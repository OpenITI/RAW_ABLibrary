[
  {"content":"\r\n\r\nبسم الله الرحمن الرحيم\r\nمؤسسه فرهنگى مطالعاتى الزهراء عليها السلام\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمجموعهء آثار حضرت آية الله العظمى مظاهرى مدظله\r\nفهرست نويسى پيش از انتشار : كتابخانه ملى ايران\r\nسرشناسه : مظاهرى ، حسين ، 1312 -\r\nعنوان ونام پديدآور : رسالهء توضيح المسائل ( احكام ، اخلاق ، اعتقادات ) / مظاهرى .\r\nوضعيت ويراست : [ ويراست 3 
  ] .\r\nمشخصات نشر : اصفهان : مؤسسهء فرهنگى مطالعاتى الزهراء عليها السلام ، 1389 .\r\nمشخصات ظاهرى : 592 ص .\r\nفروست : مجموعه آثار حضرت آيت الله العظمى مظاهرى ؛ 2 . دين / 1 .\r\nشابك : 36000 ريال ؛ 8 - 0 - 92974 - 964 - 978\r\nوضعيت فهرست نويسى : فيپا\r\nيادداشت : چاپ هفتم ؛ مؤسسهء فرهنگى مطالعاتى الزهراء عليها السلام ، 1379 ( 664 . )\r\nموضوع : فقه جعفرى - - رساله عمليه .\r\nرده بندى كنگره : 5 ر 6 م / 9 / 183 BP 1387 .\r\nرده بندى ديويى : 3422 / 297\r\nشماره كتابشناسى ملى : 1298948\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nرسالهء\r\nتوضيح المسائل\r\nاحكام ، اخلاق ، اعتقادات\r\nمرجع عاليقدر\r\nحضرت آية الله العظمى مظاهرى مدظله\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nمؤسسهء فرهنگى مطالعاتى الزهراء عليها السلام\r\n\" احكام ، اخلاق ، اعتقادات \"\r\nمجموعه آثار - 2 دين / 1\r\nمؤلف : مرجع عاليقدر حضرت آية الله العظمى مظاهرى \" مدظله العالى \"\r\nناشر : مؤسسهء فرهنگى مطالعاتى الزهراء عليها السلام\r\nنوبت چاپ : پانزدهم ، 1389\r\nچاپخانه : هشت بهشت\r\nشمارگان : 3000 نسخه\r\nقيمت : 3600 تومان\r\nشابك : 8 - 0 - 92974 - 964 - 978\r\nح تمام حقوق براى مؤسسهء فرهنگى مطالعاتى الزهراء عليها السلام محفوظ است\r\nتوزيع : مؤسسهء فرهنگى مطالعاتى الزهراء عليها السلام - دفتر اصفهان\r\nتلفن : 4463671 - 0311\r\nنشانى اينترنتى : WWW . AL - ZAHRA . IR\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nپيشگفتار ناشر\r\nبِسْمِ اللَّهِ الرَّحْمنِ الرَّحيم\r\n« سُبْحانَكَ لا عِلْمَ لَنا إِلَّا ما عَلَّمْتَنا إِنَّكَ أَنْتَ العَليمُ الحَكيمُ » .\r\n\r\n« دين » چيست ؟\r\n« دين » ، مجموعهء « عقايد » و « دستورات » و « قوانينى » است كه هم « اصول فكرى انسان را مورد نظر قرار مىدهد » و هم « اصول گرايشى وى را تعيين مىكند » و هم « شئون زندگى فردى و اجتماعى او را تحت پوشش قرار مىدهد » .\r\nبه ديگر سخن ، دينِ مبتنى بر « وحى إلهى » كه براى « تربيت و پرورش انسان » و « تنظيم و ادارهء جامعهء انسانى » ، بوسيلهء پيامبران عظيم الشأن عليهم السلام ، آمده است ، از سه بخش اصلى تشكيل مىگردد .\r\n\r\n« بخشهاى اصلى » تشكيل دهندهء دين\r\nبخش اوّل : عقايد و اصول اعتقادى ، كه در برگيرندهء حقايق و واقعيّاتى است كه باورِ قلبى و اعتقادِ يقينى به آنها ، از هر شخص مسلمان خواسته شده است .\r\nبخش دوّم : اخلاق و اخلاقيّات ، كه در بردارندهء تعاليمى است كه فضائل و رذائل انسانى و همچنين شيوه‌هاى آراستن و تزكيهء نفس به فضيلتها و راههاى پيراستن و تهذيبِ نفس از رذيلتها را ارائه مىكند .\r\nبخش سوّم : فقه و احكام عملى ، كه در حقيقت ، قوانين و مقرّراتى است كه چگونگى سلوك فردى و اجتماعى و كيفيّت خطوط كلّى تنظيم روابط مدنى و حقوقى و اقتصادى و سياسى انسان و\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nجامعهء انسانى را تبيين و تعيين مىنمايد .\r\n\r\n« معرفت دينى » ، هدف آفرينش انسان\r\nاساساً بايد گفت ، دركِ صحيحِ مسألهء آفرينش و خلقت انسان نيز از رهگذر فهمِ درستِ ساختار دين در همين سه بخش ، امكان‌پذير خواهد شد ، زيرا انسان - چنان كه آفريدگار او فرموده است - براى نيل به « كمال توحيدى » ، آفريده شده است :\r\n « ما خَلَقْتُ الجِنَّ وَ الْانْسَ إلّا لِيَعْبُدُون » .  « 1 » « ما جنّ و انسان را نيافريديم مگر براى آنكه عبادت كنند » .\r\nو مفسران قرآن ، منظور از « بندگى » در اين آيهء شريفه را « معرفت » دانسته‌اند ، چرا كه « كمال توحيدى » همان « خدايى شدن » است و « خدايى شدن » ، گوهر گرانبهايى است كه جُز در صدف « معرفت » يافت نمىشود .\r\nبنابراين زير بناى آفرينش انسان ، رسيدن به كمالات توحيدى و به عبارت ديگر پيمودن و طى كردن وادى « معرفت دينى » است .\r\nاز سوى ديگر براى دستيابى به كمالات توحيدى و در نتيجه الهى شدن ، بايد مُطالبات و خواسته‌هاى خداوند متعال از انسان يعنى فرامين و تكليفات او كه همان « واجبات ، محرّمات ، مستحبّات ، مكروهات و مباحات » است ، مورد عمل و اقدام ، واقع شود .\r\nاز سوى سوّم ، عمل به اين احكام و فرامين و مؤدّب شدن به اين آدابِ تكليفى نيز بدون « اخلاق » و تزكيه و تهذيب نفس ، به صورت حقيقى ، ممكن نيست ، چرا كه اگر در ظاهر نيز ممكن باشد ، تنها يك ادب ظاهرى و قشرى است و در حقيقت ، « پوسته‌اى بدون مغز » و « ظاهرى خالى از باطن » خواهد بود و طبعاً آنچنان ارزشمند و قدرتمند نيست كه بتوان با گذر از آن به مقام بلند « كمالات توحيدى » ، نائل گشت .\r\n\r\n\r\n","description":"","footnote":"\r\n( 1 ) - ذاريات / 56 .\r\n","page_name":" 6 ","page_number":6},
  {"content":"\r\n\r\n\r\n« انسجام ذاتى » و « فرهنگ سازى » دين\r\nبنابراين ، دين ، به منزلهء يك مجموعهء به هم پيوسته و يك كلِّ تفكيك‌ناپذير است كه هيچ جزيى از آن را نمىتوان و نبايد جدا از اجزاء ديگر به نظاره و تحليل نشست . اين سخن ، بدين معنى است كه دين ، داراى يك ، « انسجام ذاتى » است و تمام قسمتهاى آن همانند يك سيستمِ هماهنگ عمل مىكند .\r\nدقيقاً به همين علّت است كه دين ، سازندهء يك « فرهنگ » ويژه و خاصّ است و به بيان ديگر ، « دين » ، روح و جوهرهء « فرهنگِ » است ، چرا كه فرهنگ ، « شخصيّتِ جمعى » و « هويّت اجتماعى » يك ملّت است و بنابراين شخصيت اجتماعى و هويّت جمعى ملّتِ ديندار و ايمان مدار نيز از سرچشمهء همان دين و ايمان سيراب مىشود .\r\n\r\n« فطرت » زبان فراگيرِ « دين »\r\nاز آنجا كه « فطرت » هم - كه در واقع ، وجهِ « مايه‌دارى » آدمى است - همان هويّت اوست ، دين نيز به زبانِ فطرت سخن مىگويد و در حقيقت ، زبانِ فراگير و هميشگى و يا به تعبير ديگر زبانِ بين المللى دين ، « فطرت » است :\r\n « فَأَقِمْ وَجْهَكَ لِلدّينِ حَنيفاً فِطْرَتَ اللَّهِ الَّتى فَطَرَ النَّاسَ عَلَيْها لا تَبْديلَ لَخَلْقِ اللَّهِ ذلِكَ الدّينُ القَيَّمُ وَلكِنَّ أَكْثَرَ النَّاسِ لا يَعْلَمُونَ » .  « 1 » « پس جانبِ خود را با حقّ گرايىِ تمام ، به سوى اين دين كن ، با همان سرشتى كه خداوند متعال ، آدميان را بر آن سرشت ، آفريده است . آفرينش خداوند ، تغيير ناپذير است ، اين است ، همان دين پايدار ، ولى بيشتر مردمان نمىدانند » .\r\nاين است كه بايد گفت : « تدّين » و « ديندارى » و « دين باورى » ، عينِ « تمدّن » و « فرهيختگى » و « فطرتمندى » است و تهاجم به « تدّين » و « دين » ، نيز عينِ تهاجم به « تمدّن » و « فرهنگ » و « فطرت » و « هويّت » آدمى است .\r\n\r\n\r\n","description":"","footnote":"\r\n( 1 ) - روم / 30 .\r\n","page_name":" 7 ","page_number":7},
  {"content":"\r\n\r\n\r\n« ضرورت شناخت » بخشهاى سه گانهء دين\r\nاز آنچه گذشت ، روشن مىشود كه هر انسان ديندار و دين باورى بايد به اندازهء وسعت علمى و فراخور وجودى خود ، در جستجوى « معرفت دينى » و شناخت صحيح دين باشد و دستِ كم ، با اصولِ كلّى بخشهاى سه گانهء دين ، آشنا گردد و از آن آگاهى يابد . به هر ميزان كه اين آشنايى و آگاهى ، در « ذهن » و « جان » و « عمل » آدمى ، گسترش و ارتقاء پيدا كند ، به همان ميزان ، « فرهنگ » و « فطرت » و « هويت » او ، شكوفا و پويا و بالنده و شكوهنده خواهد شد ، تا آنجا كه به مقام والاى « كمالات توحيدى » دست خواهد يافت و آنگاه « خداگونه » خواهد شد و به بيانِ سعدى شيرين سخن :\r\n رسد آدمى به جايى كه به جز خدا نبيند * بنگر كه تا چه حدّ است مقام آدميّت \r\n\r\n« رسالهء توضيح المسائل » ، در بردارندهء يك بخش دين\r\nدر طول ساليان درازى كه « رسالهء توضيح المسائل » به شكل معمول ، بر طبق فتاواى مراجع عظامِ تقليد « اعلى اللَّه كلمتهم » ، منتشر مىشده است ، اين رساله‌ها ، تنها مشتمل بر احكام فقهى - و آن هم معمولًا نه به صورت كامل ، بلكه بيشتر در محدودهء مسائل فردى و احكام شخصيّه - بوده و به اين لحاظ ، مسائل فراوانِ ديگرى ، چه در بخش فقهى ، از قبيل مسائل اجتماعى و حكومتى و مسائل مستحدثه ، و چه در دو بخش ديگر دين يعنى اعتقادات و اخلاقيّات ، در رساله‌هاى عمليّه نمىآمده است ، در حالى كه « رسالهء توضيح المسائل » ، جلوهء آشكار ديندارى در صحنهء انديشه و عمل مؤمنان است و از اين جهت ، داراى اهميّت شايان توجّه است ، چرا كه مؤمنين از يك سو بر حسب ايمان و دين باورىِ خود ، خويشتن را موظّف به انجام فرائض و ترك نواهى الهى مىدانند و از سوى ديگر قدرت علمىِ « اجتهاد » و دانش فنّىِ « استنباطِ » مسائل و تكاليف شرعى ، اعتقادى ، و اخلاقى خود را از منابع اصيل اسلامى ندارند و از اين رو براى شناخت اين وظايف سه گانه ، به دين شناسان و خبرگان در امر معرفت دينى ، يعنى به مجتهدانِ جامع الشرايط و مراجع تقليد ، مراجعه مىكنند و از آنان ، پاسخ سئوالات و راه حلّ مشكلات دينى خود را طلب مىنمايند .\r\nبنابراين ، حقّ ، آن است كه رساله‌هاى عمليّه ، علاوه بر دارا بودن احكام شرعىِ مكلّفين - چه\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nدر قسمت احكام فردى و چه در جانب روابط اجتماعى - در بر گيرندهء اصول كلّى دو بخشِ ديگر دين يعنى اعتقادات و اخلاقيّات نيز باشند .\r\n\r\nويژگيهاى « رسالهء حاضر »\r\nبا عنايت به اين نكتهء مهمّ ، فقيه بزرگوار و مرجع عاليقدر ، حضرت آية اللَّه العظمى مظاهرى « مدظله العالى » ، در تنظيم « رسالهء عمليّهء » خود ، در صدد رفع اين مشكل برآمده و بدين لحاظ ، اقدامات ذيل را انجام دادند :\r\n1 ) از ابتداى تدوين اين رساله ، معظّم له ، مباحث مهمّى از فقه - كه در رساله‌هاى ديگر نيامده و مشتمل بر مسائل مورد نياز مكلّفين در امور شخصى ( مانند احكام خوردنيها و آشاميدنيها ، شكار ، نذر ، قسم و . . . . . ) و تنظيم روابط اجتماعى ( مانند احكام معاملات ، وكالت ، شفعه ، كفالت و . . . . ) و همچنين مسائل مربوط به سياسيّات فقه ( مانند احكام قضاء و شهادات ، حدود ، قصاص و ديات ، انفال و . . . . ) و نيز مسائل مستحدثه ( مانند احكام بانك ، بيمه ، سرقفلى ، تشريح و پيوند اعضاء ، تلقيح و . . . ) است - را به آن افزودند و به اين ترتيب ، رسالهء عمليّهء معظّم له ، در اوّلين طبع ( سال 1373 ) ، با اضافات بسيارى نسبت به ديگر رساله‌هاى عمليّه ، منتشر شد .\r\n2 ) در طبع چهارم اين رساله ( سال 1375 ) ، معظّم له ، ملحقات مفصّلى را - كه مشتمل بر سى و هفت عنوان از اهمّ مسائل مربوط به واجبات و محرّمات اخلاقى است - در طى دويست و چهارده مسئله ، تنظيم فرمودند و به اين ترتيب ، رسالهء توضيح المسائل ، به يك سلسله از مهم‌ترين مسائل اخلاقى مورد ابتلاء و نياز جامعهء اسلامى براى تزكيه و تهذيب نفس ، نيز مزّين گرديد . اين مسائل ، همانا ، مسائلى است كه در حقيقت ، بايد آن را « فقهِ فقه » يا « فقه اكبر » ناميد ، چنان كه مسائلى كه در مورد احكام و مناسك شرعى است را « فقه » يا « فقه اصغر » ناميده‌اند و واقع آن است كه احكام و مسائل « فقه اكبر » از حيث رتبه و شأن ، نه تنها از احكام و مسائل « فقه اصغر » كمتر نيست ، بلكه از آن رو كه مكلّفين در زندگى فردى و اجتماعى خود به اين مسائل ، نياز دائمىتر و بيشترى از اكثر احكام فقهى و حقوقى دارند و نيز از حيث تأثير و تأثر عميق و قابل توجّهى كه از ناحيهء اين دسته از دستورات الهى بر فرد مسلمان و اجتماع اسلامى مىرود و همچنين از جهت وظايف سنگين و تكاليف خطيرى كه بر عهدهء حكومت و نظام\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nاسلامى ، در راستاى تأمين هر چه بهتر زمينه‌هاى رشد و گسترش فضائل و پاكيها و جلوگيرى از پيدايش و توسعهء رذائل و پليديها ، در جامعهء دينى وجود دارد ، به مراتب ، مهم‌ّتر از احكام فقهى و حقوقى صِرف است .\r\n3 ) در طبع هفتم ( سال 1379 ) نيز ، معظّم له ، بخش سوّمى به كتاب ، افزوده‌اند كه طى آن يك دورهء كامل از اصول عقايد اسلامى را ، به صورت قابل فهم براى عموم خوانندگان تأليف و تدوين فرموده‌اند .\r\nاگر چه نگارش اصول عقايد اسلامى در آغاز رساله‌ها و كتب فقهى در ميان فقهاء پيشين « رضوان اللَّه عليهم » روش نيكو و شيوهء مرسومى بوده است و بدان اهتمام نيز داشته‌اند ، امّا در دوره‌هاى اخير ، در ابتداى كتب فقهى و رساله‌هاى عملى ، اين بخشِ مهمّ از معارف دينى حذف شده ، با اينكه بر طبق نظر همهء مراجع عاليقدر ، « مسلمان بايد به اصول دين ، اطمينان داشته باشد و از اين جهت نمىتواند در اصول دين تقليد نمايد بلكه بايد آن اصول را از روى دليل - به فراخور حال خويش و به اندارهء دانش و آگاهى خود - بداند » و بر اين مطلب در اوّلين مسأله از رساله‌هاى عمليّه ، تصريح شده است .\r\nاز سوى ديگر ، عمل مؤمنانه و باورمندانه به احكام شريعت و مقيّد شدن به قوانين و مقرّرات الهى ، وابستگىِ تمام به ايمان عقلى به مبدأ و معاد و نبوّت و امامت دارد و چنان كه در ابتداى سخن نيز آورديم ، اساساً هدف آفرينش انسان نيز ، رسيدن به كمالات توحيدى است .\r\nناگفته روشن است كه در هنگام بحث از اصول دين ، نمىتوان به روش فتوايى و مسأله‌اى عمل كرد ، چرا كه فتوا ، تنها ، عَرضهء حكم و عَرضهء حاصلِ استنباط و اجتهاد ، بدون استدلال و نقد و انتقاد است ولى در اصول دين ، بايد استدلال كرد و نقدها و شبهه‌ها را طرح و پاسخ داد ، زيرا مقصود اصلى ، استحكام عقايد است و اين جز با استدلال ، صورت نمىپذيرد .\r\nاز اين رو در بخش سوّم اين رساله ، يك دوره از « اصول دين » ، به همين شيوه ، ولى در عين حال با رعايت اختصار و با صرف نظر از مطالب فنّىِ كلامى ، فلسفى و عرفانى ، مورد بحث قرار گرفته است و از اينرو در هر فصل ، برخى از براهين و ادلّهء مربوطه ، به گونه‌اى برگزيده شده كه اين برهانها ، اوّلًا نياز كمترى به مقدّمات علمى و توضيحات فنّى فراوان داشته باشد تا براى عموم خوانندگان قابل درك باشد و ثانياً داراى شواهد قرآنى نيز باشد .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nبه اين ترتيب رسالهء حاضر ، مشتمل بر شمّه‌اى از همهء علم دين « 1 » در سه بخش ( احكام ، اخلاق ، اعتقادات ) است و تنظيم رسالهء توضيح المسائل ، با چنين روش و شيوه‌اى - تا جايى كه ما اطلاع داريم - براى اوّلين بار صورت پذيرفته است . البته واضح است كه آنچه در بخشهاى سه گانه اين رساله آمده است ، در حقيقت صورتهاى مسائل است و نه شرح و تفصيل آن و اگر خواننده‌اى به دانستن دلايل و تفصيل هر مسأله و هر مطلب ، علاقمند باشد ، طبعاً بايد با ارتقاء سطح دانش و آگاهى خود ، به كتب استدلالى و تفصيلى مراجعه نمايد .\r\nاز درگاه خداوند متعال و در سايهء عنايات ويژهء حضرت ولىّ اللَّه الاعظم « ارواحنا و ارواح العالمين لتراب مقدمه الفداء » توفيقِ « معرفت و شناخت هر چه بهتر » و « عمل و اقدام هر چه خالصانه‌تر » به « دين و معارف دينى » را براى همهء خوانندگان محترم و آحاد جامعهء اسلامى بويژه جوانان عزيز و آينده‌ساز ، مسئلت مىكنيم . بمنّه و كرمه و ما توفيقنا الّا باللَّه . « 2 » مؤسسهء فرهنگى مطالعاتى الزّهراء عليها السلام\r\n\r\n\r\n","description":"","footnote":"\r\n( 1 ) - در روايتى از پيامبر گرامى صلى الله عليه و آله و سلم « علم » ، منحصر به سه شاخه ، شده است : « اصول دين ، اخلاق ، فروع دين » و غيراز اين سه ، فضليت شمرده شده است « انَّمَا الْعِلْمُ ثَلاثَةٌ : آيَةٌ مُحْكَمَةٌ او فَريضَةٌ عادِلَةٌ او سُنَّةٌ قائِمَةٌ وَ ما خَلاهُنَّ فَضْلٌ » ( بحار الانوار ، ج 1 ، ص 211 ، باب 6 ، ح 5 ) .\r\n( 2 ) - خوانندگان محترم براى دريافت پاسخ سئوالات شرعى خود با « اصفهان - صندوق پستى 555 / 81465 - دفتر حضرت آية اللَّه العظمى مظاهرى مدظله العالى ، امور استفتائات و پاسخ به مسائل شرعى » مكاتبه فرمايند .\r\n","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n« سُنَّةٌ قائِمَةٌ »\r\n\r\nبخش اوّل : « احكام فقهى »\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\nبِسْمِ اللَّهِ الرَّحْمنِ الرَّحيم\r\nالْحَمْدُ لِلَّهِ رَبِّ الْعالَمينَ وَ صَلَّى اللَّهُ عَلى سَيِّدِنا مُحَمَّدٍ وَ آلِهِ الطَّاهِرينَ سِيما بَقِيَّةِ اللَّهِ في الأَرَضين وَ لَعْنَةُ اللَّهِ عَلى اعْدائِهِمْ اجْمَعين .\r\n\r\nاحكام تقليد\r\nمسأله 1 - مسلمان بايد به اصول دين اطمينان داشته باشد « 1 » ، و در احكام غير ضرورى يا بايد مجتهد باشد كه بتواند احكام را از روى دليل به دست آورد ، يا از مجتهد تقليد كند ، يا از راه احتياط طورى به وظيفهء خود عمل نمايد كه اطمينان پيدا كند تكليف خود را انجام داده است .\r\nمسأله 2 - از مجتهدى بايد تقليد كرد كه اعلم باشد يعنى در فهميدن حكم خدا از تمام مجتهدهاى زمان خود استادتر باشد ، و همچنين بايد مرد ، بالغ ، عاقل ، شيعهء دوازده امامى ، حلال‌زاده و عادل باشد ؛ و همچنين بايد حريص به دنيا نباشد .\r\nعادل كسى است كه داراى ملكهء عدالت و خداترسى باطنى باشد به صورتى كه او را از گناهان باز دارد و نشانهء آن اين است كه اگر از كسانى كه با او معاشرت دارند حال او را بپرسند تقواى او را تصديق نمايند .\r\nمسأله 3 - همين مقدار كه مكلّف التزام به تقليد از مجتهد پيدا كند . مقلّدِ او محسوب مىشود و براى تحقّق تقليد ، لازم نيست رسالهء مجتهد را داشته باشد يا به فتواى او عمل كرده باشد .\r\n\r\n\r\n","description":"","footnote":"\r\n( 1 ) - در بخش سوّم اين رساله ، مباحث مربوط به اصول دين تحت عنوان « اصول اعتقادى » آمده است .\r\n","page_name":" 15 ","page_number":15},
  {"content":"\r\n\r\nمسأله 4 - مجتهد و اعلم را از سه راه مىتوان شناخت :\r\nاوّل : خود انسان اهل علم باشد و بتواند مجتهد و اعلم را بشناسد .\r\nدوّم : يك نفر عالم ثقه كه مىتواند مجتهد و اعلم را تشخيص دهد مجتهد بودن يا اعلم بودن كسى را تصديق كند .\r\nسوّم : عدّه‌اى از اهل علم كه مىتوانند مجتهد و اعلم را تشخيص دهند و از گفتهء آنان اطمينان پيدا مىشود ، مجتهد و اعلم بودن كسى را تصديق كنند .\r\nمسأله 5 - در صورتى كه شناخت اعلم مشكل باشد ، يا آنكه اهل تشخيص در شناخت اعلم اختلاف داشته باشند اعلم بودن شرط نيست ، و اگر چند نفر در نظر او اعلم از ديگران و با يكديگر مساوى باشند ، از هر كدام كه بخواهد مىتواند تقليد كند ، بلكه مىتواند در بعضى مسائل از كسى و در بعضى ديگر از ديگرى تقليد نمايد .\r\nمسأله 6 - به دست آوردن فتواى مجتهد سه راه دارد :\r\nاوّل : شنيدن از خود مجتهد .\r\nدوّم : شنيدن از كسى كه مورد اطمينان است .\r\nسوّم : ديدن در رسالهء مجتهد .\r\nمسأله 7 - تا انسان اطمينان نكند كه فتواى مجتهد عوض شده است مىتواند به آنچه در رساله نوشته شده عمل نمايد ، و اگر احتمال دهد كه فتواى او عوض شده جستجو لازم نيست .\r\nمسأله 8 - اگر مجتهد اعلم در مسأله‌اى فتوى دهد مقلّد آن مجتهد نمىتواند در آن مسأله به فتواى مجتهد ديگر عمل كند ، ولى اگر فتوى ندهد و بفرمايد احتياط آن است كه فلان طور عمل شود ، مقلّد بايد يا به اين احتياط كه احتياط واجبش مىگويند عمل كند ، يا به فتواى مجتهدى كه علم او از مجتهد اعلم كمتر و از مجتهدهاى ديگر بيشتر است عمل نمايد ، و همچنين است اگر مجتهد اعلم بفرمايد مسأله محل تأمّل يا محل اشكال است .\r\nمسأله 9 - اگر مجتهد اعلم بعد از آنكه در مسأله‌اى فتوى داده احتياط كند ، مقلّد او نمىتواند در آن مسأله به فتواى مجتهد ديگر رفتار كند ، بلكه بايد يا به فتوى عمل كند ، يا به احتياط بعد از فتوى كه آن را احتياط مستحبّ مىگويند .\r\nمسأله 10 - انسان بايد از مجتهد زنده تقليد كند و اگر مجتهدى كه انسان از او تقليد مىكند از دنيا\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nبرود ، مىتوان در همهء مسائل بر تقليد او باقى بود ، گرچه به هيچ يك از فتواهاى او عمل نكرده باشد .\r\nمسأله 11 - اگر مجتهدى كه انسان از او تقليد مىكند از دنيا برود ، بقاء بر تقليد از او جايز است نه واجب . گرچه مجتهدِ ميّت ، اعلم از مجتهدينِ زنده باشد .\r\nمسأله 12 - اگر در مسأله‌اى به فتواى مجتهدى عمل كند و بعد از او در همان مسأله به فتواى مجتهد زنده رفتار نمايد ، دوباره نمىتواند آن را مطابق فتواى مجتهدى كه از دنيا رفته است انجام دهد ، ولى اگر مجتهد زنده در مسأله‌اى فتوى ندهد و احتياط نمايد و مقلّد مدّتى به آن احتياط عمل كند ، مىتواند دوباره به فتواى مجتهدى كه از دنيا رفته عمل نمايد .\r\nمسأله 13 - مسائلى را كه انسان غالباً به آنها احتياج دارد واجب است ياد بگيرد .\r\nمسأله 14 - اگر براى انسان مسأله‌اى پيش آيد كه حكم آن را نمىداند ، اگر مىتواند بايد صبر كند تا فتواى مجتهد اعلم را به دست آورد ، يا اگر احتياط ممكن است به احتياط عمل نمايد و اگر نمىتواند صبر كند بايد از غير اعلم تقليد كند و اگر دسترسى به غير اعلم نيز ندارد بايد بنا را بر يك طرف بگذارد تا استعلام نمايد ، پس اگر معلوم شد كه مخالف واقع يا گفتار مجتهد بوده بايد دوباره انجام دهد .\r\nمسأله 15 - اگر كسى فتواى مجتهدى را به ديگرى بگويد ، چنانچه فتواى آن مجتهد عوض شود لازم نيست به او خبر دهد كه فتوى عوض شده ، ولى اگر بعد از گفتن فتواى مجتهد بفهمد اشتباه كرده ، در صورتى كه ممكن باشد بايد اشتباه را بر طرف كند .\r\nمسأله 16 - اگر مكلّف مدّتى اعمال خود را بدون تقليد انجام مىداده است ، بايد از آن به بعد ، از يك مجتهدِ جامع الشرايطِ زنده تقليد كند و اعمال گذشته را حمل بر صحّت كند .\r\nمسأله 17 - اگر مجتهد اعلم فتوى نداشته باشد يا دسترسى به فتواى او ممكن نباشد بايد به فتواى مجتهدى كه علم او از مجتهد اعلم كمتر و از مجتهدهاى ديگر بيشتر است عمل نمايد .\r\nمسأله 18 - در زمانى كه در اعلميّتِ مجتهدين اختلاف باشد يا مجتهدِ اعلم وجود نداشته باشد ، مكلّف مىتواند از هر مجتهدِ جامع الشرايطى تقليد كند . همچنين در چنين شرايطى از دو مرجع و يا بيشتر مىشود تقليد كرد و رجوع از مرجعى به مرجع ديگر نيز جايز است .\r\nمسأله 19 - در غير فروعات فقهيه مانند پرداخت وجوهات شرعيّه و تعيين قيّم يا سرپرست براى\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nاوقاف و يا تعيين وصى براى كسى كه وصى ندارد ، رجوع به اعلم يا رجوع به مرجع تقليد شخص ، لازم نيست و رجوع به مجتهد جامع الشرايط كفايت مىكند .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nاحكام آبها\r\nآب يا مطلق است يا مضاف ، و آب مطلق يا عاصم است يا قليل ، و آب عاصم پنج قسم است : كر ، جارى ، باران ، چاه و چشمه .\r\n\r\nآب مضاف\r\nمسأله 20 - آب مضاف آبى است كه آن را از چيزى بگيرند مثل آب هندوانه و گلاب ، يا با چيزى مخلوط باشد مثل آبى كه به قدرى با گل و مانند آن مخلوط شود كه ديگر به آن آب نگويند .\r\nمسأله 21 - آب‌مضاف چيز نجس را پاك‌نمىكند و وضو و غسل هم با آن باطل‌است .\r\nمسأله 22 - اگر ذرّه‌اى نجاست به آب مضاف برسد چنانچه مقدار آب زياد باشد مانند نهر و رودخانه نجس نمىشود ، و در غير اين صورت نجس مىشود ، ولى اگر از بالا روى چيز نجس بريزد مقدارى كه به چيز نجس رسيده نجس و مقدارى كه بالاتر از آن است پاك مىباشد ، مثلًا اگر گلاب را از گلابدان روى دست نجس بريزند آنچه به دست رسيده نجس و آنچه به دست نرسيده پاك است ، و نيز اگر مثل فوّاره با فشار از پايين به بالا برود اگر نجاست به بالا برسد پايين نجس نمىشود .\r\nمسأله 23 - اگر آب مضاف نجس طورى با آب عاصم مخلوط شود كه ديگر به آن ، آب مضاف نگويند پاك مىشود .\r\nمسأله 24 - آبى كه مطلق بوده و معلوم نيست مضاف شده يا نه ، مثل آب مطلق است يعنى چيز نجس را پاك مىكند و وضو و غسل هم با آن صحيح است ، و آبى كه مضاف بوده و معلوم نيست مطلق شده يا نه ، مثل آب مضاف است يعنى چيز نجس را پاك نمىكند و وضو و غسل هم با آن باطل است .\r\nمسأله 25 - آبى كه معلوم نيست مطلق است يا مضاف و معلوم نيست كه قبلًا مطلق بوده يا مضاف ، نجاست را پاك نمىكند و وضو و غسل هم با آن باطل است ولى اگر به اندازهء كر يا بيشتر باشد و نجاست به آن برسد حكم به نجس بودن آن نمىشود .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\n\r\nآب قليل\r\nمسأله 26 - آب قليل آبى است كه از زمين نجوشد و از كر كمتر باشد .\r\nمسأله 27 - اگر آب قليل روى چيز نجس بريزد يا چيز نجس به آن برسد نجس مىشود ولى اگر از بالا روى چيز نجس بريزد مقدارى كه به آن چيز مىرسد نجس و هر چه بالاتر از آن است پاك مىباشد و نيز اگر مثل فوّاره با فشار از پايين به بالا رود در صورتى كه نجاست به بالا برسد پايين نجس نمىشود و اگر نجاست به پايين برسد بالا هم نجس مىشود .\r\nمسأله 28 - آب قليلى كه نجس شود اگر متّصل به آب عاصم شود پاك مىشود و مخلوط شدن هم لازم نيست .\r\nمسأله 29 - آب قليلى كه براى بر طرف كردن عين نجاست روى چيز نجس ريخته شود و از آن جدا گردد نجس است ، ولى از آب قليلى كه بعد از بر طرف شدن عين نجاست براى آب كشيدن چيز نجس روى آن مىريزند و از آن جدا مىشود و آن را غساله مىنامند پاك است مگر در بول ( يعنى چيزى كه به واسطه بول نجس شده است ) كه غسالهء مرتبهء دوّم پاك است ولى آب قليلى كه با آن مخرج بول و غائط را مىشويند اگر ترشّح كند اجتناب از آن لازم نيست .\r\n\r\nآب كر\r\nمسأله 30 - آب كر مقدار آبى است كه اگر در ظرفى كه طول و عرض و عمق آن هر يك سه وجب است بريزند آن ظرف را پر كند و وزن آن 384 كيلوگرم مىباشد .\r\n\r\nآب جارى\r\nمسأله 31 - آب جارى آبى است كه يا از زمين بجوشد و جريان داشته باشد مانند آب چشمه و قنات ، و يا از برفهاى متراكم در كوهها سرچشمه بگيرد و جريان داشته باشد .\r\n\r\nآب باران\r\nمسأله 32 - آب باران آبى است كه در وقت باريدن بگويند باران مىآيد و مثلًا اگر بر سنگى ببارد جريان پيدا كند و باريدن چند قطره فايده ندارد .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n\r\nآب چشمه و چاه\r\nمسأله 33 - آبى كه از زمين بجوشد و جريان نداشته باشد اگر روى زمين باشد به آن آب چشمه گفته مىشود و اگر در زير زمين باشد به آن آب چاه گفته مىشود .\r\n\r\nاحكام آب عاصم ( كر ، جارى ، باران ، چشمه و چاه )\r\nمسأله 34 - اگر نجاستى به آب عاصم برسد آن آب نجس نمىشود مگر اينكه بو يا رنگ يا مزهء آن به واسطهء نجاست تغيير كند .\r\nمسأله 35 - اگر بو يا رنگ يا مزهء آب عاصم به واسطهء غير نجاست و يا به واسطهء نجاستى كه بيرون آن است عوض شود مثلًا مردارى كه پهلوى آب است بوى آن را تغيير دهد نجس نمىشود .\r\nمسأله 36 - اگر نجاستى به آب عاصم برسد مقدارى از آن كه بو ، رنگ و يا مزه‌اش به واسطهء نجاست تغيير كرده نجس است و مابقى اگر به مقدار كر باشد پاك ، و در غير اين صورت نجس است مگر آبى كه متّصل به چشمه و چاه است كه گرچه كمتر از كر باشد پاك است .\r\nمسأله 37 - آبى كه عاصم بوده اگر انسان شك كند هنوز عاصم است يا نه ، حكم آب عاصم را دارد مثلًا آبى كه به اندازه كر بوده اگر انسان شك كند از كر كمتر شده يا نه ، مثل آب كر است . و آبى كه عاصم نبوده اگر انسان شك كند عاصم شده يا نه ، حكم آب عاصم را ندارد ، مثلًا آبى كه كمتر از كر بوده و انسان شك دارد به مقدار كر شده يا نه ، حكم آب كر را ندارد .\r\nمسأله 38 - كر بودن آب به سه راه ثابت مىشود :\r\nاوّل : خود انسان اطمينان پيدا كند .\r\nدوّم : يك نفر ثقه خبر دهد .\r\nسوّم : كسى كه آب در اختيار اوست به كر بودن آن خبر دهد ، مثلًا حمّامى بگويد آب حوض حمّام كر است .\r\nمسأله 39 - آب چشمه‌اى كه جارى نيست ولى طورى است كه اگر از آن بردارند باز مىجوشد ، حكم آب عاصم را دارد گرچه آن آب بسيار كم باشد .\r\nمسأله 40 - آبى كه كنار نهر ايستاده و متّصل به آب جارى است حكم آب جارى را دارد .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nمسأله 41 - آب لوله‌هاى حمّام يا عمارات كه متّصل به آب عاصم است حكم آب عاصم را دارد .\r\nمسأله 42 - اگر آب عاصم به عين نجس برسد و به جاى ديگر ترشح كند پاك است مثلًا اگر آب لوله در وقت تطهير به نجاست برسد و به بدن برگردد بدن نجس نمىشود .\r\nمسأله 43 - اگر در جايى عين نجاست باشد و آب عاصم به آن برسد تا وقتى كه آب عاصم موجود باشد آبى كه به چيز نجس رسيده پاك است . مثلًا اگر روى بام عين نجاست باشد تا وقتى باران به بام مىبارد آبى كه به چيز نجس رسيده و از ناودان مىريزد پاك است .\r\nمسأله 44 - اگر باران بر زمين جارى شود و در حال باريدن به چيز نجسى كه زير سقف است برسد آن را نيز پاك مىكند .\r\nمسأله 45 - خاك نجسى كه به واسطهء آب عاصم گِل شود و آب ، آن را فرا گيرد پاك است امّا اگر فقط رطوبت به آن برسد پاك نمىشود .\r\nمسأله 46 - اگر به فرش پاكى كه روى زمين نجس است آب عاصم برسد و بر زمين جارى شود فرش نجس نمىشود و زمين هم پاك مىگردد .\r\nمسأله 47 - آب قليلى كه متّصل به آب عاصم است حكم آب عاصم را دارد مثلًا حوضچه يا طشتى كه آب لوله به آن متّصل است حكم آب لوله را دارد .\r\nمسأله 48 - آب كر اگر به واسطهء نجاست ، بو يا رنگ و يا مزهء آن تغيير كند ، چنانچه تغييرِ آن از بين برود و به آبِ عاصمِ ديگرى متصل شود پاك مىگردد .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\nاحكام تخلّى\r\nمسأله 49 - واجب است مكلّف وقت تخلّى و مواقع ديگر عورت خود را از كسانى كه مكلّفند ، گرچه مثل خواهر و مادر با او محرم باشند ، و همچنين از ديوانه مميّز و بچه‌هاى مميّز كه خوب و بد را مىفهمند ، بپوشاند ولى زن و شوهر لازم نيست عورت خود را از يكديگر بپوشانند .\r\nمسأله 50 - لازم نيست با چيز مخصوصى عورت خود را بپوشاند و اگر مثلًا با دست هم آن را بپوشاند كافى است .\r\nمسأله 51 - موقع تخلّى بايد طرف جلوى بدن يعنى سينه و شكم رو به قبله و پشت به قبله نباشد .\r\nمسأله 52 - در موقع تطهير مخرج بول و غائط و استبراء رو به قبله يا پشت به قبله بودن اشكال ندارد .\r\nمسأله 53 - اگر براى آنكه نامحرم او را نبيند يا به علّت ديگرى مجبور شود رو به قبله يا پشت به قبله بنشيند اشكال ندارد .\r\nمسأله 54 - اگر قبله را نمىداند جستجو لازم نيست ، و به هر طرف بنشيند مانعى ندارد ، بنابراين در هواپيما و قطار و اتومبيل كه قبله را نمىداند ، تخلّى كردن اشكال ندارد .\r\nمسأله 55 - بهتر است كه بچّه را در وقت تخلّى رو به قبله يا پشت به قبله ننشانند ، و اگر خود بچّه هم بنشيند بهتر است جلوگيرى نمايند .\r\nمسأله 56 - در چهار جا تخلّى حرام است :\r\nاوّل : در كوچه‌ها و خيابانها كه مسير مردم است .\r\nدوّم : در ملك كسى كه اجازه تخلّى نداده است .\r\nسوّم : در جايى كه براى عدّهء مخصوصى وقف شده است مثل بعضى از مدرسه‌ها .\r\nچهارم : روى قبر مؤمنين در صورتى كه بىاحترامى به آنان باشد .\r\nمسأله 57 - مخرج غائط را مىتوان با آب شست يا با هر چيز ديگرى كه عين نجاست را بر طرف مىكند مانند : كاغذ ، پارچه ، سنگ و مانند اينها تميز كرد ، گرچه نجاست ديگرى مانند خون\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nبيرون آمده يا نجاستى از خارج به آن رسيده و يا اطراف مخرج بيشتر از مقدار معمول آلوده شده باشد ولى در تمام موارد شستن با آب بهتر است .\r\nمسأله 58 - مخرج بول با غير آب پاك نمىشود ، و اگر بعد از بر طرف شدن بول يك مرتبه بشويند كافى است ، بلكه اگر بعد از بر طرف شدن بول باز هم آب روى آن بيايد كفايت مىكند و لازم نيست قطع كنند و دوباره بريزند .\r\nمسأله 59 - اگر مخرج غائط را با آب بشويند بايد چيزى از غائط به آن نماند ، ولى باقى ماندن رنگ و بوى آن مانعى ندارد و دو بار شستن هم لازم نيست .\r\nمسأله 60 - هرگاه با سنگ و كلوخ و مانند اينها غائط را از مخرج بر طرف كنند ، اگرچه پاك نمىشود ولى نماز خواندن با آن مانعىندارد و چنانچه چيزى هم به آن برسد نجس نمىشود و باقى ماندن ذرّه‌هاى كوچك هم اشكال ندارد .\r\nمسأله 61 - اگر شك كند مخرج را تطهير كرده يا نه ، اگر هميشه بعد از بول يا غائط فوراً تطهير مىكرده لازم نيست خود را تطهير نمايد .\r\nمسأله 62 - استبراء عمل مستحبّى است كه مردها بعد از بيرون آمدن بول انجام مىدهند و آن داراى اقسامى است ، و بهترين آنها اين است كه بعد از قطع شدن بول اگر مخرج غائط نجس شده اوّل آن را تطهير كنند ، بعد سه دفعه با انگشت ميانهء دست چپ از مخرج غائط تا بيخ آلت بكشند و بعد شَست را روى آلت و انگشت پهلوى شَست را زير آن بگذارند و سه مرتبه تا ختنه‌گاه بكشند و پس از آن سه مرتبه سر آلت را فشار دهند .\r\nمسأله 63 - آبهايى كه از انسان خارج مىشود اگر بداند بول است يا منى نجس است ولى آبهاى ديگر مانند آبى كه بعد از ملاعبه و بازى كردن بيرون مىآيد چنانچه استبراء كرده يا مدتى ( حدود ده دقيقه ) از بول كردن او گذاشته باشد پاك است و وضو و غسل را باطل نمىكند .\r\nمسأله 64 - اگر انسان شك كند استبراء كرده يا نه و رطوبتى از او بيرون آيد كه نداند پاك است يا نه ، اگر هميشه بعد از بول استبراء مىكرده اجتناب لازم نيست و چنانچه وضو گرفته باشد باطل نمىشود ، و نيز اگر شك كند استبرايى كه كرده درست بوده يا نه و رطوبتى از او بيرون آيد كه نداند پاك است يا نه ، پاك مىباشد و وضو را هم باطل نمىكند .\r\nمسأله 65 - براى زن استبراء از بول نيست و اگر رطوبتى ببيند و شك كند پاك است يا نه ، پاك\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nمىباشد ، وضو و غسل او را هم باطل نمىكند .\r\n\r\nمستحبّات و مكروهات تخلّى\r\nمسأله 66 - در موقع تخلّى پنج چيز مستحب است :\r\n1 - نشستن در جايى كه كسى انسان را نبيند .\r\n2 - با پاى چپ به محل تخلّى وارد شدن .\r\n3 - با پاى راست از محل تخلّى خارج شدن .\r\n4 - در حال تخلّى سر را پوشاندن .\r\n5 - سنگينى بدن را بر پاى چپ انداختن .\r\nمسأله 67 - در موقع تخلّى يازده چيز مكروه است :\r\n1 - نشستن در مقابل خورشيد يا ماه ، ولى اگر عورت خود را با وسيله‌اى بپوشاند مكروه نيست .\r\n2 - نشستن در مقابل باد .\r\n3 - نشستن زير درختى كه ميوه مىدهد .\r\n4 - خوردن و آشاميدن .\r\n5 - توقّف زياد .\r\n6 - تطهير با دست راست .\r\n7 - حرف زدن ، ولى اگر ناچار باشد يا ذكر خدا بگويد اشكال ندارد .\r\n8 - در حال ايستادن .\r\n9 - در زمين سخت .\r\n10 - در سوراخ جانوران .\r\n11 - در آب خصوصاً آب راكد .\r\nمسأله 68 - خوددارى كردن از بول و غائط مكروه است و اگر ضرر برساند بايد خوددارى نكند .\r\nمسأله 69 - مستحبّ است انسان پيش از نماز و پيش از خواب و پيش از جماع و بعد از بيرون آمدن منى بول كند .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\n\r\nنجاسات\r\n\r\n1 و 2 بول و غائط\r\nمسأله 70 - بول و غائط انسان و هر حيوان حرام گوشتى كه خون جهنده دارد يعنى اگر رگ آن را ببرند خون از آن جستن مىكند ، نجس است ، ولى فضلهء حيوانات كوچك مثل پشه و مگس كه گوشت ندارند پاك است .\r\nمسأله 71 - فضلهء پرندگان حرام گوشت پاك است .\r\nمسأله 72 - بول و غائط حيوان نجاستخوار نجس است و همچنين است بول و غائط حيوانى كه انسان با آن نزديكى نموده ، و گوسفندى كه گوشت آن از خوردن شير خوك محكم شده است .\r\n\r\n3 منى\r\nمسأله 73 - منى انسان و هر حيوانى كه خون جهنده دارد نجس است .\r\n\r\n4 مردار\r\nمسأله 74 - مردار انسان و هر حيوانى كه خون جهنده دارد نجس است ، چه خودش مرده باشد يا به غير دستورى كه در شرع معيّن شده آن را كشته باشند ، و ماهى چون خون جهنده ندارد اگرچه در آب بميرد پاك است .\r\nمسأله 75 - چيزهايى از مردار مثل : پشم ، مو ، كرك ، استخوان و دندان كه روح ندارد اگر از غير حيوانى باشد كه مثل سگ نجس است ، پاك مىباشد .\r\nمسأله 76 - اگر از بدن انسان يا حيوانى كه خون جهنده دارد در حالى كه زنده است گوشت يا چيز ديگرى را كه روح دارد جدا كنند نجس است .\r\nمسأله 77 - اگر پوستهاى مختصر لب و جاهاى ديگر بدن را بكنند پاك است گرچه موقع افتادنشان نرسيده باشد .\r\nمسأله 78 - تخم مرغى كه از شكم مرغ مرده بيرون مىآيد اگر پوست روى آن سفت شده باشد پاك است ، ولى ظاهر آن را بايد آب كشيد .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nمسأله 79 - اگر برّه و بزغاله پيش از آنكه علف خوار شوند بميرند پنيرمايه‌اى كه در شيردان آنها مىباشد پاك است ، ولى ظاهر آن را بايد آب كشيد .\r\nمسأله 80 - داروهاى روان ، عطر ، روغن ، واكس و مثل اينها كه از بلاد كفر مىآورند پاك است ، و خوردن آنها و نماز خواندن با آنها اشكال ندارد .\r\nمسأله 81 - گوشت ، پيه و چرمى كه در بازار مسلمانان فروخته شود پاك است ، همچنين اگر يكى از اينها در دست مسلمان باشد و بدانيم آن مسلمان از كافر گرفته و احتمال بدهيم آن مسلمان رسيدگى كرده است باز هم پاك است ، امّا اگر بدانيم رسيدگى نكرده و يقين به مردار بودن آن هم نداشته باشيم پاك است ولى خوردن آن و نماز خواندن با آن جايز نيست .\r\n\r\n5 خون\r\nمسأله 82 - خون انسان و هر حيوانى كه خون جهنده دارد نجس است ، پس خون حيوانى كه مانند ماهى و پشه خون جهنده ندارد پاك مىباشد .\r\nمسأله 83 - اگر حيوان حلال گوشت را به دستورى كه در شرع معيّن شده بكشند و خون آن به مقدار معمول بيرون آيد خونى كه در بدنش مىماند پاك است ، ولى اگر به علّت نفس كشيدن يا به واسطهء اينكه سر حيوان در جاى بلندى بوده خون به بدن حيوان برگردد آن خون نجس است .\r\nمسأله 84 - خونى كه در تخم مرغ مىباشد نجس نيست و خوردن آن هم مانعى ندارد .\r\nمسأله 85 - خونى كه موقع دوشيدن شير ديده مىشود نجس است و شير را نجس مىكند .\r\nمسأله 86 - خونى كه از لاى دندانها مىآيد ، نجس و خوردن آن حرام است ولى اگر به واسطهء مخلوط شدن با آب دهان از بين برود پاك است ، و فرو بردن آب دهان در اين صورت اشكالى ندارد .\r\nمسأله 87 - خونى كه به واسطهء كوبيده شدن زير ناخن يا زير پوست مىميرد اگر طورى شود كه ديگر به آن خون نگويند پاك است و اگر به آن خون بگويند نجس است و در صورتى كه ناخن يا پوست سوراخ شود ، اگر مشقّت ندارد بايد براى وضو و غسل خون را بيرون آورند و اگر مشقّت دارد بايد وضوى ارتماسى يا جبيره‌اى بگيرد و اگر مشقّت دارد بايد تيمّم كند .\r\nمسأله 88 - اگر انسان نداند كه خون زير پوست مرده يا گوشت به واسطهء كوبيده شدن به آن\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nحالت در آمده پاك است .\r\nمسأله 89 - / چيز سرخ رنگ و زردابه‌اى كه در حال بهبودى زخم در اطراف زخم يا روى آن پيدا مىشود پاك است .\r\n\r\n6 و 7 سگ و خوك\r\nمسأله 90 - سگ و خوكى كه در خشكى زندگى مىكنند حتّى مو و استخوان و پنجه و ناخن و رطوبتهاى آنهانجس است ولى سگ و خوك دريايى پاك است .\r\n\r\n8 كافر\r\nمسأله 91 - كافر ( كسى كه منكر خدا يا معاد است ، يا براى خدا شريك قرار مىدهد ، يا پيامبرى حضرت خاتم الانبيا محمد بن عبداللَّه صلى الله عليه و آله و سلم را قبول ندارد ، يا در يكى از اينها شك داشته باشد ، يا ضرورى دين يعنى چيزى را كه مثل نماز و روزه مسلمانان جزو دين اسلام مىدانند منكر شود ، در صورتى كه بداند انكار آن چيز به انكار خدا يا توحيد يا نبوت برمىگردد ) احكام مسلمانان را ندارد ، مثلًا نمىتواند زن مسلمان بگيرد ، و نبايد در قبرستان مسلمانان دفن شود .\r\nمسأله 92 - هرگاه كسى به خدا يا پيامبر صلى الله عليه و آله و سلم يا يكى از ائمّهء معصومين عليهم السلام يا فاطمهء زهرا عليها السلام ناسزا گويد يا با يكى از اينها دشمنى داشته باشد و يا يكى از ائمه عليهم السلام يا غير آنها را خدا بداند كافر است .\r\nمسأله 93 - اگر پدر و مادر و جد و جدّهء بچّهء نابالغ كافر باشند آن بچّه در حكم كافر و اگر يكى از اينها مسلمان باشد در حكم مسلمان است .\r\nمسأله 94 - اگر مسلمانى كافر شود ( زن باشد يا مرد ) همسرش بر او حرام و مالش به ورثهء مسلمان او منتقل مىشود و اگر توبه كند توبه‌اش قبول است و عبادتش صحيح مىباشد و مىتواند همسر مسلمان بگيرد و يا همسر سابق را به عقد جديد اختيار كند ، ولى مالش به او بر نمىگردد ، و در اين مسأله فرقى نيست بين كسى كه مسلمان زاده باشد ( مرتدّ فطرى ) يا نباشد ( مرتدّ ملّى ) ، و مرتدّ احكام ديگرى دارد كه در احكام حدود مىآيد .\r\nمسأله 95 - اهل كتاب پاك مىباشند .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\n9 مايعات مست كننده\r\nمسأله 96 - شراب و هر چيزى كه انسان را مست مىكند ، چنانچه به خودى خود روان باشد نجس است . و اگر مثل بنگ و حشيش روان نباشد گرچه چيزى در آن بريزند كه روان شود پاك است .\r\nمسأله 97 - الكل صنعتى ، عطرها ، ادكلنها و داروهايى كه با آن مخلوط است ، پاك مىباشد .\r\nمسأله 98 - اگر انگور و آب انگور به خودى خود يا به واسطهء پختن جوش بيايد حرام است ولى نجس نيست .\r\nمسأله 99 - خرما و مويز و كشمش و آب آنها گرچه جوش بيايند پاك و خوردن آنها حلال است .\r\nمسأله 100 - فقاع كه از جو گرفته مىشود و به آن آب جو مىگويند نجس است ولى آبى كه به دستور طبيب از جو مىگيرند و به آن ماء الشعير مىگويند پاك مىباشد .\r\n\r\n10 و 11 حيوان‌نجاستخوار و حيوانىكه انسان‌با آن‌نزديكىنموده\r\nمسأله 101 - حيوان نجاستخوار و حيوانى كه انسان با آن نزديكى نموده حتّى عرق و شير و سرگين آنها نجس است و نيز تخم اين گونه پرندگان نجس مىباشد ، ولى اجزاى بى روح آنها مانند پر و مو و پشم پاك است .\r\n\r\nعرق جنب از حرام\r\nمسأله 102 - عرق جنب از حرام نجس نيست ولى با بدن يا لباسى كه عرق در آن موجود باشد نبايد نماز خواند .\r\nمسأله 103 - اگر انسان در موقعى كه نزديكى با زن حرام است - مثلًا در روزهء ماه رمضان - با زن خود نزديكى كند بايد از عرق خود در نماز اجتناب نمايد .\r\nمسأله 104 - اگر جنب از حرام به واسطهء تنگى وقت عوض غسل تيمّم نمايد و بعد از تيمّم عرق كند بايد از عرق خود در نماز اجتناب نمايد ولى اگر به واسطهء عذر ديگر تيمّم كند اجتناب لازم نيست .\r\nمسأله 105 - اگر كسى از حرام جنب شود و بعد با حلال خود نزديكى كند بايد از عرق خود در نماز\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nاجتناب كند ، ولى اگر اوّل با حلال خود نزديكى كند و بعد از حرام جنب شود مىتواند با آن عرق نماز بخواند .\r\n\r\nراههاى ثابت شدن نجاست\r\nمسأله 106 - نجاست هر چيز از سه راه ثابت مىشود :\r\nاوّل : خود انسان اطمينان كند چيزى نجس است ، و اگر گمان داشته باشد چيزى نجس است لازم نيست از آن اجتناب نمايد . بنابراين غذا خوردن در قهوه‌خانه و مهمانخانه‌ها اشكال ندارد .\r\nدوّم : كسى كه چيزى در اختيار اوست بگويد آن چيز نجس است ، مثلًا همسر انسان يا نوكر بگويد ظرف يا چيز ديگرى كه در اختيار اوست نجس مىباشد .\r\nسوّم : يك نفر ثقه بگويد چيزى نجس است .\r\n\r\nاحكام نجاسات\r\nمسأله 107 - اگر به واسطهء ندانستن مسأله ، نجس بودن و پاك بودن چيزى را نداند مثلًا نداند عرق جنب از حرام پاك است يا نه ، بايد مسأله را بپرسد ، ولى اگر با اينكه مسأله را مىداند ، چيزى را شك كند پاك است يا نه ، مثلًا شك كند آن چيز خون است يا نه ، يا نداند كه خون پشه است يا خون انسان ، پاك مىباشد . و جستجو كردن يا پرسيدن هم لازم نيست .\r\nمسأله 108 - چيز نجسى كه انسان شك دارد پاك شده يا نه نجس است ، و چيز پاك را اگر شك كند نجس شده يا نه ، پاك است . و اگر هم بتواند نجس بودن يا پاك بودن آن را بفهمد لازم نيست جستجو كند .\r\nمسأله 109 - اگر بداند يكى از دو ظرف يا دو لباسى كه از هر دوى آنها استفاده مىكند نجس شده و نداند كدام است بايد از هر دو اجتناب كند ، بلكه اگر مثلًا نمىداند لباس خودش نجس شده يا لباسى كه بعد از اين علم ، از مورد ابتلاى او خارج شده و از آن استفاده نمىكند و مال ديگرى است باز هم واجب است كه از لباس خودش اجتناب كند . ولى اگر مثلًا نداند لباس خودش نجس شده يا لباس شخص ديگر كه مورد استفاده او نيست اجتناب لازم نمىباشد .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nمسأله 110 - اگر چيز پاك به چيز نجس برسد و هر دو يا يكى از آنها به طورى تر باشد كه ترى يكى به ديگرى برسد چيز پاك نجس مىشود . و اگر ترى به قدرى كم باشد كه به ديگرى نرسد چيزى كه پاك بوده نجس نمىشود .\r\nمسأله 111 - اگر چيز پاكى به چيز نجس برسد و انسان شك كند كه هر دو يا يكى از آنها تر بوده يا نه ، آن چيز پاك نجس نمىشود .\r\nمسأله 112 - دو چيزى كه انسان نمىداند كدام پاك و كدام نجس است اگر چيز پاكى با رطوبت به يكى از آنها برسد نجس نمىشود .\r\nمسأله 113 - زمين و پارچه و مانند اينها اگر رطوبت داشته باشد هر قسمتى كه نجاست به آن برسد نجس مىشود و جاهاى ديگر آن پاك است و همچنين است خيار و خربزه و مانند اينها .\r\nمسأله 114 - هرگاه شيره و روغن روان باشد همين كه يك نقطه از آن نجس شد تمام آن نجس مىشود . ولى اگر روان نباشد فقط محل ملاقات نجس مىشود .\r\nمسأله 115 - اگر مگس يا حيوانى مانند آن روى چيز نجسى كه تر است بنشيند و بعد روى چيز پاكى كه آن هم تر است بنشيند ، آن چيز پاك نجس نمىشود .\r\nمسأله 116 - اگر جايى از بدن كه عرق دارد نجس شود و عرق از آنجا به جاى ديگر برود هرجا كه عرق به آن برسد نجس مىشود .\r\nمسأله 117 - اخلاطى كه از بينى يا گلو مىآيد اگر خون داشته باشد ، جايى كه خون دارد نجس و بقيهء آن پاك است .\r\nمسأله 118 - هرگاه ظرفى را كه ته آن سوراخ است روى زمين نجسى بگذارند چنانچه آب با فشار از آن خارج شود داخل ظرف نجس نمىشود .\r\nمسأله 119 - اگر چيزى داخل بدن شود و به نجاست برسد ، در صورتى كه بعد از بيرون آمدن آلوده به نجاست نباشد پاك است ، پس اگر اسباب اماله يا آب آن در مخرج غائط وارد شود ، يا سوزن و چاقو و مانند اينها در بدن فرو رود و بعد از بيرون آمدن به نجاست آلوده نباشد نجس نيست و همچنين است آب دهان و بينى اگر در داخل به خون برسد و بعد از بيرون آمدن به خون آلوده نباشد .\r\nمسأله 120 - چيزى كه نجس شده ( متنجّس ) اگر به چيز ديگرى كه رطوبت دارد برسد بايد از آن\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nاجتناب شود و فرقى ميان واسطه اوّل و واسطه‌هاى ديگر نيست .\r\nمسأله 121 - نجس كردن خط و ورق قرآن حرام است و اگر نجس شود بايد فوراً آن را آب بكشند .\r\nمسأله 122 - اگر جلد قرآن نجس شود در صورتى كه بىاحترامى به قرآن باشد بايد آن را آب بكشند .\r\nمسأله 123 - گذاشتن قرآن روى عين نجسى كه خشك باشد مانند ميّت مانعى ندارد مگر آنكه بى احترامى به قرآن باشد .\r\nمسأله 124 - نوشتن قرآن با مركّب نجس ، گرچه يك حرف آن باشد حرام است و اگر عمداً يا سهواً نوشته شود بايد آن را محو كنند .\r\nمسأله 125 - دادن قرآن به كافر مانعى ندارد مگر آنكه بىاحترامى به قرآن يا اسلام باشد .\r\nمسأله 126 - اگر ورق قرآن يا چيزى كه احترام آن لازم است - مثل كاغذى كه اسم خدا يا پيامبر يا امام بر آن نوشته شده يا تربت - در مستراح بيفتد بيرون آوردن و آب كشيدن آن گرچه خرج داشته باشد واجب است ، و اگر بيرون آوردن آن ممكن نباشد رفتن به آن مستراح مانعى ندارد و نيز انداختن آنها در سطل زباله و يا نهادن چيزى مثل گوشت و مانند آن در آنها جايز نيست .\r\nمسأله 127 - خوردن و آشاميدن چيز نجس حرام است و خورانيدن عين نجس به اطفال يا ديوانه‌ها اگر ضرر داشته باشد مانند مسكرات نيز جايز نيست ولى خورانيدن غذاهايى كه نجس شده به آنها اشكال ندارد .\r\nمسأله 128 - فروختن و عاريه دادن چيز نجس اشكال ندارد و اطلاع دادن نيز لازم نيست ولى اگر انسان بداند كه عاريه گيرنده و خريدار آن را در خوردن و آشاميدن استعمال مىكند يا آنكه نزد عاريه گيرنده نجس شود ، بايد اطلاع دهد .\r\nمسأله 129 - اگر انسان ببيند كسى چيز نجسى را مىخورد يا با لباس نجس نماز مىخواند لازم نيست به او بگويد .\r\nمسأله 130 - اگر جايى از خانه يا فرش كسى نجس باشد و ببيند بدن يا لباس يا چيز ديگر كسانى كه وارد خانه او مىشوند با رطوبت به جاى نجس رسيده است لازم نيست به آنان بگويد .\r\nمسأله 131 - اگر صاحب خانه يا يكى از مهمانها در بين غذا خوردن بفهمد غذا نجس است لازم نيست به ديگران بگويد ولى چنانچه طورى با آنان معاشرت دارد كه مىداند به واسطهء نگفتن ،\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nخود او هم نجس مىشود بايد بعد از غذا به آنان بگويد .\r\nمسأله 132 - بچه‌اى كه خوب و بد را مىفهمد اگر بگويد چيزى را آب كشيدم لازم نيست دوباره آن را آب بكشند و اگر بگويد چيزى كه در دست اوست نجس است بايد از آن اجتناب كنند .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n\r\nمطهّرات\r\n\r\nاقسام مطهّرات\r\n\r\n1 - آب\r\nمسأله 133 - ظرف نجس را با آب قليل بايد سه مرتبه شست و در كر و جارى يك مرتبه كافى است ، ولى ظرفى را كه سگ ليسيده يا از آن ظرف آب يا چيز روان ديگر خورده يا آب دهانش در آن ريخته ، بايد اوّل با خاك پاك ، خاك مال كرد و بعد يك مرتبه با آب كر يا جارى و يا دو مرتبه با آب قليل شست .\r\nمسأله 134 - اگر دهانهء ظرفى را كه سگ دهن زده تنگ باشد و نشود آن را خاك مال كرد ، بايد كهنه به چوبى بپيچند و با آن خاك را به آن ظرف بمالند .\r\nمسأله 135 - ظرفى را كه خوك بليسد يا از آن چيز روانى بخورد ، با آب قليل بايد هفت مرتبه شست ولى در كر و جارى يك مرتبه كافى است و لازم نيست آن را خاك مال كنند .\r\nمسأله 136 - ظرفى را كه به شراب نجس شده با آب قليل بايد سه مرتبه شست ولى بهتر است هفت مرتبه شسته شود .\r\nمسأله 137 - كوزه‌اى كه از گل نجس ساخته شده و يا آب نجس در آن فرو رفته اگر در آب كر يا جارى بگذارند به هر جاى آنكه آب برسد پاك مىشود و اگر بخواهند باطن آن هم پاك شود بايد بقدرى در آب كر يا جارى بماند كه آب به تمام آن فرو رود و فرو رفتن رطوبت كافى نيست .\r\nمسأله 138 - ظرف نجس را با آب قليل دو جور مىشود آب كشيد يكى آنكه سه مرتبه پر كنند و خالى كنند ، ديگر آنكه سه دفعه قدرى آب در آن بريزند و در هر دفعه آب را طورى در آن بگردانند كه به جاهاى نجس آن برسد و بيرون بريزند .\r\nمسأله 139 - اگر ساختمانى را با مصالح نجس بسازند يا اطاقى را با رنگ نجس رنگ كنند و بعد آب بكشند ظاهرش پاك مىشود و همچنين اگر فلز نجسى را آب كنند و با آن چيزى بسازند\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nبعد آن را آب بكشند ، ظاهرش پاك مىشود .\r\nمسأله 140 - اگر چيز نجس را بعد از بر طرف كردن عين نجاست يك مرتبه در آب كر يا جارى فرو برند كه آب به تمام جاهاى نجس آن برسد پاك مىشود و در فرش و لباس و مانند اينها فشار لازم نيست .\r\nمسأله 141 - اگر چيزى به غير بول نجس شود چنانچه بعد از بر طرف كردن نجاست يك مرتبه آب قليل روى آن بريزند پاك مىگردد . و نيز اگر در دفعهء اوّلى كه آب روى آن مىريزند نجاست آن بر طرف شود و بعد از بر طرف شدن نجاست هم آب روى آن بيايد پاك مىشود و اگر به بول نجس شده باشد دو مرتبه آب قليل روى آن بريزند پاك مىشود ولى در هر صورت لباس و مانند آن را بايد بعد از شستن اوّل فشار دهند تا غسالهء آن بيرون آيد .\r\nمسأله 142 - اگر ظاهر گندم و برنج و صابون و مانند اينها نجس شود با فرو بردن در كُر و جارى پاك مىگردد و نيز اگر باطن آنها نجس شود با نفوذ آب به باطن آنها پاك مىگردد .\r\nمسأله 143 - اگر انسان شك كند كه آب نجس به باطن چيزى رسيده يا نه ، باطن آن پاك است .\r\nمسأله 144 - اگر ظاهر برنج و گوشت يا چيزى مانند اينها به غير بول نجس شده باشد چنانچه آن را در ظرفى بگذارند و بعد از زوال عين نجس يك مرتبه آب قليل روى آن بريزند و خالى كنند پاك مىشود ، و ظرف آن هم پاك مىگردد . و اگر به بول نجس شده بعد از زوال عين نجاست ، دو مرتبه آب قليل روى آن بريزند و خالى كنند پاك مىشود و ظرف آن هم پاك مىگردد ولى اگر بخواهند لباس يا چيزى را كه فشار لازم دارد در ظرفى بگذارند و آب بكشند بايد در هر مرتبه كه آب روى آن مىريزند آن را فشار دهند و ظرف را كج كنند تا غساله‌اى كه در آن جمع شده بيرون بريزد .\r\nمسأله 145 - لباسى كه رنگ پس مىدهد چنانچه نجس شود اگر در آب كُر يا جارى فرو برند پاك مىشود ، گرچه موقع فشار دادن آب مضاف از آن بيرون آيد .\r\nمسأله 146 - اگر بعد از آب كشيدن لباس و مانند آن ذرّات گل يا صابون و مانند آنها در آن ديده شود پاك است .\r\nمسأله 147 - هر چيز نجس تا عين نجاست را از آن بر طرف نكنند پاك نمىشود ولى اگر بو يا رنگ نجاست در آن مانده باشد اشكال ندارد ، پس اگر خون را از لباس بر طرف كنند و لباس را\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nآب بكشند و رنگ خون در آن بماند پاك مىباشد .\r\nمسأله 148 - غذاى نجسى كه لاى دندانها مانده اگر آب در دهان بگردانند و به تمام غذاى نجس برسد پاك مىشود .\r\nمسأله 149 - اگر موى سر و صورت را كه زياد است با آب قليل آب بكشند لازم نيست فشار دهند تا غسالهء آن جدا شود .\r\nمسأله 150 - گوشت و دنبه‌اى كه‌نجس شده‌مثل چيزهاى ديگر آب كشيده مىشود .\r\nمسأله 151 - اگر ظرف يا بدن نجس باشد و بعد به طورى چرب شود كه جلوگيرى از رسيدن آب به آنها كند ، چنانچه بخواهند ظرف و بدن را آب بكشند بايد چربى را بر طرف كنند تا آب به آنها برسد ولى اگر چربى به اندازه‌اى باشد كه از رسيدن آب به آنها جلوگيرى نكند مانعى ندارد .\r\nمسأله 152 - اگر چيزى را آب بكشند و يقين كنند پاك شده و بعد شك كنند كه آن را درست آب كشيده‌اند يا نه ، پاك است .\r\nمسأله 153 - زمينى كه آب روى آن جارى نمىشود اگر به غير بول نجس شود بعد از بر طرف كردن عين نجاست با آب قليل پاك مىشود ، امّا اگر نجاست بول بوده آبى كه مرتبهء اوّل روى آن مىريزند نجس است كه اگر به وسيلهء چيزى مانند پارچه گرفته شود و يك بار ديگر آب روى آن بريزند پاك مىشود ولى زمينى كه روى آن شن يا ريگ باشد - چون آبى كه روى آن مىريزند از آن جدا شده و در شن و ريگ فرو مىرود - با آب قليل پاك مىشود ، امّا زير ريگها نجس مىماند .\r\nمسأله 154 - اگر ظاهر سنگ نمك و قند و مانند آن نجس شود قابل تطهير است ولى اگر نجاست در آنها نفوذ كرده باشد قابل تطهير نيست .\r\nمسأله 155 - اگر با شكر آب شدهء نجس ، قند بسازند و يا با خمير نجس نان بپزند و هر چيزى كه مانند اينهاست قابل تطهير نيست .\r\n\r\n2 - زمين\r\nمسأله 156 - زمين با چند شرط كف پا و ته كفش را پاك مىكند :\r\nاوّل : خشك باشد .\r\nدوّم : اگر عين نجس مثل خون و بول ، يا متنجّس مثل گلى كه نجس شده ، در كف پا و ته\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nكفش باشد به‌واسطهء راه رفتن يا ماليدن پا به زمين بر طرف شود .\r\nسوّم : زمين از خاك يا سنگ يا آجر و مانند اينها فرش شده باشد و با راه رفتن روى فرش و حصير و سبزه ، كف پا و ته كفش نجس پاك نمىشود ، و فرقى نيست در اينكه ته پا يا كفش به واسطهء راه رفتن نجس شده باشد يا غير آن .\r\nمسأله 157 - كف پا و ته كفش نجس با راه رفتن روى اسفالت و روى زمينى كه با موزائيك فرش شده پاك مىشود .\r\nمسأله 158 - براى پاك شدن كف پا و ته كفش بهتر است پانزده قدم يا بيشتر راه بروند ، گرچه به كمتر از پانزده قدم يا ماليدن پا به زمين نجاست بر طرف شود .\r\nمسأله 159 - لازم نيست كف پا و ته كفش نجس ، تر باشد بلكه اگر خشك هم باشد به راه رفتن پاك مىشود .\r\nمسأله 160 - بعد از آنكه كف پا يا ته كفش نجس به واسظهء راه رفتن پاك شد مقدارى از اطراف آن هم كه معمولًا به گل آلوده مىشود اگر زمين يا خاك به آن برسد پاك مىگردد .\r\nمسأله 161 - كسى كه با دست و زانو راه مىرود ، اگر كف دست و زانوى او نجس شود به واسطهء راه رفتن روى زمين پاك مىشود و همچنين است ته عصا و پاى مصنوعى و نعل چهار پايان و چرخ اتومبيل و دوچرخه و مانند اينها .\r\nمسأله 162 - اگر بعد از راه رفتن ذرّه‌هاى كوچكى از نجاست كه ديده مىشود در كف پا يا ته كفش بماند بايد آن ذرّه‌ها را هم بر طرف كرد ولى باقى بودن بو و رنگ اشكال ندارد .\r\nمسأله 163 - مقدارى از كف پا كه به زمين نمىرسد به واسطهء راه رفتن پاك مىشود ولى توى كفش و كف جوراب به واسطهء راه رفتن پاك نمىشود ، امّا اگر جوراب به جاى كفش استفاده شود به واسطهء راه رفتن پاك مىشود .\r\n\r\n3 - آفتاب\r\nمسأله 164 - آفتاب ، زمين و ساختمان و چيزهايى كه مانند درب و پنجره در ساختمان به كار برده شده و همچنين ميخى را كه به ديوار كوبيده‌اند با چند شرط پاك مىكند :\r\nاوّل : چيز نجس به طورى تر باشد كه اگر چيز ديگرى به آن برسد تر شود پس اگر خشك باشد بايد به وسيله‌اى آن را تر كنند تا آفتاب خشك كند .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nدوّم : اگر عين‌نجاست در آن چيزباشد پيش از تابيدن آفتاب آن را بر طرف كنند .\r\nسوّم : چيزى از تابيدن آفتاب جلوگيرى نكند پس اگر آفتاب از پشت پرده يا ابر و مانند اينها بتابد و چيز نجس را خشك كند آن چيز پاك نمىشود ولى اگر ابر به قدرى نازك باشد كه از تابيدن آفتاب جلوگيرى نكند اشكال ندارد .\r\nچهارم : آفتاب به تنهايى چيز نجس را خشك كند پس اگر مثلًا چيز نجس به واسطهء باد و آفتاب خشك شود پاك نمىگردد ولى اگر باد به قدرى كم باشد كه نگويند به خشك شدن چيز نجس كمك كرده اشكال ندارد .\r\nپنجم : آفتاب مقدارى از بنا و ساختمان را كه نجاست به آن فرو رفته يك مرتبه خشك كند پس اگر يك مرتبه بر زمين و ساختمان نجس بتابد و روى آن را خشك كند و دفعهء ديگر زير آن را خشك نمايد فقط روى آن پاك مىشود و زير آن نجس مىماند .\r\nمسأله 165 - آفتاب حصير نجس كه بافته شده در روى زمين است را پاك مىكند و همچنين درخت و گياه و مانند اينها به واسطهء آفتاب پاك مىشود .\r\nمسأله 166 - اگر آفتاب به زمين نجس بتابد ، بعد انسان شك كند كه زمين موقع تابيدن آفتاب تر بوده يا نه ، يا ترى آن به واسطهء آفتاب خشك شده يا نه ، آن زمين نجس است و همچنين است اگر شك كند كه پيش از تابش آفتاب عين نجاست از آن بر طرف شده يا نه ، يا شك كند كه چيزى مانع تابش آفتاب بوده يا نه .\r\n\r\n4 - استحاله\r\nمسأله 167 - اگر جنس چيز نجس به طورى عوض شود كه به صورت چيز پاكى درآيد پاك مىشود و مىگويند استحاله شده است ، مثل آنكه چوب نجس بسوزد و خاكستر گردد ، يا سگ در نمك زار فرو رود و نمك شود ، ولى اگر جنس آن عوض نشود مثل آنكه گندم نجس را آرد كنند يا نان بپزند پاك نمىشود .\r\nمسأله 168 - كوزهء گلى و مانند آن ، كه از گل نجس ساخته شده نجس است ، ولى اجتناب از ذغالى كه از چوبِ نجس درست شده و نظير آن ، لازم نيست .\r\nمسأله 169 - چيز نجسى كه معلوم نيست استحاله شده يا نه ، نجس است .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n\r\n5 - انقلاب\r\nمسأله 170 - اگر شراب به خودى خود يا به واسطهء ريختن چيزى مثل سركه و نمك در آن ، سركه شود پاك مىگردد ، و اين را انقلاب مىنامند .\r\nمسأله 171 - شرابى كه از انگور نجس و مانند آن درست كنند با سركه شدن پاك مىشود حتّى اگر نجاستى هم از خارج به شراب برسد بعد از سركه شدن پاك مىشود .\r\nمسأله 172 - سركه‌اى كه از انگور و كشمش و خرماى نجس درست كنند نجس است .\r\nمسأله 173 - اگر انگور يا خرما همراه با پوشال باشند و با آنها سركه درست كنند اشكال ندارد و نيز اگر پيش از آنكه خرما و كشمش و انگور سركه شود خيار و بادمجان و مانند اينها در آن بريزند اشكال ندارد .\r\nمسأله 174 - آب انگورى كه جوش آمده پيش از آنكه ثلثان شود ، يعنى دو قسمت آن كم شود و يك قسمت آن بماند نجس نيست ، ولى خوردن آن حرام است .\r\nمسأله 175 - اگر مثلًا در يك خوشه غوره مقدارى انگور باشد چنانچه به آبى كه از آن خوشه گرفته‌مىشود آبغوره‌بگويند و بجوشدپاك و خوردن آن‌حلال است .\r\nمسأله 176 - چيزى كه معلوم نيست غوره است يا انگور اگر جوش بيايد خوردن آن حرام نيست .\r\nمسأله 177 - اگر بخواهند در چند ديگ شيره بپزند جايز است كفگيرى را كه در ديگ جوش آمده زده‌اند در ديگى كه جوش نيامده بزنند .\r\n\r\n6 انتقال\r\nمسأله 178 - اگر خون بدن انسان يا خون حيوانى كه خون جهنده دارد ( حيوانى كه وقتى رگ آن را ببرند خون از آن جستن مىكند ) به بدن حيوانى كه خون جهنده ندارد برود و خون آن حيوان حساب شود پاك مىگردد ، و اين را انتقال گويند . پس خونى كه زالو از انسان مىمكد چون خون زالو به آن گفته نمىشود و مىگويند خون انسان است نجس مىباشد .\r\nمسأله 179 - اگر كسى پشه‌اى را كه به بدنش نشسته بكشد ، خونى كه از پشه بيرون مىآيد پاك است .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n\r\n7 - اسلام\r\nمسأله 180 - اگر كافر به هر لغتى شهادتين بگويد مسلمان مىشود و بعد از مسلمان شدن احكام اسلام بر او بار مىشود گرچه ندانيم قلباً مسلمان شده يا نه ، ولى اگر بدانيم قلباً مسلمان نشده است مسلمان نيست و احكام اسلام را ندارد و همچنين است هرگاه شهادتين نگويد ولى قلباً به معناى او ايمان داشته باشد .\r\n\r\n8 - تبعيّت\r\nمسأله 181 - اگر شراب سركه شود ، ظرف آن و پارچه و چيزى هم كه معمولًا روى آن مىگذارند پاك مىگردد ، بلكه اگر موقع جوشيدن سر برود و پشت ظرف به آن آلوده شود ، بعد از سركه شدن پشت ظرف هم پاك مىشود .\r\nمسأله 182 - تخته يا سنگى كه روى آن ميّت را غسل مىدهند و پارچه‌اى كه با آن عورت ميّت را مىپوشانند و دست كسى كه او را غسل مىدهد بعد از تمام شدن غسل پاك مىشود .\r\nمسأله 183 - اگر لباس و مانند آن را با آب قليل آب بكشند و به اندازهء معمول فشار دهند تا آبى كه روى آن ريخته‌اند جدا شود ، آبى كه در آن مىماند پاك است .\r\nمسأله 184 - ظرف نجس را كه با آب قليل آب مىكشند ، بعد از جدا شدن آبى كه براى پاك شدن روى آن ريخته‌اند ، قطره‌هاى آبى كه در آن مىماند پاك است .\r\nمسأله 185 - كافرى كه مسلمان شود اطفال نابالغ او در احكام اسلام تابع او مىباشند و همچنين است اگر جد طفل نابالغ يا مادر يا جدهء او مسلمان شود گرچه پدر او كافر باشد و همچنين است طفل كافرى كه به دست مسلمان اسير شود .\r\n\r\n9 - بر طرف شدن عين نجاست\r\nمسأله 186 - اگر بدن حيوان به عين نجس مثل خون ، يا متنجّس مثل آب نجس آلوده شود ، چنانچه آنها بر طرف شود بدن آن حيوان پاك مىشود و همچنين است باطن بدن انسان مثل توى دهان و بينى ، مثلًا اگر خونى از لاى دندان بيرون آيد و در آب دهان از بين برود ، آب كشيدن توى دهان لازم نيست و نيز اگر دندان عاريه در دهان نجس شود ، آب كشيدن آن لازم نيست .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nمسأله 187 - اگر غذا لاى دندان مانده باشد و داخل دهان خون بيايد چه انسان بداند كه خون به غذا رسيده يا نداند آن غذا پاك است .\r\nمسأله 188 - جايى را كه انسان نمىداند از ظاهر بدن است يا باطن آن ، اگر نجس شود لازم نيست آب بكشد .\r\nمسأله 189 - اگر گرد و خاك نجس به لباس و فرش و مانند اينها بنشيند چنانچه طورى آنها را تكان دهند كه گرد و خاك نجس از آنها بريزد پاك مىگردد و اگر چيزى با رطوبت با آنها ملاقات كند نجس نمىشود .\r\n\r\n10 - استبراء حيوان نجاست خوار\r\nمسأله 190 - حيواناتى كه به خوردن نجاست انسان عادت كرده‌اند نجس مىشوند و اگر آنها را استبراء كنند يعنى تا مدتى به حيوان غذاى پاك بدهند كه ديگر به آنها نجاست خوار نگويند پاك مىگردند .\r\n\r\nاحكام مطهّرات\r\nمسأله 191 - اگر خود انسان اطمينان كند چيزى كه نجس بوده پاك شده ، يا يك نفر ثقه به پاك شدن آن خبر دهد ، يا كسى كه چيز نجس در اختيار اوست بگويد آن چيز پاك شده ، يا مسلمانى چيز نجس را آب كشيده باشد ، گرچه معلوم نباشد درست آب كشيده يا نه ، آن چيز پاك است .\r\nمسأله 192 - كسى كه وكيل شده است لباس يا چيز ديگرى را آب بكشد اگر بگويد آب كشيدم قول او قبول است .\r\nمسأله 193 - اگر بدن يا لباس مسلمان يا چيز ديگرى كه مانند ظرف و فرش در اختيار اوست نجس شود و بعد احتمال دهيم آن مسلمان چيزى را كه نجس شده آب كشيده پاك است و اجتناب از آن لازم نيست .\r\nمسأله 194 - افراد وسواسى كه زود اطمينان به نجاست چيزى پيدا مىكنند ، يا هنگام آب كشيدن چيزى به آسانى اطمينان پيدانمىكنند نبايد به اطمينان خود اعتنا كنند بلكه‌بايد به‌طور متعارف\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nعمل كنند و اعتناى اين گونه افراد به گمان بلكه به اطمينان خود حرام است و اعمال غير متعارف آنها موجب خسران دنيا و آخرت است .\r\nمسأله 195 - چيزى كه از دست مسلمان يا بازار مسلمين گرفته مىشود پاك و خوردن آن حلال است ، گرچه آن مسلمان لاابالى باشد و تفحّص هم لازم نيست .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n\r\nاحكام ظرفها\r\nمسأله 196 - چرم مردار و سگ و خوك ، چه ظرف باشند و چه غير آن ، مانند زين دوچرخه و كمربند و كفش و مانند اينها ، گرچه نجس مىباشند ، ولى استعمال آنها اشكال ندارد و چيزهايى كه از بلاد كفر مىآورند نظير همان زين دوچرخه و كفش و كمربند و مانند اينها اگر شك كنيم كه چرم است يا نه و در صورتى كه بدانيم چرم است شك كنيم از مردار است يا نه علاوه بر اينكه استعمال آنها مانعى ندارد پاك نيز مىباشند .\r\nمسأله 197 - خوردن و آشاميدن از ظرف طلا و نقره حرام است ولى استعمال آنها در مثل زينت اطاق حرام نيست و نگاه داشتن آن نيز حرام نمىباشد .\r\nمسأله 198 - ساختن ظرف طلا يا نقره و مزدى كه براى آن مىگيرند و خريد و فروش آنها حرام نيست .\r\nمسأله 199 - گيره استكان كه از طلا يا نقره مىسازند اگر بعد از برداشتن استكان ظرف به آن گفته شود ، استعمال آن چه به تنهايى و چه با استكان حرام است و اگر ظرف به آن گفته نشود استعمال آن مانعى ندارد .\r\nمسأله 200 - استعمال ظرفى كه روى آن را آب طلا يا آب نقره داده‌اند اشكال ندارد .\r\nمسأله 201 - اگر فلزى را با طلا يا نقره مخلوط كنند و ظرف بسازند چنانچه مقدار آن فلز به قدرى زياد باشد كه ظرف طلا يا نقره به آن ظرف نگويند استعمال آن مانعى ندارد .\r\nمسأله 202 - اگر انسان غذايى را كه در ظرف طلا يا نقره است به قصد اينكه چون غذا خوردن در ظرف طلا و نقره حرام مىباشد در ظرف ديگر بريزد اشكال ندارد ، و اگر به اين قصد نباشد ريختن غذا از ظرف طلا يا نقره در ظرف ديگر حرام است ، ولى در هر دو صورت خوردن غذا از ظرف دوّم مانعى ندارد .\r\nمسأله 203 - استعمال بادگير قليان و غلاف شمشير و كارد و قاب قرآن اگر از طلا يا نقره باشد اشكال ندارد و همچنين عطردان و سرمه‌دان و مثل اينها .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nمسأله 204 - خوردن و آشاميدن از ظرف طلا و نقره در حال ناچارى اشكال ندارد .\r\nمسأله 205 - استعمال ظرفى كه معلوم نيست از طلا يا نقره است يا از چيز ديگر اشكال ندارد .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n\r\nوضو\r\nمسأله 206 - در وضو واجب است صورت و دستها را بشويند و جلوى سر و روى پاها را مسح كنند .\r\nمسأله 207 - در ازاى صورت را بايد از بالاى پيشانى - جايى كه موى سر بيرون مىآيد - تا آخر چانه شست ، و پهناى آن به مقدارى كه بين انگشت وسط و شَست قرار مىگيرد بايد شسته شود ، و اگر مختصرى از اين مقدار را نشويد وضو باطل است ، و براى آنكه يقين كند اين مقدار كاملًا شسته شده بايد كمى اطراف آن را هم بشويد .\r\nمسأله 208 - اگر صورت يا دست كسى كوچك‌تر يا بزرگ‌تر از معمول مردم باشد بايد ملاحظه كند كه مردمان معمولى تا كجاى صورت خود را مىشويند ، او هم تا همانجا را بشويد و اگر دست و صورتش هر دو بر خلاف معمول باشد ولى با هم متناسب باشند لازم نيست ملاحظه معمول را بكند بلكه به دستورى كه در مسأله پيش گفته شد وضو بگيرد ، و نيز اگر در پيشانى او مو روئيده يا جلوى سرش مو ندارد بايد به اندازهء معمول پيشانى را بشويد .\r\nمسأله 209 - اگر احتمال دهد چرك يا چيز ديگرى در ابروها و گوشه‌هاى چشم و لب او هست كه نمىگذارد آب به آنها برسد . چنانچه احتمال او در نظر مردم به جا باشد ، بايد پيش از وضو وارسى كند كه اگر هست بر طرف نمايد .\r\nمسأله 210 - اگر پوست صورت از لاى مو پيدا باشد بايد آب را به پوست برساند و اگر پيدا نباشد شستن مو كافى است ، و رساندن آب به زير آن لازم نيست .\r\nمسأله 211 - اگر شك كند كه پوست صورت از لاى مو پيداست يا نه ، بايد مو را بشويد و آب را به پوست هم برساند .\r\nمسأله 212 - شستن توى بينى و مقدارى از لب و چشم كه در وقت بستن ديده نمىشود واجب نيست ، ولى براى آنكه يقين كند از جاهايى كه بايد شسته شود چيزى باقى نمانده ، واجب است مقدارى از آنها را هم بشويد ، و كسى كه نمىدانسته بايد اين مقدار را بشويد اگر نداند در وضوهايى كه گرفته اين مقدار را شسته يا نه ، نمازهايى كه خوانده صحيح است .\r\nمسأله 213 - بايد صورت و دستها را از بالا به پايين شست و اگر از پايين به بالا بشويد وضو باطل\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nاست .\r\nمسأله 214 - اگر دست را تر كند و به صورت و دستها بكشد ، چنانچه ترى دست به قدرى باشد كه به واسطهء كشيدن دست ، آب كمى بر آنها جارى شود كافىاست .\r\nمسأله 215 - بعد از شستن صورت بايد دست راست و بعد از آن دست چپ را از آرنج تا سر انگشتها بشويد .\r\nمسأله 216 - براى آنكه يقين كند آرنج را كاملًا شسته بايد مقدارى بالاتر از آرنج را هم بشويد .\r\nمسأله 217 - كسى كه پيش از شستن صورت دستهاى خود را تا مچ شسته ، در موقع وضوبايد تا سر انگشتان رابشويد و اگرفقط تا مچ را بشويد وضوى او باطل‌است .\r\nمسأله 218 - در وضو شستن صورت و دستها مرتبهء اوّل واجب و مرتبهء دوّم جايز و مرتبهء سوّم و بيشتر از آن حرام مىباشد ، ولى در غير دست چپ وضو باطل نيست . و اينكه كدام شستن ، اوّل يا دوّم يا سوّم است مربوط به قصد كسى است كه وضو مىگيرد ، پس اگر به قصد شستن مرتبهء اوّل مثلًا ده مرتبه آب بريزد ، اشكال ندارد و همهء آنها شستن اوّل حساب مىشود .\r\nمسأله 219 - بعد از شستن هر دو دست بايد جلوى سر را با ترى آب وضو كه در دست راست مانده از بالا به پايين مسح نمايد .\r\nمسأله 220 - يك قسمت از چهار قسمت سر كه مقابل پيشانى است جاى مسح مىباشد ، و هر جاى اين قسمت را به هر اندازه مسح كند كافى است ، گرچه بهتر آن است كه از درازا به اندازهء در ازاى يك انگشت و از پهنا به اندازهء پهناى سه انگشت بسته مسح نمايد .\r\nمسأله 221 - لازم نيست مسح سر بر پوست آن باشد بلكه بر موى جلوى سر هم صحيح است .\r\nولى كسى كه موى جلوى سر او به اندازه‌اى بلند است كه اگر مثلًا شانه كند به صورتش مىريزد ، يا به جاهاى ديگر سر مىرسد ، بايد بيخ موها را مسح كند يا فرق سر را باز كرده پوست سر را مسح نمايد ، و اگر موهايى را كه به صورت مىريزد يا به جاهاى ديگر سر مىرسد جلوى سر جمع كند و بر آنها مسح نمايد ، يا بر موى جاهاى ديگر سر ، كه جلوى آن آمده مسح كند باطل است .\r\nمسأله 222 - بعد از مسح سر بايد با ترى آب وضو كه در دست مانده روى پاها را از سر يكى از انگشتها تا برآمدگى روى پا مسح كند و بهتر آن است كه تا آخر پا را مسح نمايد .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nمسأله 223 - پهناىمسح پا به هر اندازه باشد كافى است ، ولى بهتر آن است كه به اندازهء پهناى سه انگشت بسته مسح نمايد ، و بهتر از آن ، مسح تمام روى پا مىباشد .\r\nمسأله 224 - اگر در مسح پا همهء دست را روى پا بگذارند و كمى بكشند صحيح است .\r\nمسأله 225 - در مسح سر و روى پا بايد دست را روى آنها بكشند و اگر دست را نگه دارد و سر يا پا را به آن بكشد وضو باطل است ، ولى اگر موقعى كه دست را مىكشد سر يا پا مختصرى حركت كند اشكال ندارد .\r\nمسأله 226 - جاى مسح بايد خشك باشد ، و اگر به قدرى تر باشد كه رطوبت كف دست به آن اثر نكند مسح باطل است . ولى اگر ترى آن به قدرى كم باشد ، كه به رطوبتى كه بعد از مسح در آن ديده مىشود بگويند فقط از ترى كف دست است اشكال ندارد .\r\nمسأله 227 - اگر براىمسح‌رطوبتى در كف دست‌نمانده‌باشد نمىتواند دست را با آب خارج تر كند بلكه بايد از اعضاى ديگر وضو رطوبت بگيرد و با آن مسح نمايد .\r\nمسأله 228 - اگر رطوبت كف دست فقط به اندازهء مسح سر باشد بايد سر را با همان رطوبت مسح كند و براى مسح پاها از اعضاى ديگر وضو رطوبت بگيرد .\r\nمسأله 229 - مسح كردن از روى جوراب و كفش باطل است ، ولى اگر به واسطهء سرماى شديد يا ترس از دزد و درنده و مانند اينها نتواند كفش يا جوراب را بيرون آورد ، مسح كردن بر آنها اشكال ندارد ، و اگر روى كفش نجس باشد بايد چيز پاكى بر آن بيندازد و بر آن چيز مسح كند .\r\nمسأله 230 - اگر روى پا نجس باشد و نتواند براى مسح ، آن را آب بكشد بايد تيمّم نمايد .\r\nمسأله 231 - انسان مىتواند صورت و دستها را به قصد وضو در آب فرو برد ، يا آنها را در آب فرو برد و به قصد وضو بيرون آورد .\r\n\r\nاحكام وضوى ارتماسى\r\nمسأله 232 - در وضوى ارتماسى هم بايد صورت و دستها از بالا به پايين شسته شود پس اگر وقتى كه صورت و دستها را در آب فرو مىبرد قصد وضو كند بايد صورت را از طرف پيشانى و دستها را از طرف آرنج در آب فرو برد و اگر موقع بيرون آوردن از آب قصد وضو كند ، بايد صورت را از طرف پيشانى و دستها را از طرف آرنج بيرون آورد .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nمسأله 233 - اگر وضوى بعضى از اعضا را ارتماسى و بعضى را غير ارتماسى انجام دهد اشكال ندارد ، و همچنين مىتواند قسمتى از يك عضو را ارتماسى و قسمتى را غير ارتماسى انجام دهد .\r\n\r\nدعاهايى كه موقع وضو گرفتن مستحب است\r\nمسأله 234 - كسى كه وضو مىگيرد مستحبّ است موقعى كه نگاهش به آب مىافتد بگويد :\r\n« بِسْمِ اللَّهِ وَ بِاللَّهِ وَ الْحَمْدُللَّهِ الَّذى جَعَلَ الْماءَ طَهُورَاً وَ لَمْ يَجْعَلْهُ نَجِساً » . « 1 » و موقعى كه پيش از وضو دست خود را مىشويد بگويد :\r\n« اللَّهُمَّ اجْعَلْنى مِنَ التَّوَّابينَ وَاجْعَلْنى مِنَ المُتطَهِّرين » . « 2 »\r\nو در وقت مضمضه كردن يعنى آب در دهان گردانيدن بگويد :\r\n« اللَّهُمَّ لَقِّنى حُجَّتى يَوْمَ الْقاكَ وَ اطْلِقْ لِسانِى بِذِكْرِكَ » . « 3 »\r\nو در وقت استنشاق يعنى آب در بينى كردن بگويد :\r\n« اللَّهُمَّ لاتُحَرِّمْ عَلَىَّ ريْحَ الْجَنَّة وَاجْعَلْنى مِمَّنْ يَشُمُّ رِيْحَها وَ رَوْحَها و طيبَها » . « 4 »\r\nو موقع شستن صورت بگويد :\r\n« اللَّهُمَّ بَيِّضْ وَجْهى يَوْمَ تَسْوَدُّ فيه الْوُجُوهُ وَ لا تُسَوِّدْ وَجْهى يَوْمَ تَبْيَضُّ فيه الْوُجُوه » . « 5 »\r\nو در وقت شستن دست راست بخواند :\r\n\r\n\r\n","description":"","footnote":"\r\n( 1 ) - به نام خداوند و به وسيلهء او ، و حمد براى خداوندى است كه آب را پاكيزه قرار داد و آن را نجس قرار نداد .\r\n( 2 ) - خداوندا مرا از توبه كنندگان و پاكيزه‌گان قرار ده .\r\n( 3 ) - پروردگارا در روزى كه به حضور تو نائل مىشوم مرا با حجّت و دليل خويش مواجه گردان و زبانم را به ذكر خودت گويا فرما .\r\n( 4 ) - بار الها رايحهء بهشت را بر من حرام مگردان و مرا از كسانى قرار ده كه رايحهء بهشت و دلفزايى و عطر آن را درك مىكند .\r\n( 5 ) - خداوندا سفيد گردان روى مرا در روزى كه بسيارى از صورتها سياه مىشود و سياه مگردان روى مرا در روزى كه بسيارى از وجوه سفيد مىگردد .\r\n","page_name":" 48 ","page_number":48},
  {"content":"\r\n\r\n« اللَّهُمَّ اعْطِنى كِتابى بِيَمنى وَ الْخُلْدَ فى الْجَنانِ بِيَسارى وَ حاسِبْنى حِساباً يَسيراً » . « 1 »\r\nو موقع شستن دست چپ بگويد :\r\n« اللَّهُمَّ لا تُعْطِنى كِتابى بِشِمالى وَ لا مِنْ وَراءِ ظَهْرى وَ لا تَجْعَلْها مَغْلُولَةً الى عُنُقى وَ اعُوذُ بِكَ مِنْ مُقَطَّعاتِ النّيرانِ » . « 2 » و موقعى كه سر را مسح مىكند بگويد :\r\n« اللَّهُمَّ غَشِّنى بِرَحْمَتِكَ وَ بَرَكاتِكَ و عَفْوِكَ » . « 3 » و در وقت مسح پا بخواند :\r\n« اللَّهُمَّ ثَبِّتْنى على الصِّراطِ يَوْمَ تَزِلُّ فيهِ الأَقْدامُ وَ اجْعَلْ سَعْيى فى ما يُرْضيكَ عَنّى يا ذَاالجَلالِ وَالْاكْرام » . « 4 »\r\n\r\nشرايط وضو\r\nشرط اوّل : آب وضو پاك باشد .\r\nشرط دوّم : مطلق باشد .\r\nمسأله 235 - وضو با آب نجس و آب مضاف باطل است ، گرچه انسان نجس بودن يا مضاف بودن آن را نداند يا فراموش كرده باشد ، و اگر با آن وضو نمازى هم خوانده باشد ، بايد آن نماز را دوباره با وضوى صحيح بخواند .\r\nمسأله 236 - اگر غير از آب گل آلود و مضاف آب ديگرى براى وضو ندارد ، چنانچه وقت نماز تنگ است بايد تيمّم كند و اگر وقت دارد بايد صبر كند تا آب صاف شود بعد وضو بگيرد .\r\n\r\n\r\n","description":"","footnote":"\r\n( 1 ) - خداوندا نامهء عمل مرا به دست راستم عطا فرما و جاودانگى در بهشت را به دست چپم عطا فرما و محاسبهء مرا محاسبه‌اى آسان مقرر فرما .\r\n( 2 ) - پروردگارا نامهء عمل مرا در دست چپم و از پشت سرم قرار مده و آن را همچون بار گرانى بر گردانم مگذار و من به تو پناه مىبرم از تكّه پاره‌هاى آتش .\r\n( 3 ) - بار الها مرا به مهربانى خود و به فزونىهاى خود و به بخشش خود ، آغشته فرما .\r\n( 4 ) - خداوندا در روزى كه در آن روز ، قدمها مىلغزد ، مرا بر صراط ثابت قدم بدار و كوشش مرا در آن راهى قرار ده كه موجب رضايت تو از من مىباشد اى صاحب بزرگى و بزرگوارى .\r\n","page_name":" 49 ","page_number":49},
  {"content":"\r\n\r\nشرط سوّم : آب وضو بايد مباح باشد .\r\nمسأله 237 - وضو با آب غصبى و آبى كه معلوم نيست صاحب آن راضى است يا نه حرام است ، امّا اگر سابقاً راضى بوده و انسان نمىداند از رضايتش برگشته يا نه ، حرام نيست ، و اگر آب وضو در جاى غصبى بريزد ، وضو اشكال ندارد .\r\nمسأله 238 - وضو گرفتن از آب مسجدى كه انسان نمىخواهد در آن نماز بخواند و آب تيمچه‌ها و مسافرخانه‌ها و مدرسه‌ها براى كسانى كه ساكن آنجا نيستند ، اگر معمولًا ساير افراد هم از آب آنها استفاده مىكنند اشكال ندارد و در غير اين صورت حرام است و موجب ضمان آب مىباشد .\r\nمسأله 239 - وضو گرفتن و تصرّفات جزيى در نهرهاى بزرگ يا كوچك اشكال ندارد گرچه صاحبان آنها راضى نباشند يا صغير و مجنون باشند .\r\nمسأله 240 - اگر فراموش كند آب غصبى است و با آن وضو بگيرد صحيح است گرچه خودش آب را غصب كرده باشد .\r\nشرط چهارم و پنجم : ظرف آب وضو بايد مباح بوده و از طلا يا نقره نباشد .\r\nمسأله 241 - اگر آب وضو در ظرف غصبى يا طلا يا نقره باشد و غير از آن آبى نداشته باشد بايد تيمّم كند ، و اگر وضو بگيرد وضوى او صحيح است گرچه معصيت كرده است .\r\nمسأله 242 - اگر در حوضى كه مثلًا يك آجر يا يك سنگ آن غصبى است وضو بگيرد صحيح است ولى اگر وضوى او تصرّف در غصب حساب شود گناهكار است .\r\nمسأله 243 - اگر در صحن يكى از امامان يا امامزادگان كه سابقاً قبرستان بوده حوض يا نهرى بسازند ، چنانچه انسان نداند كه زمين صحن را براى قبرستان وقف كرده‌اند ، وضو گرفتن در آن حوض و نهر اشكال ندارد .\r\nشرط ششم : اعضاى وضو موقع شستن و مسح كردن پاك باشد .\r\nمسأله 244 - اگر پيش از تمام شدن وضو جايى را كه شسته يا مسح كرده نجس شود وضو صحيح است .\r\nمسأله 245 - اگر غير از اعضاى وضو جايى از بدن نجس باشد وضو صحيح است ولى اگر مخرج را از بول يا غائط تطهير نكرده باشد بهتر آن است كه اوّل آن‌را تطهير كند بعد وضو بگيرد .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nمسأله 246 - اگر يكى از اعضاى وضو نجس باشد و بعد از وضو شك كند كه پيش از وضو آنجا را آب كشيده يا نه ، چه در موقع وضو ملتفت پاك بودن و نجس بودن آنجا بوده يا نبوده ، يا شك دارد كه ملتفت بوده يا نبوده ، وضوى او صحيح است و در هر صورت جايى را كه نجس بوده بايد آب بكشد .\r\nمسأله 247 - اگر در صورت يا دستها بريدگى يا زخمى است كه خون آن بند نمىآيد و آب براى آن ضرر ندارد ، بايد در آب كر يا جارى فرو برد و قدرى فشار دهد كه خون بند بيايد بعد به نيّت وضوى ارتماسى بيرون بياورد .\r\nشرط هفتم : وقت براى وضو و نماز كافى باشد .\r\nمسأله 248 - هرگاه وقت به قدرى تنگ باشد كه اگر وضو بگيرد تمام نماز يا مقدارى از آن بعد از وقت خوانده مىشود ، بايد تيمّم كند ، ولى اگر براى وضو و تيمّم يك اندازه وقت لازم باشد بايد وضو بگيرد .\r\nمسأله 249 - كسى كه در تنگى وقت نماز بايد تيمّم كند اگر وضو بگيرد صحيح است چه‌براى آن نماز وضو بگيرد يا براى كار ديگر ، گرچه معصيت كرده است .\r\nشرط هشتم : به قصد قربت يعنى براى انجام فرمان خداوند عالم وضو بگيرد و اگر براى خنك شدن يا به قصد ديگرى وضو بگيرد باطل است .\r\nمسأله 250 - لازم نيست نيّت وضو را به زبان بگويد يا از قلب خود بگذراند ولى بايد در تمام وضو متوجّه باشد كه وضو مىگيرد ، به طورى كه اگر از او بپرسند چه مىكنى بگويد وضو مىگيرم .\r\nشرط نهم : وضو را به ترتيبى كه گفته شد به جا آورد يعنى اوّل صورت و بعد دست راست و بعد دست چپ را بشويد و بعد از آن سر و بعد پاها را مسح نمايد ، و بايد پاى راست را پيش از پاى چپ مسح كند ، و اگر به اين ترتيب وضو نگيرد باطل است .\r\nشرط دهم : كارهاى وضو را پشت سر هم انجام دهد .\r\nمسأله 251 - اگر بين كارهاى وضو به قدرى فاصله شود كه وقتى مىخواهد جايى را بشويد يا مسح كند رطوبت جاهايى كه پيش از آن شسته يا مسح كرده خشك شده باشد وضو باطل است .\r\nمسأله 252 - اگر كارهاى وضو را پشت سر هم به جا آورد ولى به واسطهء گرماى هوا ياحرارت زياد بدن و مانند اينها رطوبت خشك شود وضوى او صحيح است .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nمسأله 253 - راه رفتن در بين وضو اشكال ندارد ، پس اگر بعد از شستن صورت و دستها چند قدم راه برود و بعد سر و پا را مسح كند وضوى او صحيح است .\r\nشرط يازدهم : شستن صورت و دستها و مسح سر و پاها را خود انسان انجام دهد ، و اگر ديگرى او را وضو دهد ، يا در رساندن آب به صورت و دستها و مسح سر و پاها به او كمك نمايد ، وضو باطل است .\r\nمسأله 254 - كسى كه نمىتواند وضو بگيرد بايد نايب بگيرد كه او را وضو دهد و چنانچه مزد هم بخواهد ، در صورتى كه بتواند بايد بدهد ، ولى بايد خود او نيّت وضو كند و با دست خود مسح نمايد و اگر نمىتواند بايد نايبش دست او را بگيرد و به جاى مسح او بكشد ، و اگر اين هم ممكن نيست بايد از دست او رطوبت بگيرند و با آن رطوبت ، سر و پاى او را مسح كنند .\r\nمسأله 255 - هر كدام از كارهاى وضو را كه مىتواند به تنهايى انجام دهد ، نبايد در آن كمك بگيرد .\r\nشرط دوازدهم : استعمال آب براى او مانعى نداشته باشد .\r\nمسأله 256 - كسى كه مىترسد اگر وضو بگيرد مريض شود يا اگر آب را به مصرف وضو برساند تشنه بماند نبايد وضو بگيرد ، ولى اگر وضو بگيرد وضوى او صحيح است ، گرچه احتمال دهد يا يقين داشته باشد كه براى او ضرر دارد .\r\nشرط سيزدهم : در اعضاى وضو مانعى از رسيدن آب نباشد .\r\nمسأله 257 - اگر مىداندچيزى به اعضاى وضوچسبيده ولى شك دارد كه از رسيدن آب جلوگيرى مىكند يا نه ، بايد آن را بر طرف كند يا آب را به زير آن برساند .\r\nمسأله 258 - اگر زير ناخن چرك باشد ، وضو اشكال ندارد ، ولى اگر ناخن را بگيرند بايد براى وضو آن چرك را بر طرف كنند و نيز اگر ناخن بيشتر از معمول بلند باشد ، بايد چرك زير مقدارى را كه از معمول بلندتر است بر طرف نمايند .\r\nمسأله 259 - اگر در صورت و دستها و جلوى سر و روى پاها به واسطهء سوختن يا چيز ديگر برآمدگى پيدا شود ، شستن و مسح روى آن كافى است . و چنانچه سوراخ شود رساندن آب ، به زير پوست لازم نيست ، بلكه اگر پوست يك قسمت آن كنده شود ، لازم نيست آب را به زير قسمتى كه كنده نشده برساند ولى چنانچه پوستى كه كنده شده گاهى به بدن مىچسبد و گاهى بلند مىشود بايد آن را قطع كند يا آب را به زير آن برساند .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nمسأله 260 - اگر انسان شك كند كه به اعضاى وضوى او چيزى چسبيده يا نه ، چنانچه احتمال او در نظر مردم به جا باشد مثل آنكه بعد از گل كارى شك كند گل به دست او چسبيده يا نه ، بايد وارسى كند يا به قدرى دست بمالد كه اطمينان پيدا كند كه اگر بوده بر طرف شده يا آب به زير آن رسيده است .\r\nمسأله 261 - جايى را كه بايد شست و مسح كرد هر قدر چرك باشد اگر چرك آن مانع از رسيدن آب به بدن نباشد اشكال ندارد . و همچنين است اگر بعد از گچ‌كارى و مانند آن چيز سفيدى كه جلوگيرى از رسيدن آب به پوست نمىنمايد بر دست بماند ، ولى اگر شك كند كه با بودن آنها آب به بدن مىرسد يا نه ، بايد آنها را بر طرف كند .\r\nمسأله 262 - اگر پيش از وضو بداند كه در بعضى از اعضاى وضو مانعى از رسيدن آب هست و بعد از وضو شك كند كه در موقع وضو آب را به آنجا رسانده يا نه ، گرچه بداند در موقع وضو ملتفت آن مانع نبوده وضوى او صحيح است .\r\nمسأله 263 - اگر در بعضى از اعضاى وضو مانعى باشد كه گاهى آب به خودى خود زير آن مىرسد و گاهى نمىرسد و انسان بعد از وضو شك كند كه آب زير آن رسيده يا نه ، گرچه بداند موقع وضو ملتفت رسيدن آب به زير آن نبوده لازم نيست دوباره وضو بگيرد .\r\nمسأله 264 - اگر بعد از وضو چيزى كه مانع از رسيدن آب است در اعضاى وضو ببيند و نداند موقع وضو بوده يا بعد پيدا شده گرچه بداند كه در وقت وضو ملتفت آن مانع نبوده ، وضوى او صحيح است .\r\n\r\nاحكام وضو\r\nمسأله 265 - كسى كه در كارهاى وضو و شرايط آن مثل پاك بودن آب و غصبى نبودن آن خيلى شك مىكند بايد به شك خود اعتنا نكند .\r\nمسأله 266 - اگر شك كند كه وضوى او باطل شده يا نه ، بنا مىگذارد كه وضوى او باقى است .\r\nمسأله 267 - كسى كه شك دارد وضو گرفته يا نه ، بايد وضو بگيرد .\r\nمسأله 268 - كسى كه مىداند وضو گرفته و حدثى هم از او سر زده ، مثلًا بول كرده ، اگر نداند كدام جلوتر بوده ، چنانچه پيش از نماز است بايد وضو بگيرد ، و اگر در بين نماز يا بعد از نماز است\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nلازم نيست نمازى را كه خوانده دوباره بخواند ولى بايد براى نمازهاى بعد وضو بگيرد .\r\nمسأله 269 - اگر بعد از نماز شك كند كه وضو گرفته يا نه ، نماز او صحيح است ، ولى بايد براى نمازهاى بعد وضو بگيرد .\r\nمسأله 270 - اگر در بين نماز شك كند وضو گرفته يا نه ، نماز او صحيح است .\r\nمسأله 271 - اگر انسان مرضى دارد كه بول او قطره قطره مىريزد يا نمىتواند از بيرون آمدن باد يا غائط خوددارى كند چنانچه يقين دارد كه از اوّل وقت نماز تا آخر آن به مقدار وضو گرفتن و نماز خواندن مهلت پيدا مىكند بايد نماز را در وقتى كه مهلت پيدا مىكند بخواند و اگر مهلت او به مقدار كارهاى واجب نماز است ، بايد در وقتى كه مهلت دارد فقط كارهاى واجب نماز را به جا آورد و كارهاى مستحب آن مانند اذان و اقامه را ترك نمايد .\r\nمسأله 272 - اگر به مقدار وضو و نماز مهلت پيدا نمىكند و در بين نماز چند دفعه بول يا باد يا غائط از او خارج مىشود ، وضوى اوّل كافى است .\r\nمسأله 273 - كسى كه بول يا غائط پى در پى از او خارج مىشود اگر نتواند هيچ مقدار از نماز را با وضو بخواند ، مىتواند چند نماز را با يك وضو بخواند ، مگر اختياراً بول يا غائط كند يا چيز ديگرى كه وضو را باطل مىكند پيش‌آيد .\r\nمسأله 274 - كسى كه بول او قطره قطره مىريزد يا نمىتواند از بيرون آمدن غائط خوددارى كند بايد براى نماز به وسيله كيسه‌اى كه در آن پنبه يا چيز ديگرى است كه از رسيدن بول يا غائط به جاهاى ديگر جلوگيرى مىكند ، خود را حفظ نمايد ، و لازم نيست كه پيش از هر نماز مخرج بول يا غائط را كه نجس شده آب بكشد و همچنين واجب نيست خود را معالجه نمايد .\r\nمسأله 275 - كسى كه نمىتواند از بيرون آمدن بول و غائط خوددارى كند ، بعد از آنكه مرض او خوب شد ، لازم نيست نمازهايى را كه در وقت مرض مطابق وظيفه‌اش خوانده قضا نمايد . و نيز اگر در بين وقت نماز مرض او خوب شود ، لازم نيست نمازى را كه در آن وقت خوانده دوباره بخواند .\r\n\r\nچيزهايى كه بايد براى آنها وضو گرفت\r\nمسأله 276 - براى شش چيز بايد وضو گرفت :\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nاوّل : براى نمازهاى واجب غير از نماز ميت .\r\nدوّم : براى سجده و تشهّد فراموش شده ، اگر بين آنها و نماز حدثى از او سر زده مثلًا بول كرده باشد .\r\nسوّم : براى طواف واجب كعبه .\r\nچهارم : اگر نذر يا عهد كرده يا قسم خورده باشد كه وضو بگيرد .\r\nپنجم : اگر نذر كرده باشد كه جايى از بدن خود را به خط قرآن برساند .\r\nششم : براى آب كشيدن قرآنى كه نجس شده يا بيرون آوردن آن از مستراح و مانند آن ، در صورتى كه مجبور باشد دست يا جاى ديگر بدن خود را به خط قرآن برساند ، ولى چنانچه معطل شدن به مقدار وضو بى احترامى به قرآن باشد بايد بدون اينكه وضو بگيرد ، قرآن را از مستراح و مانند آن بيرون آورد ، يا اگر نجس شده آب بكشد و تا ممكن است از دست گذاشتن به خط قرآن خوددارى كند .\r\nمسأله 277 - مس نمودن خط قرآن ، يعنى رساندن جايى از بدن به خط قرآن براى كسى كه وضو ندارد حرام است ، ولى اگر قرآن را به زبان فارسى يا به زبان ديگر ترجمه كنند مسّ آن اشكال ندارد .\r\nمسأله 278 - جلوگيرى بچّه و ديوانه از مسّ خط قرآن واجب نيست ، ولى اگر مس نمودن آنان بىاحترامى به قرآن باشد ، بايد از آنان جلوگيرى كنند .\r\nمسأله 279 - كسى كه وضو ندارد ، حرام است اسم خداوند متعال و اسم مبارك پيامبراكرم صلى الله عليه و آله و سلم و ائمّهء طاهرين عليهم السلام و حضرت زهرا عليها السلام را به هر زبانى كه نوشته شده باشد اگر هتك و بىاحترامى باشد مس نمايد .\r\nمسأله 280 - وضو گرفتن مانند غسل خود به خود مستحب است و لازم نيست براى كارى باشد .\r\nپس اگر پيش از وقت نماز وضو بگيرد يا غسل كند صحيح است .\r\nمسأله 281 - مستحب است انسان براى اين امور وضو بگيرد :\r\n1 - نماز ميّت .\r\n2 - زيارت اهل قبور .\r\n3 - رفتن به مسجد .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\n4 - رفتن به حرم امامان عليهم السلام .\r\n5 - همراه داشتن قرآن .\r\n6 - خواندن و نوشتن قرآن .\r\n7 - مسّ حاشيهء قرآن .\r\n8 - خوابيدن .\r\nهمچنين مستحب است انسان هميشه با وضو باشد بلكه مستحب است كسى كه وضو دارد دوباره وضو بگيرد ، و اگر براى يكى از جهاتى كه گفته شد وضو بگيرد ، هر كارى را كه بايد با وضو انجام داد ، مىتواند به جا آورد مثلًا مىتواند با آن وضو نماز بخواند .\r\n\r\nچيزهايى كه وضو را باطل مىكند\r\nمسأله 282 - هفت چيز وضو را باطل مىكند :\r\nاوّل : بول .\r\nدوّم : غائط .\r\nسوّم : باد معده و روده كه از مخرج غائط خارج مىشود .\r\nچهارم : خوابى كه به واسطهء آن چشم نبيند و گوش نشنود ولى اگر چشم نبيند و گوش بشنود وضو باطل نمىشود .\r\nپنجم : چيزهايى كه عقل را از بين مىبرد ، مانند ديوانگى و مستى و بيهوشى .\r\nششم : استحاضهء زنان ( كه بعداً توضيح داده مىشود ) .\r\nهفتم : كارى كه براى آن بايد غسل كرد ، مانند جنابت و مسّ ميّت .\r\n\r\nاحكام وضوى جبيره\r\nمسأله 283 - اگر زخم يا دمل يا شكستگى در مواضع وضو يا غسل باشد و آب براى آنها ضرر داشته باشد ، در صورتى كه ممكن باشد بايد روى آنها را مسح نمايد ، و اگر ممكن نباشد بايد چيز پاكى روى آنها نهاده و روى آن را مسح نمايد ، و اگر گذاشتن آن هم ممكن نباشد مسح\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nساقط است و شستن اطراف آنها كفايت مىكند و در هر صورت تيمّم لازم نيست .\r\nمسأله 284 - اگر زخم يا دمل يا شكستگى در جلوى سر يا روى پاها باشد ، چنانچه نتواند آن را مسح كند بايد چيز پاكى روى آن بگذارد و روى آن را با ترى آب وضو كه در دست مانده مسح كند و اگر گذاشتن پارچه ممكن نباشد ، بايد به جاى وضو تيمّم كند .\r\nمسأله 285 - اگر جبيره تمام يا بيشتر اعضاى وضو را بگيرد اگر مىتواند بايد وضوى جبيره‌اى بگيرد .\r\nمسأله 286 - كسى كه در كف دست جبيره دارد و در موقع وضو دست تر روى آن كشيده است ، اگر مىتواند بايد سر و پا را با همان رطوبت مسح كند و اگر نمىتواند بايد از جاهاى ديگر وضو رطوبت بگيرد ، و اگر نمىتواند بايد تيمّم كند .\r\nمسأله 287 - اگر جبيره بيشتر از معمول اطراف زخم را گرفته و برداشتن آن ممكن نيست ، بايد به دستور جبيره عمل كند ، و تيمّم لازم نيست .\r\nمسأله 288 - اگر در جاى وضو زخم و جراحت و شكستگى نيست ولى به جهت ديگرى آب براى آن ضرر دارد بايد تيمّم كند .\r\nمسأله 289 - اگر در جاى وضو يا غسل چيزى چسبيده است كه برداشتن آن ممكن نيست يا مشقّت دارد بايد به دستور جبيره عمل كند ، يعنى وضو يا غسل به طور معمول بگيرد و موقع شستن آن جا به عنوان جبيره دست روى آن بكشد .\r\nمسأله 290 - غسل جبيره‌اى را بايد ترتيبى به جا آورند و اگر ارتماسى انجام دهند باطل است .\r\nمسأله 291 - كسى كه وظيفهء او تيمّم است اگر در بعضى از جاهاى تيمّم او زخم يا دمل يا شكستگى باشد بايد به دستور وضوى جبيره‌اى تيمّم جبيره‌اى نمايد .\r\nمسأله 292 - كسى كه بايد با وضو يا غسل جبيره‌اى نماز بخواند چنانچه بداند كه تا آخر وقت عذر او بر طرف نمىشود ، مىتواند در اوّل وقت نماز بخواند ، ولى اگر اميد دارد كه تا آخر وقت عذر او بر طرف شود ، بهتر است صبر كند و اگر اوّل وقت نماز خواند و آخر وقت عذرش بر طرف شد لازم نيست نماز را اعاده كند .\r\nمسأله 293 - نمازهايى را كه انسان با وضوى جبيره‌اى خوانده صحيح است و بعد از آنكه عذرش بر طرف شد ، براى نمازهاى بعد بايد وضو بگيرد .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n\r\nاحكام غسل\r\nمسأله 294 - غسل را به دو صورت مىتوان انجام داد :\r\nاوّل : غسل ترتيبى و آن غسلى است كه اوّل سر و گردن ، بعد طرف راست و بعد طرف چپ بدن را بشويد . و اگر عمداً يا از روى فراموشى يا به واسطهء ندانستنِ مسأله به اين ترتيب عمل نكند غسل او باطل است .\r\nدوّم : غسل ارتماسى و آن غسلى است كه در يك لحظه ، آب ، تمام بدن را فرا بگيرد ، بلكه اگر به نيّت غسل ارتماسى ، به تدريج در آب فرو رود ، غسل او صحيح است . چنان كه اگر بعضى از بدن غسل كننده ، در آب و بعضى قسمتهاى ديگر ، بيرون از آب باشد و به نيّت غسل ، بقيه بدن را در آب فرو برد ، غسل او صحيح است . چنان كه اگر همه بدن زير آب باشد و بعد از نيّت غسل ، بدن را حركت دهد يا از آب بيرون آيد غسل او صحيح است .\r\nمسأله 295 - در غسل ترتيبى مىتواند در زير آب به نيّت سر و گردن و بعد به نيّت طرف راست و بعد به نيّت طرف چپ ، خود را حركت دهد .\r\nمسأله 296 - در غسل ترتيبى نصف عورتين را بايد با طرف راست بدن و نصف ديگر را بايد با طرف چپ بشويد بلكه بهتر است تمام عورتين با هر دو طرف شسته شود .\r\nمسأله 297 - براى آنكه يقين كند هر سه قسمت يعنى سر و گردن و طرف راست و طرف چپ را كاملًا غسل داده بايد هر قسمتى را كه مىشويد مقدارى از قسمتهاى ديگر را هم با آن قسمت بشويد .\r\nمسأله 298 - اگر بعد از غسل بفهمد مقدارى از بدن را نشسته ، چنانچه از طرف چپ باشد شستن همان مقدار كافى است و اگر از طرف راست باشد بايد بعد از شستن آن مقدار دوباره طرف چپ را بشويد و اگر از سر و گردن باشد بايد بعد از شستن آن مقدار ، دوباره طرف راست و بعد طرف چپ را بشويد .\r\nمسأله 299 - اگر پيش از تمام شدن غسل ، در شستن مقدارى از طرف چپ شك كند شستن همان مقدار كافى است ولى اگر بعد از تمام شدن غسل در شستن مقدارى از طرف چپ شك كند يا\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nاگر بعد از اشتغال به شستن طرف چپ در شستن طرف راست يا مقدارى از آن شك كند يا بعد از اشتغال به شستن طرف راست در شستن سر و گردن يا مقدارى از آن شك كند لازم نيست اعتنا كند .\r\nمسأله 300 - اگر بعد از غسل ارتماسى بفهمد به مقدارى از بدن آب نرسيده ، چه جاى آن را بداند يا نداند ، بايد دوباره غسل كند .\r\nمسأله 301 - كسى كه روزهء واجب گرفته يا براى حجّ يا عمره احرام بسته بهتر است غسل ارتماسى نكند .\r\nمسأله 302 - در غسل ارتماسى بايد تمام بدن پاك باشد ولى در غسل ترتيبى پاك بودن تمام بدن لازم نيست . و اگر تمام بدن نجس باشد و هر قسمتى را پيش از غسل دادن آن قسمت آب بكشد كافى است .\r\nمسأله 303 - جايى را كه شك دارد از ظاهر بدن است يا از باطن ، شستن آن لازم نيست .\r\nمسأله 304 - چيزى را كه مانع رسيدن آب به بدن است بايد بر طرف كند و اگر پيش از آنكه يقين كند بر طرف شده غسل نمايد ، غسل او باطل است .\r\nمسأله 305 - اگر موقع غسل شك كند چيزى كه مانع از رسيدن آب باشد در بدن او هست يا نه ، چنانچه احتمال او در نظر مردم به جا باشد بايد وارسى كند تا مطمئن شود كه مانعى نيست .\r\nمسأله 306 - تمام شرطهايى كه براى صحيح بودن وضو گفته شد ، مثل پاك بودن آب و مضاف نبودن آن در صحيح بودن غسل هم شرط است ولى در غسل لازم نيست بدن را از بالا به پايين بشويد و نيز در غسل ترتيبى لازم نيست بعد از شستن هر قسمت فوراً قسمت ديگر را بشويد ، و نيز لازم نيست آب جريان داشته باشد بلكه همين مقدار كه بدن خوب تر شود گرچه جريان نداشته باشد كفايت مىكند .\r\nمسأله 307 - كسى كه قصد دارد پول حمامى را ندهد يا از حرام بدهد كار حرامى كرده ولى غسل باطل نيست و همچنين كسى كه زيادتر از معمول در حمام آب مىريزد ، غسلش صحيح است ، ولى كار او حرام و ضامن حمامى است و بايد او را راضى كند .\r\nمسأله 308 - اگر شك كند كه غسل كرده يا نه ، بايد غسل كند ولى اگر بعد از غسل شك كند كه غسل او درست بوده يا نه ، لازم نيست دوباره غسل نمايد .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nمسأله 309 - اگر در بين غسل حدث اصغر از او سر زند مثلًا بول كند ، غسل باطل نمىشود ولى بعد از غسل براى نماز بايد وضو بگيرد .\r\nمسأله 310 - هرگاه به خيال اينكه به اندازه غسل و نماز وقت دارد براى نماز غسل كند ، گرچه بعد از غسل بفهمد كه به اندازهء غسل وقت نداشته غسل او صحيح است . بلكه اگر يقين دارد كه به اندازهء غسل و نماز وقت ندارد و غسل كند گرچه غسل او براى نماز باشدغسل او صحيح است گرچه‌معصيت‌كرده است .\r\nمسأله 311 - كسى كه غسل واجب بر گردن اوست اگر شك كند غسل كرده يا نه نمازهايى را كه خوانده صحيح است ، ولى براى نمازهاى بعد بايد غسل كند .\r\nمسأله 312 - چند غسل واجب يا مستحب ، يا واجب و مستحب را مىتوان با يك غسل انجام داد در صورتى كه همه را نيّت كند و اگر يكى از آنها را نيّت كند كفايت از بقيه نمىكند .\r\nمسأله 313 - كسى كه مىخواهد غسل كند ، اگر بر جايى از بدن او آيهء قرآن يا اسم خداوند متعال نوشته شده باشد ، حرام است دست به آن نوشته بگذارد و اگر بخواهد غسل كند بايد آب را طورى به بدن برساند كه دست او به نوشته نرسد .\r\nمسأله 314 - كسى كه غسل جنابت به جا آورده ، لازم نيست وضو بگيرد . بلكه كسى كه هر غسلى چه واجب و چه مستحبّ - غير از غسل استحاضه - انجام داده ، لازم نيست وضو بگيرد و مىتواند نماز بخواند .\r\n\r\nاحكام جنابت\r\nمسأله 315 - به دو چيز انسان جنب مىشود :\r\nاوّل : جماع .\r\nدوّم : بيرون آمدن منى ، چه در خواب باشد يا بيدارى ، كم باشد يا زياد ، همراه با شهوت باشد يا بدون شهوت ، با اختيار باشد يا بدون اختيار .\r\nمسأله 316 - اگر چيزى از انسان خارج شود و نداند منى است يا نه ، چنانچه با شهوت و جستن بيرون آمده و بعد از بيرون آمدن آن بدن سست شده آن رطوبت حكم منى را دارد ، و اگر هيچ يك از اين سه نشانه يا بعضى از اينها را نداشته باشد ، حكم منى را ندارد . ولى در زن و مريض\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nلازم نيست آن آب با جستن بيرون آمده باشد ، و آنچه كه مسلّم است خروج منى از زن بسيار نادر است و آنچه در موقع شهوت از او بيرون مىآيد ترشحاتى بيش نيست و غسل واجب نمىشود .\r\nمسأله 317 - مستحب است انسان بعد از بيرون آمدن منى بول كند ، و اگر بول نكند و بعد از غسل چيزى از او بيرون آيد كه نداند منى است يا نه حكم منى را دارد مگر آنكه مدّتى گذشته باشد كه اطمينان پيدا كند منى در مجرى نمانده است .\r\nمسأله 318 - اگر انسان جماع كند و به اندازهء ختنه‌گاه يا بيشتر داخل شود در زن باشد يا در مرد ، در قبل باشد يا در دبر ، بالغ باشند يا نابالغ ، گرچه منى بيرون نيايد هر دو جنب مىشوند ولى اگر داخل در اليتين قبل يا دبر باشد غسل بر هيچ كدام واجب نمىشود .\r\nمسأله 319 - اگر شك كندكه‌به‌مقدار ختنه‌گاه داخل‌شده يا نه ، غسل‌بر او واجب نيست . مسأله 320 - اگر با حيوانى نزديكى نمايد چه‌منى از او بيرون آيد يا نيايد جنب مىشود .\r\nمسأله 321 - اگر منى از جاى خود حركت كند و بيرون نيايد ، يا انسان شك كند كه منى از او بيرون آمده يا نه ، غسل بر او واجب نيست .\r\nمسأله 322 - كسى كه نمىتواند غسل كند ولى تيمّم برايش ممكن است ، بعد از داخل شدن وقت نماز هم مىتواند با عيال خود نزديكى كند .\r\nمسأله 323 - اگر در لباس خود منى ببيند و بداند كه از خود اوست و براى آن غسل نكرده ، بايد غسل كند و نمازهايى را كه يقين دارد بعد از بيرون آمدن منى خوانده قضا كند ولى نمازهايى را كه احتمال مىدهد بعد از بيرون آمدن آن منى خوانده ، لازم نيست قضا نمايد .\r\n\r\nچيزهايى كه بر جنب حرام است\r\nمسأله 324 - سه چيز بر جنب حرام است :\r\nاوّل : رساندن جايى از بدن به خط قرآن يا به اسم خدا و اسم پيغمبران و امامان و حضرت زهرا عليهم السلام .\r\nدوّم : گذاشتن چيزى يا توقف در مساجد و حرم ائمّهء طاهرين عليهم السلام ، ولى اگر از يك در مسجد يا حرم داخل شود و از در ديگر خارج شود مانعى ندارد مگر مسجدالحرام و\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nمسجد پيغمبراكرم صلى الله عليه و آله و سلم ، ولى توقف در جاهايى كه مربوط به مسجد است ولى مسجد نيست و توقف در صحنها و رواقهاى پيامبران و ائمه عليهم السلام و حرمهاى امامزاده‌ها مانعى ندارد .\r\nسوّم : خواندن هر يك از آياتى كه سجده واجب دارد و آن آيات در چهار سوره است :\r\n1 - آيهء پانزده ، سورهء سجده\r\n2 - آيهء سى و هفت ، سورهء فصّلت .\r\n3 - آيهء شصت و دو ، سورهء النّجم .\r\n4 - آيهء نوزده ، سورهء علق .\r\n\r\nچيزهايى كه بر جنب مكروه است\r\nمسأله 325 - نه چيز بر جنب مكروه است :\r\nاوّل و دوّم : خوردن و آشاميدن ، ولى اگر وضو بگيرد مكروه نيست .\r\nسوّم : خواندن بيشتر از هفت آيه از سوره‌هايى كه سجده واجب ندارد .\r\nچهارم : رساندن جايى از بدن به جلد و حاشيه و بين خطهاى قرآن .\r\nپنجم : همراه داشتن قرآن .\r\nششم : خوابيدن ، ولى اگر وضو بگيرد يا به واسطهء نداشتن آب ، به جاى غسل ، تيمّم كند ، مكروه نيست .\r\nهفتم : خضاب كردن به حنا و مانند آن .\r\nهشتم : ماليدن روغن به بدن .\r\nنهم : جماع كردن بعد از آنكه محتلم شده ، يعنى در خواب منى از او بيرون آمده .\r\nمسأله 326 - غسل جنابت به خودى خود مستحب است و لازم نيست براى انجام كارى مثل نماز يا خواندن قرآن باشد چنان كه لازم نيست در وقت غسل ، نيّت كند كه غسل واجب يا مستحب مىكنم و اگر فقط به قصد قربت غسل كند ، كافى است .\r\nمسأله 327 - از آنجا كه عرق جنب از حرام نجس نيست ، بنابراين كسى كه از حرام جنب شده ، چنانچه با آب گرم ، غسل كند ، اگر عرق هم بكند ، غسل او صحيح است .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n\r\nاحكام استحاضه\r\nغير از خون حيض و نفاس و زخم و دُمَل و بكارت ، هر خونى از زن خارج شود ، خون استحاضه است و زن را در حال استحاضه ، « مستحاضه » مىنامند .\r\nمسأله 328 - استحاضه سه قسم است :\r\nاوّل : قليله .\r\nدوّم : متوسّطه .\r\nسوّم : كثيره .\r\nقليله آن است كه اگر زن به خود پنبه‌اى بگيرد فقط ظاهر آن آلوده شود ، و در متوسّطه خون به درون پنبه نفوذ كند ولى از طرف ديگر آن خارج نشود ، و در كثيره خون پنبه را فرا گرفته و از طرف ديگر خارج شود .\r\nمسأله 329 - در استحاضه قليله زن بايد براى هر نماز يك وضو بگيرد و خود را تطهير كند ، و در استحاضه متوسّطه بايد براى نماز صبح غسل كند و وضو بگيرد و تا صبح ديگر براى نمازهاى خود كارهاى استحاضه قليله را انجام دهد ، و در استحاضهء كثيره علاوه بر كارهاى استحاضه متوسّطه بايد يك غسل براى نماز ظهر و عصر و يكى براى نماز مغرب و عشا به جا آورد ، و بين نمازهاى ظهر و عصر يا مغرب و عشا فاصله نيندازد ، و اگر فاصله بيندازد بايد دوباره غسل كند ، و اگر بين هر نماز واجب يا مستحب فاصله نيندازد يك غسل كافى است . بنابراين اگر نماز ظهر و عصر را نزديك غروب بخواند مىتواند با يك غسل ، نماز ظهر و عصر و مغرب و عشا را بخواند . و اين احكام در صورتى است كه خون خارج شود ولى اگر خون خارج نشود گرچه بداند دوباره خون مىآيد يا خون در باطن وجود دارد ، با وضو و غسلى كه دارد مىتواند نماز بخواند .\r\nمسأله 330 - مستحاضهء متوسّطه و كثيره كه بايد وضو بگيرد و غسل كند هر كدام را اوّل به جا آورد صحيح است ولى بهتر آن است كه اوّل وضو بگيرد .\r\nمسأله 331 - اگر استحاضه زن بعد از نماز تغيير كند مثلًا از قليله ، متوسّطه يا كثيره و يا از متوسّطه ، كثيره شود بايد براى نمازهاى بعد به تكليف فعلى خود عمل نمايد مثلًا اگر استحاضهء قليله بعد از نماز صبح متوسّطه شود بايد براى نماز ظهر و عصر غسل كند و اگر كثيره شود بايد براى نماز مغرب و عشا هم غسل نمايد .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nمسأله 332 - مستحاضه كثيره يا متوسّطه اگر پيش از داخل شدن وقت نماز براى نماز غسل كند ، چنانچه فاصله زياد باشد ، غسل او باطل است ولى اگر قبل از اذان صبح براى نماز شب غسل كند لازم نيست براى نماز صبح دوباره غسل و وضو را به جا آورد .\r\nمسأله 333 - زن مستحاضه براى خواندن نماز قضا و آيات و احتياط و سجدهء فراموش شده و تشهّد فراموش شده ، اگر آنها را بعد از نماز فوراً به جا آورد لازم نيست كارهاى استحاضه را انجام دهد .\r\nمسأله 334 - زن مستحاضه بعد از آنكه خونش قطع شد فقط براى نماز اوّلى كه مىخواند بايد كارهاى مستحاضه را انجام دهد ولى اگر بداند از وقتى كه براى نماز پيش مشغول غسل شده ديگر خون نيامده لازم نيست دوباره غسل نمايد .\r\nمسأله 335 - اگر زن نداند استحاضهء او چه قسم است ، لازم نيست خود را وارسى نمايد . پس اگر بداند سابقاً كداميك از سه قسم بوده ، به وظيفه همان قسم رفتار نمايد ، والّا اگر شك دارد بنا را بر اقل بگذارد ، مثلًا اگر نداند استحاضه‌اش قليله است يا غير آن ، به وظيفه قليله عمل كند . و عباداتش صحيح است گرچه بعد بفهمد وظيفهء واقعيش غير آن بوده است .\r\nمسأله 336 - زن مستحاضه اگر بداند از وقتى كه مشغول وضو يا غسل شده خونى از او بيرون نيامده و تا بعد از نماز هم خون در داخل فرج نيست و بيرون نمىآيد ، مىتواند خواندن نماز را تأخير بيندازد .\r\nمسأله 337 - اگر مستحاضه بداند كه پيش از گذشتن وقت نماز به كلى پاك مىشود ، يا به اندازهء خواندن نماز ، خون بند مىآيد ، بايد صبر كند و نماز را در وقتى كه پاك است بخواند .\r\nمسأله 338 - مستحاضهء قليله بعد از وضو و مستحاضه كثيره و متوسّطه بعد از غسل و وضو بايد فوراً مشغول نماز شود ، ولى گفتن اذان و اقامه و خواندن دعاهاى قبل از نماز اشكال ندارد ، و در نماز هم مىتواند كارهاى مستحب مثل قنوت و غير آن را به جا آورد . و همچنين انجام تعقيبات متعارفه براى نمازهاى بعد اشكال ندارد .\r\nمسأله 339 - اگر در موقع غسل ، خون قطع نشود ، غسل صحيح است ولى اگر موجب سرايت نجاست به جاهاى ديگر بدن شود و نتواند از جريان خون جلوگيرى كند ، بايد تيمّم نمايد .\r\nمسأله 340 - زن مستحاضه اگر بخواهد روزه بگيرد لازم نيست از بيرون آمدن خون جلوگيرى\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nنمايد .\r\nمسأله 341 - روزهء مستحاضه مطلقاً صحيح است ، گرچه غسلهاى خود را انجام ندهد .\r\nمسأله 342 - اگر در بين نماز ، استحاضهء قليله ، متوسّطه يا متوسّطه ، كثيره شود بايد نماز را بشكند و براى آن غسل كند و وضو بگيرد .\r\nمسأله 343 - اگر آب براىمستحاضه ضرر دارد يا براىهيچ كدام از وضو و غسل وقت ندارد بايد دو تيمّم‌كند يكى بدل از غسل و ديگرىبدل از وضو و اگر براى يكى از آنها وقت ندارد يا براى او ضرر دارد بايد بدل آن تيمّم كند و ديگرى را به جا آورد .\r\nمسأله 344 - مستحاضه اگر بخواهد غير از نماز كارى انجام دهد كه شرط آن طهارت است ، مثلًا بخواهد جايى از بدن خود را به خط قرآن برساند بايد كارهاى استحاضه را انجام دهد .\r\nمسأله 345 - رفتن در مسجد الحرام و مسجد النبى صلى الله عليه و آله و سلم و توقف در ساير مساجد و حرمهاى ائمّهء طاهرين عليهم السلام و خواندن سوره‌اى كه سجدهء واجب دارد ، براى مستحاضه اشكال ندارد ، و نزديكى شوهر با او نيز حلال است ، گرچه غسل استحاضه نكرده باشد .\r\nمسأله 346 - اگر زن شك داشته باشد خونى كه از او خارج مىشود خون استحاضه است يا خونهاى ديگر ، چنانچه نشانهء آنها را نداشته باشد ، بايد كارهاى استحاضه را انجام دهد .\r\n\r\nاحكام حيض\r\nحيض خونى است كه غالباً در هر ماه چند روزى از رحم زنها خارج مىشود و زن را در حال حيض ، « حائض » مىگويند .\r\nمسأله 347 - خون حيض در بيشتر اوقات ، غليظ و گرم و رنگ آن سرخ مايل به سياهى است و با فشار و كمى سوزش بيرون مىآيد .\r\nمسأله 348 - زنهاى سيّده بعد از تمام شدن شصت سال قمرى يائسه مىشوند يعنى خون حيض نمىبينند ، و زنهايى كه سيّده نيستند ، بعد از تمام شدن پنجاه سال قمرى يائسه مىشوند .\r\nمسأله 349 - خونى كه دختر پيش از تمام شدن نه سال قمرى و زن بعد از يائسه شدن مىبيند ، حيض نيست .\r\nمسأله 350 - زن حامله و زنى كه بچّه شير مىدهد ، ممكن است حيض ببيند .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nمسأله 351 - دخترى كه نمىداند نه سالش تمام شده يا نه اگر خونى ببيند كه نشانه‌هاى حيض را نداشته باشد ، حيض نيست . و اگر نشانه‌هاى حيض را داشته باشد ، حيض است و معلوم مىشود نه سال او تمام شده است .\r\nمسأله 352 - زنى كه شك دارد يائسه شده يا نه ، اگر خونى ببيند و نداند حيض است يا نه ، بايد بنا بگذارد كه يائسه نشده است .\r\nمسأله 353 - مدّت حيض كمتر از سه روز و بيشتر از ده روز نمىشود و اگر مختصرى هم از سه روز كمتر باشد حيض نيست .\r\nمسأله 354 - بايد سه روز اوّل حيض پشت سر هم باشد ، پس اگر مثلًا دو روز خون ببيند و يك روز پاك شود و دوباره يك روز خون ببيند ، حيض نيست .\r\nمسأله 355 - لازم نيست در تمام سه روز خون بيرون بيايد ، بلكه اگر خون در فرج باشد ، كافى است و چنانچه در بين سه روز ، به مقدار كمى پاك شود و مدّت پاك شدن به قدرى كم باشد كه بگويند در تمام سه روز در فرج خون بوده ، باز هم حيض است .\r\nمسأله 356 - اگر سه روز پشت سر هم خون ببيند و پاك شود ، چنانچه دوباره خون ببيند و روزهايى كه خون ديده و در وسط پاك بوده روى هم از ده روز بيشتر نشود ، روزهايى هم كه در وسط پاك بوده حيض است .\r\nمسأله 357 - اگر در ايّام عادت خونى ببيند كه از سه روز بيشتر و از ده روز كمتر باشد و نداند خون حيض است يا نه ، بايد آن را حيض قرار دهد .\r\nمسأله 358 - اگر خونى ببيند و شك كند كه خون حيض است يا استحاضه ، چنانچه شرايط حيض را داشته باشد بايد حيض قرار دهد .\r\nمسأله 359 - اگر خونى ببيند كه نداند خون حيض است يا بكارت ، بايد خود را وارسى كند ، يعنى مقدارى پنبه داخل فرج نمايد و كمى صبر كند ، بعد بيرون آورد پس اگر اطراف آن آلوده باشد ، خون بكارت است و اگر به همهء آن رسيده ، حيض مىباشد .\r\nمسأله 360 - اگر كمتر از سه روز خون ببيند و پاك شود و بعد سه روز خون ببيند ، خون دوّم حيض است و خون اوّل گرچه در روزهاى عادتش باشد حيض‌نيست .\r\nمسأله 361 - سه چيز بر حائض حرام است :\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nاوّل : عبادتهايى كه مانند نماز بايد با وضو يا غسل يا تيمّم به جا آورده شود ، ولى به جا آوردن عبادتهايى كه نياز به آنها ندارد مانند نماز ميت ، مانعى ندارد .\r\nدوّم : تمام چيزهايى كه بر جنب حرام است و در احكام جنابت گفته شد .\r\nسوّم : جماع كردن در فرج ، كه هم براى مرد حرام است و هم براى زن ، و در پشت زن حائض ، دخول كردن كراهت شديد دارد .\r\nمسأله 362 - اگر شمارهء روزهاى حيض به سه قسمت تقسيم شود و مرد در قسمت اوّل آن با زن خود در قبل جماع كند ، مستحب است هيجده نخود طلا كفّاره به فقير بدهد ، و اگر در قسمت دوّم جماع كند ، نه نخود ، و اگر در قسمت سوّم جماع كند ، چهار و نيم نخود بدهد .\r\nمسأله 363 - اگر كسى در هر سه قسمت حيض با زن خود جماع كند ، بهتر است كه هر سه كفّاره را كه روى هم سى و يك نخود و نيم مىشود بدهد .\r\nمسأله 364 - اگر انسان بعد از آنكه در حال حيض جماع كرده و كفّارهء آن را داده دوباره جماع كند ، مستحب است باز هم كفّاره بدهد . و اگر كفّاره نداده ، بهتر است براى هر جماع يك كفّاره بدهد .\r\nمسأله 365 - كسى كه نمىتواند كفّاره بدهد ، خوب است صدقه‌اى به فقير بدهد ، و اگر نمىتواند استغفار كند .\r\nمسأله 366 - طلاق دادن زن در حال حيض باطل است .\r\nمسأله 367 - اگر زن بگويد حائضم يا از حيض پاك شده‌ام ، بايد حرف او را قبول كرد ، مگر آنكه متهم باشد .\r\nمسأله 368 - اگر زن در بين نماز حائض شود ، نمازش باطل است .\r\nمسأله 369 - بعد از آنكه زن از خون حيض پاك شد واجب است براى نماز و عبادتهاى ديگرى كه بايد با وضو يا غسل يا تيمّم به جا آورده شود ، غسل كند و لازم نيست براى نماز وضو بگيرد ، گرچه بهتر است وضو هم بگيرد .\r\nمسأله 370 - بعد از آنكه زن از خون حيض پاك شد ، اگرچه غسل نكرده باشد ، طلاق او صحيح است ، و شوهرش هم مىتواند با او جماع كند ، امّا كارهاى ديگرى كه در وقت حيض بر او حرام بوده مانند توقف در مسجد و مسّ خط قرآن ، تا غسل نكند حلال نمىشود .\r\nمسأله 371 - نمازهاى يوميه‌اى كه زن در حال حيض نخوانده ، قضا ندارد ولى روزه‌هاى واجب را\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nبايد قضا كند .\r\nمسأله 372 - هرگاه وقت نماز داخل شود و بداند كه اگر نماز را تأخير بيندازد حائض مىشود ، بايد فوراً نماز بخواند .\r\nمسأله 373 - اگر زن نماز را تأخير بيندازد و از اوّل وقت به اندازهء انجام واجبات يك نماز بگذرد و حائض شود ، قضاى آن نماز بر او واجب است .\r\nمسأله 374 - اگر زن در آخر وقت نماز از خون پاك شود و به اندازهء غسل يا تيمّم و خواندن يك ركعت نماز يا بيشتر وقت داشته باشد ، بايد نماز را بخواند و اگر نخواند بايد قضاى آن را به جا آورد .\r\nمسأله 375 - اگر زن حائض بعد از پاك شدن شك كند كه براى نماز وقت دارد يا نه ، بايد نمازش را بخواند .\r\nمسأله 376 - مستحب است زن حائض در وقت نماز ، خود را از خون پاك نمايد و پنبه و دستمال را عوض كند و وضو بگيرد و اگر نمىتواند خود را پاك نمايد ، با همان حال وضو بگيرد و اگر نمىتواند وضو بگيرد تيمّم نمايد و در سجادهء خود رو به قبله بنشيند و مشغول ذكر و دعا و صلوات شود .\r\nمسأله 377 - همراه داشتن قرآن و رساندن جايى از بدن به جلد و حاشيهء قرآن براى حائض مكروه است .\r\nمسأله 378 - زن در حال حيض مىتواند غسلهاى واجب يا مستحب مانند غسل جنابت و جمعه را به جا آورد .\r\n\r\nاقسام زنهاى حائض\r\nمسأله 379 - زنهاى حائض شش دسته‌اند :\r\nاوّل : صاحب عادت وقتيه و عدديه ، و آن زنى است كه دو ماه پشت سر هم در وقت معيّن خون حيض ببيند و شماره روزهاى حيض او هم در هر دو ماه يك اندازه باشد ، مثل آنكه دو ماه پشت سر هم از اوّل تا هفتم خون ببيند .\r\nدوّم : صاحب عادت وقتيه ، و آن زنى است كه دو ماه پشت سر هم در وقت معيّن خون\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nحيض ببيند ولى شماره روزهاى عادت او در هر دو ماه يك اندازه نباشد ، مثلًا دو ماه پشت سر هم از روز اوّل ماه خون ببيند ولى ماه اوّل روز هفتم و ماه دوّم روز هشتم از خون پاك شود .\r\nسوّم : صاحب عادت عدديه و آن زنى است كه شماره روزهاى حيض او در دو ماه‌پشت سر هم به يك اندازه‌باشد ، ولى وقت‌ديدن آن دو خون يكى نباشد ، مثل آنكه ماه اوّل از پنجم تا دهم و ماه دوّم از دوازدهم تا هفدهم خون ببيند .\r\nچهارم : مضطربه و آن زنى است كه چند ماه خون ديده ، ولى عادت معيّنى پيدا نكرده يا عادتش به هم خورده و عادت تازه‌اى پيدا نكرده است .\r\nپنجم : مبتدئه و آن زنى است كه دفعه اوّل خون ديدن اوست .\r\nششم : ناسيه و آن زنى است كه عادت خود را فراموش كرده است . و هر كدام اينها احكامى دارند كه در مسائل آينده گفته مىشود .\r\n\r\nاحكام زنهاى حائض\r\nمسأله 380 - زنى كه عادت وقتيه و عدديه ، يا وقتيه دارد ، اگر چند روز جلوتر يا عقبتر از وقت عادت خود خون ببيند به طورى كه بگويند حيض را جلو يا عقب انداخته گرچه آن خون ، نشانه‌هاى حيض را نداشته باشد بايد به احكامى كه براى زن حائض گفته شد عمل كند .\r\nمسأله 381 - زنى كه عادت وقتيه و عدديه دارد ، اگر چند روز پيش از عادت يا چند روز بعد از عادت و همهء روزهاى عادت ، خون ببيند و روى هم از ده روز بيشتر نشود ، همه حيض است . و اگر از ده روز بيشتر شود ، فقط خونى را كه در روزهاى عادت خود ديده ، حيض است و خونى كه پيش از آن يا بعد از آن ديده استحاضه مىباشد ، و بايد عبادتهايى را كه در روزهاى پيش از عادت يا بعد از عادت به جا نياورده قضا نمايد .\r\nمسأله 382 - زنى كه هميشه خون مىبيند اگر عادت دارد بايد ايّام عادتش را حيض و بقيه را استحاضه قرار دهد ، و اگر عادت ندارد بايد خونى را كه نشانهء حيض دارد حيض و بقيه را استحاضه قرار دهد ، و اگر همهء خونها يك جور باشد بايد در هر ماه به اندازهء عادت خويشان خود ، حيض قرار دهد ، و اگر خويش ندارد يا ايّام عادتشان يكسان نيست يا دسترسى به آنان\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nندارد ، بايد در هر ماه ده روز را حيض قرار دهد . و از نظر وقت مخيّر است در قرار دادن اوّل ماه يا وسط ماه يا آخر آن .\r\nمسأله 383 - زنى كه عادت دارد اگر بعد از آنكه سه روز يا بيشتر خون ديد پاك شود بعد دوباره خون ببيند و فاصله بين دو خون كمتر از ده روز باشد و همهء روزهايى كه خون ديده با روزهايى كه در وسط پاك بوده از ده روز بيشتر باشد ، مثل آنكه پنج روز خون ببيند و پنج روز پاك شود و دوباره پنج روز خون ببيند ، بايد هر كدام از دو خون را كه تمام يا بعض آن در ايّام عادت بوده ، حيض و خون ديگر را استحاضه قرار دهد ، و اگر مقدارى از خون اوّل و مقدارى از خون دوّم در ايّام عادت باشد ، بايد خون اوّل را حيض قرار دهد .\r\nمسأله 384 - زنى كه عادت وقتيه و عدديه دارد ، اگر بيشتر از ده روز خون ببيند ، خونى كه در روزهاى عادت ديده گرچه نشانه‌هاى حيض را نداشته باشد ، حيض است ، و خونى كه بعد از روزهاى عادت ديده گرچه نشانه‌هاى حيض را داشته باشد استحاضه است .\r\nمسأله 385 - زنى كه عادت عدديه دارد ، اگر بيشتر از شمارهء عادت خود خون ببيند و از ده روز بيشتر شود ، چنانچه همهء خونهايى كه ديده يك‌جور باشد ، بايد از موقع ديدن خون به شمارهء روزهاى عادتش حيض و بقيه را استحاضه قرار دهد ، و اگر همهء خونهايى كه ديده يك‌جور نباشد ، بلكه چند روز آن نشانهء حيض را داشته باشد ، بايد از روزى كه نشانهء حيض را دارد به اندازهء عادت خود حيض و بقيه را استحاضه قرار دهد .\r\nمسأله 386 - وقتيه يا مضطربه يا مبتدئه اگر بيشتر از ده روز خونى ببيند كه چند روز آن نشانهء حيض را دارد ، چنانچه خونى كه نشانه حيض دارد كمتر از سه روز و بيشتر از ده روز نباشد ، بايد تمام آن را حيض و بقيه را استحاضه قرار دهد ، و اگر خونى كه نشانهء حيض دارد كمتر از سه روز يا بيشتر از ده روز باشد ، يا همهء خونها يك جور باشد ، بايد به اندازهء عادت خويشان خون حيض قرار دهد ، و چنانچه خويش ندارد ، يا شمارهء عادت آنان يك جور نيست ، يا دسترسى به آنان ندارد ، بايد تا هفت روز را حيض قرار دهد .\r\nمسأله 387 - ناسيه يعنى زنى كه عادت خود را فراموش كرده ، اگر بيشتر از ده روز خون ببيند ، بايد روزهايى كه خون او نشانهء حيض را دارد تا ده روز ، حيض و بقيه را استحاضه قرار دهد ، و اگر نتواند حيض را به واسطهء نشانه‌هاى آن تشخيص دهد ، بايد تا هفت روز را حيض و بقيه را\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nاستحاضه قرار دهد .\r\nمسأله 388 - مبتدئه و مضطربه و ناسيه و زنى كه عادت عدديه دارد ، اگر خونى ببينند كه نشانه‌هاى حيض داشته باشد ، يا اطمينان كنند كه سه روز طول مىكشد ، بايد عبادت را ترك كنند ، و چنانچه بعد بفهمند حيض نبوده بايد عبادتهايى را كه به جا نياورده‌اند قضا نمايند . ولى اگر اطمينان نكنند كه تا سه روز طول مىكشد و نشانه‌هاى حيض را هم نداشته باشد ، بهتر است تا سه روز كارهاى استحاضه را به جا آورند و كارهايى را كه بر حائض حرام است ترك نمايند و چنانچه پيش از سه روز پاك نشدند بايد آن را حيض قرار دهند .\r\nمسأله 389 - زنى كه در حيض عادت دارد ، چه در وقت آن يا عدد آن يا هم در وقت و هم در عدد آن ، اگر دو ماه پشت سر هم بر خلاف عادت خود خونى ببيند كه وقت آن يا شمارهء روزهاى آن يا هم وقت و هم شمارهء روزهاى آن يكى باشد ، عادتش بر مىگردد به آنچه در اين دو ماه ديده است .\r\nمسأله 390 - زنى كه معمولًا ماهى يك مرتبه خون مىبيند ، اگر در يك ماه دو مرتبه خون ببيند و آن خون نشانه‌هاى حيض را داشته باشد ، چنانچه روزهايى كه در وسط پاك بوده از ده روز كمتر نباشد ، بايد هر دو را حيض قرار دهد .\r\nمسأله 391 - اگر سه روز يا بيشتر خونى ببيند كه نشانهء حيض را دارد ، بعد ده روز يا بيشتر خونى ببيند كه نشانهء آن را ندارد ، و دوباره سه روز يا بيشتر خونى به نشانه‌هاى حيض ببيند ، بايد خون اوّل و آخر را كه نشانهء حيض داشته حيض قرار دهد .\r\nمسأله 392 - اگر زن پيش از ده روز پاك شود و بداند كه در باطن خون نيست ، بايد براى عبادتهاى خود غسل كند ، گرچه گمان داشته باشد كه پيش از تمام شدن ده روز دوباره خون مىبيند ، ولى اگر اطمينان داشته باشد كه پيش از تمام شدن ده روز دوباره خون مىبيند نبايد غسل كند بلكه بايد به احكام حائض رفتار نمايد .\r\nمسأله 393 - اگر خون زن پيش از ده روز قطع شود و احتمال دهد كه در باطن خون باشد ، بايد خود را وارسى كند ، پس اگر پاك بود غسل كند و اگر پاك نبود تا ده روز را حيض قرار دهد ولى بهتر است كارهايى را كه بر حائض حرام است ترك كند و كارهاى مستحاضه را انجام دهد .\r\nمسأله 394 - خونى را كه نمىداند حيض است يا استحاضه ، مثلًا زنى كه عادتش هفت روز است\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nاگر خونى ببيند كه بيشتر از ايّام عادت باشد و نداند كه از ده روز تجاوز مىكند تا آن را استحاضه قرار دهد يا قبل از ده روز قطع مىشود تا آن را حيض قرار دهد ، مىتواند حيض قرار دهد ، ولى بهتر است تا ده روز كارهايى را كه بر حائض حرام است ترك ، و كارهاى استحاضه را انجام دهد .\r\nمسأله 395 - اگر چند روز را حيض قرار دهد و عبادت نكند ، بعد بفهمد حيض نبوده است بايد عبادتهايى را كه به جا نياورده قضا نمايد . و اگر چند روز را به گمان اين كه حيض نيست عبادت كند ، بعد بفهمد حيض بوده ، چنانچه آن روزها را روزه گرفته بايد قضا نمايد .\r\nمسأله 396 - استظهار عمل مستحبّى است كه زن در ايّامى كه نمىداند خونى كه از او خارج‌مىشود حيض است يا استحاضه ، انجام مىدهد . و آن اين است كه كارهاى استحاضه را انجام داده ، و كارهايى را كه بر حائض حرام است ترك مىنمايد .\r\nمسأله 397 - جلوگيرى از عادت شدن يا قطع نمودن عادت ، قبل از سه روز با خوردن قرص يا استعمال آمپول و مانند اينها اشكال ندارد ، و خونهايى كه كمتر از سه روز ديده است ، حكم استحاضه را دارد .\r\nمسأله 398 - زنهايى كه براى جلوگيرى از عادت قرص مىخورند ، اگر آلودگيهايى مشاهده كنند كه نشانهء حيض را ندارد ، بايد آن را استحاضه قرار دهند گرچه در ايّام عادتشان باشد .\r\nمسأله 399 - ديدن آلودگى قبل از ايّام عادت در صورتى كه رحم پاك باشد و نشانهء حيض را نداشته باشد ، استحاضه است .\r\n\r\nاحكام نفاس\r\nمسأله 400 - از وقتى كه اوّلين جزء بچّه از شكم مادر بيرون مىآيد چه زايمان طبيعى باشد يا غير طبيعى ( سزارين ) ، خونى كه زن مىبيند ، اگر پيش از ده روز يا سر ده روز قطع شود ، خون نفاس است . و زن را در حال نفاس ، « نُفَساء » مىگويند .\r\nمسأله 401 - خونى كه زن پيش از بيرون آمدن اوّلين جزء بچّه مىبيند ، نفاس نيست .\r\nمسأله 402 - لازم نيست كه خلقت بچّه تمام باشد ، بلكه اگر خون بسته‌اى هم از رحم زن خارج شود و خود زن بداند ، يا يك نفر قابله بگويد كه اگر در رحم مىماند انسان مىشد ، خونى كه\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nمىبيند نفاس است .\r\nمسأله 403 - ممكن است خون نفاس يك آن بيشتر نيايد ، ولى بيشتر از ده روز نمىشود .\r\nمسأله 404 - هرگاه شك كند كه چيزى سقط شده يا نه ، يا چيزى كه سقط شده اگر مىماند انسان مىشد يا نه ، لازم نيست وارسى كند ، و خونى كه از او خارج مىشود شرعاً نفاس نيست .\r\nمسأله 405 - كارهايى كه بر حائض حرام است ، بر نُفَساء هم حرام است ، و آنچه بر حائض ، واجب و مستحب و مكروه است ، بر نُفَساء نيز چنين است .\r\nمسأله 406 - وقتى زن از خون نفاس پاك شد ، بايد غسل كند و عبادتهاى خود را به جا آورد . و اگر دوباره خون ببيند چنانچه روزهايى كه خون ديده‌با روزهايى كه در وسط پاك بوده ، روى هم ده روز يا كمتر باشد ، تمام آن نفاس است .\r\nمسأله 407 - اگر زن از خون نفاس پاك شود و احتمال دهد كه در باطن خون هست بايد خود را وارسى كند كه اگر پاك است براى عبادتهاى خود غسل نمايد .\r\nمسأله 408 - خون نفاس زن ، چنانچه در حيض عادت دارد به اندازهء روزهاى عادت او نفاس و بقيه استحاضه است و اگر عادت ندارد تا ده روز نفاس و بقيه استحاضه مىباشد ، و بهتر است كسى كه عادت دارد از روز بعد از عادت و كسى كه عادت ندارد بعد از روز دهم تا روز هيجدهم زايمان ، كارهاى استحاضه را به جا آورد و كارهايى را كه بر نفساء حرام است ترك كند .\r\nمسأله 409 - نفسايى كه عادت حيضش كمتر از ده روز است ، اگر بيشتر از روزهاى عادتش خون ببيند ، بايد به اندازهء روزهاى عادت خود را نفاس قرار دهد ، و غسل كند و عبادتهايش را به جا آورد و بهتر است بعد از روزهاى عادت تا ده روز كارهايى را كه بر نفساء حرام است ترك ، و كارهاى استحاضه را انجام دهد ، پس اگر از ده روز گذشت ، به اندازهء روزهاى عادتش نفاس و بقيه استحاضه است ، و اگر از ده روز كمتر باشد ، تمام آن نفاس است .\r\nمسأله 410 - زنى كه در حيض عادت دارد ، اگر بعد از زاييدن تا يك ماه يا بيشتر خون ببيند به اندازهء روزهاى عادت او نفاس است و ده روز از خونى كه بعد از نفاس مىبيند گرچه در روزهاى عادت ماهانه‌اش باشد ، استحاضه است ، و بعد از گذشتن ده روز ، اگر خونى را كه مىبيند در روزهاى عادتش باشد ، حيض است چه نشانهء حيض را داشته باشد يا نداشته باشد و اگر در روزهاى عادتش نباشد ، بايد آن را استحاضه قرار دهد .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nمسأله 411 - زنى كه در حيض عادت ندارد ، اگر بعد از زايمان تا يك ماه يا بيشتر خون ببيند ، ده روز اوّل آن نفاس و ده روز دوّم آن استحاضه است ، و خونى كه بعد از آن مىبيند ، اگر نشانهء حيض را داشته باشد حيض و گرنه آن هم استحاضه است .\r\nمسأله 412 - خون حيض يا نفاس اگر از مجراى غير طبيعى خارج شود ، حكم حيض و نفاس را دارد ، ولى اگر شك داشته باشد كه خون حيض يا نفاس است ، حكم آنها را ندارد .\r\n\r\nاحكام غسل مسّ ميّت\r\nمسأله 413 - اگر كسى بدن انسان مرده‌اى را كه سرد شده و غسلش نداده‌اند ، مس كند يعنى جايى از بدن خود را به آن برساند ، واجب است « غسلِ مسِّ ميّت » انجام دهد . چه در خواب مس كند چه در بيدارى ، با اختيار مس كند يا بىاختيار ، حتّى اگر ناخن و استخوان و موى او به ناخن و استخوان و موى ميّت برسد بايد غسل كند ، ولى اگر حيوان مرده‌اى را مس كند غسل بر او واجب نيست .\r\nمسأله 414 - براى مسّ مرده‌اى كه تمام بدن او سرد نشده ، غسل واجب نيست اگرچه جايى را كه سرد شده مس نمايد .\r\nمسأله 415 - براى مسّ بچّهء مرده ، حتّى بچّهء سقط شده‌اى كه چهار ماه او تمام شده غسل مسّ ميّت واجب است ، بلكه بهتراست براى مسّ بچّهء سقط شده‌اى كه از چهار ماه كمتر دارد غسل كرد ، بنابراين اگر بچّهء چهار ماهه‌اى مرده به دنيا بيايد ، مادر او بايد غسل مسّ ميّت كند ، بلكه اگر از چهار ماه كمتر هم داشته باشد بهتر است مادر او غسل نمايد .\r\nمسأله 416 - بچه‌اى كه بعد از مردن مادر به دنيا مىآيد ، وقتى بالغ شد واجب است غسل مسّ ميّت كند .\r\nمسأله 417 - اگر انسان ، ميتى را كه سه غسل او كاملًا تمام شده مس نمايد ، غسل بر او واجب نمىشود ، ولى اگر پيش از آنكه غسل سوّم تمام شود جايى از بدن او را مس كند ، گرچه غسل سوّم آنجا تمام شده باشد بايد غسل مسّ ميّت نمايد .\r\nمسأله 418 - اگر ديوانه يا بچّهء نابالغى ميّت را مس كند بعد از آنكه آن ديوانه عاقل يا بچّه‌بالغ‌شد بايد غسل مسّ ميّت نمايد ، چنانچه قبل از بلوغ هم مىتواند غسل كند .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nمسأله 419 - اگر از بدن زنده يا مرده‌اى كه غسلش نداده‌اند ، قسمتى كه داراى استخوان است جدا شود و پيش از آنكه قسمت جدا شده را غسل دهند انسان آن را مس نمايد ، بايد غسل مسّ ميّت كند ، ولى اگر قسمتى كه از زنده جدا شده استخوان نداشته باشد ، براى مسّ آن غسل واجب نيست .\r\nمسأله 420 - براى مسّ استخوان و دندان و هر چيزى كه از مرده جدا شده و آن را غسل نداده‌اند حتّى مو بايد غسل كرد ، ولى براى مسّ استخوان و دندانى كه از زنده جدا شده و گوشت ندارد ، غسل واجب نيست .\r\nمسأله 421 - غسل مسّ ميّت را بايد مثل غسل جنابت انجام دهند و لازم نيست كسى كه غسل مسّ ميّت كرده براى نماز وضو بگيرد گرچه بهتر است وضو هم بگيرد .\r\nمسأله 422 - اگر چند ميّت را مس كند يا يك ميّت را چند بار مس نمايد ، يك غسل كافى است .\r\nمسأله 423 - براى كسى كه بعد از مسّ ميّت غسل نكرده است روزه گرفتن و توقف در مسجد و جماع و خواندن سوره‌هايى كه سجده واجب دارد ، مانعى ندارد ولى براى نماز و مانند آن بايد غسل كند .\r\n\r\nغسلهاى مستحب\r\nمسأله 424 - غسلهاى مستحب در شرع مقدّس اسلام بسيار است و از آن جمله است :\r\n1 - غسل جمعه ، و وقت آن از اذان صبح جمعه است تا مغرب و اگر در روز جمعه غسل نكند مستحب است تا روز شنبه قضاى آن را به جا آورد ، بلكه تا آخر هفته به عنوان رجاء مىتوان انجام داد . و نيز مىتوان از اذان صبح پنج شنبه تا اذان صبح جمعه به عنوان تهيّأ انجام داد . و مستحب است انسان در موقع غسل جمعه بگويد :\r\n« اشْهَدُ انْ لاالهَ إلَّااللَّهُ وَحْدَهُ لا شَريكَ لَهُ وَ انَّ مُحَمَّداً عَبْدُهُ وَ رَسُولُهُ اللَّهُمَّ صَلِّ عَلى مُحَمَّدٍ وَ الِ مُحَمَّدٍ وَاجْعَلْنى مِنَ التَّوَّابينَ وَ اجْعَلنى مِنَ الْمُتَطَهِّرينَ » . « 1 »\r\n\r\n\r\n","description":"","footnote":"\r\n( 1 ) - شهادت مىدهم بر اينكه نيست خدايى غير از خداوند متعال ، او كه يكتاست و شريكى براى او نيست ، و بر اينكه محمد صلى الله عليه و آله و سلم بندهء خداوند و پيامبر اوست . خداوندا درود فرست بر محمد و آل محمد و مرا از توبه كنندگان و پاكان قرار ده .\r\n","page_name":" 75 ","page_number":75},
  {"content":"\r\n\r\n2 - غسل شب اوّل ماه رمضان و تمام شبهاى طاق مثل شب سوّم و پنجم و هفتم ، ولى از شب بيست و يكم مستحب است هر شب غسل كند و براى شبهاى اوّل ، پانزدهم ، هفدهم ، نوزدهم ، بيست و يكم ، بيست و سوم ، بيست و پنجم ، بيست و هفتم و بيست و نهم بيشتر سفارش شده است و وقت غسل شبهاى ماه رمضان تمام شب است ، و بهتر است هنگام مغرب به جا آورده شود ولى از شب بيست و يكم تا آخر ماه بهتر است غسل را بين نماز مغرب و عشا به جا آورد . و نيز مستحب است در شب بيست و سوّم غير از غسل اوّل شب ، يك غسل هم در آخر شب انجام دهد .\r\n3 - غسل شب عيد فطر و وقت آن از اوّل مغرب است تا اذان صبح و بهتر است در اوّل شب به جا آورده شود .\r\n4 - غسل روز عيد فطر و عيد قربان و وقت آن از اذان صبح است تا مغرب و بهتر است آن را پيش از نماز عيد به جا آورد .\r\n5 - غسل روز هشتم و نهم ذىالحجّه و در روز نهم بهتر است آن را نزديك ظهر به جا آورد .\r\n6 - غسل روز اوّل ، پانزدهم ، بيست و هفتم و آخر ماه رجب .\r\n7 - غسل روز عيد غدير و بهتر است بعد از طلوع آفتاب اوّل روز آن را انجام دهند .\r\n8 - غسل روز بيست و چهارم ذىالحجّه .\r\n9 - غسل روز عيد نوروز ، پانزدهم شعبان ، نهم و هفدهم ربيع الاول و روز بيست و پنجم ذيقعده .\r\n10 - غسل دادن بچه‌اى كه تازه به دنيا آمده است .\r\n11 - غسل زنى كه براى غير شوهرش بوى خوش استعمال كرده است .\r\n12 - غسل كسى كه در حال مستى خوابيده است .\r\n13 - غسل كسى كه جايى از بدنش را به بدن ميّتى كه غسل داده‌اند رسانده است .\r\n14 - غسل كسى كه در موقع گرفتن خورشيد يا ماه نماز آيات را عمداً نخوانده ، در صورتى كه تمام ماه يا خورشيد گرفته باشد .\r\n15 - غسل كسى كه براى تماشاى دار آويخته رفته و آن را ديده باشد ولى اگر اتفاقاً يا از\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nروى ناچارى نگاهش بيفتد يا مثلًا براى شهادت دادن رفته باشد غسل مستحب نيست .\r\nمسأله 425 - پيش از داخل شدن در حرم مكّه ، شهر مكّه ، مسجد الحرام ، كعبه ، حرم مدينه ، شهر مدينه ، مسجد پيغمبر صلى الله عليه و آله و سلم و حرم امامان عليهم السلام ، مستحب است انسان غسل كند ، و اگر در يك روز چند مرتبه مشرف شود يك غسل كافى است ، و كسى كه مىخواهد در يك روز داخل حرم مكّه و مسجدالحرام و كعبه شود ، اگر به نيّت همه يك غسل كند كافى است . و نيز اگر در يك روز بخواهد داخل حرم مدينه و شهر مدينه و مسجد پيغمبر صلى الله عليه و آله و سلم شود ، يك غسل براى همه كفايت مىكند و براى زيارت پيغمبر و امامان از دور يا نزديك و براى حاجت خواستن از خداوند عالم و همچنين براى توبه و نشاط به جهت عبادت و براى سفر رفتن خصوصاً سفر زيارت حضرت سيّد الشهداء عليه السلام مستحب است انسان غسل كند و اگر يكى از غسلهايى را كه در اين مسأله گفته شد به جا آورد و بعد كارى كند كه وضو را باطل مىنمايد مثلًا بخوابد ، غسل او تا يك شبانه روز باطل نمىشود ولى براى نماز و مانند آن بايد وضو بگيرد .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n\r\nاحكام اموات\r\n\r\nاحكام محتضر\r\nمسأله 426 - مسلمانى را كه محتضر است يعنى در حال جان دادن مىباشد مرد باشد يا زن ، بزرگ باشد يا كوچك ، بايد به پشت بخوابانند به طورى كه كف پاهايش به طرف قبله باشد ، و اگر خواباندن او كاملًا به اين صورت ممكن نباشد لازم نيست به اين دستور عمل كنند .\r\nمسأله 427 - بهتر آن است كه تا وقتى او را از محل احتضار حركت نداده‌اند رو به قبله باشد .\r\nمسأله 428 - رو به قبله كردن محتضر بر هر مسلمان واجب است و اجازه گرفتن از ولى او لازم نيست .\r\nمسأله 429 - مستحب است شهادتين و اقرار به دوازده امام عليهم السلام و ساير عقايد حقّه را به كسى كه در حال جان دادن است طورى تلقين كنند كه بفهمد ، و نيز مستحب است چيزهايى را كه گفته شد تا وقت مرگ تكرار كنند .\r\nمسأله 430 - مستحب است اين دعاها را به محتضر تلقين كنند :\r\n« اللَّهُمَّ اغْفِرْ لِىَ الْكَثيرَ مِنْ مَعاصيكَ وَاقْبَلْ مِنِّى الْيَسيرَ مِنْ طاعَتِكَ يا مَنْ يَقْبَلُ الْيَسيرَ وَ يَعْفُو عَنِ الْكَثيرَ اقْبَلْ مِنِّى الْيَسيرَ وَاعْفُ عَنِّى الْكَثيرَ انَّكَ انْتَ الْعَفُوُّ الْغَفُورُ اللَّهُمَّ ارْحَمْنى فَانَّكَ رَحيمٌ » . « 1 » مسأله 431 - مستحب است كسى را كه سخت جان مىدهد ، اگر ناراحت نمىشود به جايى كه نماز مىخوانده ببرند .\r\nمسأله 432 - مستحب است براى راحت شدن محتضر بر بالين او سورهء مباركه يس و الصافات و احزاب و آية الكرسى و آيهء پنجاه و چهارم از سورهء اعراف و سه آيهء آخر سورهء بقره بلكه هر چه\r\n\r\n\r\n","description":"","footnote":"\r\n( 1 ) - پروردگارا از گناهان فراوان من در گذر و طاعتهاى اندك مرا بپذير . اى كسى كه كم را مىپذيرى و از بسيار ، چشم مىپوشى ! ( طاعتهاى ) اندك را از من بپذير و ( گناهان ) بسيار را از من ببخشاى ، به راستى كه تو بسيار چشم پوشنده و بخشنده‌اى . پروردگارا بر من رحمت آور ، پس به تحقيق تو مهربانى .\r\n","page_name":" 78 ","page_number":78},
  {"content":"\r\n\r\nاز قرآن ممكن است بخوانند .\r\nمسأله 433 - تنها گذاشتن محتضر و گذاشتن چيز سنگين روى شكم او و بودن جنب و حائض نزد او و همچنين حرف زدن زياد و گريه كردن و تنها گذاشتن زنها نزد او مكروه است .\r\n\r\nاحكام بعد از مرگ\r\nمسأله 434 - بعد از مرگ مستحب است دهان و چشمهاى ميّت را ببندند و دست و پاى او را دراز كنند و پارچه‌اى روى او بيندازند و اگر شب مرده است در جايى كه مرده ، چراغ روشن كنند ، و براى تشييع جنازهء او مؤمنين را خبر كنند ، و در دفن او عجله نمايند ، ولى اگر يقين به مردن او ندارند ، بايد صبر كنند تا معلوم شود و نيز اگر ميّت حامله باشد و بچّه در شكم او زنده باشد ، بايد بچّه را از شكم او بيرون بياورند و او را دفن كنند .\r\nمسأله 435 - غسل و كفن و نماز و دفن مسلمان چه دوازده امامى باشد يا نباشد ، بر هر مكلّفى واجب است و اگر بعضى انجام دهند از ديگران ساقط مىشود و چنانچه هيچ كس انجام ندهد همه معصيت كرده‌اند .\r\nمسأله 436 - اگر كسى مشغول كارهاى ميّت شود بر ديگران واجب نيست اقدام نمايند ، ولى اگر او عمل را نيمه‌كاره بگذارد بايد ديگران تمام كنند .\r\nمسأله 437 - اگر انسان يقين كند كه ديگرى مشغول كارهاى ميّت شده ، واجب نيست به كارهاى ميّت اقدام كند ، ولى اگر شك يا گمان دارد ، بايد اقدام نمايد .\r\nمسأله 438 - اگر كسى بداند غسل يا كفن يا نماز يا دفن ميّت را باطل انجام داده‌اند بايد دوباره انجام دهد ولى اگر گمان دارد كه باطل بوده يا شك دارد كه درست بوده يا نه ، لازم نيست اقدام نمايد .\r\nمسأله 439 - براى غسل و كفن و نماز و دفن ميّت ، بايد از ولىّ او اجازه بگيرند ، گرچه صحّت آنها توقّف بر اذن ولىّ ندارد ، و شاهد حال كفايت از اجازه مىنمايد .\r\nمسأله 440 - ولىّ زن كه در غسل و كفن و دفن او دخالت مىكند شوهر اوست و بعد از او ، مردهايى كه از ميّت ارث مىبرند مقدم بر زنهاى ايشانند و هر كدام كه در ارث بردن مقدم هستند در اين امر نيز مقدمند .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nمسأله 441 - اگر كسى بگويد من وصىّ يا ولىّ ميّتم يا ولىّ ميّت به من اجازه داده كه غسل و كفن و دفن ميّت را انجام دهم ، چنانچه ديگرى نمىگويد من ولىّ يا وصىّ ميّتم يا ولىّ ميّت به من اجازه داده است ، انجام كارهاى ميّت با اوست .\r\nمسأله 442 - اگر ميّت براى غسل و كفن و دفن و نماز خود غير از ولىّ كس ديگرى را معيّن كند ، بايد طبق وصيّت عمل شود و او اجازه دهد گرچه لازم نيست آن شخص اين وصيّت را قبول كند ، ولى اگر قبول كرد بايد به آن عمل كند .\r\n\r\nاحكام غسل ميّت\r\nمسأله 443 - واجب است ميّت را سه غسل بدهند :\r\nاوّل : با آبى كه با سدر مخلوط باشد .\r\nدوّم : با آبى كه با كافور مخلوط باشد .\r\nسوّم : با آب خالص .\r\nمسأله 444 - سدر و كافور بايد به اندازه‌اى زياد نباشد كه آب را مضاف كند و به اندازه‌اى هم كم نباشد كه نگويند سدر و كافور با آب مخلوط شده است .\r\nمسأله 445 - اگر سدر و كافور به اندازه‌اى كه لازم است پيدا نشود بايد مقدارى كه به آن دسترسى دارند در آب بريزند .\r\nمسأله 446 - كسى كه براى حجّ احرام بسته است اگر پيش از تمام كردن سعى بين صفا و مروه بميرد ، نبايد او را با آب كافور غسل دهند و به جاى آن بايد با آب خالص غسلش بدهند ، و همچنين اگر در احرام عمره پيش از كوتاه كردن مو بميرد .\r\nمسأله 447 - اگر سدر و كافور يا يكى از اينها پيدا نشود يا استعمال آن جايز نباشد مثل آنكه غصبى باشد ، بايد به جاى هر كدام كه ممكن نيست ميّت را با آب خالص غسل بدهند .\r\nمسأله 448 - كسى كه ميّت را غسل مىدهد ، در حال اختيار بايد مسلمان دوازده امامى و عاقل و آشنا به مسائل غسل باشد ، گرچه بالغ نباشد .\r\nمسأله 449 - كسى كه ميّت را غسل مىدهد بايد قصد قربت داشته باشد يعنى غسل را براى انجام فرمان خداوند عالم به جا آورد .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nمسأله 450 - غسل بچّهء مسلمان گرچه از زنا باشد ، واجب است . و غسل و كفن و دفن كافر و اولاد او لازم نيست . و كسى كه از بچگى ديوانه بوده و به حال ديوانگى بالغ شده ، چنانچه پدر و مادر او يا يكى از آنان مسلمان باشند ، بايد او را غسل داد و اگر هيچ‌كدام از آنان مسلمان نباشند غسل دادن او لازم نيست .\r\nمسأله 451 - بچّهء سقط شده را اگر چهار ماه يا بيشتر دارد ، بايد غسل بدهند ، و اگر چهار ماه ندارد ، بايد در پارچه‌اى بپيچند و بدون غسل دفن كنند .\r\nمسأله 452 - اگر مرد ، زن را و زن ، مرد را غسل بدهد باطل است ، گرچه محرم باشند . ولى زن مىتواند شوهر خود را غسل دهد و شوهر هم مىتواند زن را غسل دهد .\r\nمسأله 453 - مرد مىتواند دختر بچه‌اى را كه سن او از سه سال بيشتر نيست غسل دهد ، زن هم مىتواند پسر بچه‌اى را كه سه سال بيشتر ندارد ، غسل دهد .\r\nمسأله 454 - اگر براى غسل ميتّى كه مرد است ، مرد پيدا نشود زنانى كه با او محرمند مىتوانند غسلش بدهند . و نيز اگر براى غسل ميّت زن ، زن ديگرى نباشد مردهايى كه با او محرمند ، مىتوانند او را غسل دهند . ولى در هر صورت بايد عورت ميّت پوشانده شود و اگر محرم هم پيدا نشود ، غسل و تيمّم ساقط است .\r\nمسأله 455 - اگر ميّت و كسى كه او را غسل مىدهد هر دو مرد يا هر دو زن باشند جايز است كه غير از عورت ، جاهاى ديگر ميّت برهنه باشد و همينطور اگر محرم‌باشند .\r\nمسأله 456 - نگاه كردن به عورت ميّت در غير زن و شوهر حرام است و كسى كه او را غسل مىدهد اگر نگاه كند معصيت كرده ، ولى غسل باطل نمىشود .\r\nمسأله 457 - اگر جايى از بدن ميّت نجس باشد ، بايد پيش از آنكه آنجا را غسل بدهند آب بكشند .\r\nمسأله 458 - غسل ميّت مثل غسل جنابت است و مىشود آن را ترتيبى يا ارتماسى انجام داد .\r\nمسأله 459 - كسى كه در حال حيض يا جنابت مرده ، همان غسل‌ميّت براى او كافىاست .\r\nمسأله 460 - جايز نيست براى غسل دادن ميّت مزد بگيرد مگر در صورتى كه بتواند قصد قربت نمايد ، ولى مزد گرفتن براى كارهاى مقدماتى غسل حرام نيست .\r\nمسأله 461 - اگر آب پيدا نشود ، يا استعمال آن مانعى داشته باشد ، بايد عوض هر غسل ، ميّت را يك تيمّم بدهند .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nمسأله 462 - كسى كه ميّت را تيمّم مىدهد ، بايد دست ميّت را به زمين بزند و به صورت و پشت دستهايش بكشد ، و اگر به اين صورت ممكن باشد ، جايز نيست با دست ديگرى او را تيمّم دهد .\r\nمسأله 463 - كسانى كه به حكم حاكم شرع محكوم به اعدام مىشوند و قبل از اجراى حكم به دستور حاكم شرع خودشان غسل ميّت و كفن و حنوط را انجام مىدهند ، تكرار آنها لازم نيست ، ( مگر آنكه قبل از اجراى حكم خودشان بميرند ) . و بعد از اجراى حكم ، نماز بر آنها مىخوانند و به همان حال آنها را دفن مىكنند ، و لازم نيست خون را از بدن و كفن آنها بشويند حتّى اگر بر اثر ترس و وحشت خود را نجس كنند ، تكرار غسل لازم نيست ، گرچه كفن را بايد تطهير نمايند .\r\n\r\nاحكام كفن كردن ميّت\r\nمسأله 464 - ميّت مسلمان را بايد با سه پارچه كه آنها را لنگ و پيراهن و سرتاسرى مىگويند كفن نمايند .\r\nمسأله 465 - لنگ بايد از ناف تا زانو ، اطراف بدن را بپوشاند و بهتر آن است كه از سينه تا روى پا برسد . و پيراهن بايد به اندازه‌اى باشد كه صدق پيراهن كند و سرتاسرى بايد بيشتر از طول جسد باشد كه بستن دو سر آن ممكن باشد و پهناى آن بايد به اندازه‌اى باشد كه يك طرف آن روى طرف ديگر بيايد ، گرچه صدق آن كفايت مىكند .\r\nمسأله 466 - مخارج غسل و كفن و دفن ميّت را به طور متعارف و متناسب با شأن او ، مىتوان از اصل مالش برداشت گرچه وصيّت نكرده باشد يا صغير داشته باشد ، و مخارج تجهيز زن به عهدهء شوهر است گرچه زن مال داشته باشد .\r\nمسأله 467 - هر يك از سه پارچهء كفن نبايد به قدرى نازك باشد كه بدن ميّت از زير آن پيدا باشد .\r\nمسأله 468 - كفن كردن ميّت با چيز نجس و پارچه ابريشمى يا طلاباف و پوست حيوان حلال گوشت ، در حال ناچارى اشكال ندارد ، ولى با چيز غصبى يا پوست مردار و يا پارچه‌اى كه از پشم يا موى حيوان حرام گوشت تهيه شود ، در حال ناچارى هم جايز نيست و بايد ميّت را بدون كفن دفن نمود .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nمسأله 469 - اگر كفن ميّت به نجاست خود او ، يا به نجاست ديگرى نجس شود ، چنانچه كفن ضايع نمىشود ، بايد مقدار نجس را بشويند يا ببرند ولى اگر در قبر گذاشته باشند بهتر است كه ببرند بلكه اگر بيرون آوردن ميّت توهين به او باشد بريدن واجب مىشود و اگر شستن يا بريدن آن ممكن نيست ، در صورتى كه عوض كردن آن ممكن باشد بايد عوض نمايند .\r\nمسأله 470 - كسى كه براى حجّ يا عمره احرام بسته اگر بميرد بايد مثل ديگران كفن شود و پوشاندن سر و صورتش اشكال ندارد .\r\nمسأله 471 - مستحب است انسان در حال سلامتى ، كفن و سدر و كافور خود راتهيه كند .\r\n\r\nاحكام حنوط كردن ميّت\r\nمسأله 472 - بعد از غسل واجب است ميّت را حنوط كنند ، يعنى به پيشانى و كف دستها و سر زانوها و سر دو انگشت بزرگ پاهاى او كافور بمالند و مستحب است به سر بينى ميّت هم كافور بمالند و بايد كافور سائيده و تازه باشد و اگر به واسطهء كهنه بودن ، عطر او از بين رفته باشد كافى نيست .\r\nمسأله 473 - مستحب آن است كه اوّل ، كافور را به پيشانى ميّت بمالند ، و در جاهاى ديگر هم ترتيب لازم نيست .\r\nمسأله 474 - بهتر آن است كه ميّت را پيش از كفن كردن ، حنوط نمايند گرچه در بين كفن كردن و بعد از آن هم مانعى ندارد .\r\nمسأله 475 - كسى كه براى حجّ احرام بسته است ، اگر پيش از تمام كردن سعى بين صفا و مروه بميرد ، حنوط كردن او جايز نيست و نيز اگر در احرام عمره پيش از آنكه موى خود را كوتاه كند بميرد نبايد او را حنوط كنند .\r\nمسأله 476 - زنى كه شوهر او مرده و هنوز عده‌اش تمام نشده گرچه حرام است خود را خوشبو كند ، ولى چنانچه بميرد حنوط او واجب است .\r\nمسأله 477 - مكروه است ميّت را با مشك و عنبر و عود و عطرهاى ديگر خوشبو كنند يا براى حنوط اينها را با كافور مخلوط نمايند .\r\nمسأله 478 - مستحب است قدرى تربت حضرت سيّد الشهداء عليه السلام با كافور مخلوط كنند ، ولى بايد\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nاز آن كافور به جاهايى كه بى احترامى مىشود نرسانند و نيز بايد تربت به قدرى زياد نباشد ، كه وقتى با كافور مخلوط شد ، آن را كافور نگويند .\r\nمسأله 479 - اگر كافور به اندازهء غسل و حنوط نباشد بايد غسل را مقدّم دارند و اگر براى هفت عضو كفايت نكند بايد پيشانى را مقدم دارند .\r\nمسأله 480 - مستحب است دو چوب تر و تازه در قبر همراه ميّت بگذارند .\r\n\r\nاحكام نماز ميّت\r\nمسأله 481 - نماز خواندن بر ميّت مسلمان ، گرچه بچّه باشد واجب است ولى بايد پدر و مادر آن بچّه يا يكى از آنان مسلمان باشد و شش سال بچّه تمام شده باشد .\r\nمسأله 482 - نماز ميّت بايد بعد از غسل و حنوط و كفن كردن او خوانده شود . و اگر پيش از اينها ، يا در بين اينها بخوانند ، گرچه از روى فراموشى يا ندانستن مسأله باشد كافى نيست .\r\nمسأله 483 - كسى كه مىخواهد نماز ميّت بخواند ، لازم نيست با وضو يا غسل يا تيمّم باشد و بدن و لباسش پاك باشد ، و اگر لباس او غصبى هم باشد اشكال ندارد ، گرچه مستحب است كه تمام چيزهايى را كه در نمازهاى ديگر لازم است رعايت كند .\r\nمسأله 484 - كسى كه به ميّت نماز مىخواند بايد رو به قبله باشد ، و نيز واجب است ميّت را مقابل او به پشت بخوابانند ، به طورى كه سر او به طرف راست نمازگزار و پاى او به طرف چپ نمازگزار باشد .\r\nمسأله 485 - مكان نمازگزار نبايد از جاى ميّت پست‌تر يا بلندتر باشد ولى پستى و بلندى مختصر ، اشكال ندارد .\r\nمسأله 486 - نمازگزار نبايد از ميّت دور باشد ولى اگر كسى به واسطهء صفهاى نماز جماعت از ميّت دور باشد ، اشكال ندارد گرچه بخواهد فرادى نماز بخواند .\r\nمسأله 487 - نمازگزار بايد مقابل ميّت بايستد ، ولى اگر نماز به جماعت خوانده شود و صف جماعت از دو طرف ميّت بگذرد ، نماز كسانى كه مقابل ميّت نيستند اشكال ندارد .\r\nمسأله 488 - بين ميّت و نمازگزار ، بايد پرده و ديوار يا چيزى مانند اينها نباشد ولى اگر ميّت در تابوت و مانند آن باشد اشكال ندارد .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nمسأله 489 - در وقت خواندن نماز ، بايد عورت ميّت پوشيده باشد و اگر كفن كردن او ممكن نيست ، بايد عورتش را گرچه با تخته و آجر و مانند اينها باشد بپوشانند .\r\nمسأله 490 - نماز ميّت را بايد ايستاده و با قصد قربت بخواند ، و در موقع نيّت ميّت را معيّن كند ، مثلًا نيّت كند نماز مىخوانم بر اين ميّت قربة الى اللَّه .\r\nمسأله 491 - اگر كسى نباشد كه بتواند نماز ميّت را ايستاده بخواند ، مىشود نشسته بر او نماز خواند .\r\nمسأله 492 - اگر ميّت وصيّت كرده باشد شخص معيّنى بر او نماز بخواند ، لازم نيست كه از ولىّ ميّت اجازه بگيرد .\r\nمسأله 493 - بر چندميّت‌مىشود يك‌نماز خواند ، گرچه بعضىمرد و بعضى زن باشند .\r\nمسأله 494 - مكروه است بر ميّت چند مرتبه نماز بخوانند ، ولى اگر ميّت اهل علم و تقوى باشد مكروه نيست .\r\nمسأله 495 - اگر ميّت را عمداً يا از روى فراموشى يا به جهت عذرى بدون نماز دفن كنند ، يا بعد از دفن معلوم شود نمازى كه بر او خوانده شده باطل بوده است تا وقتى جسد او از هم نپاشيده واجب است با شرطهايى كه براى نماز ميّت گفته شد به قبرش نماز بخوانند .\r\n\r\nدستور نماز ميّت\r\nمسأله 496 - نماز ميّت پنج تكبير دارد و اگر نمازگزار پنج تكبير به اين ترتيب بگويد كافى است :\r\nبعد از نيّت و گفتن تكبير اوّل بگويد :\r\n« اشْهَدُ انْ لا إلهَ الّا اللَّهُ وَ انَّ مُحَمَّداً رَسُولُ اللَّهِ » . « 1 » و بعد از تكبير دوّم بگويد :\r\n« اللَّهُمَّ صَلِّ عَلى مُحَمَّدٍ وَ الِ مُحَمَّدٍ » . « 2 » و بعد از تكبير سوّم بگويد :\r\n\r\n\r\n","description":"","footnote":"\r\n( 1 ) - شهادت مىدهم به اينكه نيست خدايى غير از خداوند متعال و اينكه محمد ( ص ) پيام آور خداوند است .\r\n( 2 ) - پروردگارا دورد فرست بر محمد و آل محمد .\r\n","page_name":" 85 ","page_number":85},
  {"content":"\r\n\r\n« اللَّهُمَّ اغْفِرْ لِلْمُؤْمِنينَ و الْمُؤْمِناتِ » . « 1 »\r\nو بعد از تكبير چهارم اگر ميّت مرد است بگويد :\r\n« اللَّهُمَّ اغْفِر لِهذَا الْمَيِّتِ » . « 2 »\r\nو اگر زن است بگويد :\r\n« اللهمَّ اغْفِرْ لِهذِهِ الْمَيِّت » . « 3 »\r\nو بعد تكبير پنجم را بگويد و بهتر است بعد از تكبير اوّل بگويد :\r\n« اشهَدُ انْ لا الهَ الّا اللَّهُ وَحْدَهُ لا شَريكَ لَهُ وَ اشْهَدُ انَّ مُحَمَّداً عَبْدُهُ وَ رَسُولُهُ ارْسَلَهُ بِالْحَقِّ بَشيراً وَ نَذيراً بَيْنَ يَدَىِ السَّاعَةِ » . « 4 »\r\nو بعد از تكبير دوّم بگويد :\r\n« اللَّهُمَّ صَلِّ عَلى مُحَمَّدٍ و الِ مُحَمَّدٍ وَ بارِكْ عَلى مُحَمَّدٍ وَ الِ مُحَمَّدٍ وَ ارْحَمْ مُحَمَّداً و الَ مُحَمَّدٍ كَافْضَلِ ما صَلَّيْتَ وَ بارَكْتَ وَ تَرَحَّمْتَ عَلى ابراهيمَ وَ الِ ابْراهيمَ انّكَ حَميدٌ مَجيدٌ وَ صَلِّ عَلى جَميعِ الْانْبِياءِ وَ الْمُرْسَلينَ وَ الشُّهَداءِ وَالصِّدّيقينَ وَ جَميعِ عِبادِ اللَّهِ الصَّالِحينَ » . « 5 » و بعد از تكبير سوّم بگويد :\r\n« اللَّهُمَّ اغْفِرْ لِلْمُؤْمِنينَ وَ الْمُؤْمِناتِ وَ المُسْلِمينَ وَالْمُسْلِماتِ الْاحياءِ مِنْهُمْ وَ الْامْواتِ تابِعْ بَيْنَنا وَ بَيْنَهُمْ بِالْخَيْراتِ انَّكَ مُجيبُ الدَّعَواتِ انَّكَ عَلى كُلِّ شَىءٍ\r\n\r\n\r\n","description":"","footnote":"\r\n( 1 ) - پروردگارا رحمت آور بر مردان با ايمان و بر زنان با ايمان .\r\n( 2 ) - خداوندا رحمت آور بر اين مرد ميت .\r\n( 3 ) - خداوندا رحمت آور بر اين زن ميت .\r\n( 4 ) - شهادت مىدهم به اينكه نيست خدايى غير از خداوند متعال كه يكتاست و هيچ شريكى براى او نيست و شهادت مىدهم به اينكه محمد صلى الله عليه و آله و سلم بندهء خداوند و پيام آور اوست كه خداوند او را در حالى كه بشارت دهنده و بيم دهندهء به حقّ مىباشد ، در پيشاپيش قيامت به پيامبرى مبعوث فرموده است .\r\n( 5 ) - پروردگارا درود فرست بر محمد و آل محمد و بركت آور بر محمد و آل محمد و رحمت آور بر محمد و آل محمد ، همانند بهترين درود و بركت و رحمت كه بر ابراهيم و آل ابراهيم فرستادى ، به درستى كه تو ستايش شدهء بزرگوارى . و درود فرست بر همهء پيامبران و شهيدان و صدّيقين و همهء بندگان صالح خداوند .\r\n","page_name":" 86 ","page_number":86},
  {"content":"\r\n\r\nقَديرٌ » . « 1 »\r\nو بعد از تكبير چهارم اگر ميّت مرد است بگويد :\r\n« اللَّهُمَّ انَّ هذا عَبْدُكَ وَابْنُ عَبْدِكَ وَابْنُ امَتِكَ نَزَلَ بِكَ وَ انْتَ خَيْرُ مَنزُولٍ بِهِ اللَّهُمَّ انَّا لانَعْلَمُ مِنْهُ الّا خَيْراً وَ انْتَ اعْلَمُ بِهِ مِنَّا اللَّهُمَّ انْ كانَ مُحْسِناً فَزِدْ فِى احْسانِهِ وَ انْ كانَ مُسيئاً فَتَجاوَزْ عَنْهُ وَاغْفِرْ لَهُ اللَّهُمَّ اجْعَلْهُ عِنْدَكَ فى اعْلى عِلّيينَ وَاخْلُفْ عَلى اهْلِهِ فِى الْغابِرينَ وَ ارْحَمْهُ بِرَحْمَتِكَ يا ارْحَمَ الرَّاحِمينَ » . « 2 » و بعد تكبير پنجم را بگويد ولى اگر ميّت زن است بعد از تكبير چهارم بگويد :\r\n« اللَّهُمَّ انَّ هذِهِ امَتُكَ وَابْنَةُ عَبْدِكَ وَ ابْنَةُ امَتِكَ نَزَلَتْ بِكَ وَ انْتَ خَيْرُ مَنزُولٍ بِه اللَّهُمَّ انَّا لانَعْلَمُ مِنْها الّا خَيْراً وَ انْتَ اعْلَمُ بِها مِنَّا اللَّهُمَّ انْ كانَتْ مُحْسِنَةً فَزِدْ فِى احْسانِها وَ انْ كانَتْ مُسيئَةً فَتَجاوَزْ عَنْها وَ اغْفِرْ لَها اللَّهُمَّ اجْعَلْها عِنْدَكَ فى اعْلى عِلّيينَ وَاخْلُفْ عَلى اهْلِها فِى الْغابِرينَ وَ ارْحَمْها بِرَحْمَتِكَ يا ارْحَمَ الرَّاحِمينَ » . « 3 » مسأله 497 - بايد تكبيرها و دعاها را طورى پشت سر هم بخواند كه نماز از صورت خود خارج نشود .\r\nمسأله 498 - كسى كه نماز ميّت را به جماعت مىخواند بايد تكبيرها و دعاهاى آن را هم بخواند .\r\n\r\nمستحبّات نماز ميّت\r\nمسأله 499 - دوازده چيز در نماز ميّت مستحب است :\r\n\r\n\r\n","description":"","footnote":"\r\n( 1 ) - خداوندا رحمت آور بر مردان با ايمان و زنان با ايمان و بر مردان مسلمان و زنان مسلمان ، آنان كه زنده‌اند و آنان كه مرده‌اند ، و ميان ما و آنان به وسيلهء نيكىها وابستگى ايجاد فرما ، به درستى كه تو اجابت كنندهء همهء دعاهايى و به تحقيق كه تو بر هر امرى قادرى .\r\n( 2 ) - پروردگارا بدرستى كه اين ميّت ، بندهء تو و فرزند بندهء تو و فرزند خادمهء توست كه اينك بر تو وارد شده است و تو بهترين ميزبانى . خداوندا بدرستى كه ما به جز نيكى از اين ميّت چيزى نمىدانيم و تو از ما به او آگاه‌ترى . خداوندا اگر او در زمرهء نيكوكاران است پس بر نيكى او بيافزا و اگر در شمار گناهكاران است پس از او در گذر و او را ببخش . بار الها او را در بالاترين مقامات در نزد خودت قرار ده و براى بازماندگان او در ميان خاكيان ، جانشين باش و با او مهربانى كن بحقّ رحمتت اى مهربان‌ترين مهربانان .\r\n( 3 ) - به پاورقى « 2 » مراجعه شود .\r\n","page_name":" 87 ","page_number":87},
  {"content":"\r\n\r\nاوّل : كسى كه نماز ميّت مىخواند با وضو يا غسل يا تيمّم باشد .\r\nدوّم : اگر ميّت مرد است ، امام جماعت يا كسى كه فرادى به او نماز مىخواند مقابل وسط قامت او بايستد و اگر ميّت زن است مقابل سينه‌اش بايستد .\r\nسوّم : پا برهنه نماز بخواند .\r\nچهارم : در هر تكبير دستها را بلند كند .\r\nپنجم : فاصله او با ميّت به قدرى كم باشد كه اگر باد لباسش را حركت دهد به جنازه برسد .\r\nششم : نماز ميّت را به جماعت بخواند .\r\nهفتم : امام جماعت تكبير و دعاها را بلند بخواند و كسانى كه با او نماز مىخوانند ، آهسته بخوانند .\r\nهشتم : در جماعت گرچه مأموم يك نفر باشد ، عقب امام بايستد .\r\nنهم : نمازگزار به ميّت و مؤمنين زياد دعا كند .\r\nدهم : پيش از نماز سه مرتبه بگويد الصَّلوة . يازدهم : نماز را در جايى بخوانند كه مردم براى نماز ميّت بيشتر به آنجامىروند .\r\nدوازدهم : زن حائض اگر نماز ميّت را به جماعت مىخواند در صفى تنها بايستد .\r\nمسأله 500 - خواندن نماز ميّت در مساجد مكروه است ولى در مسجد الحرام مكروه نيست .\r\n\r\nاحكام دفن ميّت\r\nمسأله 501 - واجب است ميّت را طورى دفن كنند كه بوى او بيرون نيايد و درندگان هم نتوانند بدنش را بيرون آورند و اگر ترس آن باشد كه جانور بدن او را بيرون آورد ، بايد قبر را محكم كنند .\r\nمسأله 502 - ميّت را مىتوان به جاى دفن در بنا يا تابوت گذاشت گرچه دفن او در زمين بهتر است .\r\nمسأله 503 - ميّت را بايد در قبر به پهلوى راست طورى بخوابانند كه جلوى بدن او رو به قبله باشد .\r\nمسأله 504 - اگر كسى در كشتى بميرد ، چنانچه جسد او فاسد نمىشود و بودن او در كشتى مانعى\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nندارد ، مىتوانند صبر كنند تا به خشكى برسند و او را در زمين دفن كنند و گرنه ، بايد در كشتى غسلش بدهند و حنوط و كفن كنند و پس از خواندن نماز ميّت چيز سنگينى به پايش ببندند و به دريا بيندازند يا او را در خمره و مانند آن بگذارند و درش را ببندند و به دريا بيندازند و اگر ممكن است بايد او را در جايى بيندازند كه فوراً طعمهء حيوانات نشود .\r\nمسأله 505 - اگر بترسند كه دشمن قبر ميّت را بشكافد و بدن او را بيرون آورد و گوش يا بينى يا اعضاى ديگر او را ببرد چنانچه ممكن باشد ، بايد به طورى كه در مسألهء پيش گفته شد او را به دريا بيندازند .\r\nمسأله 506 - دفن مسلمان در قبرستان كفّار و دفن كافر در قبرستان مسلمانان جايز نيست .\r\nمسأله 507 - دفن مسلمان در جايى كه بىاحترامى به او باشد ، مانند جايى كه خاكروبه و كثافت مىريزند ، جايز نيست .\r\nمسأله 508 - ميّت را نبايد در جاى غصبى دفن كنند و دفن كردن در جايى كه براى دفن كردن وقف نشده مانند مسجد و مدرسه ، جايز نيست .\r\nمسأله 509 - دفن ميّت در قبر مردهء ديگر جايز نيست ، مگر آنكه قبر كهنه شده و ميّت اوّل به كلى پوسيده شده باشد .\r\nمسأله 510 - چيزى كه از ميّت جدا مىشود ، گرچه مو و ناخن و دندانش باشد بايد با او دفن شود ، و اگر موجب نبش شود ، بايد جدا دفن شود . و دفن ناخن و دندانى كه از انسان زنده جدا مىشود مستحب است .\r\nمسأله 511 - اگر كسى در چاه بميرد و بيرون آوردنش ممكن نباشد بايد در چاه را ببندند و همان جا را قبر او قرار دهند ، و در صورتى كه چاه مال غير باشد بايد به نحوى او را راضى كنند .\r\nمسأله 512 - اگر بچّه در رحم مادر بميرد بايد به آسانترين راه او را بيرون آورند و چنانچه ناچار شوند كه او را قطعه قطعه كنند اشكال ندارد .\r\nمسأله 513 - هرگاه مادر بميرد و بچّه در شكمش زنده باشد ، گرچه اميد زنده ماندن طفل را نداشته باشند بايد او را بيرون آورند و دوباره شكم را بدوزند .\r\nمسأله 514 - خوب است قبر را به اندازهء قد انسان متوسّط گود كنند و ميّت را در نزديكترين قبرستان دفن نمايند مگر آنكه قبرستان دور تر از جهتى بهتر باشد مثل آنكه مردمان خوب در\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nآنجا دفن شده باشند يا مردم براى فاتحه اهل قبور بيشتر به آنجا مىروند و نيز جنازه را در چند ذرعى قبر زمين بگذارند و تا سه مرتبه كم‌كم نزديك ببرند و در هر مرتبه زمين بگذارند و بردارند و در نوبت چهارم وارد قبر كنند و اگر ميّت مرد است در دفعهء سوّم طورى زمين بگذارند كه سر او طرف پايين قبر باشد و در دفعهء چهارم از طرف سر وارد قبر نمايند و اگر زن است در دفعهء سوّم طرف قبله قبر بگذارند و به پهنا وارد قبر كنند و در موقع وارد كردن پارچه‌اى روى قبر بگيرند و نيز جنازه را به آرامى از تابوت بگيرند و وارد قبر كنند و دعاهايى كه دستور داده شده پيش از دفن و موقع دفن بخوانند و بعد از آنكه ميّت را در لحد گذاشتند گره‌هاى كفن را باز كنند و صورت ميّت را روى خاك بگذارند و بالشى از خاك ، زير سر او بسازند و پشت ميّت خشت خام يا كلوخى بگذارند كه ميّت به پشت برنگردد و پيش از آنكه لحد را بپوشانند دست راست را به شانهء راست ميّت بزنند و دست چپ را به قوت بر شانهء چپ ميّت بگذارند و دهان را نزديك گوش او ببرند و بشدت حركتش دهند و سه مرتبه بگويند :\r\n« اسْمَعْ افْهَمْ يا فُلانَ بْنَ فُلان » . يعنى « بشنو و بفهم اى فلان فرزند فلان » و به جاى فلان اسم ميّت و پدرش را بگويند مثلًا اگر اسم او محمد و اسم پدرش على است سه مرتبه بگويند :\r\n« اسْمَعْ افْهَمْ يا مُحَمَّدَبْنَ عَلِىٍّ » . پس از آن بگويند :\r\n« هَلْ انْتَ عَلَى الْعَهْدِ الَّذى فارَقْتَنا عَلَيْهِ مِنْ شَهادَةِ انْ لاالهَ الّا اللَّهُ وَحْدَهُ لا شَريكَ لَهُ وَ انَّ مُحَمَّداً صلى الله عليه و آله و سلم عَبْدُهُ وَ رَسُولُهُ وَ سَيِّدُ النَّبيينَ وَ خاتَمُ المُرْسَلينَ وَ انَّ عَلِيّاً اميرُالْمُؤْمِنينَ وَ سَيِّدُ الْوَصِيّينَ وَ امامٌ افْتَرَضَ اللَّهُ طاعَتَهُ عَلَى الْعالَمينَ وَ انَّ الْحَسَنَ وَ الْحُسَيْنَ وَ عَلِىَّ بْنَ الْحُسَيْنِ وَ مُحَمَّدَ بْنَ عَلِىٍّ وَ جَعْفَرَ بْنَ مُحَمَّدٍ وَ مُوسَى بْنَ جَعْفَرٍ وَ عَلِىَّ بْنَ مُوسى وَ مُحَمَّدَ بْنَ عَلِىٍّ وَ عَلىَّ بْنَ مُحَمَّدٍ وَ الْحَسَنَ بْنَ عَلِىٍّ وَ الْقائِمَ الحُجَّةَ الْمَهْدِىَّ صَلَواتُ اللَّهِ عَلَيْهِمْ ائِمَّةُ الْمُؤْمِنينَ و حُجَجُ اللَّهِ عَلَى الْخَلْقِ اجْمَعين وَ ائِمَّتُكَ ائِمَّةُ هُدىً بِكَ ابْرارٌ يا فُلانَ بْنَ فُلانٍ » . « 1 »\r\n\r\n\r\n","description":"","footnote":"\r\n( 1 ) - آيا تو بر پيمانى - كه با آن ما را ترك كردى - وفادارى ؟ پيمان بر شهادت به اينكه نيست خدايى غير از خداوند متعال ، او كه يكتاست و شريكى براى او نيست و به اينكه محمد صلى الله عليه و آله و سلم بنده و رسول اوست و سيد پيامبران و خاتم آنان است و به اينكه على عليه السلام امير مومنان و سيد امامان و امامى است كه خداوند متعال ، فرمانبردارى از او را بر همهء عالميان واجب فرموده است و به اينكه حسن و حسين و على بن الحسين و محمد بن على و جعفر بن محمد و موسى بن جعفر و على بن موسى و محمد بن على و على بن محمد و حسن بن على و قائم آل محمد - كه درودهاى خداوند بر آنان باد - امامان مومنان و حجّتهاى خداوند بر همهء خلائق و امامان تو هستند ، كه پيشروان هدايت و نيكوكارى هستند .\r\n","page_name":" 90 ","page_number":90},
  {"content":"\r\n\r\nو به جاى فلان بن فلان ، اسم ميّت و پدرش را بگويد و بعد بگويد :\r\n« اذا اتاكَ الْمَلَكانِ المُقَرَّبانِ رَسُولَيْنِ مِنْ عِنْدِاللَّهِ تَبارَكَ وَ تَعالى وَ سَئَلاكَ عَنْ رَبِّكَ و عَنْ نَبِيِّكَ وَ عَنْ دينِكَ وَ عَنْ كِتابِكَ وَ عَنْ قِبْلَتِكَ وَ عَنْ ائِمَّتِكَ فَلا تَخَفْ وَ لا تَحْزَنْ وَ قُلْ فى جَوابِهِما اللَّهُ رَبّى وَ مُحَمَّدٌ 6 نَبِيّى وَ الْاسلامُ دينى وَ الْقُرانُ كِتابى وَ الْكَعْبَةُ قِبْلَتى وَ أَميرُالمُؤْمِنينَ عَلِىُّ بْنُ ابيطالِبٍ امامى وَ الْحَسَنُ بْنُ عَلِىٍّ الْمُجْتَبى امامى وَ الحُسَيْنُ بْنُ عَلِىٍّ الشَّهِيدُ بِكَرْبَلا امامى وَ عَلِىٌّ زَيْنُ الْعابِدينَ امامى و مُحَمَّدٌ الْباقِرُ امامى وَ جَعْفَرٌ الصَّادِقُ امامى ، وَ مُوسَى الكاظِمُ امامى ، وَ عَلِىٌّ الرِّضا امامى ، وَ مُحَمَّدٌ الْجَوادُ امامى ، وَ عَلِىٌّ الْهادى امامى وَ الْحَسَنُ الْعَسْكَرىُّ امامى وَ الْحُجَّةُ الْمُنْتَظَرُ امامى هؤُلاءِ صَلَواتُ اللَّهِ عَلَيْهِمْ اجْمَعين ائِمَّتى وَ سادَتى وَ قادَتى وَ شُفَعائى بِهِمْ اتَوَلّى وَ مِنْ اعْدائِهِمْ اتَبَرَّءُ فِى الدُّنْيا وَ الْاخِرَةِ ثُمَّ اعْلَمْ يا فُلان‌َبْنَ فَلانٍ » . « 1 » و به جاى فلان بن فُلان اسم ميّت و پدرش را بگويد بعد بگويد :\r\n\r\n\r\n","description":"","footnote":"\r\n( 1 ) - هنگامى كه دو فرشتهء نزديك به خداوند ( نكير و منكر ) كه فرستادگان از جانب خداى متعالند ، به سوى تو آمدند و از تو در مورد خدايت و پيامبرت و دينت و كتابت و قبله‌ات و امامانت سوال كردند ، پس نترس و اندوهگين نشو و در جواب آنان بگو : خداوند ، پروردگار من و محمد صلى الله عليه و آله و سلم ، پيامبر من و اسلام ، دين من و قرآن ، كتاب من و كعبه ، قبلهء من و امير مومنان على بن ابى طالب ، امام من و حسن بن على ، امام من و حسين بن على ، امام من و زين العابدين ، امام من و محمد باقر ، امام من و جعفر صادق ، امام من ، و موسى كاظم ، امام من و على رضا ، امام من و محمد جواد امام من و على هادى ، امام من و حسن عسكرى ، امام من و حجّت منتظَر ، امام من مىباشند ، اينان - كه درودهاى خداوند بر آنان باد - امامان و سروران و رهبران و شفيعان من مىباشند ، در دنيا و آخرت به آنان دوستى مىورزم و از دشمنان آنان دورى مىجويم ، سپس بدان اى فلان فرزند فلان .\r\n","page_name":" 91 ","page_number":91},
  {"content":"\r\n\r\n« انَّ اللَّهَ تَبارَكَ وَ تَعالى نِعْمَ الرَّبُّ وَ انَّ مُحَمَّداً صلى الله عليه و آله و سلم نِعْمَ الرَّسُولُ وَ انَّ أميرَالْمُؤْمِنينَ عَلِىَّ بْنَ ابيطالِبٍ وَ اوْلادَهُ الْمَعْصُومينَ الْائمَّةَ الاثْنى عَشَرَ نِعْمَ الْائِمَّةُ وَ انَّ ما جاءَ بِهِ مُحَمَّدٌ صلى الله عليه و آله و سلم حَقٌّ وَ انَّ الْمَوْتَ حَقٌّ وَ سُؤالَ مُنْكَرٍ وَ نَكيرٍ فِى الْقَبْرِ حَقٌّ وَالْبَعْثَ حَقٌّ وَ النُّشُورَ حَقٌّ وَ الصِّراطَ حَقٌّ وَالْميزانَ حَقٌّ وَ تَطائُرَ الْكُتُبِ حَقٌّ وَ انَّ الْجَنَّةَ حَقٌّ وَ النّارَ حَقٌّ وَ انَّ السّاعَةَ اتِيَةٌ لا رَيْبَ فيها وَ انَّ اللَّهَ يَبْعَثُ مَنْ فِى الْقُبُورِ » . « 1 »\r\nپس بگويد :\r\n« افَهِمْتَ يا فُلانُ » . يعنى « آيا فهميدى اى فلان ؟ » و به جاى فلان اسم ميّت را بگويد ، پس از آن بگويد :\r\n« ثَبَّتَكَ اللَّهُ بِالْقَوْلِ الثَّابِتِ وَ هَداكَ اللَّهُ الى صِراطٍ مُسْتَقيمٍ عَرَّفَ اللَّهُ بَيْنَكَ وَ بَيْنَ اوْلِيائِكَ فِى مُسْتَقَرٍّ مِنْ رَحْمَتِهِ » . « 2 » پس بگويد :\r\n« اللَّهُمَّ جافِ الْارْضَ عَنْ جَنْبَيْهِ وَ اصْعَدْ بِرُوحِهِ الَيْكَ وَ لَقِّهِ مِنْكَ بُرْهاناً اللَّهُمَّ عَفْوَكَ عَفْوَكَ » . « 3 » مسأله 515 - خوب است كسى كه ميّت را در قبر مىگذارد ، با طهارت و سر برهنه و پا برهنه باشد و از طرف پاى ميّت از قبر بيرون بيايد و غير از خويشان ميّت كسانى كه حاضرند ، با پشت دست\r\n\r\n\r\n","description":"","footnote":"\r\n( 1 ) - بدرستى كه خداوند متعال ، بهترين پروردگار و محمد صلى الله عليه و آله و سلم ، بهترين پيامبر و امير مومنان على بن ابى طالب و فرزندان معصوم او يعنى دوازده امام ، بهترين امامان هستند و آنچه را محمد صلى الله عليه و آله و سلم آورده است حقّ است و مرگ حقّ است و سوال منكر و نكير در قبر حقّ است و برانگيخته شدن ( براى روز قيامت ) ، حقّ است و رستاخيز ، حقّ است و صراط ، حقّ است و ميزان ( اعمال ) ، حقّ است و تطاير كتب ، حقّ است و بهشت ، حقّ است و جهنم ، حقّ است و آن ساعت معهود ( روز قيامت ) ، خواهد آمد و هيچ ترديدى در آن نيست و به تحقيق خداوند متعال كسانى را ، كه در قبرها هستند ، بر خواهد انگيخت .\r\n( 2 ) - خداوند تو را بر قول ثابت ، پايدار فرمايد و به راه مستقيم هدايت فرمايد و بين تو و امامان تو در جايگاهى از رحمتش ، شناخت ايجاد فرمايد .\r\n( 3 ) - خداوندا زمين را از دو پهلوى او گشاده گردان و روح او را بسوى خودت بالا بر و او را با برهانى از خودت روبرو گردان ، خداوندا ( درخواست مىكنيم ) عفو تو را ، عفو تو را .\r\n","page_name":" 92 ","page_number":92},
  {"content":"\r\n\r\nخاك بر قبر بريزند و بگويند :\r\n« انَّا للَّهِ وَ انَّا الَيْهِ راجِعُونَ » .\r\nاگر ميّت زن است كسى كه با او محرم مىباشد او را در قبر بگذارد و اگر محرمى نباشد خويشانش او را در قبر بگذارند .\r\nمسأله 516 - خوب است قبر را مربع يا مربع مستطيل بسازند و به اندازهء چهار انگشت از زمين بلند كنند و نشانه‌اى روى آن بگذارند كه اشتباه نشود و روى قبر آب بپاشند و بعد از پاشيدن آب كسانى كه حاضرند دستها را بر قبر بگذارند و انگشتها را باز كرده در خاك فرو برند و هفت مرتبه سورهء مباركه قدر را بخوانند و براى ميّت طلب آمرزش كنند و اين دعا را بخوانند :\r\n« اللَّهُمَّ جافِ الْارْضَ عَنْ جَنْبَيْهِ وَ أَصْعِدْ الَيْكَ رُوحَهُ وَ لَقِّهِ مِنْكَ رِضْواناً وَ اسْكِنْ قَبْرَهُ مِنْ رَحْمَتِكَ ما تُغْنيهِ بِهِ عَنْ رَحْمَةِ مَنْ سِواكَ » . « 1 » مسأله 517 - پس از رفتن كسانى كه تشييع جنازه كرده‌اند مستحب است ولىّ ميّت يا كسى كه از طرف ولىّ اجازه دارد دعاهايى را كه دستور داده شده به ميّت تلقين كند .\r\nمسأله 518 - بعد از دفن مستحب است صاحبان عزا را سر سلامتى دهند ولى اگر مدّتى گذشته است كه به واسطهء سر سلامتى دادن مصيبت يادشان مىآيد ترك آن بهتر است و نيز مستحب است تا سه روز براى اهل خانهء ميّت غذا بفرستند و غذا خوردن نزد آنان و در منزلشان مكروه است .\r\nمسأله 519 - مستحب است انسان در مرگ خويشان ، مخصوصاً در مرگ فرزند صبر كند و هر وقت ميّت را ياد مىكند بگويد :\r\n« انَّا للَّهِ وَ انَّا الَيْهِ راجِعُونَ » . يعنى « به تحقيق ما از خدائيم و به تحقيق ما بسوى او در حال بازگشت هستيم » .\r\nو براى ميّت قرآن بخواند و سر قبر پدر و مادر از خداوند حاجت بخواهد و قبر را محكم بسازد كه زود خراب نشود .\r\nمسأله 520 - جايز نيست انسان در مرگ كسى صورت و بدن را بخراشد و به خود لطمه بزند .\r\n\r\n\r\n","description":"","footnote":"\r\n( 1 ) - خداوندا زمين را از دو پهلوى او گشاده گردان و روح او را بسوى خودت بالا بر و او را از جانب خودت با رضوان روبرو كن و قبر او را از بخشايش خودت آرام فرما ، رحمتى كه بوسيلهء آن از مهربانى هر كس ديگرى بى نياز گردد .\r\n","page_name":" 93 ","page_number":93},
  {"content":"\r\n\r\nمسأله 521 - پاره كردن يقه در مرگ غير پدر و برادر جايز نيست .\r\nمسأله 522 - اگر مرد در مرگ زن يا فرزند يقه يا لباس خود را پاره كند يا اگر زن در عزاى ميّت صورت خود را بخراشد به طورى كه خون بيايد يا موى خود را بكند ، بايد ده فقير را طعام دهد و يا آنها را بپوشاند و اگر نتواند بايد سه روز روزه بگيرد .\r\nمسأله 523 - مكروه است كه در گريهء بر ميّت صدا را خيلى بلند كنند .\r\n\r\nنماز وحشت\r\nمسأله 524 - مستحب است در شب اوّل قبر ، دو ركعت نماز وحشت براى ميّت بخوانند و دستور آن اين است كه در ركعت اوّل بعد از حمد يك مرتبه آية الكرسى و در ركعت دوّم بعد از حمد ده مرتبه سورهء قدر بخوانند .\r\nمسأله 525 - نماز وحشت را در هر موقع از شب اوّل قبر مىشود خواند ولى بهتر است در اوّل شب بعد از نماز عشا خوانده شود .\r\nمسأله 526 - اگر بخواهند ميّت را به شهر دورى ببرند يا به جهت ديگر دفن او تأخير بيفتد ، بايد نماز وحشت را تا شب اوّل قبر او تأخير بيندازند .\r\n\r\nاحكام نبش قبر\r\nمسأله 527 - نبش قبر مسلمان ، يعنى شكافتن قبر او گرچه طفل يا ديوانه باشد حرام است ولى اگر بدنش از بين رفته و خاك شده باشد اشكال ندارد .\r\nمسأله 528 - نبش قبر امامزاده‌ها و شهدا و علما و صلحا گرچه سالها بر آن گذشته باشد در صورتى كه زيارتگاه باشد يا نبش قبر آنان موجب هتك حرمت شود ، حرام است .\r\nمسأله 529 - شكافتن قبر در هفت مورد حرام نيست :\r\nاوّل : ميّت در زمين غصبى دفن شده باشد و مالك زمين راضى نشود كه در آنجا بماند .\r\nدوّم : كفن يا چيز ديگرى كه با ميّت دفن شده غصبى باشد و صاحب آن راضى نشود كه در قبر بماند ، و همچنين است اگر چيزى از مال خود ميّت كه به ورثهء او رسيده با او دفن\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nشده باشد و ورثه راضى نشوند كه آن چيز در قبر بماند ولى اگر وصيّت كرده باشد كه دعا يا قرآن يا انگشترى را با او دفن كنند در صورتى كه وصيتش بيشتر از يك سوّم مال او نباشد براى بيرون آوردن اينها نمىتوانند قبر را بشكافند .\r\nسوّم : ميّت بى غسل يا بى كفن دفن شده باشد يا بفهمند غسلش باطل بوده يا به غير دستور شرع كفن شده يا در قبر او را رو به قبله نگذاشته‌اند ، در صورتى كه موجب هتك احترام ميّت نشود .\r\nچهارم : براى ثابت شدن حقّى بخواهند بدن ميّت را ببينند .\r\nپنجم : ميّت را در جايى كه بىاحترامى به اوست مثل قبرستان كفّار يا جايى كه كثافت و خاكروبه مىريزند دفن كرده باشند .\r\nششم : براى يك مطلب شرعى كه اهميّت آن از شكافتن قبر بيشتر است قبر را بشكافند مثلًا بخواهند بچّهء زنده را از شكم زن حامله‌اى كه دفنش كرده‌اند بيرون آورند .\r\nهفتم : بترسند درنده‌اى بدن ميّت را پاره كند يا سيل او را ببرد يا دشمن بيرون آورد .\r\n\r\nاحكام شهيد\r\nمسأله 530 - كسانى كه به دستور پيامبر صلى الله عليه و آله و سلم يا امام معصوم عليه السلام يا نايب خاص يا عام او در ميدانهاى جهاد شركت نموده و به شهادت مىرسند ، غسل و كفن و حنوط آنها واجب نيست بلكه بايد با همان لباسهايشان بعد از خواندن نماز ، دفن شوند .\r\nمسأله 531 - كسانى كه براى دفاع در برابر هجوم دشمنان اسلام كشته مىشوند ، خواه مرد باشند يا زن ، بزرگ باشند يا كودك ، گرچه دفاع بدون اجازهء حاكم شرع باشد ، غسل و كفن و حنوط آنها لازم نيست .\r\nمسأله 532 - هرگاه به علّتى شهيد برهنه شده باشد بايد او را كفن كنند ، و بدون غسل دفن نمايند .\r\nمسأله 533 - كسى كه در ميدان جنگ مجروح شود و بعد از انتقال به پشت جبهه از دنيا برود ، گرچه شهيد است ولى غسل و كفن ساقط نمىشود .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\n\r\nتيمّم\r\n\r\nموارد و شرايط تيمّم\r\nدر سه مورد به جاى وضو و غسل بايد تيمّم نمود :\r\n\r\nاوّل - تهيهء آب به قدر وضو يا غسل ممكن نباشد\r\nمسأله 534 - هرگاه انسان آب نداشته باشد ، بايد خود يا ديگرى به قدرى جستجو كند كه از پيدا كردن آب مأيوس شود ولى اگر در بيابان است و زمين هموار و بىمانع است در هر يك از چهار طرف دويست قدم و اگر زمين ناهموار است در هر طرف صد قدم كفايت مىكند ولى اگر اطمينان دارد در محلّى دور تر از مقدارى كه بايد جستجو كند آب هست بايد براى تهيّه آب برود و در هر طرفى كه اطمينان دارد آب نيست ، جستجو در آن طرف لازم نيست .\r\nمسأله 535 - اگر از درنده و دزد بترسد يا جستجوى آب به قدرى سخت باشد كه نتواند تحمّل كند يا وقت نماز به قدرى تنگ باشد كه هيچ نتواند جستجو كند ، جستجو لازم نيست .\r\nمسأله 536 - اگر در جستجوى آب نرود تا وقت نماز تنگ شود معصيت كرده ولى نمازش با تيمّم صحيح است .\r\nمسأله 537 - كسى كه اطمينان دارد آب پيدا نمىكند ، چنانچه دنبال آب نرود و با تيمّم نماز بخواند و بعد از نماز بفهمد كه اگر جستجو مىكرد آب پيدا مىشد نمازش صحيح است .\r\nمسأله 538 - اگر بعد از داخل شدن وقت نماز يا پيش از داخل شدن وقت نماز ، وضو داشته باشد و بداند كه اگر وضوى خود را باطل كند نمىتواند وضو بگيرد چنانچه بتواند بدون ضرر و مشقّت وضوى خود را نگهدارد ، نبايد آن را باطل نمايد ، و همچنين است اگر بداند يا يك نفر ثقه خبر دهد كه تهيهء آب براى او ممكن نيست بلكه اگر احتمال عقلايى هم بدهد نبايد وضوى خود را باطل كند .\r\nمسأله 539 - كسى كه به مقدار وضو يا غسل آب دارد اگر بداند يا يك نفر ثقه خبر دهد كه اگر آن را بريزد آب پيدا نمىكند ، چنانچه وقت نماز داخل شده ريختن آن حرام است ، و واجب است\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nپيش از وقت نماز هم آن را نريزد ، بلكه هر گاه احتمال عقلايى بدهد كه اگر آن را بريزد ديگر آب پيدا نمىكند بايد پيش از وقت نماز هم آن را نريزد .\r\nمسأله 540 - كسى كه بداند يا ثقه‌اى خبر دهد كه آب پيدا نمىكند ، اگر بعد از داخل شدن وقت نماز وضوى خود را باطل كند يا آبى كه دارد بريزد معصيت كرده ولى نمازش با تيمّم صحيح است .\r\nمسأله 541 - اگر به واسطهء پيرى يا ترس از دزد و جانور و مانند اينها يا نداشتن وسيله‌اى كه آب از چاه بكشد ، دسترسى به آب نداشته باشد ، بايد تيمّم كند و همچنين است اگر تهيه كردن آب يا استعمال آن به قدرى مشقّت داشته باشد كه مردم آن را تحمّل نكنند .\r\nمسأله 542 - اگر براى كشيدن آب از چاه ، دلو و ريسمان و مانند اينها لازم دارد و مجبور است بخرد يا كرايه نمايد ، گرچه قيمت آن چند برابر معمول باشد ، بايد تهيه كند ، و همچنين است اگر آب را به چندين برابر قيمتش بفروشند ، ولى اگر تهيهء آنها به قدرى پول مىخواهد كه نسبت به حال او آن مقدار ضرر دارد ، واجب نيست تهيه نمايد .\r\nمسأله 543 - اگر ناچار شود كه براى تهيهء آب قرض كند ، بايد قرض نمايد ولى كسى كه‌مىداند يا گمان دارد كه نمىتواند قرض خود را بدهد واجب نيست قرض كند .\r\nمسأله 544 - اگر كندن چاه مشقّت ندارد بايد براى تهيهء آب چاه بكند .\r\nمسأله 545 - اگر كسى مقدارى آب بىمنّت به او ببخشد بايد قبول كند .\r\nمسأله 546 - هرگاه بترسد كه اگر آب را به مصرف وضو يا غسل برساند خود او يا نفس محترمى از انسان يا حيوان از تشنگى بميرند يا مريض شوند يا به قدرى تشنه شوند كه تحمّل آن مشقّت دارد بايد به جاى وضو يا غسل تيمّم نمايد .\r\nمسأله 547 - اگر غير از آب پاكى كه براى وضو يا غسل دارد آب نجسى هم به مقدار آشاميدن خود و كسانى كه با او مربوطند داشته باشد ، بايد آب پاك را براى آشاميدن بگذارد و با تيمّم نماز بخواند ولى چنانچه آب را براى حيوانش بخواهد بايد آب نجس را به آن بدهد و با آب پاك وضو و غسل را انجام دهد .\r\nمسأله 548 - كسى كه بدن يا لباسش نجس است و كمى آب دارد كه اگر با آن وضو بگيرد يا غسل كند ، براى آب كشيدن بدن يا لباس او نمىماند بايد بدن يا لباس را آب بكشد و با تيمّم نماز بخواند . ولى اگر چيزى نداشته باشد كه بر آن تيمّم كند بايد آب را به مصرف وضو يا غسل\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nبرساند و با بدن يا لباس نجس نماز بخواند .\r\nمسأله 549 - اگر غير از آب يا ظرفى كه استعمال آن حرام است آب يا ظرف ديگرى ندارد ، مثلًا آب يا ظرفش غصبى است و غير از آن ، آب و ظرف ديگرى ندارد ، بايد به جاى وضو و غسل تيمّم كند .\r\n\r\nدوّم - آب براى او ضرر داشته باشد\r\nمسأله 550 - اگر از استعمال آب بر جان خود بترسد ، يا بترسد كه به واسطهء استعمال آن مرض يا عيبى در او پيدا شود يا مرضش طول بكشد يا شدّت يابد ، يا به سختى معالجه شود ، مىتواند تيمّم نمايد ولى اگر وضو بگيرد يا غسل كند ، وضو و غسل او صحيح است .\r\nمسأله 551 - لازم نيست يقين كند كه آب براى او ضرر دارد ، بلكه اگر احتمال ضرر بدهد ، چنانچه احتمال او در نظر مردم به جا باشد و از آن احتمال ترس براى او پيدا شود مىتواند تيمّم كند .\r\nمسأله 552 - اگر به واسطهء يقين يا ترس ضرر تيمّم كند و پيش از نماز بفهمد كه آب برايش‌ضرر ندارد تيمّم او باطل است و اگر بعد از نماز بفهمد نمازش صحيح است .\r\nمسأله 553 - كسى كه مىداند آب برايش ضرر ندارد چنانچه غسل كند يا وضو بگيرد و بعد بفهمد كه آب براى او ضرر داشته وضو و غسل او صحيح است ، بلكه اگر در صورت علم به ضرر وضو بگيرد يا غسل كند وضو و غسلش صحيح است .\r\n\r\nسوّم - وقت براى وضو يا غسل نداشته باشد\r\nمسأله 554 - هرگاه وقت به قدرى تنگ باشد كه اگر وضو بگيرد يا غسل كند تمام نماز يا مقدارى از آن بعد از وقت خوانده مىشود ، بايد تيمّم كند .\r\nمسأله 555 - اگر عمداً نماز را به قدرى تأخير بيندازد كه وقت وضو يا غسل نداشته باشد معصيت كرده ولى نماز او با تيمّم صحيح است .\r\nمسأله 556 - كسى كه شك دارد اگر وضو بگيرد يا غسل كند وقت براى نماز او مىماند يا نه ، بايد وضو بگيرد يا غسل نمايد .\r\nمسأله 557 - كسى كه به واسطهء تنگى وقت تيمّم كرده ، چنانچه بعد از نماز آبى كه داشته از دستش برود گرچه تيمّم خود را نشكسته باشد در صورتى كه وظيفه‌اش تيمّم باشد بايد دوباره تيمّم كند .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nمسأله 558 - كسى كه آب دارد ، اگر به واسطهء تنگى وقت با تيمّم مشغول نماز شود و در بين نماز آبى كه داشته از دستش برود براى نمازهاى بعد مىتواند با همان تيمّم نماز بخواند .\r\nمسأله 559 - اگر انسان به قدرى وقت دارد كه مىتواند وضو بگيرد يا غسل كند و نماز را بدون كارهاى مستحبّى آن مثل اقامه و قنوت بخواند بايد غسل كند يا وضو بگيرد و نماز را بدون كارهاى مستحبّى آن به جا آورد بلكه اگر به اندازهء سوره هم وقت ندارد بايد غسل كند يا وضو بگيرد و نماز را بدون سوره بخواند .\r\n\r\nچيزهايى كه تيمّم بر آنها صحيح است\r\nمسأله 560 - تيمّم بر خاك ، سنگ ، ريگ ، كلوخ ، شن ، موزائيك و ديوار گِلى صحيح است ، همچنين تيمّم بر چيزهاى پخته مثل گچ ، آجر ، كوزه و سيمان صحيح است ولى خوب است اگر نپختهء اينها در دسترس باشد بر پختهء اينها تيمّم نكند ، چنان كه خوب است اگر خاك دارد آن را بر همه چيز مقدّم بدارد .\r\nمسأله 561 - تيمّم بر انواع سنگها مثل سنگ گچ ، سنگ آهك ، سنگ مرمر ، سنگ سياه و مانند اينها جايز است ولى تيمّم بر جواهرات مانند عقيق و فيروزه و مانند آنها باطل است .\r\nمسأله 562 - هرگاه چيزهايى كه در مسألهء سابق گفته شد پيدا نشود مىتواند به فرش و لباس و مانند اينها كه غباردار باشند تيمّم كند .\r\nمسأله 563 - چنانچه غبار پيدا نشود بايد بر گِل تيمّم كند و بايد بعد از زدن دست بر گِل ، گِل را از دست پاك كند و بعد به صورت بكشد .\r\nمسأله 564 - اگر چيزى كه تيمّم بر آن صحيح است پيدا نشود بايد نماز را بدون تيمّم بخواند .\r\nمسأله 565 - اگر با خاك و ريگ چيزى مانند كاه كه تيمّم به آن باطل است مخلوط شود نمىتواند به آن تيمّم كند ولى اگر آن چيز به قدرى كم باشد كه در خاك يا ريگ ، از بين رفته حساب شود ، تيمّم به آن خاك و ريگ صحيح است .\r\nمسأله 566 - اگر چيزى ندارد كه بر آن تيمّم كند چنانچه ممكن است بايد به خريدن و مانند آن تهيه نمايد .\r\nمسأله 567 - چيزى كه بر آن تيمّم مىكند بايد پاك باشد و اگر چيز پاكى كه تيمّم به آن صحيح است ندارد ، بايد بر چيز نجس تيمّم كند و نماز بخواند .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nمسأله 568 - اگر يقين داشته باشد كه تيمّم به چيزى صحيح است و به آن تيمّم نمايد بعد بفهمد تيمّم به آن باطل بوده نمازهايى را كه با آن تيمّم خوانده بايد دوباره بخواند .\r\nمسأله 569 - چيزى كه بر آن تيمّم مىكند و يا مكانى كه در آن تيمّم مىكند بايد غصبى نباشد .\r\nمسأله 570 - كسى كه در جاى غصبى حبس است ، هرگونه تصرّفاتى كه زيان‌آور نباشد براى او جايز است ، بنابراين وضو و غسل و تيمّم او صحيح است .\r\nمسأله 571 - مستحب است چيزى كه بر آن تيمّم مىكند ، گردى داشته باشد كه به دست بماند و بعد از زدن دست بر آن ، مستحب است دست را بتكاند كه گرد آن بريزد .\r\nمسأله 572 - تيمّم به زمين گود و خاك جاده و زمين شوره‌زار كه نمك روى آن را نگرفته مكروه است ، و اگر نمك روى آن را گرفته باشد باطل است .\r\n\r\nدستور تيمّم\r\nمسأله 573 - در تيمّم چهار چيز واجب است :\r\nاوّل : نيّت .\r\nدوّم : زدن كف دو دست بر چيزى كه تيمّم به آن صحيح است .\r\nسوّم : كشيدن كف هر دو دست به تمام پيشانى از جايى كه موى سر مىرويد تا ابروها .\r\nچهارم : كشيدن كف دست چپ به تمام پشت دست راست و بعد از آن كشيدن كف دست راست به تمام پشت دست چپ .\r\nمسأله 574 - تيمّم بدل از غسل و بدل از وضو با هم فرقى ندارند .\r\nمسأله 575 - اگر مختصرى از پيشانى و پشت دستها را هم مسح نكند تيمّم باطل است چه عمداً مسح نكند ، يا مسأله را نداند ، يا فراموش كرده باشد ، ولى دقّت زياد هم لازم نيست و همين قدر كه بگويند تمام پيشانى و پشت دست مسح شده كافى است .\r\nمسأله 576 - براى آنكه يقين كند تمام پيشانى و تمام پشت دست را مسح كرده بايد مقدارى از دو طرف پيشانى و مقدارى از بالاى پشت دست را هم مسح نمايد ، ولى مسح بين انگشتان لازم نيست .\r\nمسأله 577 - پيشانى و پشت دستها را بايد از بالا به پايين مسح نمايد و كارهاى آن را بايد پشت\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nسر هم به جا آورد و اگر بين آنها به قدرى فاصله دهد كه نگويند تيمّم مىكند باطل است .\r\nمسأله 578 - در موقع نيّت لازم نيست معيّن كند كه تيمّم او بدل از غسل است يا بدل از وضو ، يا بدل از چه غسلى است .\r\nمسأله 579 - در تيمّم بايد پيشانى و كف دستها و پشت دستها پاك باشد و اگر نجس باشد و نتواند آن را آب بكشد ، بايد با همان وضع تيمّم كند .\r\nمسأله 580 - انسان بايد براى تيمّم انگشتر را از دست بيرون آورد و اگر در پيشانى يا پشت دستها يا در كف دستها مانعى باشد ، مثلًا چيزى به آنها چسبيده باشد ، بايد بر طرف نمايد . و اگر نتواند بايد با همان وضع تيمّم كند .\r\nمسأله 581 - اگر پيشانى يا پشت دستها زخم است و پارچه يا چيز ديگرى را كه بر آن بسته نمىتواند باز كند ، بايد دست را روى آن بكشد و نيز اگر كف دست زخم باشد و پارچه يا چيز ديگرى را كه بر آن بسته نتواند باز كند ، بايد دست را با همان پارچه به چيزى كه تيمّم به آن صحيح است بزند و به پيشانى و پشت دستها بكشد .\r\nمسأله 582 - اگر پيشانى و پشت دستها مو داشته باشد اشكال ندارد ولى اگر موى سر روى پيشانى آمده باشد ، بايد آن را عقب بزند .\r\nمسأله 583 - اگر احتمال دهد كه در پيشانى و كف دستها يا پشت دستها مانعى هست چنانچه احتمال او در نظر مردم به جا باشد بايد جستجو نمايد تا اطمينان پيدا كند كه مانعى نيست .\r\nمسأله 584 - اگر وظيفهء او تيمّم است و نمىتواند تيمّم كند ، بايد نايب بگيرد و كسى كه نايب مىشود بايد او را با دست خود او تيمّم دهد و اگر ممكن نباشد بايد نايب ، دست خود را به چيزى كه تيمّم به آن صحيح است بزند و به پيشانى و پشت دستهاى او بكشد .\r\nمسأله 585 - اگر بعد از آنكه وارد تيمّم شد شك كند كه قسمت پيش از آن را فراموش كرده يا نه ، اعتنا نكند و تيمّم او صحيح است ، و نيز اگر بعد از به جا آوردن هر جزء شك كند كه درست به جا آورده يا نه اعتنا نكند و تيمّم او صحيح است .\r\nمسأله 586 - اگر بعد از مسح دست چپ شك كند كه درست تيمّم كرده يا نه ، تيمّم او صحيح است .\r\nمسأله 587 - كسى كه وظيفه‌اش تيمّم است نبايد پيش از وقت نماز براى نماز تيمّم كند ولى اگر براى كار واجب ديگر يا مستحبّ ، تيمّم كند و تا وقت نماز عذر او باقى باشد ، مىتواند با همان\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nتيمّم نماز بخواند .\r\nمسأله 588 - كسى كه وظيفه‌اش تيمّم است ، اگر بداند تا آخر وقت عذر او باقى مىماند ، در وسعت وقت مىتواند با تيمّم نماز بخواند ، و اگر اميد دارد كه عذر او بر طرف شود يا بداند كه تا آخر وقت عذر او بر طرف مىشود نمىتواند در وسعت وقت با تيمّم نماز بخواند .\r\nمسأله 589 - كسى كه نمىتواند وضو بگيرد ، يا غسل كند ، مىتواند نمازهاى قضاى خود را باتيمّم‌بخواند هر چند احتمال‌بدهد كه‌بزودى عذر او بر طرف مىشود .\r\nمسأله 590 - كسى كه نمىتواند وضو بگيرد يا غسل كند ، جايز است نمازهاى مستحبّى را كه مثل نافله‌هاى شبانه روز وقت معيّن دارد با تيمّم بخواند ، حتّى در اوّل وقت .\r\nمسأله 591 - اگر به واسطهء نداشتن آب يا عذر ديگرى تيمّم كند ، بعد از بر طرف شدن عذر ، تيمّم او باطل مىشود .\r\nمسأله 592 - چيزهايى كه وضو را باطل مىكند ، تيمّم را هم باطل مىكند .\r\nمسأله 593 - كسى كه نمىتواند غسل كند ، اگر چند غسل بر او واجب باشد ، يك تيمّم به قصد همه آنها كافيست .\r\nمسأله 594 - اگر بدل از غسل جنابت يا غسلهاى ديگر تيمّم كند ، لازم نيست وضو بگيرد يا تيمّم ديگرى بدل از وضو كند .\r\nمسأله 595 - اگر بدل از غسل تيمّم كند و بعد كارى كه وضو را باطل مىكند براى او پيش آيد ، چنانچه براى نمازهاى بعد نمىتواند غسل كند بايد وضو بگيرد ، و اگر نمىتواند وضو بگيرد بايد بدل از وضو تيمّم نمايد .\r\nمسأله 596 - كسى كه وظيفه‌اش تيمّم است اگر براى كارى تيمّم كند ، تا تيمّم و عذر او باقى است ، كارهايى را كه بايد با وضو يا غسل انجام داد ، مىتواند به جا آورد ، ولى اگر عذرش تنگى وقت بوده يا با داشتن آب براى نماز ميّت يا خوابيدن تيمّم كرده فقط كارى را كه براى آن تيمّم نموده مىتواند انجام دهد .\r\nمسأله 597 - اگر انسان عمداً كارى انجام دهد كه مجبور شود براى نماز تيمّم كند نظير اينكه عمداً نماز را تأخير بيندازد تا وقت تنگ شود يا استعمال آب برايش ضرر داشته يا مىدانسته آب پيدا نمىكند و خود را جُنب كرده مستحب است نمازهايى را كه با تيمّم خوانده دوباره بخواند .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n\r\nنماز\r\nنماز مهمترين اعمال دينى است كه اگر قبول درگاه خداوند عالم شود ، عبادتهاى ديگر هم قبول مىشود و اگر پذيرفته نشود اعمال ديگر هم قبول نمىشود . و همانطور كه اگر انسان شبانه روز پنج نوبت در نهر آبى شستشو كند چرك بر بدنش نمىماند ، نمازهاى پنجگانه هم انسان را از گناهان پاك مىكند . و سزاوار است كه انسان نماز را در اوّل وقت بخواند و كسى كه نماز را پست و سبك شمارد ، مانند كسى است كه نماز نمىخواند ، پيغمبر اكرم صلى الله عليه و آله و سلم فرمود :\r\nكسى كه به نماز اهميّت ندهد و آن را سبك شمارد سزاوار عذاب آخرت است . روزى حضرت در مسجد تشريف داشتند مردى وارد و مشغول نماز شد و ركوع و سجودش را كامل به جا نياورد ، حضرت فرمودند اگر اين مرد در حالى كه نمازش اينطور است از دنيا برود ، به دين من از دنيا نرفته است ، پس انسان بايد مواظب باشد كه به عجله و شتابزدگى نماز نخواند و در حال نماز به ياد خدا و با خضوع و خشوع و وقار باشد ، و متوجّه باشد كه با چه كسى سخن مىگويد و خود را در مقابل عظمت و بزرگى خداوند عالم بسيار پست و ناچيز ببيند و اگر انسان در موقع نماز كاملًا به اين مطلب توجّه كند ، از خود بىخبر مىشود . و نيز بايد نمازگزار توبه و استغفار نمايد و گناهانى كه مانع قبول شدن نماز است ، مانند حسد ، كبر ، غيبت ، خوردن حرام ، آشاميدن مسكرات و ندادن خمس و زكات بلكه هر معصيتى را ترك كند ، و همچنين سزاوار است كارهايى كه ثواب نماز را كم مىكند به جا نياورد ، مثلًا در حال خواب آلودگى و خوددارى از بول به نماز نايستد ، و نيز كارهايى كه ثواب نماز را زياد مىكند به جا آورد ، مثلًا انگشترى عقيق به دست كند و لباس پاكيزه بپوشد و شانه و مسواك كند و خود را خوشبو نمايد .\r\n\r\nنمازهاى واجب\r\nمسأله 598 - نمازهاى واجب ، پنج نماز است :\r\nاوّل : نمازهاى يوميّه .\r\nدوّم : نماز آيات .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nسوم : نماز ميّت .\r\nچهارم : نماز طواف واجب كعبه .\r\nپنجم : نماز قضاى پدر و مادر كه بر پسر بزرگتر واجب است .\r\n\r\nنمازهاى واجب يوميه\r\nمسأله 599 - نمازهاى واجب يوميه ، نيز پنج نماز است :\r\n1 و 2 - ظهر و عصر ، هر كدام چهار ركعت .\r\n3 - مغرب ، سه ركعت .\r\n4 - عشا ، چهار ركعت .\r\n5 - صبح ، دو ركعت ، و در سفر بايد نمازهاى چهار ركعتى را با شرايطى كه گفته مىشود دو ركعت خواند .\r\n\r\nوقت نمازهاى يوميه\r\nمسأله 600 - اگر چوب يا چيزى مانند آن را كه شاخص مىگويند ، راست در زمين هموار فرو برند صبح كه آفتاب بيرون مىآيد سايهء آن به طرف مغرب مىافتد و هر چه آفتاب بالا مىآيد اين سايه كم مىشود و در شهرهاى ايران در اوّل ظهر شرعى به حدّاقلّ مىرسد و سپس سايهء آن به طرف مشرق برمىگردد و هر چه خورشيد رو به مغرب مىرود سايه زيادتر مىگردد بنابراين وقتى سايه به حدّاقلّ رسيد و دو مرتبه رو به زياد شدن كرد معلوم مىشود ظهر شرعى شده است ولى در بعضى شهرها مثل مكّهء مكّرمه كه گاهى موقع ظهر سايه به كلّى از بين مىرود بعد از آنكه سايه دوباره پيدا شد معلوم مىشود ظهر شده است .\r\nمسأله 601 - مغرب موقعى است كه سرخى طرف مشرق كه بعد از غروب آفتاب پيدا مىشود ، از بين برود .\r\nمسأله 602 - نزديك اذان صبح از طرف مشرق سپيده‌اى رو به بالا حركت مىكند كه آن را فجر اوّل گويند موقعى كه آن سپيده پهن شد فجر دوم ، و اوّل وقت نماز صبح است .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nمسأله 603 - وقت نماز ظهر و عصر بعد از زوال تا مغرب ( تقريباً يك ربع بعد از غروب آفتاب ) ولى وقت فضيلت آنها از اوّل زوال است تا موقعى كه سايه شاخص به اندازهء دو هفتم آن شود ( تقريباً يك ساعت و نيم بعد از ظهر ) و وقت فضيلت عصر ادامه دارد تا موقعى كه سايهء شاخص به چهار هفتم آن برسد ( تقريباً سه ساعت بعد از ظهر ) و وقت نماز مغرب و عشا بعد از مغرب است تا اوّل اذان صبح ولى وقت فضيلت آنها از مغرب است تا وقتى كه سرخى طرف مغرب از بين برود ( يك ساعت و نيم بعد از غروب آفتاب ) و وقت فضيلت عشا ادامه دارد تا ثلث شب ( تقريباً ساعت نه و نيم ) و وقت نماز صبح از اوّل طلوع فجر است تا طلوع آفتاب و وقت فضيلت آن از طلوع فجر است تا وقتى كه سرخى طرف مشرق پيدا شود ( تقريباً يك ساعت بعد از طلوع فجر ) .\r\nمسأله 604 - آخر وقت نماز مغرب و عشا طلوع فجر است ولى اگر نماز مغرب يا عشا را تا نصف شب نخواند بهتر آن است كه تا قبل از اذان صبح بدون اينكه نيّت ادا يا قضا كند به جا آورد و بايد شب را براى نماز مغرب و عشا و نماز شب و مانند اينها از اوّل غروب تا اذان صبح حساب كرد ، بنابراين تقريباً يازده ساعت و يك ربع بعد از ظهر شرعى نصف شب است .\r\nمسأله 605 - اگر كسى نماز عصر را عمداً قبل از نماز ظهر بخواند نمازش باطل است مگر اينكه تا مغرب بيشتر از به جا آوردن يك نماز وقت نباشد كه در اين فرض اگر كسى تا اين موقع نماز ظهر را نخواند نماز ظهر او قضا شده و بايد نماز عصر را بخواند ، و اگر كسى پيش از اين وقت اشتباهاً تمام نماز عصر را پيش از نماز ظهر بخواندنمازش صحيح است و احوط آن است كه آن را نماز ظهر قرار داده و چهار ركعت ديگر به قصد ما فى الذّمّه به جا آورد و همينطور است در نماز مغرب و عشا .\r\nمسأله 606 - اگر پيش از خواندن نماز ظهر سهواً مشغول نماز عصر شود و در بين نماز بفهمد اشتباه كرده است ، بايد نيّت را به نماز ظهر برگرداند و بعد از آنكه نماز را تمام كرد نماز عصر را بخواند و همينطور است در نماز مغرب و عشا .\r\nمسأله 607 - اگر به نيّت نماز ظهر مشغول نماز شود و در بين نماز يادش بيايد كه نماز ظهر را خوانده است ، نمىتواند نيّت را به نماز عصر برگرداند بلكه بايد نماز را بشكند و نماز عصر را بخواند و همينطور است در نماز مغرب و عشا .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nمسأله 608 - موقعى انسان مىتواند مشغول نماز شود كه اطمينان كند وقت داخل شده است يا يك نفر ثقه به داخل شدن وقت خبر دهد . بنابراين اذان انسان وقت شناس و مورد اطمينان كافى است چنان كه به گفتهء منجّم ثقه هم مىتوان اكتفا نمود .\r\nمسأله 609 - اگر يك نفر ثقه به داخل شدن وقت خبر دهد ، يا انسان اطمينان پيدا كند كه وقت نماز شده و مشغول نماز شود و در بين نماز بفهمد كه هنوز وقت داخل نشده نماز او باطل است و همچنين است اگر بعد از نماز بفهمد كه تمام نماز را پيش از وقت خوانده ، ولى اگر در بين نماز بفهمد وقت داخل شده يا بعد از نماز بفهمد كه در بين نماز وقت داخل شده نماز او صحيح است .\r\nمسأله 610 - اگر وقت نماز به قدرى تنگ است كه به واسطهء به جا آوردن بعضى از كارهاى مستحب نماز ، مقدارى از آن بعد از وقت خوانده مىشود بايد آن مستحب را به جا نياورد . مثلًا اگر به واسطهء خواندن قنوت و تسبيحات مستحبّى مقدارى از نماز بعد از وقت خوانده مىشود بايد آنها را نخواند و اگر بخواند معصيت كرده ولى نماز او صحيح است .\r\nمسأله 611 - كسى كه به اندازهء خواندن يك ركعت نماز وقت دارد ، بايد نماز را به نيّت ادا بخواند ولى نبايد عمداً نماز را تا اين وقت تأخير بيندازد .\r\nمسأله 612 - مستحب است انسان نماز را در اوّل وقت آن بخواند و راجع به آن خيلى سفارش شده است و هرچه به اوّل وقت نزديكتر باشد بهتر است مگر آنكه تأخير آن از جهتى بهتر باشد مثلًا صبر كند كه نماز را به جماعت بخواند .\r\nمسأله 613 - اگر در بين نماز عصر شك كند كه نماز ظهر را خوانده يا نه ، بايد نيّت را به نماز ظهر برگرداند ، ولى اگر وقت به قدرى كم است كه بعد از تمام شدن نماز ، مغرب مىشود بايد به نيّت نماز عصر نماز را تمام كند و نماز ظهرش قضا ندارد و همچنين است در نماز مغرب و عشا .\r\nمسأله 614 - اگر انسان نمازى را كه خوانده احتياطاً دوباره بخواند و در بين نماز يادش بيايد نمازى را كه بايد پيش از آن بخواند نخوانده است مىتواند نيّت را به آن نماز برگرداند ، مثلًا موقعى كه نماز عصر را احتياطاً مىخواند اگر يادش بيايد نماز ظهر را نخوانده است مىتواند نيّت را به نماز ظهر برگرداند .\r\nمسأله 615 - برگرداندن نيّت از نماز قضا به نماز ادا و از نماز مستحب به نماز واجب جايز نيست .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nمسأله 616 - اگر وقت نماز ادا وسعت داشته باشد ، انسان مىتواند در بين نماز نيّت را به نماز قضا برگرداند .\r\n\r\nنمازهاى مستحبّ\r\nمسأله 617 - نمازهاى مستحبّى زياد است و آنها را نافله گويند و بين نمازهاى مستحبّى به خواندن نافله‌هاى شبانه روز بيشتر سفارش شده و آنها در غير روز جمعه سى و چهار ركعت است كه هشت ركعت آن نافله ظهر و هشت ركعت نافله عصر و چهار ركعت نافله مغرب و دو ركعت نافلهء عشا و يازده ركعت نافلهء شب و دو ركعت نافلهء صبح مىباشد ، و چون دو ركعت نافلهء عشا را بايد نشسته خواند ، يك ركعت حساب مىشود . ولى در روز جمعه بر شانزده ركعت نافله ظهر و عصر ، چهار ركعت اضافه مىشود .\r\nمسأله 618 - از يازده ركعت نافلهء شب ، هشت ركعت آن بايد به نيّت نافلهء شب و دو ركعت آن به نيّت نماز شفع و يك ركعت آن به نيّت وتر خوانده شود .\r\nمسأله 619 - كليهء نوافل را بايد دو ركعت دو ركعت نظير نماز صبح خواند مگر نماز وتر را كه يك ركعت است و بايد بعد از به جا آوردن دو سجده تشهّد خواند و سلام داد .\r\nمسأله 620 - نمازهاى نافله را مىشود نشسته خواند ، بلكه مىتواند در حال خوابيدن يا راه رفتن و سوارى بخواند ولى اگر نشسته بخواند مستحب است دو برابر بخواند ، مثلًا كسى كه نافله ظهر را كه هشت ركعت است نشسته مىخواند مستحب است شانزده ركعت بخواند و اگر در حال راه رفتن و سواره خواند لازم نيست رو به قبله باشد چنان كه لازم نيست ركوع و سجده داشته باشد و گفتن ذكر ركوع و سجده كفايت مىكند .\r\nمسأله 621 - نمازهاى نافله را حتّى نافله عشا را در سفر مىتوان خواند بجز نافله نماز ظهر و عصر كه نبايد خوانده شود .\r\n\r\nوقت نمازهاى مستحبّ\r\nمسأله 622 - نافلهء ظهر پيش از نماز ظهر خوانده مىشود و وقت فضيلت آن از اوّل ظهر است تا\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nموقعى كه سايهء شاخص به اندازهء دو هفتم آن شود ( تقريباً يك ساعت و نيم بعد از ظهر ) .\r\nمسأله 623 - نافلهء عصر پيش از نماز عصر خوانده مىشود و وقت فضيلت آن تا موقعى است كه آن مقدار از سايه شاخص كه بعد از ظهر پيدا مىشود به چهار هفتم آن برسد ( تقريباً سه ساعت بعد از ظهر ) .\r\nمسأله 624 - وقت فضيلت نافلهء مغرب بعد از تمام شدن نماز مغرب است تا وقتى كه سرخى طرف مغرب كه بعد از غروب كردن آفتاب در آسمان پيدا مىشود از بين برود ( تقريباً يك ساعت و نيم بعد از غروب آفتاب ) .\r\nمسأله 625 - وقت فضيلت نافلهء عشا بعد از تمام شدن نماز عشا تا ثلث شب است ( تقريباً ساعت ده ) و بهتر است بعد از نماز عشا بلافاصله خوانده شود .\r\nمسأله 626 - نافله صبح پيش از نماز صبح خوانده مىشود و وقت فضيلت آن بعد از طلوع فجر است تا وقتى كه سرخى طرف مشرق پيدا شود ( تقريباً يك ساعت بعد از طلوع فجر ) .\r\nمسأله 627 - وقت فضيلت نافلهء شب از نصف شب است تا اذان صبح و هر چه نزديك به اذان صبح خوانده شود فضيلتش بيشتر است .\r\nمسأله 628 - اوقات ذكر شده براى نوافل چنان كه گفته شد وقت فضيلت آنهاست ، بنابراين نوافل يوميه مانند نافله‌هاى ظهر و عصر را هر وقتى از روز بخواند اداست و نوافل ليليه را هم هر وقتى از شب بخواند در وقت خوانده است مثلًا كسى كه براى او سخت است نافلهء شب را بعد از نصف شب بخواند مىتواند آن را در اوّل شب به جا آورد . و همچنين كسى كه نماز ظهر و عصر را نزديك غروب مىخواند مىتواند نوافل آنها را هم همان وقت به نيّت ادا بخواند و همچنين اگر كسى نوافلى را كه بايد قبل از نماز واجب بخواند نظير نافلهء ظهر و عصر بعد از آنها بخواند ، يا نوافلى كه بايد بعد از نماز واجبى بخواند نظير نافله مغرب قبل از آن بخواند نيز اداست .\r\n\r\nاحكام نماز غفيله\r\nمسأله 629 - يكى از نمازهاى مستحبّى ، نماز غفيله است كه بين نماز مغرب و عشا خوانده مىشود و وقت فضيلت آن بعد از نماز مغرب است تا وقتى كه سرخى طرف مغرب از بين برود و تا\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nطلوع فجر هر وقت بخوانند اداست . و در ركعت اوّل بعد از حمد بايد به جاى سوره اين آيه را بخوانند :\r\n« وَ ذَاالنُّونِ إِذْ ذَهَبَ مُغاضِباً فَظَنَّ أَنْ لَنْ نَقْدِرَ عَلَيْهِ فَنادى فِى الظُّلُماتِ أَنْ لا إِلهَ إِلّا أَنْتَ سُبْحانَكَ إِنّى كُنْتُ مِنَ الظَّالِمينَ فَاسْتَجَبْنا لَهُ وَ نَجَّيْناهُ مِنَ الْغَمِّ وَ كَذلِكَ نُنْجِى الْمُؤْمِنينَ » . « 1 » و در ركعت دوّم بعد از حمد به جاى سوره اين آيه را بخوانند :\r\n« وَ عِنْدَهُ مَفاتِحُ الْغَيْبِ لا يَعْلَمُها إِلّا هُوَ وَ يَعْلَمُ ما فِى الْبَرِّ وَ الْبَحْرِ وَ ما تَسْقُطُ مِنْ وَرَقَةٍ إِلّا يَعْلَمُها وَ لا حَبَّةٍ فى ظُلُماتِ الْأَرْضِ وَ لا رَطْبٍ وَ لا يابِسٍ إِلّا فى كِتابٍ مُبينٍ » . « 2 »\r\nو در قنوت بگويند :\r\n« أَللَّهُمَّ إِنّى أَسْأَلُكَ بِمَفاتِحِ الْغَيْبِ الَّتى لا يَعْلَمُها إِلّا أَنْتَ أَنْ تُصَلِّىَ عَلى مُحَمَّدٍ وَ الِ مُحَمَّدٍ وَ أَنْ تَفْعَلَ بى كَذا وَ كَذا » ، « 3 »\r\nو به جاى كذا و كذا حاجتهاى خود را بگويند ، و بعد بگويند :\r\nأَللَّهُمَّ أَنْتَ وَلِىُّ نِعْمَتى وَ الْقادِرُ عَلى طَلِبَتى تَعْلَمُ حاجَتى فَأَسْأَلُكَ بِحَقِّ مُحَمَّدٍ وَ الِ مُحَمَّدٍ عَلَيْهِ وَ عَلَيْهِمُ السَّلامُ لَمَّا قَضَيْتَها لى » . « 4 »\r\n\r\n\r\n","description":"","footnote":"\r\n( 1 ) - و يونس عليه السلام را ياد كن آنگاه كه خشمگين رفت و پنداشت كه ما هرگز بر او قدرتى نداريم ، تا در دل تاريكها ندا در داد كه : معبودى جز تو نيست ، منزّهى تو ، راستى كه من از ستمكاران بودم . پس دعاى او را برآورده كرديم و او را از اندوه رهانيديم ، و مؤمنان را نيز چنين نجات مىدهيم . ( انبياء / 88 - 87 ) .\r\n( 2 ) - و كليدهاى غيب ، تنها نزد اوست . جز او كسى آن را نمىداند ، و آنچه در خشكى و درياست مىداند ، و هيچ برگى فرو نمىافتد مگر اينكه آن را مىداند ، و هيچ دانه‌اى در تاريكيهاى زمين ، و هيچ تَر و خشكى نيست مگر اينكه در كتابى روشن ، ثبت است . ( انعام / 59 ) .\r\n( 3 ) - خداوندا به درستى كه من از تو سؤال مىكنم به وسيلهء كليدهاى غيب كه آن را هيچ كس جز تو نمىداند ، اينكه درود فرستى بر محمد و آل محمد صلى الله عليه و آله و سلم و اينكه انجام دهى براى من . . . . . . . . . .\r\n( 4 ) - پروردگارا تو صاحب نعمت من و توانمند بر خواستهء من هستى ، حاجت من را مىدانى پس از تو سؤال مىكنم به حقّ محمد و آل محمد - كه سلام بر آنان باد - اينكه خواستهء مرا روا نمايى .\r\n","page_name":" 109 ","page_number":109},
  {"content":"\r\n\r\nمسأله 630 - دو ركعت از نافلهء مغرب را مىتوان به صورت نماز غفيله به جا آورد .\r\n\r\nاحكام قبله\r\nمسأله 631 - كعبه كه در مكّهء معظّمه مىباشد قبله است ، و بايد به سمت آن نماز خواند ، ولى كسى كه دور است اگر طورى بايستد كه بگويند رو به قبله نماز مىخواند كافى است و همچنين است كارهاى ديگرى مانند سر بريدن حيوانات ، كه بايد رو به قبله انجام گيرد .\r\nمسأله 632 - كسى كه نماز را نشسته يا ايستاده مىخواند بايد صورت و سينه و شكم او رو به قبله باشد و بقيه بدن او لازم نيست رو به قبله باشد .\r\nمسأله 633 - كسى كه نمىتواند نشسته نماز بخواند بايد در حال نماز به پهلوى راست طورى بخوابد كه جلوى بدن او رو به قبله باشد ، و اگر ممكن نيست بايد به پهلوى چپ طورى بخوابد كه جلوى بدن او رو به قبله باشد ، و اگر اين را هم نتواند بايد به پشت بخوابد طورى كه كف پاى او رو به قبله باشد .\r\nمسأله 634 - نماز احتياط و سجده و تشهّد فراموش شده را بايد رو به قبله به جا آورد و در سجدهء سهو هم بهتر همين است .\r\nمسأله 635 - كسى كه مىخواهد نماز بخواند ، بايد براى پيدا كردن قبله كوشش نمايد تا اطمينان پيدا كند قبله كدام طرف است ، و مىتواند به گفتهء يك نفر ثقه يا به قول كسى كه از روى قاعدهء علمى قبله را مىشناسد گرچه فاسق يا كافر باشد و گمان هم پيدا نشود عمل كند و همچنين است محراب مسجد مسلمانان يا قبرهاى آنان يا گفتهء صاحب خانه و رستوران و مانند آن .\r\nمسأله 636 - اگر براى پيدا كردن قبله وسيله‌اى ندارد يا با اينكه كوشش كرده گمانش به طرفى نمىرود خواندن نماز به يك طرف كافى است .\r\nمسأله 637 - كسى كه مىخواهد به چند طرف نماز بخواند ، اگر بخواهد نماز ظهر و عصر يا مغرب و عشا را بخواند بهتر آن است كه نماز اوّل را به هر چند طرف كه مىخواهد ، بخواند ، بعد نماز دوّم را شروع كند .\r\nمسأله 638 - كسى كه اطمينان به قبله ندارد ، اگر بخواهد غير از نماز كارى كند كه بايد رو به قبله انجام داد ، مثلًا بخواهد سر حيوانى را ببرد يا مسلمانى را دفن كند ، بايد به‌گمان عمل‌كند ، و اگر\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nگمان‌ممكن‌نيست به هر طرف كه انجام دهد صحيح است .\r\nمسأله 639 - اگر كسى در بين نماز بفهمد رو به قبله نيست ، اگر انحرافش به سمت راست يا سمت چپ قبله نرسيده نماز او صحيح است و اگر به سمت راست يا سمت چپ قبله رسيده يا پشت به قبله بوده بايد نماز را بشكند و دوباره رو به قبله بخواند و اگر وقت ندارد ، در بين نماز به قبله برمىگردد و نماز را تمام مىكند و نمازش صحيح است .\r\nمسأله 640 - اگر بعد از نماز فهميد كه نماز او رو به قبله نبوده است اگر انحراف به سمت راست يا سمت چپ قبله نرسيده نماز صحيح است و اگر به سمت راست يا سمت چپ قبله رسيده و يا پشت به قبله بوده ، اگر در وقت است بايد نماز را دوباره بخواند ولى اگر خارج وقت است قضا لازم نيست .\r\nمسأله 641 - اگر فهميد حيوانى را رو به قبله ذبح نكرده است آن حيوان حلال است .\r\nمسأله 642 - اگر بعد از دفن ميّت معلوم شد كه رو به قبله دفن نشده است ، اگر ممكن است و موجب هتك او هم نباشد ، بايد نبش قبر كنند و او را رو به قبله دفن كنند .\r\n\r\nاحكام پوشانيدن بدن در نماز\r\nمسأله 643 - مرد بايد در حال نماز ، گرچه كسى او را نمىبيند عورتين خود را بپوشاند و بهتر است از ناف تا زانو را هم بپوشاند .\r\nمسأله 644 - زن بايد در موقع نماز ، تمام بدن حتّى سر و موى خود را بپوشاند ولى پوشاندن صورت به مقدارى كه در وضو شسته مىشود و دستها تا مچ و پاها تا مچ لازم نيست ، امّا براى آنكه اطمينان كند كه مقدار واجب را پوشانده است بايد مقدارى از اطراف صورت و قدرى پايين‌تر از مچ را هم بپوشاند .\r\nمسأله 645 - موقعى كه انسان قضاى سجده يا تشهّد فراموش شده را به جا مىآورد ، بلكه در موقع سجدهء سهو هم بايد خود را مثل موقع نماز بپوشاند .\r\nمسأله 646 - اگر انسان عمداً جايى را كه در نماز بايد بپوشاند ، نپوشاند نمازش باطل است ولى اگر از روى ندانستن مسأله باشد لازم نيست نمازش را دوباره بخواند .\r\nمسأله 647 - اگر در بين نماز بفهمد جايى كه بايد بپوشاند ، پيداست بايد آن را بپوشاند و چنانچه\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nپوشاندن آن ممكن نباشد نماز او باطل است ولى اگر بعد از نماز بفهمد نمازش اشكال ندارد .\r\nمسأله 648 - انسان بايد در نماز بدن خود را بپوشاند گرچه با برگ درختان باشد ، ولى گِل ساتر نيست .\r\nمسأله 649 - اگر چيزى ندارد كه در نماز خود را با آن بپوشاند چنانچه احتمال دهد كه پيدا مىكند ، بايد نماز را تأخير بيندازد .\r\nمسأله 650 - اگر براى پوشاندن خود چيزى نداشته باشد ، در صورتى كه نامحرم او را مىبيند بايد نشسته نماز بخواند و عورت خود را با ران خود بپوشاند ، و اگر كسى او را نمىبيند ايستاده نماز بخواند و جلوى خود را با دست بپوشاند و در هر دو حال ركوع و سجود را با اشاره انجام دهد .\r\n\r\nلباس نمازگزار\r\nمسأله 651 - لباس نمازگزار شش شرط دارد :\r\nشرط اوّل : لباس و بدن نمازگزار پاك باشد و اگر كسى عمداً و در حال اختيار و با علم ، با بدن و لباس نجس نماز بخواند نمازش باطل است ، ولى اگر در حال ناچارى يا ندانستن اينكه لباس يا بدن او نجس است يا ندانستن مسأله باشد ، مانعى ندارد .\r\nمسأله 652 - اگر فراموش كند كه بدن يا لباسش نجس است و در بين نماز يا بعد از آن يادش بيايد ، بايد نماز را دوباره بخواند و اگر وقت گذشته قضا نمايد .\r\nمسأله 653 - كسى كه در وسعت وقت مشغول نماز است اگر در بين نماز بدن يا لباس او نجس شود بايد در بين نماز ، اگر مىتواند بدن يا لباس را آب بكشد يا اگر چيز ديگرى عورت او را پوشانده لباس را بيرون آورد و اگر نمىتواند بايد نماز را بشكند و با بدن و لباس پاك نماز بخواند و كسى كه در تنگى وقت نماز مىخواند اگر مىتواند بايد بدن يا لباس را تطهير كند و اگر نمىتواند بايد اگر ممكن است لباس را بيرون آورد و به دستورى كه براى برهنگان گفته شد نماز را تمام كند و اگر ممكن نيست بايد با همان حال نماز را تمام كند و نمازش صحيح است .\r\nمسأله 654 - كسى كه در پاك بودن بدن يا لباس خود شك دارد ، چنانچه نماز بخواند و بعد از نماز بفهمد كه بدن يا لباسش نجس بوده ، نماز او صحيح است .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nمسأله 655 - اگر لباس را آب بكشد و اطمينان كند كه پاك شده است و با آن نماز بخواند و بعد از نماز بفهمد پاك نشده نمازش صحيح است .\r\nمسأله 656 - هرگاه اطمينان كند خونى كه در بدن يا لباس اوست خون نجسى است كه نماز با آن صحيح است ، مثلًا اطمينان كند خون زخم و دمل است ، چنانچه بعد از نماز بفهمد خونى بوده كه نماز با آن باطل است ، نمازش صحيح است .\r\nمسأله 657 - كسى كه يك لباس دارد اگر بدن و لباسش نجس شود و به اندازهء آب كشيدن يكى از آنها آب داشته باشد چنانچه بتواند لباسش را بيرون آورد بايد بدن را آب بكشد و نماز را به دستورى كه براى برهنگان گفته شد به جا آورد و اگر به واسطهء سرما يا عذر ديگر نتواند لباس را بيرون آورد هر يك از بدن يا لباس را مىتواند آب بكشد چه نجاست هر دو مساوى باشد يا نباشد .\r\nمسأله 658 - كسى كه دو لباس دارد ، اگر بداند يكى از آنها نجس است و نتواند آنها را آب بكشد و نداند كداميك از آنهاست ، چنانچه وقت دارد بايد با هر يك ، يك نماز بخواند ، ولى اگر وقت تنگ است بايد نماز را به دستورى كه براى برهنگان گفته شد به جا آورد و لازم نيست آن نماز را با لباس پاك قضا نمايد .\r\nمسأله 659 - شرط دوّم : لباس نمازگزار بايد مباح باشد .\r\nمسأله 660 - اگر فراموش كند كه لباس او غصبى است و با آن نماز بخواند ، اگر خودش غصب كرده باشد ، بهتر است آن نماز را دوباره بخواند .\r\nمسأله 661 - اگر نداند يا فراموش كند كه لباس او غصبى است و در بين نماز بفهمد ، اگر مىتواند آن را بيرون بياورد و اگر نمىتواند ، بايد نماز را بشكند و با لباس غير غصبى نماز بخواند .\r\nمسأله 662 - اگر با پولى كه خمس يا زكات آن را نداده لباس بخرد ، نبايد با آن لباس نماز بخواند .\r\nمسأله 663 - شرط سوّم : بايد لباس نمازگزار از اجزاى حيوان مرده‌اى كه خون جهنده دارد نباشد و اگر كسى عمداً و در حال اختيار و با دانستن اينكه لباس او از مردار است و با علم به مسأله ، در آن نماز بخواند نماز او باطل است ولى اگر سهواً يا در حال ناچارى يا ندانستن اينكه لباس او از مردار است يا ندانستن مسأله باشد اشكال ندارد .\r\nمسأله 664 - اگر از چيزى مانند مو و پشم حيوان مرده كه روح ندارد لباس تهيه كرده باشند نماز\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nخواندن در آن اشكال ندارد و همچنين اگر چيزى از آن مانند گوشت و پوست و مو و پشم و استخوان همراه نمازگزار باشد مانعى ندارد .\r\nمسأله 665 - با لباسهاى چرمى كه از بازار مسلمين تهيه مىشود اگر شك داشته باشد كه از حيوانى است كه ذبح شرعى شده يا نه ، مىتوان نماز خواند امّا با لباسهاى چرمى كه از ممالك غير اسلامى آورده‌مىشودنماز با آن جايزنيست ولى اگر شكّ داشته باشد كه چرم‌مصنوعى است يا چرم واقعى نماز خواندن با آن اشكال‌ندارد .\r\nمسأله 666 - شرط چهارم : لباس نمازگزار بايد از حيوان حرام گوشت نباشد و اگر كسى عمداً و در حال اختيار و با دانستن اينكه لباس او از حيوان حرام گوشت است و با علم به مسأله در آن نماز بخواند نماز او باطل است ولى اگر سهواً يا در حال ناچارى يا ندانستن اينكه لباس او از حيوان حرام گوشت است يا ندانستن مسأله باشد اشكال ندارد .\r\nمسأله 667 - اگر چيزهايى از حيوان حرام گوشت همراه نمازگزار باشد نظير موى گربه و مرواريد و تكمهء صدف و مانند اينها اشكال ندارد .\r\nمسأله 668 - اگر شك داشته باشد كه لباسى از حيوان حلال گوشت است يا حرام گوشت ، اگر در مملكت اسلامى تهيه شده باشد نماز خواندن با آن مانعى ندارد ولى اگر در مملكت غير اسلامى تهيه شده باشد ، در مثل پوست نماز باطل است و در مثل پشم و مو اشكال ندارد .\r\nمسأله 669 - با پوست سنجاب و خز نماز خواندن اشكال ندارد .\r\nمسأله 670 - شرط پنجم و ششم : پوشيدن لباس طلاباف و ابريشم خالص براىمرد حرام و نماز با آن باطل است و اگر كسى عمداً و در حال اختيار و با دانستن اينكه لباس او طلاباف يا ابريشم خالص است و با علم به مسأله ، نماز در آن بخواند نماز او باطل است ولى اگر سهواً يا در حال ناچارى يا ندانستن اينكه لباس او طلاباف يا ابريشم خالص است ياندانستن مسأله باشد اشكال ندارد .\r\nمسأله 671 - زينت كردن به طلا مثل آويختن زنجير طلا به سينه و انگشتر طلا به دست كردن و بستن ساعت مچى طلا و مانند اينها براى مرد حرام و نماز خواندن با آنها باطل است .\r\nمسأله 672 - چيزهايى از ابريشم خالص و طلا كه صدق لباس و زينت نمىكند و همچنين لباسهاى طلاباف و ابريشم كه ساتر عورت نيستند نظير عرقچين و جوراب كوتاه و دستمال در\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nنماز و غير نماز براى مرد اشكال ندارد .\r\nمسأله 673 - پوشيدن لباس طلاباف و ابريشم خالص و زينت نمودن به طلا براى زنان در نماز و غير نماز اشكال ندارد بلكه استحباب زينت نمودن آنها به طلا در نماز خالى از وجه نيست .\r\n\r\nاحكام لباس نمازگزار\r\nمسأله 674 - نماز خواندن در زير لحاف يا روى تشك نجس يا ابريشم خالص و مانند اينها اشكال ندارد مگر آنكه صدق لباس كند و مجرد روى خود كشيدن يا روى آن خوابيدن و نماز خواندن مانعى ندارد .\r\nمسأله 675 - كسى كه لباس ندارد يا لباس دارد و جايز نيست در آن نماز بخواند ، اگر ممكن باشد بايد تهيه نمايد گرچه به خريدن يا عاريه نمودن باشد ولى اگر تهيه نمودن براى او مشقّت داشته باشد بايد به دستورى كه براى برهنگان گفته شد نماز بخواند .\r\nمسأله 676 - اگر مرد لباس زنانه و زن لباس مردانه بپوشد در صورتى كه زىّ و روش خود قرار دهد حرام است ، بنابراين پوشيدن آن به طور موقّت نظير تعزيه‌ها و يا پوشيدن زن لباس مرد را براى دفع سرما مانعى ندارد و در هر صورت اگر با آن لباس نماز بخواند نماز صحيح است .\r\nمسأله 677 - پوشيدن لباسى كه پارچه يا رنگ يا دوخت آن براى كسى كه مىخواهد آن را بپوشد معمول نيست در صورتى كه زىّ خود قرار دهد حرام است بنابراين پوشيدن به طور موقّت نظير فيلمها مانعى ندارد و در هر صورت اگر با آن لباس نماز بخواند نمازش صحيح است .\r\nمسأله 678 - پوشيدن لباس اعداء دين نظير كراوات و پاپيون در صورتى كه زىّ و روش خود قرار دهد حرام است ولى اگر با آن لباس نماز بخواند نمازش صحيح است .\r\nمسأله 679 - اگر در بدن يا لباس نمازگزار خون زخم يا جراحت يا دمل باشد ، چنانچه طورى است كه آب كشيدن بدن يا لباس يا عوض كردن لباس براى بيشتر مردم يا براى خصوص او سخت است ، تا وقتى كه زخم يا جراحت يا دمل خوب نشده است ، مىتواند با آن خون نماز بخواند و همچنين است اگر چركى كه با خون بيرون آمده يا دوايى كه روى زخم گذاشته‌اند و نجس شده ، در بدن يا لباس او باشد .\r\nمسأله 680 - اگر جايى از بدن يا لباس كه با زخم فاصله دارد به واسطهء زخم نجس شود ، جايز\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nنيست با آن نماز بخواند . ولى اگر مقدارى از بدن يا لباس كه معمولًا به واسطهء زخم آلوده‌مىشود ، به آن زخم نجس‌شود ، نماز خواندن با آن مانعىندارد .\r\nمسأله 681 - اگر از توى دهان و بينى و مانند اينها خونى به بدن يا لباس برسد ، نبايد با آن نماز بخواند . ولى با خون بواسير مىشود نماز خواند گرچه دانه‌هايش در داخل باشد .\r\nمسأله 682 - اگر چند زخم در بدن باشد و به طورى نزديك هم باشند كه يك زخم حساب شود ، تا وقتى همه خوب نشده‌اند ، نماز خواندن با خون آنها اشكال ندارد ، ولى اگر به قدرى از هم دور باشند كه هر كدام يك زخم حساب شود ، هر كدام كه خوب شد بايد براى نماز بدن و لباس را از خون آن آب بكشد .\r\nمسأله 683 - اگر بدن يا لباس به مقدار كمتر از درهم ( تقريباً به اندازهء ناخن بزرگ ) به خون آلوده باشد نماز خواندن با آن جايز است ، گرچه آن خون نجس مىباشد .\r\nمسأله 684 - هرگاه خون در چند جاى بدن يا لباس باشد در صورتى كه روى هم كمتر از درهم باشد نماز خواندن با آن اشكال ندارد .\r\nمسأله 685 - خونى كه به لباس بىآستر بريزد و به پشت آن برسد ، يك خون حساب مىشود همينطور اگر خون روى لباسى كه آستر دارد بريزد و به آستر آن برسد نيز يك خون حساب مىشود .\r\nمسأله 686 - اگر خون بدن يا لباس كمتر از درهم باشد و رطوبتى به آن برسد در صورتى كه خون و رطوبتى كه به آن رسيده به اندازهء درهم يا بيشتر شود و اطراف را آلوده كند ، نماز با آن باطل است .\r\nمسأله 687 - اگر بدن يا لباس خونى نباشد ولى به واسطهء رسيدن به خون نجس شود اگر مقدارى كه نجس شده كمتر از درهم باشد ، مىشود با آن نماز خواند .\r\nمسأله 688 - اگر لباسهاى كوچك نمازگزار مثل عرقچين و جوراب كه نمىشود با آنها عورت را پوشاند نجس باشد چنانچه از مردار يا حيوان حرام گوشت درست نشده باشد ، نماز با آنها صحيح است و نيز اگر با انگشترى نجس نماز بخواند اشكال ندارد .\r\nمسأله 689 - اگر چيز نجسى نظير لباس و دستمال گرچه بشود با آن عورت را پوشاند همراه نمازگزار باشد اشكال ندارد .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nمسأله 690 - زنى كه پرستار بچّه است و بيشتر از يك لباس ندارد ، هرگاه شبانه روزى يك مرتبه لباس خود را آب بكشد ، گرچه تا روز ديگر لباس به بول بچّه نجس شود ، مىتواند با آن لباس نماز بخواند . و نيز اگر بيشتر از يك لباس دارد ولى ناچار است كه همهء آنها را بپوشد ، چنانچه شبانه روزى يك مرتبه همهء آنها را آب بكشد كافى است .\r\n\r\nمستحبّات و مكروهات لباس نمازگزار\r\nمسأله 691 - شش چيز در لباس نمازگزار مستحب است كه از آن جمله است :\r\n1 - عمامه با تحت الحنك .\r\n2 - پوشيدن عبا .\r\n3 - پوشيدن لباس سفيد .\r\n4 - پوشيدن پاكيزه‌ترين لباسها .\r\n5 - استعمال بوى خوش .\r\n6 - دست كردن انگشترى عقيق .\r\nمسأله 692 - هشت چيز در لباس نمازگزار مكروه است و از آن جمله است :\r\n1 - پوشيدن لباس سياه .\r\n2 - پوشيدن لباس كثيف .\r\n3 - پوشيدن لباس تنگ .\r\n4 - پوشيدن لباس شرابخوار .\r\n5 - پوشيدن لباس كسى كه از نجاست پرهيز نمىكند .\r\n6 - پوشيدن لباسى كه نقش صورت دارد .\r\n7 - باز بودن دكمه‌هاى لباس .\r\n8 - دست كردن انگشترى كه نقش صورت دارد .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n\r\nمكان نمازگزار\r\nمسأله 693 - مكان نمازگزار سه شرط دارد :\r\nشرط اوّل : بايد مكان نمازگزار مباح باشد ، و در ملك غصبى يا روى فرش و تخت غصبى و مانند اينها نماز نخوانند ولى نماز خواندن در زير سقف و خيمه غصبى مانعى ندارد ، همينطور اگر سهواً يا در حال ناچارى يا ندانستن اينكه مكان او غصبى است يا ندانستن مسأله باشد اشكال ندارد .\r\nمسأله 694 - بايد در ملكى كه منفعت آن مال ديگرى است يا ديگرى در آن حقّى دارد بدون اجازهء او نماز نخوانند مثلًا اگر ميّت وصيّت كرده باشد كه ثلث مال او را به مصرفى برسانند تا وقتى ثلث را جدا نكرده‌اند بايد در ملك او نماز نخوانند ، مگر از حاكم شرع اجازه بگيرند .\r\nمسأله 695 - كسى كه در مسجد نشسته ، ديگرى نمىتواند جاى او را غصب كند و در آنجا نماز بخواند .\r\nمسأله 696 - كسى كه در ملكى با ديگرى شريك است اگر سهم او جدا نباشد ، بدون اجازهء شريكش نمىتواند در آن ملك تصرّف كند يا نماز بخواند . مگر شريك حاضر به تفكيك نباشد يا پيدا كردن او مشكل باشد كه در اين صورت بايد از حاكم شرع اجازه بگيرد .\r\nمسأله 697 - اگر با پولى كه خمس و زكات آن را نداده ملكى بخرد ، تصرّف و نماز خواندنِ او در آن ملك حرام است .\r\nمسأله 698 - هرگاه رضايت صاحب ملك از قرائن روشن باشد نظير رستوران‌ها ، تصرّف و نماز خواندن در آن اشكال ندارد هر چند به زبان نگويد و بالعكس اگر با زبان اجازه دهد امّا بداند قلباً راضى نيست تصرّف و نماز خواندن در آن مكان جايز نيست .\r\nمسأله 699 - تصرّف و نماز خواندن در ملكِ ميّتى كه خمس يا زكات يا چيزى به مردم بدهكار است حرام است .\r\nمسأله 700 - اگر بعضى از ورثهء ميّت ، صغير يا ديوانه يا غايب باشند تصرّف و نماز خواندن در ملك او بدون اذن ولىّ شرعى حرام است ، ولى تصرّفاتى كه براى برداشتن ميّت معمول است اشكال ندارد .\r\nمسأله 701 - در زمينهاى بزرگ زراعتى يا غيرزراعتى كه ديوار ندارد نماز خواندن و نشستن و\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nخوابيدن و قضاى حاجت نمودن و مانند اينها اشكال ندارد .\r\nمسأله 702 - شرط دوّم : مكان نمازگزار بايد بىحركت باشد ولى اگر سهواً يا در حال ناچارى يا ندانستن اينكه مكان او متحرّك است يا ندانستن مسأله باشد اشكال ندارد .\r\nمسأله 703 - شرط سوّم : جاى پيشانى نمازگزار از جاى زانوها و سر انگشتان پا و دو كف دست او بيش از چهار انگشت بسته پست‌تر يا بلندتر نباشد ولى اگر سهواً يا در حال ناچارى يا ندانستن اينكه جاى پيشانى او بلندتر يا پست‌تر است يا ندانستن مسأله باشد ، اشكال ندارد .\r\n\r\nاحكام مكان نمازگزار\r\nمسأله 704 - در جايى كه به واسطهء احتمال باد و باران و زيادى جمعيت و مانند اينها اطمينان ندارد كه بتواند نماز را تمام كند ، اگر شروع كرد و به مانعى بر نخورد ، نمازش صحيح است .\r\nمسأله 705 - در جايى كه ماندن در آن حرام است مانند مجلسى كه در آن معصيت مىشود و زير سقفى كه نزديك است خراب شود و بودن مرد و زن نامحرم در جايى كه كسى آنجا نيست ، بايد نماز نخواند ولى اگر خواند باطل نيست .\r\nمسأله 706 - در جايى كه سقف آن كوتاه است و نمىتوان در آنجا راست ايستاد يا به اندازه‌اى كوچك است كه جاى ركوع و سجود نيست نمىشود نماز خواند ولى اگر ناچار شود در چنين جايى نماز بخواند ، بايد به قدرى كه ممكن است قيام و ركوع و سجود را به جا آورد .\r\nمسأله 707 - انسان بايد رعايت ادب را بكند و جلوتر از قبر پيامبر صلى الله عليه و آله و سلم و امام عليه السلام نماز نخواند و چنانچه نماز خواندن بىاحترامى باشد حرام است ولى نماز باطل نيست .\r\nمسأله 708 - مكان نمازگزار اگر نجس است بايد طورى تَر نباشد كه رطوبت آن به بدن يا لباس او برسد ولى جايى كه پيشانى را بر آن مىگذارد اگر نجس باشد گرچه خشك هم باشد نماز باطل است ولى اگر مهر پاك را در جايى كه نجس است بگذارند و بر آن سجده كنند اشكال ندارد ، و مستحب است كه مكان نمازگزار اصلًا نجس نباشد .\r\nمسأله 709 - اگر در نماز ، زن هم رديف مرد يا جلوتر از او باشد اشكال ندارد گرچه بين آنها فاصله‌اى نظير پرده نباشد ولى مستحب است زن عقب‌تر از مرد بايستد و جاى سجدهء او از جاى ايستادن مرد كمى عقب‌تر باشد و اگر برابر هم باشند ده ذرع ( تقريباً پنج متر ) ميان آنها\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nفاصله باشد .\r\nمسأله 710 - خواندن نماز واجب در كعبه و بر بام آن اشكال ندارد گرچه مكروه است ولى خواندن نماز مستحب در كعبه و بر بام آن مكروه هم نيست بلكه مستحب است داخل كعبه مقابل هر ركنى دو ركعت نماز بخوانند .\r\nمسأله 711 - در شرع مقدّس اسلام خصوصاً براى همسايگان مسجد بسيار سفارش شده است كه نماز را در مسجد بخوانند و بهتر از همهء مسجدها مسجد الحرام است كه نماز در آن برابر با يك ميليون نماز است و مسجد پيامبر صلى الله عليه و آله و سلم كه برابر با ده هزار نماز است .\r\nمسأله 712 - معاشرت با افرادى كه با مسجد سر و كار ندارند و خريد و فروش با آنها و زن گرفتن و زن دادن به آنها مكروه است .\r\n\r\nمستحبّات و مكروهات مكان نماز گزار\r\nمسأله 713 - نماز در حرم مطهر پيامبر اكرم صلى الله عليه و آله و سلم و حرم و رواق و صحن امامان عليهم السلام مستحب بلكه بهتر از مسجد است و برابر با دويست هزار نماز است .\r\nمسأله 714 - براى زنها نماز خواندن در خانه بلكه در اطاق عقب بهتر است ولى اگر بتوانند كاملًا خود را از نامحرم حفظ كنند بهتر است در مسجد نماز بخوانند .\r\nمسأله 715 - زياد رفتن به مسجد و رفتن در مسجدى كه نمازگزار ندارد مستحب است و همسايهء مسجد اگر عذرى نداشته باشد ، مكروه است در غير مسجد نماز بخواند .\r\nمسأله 716 - نماز خواندن در دوازده جا مكروه است :\r\n1 - حمام .\r\n2 - زمين نمكزار .\r\n3 - مقابل انسان .\r\n4 - مقابل درى كه باز است .\r\n5 - جاده ، خيابان و كوچه .\r\n6 - مقابل آتش و چراغ .\r\n7 - آشپزخانه .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n8 - مقابل چاه و چاله‌اى كه محلّ بول باشد .\r\n9 - مقابل عكس و مجسمهء چيزى كه روح دارد ، مگر آنكه روى آن پرده بكشند .\r\n10 - اطاقى كه جُنُب در آن باشد .\r\n11 - جايى كه عكس در آنجا باشد گرچه روبروى نمازگزار نباشد .\r\n12 - قبرستان .\r\n\r\nاحكام مسجد\r\nمسأله 717 - نجس كردن هر جايى از مسجد و حرم امامان عليهم السلام و فرش آنها حرام و تطهير كردن آنها فوراً واجب است و اگر نتواند ولو با كمك گرفتن ، بايد به كسى كه مىتواند اطلاع دهد و اگر براى تطهير احتياج به خراب كردن باشد بايد خراب كند و دوباره بسازد .\r\nمسأله 718 - اگر مسجدى را غصب كنند و به جاى آن خانه و مانند آن بسازند كه ديگر به آن مسجد نگويند باز هم نجس كردن آن حرام و تطهير آن واجب است .\r\nمسأله 719 - بردن عين نجس و متنجّس در مسجد اشكال ندارد مگر آنكه بىاحترامى به مسجد باشد .\r\nمسأله 720 - تشكيل مراسم مذهبى نظير سوگواريها و جشنها در مسجد اشكال ندارد .\r\nمسأله 721 - زينت‌كردن‌مسجد به طلا و صورت چيزهايى كه روح دارد ، مكروه است .\r\nمسأله 722 - اگر مسجد خراب شود فروختن آن و درب و پنجره و چيزهاى ديگر آن بدون اذن حاكم شرع جايز نيست و اگر مسجد طورى خراب شود كه تعمير آن ممكن نباشد مىتوانند آن را خراب كنند و دوباره بسازند بلكه مىتوانند مسجدى را كه خراب نشده براى احتياج مردم خراب كنند و بزرگتر بسازند .\r\nمسأله 723 - ساختن مسجد و تعمير و تميز كردن و روشن كردن چراغ در آن و مانند اينها مستحب است .\r\nمسأله 724 - براى كسى كه مىخواهد به مسجد برود ، شش امر مستحب است :\r\n1 - خود را خوشبو كند .\r\n2 - لباس پاكيزه بپوشد .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n3 - ته كفش خود را وارسى كند كه نجاستى به آن نباشد .\r\n4 - موقع داخل شدن ، اوّل پاى راست را ، و موقع بيرون آمدن ، اوّل پاى چپ را بگذارد .\r\n5 - زودتر از ديگران به مسجد برود و ديرتر از ديگران از مسجد بيرون بيايد .\r\n6 - دو ركعت نماز به قصد تحيت و احترام مسجد بخواند .\r\nمسأله 725 - در مسجد و حرم امامان عليهم السلام شش امر مكروه است :\r\n1 - خوابيدن .\r\n2 - انجام كارى يا صحبتى دربارهء دنيا .\r\n3 - كثيف نمودن آنجا .\r\n4 - بلند كردن صدا .\r\n5 - راه دادن بچّه و ديوانه ( در صورت ايجاد مزاحمت ) .\r\n6 - وارد شدن كسى كه بوى دهان يا لباس يا بدن او مردم را اذيت مىكند .\r\n\r\nاحكام اذان و اقامه\r\nمسأله 726 - براى مرد و زن مستحب است پيش از نمازهاى واجب يوميه اذان و اقامه بگويند و راجع به آن خصوصاً براى نماز صبح و مغرب زياد سفارش شده است و روايت است اگر كسى اذان و اقامه بگويد دو صف از ملائكه به او اقتدا مىكنند و اگر فقط اقامه بگويد يك صف از ملائكه به او اقتدا مىكنند ، و براى نمازهاى ديگر چه واجب و چه مستحب ، جايز نيست و مستحب است پيش از نمازهاى واجب غير يوميه نظير نماز آيات و نماز ميّت سه مرتبه « الصَّلوة » بگويند .\r\nمسأله 727 - مستحب است از روزى كه بچّه به دنيا مىآيد تا پيش از آنكه بند نافش بيفتد ، در گوش راست او اذان و در گوش چپ او اقامه بگويند .\r\nمسأله 728 - اذان هيجده جمله است :\r\nچهار مرتبه : « اللَّهُ أَكْبَرُ » . دو مرتبه : « أَشْهَدُ أَنْ لا إِلهَ إِلَّا اللَّهُ » . دو مرتبه : « أَشْهَدُ أَنَّ مُحَمَّداً رَسُولُ اللَّهِ » .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nدو مرتبه : « حَىَّ عَلَى الصَّلوةِ » . دو مرتبه : « حَىَّ عَلَى الْفَلاحِ » . دو مرتبه : « حَىَّ عَلى خَيْرِالْعَمَلِ » . دو مرتبه : « اللَّهُ أَكْبَرُ » . دو مرتبه : « لا إِلهَ إِلَّا اللَّهُ » . و اقامه هفده جمله است يعنى دو مرتبه « اللَّهُ أَكْبَرُ » از اوّل اذان ، و يك مرتبه « لا إِلهَ إِلَّا اللَّهُ » از آخر آن كم مىشود و بعد از گفتن « حَىَّ عَلى خَيْرِ الْعَمَلِ » بايد دو مرتبه « قَدْ قامَتِ الصَّلوةُ » اضافه نمود .\r\nمسأله 729 - « أَشْهَدُ أَنَّ عَلِيّاً وَلِىُّ اللَّهِ » جزو اذان و اقامه نيست ولى مستحب است بعد از « أَشْهَدُ أَنَّ مُحَمَداً رَسُولُ اللَّهِ » ، دو مرتبه گفته شود ( مستحب در مستحب ) ، لكن چون فعلًا شعار شيعه است ، بايد گفته شود .\r\n\r\nترجمهء اذان و اقامه\r\n« اللَّهُ أَكْبَرُ » يعنى خداى تعالى بزرگ‌تر از آن است كه او را وصف كنند .\r\n« أَشْهَدُ أَنْ لا إِلهَ إِلَّا اللَّهُ » يعنى شهادت مىدهم كه غير خدايى كه يكتا و بىهمتا است خداى ديگرى نيست .\r\n« أَشْهَدُ أَنَّ مُحَمَّداً رَسُولُ اللَّهِ » يعنى شهادت مىدهم كه حضرت محمّد بن عبداللَّه صلى الله عليه و آله و سلم پيامبر و فرستاده خداى تعالى است .\r\n« أَشْهَدُ أَنَّ عَلِيّاً اميرُالمُؤْمِنينَ وَ وَلِىُّ اللَّهِ » يعنى شهادت مىدهم كه حضرت على عليه السلام اميرالمؤمنين و ولىّ خدا بر همهء خلق است .\r\n« حَىَّ عَلَى الصَّلاةِ » يعنى بشتاب براى نماز .\r\n« حَىَّ عَلَى الْفَلاحِ » يعنى بشتاب براى رستگارى .\r\n« حَىَّ عَلى خَيْرِ الْعَمَلِ » يعنى بشتاب براى بهترين كارها كه نماز است .\r\n« قَدْ قامَتِ الصَّلاةُ » يعنى به تحقيق نماز بر پا شد .\r\n« لا إِلهَ إِلَّا اللَّهُ » يعنى خدايى سزاوار پرستش نيست مگر خدايى كه يكتا و بىهمتا است .\r\nمسأله 730 - بين جمله‌هاى اذان و اقامه بايد خيلى فاصله نشود و اگر بين آنها بيشتر از معمول\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nفاصله بيندازد ، بايد دوباره آن را از سر بگيرد .\r\nمسأله 731 - اگر در اذان و اقامه صدا را در گلو بيندازد چنانچه غنا شود ، حرام و اگر غنا نشود مكروه است .\r\nمسأله 732 - در هر موردى كه بين نماز ظهر و عصر يا مغرب و عشا فاصله نيندازد ، اذانى كه براى نماز اوّل گفته ، كافى است .\r\nمسأله 733 - اگر براى نماز جماعتى اذان و اقامه گفته باشند ، كسى كه با آن جماعت نماز مىخواند نبايد براى نماز خود اذان و اقامه بگويد .\r\nمسأله 734 - در جايى كه عده‌اى مشغول نماز جماعتند ، يا نماز آنان تازه تمام شده و صَفها به هم نخورده است ، اگر انسان بخواهد فرادى يا با جماعت ديگرى كه بر پا مىشود نماز بخواند مىتواند اذان و اقامه را نگويد .\r\nمسأله 735 - كسى كه اذان و اقامه ديگرى را شنيده ، چه با او گفته باشد يا نه ، در صورتى كه بين آن اذان و اقامه و نمازى كه مىخواهد بخواند زياد فاصله نشده باشد ، مىتواند براى نماز خود اذان و اقامه نگويد .\r\nمسأله 736 - اگر مرد اذان زن نامحرم را با قصد لذّت بشنود ، اذان از او ساقط مىشود گرچه گناه نموده است .\r\nمسأله 737 - اذان و اقامهء نماز جماعت را لازم نيست مرد بگويد .\r\nمسأله 738 - اقامه بايد بعد از اذان گفته شود و اگر قبل از اذان بگويند صحيح نيست .\r\nمسأله 739 - اگر كلمات اذان و اقامه را بدون ترتيب بگويد ، مثلًا حىّ على الفلاح را پيش از حىّ على الصّلاة بگويد بايد از جايى كه ترتيب به هم خورده ، دوباره بگويد .\r\nمسأله 740 - بايد بين اذان و اقامه فاصله ندهد و اگر بين آنها به قدرى فاصله دهد كه اذانى را كه گفته اذان اين اقامه حساب نشود مستحب است دوباره اذان و اقامه را بگويد و نيز اگر بين اذان و اقامه و نماز به قدرى فاصله دهد كه اذان و اقامهء آن‌نماز حساب نشود ، مستحب است دوباره براى آن نماز ، اذان و اقامه بگويد .\r\nمسأله 741 - اذان و اقامه بايد به عربى صحيح گفته شود ، پس اگر به عربى غلط مغيّر معنى بگويد ، يا ترجمهء آنها را بگويد صحيح نيست .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nمسأله 742 - اذان و اقامه بايد بعد از داخل شدن وقت نماز گفته شود و اگر عمداً يا از روى فراموشى پيش از وقت بگويد باطل است .\r\nمسأله 743 - اگر پيش از گفتن اقامه شك كند كه اذان گفته يا نه بايد اذان را بگويد ، ولى اگرمشغول اقامه شود و شك كند كه اذان گفته يا نه ، گفتن اذان لازم نيست .\r\nمسأله 744 - اگر در بين اذان يا اقامه پيش از آنكه قسمتى را بگويد شك كند كه قسمت پيش از آن را گفته يا نه ، بايد قسمتى را كه در گفتن آن شك كرده ، بگويد ولى اگر در حال گفتن قسمتى از اذان يا اقامه شك كند كه آنچه پيش از آن است گفته يا نه ، گفتن آن لازم نيست .\r\nمسأله 745 - در اذان و اقامه چند چيز مستحب است :\r\n1 - رو به قبله بايستد و اذان بگويد .\r\n2 - با وضو يا غسل اذان بگويد .\r\n3 - بين جمله‌هاى اذان كمى فاصله دهد .\r\n4 - بين اذان حرف نزند .\r\n5 - بين اذان و اقامه يك قدم بردارد يا قدرى بنشيند يا سجده كند يا ذكر بگويد .\r\n6 - بدن انسان در موقع گفتن اذان و اقامه آرام باشد .\r\n7 - اقامه را آهسته‌تر از اذان بگويد .\r\n8 - جمله‌هاى اقامه را به هم نچسباند ، ولى به اندازه‌اى كه بين جمله‌هاى اذان فاصله مىدهد ، بين جمله‌هاى اقامه فاصله ندهد .\r\nمسأله 746 - مستحب است موقعى كه وقت داخل مىشود براى اعلام وقت اذان گفته شود و در اين اذان چند چيز مستحب است :\r\n1 - همه اذان بگويند ، ولى با اين اذان ، اذان نماز ساقط نمىشود .\r\n2 - كسى كه اذان مىگويد وقت شناس و ثِقه باشد .\r\n3 - كسى كه اذان مىگويد رو به قبله باشد .\r\n4 - با وضو يا غسل باشد .\r\n5 - دستها را به گوش بگذارد و صدا را بلند نمايد و بكشد .\r\n6 - بين جمله‌هاى آن كمى فاصله دهد .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\n7 - در بين اذان حرف نزند .\r\nمسأله 747 - مستحب است كسى را براى گفتن اذان معيّن كنند و علاوه بر شرايطى كه گفته شد بايد خوش صدا باشد و صدايش بلند باشد و اذان را در جاى بلندى بگويد .\r\nمسأله 748 - مستحب است كسى كه اذان يا اقامهء ديگرى را مىشنود ، به قصد حكايت آنها را بگويد .\r\n\r\nواجبات نماز\r\nواجبات نماز يازده مورد است :\r\n1 - نيت .\r\n2 - قيام ، يعنى ايستادن .\r\n3 - تكبيرة الاحرام يعنى گفتن اللَّه اكبر در اوّل نماز .\r\n4 - قرائت .\r\n5 - قيام متّصل به ركوع .\r\n6 - ركوع .\r\n7 - سجود .\r\n8 - تشهّد .\r\n9 - سلام .\r\n10 - ترتيب .\r\n11 - موالات ، يعنى پى در پى بودن اجزاى نماز .\r\nمسأله 749 - بعضى از واجبات نماز ركن است يعنى اگر انسان آنها را به جا نياورد ، يا در نماز اضافه كند عمداً باشد يا سهواً يا جهلًا ، نماز باطل مىشود ، و بعضى ديگر ركن نيست يعنى اگر عمداً كم يا زياد شود نماز باطل مىشود و چنانچه اشتباهاً يا جهلًا كم يا زياد گردد نماز باطل نمىشود .\r\nاركان نماز پنج مورد است :\r\nاوّل : نيت .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nدوّم : تكبيرة الاحرام .\r\nسوّم : قيام متّصل به ركوع .\r\nچهارم : ركوع .\r\nپنجم : دو سجده .\r\nمسأله 750 - كم شدن ركن در نمازهاى مستحبّى نماز را باطل مىكند ولى زياد شدن آن در نمازهاى مستحبّى نماز را باطل نمىكند مثلًا اگر قنوت نماز وتر را فراموش كند و به ركوع رود ، مىتواند برگردد و قنوت را به جا آورد و دوباره ركوع كند .\r\n\r\n1 - نيّت\r\nمسأله 751 - نيّت يعنى توجّه به عمل براى انجام فرمان خداوند عالم ، و لازم نيست نيّت را از قلب خود بگذراند يا به زبان بگويد و همين مقدار كه توجّه داشته باشد كه نماز مىخواند براى خدا ، كفايت مىكند .\r\nمسأله 752 - اگر در نماز ظهر يا عصر نيّت كند كه چهار ركعت نماز مىخوانم و معيّن نكند ظهر است يا عصر ، نماز او صحيح است و اگر ظهر را نخوانده ، ظهر و الّا عصر حساب مىشود ولى اگر كسى كه مثلًا قضاى نماز ظهر بر او واجب است ، بخواهد در وقت نماز ظهر نماز قضا يا نماز ظهر را بخواند ، بايد نمازى را كه مىخواند در نيّت معيّن كند .\r\nمسأله 753 - انسان بايد از اوّل تا آخر نماز به نيّت خود باقى باشد ، پس اگر در بين نماز به طورى غافل شود كه اگر بپرسند چه مىكنى ، نداند چه بگويد نمازش باطل است .\r\nمسأله 754 - انسان بايد فقط براى انجام امر خداوند عالم نماز بخواند ، پس كسى كه ريا كند يعنى براى نشان دادن به مردم نماز بخواند ، نمازش باطل است خواه فقط براى مردم باشد يا خدا و مردم هر دو را در نظر بگيرد .\r\nمسأله 755 - اگر قسمتى از نماز را هم براى غير خدا به جا آورد ، نماز باطل است ، چه آن قسمت واجب باشد مثل حمد و سوره و چه مستحب مانند قنوت ، بلكه اگر تمام نماز را براى خدا به جا آورد ولى براى نشان دادن به مردم در جاى مخصوصى مثل مسجد ، يا در وقت مخصوصى مثل اوّل وقت ، يا به طرز مخصوصى مثلًا با جماعت نماز بخواند ، نمازش باطل است .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\n\r\n2 تكبيرة الاحرام\r\nمسأله 756 - گفتن اللَّه اكبر در اوّل هر نماز ، واجب و ركن است و بايد حروف « اللَّه » و حروف « اكبر » و دو كلمهء « اللَّه اكبر » را پشت سر هم بگويد .\r\nمسأله 757 - مستحب است بعد از تكبيرة الاحرام بگويد :\r\n« يا مُحْسِنُ قَد أَتاكَ الْمُسيئُ وَ قَدْ أَمَرْتَ الُمحْسِنَ أَنْ يَتَجاوَزَ عَنِ الْمُسىءِ أَنْتَ الْمُحْسِنُ وَ أَنَا الْمُسيئُ بِحَقِّ مُحَمَّدٍ وَ الِ مُحَمَّدٍ صَلِّ عَلى مُحَمَّدٍ وَ الِ مُحَمَّدٍ وَ تَجاوَزْ عَنْ قَبيحِ ما تَعْلَمُ مِنّى » « اى خدايى كه به بندگان احسان مىكنى بندهء گنهكار به در خانهء تو آمده و تو امر كرده‌اى كه نيكوكار از گنهكار بگذرد ، تو نيكوكارى و من گنهكار به حقّ محمّد و آل محمّد صلى الله عليه و آله و سلم رحمت خود را بر محمّد و آل محمّد بفرست و از بديهايى كه مىدانى از من سر زده بگذر » .\r\nمسأله 758 - مستحب است موقع گفتن تكبير اوّل نماز و تكبيرهاى بين نماز ، دستها را تا مقابل گوشها بالا ببرد .\r\nمسأله 759 - اگر شك كند كه تكبيرة الاحرام را گفته يا نه ، چنانچه مشغول خواندن چيزى شده به شك خود اعتنانكند ، و اگر چيزى نخوانده بايد تكبير را بگويد .\r\nمسأله 760 - اگر بعد از گفتن تكبيرة الاحرام شك كند كه آن را صحيح گفته يا نه ، بايد به شك خود اعتنا نكند .\r\n\r\n3 - قيام\r\nمسأله 761 - قيام در موقع گفتن تكبيرة الاحرام و خواندن حمد و سوره و بعد از ركوع و در حال خواندن تسبيحات واجب است و اگر عمداً كسى آن را نياورد نمازش باطل است .\r\nمسأله 762 - موقعى كه ايستاده است بايد بدن را حركت ندهد و به طرفى خم نشود و به جايى تكيه نكند ولى اگر از روى ناچارى باشد يا در حال خم شدن براى ركوع پاها را حركت دهد اشكال ندارد .\r\nمسأله 763 - اگر موقعى كه ايستاده از روى فراموشى يا جهل بدن را حركت دهد يا به طرفى خم شود يا به جايى تكيه كند اشكال ندارد .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nمسأله 764 - لازم نيست سنگينى بدن روى هر دو پا باشد بلكه اگر روى يك پا هم بايستد اشكال ندارد .\r\nمسأله 765 - كسى كه مىتواند درست بايستد ، اگر پاها را خيلى گشاد بگذارد كه به حال ايستادن معمولى نباشد نمازش باطل است .\r\nمسأله 766 - اگر در بين نماز از ايستادن عاجز شود بايد بنشيند و اگر از نشستن هم عاجز شود بايد بخوابد .\r\nمسأله 767 - تا انسان مىتواند ايستاده نماز بخواند ، نبايد بنشيند مثلًا كسى كه در موقع ايستادن بدنش حركت مىكند يا مجبور است به چيزى تكيه دهد ، يا بدنش را كج كند يا خم شود يا پاها را بيشتر از معمول گشاد بگذارد ، بايد به هرطور كه مىتواند ايستاده نماز بخواند ولى اگر به هيچ قسم حتّى مثل حال ركوع هم نتواند بايستد ، بايد راست بنشيند و نشسته نماز بخواند .\r\nمسأله 768 - تا انسان مىتواند بنشيند نبايد خوابيده نماز بخواند و اگر نتواند راست بنشيند ، بايد هر طورى كه مىتواند بنشيند و اگر به هيچ قسم نمىتواند بنشيند ، بايد به پهلوى راست رو به قبله بخوابد و اگر نمىتواند به پهلوى چپ و اگر آن هم ممكن نيست به پشت بخوابد به طورى كه كف پاهاى او رو به قبله باشد .\r\nمسأله 769 - كسى كه نشسته نماز مىخواند اگر در بين نماز بتواند بايستد بايد مقدارى را كه مىتواند ايستاده بخواند . مثلًا اگر بعد از خواندن حمد و سوره بتواند بايستد و ركوع را ايستاده به جا آورد بايد بايستد و از حال ايستاده به ركوع رود .\r\nمسأله 770 - كسى كه خوابيده نماز مىخواند ، اگر در بين نماز بتواند بنشيند بايد مقدارى را كه مىتواند ، نشسته بخواند ، و نيز اگر مىتواند بايستد ، بايد مقدارى را كه مىتواند ، ايستاده بخواند .\r\nمسأله 771 - كسى كه مىتواند بايستد اگر بترسد كه به واسطهء ايستادن مريض شود يا ضررى به او برسد مىتواند نشسته نماز بخواند و اگر از نشستن هم بترسد مىتواند خوابيده نماز بخواند .\r\nمسأله 772 - اگر انسان احتمال بدهد كه تاآخر وقت بتواند ايستاده نماز بخواند نمىتواند اوّل وقت نماز را نشسته بخواند .\r\nمسأله 773 - مستحب است در حال ايستادن بدن را راست نگه دارد ، شانه‌ها را پايين بيندازد ، دستها را روى رانها بگذارد ، انگشتها را به هم بچسباند ، جاى سجده را نگاه كند ، سنگينى بدن\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nرا به طور مساوى روى دو پا بيندازد با خضوع و خشوع باشد ، پاها را پس و پيش نگذارد ، اگر مرد است پاها را از سه انگشت باز تا يك وجب فاصله دهد و اگر زن است پاها را به هم بچسباند ، و سر و دستها و پاها را حركت ندهد .\r\n-\r\n\r\n4 قرائت\r\nمسأله 774 - در ركعت اوّل و دوّم نمازهاى واجب يوميه ، انسان بايد اوّل حمد و بعد از آن يك سورهء تمام بخواند .\r\nمسأله 775 - اگر وقت نماز تنگ باشد يا انسان ناچار شود كه سوره را نخواند مثلًا بترسد كه اگر سوره را بخواند دزد يا درنده يا چيز ديگرى به او صدمه بزند ، نبايد سوره را بخواند ولى اگر در كارى عجله داشته باشد نمىتواند سوره را نخواند .\r\nمسأله 776 - اگر عمداً سوره را پيش از حمد بخواند نمازش باطل است و اگر اشتباهاً سوره را پيش از حمد بخواند و در بين آن يادش بيايد ، بايد سوره را رها كند و بعد از خواندن حمد سوره را از اوّل بخواند .\r\nمسأله 777 - اگر حمد و سوره يا يكى از آنها را فراموش كند و بعد از رسيدن به ركوع بفهمد نمازش صحيح است .\r\nمسأله 778 - اگر پيش از آنكه براى ركوع خم شود بفهمد كه حمد و سوره را نخوانده بايد بخواند و نيز اگر خم شود و پيش از آنكه به ركوع برسد بفهمد آنها را نخوانده بايد بايستد و بخواند .\r\nمسأله 779 - اگر در نماز يكى از چهار سوره‌اى را كه سجدهء واجب دارد عمداً بخواند نمازش باطل است .\r\nمسأله 780 - اگر اشتباهاً مشغول خواندن سوره‌اى شود كه سجدهء واجب دارد ، چنانچه پيش از رسيدن به آيهء سجده بفهمد بايد آن سوره را رها كند و سورهء ديگرى بخواند و اگر بعد از خواندن آيهء سجده بفهمد بايد در بين نماز با اشاره سجدهء آن را به جا آورده و به همان سوره كه خوانده اكتفا نمايد .\r\nمسأله 781 - اگر در نماز آيهءسجده را بشنود و با اشاره سجده كند نمازش صحيح است .\r\nمسأله 782 - در نماز مستحبّى خواندن سوره لازم نيست ، گرچه آن نماز به واسطهء نذر كردن واجب شده باشد ، ولى در بعضى از نمازهاى مستحبّى مثل نماز وحشت كه سورهء مخصوصى دارد ، اگر\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nبخواهد به دستور آن نماز رفتار كرده باشد ، بايد همان سوره را بخواند .\r\nمسأله 783 - در نماز جمعه و در نماز ظهر روز جمعه مستحب است در ركعت اوّل بعد از حمد ، سورهءجمعه و در ركعت‌دوّم بعد از حمد ، سورهءمنافقين‌را بخواند .\r\nمسأله 784 - اگر بعد از حمد مشغول خواندن سورهء توحيد يا كافرون شود ، نمىتواند آن را رها كند و سورهء ديگر بخواند .\r\nمسأله 785 - اگر در نماز ، غير سورهء توحيد و كافرون سورهء ديگرى بخواند ، تا به نصف نرسيده مىتواند رها كند و سورهء ديگر بخواند .\r\nمسأله 786 - اگر مقدارى از سوره را فراموش كند يا از روى ناچارى ، مثلًا به واسطهء تنگى وقت يا جهت ديگر نشود آن را تمام نمايد مىتواند آن سوره را رها كند و سورهء ديگر بخواند گرچه از نصف گذشته باشد يا سوره‌اى را كه مىخواند توحيد يا كافرون باشد .\r\nمسأله 787 - بر مرد واجب است حمد و سورهء نماز صبح و مغرب و عشا را بلند بخواند و بر مرد و زن واجب است حمد و سورهء نماز ظهر و عصر را آهسته بخوانند ولى اگر بعضى از حروف آن بلند يا آهسته شود مانعى ندارد .\r\nمسأله 788 - زن مىتواند حمد و سورهء نماز صبح و مغرب و عشا را بلند يا آهسته بخواند ولى اگر نامحرم صدايش را بشنود در صورتى كه مفسده داشته باشد بايد آهسته بخواند ولى اگر بلند خواند نمازش صحيح است .\r\nمسأله 789 - بر مرد و زن واجب است كه در ركعت سوّم و چهارم نماز حمد يا تسبيحات را آهسته بخوانند .\r\nمسأله 790 - اگر در ركعت سوّم و چهارم حمد بخواند بايد بسم اللَّه آن را هم آهسته بگويد .\r\nمسأله 791 - ذكر ركوع و سجده و تشهّد و سلام و قنوت را در همه نمازها مرد و زن مىتوانند بلند يا آهسته بخوانند .\r\nمسأله 792 - اگر در جايى كه بايد نماز را بلند بخواند عمداً آهسته بخواند يا در جايى كه بايد آهسته بخواند عمداً بلند بخواند نمازش باطل است ولى اگر از روى فراموشى يا ندانستن مسأله باشد صحيح است و اگر در بين خواندن حمد و سوره هم بفهمد اشتباه كرده لازم نيست مقدارى را كه خوانده دوباره بخواند .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nمسأله 793 - اگر كسى در خواندن نماز بيشتر از معمول صدايش را بلند كند ، مثل اينكه آن را با فرياد بخواند نمازش باطل است .\r\nمسأله 794 - در ركعت سوّم و چهارم نماز مىتواند فقط يك حمد بخواند يا يك مرتبه بگويد :\r\n« سُبْحانَ اللَّهِ وَالْحَمْدُ للَّهِ وَ لا الهَ الَّا اللَّهُ وَ اللَّهُ اكْبَرُ » . و بهتر آن است كه سه مرتبه بگويد و مىتواند در يك ركعت حمد و در ركعت ديگر تسبيحات بگويد و بهتر است در هر دو ركعت تسبيحات بخواند .\r\nمسأله 795 - اگر در دو ركعت اوّل نماز به خيال اينكه دو ركعت آخر است تسبيحات بگويد ، چنانچه پيش از ركوع بفهمد بايد حمد و سوره را بخواند و اگر در ركوع بفهمد نمازش صحيح است .\r\nمسأله 796 - اگر در دو ركعت آخر نماز به خيال اينكه در دو ركعت اوّل است حمد بخواند يا در دو ركعت اوّل نماز با اينكه خيال مىكرده در دو ركعت آخر است حمد بخواند ، چه پيش از ركوع بفهمد چه بعد از آن ، نمازش صحيح است .\r\nمسأله 797 - اگر در ركعت سوّم يا چهارم مىخواست حمد بخواند تسبيحات به زبانش آمد يا مىخواست تسبيحات بخواند حمد به زبانش آمد و يا عادتش خواندن چيزى بوده كه به زبانش آمده همان را تمام كند و نمازش صحيح است .\r\nمسأله 798 - در ركعت سوّم و چهارم مستحب است بعد از تسبيحات استغفار كند مثلًا بگويد :\r\n« اسْتَغْفِرُ اللَّهَ رَبّى وَ اتُوبُ الَيْهِ » . يا بگويد :\r\n« اللَّهُمَ اغْفِرلى » . مسأله 799 - مستحب است در ركعت اوّل ، پيش از خواندن حمد بگويد :\r\n« أَعُوذُ بِاللَّهِ مِنَ الشَّيْطانِ الرَّجيمِ » .\r\nو در ركعت اوّل و دوّم نماز ظهر و عصر « بِسْمِ اللَّهِ » را بلند بگويد و حمد و سوره را شمرده بخواند و در آخر هر آيه وقف كند يعنى آن را به آيهء بعد نچسباند ، و در حال خواندن حمد و سوره به معناى آيه توجّه داشته باشد و اگر نماز را به جماعت مىخواند ، بعد از تمام شدن حمد امام و اگر فرادى مىخواند ، بعد از آنكه حمد خودش تمام شد بگويد :\r\n\r\n","description":"","footnote":"","page_name":" 132 ","page_number":132},
  {"content":"\r\n\r\n« الْحَمْدُ للَّهِ رَبِّ الْعالَمينَ » .\r\nو بعد از خواندن سورهء توحيد ، يك يا دو يا سه مرتبه بگويد :\r\n« كَذلِكَ اللَّهُ رَبّى » . و يا بگويد :\r\n« كَذلِكَ اللَّهُ رَبُّنا » . و بعد از خواندن سوره كمى صبر كند بعد تكبير پيش از ركوع را بگويد يا قنوت را بخواند .\r\nمسأله 800 - مستحب است در تمام نمازها در ركعت اوّل ، سورهء قدر و در ركعت دوم ، سورهء توحيد را بخواند .\r\nمسأله 801 - مكروه است انسان در تمام نمازهاى يك شبانه روز سورهء توحيد را نخواند .\r\nمسأله 802 - خواندن سورهء توحيد به يك نفس مكروه است .\r\nمسأله 803 - سوره‌اى را كه در ركعت اوّل خوانده ، مكروه است در ركعت دوّم بخواند ولى اگر سورهء توحيد را در هر دو ركعت بخواند مكروه نيست .\r\n\r\n5 - قيام متّصل به ركوع\r\nمسأله 804 - بايد ايستادن نمازگزار و ركوع او متّصل به هم باشد . يعنى در حال ايستادن به ركوع رود چنانچه بعد از ركوع بايد بايستد و به سجده رود و ركوع متحقق نمىشود مگر به اين دو قيام كه به آن قيام متّصل به ركوع مىگويند و آن يك امر قهرى است ، و گفتنى يا به جا آوردنى بلكه متوقف بر نيّت هم نيست ، و آن ركن است كه اگر عمداً يا سهواً يا جهلًا به جا آورده نشود ، نماز باطل است زيرا ركوع متحقق نشده است .\r\nمسأله 805 - اگر ركوع را فراموش كند و بعد از قرائت بنشيند و يادش بيايد كه ركوع نكرده ، بايد بايستد و به ركوع رود و اگر بدون اينكه بايستد به حال خميدگى به ركوع برگردد ، چون قيام متّصل به ركوع به جا نياورده ، نماز او باطل است .\r\nمسأله 806 - اگر بعد از قرائت و قبل از ركوع به قصد كارى بنشيند ، بايد بايستد و به ركوع رود و اگر بدون اينكه بايستد به همان حالت خميدگى به ركوع برگردد ، چون قيام متّصل به ركوع به جا نياورده ، نماز او باطل است .\r\nمسأله 807 - اگر بعد از قرائت و قبل از ركوع اضطراراً بيفتد ، بايد بايستد و به ركوع رود و اگر بدون\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nاينكه بايستد به همان حالت خميدگى به ركوع برگردد ، چون قيام متّصل به ركوع به جا نياورده نماز او باطل است .\r\n\r\n6 ركوع\r\nمسأله 808 - در هر ركعت بعد از قرائت بايد به اندازه‌اى خم شود كه بتواند دست را به زانو بگذارد و اين عمل را ركوع مىگويند و آن واجب و ركن است .\r\nمسأله 809 - اگر به اندازهء ركوع خم شود ولى دستها را به زانو نگذارد اشكال ندارد .\r\nمسأله 810 - خم شدن بايد به قصد ركوع باشد ، پس اگر به قصد كار ديگر مثلًا براى كشتن جانور خم شود ، نمىتواند آن را ركوع حساب كند بلكه بايد بايستد و دوباره براى ركوع خم شود و به واسطهء اين عمل ركن زياد نشده و نماز باطل نمىشود .\r\nمسأله 811 - كسى كه دست يا زانوى او با دست و زانوى ديگران فرق دارد ، مثلًا دستش خيلى بلند است كه اگر كمى خم شود به زانو مىرسد يا زانوى او پايين‌تر از مردم ديگر است كه بايد خيلى خم شود تا دستش به زانو برسد ، بايد به اندازهء معمول خم شود .\r\nمسأله 812 - كسى كه نشسته ركوع مىكند ، بايد به قدرى خم شود كه صورتش مقابل زانوهابرسد و بهتر است‌به قدرى خم شود كه صورت نزديك جاى سجده برسد .\r\nمسأله 813 - هر ذكرى در ركوع گفته شود كافى است ولى مستحب است سه مرتبه\r\n« سُبْحانَ اللَّهِ »\r\nيا يك مرتبه\r\n« سُبْحانَ رَبِّىَ الْعَظيمِ وَ بِحَمْدِهِ »\r\nگفته شود و اگر ذكر ديگرى گفته شود بايد از سه مرتبه\r\n« سُبْحانَ اللَّهِ »\r\nيا يك مرتبه\r\n« سُبْحانَ رَبِّىَ الْعَظيمِ وَ بِحَمْدِهِ »\r\nكمتر نباشد .\r\nمسأله 814 - ذكر ركوع را مستحب است سه يا پنج يا هفت‌مرتبه بلكه بيشتر بگويد .\r\nمسأله 815 - اگر پيش از آنكه به مقدار ركوع خم شود و بدن آرام گيرد عمداً ذكر ركوع را بگويد ،\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nنمازش باطل است .\r\nمسأله 816 - اگر پيش از تمام شدن ذكر واجب ، عمداً سر از ركوع بردارد نمازش باطل است و اگر سهواً سر بردارد ، چنانچه پيش از آنكه از حال ركوع خارج شود ، يادش بيايد كه ذكر ركوع را تمام نكرده بايد در حال آرامى بدن دوباره ذكر را بگويد و اگر بعد از آنكه از حال ركوع خارج شد يادش بيايد ، نماز او صحيح است .\r\nمسأله 817 - اگر نتواند به مقدار ذكر در ركوع بماند ، در صورتى كه بتواند پيش از آنكه از حدّ ركوع بيرون رود ذكر را بگويد ، بايد در آن حال تمام كند و اگر نتواند ، در حال برخاستن ذكر را بگويد .\r\nمسأله 818 - اگر به واسطهء مرض و مانند آن در ركوع آرام نگيرد نماز صحيح است ولى بايد پيش از آنكه از حال ركوع خارج شود ، ذكر واجب را بگويد .\r\nمسأله 819 - هرگاه نتواند به اندازهء ركوع خم شود بايد به چيزى تكيه نموده و ركوع كند و اگر موقعى هم كه تكيه داده نتواند به طور معمول ركوع كند ، بايد به هر اندازه كه مىتواند خم شود و اگر هيچ نتواند خم شود بايد موقع ركوع بنشيند و نشسته ركوع كند و اگر نشسته هم نتواند ركوع كند ، بايد ايستاده نماز بخواند و به قصد ركوع ذكر ركوع را بگويد و مستحب است براى ركوع با سر يا چشم هم اشاره كند .\r\nمسأله 820 - اگر كسى بر اثر پيرى يا بيمارى به حالتى شبيه به ركوع در آمده ، بايد براى ركوع قدرى كمر را خم كند و اگر ممكن نيست ، بايد به همان صورت قصد ركوع كند و ذكر ركوع را بگويد .\r\nمسأله 821 - بعد از تمام شدن ذكر ركوع بايد راست بايستد و بعد از آنكه بدن آرام گرفت به سجده رود و اگر عمداً پيش از ايستادن يا پيش از آرام گرفتن بدن به سجده رود ، نمازش باطل است .\r\nمسأله 822 - اگر بعد از آنكه پيشانى به زمين رسيد يادش بيايد كه ركوع نكرده نمازش باطل است ولى اگر پيش از آنكه پيشانى به زمين برسد يادش بيايد كه ركوع نكرده ، بايد بايستد و بعد از ايستادن ركوع را به جا آورد و نمازش صحيح است .\r\nمسأله 823 - مستحب است پيش از رفتن به ركوع در حالى كه راست ايستاده تكبير بگويد و در ركوع زانوها را به عقب دهد و پشت را صاف نگه دارد و گردن را بكشد و مساوى پشت نگه دارد و بين دو قدم را نگاه كند و پيش از ذكر يا بعد از آن صلوات بفرستد و بعد از آنكه از ركوع\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nبرخاست و راست ايستاد ، در حال آرامى بدن بگويد :\r\n« سَمِعَ اللَّهُ لِمَنْ حَمِدَهُ » مسأله 824 - مستحب است در ركوع ، زنها دست را از زانو بالاتر بگذارند و زانوها را به عقب ندهند .\r\n\r\n7 سجود\r\nمسأله 825 - نمازگزار بايد در هر ركعت از نمازهاى واجب و مستحب ، بعد از ركوع دو سجده كند و سجده آن است كه پيشانى و كف دو دست و سر دو زانو و سر دو انگشت بزرگ پاها را بر زمين بگذارد . و دو سجده روى هم يك ركن است .\r\nمسأله 826 - اگر عمداً يك سجده كم يا زياد كند ، نماز باطل مىشود ، ولى اگر سهواً يك سجده كم يا زياد كند ، نماز باطل نمىشود .\r\nمسأله 827 - اگر پيشانى را عمداً يا سهواً بر زمين نگذارد سجده نكرده است ، گرچه جاهاى ديگر به زمين برسد ولى اگر پيشانى را بر زمين بگذارد و سهواً جاهاى ديگر را به زمين نرساند ، يا سهواً ذكر نگويد ، سجده صحيح است .\r\nمسأله 828 - هر ذكرى در سجده گفته شود كافى است ولى مستحب است سه مرتبه\r\n« سُبْحانَ اللَّهِ »\r\nيا يك مرتبه\r\n« سُبْحانَ رَبِّىَ الْاعْلى وَ بِحَمْدِهِ »\r\nگفته شود و اگر ذكر ديگر گفته شود ، بايد از سه مرتبه\r\n« سُبْحانَ اللَّهِ »\r\nيا يك مرتبه\r\n« سُبْحانَ رَبِّىَ الْاعْلى و بِحَمْدِهِ »\r\nكمتر نباشد و مستحب است ذكر سجده سه يا پنج يا هفت مرتبه گفته شود .\r\nمسأله 829 - اگر پيش از آنكه پيشانى به زمين برسد عمداً ذكر سجده را بگويد ، يا پيش از تمام شدن ذكر عمداً سر از سجده بردارد ، نماز باطل است .\r\nمسأله 830 - اگر پيش از آنكه پيشانى به زمين برسد سهواً ذكر سجده را بگويد و پيش از آنكه سر از سجده بردارد بفهمد اشتباه كرده ، بايد دوباره در حال آرام بودن ذكر را بگويد .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nمسأله 831 - اگر بعد از آنكه سر از سجده برداشت بفهمد كه پيش از آرام گرفتن بدن ذكر را گفته يا پيش از آنكه‌ذكر سجده‌تمام‌شود سر برداشته ، نمازش‌صحيح است .\r\nمسأله 832 - اگر موقعى كه ذكر سجده را مىگويد ، يكى از هفت عضو را عمداً از زمين بردارد ، نماز باطل مىشود ولى موقعى كه مشغول گفتن ذكر نيست اگر غير پيشانى جاهاى ديگر را از زمين بردارد و دوباره بگذارد اشكال ندارد .\r\nمسأله 833 - اگر پيش از تمام شدن ذكر سجده سهواً پيشانى را از زمين بردارد نمىتواند دوباره به زمين بگذارد و بايد آن را يك سجده حساب كند ، ولى اگر جاهاىديگر را سهواً از زمين برداردبايد دو مرتبه بر زمين‌بگذارد و ذكر را بگويد .\r\nمسأله 834 - بعد از تمام شدن ذكر سجدهء اوّل بايد بنشيند تا بدن آرام گيرد و دوباره به سجده رود .\r\nمسأله 835 - جاى پيشانى نمازگزار بايد از جاى دو كف دست و دو سر زانوها و دو سر انگشتان پاى او پست‌تر و بلندتر از چهار انگشت بسته نباشد .\r\nمسأله 836 - در زمين سراشيب كه سراشيبى آن درست معلوم نيست اگر جاى پيشانى بيش از چهار انگشت بسته پست‌تر يا بلندتر باشد اشكال ندارد .\r\nمسأله 837 - اگر پيشانى را سهواً به چيزى بگذارد كه از چهار انگشت بسته بلندتر است ، چنانچه بلندى آن به قدرى است كه نمىگويند در حال سجده است ، بايد سر را بردارد و اگر بلندى آن به قدرى است كه مىگويند در حال سجده است ، بايد پيشانى را از روى آن به روى چيزى كه بلندى آن به اندازهء چهار انگشت بسته يا كمتر است بكشد ، و اگر كشيدن پيشانى ممكن نيست نماز او باطل است .\r\nمسأله 838 - در سجده بايد كف دست را بر زمين بگذارد ولى در حال ناچارى پشت دست هم مانعى ندارد و اگر پشت دست ممكن نباشد خوب است مچ دست را بگذارد و چنانچه آن را هم نتواند خوب است تا آرنج هر جاى دست را كه مىتواند ، بر زمين بگذارد .\r\nمسأله 839 - در سجده بايد سر دو انگشت بزرگ پاها را بر زمين بگذارد ، و اگر انگشت‌هاى ديگر پا ، يا روى پا را بر زمين بگذارد ، يا به واسطهء بلند بودن ناخن ، سر شست به زمين نرسد نماز باطل است و كسى كه به واسطهء ندانستن مسأله نمازهاى خود را اينطور خوانده بهتر است دوباره بخواند ولى اگر علاوه بر سرِ دو انگشتِ بزرگِ پاها انگشتانِ ديگر را هم بر زمين بگذارد\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nمانعى ندارد .\r\nمسأله 840 - كسى كه مقدارى از شست پايش بريده شده ، بايد بقيهء آن را بر زمين بگذارد ، و اگر چيزى از آن نمانده يا اگر مانده خيلى كوتاه است ، خوب است بقيهء انگشتان را بگذارد ، و اگر هيچ انگشت ندارد ، خوب است هر مقدارى از پا كه باقى مانده ، بر زمين بگذارد . مسأله 841 - اگر به طور غير معمول سجده كند مثلًا به رو بخوابد و مواضع سجده را بر زمين بگذارد ، سجدهء او باطل است .\r\nمسأله 842 - اگر در پيشانى دمل و مانند آن باشد ، چنانچه ممكن است بايد با جاى سالم پيشانى سجده كند .\r\nمسأله 843 - اگر دمل يا زخم تمام پيشانى را گرفته باشد بايد به يكى از دو طرف پيشانى سجده كند و اگر ممكن نيست ، به چانه و اگر به چانه هم ممكن نيست بايد به هر جايى از صورت كه ممكن است سجده كند و اگر به هيچ جاى از صورت ممكن نيست ، بايد با جلوى سر سجده نمايد .\r\nمسأله 844 - كسى كه نمىتواند پيشانى را به زمين برساند ، بايد به قدرى كه مىتواند خم شود و مُهر يا چيز ديگرى را كه سجده بر آن صحيح است روى چيز بلندى گذاشته و طورى پيشانى را بر آن بگذارد كه بگويند سجده كرده است و اگر اصلًا نمىتواند خم شود بايد به نيّت سجده ذكر سجده را بگويد و مستحب است براى سجده با سر يا چشم هم اشاره كند چنان كه خوب است مُهر را بر پيشانى هم بگذارد .\r\nمسأله 845 - اگر پيشانى بى اختيار از جاى سجده بلند شود ، چنانچه ممكن باشد بايد نگذارد دوباره به جاى سجده برسد ، و اين يك سجده حساب مىشود چه ذكر سجده را گفته باشد يا نه و اگر نتواند سر را نگه دارد و بىاختيار دوباره به جاى سجده‌برسد ، روى هم يك سجده حساب مىشود و اگر ذكر نگفته باشد بايد بگويد .\r\nمسأله 846 - جايى كه انسان بايد تقيّه كند مىتواند بر فرش و مانند آن سجده نمايد ، و چنانچه مىتواند ، لازم است براى نماز به جاى ديگر برود .\r\nمسأله 847 - اگر روى تشك پر يا چيز ديگرى كه بعد از سر گذاشتن و مقدارى پايين رفتن آرام مىگيرد سجده كند اشكال ندارد .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nمسأله 848 - اگر انسان ناچار شود كه در زمين گل نماز بخواند مىتواند سجده و تشهّد را ايستاده بخواند و اگر سجده و تشهّد را به طور معمول هم به جا آورد ، نمازش صحيح است . مسأله 849 - در ركعت اوّل و ركعت سوّمى كه تشهّد ندارد ، بايد جلسهء استراحت به جا آورد يعنى بعد از سجدهء دوّم مقدارى آرام بنشيند و بعد برخيزد و اگر بدون نشستن برخيزد ، نماز باطل است .\r\n\r\nچيزهايى كه سجده بر آنها صحيح است\r\nمسأله 850 - بايد بر زمين يا چيزهايى كه مربوط به زمين است مانند سنگ و چوب و علف سجده كرد ولى سجده بر چيزهاى خوراكى مانند گندم و پوشيدنى مانند پنبه و معدنى مانند طلا و نقره صحيح نيست ، امّا سجده كردن بر سنگهاى معدنى مانند سنگ مرمر و سنگهاى سياه اشكال ندارد .\r\nمسأله 851 - سجده بر چيزهايى كه از زمين مىرويد و خوراك حيوان است مثل علف و كاه صحيح است بلكه بر مثل برگ درخت مو و داروهاى خوراكى و بر گياهى كه خوردن آن در بعضى از شهرها معمول است و بر ميوه نارس نيز صحيح است .\r\nمسأله 852 - سجده بر گچ ، آهك ، آجر ، سيمان ، موزائيك و ظروف سفالين و مانند اينها جايز است .\r\nمسأله 853 - سجده بر انواع كاغذها نظير دستمال كاغذى و كاغذ ديوارى و كاغذى كه روى آن نوشته شده است صحيح است .\r\nمسأله 854 - براى سجده بهتر از هر چيز تربت حضرت سيّد الشهدا عليه السلام مىباشد كه موجب قبولى نماز است و روايت شده كه حجابها را پاره مىكند و در محضر ربوبى مىرسد يعنى چيزهايى كه مانع از قبولى نماز است به واسطهء سجده كردن بر تربت حضرت ابى عبداللَّه الحسين عليه السلام رفع مىشود ، بعد از آن ، خاك و بعد از خاك سنگ و بعد از سنگ گياه است .\r\nمسأله 855 - اگر چيزى كه سجده بر آن صحيح است ندارد ، يا اگر دارد به واسطهء سرما يا گرماى زياد و مانند اينها نمىتواند بر آن سجده كند ، بر هر چيزى كه مىتواند بايد سجده كند .\r\nمسأله 856 - اگر در سجدهء اوّل مهر به پيشانى بچسبد و بدون اينكه مهر را بردارد دوباره به سجده برود ، اشكال ندارد .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nمسأله 857 - اگر در بين نماز چيزى كه بر آن سجده مىكند گُم شود و چيزى كه سجده بر آن صحيح است نداشته باشد ، چنانچه وقت وسعت دارد بايد نماز را بشكند ، و اگر وقت تنگ است بايد به هر چيزى كه مىتواند سجده نمايد .\r\nمسأله 858 - مهر يا چيز ديگرى كه بر آن سجده مىكند بايد پاك باشد ولى اگر مثلًا مهر را روى فرش نجس بگذارد يا يك طرف مهر نجس باشد و پيشانى را به طرف پاك آن بگذارد اشكال ندارد .\r\nمسأله 859 - مهر يا چيز ديگرى كه بر آن سجده مىكند بايد تميز باشد پس اگر مهر به قدرى چرك باشد كه پيشانى به خود مهر نرسد سجده باطل است ولى اگر مثلًا رنگ مهر تغيير كرده باشد اشكال ندارد .\r\nمسأله 860 - هرگاه در حال سجده بفهمد پيشانى را بر چيزى گذاشته كه سجده بر آن باطل است ، اگر ممكن باشد بايد پيشانى را از روى آن به روى چيزى كه سجده بر آن صحيح است بكشد و اگر ممكن نيست چنانچه وقت وسعت دارد بايد نماز را بشكند ، و اگر وقت تنگ است نماز را تمام كند و نماز او صحيح است .\r\nمسأله 861 - اگر بعد از سجده بفهمد پيشانى را روى چيزى گذاشته كه سجده بر آن باطل است ، اشكال ندارد .\r\nمسأله 862 - سجده كردن براى غير خداوند متعال به قصد عبادت حرام است ، و بعضى از مردم كه مقابل قبر امامان عليهم السلام پيشانى را بر زمين مىگذارند ، چون براى تعظيم است نه عبادت ، اشكال ندارد .\r\n\r\nمستحبّات سجده\r\nمسأله 863 - در سجده سيزده مورد مستحب است :\r\n1 - كسى كه ايستاده نماز مىخواند بعد از آنكه سر از ركوع برداشت و كاملًا ايستاد و كسى كه نشسته نماز مىخواند بعد از آنكه كاملًا نشست ، براى رفتن به سجده تكبير بگويد .\r\n2 - موقعى كه مرد مىخواهد به سجده برود ، اوّل دستها را و زن اوّل زانوها را به زمين بگذارد .\r\n\r\n","description":"","footnote":"","page_name":" 140 ","page_number":140},
  {"content":"\r\n\r\n3 - بينى را به مهر يا چيزى كه سجده بر آن صحيح است بگذارد .\r\n4 - در حال سجده انگشتان دست را به هم بچسباند و برابر گوش بگذارد به طورى كه سر آنها رو به قبله باشد .\r\n5 - در سجده دعا كند و از خدا حاجت بخواهد و اين دعا را بخواند :\r\n« يا خَيْرَ الْمَسْؤُولينَ وَ يا خَيْرَ الْمُعْطينَ ارْزُقْنى وَ ارْزُقْ عِيالى مِنْ فَضْلِكَ فَانَّكَ ذُوالْفَضْلِ الْعَظيمِ » . « يعنى اى بهترين كسى كه از او سؤال مىكنند و اى بهترين عطا كنندگان ، روزى بده به من و عيال من از فضل خودت پس به درستى كه تو داراى فضل بزرگى هستى » .\r\n6 - بعد از سجده ، بر ران چپ بنشيند و روى پاى راست را بر كف پاى چپ بگذارد .\r\n7 - بعد از هر سجده وقتى نشست و بدنش آرام گرفت تكبير بگويد .\r\n8 - بعد از سجدهء اوّل بدنش كه آرام گرفت بگويد :\r\n« اسْتَغْفِرُاللَّهَ رَبّى وَ اتُوبُ الَيْهِ » . 9 - سجده را طول بدهد و در موقع نشستن دستها را روى رانها بگذارد .\r\n10 - براى رفتن به سجدهء دوم ، در حال آرامى بدن « اللَّهُ اكْبَرُ » بگويد .\r\n11 - در سجده صلوات بفرستد و اگر آن را به قصد ذكرى كه در سجده‌ها دستور داده‌اند بگويد ، اشكال ندارد .\r\n12 - در موقع بلند شدن ، دستها را بعد از زانوها از زمين بردارد .\r\n13 - مردها آرنجها را به زمين نچسبانند و بازوها را از پهلو جدا نگاه دارند و زنها آرنجها را بر زمين بگذارند و اعضاى بدن را به يكديگر بچسبانند .\r\n\r\nاحكام سجده واجب قرآن\r\nمسأله 864 - در هر يك از چهار سورهء والنّجم ، اقرء ، الم تنزيل و حم سجده يك آيهء سجده وجود دارد ، كه اگر انسان بخواند يا به آن گوش دهد ، بعد از تمام شدن آن آيه ، بايد فوراً سجده كند و اگر فراموش كرد ، هر وقت يادش آمد بايد سجده كند .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nمسأله 865 - اگر انسان موقعى كه آيهء سجده را مىخواند ، از ديگرى هم بشنود بايد دو سجده نمايد .\r\nمسأله 866 - در غير نماز اگر در حال سجده آيهء سجده را بخواند يا به آن گوش دهد ، بايد سر از سجده بردارد و دوباره سجده كند .\r\nمسأله 867 - اگر آيهء سجده را از كسى كه قصد خواندن قرآن ندارد بشنود يا از راديو و ضبط صوت و مانند اينها آيهء سجده را بشنود ، واجب است سجده كند .\r\nمسأله 868 - در سجدهء واجب قرآن مىشود بر چيزهاى خوراكى و پوشاكى سجده كرد ، و نيز ساير شرايط سجده را كه در نماز است ، لازم نيست مراعات كند ، بلكه فقط بايد پيشانى روى زمين قرار گيرد .\r\nمسأله 869 - در سجدهء واجب قرآن بايد طورى عمل كند كه بگويند سجده كرد .\r\nمسأله 870 - هرگاه در سجدهء قرآن پيشانى را به قصد سجده به زمين بگذارد ، گرچه ذكر نگويد كافى است و گفتن ذكر ، مستحب است و بهتر است بگويد :\r\n« لا الهَ الَّا اللَّهُ حَقّاً حَقّاً لا الهَ الَّا اللَّهُ ايماناً وَ تَصْديقاً لا الهَ الَّا اللَّهُ عُبُودِيَّةً وَ رِقّاً سَجَدْتُ لَكَ يا رَبِّ تَعَبُّداً وَ رِقّاً لا مُسْتَنْكِفاً وَ لا مُسْتَكْبِراً بَلْ انَا عَبْدٌ ذَليلٌ ضَعيفٌ خائِفٌ مُسْتَجيرٌ » .\r\n\r\n8 تشهّد\r\nمسأله 871 - در ركعت دوّم تمام نمازها و ركعت سوّم نماز مغرب و ركعت چهارم نماز ظهر و عصر و عشا و ركعت اوّل نماز وتر بايد انسان بعد از سجدهء دوّم بنشيند و در حال آرام بودن بدن تشهّد بخواند يعنى بگويد :\r\n« أَشْهَدُ انْ لا الهَ الَّا اللَّهُ وَحْدَهُ لا شَريكَ لَهُ وَ اشْهَدُ انَّ مُحَمَّداً عَبْدُهُ وَ رَسُولُهُ اللَّهُمَّ صَلِّ عَلى مُحَمَّدٍ وَ آلِ مُحَمَّدٍ » . مسأله 872 - اگر تشهّد را فراموش كند و بايستد و پيش از ركوع يادش بيايد كه تشهّد را نخوانده ، بايد بنشيند و تشهّد را بخواند و دوباره بايستد و حمد يا تسبيحات را بخواند و نماز را تمام كند ، و اگر در ركوع يا بعد از آن يادش بيايد بايد نماز را تمام كند و بعد از سلام نماز ، تشهّد را قضا كند و براى تشهّد فراموش شده دو سجدهء سهو به جا آورد .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nمسأله 873 - در تشهّد شش مورد مستحب است :\r\n1 - بر ران چپ بنشيند .\r\n2 - روى پاى راست را به كف پاى چپ بگذارد .\r\n3 - پيش از تشهّد بگويد :\r\n« الْحَمْدُ للَّهِ » . يا بگويد :\r\n« بِسْمِ اللَّهِ وَ بِاللَّهِ وَ الْحَمْدُ للَّهِ وَ خَيْرُ الْاسْماءِ للَّهِ » . 4 - دستها را بر رانها بگذارد و انگشتها را به يكديگر بچسباند .\r\n5 - به دامان خود نگاه كند .\r\n6 - بعد از تمام شدن تشهّد بگويد :\r\n« وَ تَقَبَّلْ شَفاعَتَهُ وَ ارْفَعْ دَرَجَتَهُ » . مسأله 874 - مستحب است زنها در وقت خواندن تشهّد ، رانها را به هم بچسبانند .\r\n\r\n9 سلام نماز\r\nمسأله 875 - بعد از تشهّد ركعت آخر نماز واجب است سلام بگويد و سلام داراى سه جمله است :\r\n« السَّلامُ عَلَيْكَ ايُّهَا النّبِىُّ وَ رَحْمَةُ اللَّهِ وَ بَرَكاتُهُ ، السَّلامُ عَلَيْنا وَ عَلى عِبادِ اللَّه الصَّالِحين ، السَّلامُ عَلَيْكُم وَ رَحْمَةُ اللَّهِ وَ بَرَكاتُهُ » . و سلام واجب ، سلام سوّم است كه مىتواند به آن اكتفا كند .\r\nمسأله 876 - اگر سلام نماز را فراموش كند و موقعى يادش بيايد كه صورت نماز به هم نخورده بايد سلام را بگويد و نمازش صحيح است و اگر موقعى يادش بيايد كه صورت نماز به هم خورده است نمازش صحيح است و لازم نيست سلام را بگويد . ولى مستحب است دو سجدهء سهو به جا آورد .\r\n\r\n10 ترتيب\r\nمسأله 877 - نمازگزار بايد كارهاى نماز را به ترتيبى كه در مسائل گذشته گفته شد انجام دهد و اگر عمداً بر خلاف آن انجام دهد مثلًا سجود را قبل از ركوع يا تشهّد را قبل از سجده انجام دهد نمازش باطل است و اگر از روى فراموشى باشد بايد تا داخل ركن بعد نشده برگردد و انجام\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nدهد به طورى كه ترتيب حاصل شود . و اگر وارد ركن بعد شده نمازش صحيح است مگر آنكه جزء فراموش شده از اركان نماز باشد مثل اينكه ركوع را فراموش كند تا وارد سجده اوّل شود كه در اين صورت نمازش باطل است .\r\n\r\n11 مُوالات\r\nمسأله 878 - انسان بايد نماز را با موالات بخواند ، يعنى كارهاى نماز مانند ركوع و سجود و تشهّد را پشت سر هم به جا آورد و چيزهايى را كه در نماز مىخواند به طورى كه معمول است پشت سر هم بخواند و اگر به قدرى بين آنها فاصله بيندازد كه نگويند نماز مىخواند نمازش باطل است گرچه به طور سهوى باشد .\r\nمسأله 879 - اگر در نماز عمداً بين حرفها يا كلمات فاصله بيندازد گرچه فاصله به قدرى نباشد كه صورت نماز از بين برود نمازش باطل است و اگر سهواً باشد چنانچه مشغول ركن بعد نشده باشد ، بايد آن حرفها يا كلمات را به طور معمول بخواند و اگر مشغول ركن بعد شده باشد ، نمازش صحيح است .\r\nمسأله 880 - طول دادن ركوع و سجود و قيام و قنوت و تشهّد در صورتى كه موالات را به هم بزند نماز را باطل مىكند مثل آنكه سورهء بقره را بعد از حمد و يا دعاى ابوحمزه را در قنوت بخواند .\r\n\r\nقنوت\r\nمسأله 881 - در تمام نمازهاى واجب و مستحب پيش از ركوع ركعت دوّم مستحب است قنوت بخواند ، و در نماز وتر با آنكه يك ركعت مىباشد ، خواندن قنوت پيش از ركوع مستحب است ، و نماز جمعه در هر ركعت يك قنوت دارد ولى قنوت ركعت دوّم بعد از ركوع است و نماز آيات پنج قنوت و نماز عيد فطر و قربان در ركعت اوّل پنج قنوت و در ركعت دوّم چهار قنوت دارند .\r\nمسأله 882 - مستحب است در قنوت دستها را مقابل صورت بگيرد و كف آنها را رو به آسمان و پهلوى هم نگه دارد و غير شَست ، انگشتهاى ديگر را به هم بچسباند و به كف دستها نگاه كند .\r\nمسأله 883 - در قنوت هر ذكرى بگويد گرچه يك « سُبْحانَ اللَّهِ » باشد ، كافى است و بهتر است بگويد :\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n« لا الهَ الَّا اللَّهُ الْحَليمُ الْكَريمُ لا الهَ الَّا اللَّهُ الْعَلِىُّ الْعَظيمُ سُبْحانَ اللَّهِ رَبِّ السَّمواتِ السَّبْعِ وَ رَبِّ الْارَضينَ السَّبْعِ وَ ما فيهِنَّ وَ ما بَيْنَهُنَّ وَ رَبِّ الْعَرْشِ الْعَظيمِ وَ الْحَمْدُ للَّهِ رَبِّ الْعالَمينَ » . « 1 » مسأله 884 - مستحب است انسان قنوت را بلند بخواند ولى براى كسى كه نماز را به جماعت مىخواند ، اگر امام جماعت صداى او را بشنود ، بلند خواندن قنوت مستحب نيست .\r\nمسأله 885 - اگر عمداً قنوت نخواند قضا ندارد و اگر فراموش كند و پيش از آنكه به اندازهء ركوع خم شود يادش بيايد ، مستحب است بايستد و بخواند ، و اگر در ركوع يادش بيايد مستحب است بعد از ركوع قضا كند و اگر در سجده يادش بيايد مستحب است بعد از سلام نماز قضا نمايد .\r\n\r\nاحكام واجبات نماز\r\nمسأله 886 - واجبات نماز بايد به عربى صحيح گفته شود پس اگر طورى به عربى غلط بگويد كه معنى عوض شود يا ترجمهء آنها را بگويد صحيح نيست .\r\nمسأله 887 - در موقع خواندن چيزهاى واجب نماز بايد بدن بىحركت باشد و مستحب است در موقع گفتن ذكرهاى مستحب نماز نظير\r\n« سَمِعَ اللَّهُ لِمَنْ حَمِدَهُ » . نيز بدن آرام باشد ولى حركت دادن سر يا دست يا پا اشكال ندارد ، امّا\r\n« بِحَوْلِ اللَّهِ وَ قُوَّتِهِ اقُومُ وَ اقْعُدُ » . را بايد در حال برخاستن بگويد .\r\nمسأله 888 - اگر موقع خواندن چيزى از نماز بىاختيار به قدرى حركت كند كه از حال آرام بودن خارج شود لازم نيست كه بعد از آرام گرفتن بدن آنچه را كه در حال حركت خوانده دوباره بخواند .\r\n\r\n\r\n","description":"","footnote":"\r\n( 1 ) - نيست خدايى غير از خداوند بردبارِ بزرگوار . نيست خدايى غير از خداوند برترِ بزرگ . منزّه است خداوندى كه پرورش دهندهء آسمانهاى هفت گانه و زمينهاى هفت گانه و آنچه درون آنها و ميان آنهاست و آفريندهء عرش بزرگ است ، و تمام حمد ، ويژهء پرورش دهندهء جهانيان است .\r\n","page_name":" 145 ","page_number":145},
  {"content":"\r\n\r\nمسأله 889 - نماز را بايد طورى بخواند كه لااقل خودش بشنود و اگر به واسطهء سنگينى يا كرى گوش يا سر و صداى زياد نمىشنود بايد طورى بگويد كه اگر مانعى نباشد بشنود .\r\nمسأله 890 - كسى كه لال است يا زبان او مرضى دارد كه نمىتواند نماز را درست بگويد بايد به هرطور كه مىتواند بگويد و اگر هيچ نمىتواند بگويد بايد در قلب خود بگذراند .\r\nمسأله 891 - كسى كه نمىتواند نماز را درست بخواند بايد هرطور كه مىتواند بخواند و نمازش صحيح است و اعاده و قضا هم ندارد .\r\nمسأله 892 - انسان بايد نماز را ياد بگيرد كه غلط نخواند و كسى كه به هيچ قسم نمىتواند صحيح آن را ياد بگيرد ، بايد هرطور كه مىتواند بخواند و بهتر است كه نماز را به جماعت به جا آورد .\r\nمسأله 893 - كسى كه نماز را به خوبى نمىداند ولى مىتواند ياد بگيرد چنانچه وقت نماز وسعت دارد بايد ياد بگيرد .\r\nمسأله 894 - مزد گرفتن براى ياد دادن نماز اشكال ندارد .\r\nمسأله 895 - اگر انسان كلمه‌اى را صحيح بداند و در نماز همانطور بخواند و بعد بفهمد غلط خوانده ، لازم نيست نماز را دوباره بخواند .\r\nمسأله 896 - اگر كلمه‌اى را نداند بايد ياد بگيرد و چنانچه دو جور يا بيشتر بخواند نمازش باطل است .\r\nمسأله 897 - رعايت كردن آنچه را كه علماى تجويد مىگويند نظير مدّهاى واجب ، مراعات مخارج حروف ، وقف به حركت ، وصل به سكون و مانند اينها واجب نيست بلكه اگر طورى بخواند كه بگويند عربى صحيح است ، كفايت مىكند .\r\nمسأله 898 - اختلاف در قرائت كه قرّاء گفته‌اند صحيح نيست و نماز بايد بر طبق قرآن خوانده شود .\r\n\r\nتعقيب نماز\r\nمسأله 899 - مستحب است انسان بعد از نماز مقدارى مشغول تعقيب يعنى خواندن ذكر و دعا و قرآن شود . و بهتر است پيش از آنكه از جاى خود حركت كند رو به قبله تعقيب را بخواند و لازم نيست تعقيب به عربى باشد ولى بهتر است چيزهايى را كه در كتابهاى دعا دستور داده‌اند بخواند ، و از تعقيبهايى كه سفارش بسيار شده است ، تسبيح حضرت زهرا عليها السلام است كه بايد به\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nاين ترتيب گفته شود : 34 مرتبه اللَّه اكبر ، بعد 33 مرتبه الحمدللَّه ، و بعد از آن 33 مرتبه سبحان اللَّه ، و امام صادق عليه السلام فرموده است : تسبيح مادرم حضرت زهرا عليها السلام نزد من بهتر از هزار ركعت نماز است .\r\nمسأله 900 - مستحب است بعد از نماز ، سجدهء شكر نمايد و همين‌قدر كه پيشانى را به قصد شكر بر زمين بگذارد كافى است ، ولى بهتر است صد مرتبه يا سه مرتبه يا يك مرتبه ، شُكْراً للَّهِ يا شُكْراً يا عَفْواً بگويد و نيز مستحب است هر وقت نعمتى به انسان مىرسد يا بلايى از او دور مىشود سجدهء شكر به جا آورد .\r\n\r\nصلوات بر پيامبر اكرم صلى الله عليه و آله و سلم در نماز\r\nمسأله 901 - هر وقت انسان اسم مبارك حضرت رسول صلى الله عليه و آله و سلم مانند محمّد و احمد ، يا لقب و كنيهء آن جناب مثل مصطفى و ابوالقاسم را بگويد يا بشنود ، گرچه در نماز باشد ، مستحب است صلوات بفرستد .\r\nمسأله 902 - موقع نوشتن اسم مبارك حضرت رسول صلى الله عليه و آله و سلم مستحب است صلوات را هم بنويسد و نيز بهتر است هر وقت آن حضرت را ياد مىكند صلوات بفرستد .\r\n\r\nترجمهء نماز\r\n\r\n1 ترجمهء سورهء حمد\r\n« بِسْم اللَّه الرَّحمنِ الرَّحيم » يعنى ابتدا مىكنم به نام خداوندى كه در دنيا بر مؤمن و كافر رحم مىكند و در آخرت بر مؤمن رحم مىنمايد .\r\n« الحَمدُللَّهِ ربِّ العالَمين » يعنى ثنا مخصوص خداوندى است كه پرورش دهندهء همهء موجودات است .\r\n« الرَّحمنِ الرَّحيم » يعنى در دنيابر مؤمن و كافر و در آخرت بر مؤمن رحم مىكند .\r\n« مالِكِ يَومِ الدّين » يعنى مالك و صاحب اختيار روز قيامت است .\r\n« ايّاكَ نَعْبدُ وَ ايّاكَ نَسْتَعين » يعنى فقط تو را عبادت مىكنم و فقط از تو كمك مىخواهم .\r\n« اهْدِنَا الصِّراطَ المُستَقيم » يعنى ما را هدايت كن به راه راست كه آن دين اسلام است .\r\n\r\n","description":"","footnote":"","page_name":" 147 ","page_number":147},
  {"content":"\r\n\r\n« صِراطَ الَّذينَ انْعَمْتَ عَلَيهِم » يعنى راه كسانى كه به آنان نعمت دادى كه آنان پيغمبران و جانشينان پيغمبران هستند .\r\n« غَيرِ المَغْضُوبِ عَلَيهِم وَ لاالضّالّين » يعنى نه به راه كسانى كه بر آنها غضب كرده‌اى و نه آن كسانى كه گمراهند .\r\n\r\n2 ترجمهء سورهء توحيد\r\n« بِسْم اللَّه الرَّحمن الرَّحيم » « قُلْ هُوَ اللَّه احَد » يعنى بگو اى محمّد صلى الله عليه و آله و سلم ، خداوند خدايى است يگانه .\r\n« اللَّهُ الصَّمَد » يعنى خدايى كه از تمام موجودات بىنياز است .\r\n« لَمْ يَلِد وَ لَمْ يُولَد » فرزند ندارد و فرزند كسى نيست .\r\n« وَ لَمْ يَكُنْ لَهُ كُفواً احَد » يعنى هيچ كس از مخلوقات مثل او نيست .\r\n\r\n3 ترجمهء ذكر ركوع و سجود و ذكرهايى كه بعد از آنها مستحب است\r\n« سُبْحانَ رَبِّىَ الْعَظيمِ وَ بِحَمْدِهِ » يعنى پروردگار بزرگ من از هر عيب و نقصى پاك و منزّه است و من مشغول ستايش او هستم .\r\n« سُبْحانَ رَبِّىَ الْاعْلى وَ بِحَمْدِهِ » يعنى پروردگار من كه از همه كس بالاتر مىباشد از هر عيب و نقصى پاك و منزّه است و من مشغول ستايش او هستم .\r\n« سَمِعَ اللَّهُ لِمَنْ حَمِدَه » يعنى خدا بشنود و بپذيرد ثناى كسى كه او را ستايش مىكند .\r\n« أَسْتَغْفِر اللَّه رَبِّى وَ أَتُوبُ إِلَيه » يعنى طلب آمرزش و مغفرت مىكنم از خداوندى كه پرورش دهندهء من است و من به طرف او بازگشت مىنمايم .\r\n« بِحَولِ اللَّه وَ قُوَّتِهِ اقُومُ وَ اقْعُد » يعنى به يارى خداى متعال و قوّهء او برمىخيزم و مىنشينم .\r\n\r\n4 ترجمه قنوت\r\n« لا الهَ الّا اللَّه الحَلَيم الكَريم » يعنى نيست خدايى سزاوار پرستش مگر خداى يكتاى بى همتايى كه صاحب حلم و كرم است .\r\n« لا الهَ الّا اللَّه العَلىِّ العَظيم » يعنى نيست خدايى سزاوار پرستش مگر خداى يكتاى\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nبىهمتايى كه بلند مرتبه و بزرگ است .\r\n« سُبْحانَ اللَّه رَبِّ السَّمواتِ السَّبْع وَ رَبِّ الأرَضينِ السَّبْع » يعنى پاك و منزّه است خداوندى كه پروردگار هفت آسمان و پروردگار هفت زمين است .\r\n« وَ ما فيهنَّ وَ ما بَينَهُنَّ وَ رَبِّ العَرْشِ العَظيم » يعنى پروردگار هر چيزى است كه در آسمانها و زمينها و ما بين آنها است و پروردگار عرش بزرگ است .\r\n« وَ الحَمْدُللَّهِ رَبِّ العالَمين » يعنى حمد و ثنا مخصوص خداوندى است كه پرورش دهندهء تمام موجودات است .\r\n\r\n5 - ترجمهء تسبيحات اربعه\r\n« سُبْحانَ اللَّهِ وَالْحَمْدُ للَّهِ وَ لا الهَ الَّا اللَّهُ وَ اللَّهُ اكْبَرُ » . يعنى پاك و منزّه است خداوند تعالى و ثنا مخصوص اوست و نيست خدايى سزاوار پرستش مگر خداى بىهمتا و بزرگتر است از اين كه او را وصف كنند .\r\n\r\n6 - ترجمهء تشهّد و سلام\r\n« أَشْهَدُ انْ لا الهَ الَّا اللَّهُ وَحْدَهُ لا شَريكَ لَهُ » يعنى ستايش مخصوص پروردگار است ، شهادت مىدهم كه خدايى سزاوار پرستش نيست مگر خدايى كه يگانه است و شريك ندارد .\r\n« وَ اشْهَدُ انَّ مُحَمَّداً عَبْدُهُ وَ رَسُولُهُ » يعنى شهادت مىدهم كه محمّد صلى الله عليه و آله و سلم بندهء خدا و فرستادهء اوست .\r\n« اللَّهُمَّ صَلِّ عَلى مُحَمَّدٍ وَ آلِ مُحَمَّدٍ » يعنى خدايا رحمت بفرست بر محمّد و آل محمّد .\r\n« وَ تَقَبَّلْ شَفاعَتَهُ وَ ارْفَعْ دَرَجَتَهُ » يعنى قبول كن شفاعت پيغمبر را و درجهء آن حضرت را نزد خود بلند كن .\r\n« السَّلامُ عَلَيْكَ ايُّهَا النّبِىُّ وَ رَحْمَةُ اللَّهِ وَ بَرَكاتُهُ » يعنى سلام بر تو اى پيغمبر و رحمت و بركات خداوند بر تو باد .\r\n« السَّلامُ عَلَيْنا وَ عَلى عِبادِ اللَّه الصَّالِحين » يعنى سلام خداوند بر ما نمازگزاران و تمام بندگان خوب او .\r\n« السَّلامُ عَلَيْكُم وَ رَحْمَةُ اللَّهِ وَ بَرَكاتُهُ » يعنى سلام و رحمت و بركات خداوند بر شما مؤمنين باد .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\n\r\nاحكام مبطلات نماز\r\nمسأله 903 - دوازده چيز نماز را باطل مىكند و آنها را مبطلات مىگويند :\r\nاوّل آنكه در بين نماز يكى از شرطها يا اجزاى آن از بين برود .\r\nدوّم از مبطلات آن است كه در بين نماز عمداً يا سهواً يا از روى ناچارى كارى كه وضو يا غسل را باطل مىكند انجام دهد .\r\nسوّم از مبطلات آن است كه دست بسته نماز بخواند آنگونه كه اهل تسنن انجام مىدهند ولى اگر از روى فراموشى يا تقيّه يا نه به قصد جزئيت بلكه براى خاراندن بدن باشد اشكال ندارد .\r\nچهارم از مبطلات آن است كه بعد از حمد آمين بگويد آنگونه كه اهل تسنن انجام مىدهند ولى اگر از روى فراموشى يا تقيّه يا نه به قصد جزئيّت بلكه به قصد دعا بگويد اشكال ندارد .\r\nپنجم از مبطلات نماز آن است كه عمداً يا سهواً پشت به قبله كند ، يا به طرف راست يا چپ قبله برگردد بلكه اگر صورت را به تنهايى به طرف راست يا چپ قبله برگرداند نيز نماز باطل مىشود ولى اگر بدن يا صورت را كمى برگرداند به طورى كه از قبله خارج نشود ، عمداً باشد يا سهواً ، نماز باطل نمىشود .\r\nششم از مبطلات نماز آن است كه عمداً جمله يا كلمه‌اى بگويد و از آن جمله يا كلمه قصد معنى كند گرچه معنى هم نداشته باشد .\r\nمسأله 904 - سرفه كردن و آروغ زدن و آه كشيدن در نماز اشكال ندارد ولى گفتن آخ و آه و مانند اينها ، اگر عمدى باشد نماز را باطل مىكند .\r\nمسأله 905 - اگر كلمه‌اى را به قصد ذكر بگويد مثلًا به قصد ذكر بگويد « اللَّه اكبر » و در موقع گفتن آن ، صدا را بلند كند كه چيزى را به ديگرى بفهماند اشكال ندارد بلكه اگر به قصد اين كه‌چيزى به كسى بفهماند كلمه‌اى را به قصد ذكر بگويد اشكال ندارد .\r\nمسأله 906 - خواندن قرآن در نماز ، غير از چهار سوره‌اى كه سجدهء واجب دارد و نيز دعا كردن در نماز اشكال ندارد گرچه به فارسى يا زبان ديگر باشد .\r\nمسأله 907 - اگر چيزى از حمد و سوره و ذكرهاى نماز را عمداً يا احتياطاً چند مرتبه بگويد اشكال ندارد ولى اگر به خاطر وسوسه باشد جايز نيست .\r\nمسأله 908 - در حال نماز ، انسان نبايد به ديگرى سلام كند ولى اگر ديگرى به او سلام كند بايد\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nجواب او را بدهد .\r\nمسأله 909 - انسان بايد جواب سلام را چه در نماز يا غير نماز فوراً بگويد ، و اگر عمداً يا از روى فراموشى جواب سلام را به قدرى طول دهد كه اگر جواب بگويد جواب آن سلام حساب نشود ، چنانچه در نماز باشد نبايد جواب بدهد و اگر در نماز نباشد ، جواب دادن واجب نيست .\r\nمسأله 910 - بايد جواب سلام را طورى بگويد كه سلام كننده بشنود ولى اگر سلام كننده كر باشد يا سلام كند و تند رد شود چنانچه انسان به طور معمول جواب او را بدهد كافى است .\r\nمسأله 911 - اگرنمازگزار جواب‌سلام را ندهدمعصيت‌كرده ولىنمازش صحيح است .\r\nمسأله 912 - اگر كسى به نمازگزار غلط سلام كند ، به طورى كه سلام حساب نشود ، جواب او واجب نيست .\r\nمسأله 913 - جواب سلام كسى كه از روى مسخره يا شوخى سلام مىكند واجب نيست و خوب است در جواب سلام غير مسلمان گفته شود عليك .\r\nمسأله 914 - اگر كسى به عده‌اى سلام كند ، جواب سلام او بر همهء آنان واجب است ولى اگر يكى از آنان جواب دهد كافى است .\r\nمسأله 915 - سلام كردن مستحب است و خيلى سفارش شده است كه سواره به پياده و ايستاده به نشسته و كوچكتر به بزرگتر سلام كند .\r\nمسأله 916 - اگر دو نفر با هم به يكديگر سلام كنند ، بر هر يك واجب است جواب سلام ديگرى را بدهد .\r\nمسأله 917 - در غير نماز ، مستحب است جواب سلام را بهتر از سلام بگويد مثلًا اگر كسى گفت سلام عليكم در جواب بگويد سلام عليكم و رحمة اللَّه .\r\nهفتم از مبطلات نماز خندهء با صداست ولى اگر سهواً باشد به اين معنى كه فراموش كرده است در نماز است ، و يا اضطراراً باشد به اين معنى كه نتواند جلوى خندهء خود را بگيرد ، و يا جهل به مسأله باشد ، نماز باطل نمىشود گرچه در هر سه صورت بهتر است نماز را دوباره بخواند ، امّا تبسّم و لبخند نماز را باطل نمىكند .\r\nمسأله 918 - اگر براى جلوگيرى از صداى خنده حالش تغيير كند ، مثلًا رنگش سرخ شود ، نماز باطل نمىشود ولى بهتر است كه نماز را دوباره بخواند .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nهشتم از مبطلات نماز آن است كه براى دنيا با صدا گريه كند ولى اگر براى دنيا بى صدا يا سهواً يا بىاختيار يا از روى ندانستن مسأله گريه كند اشكال ندارد و همچنين اگر از ترس خدا يا براى آخرت يا مصائب ائمّه عليهم السلام گريه كند ، آهسته باشد يا بلند ، اشكال ندارد بلكه از بهترين اعمال است .\r\nنهم از مبطلات نماز كارى است كه صورت نماز را به هم زند مثل به هوا پريدن يا ساكت ماندن به مقدارى كه نگويند نماز مىخواند عمداً باشد يا سهواً ، با اختيار باشد يا بدون اختيار ، از روى جهل به مسأله باشد يا نه ، ولى كارى كه صورت نماز را به هم نزند مثل اشاره كردن به وسيلهء دست اشكال ندارد .\r\nمسأله 919 - اگر در بين نماز كارى انجام دهد يا مدّتى ساكت شود و شك كند كه نماز به هم خورده يا نه ، نمازش صحيح است .\r\nدهم از مبطلات نماز خوردن و آشاميدن است در صورتى كه عمداً و با علم به مسأله باشد ، مانند آب خوردن ، حتّى اگر قند يا شكر و مانند اينها را در دهان بگذارد و در حال نماز كم‌كم آب شود و فرو ببرد نمازش باطل مىشود ولى اگر در بين نماز غذايى را كه لاى دندانها مانده فرو ببرد اشكال ندارد .\r\nيازدهم از مبطلات نماز شك در ركعتهاى نماز دو ركعتى و سه ركعتى يا در دو ركعت اوّل نمازهاى چهار ركعتى است .\r\nدوازدهم از مبطلات نماز آن است كه ركن نماز را عمداً يا سهواً كم يا زياد كند ، يا چيزى را كه ركن نيست عمداً كم يا زياد نمايد .\r\nمسأله 920 - اگر بعد از نماز شك كند كه در بين نماز كارى كه نماز را باطل مىكند انجام داده يا نه ، نمازش صحيح است .\r\n\r\nمكروهات نماز\r\nمسأله 921 - در نماز ، يازده عمل ، مكروه است :\r\n1 - صورت را كمى به طرف راست يا چپ بگرداند .\r\n2 - چشمها را ببندد يا به طرف راست و چپ بگرداند .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n3 - با ريش و دست خود بازى كند .\r\n4 - انگشتها را داخل هم نمايد .\r\n5 - آب دهان بيندازد .\r\n6 - به خط قرآن يا كتاب يا خط انگشترى نگاه كند .\r\n7 - موقع‌خواندن‌حمد و سوره و گفتن‌ذكر ، براىشنيدن‌حرف‌كسى ساكت‌شود .\r\n8 - انجام هر كارى كه خضوع و خشوع را از بين ببرد .\r\n9 - نماز خواندن در موقعى كه انسان خوابش مىآيد .\r\n10 - نماز خواندن موقع خوددارى كردن از بول .\r\n11 - نماز خواندن در لباس تنگ كه بدن را فشار دهد .\r\n\r\nمواردى كه مىشود نماز واجب را شكست\r\nمسأله 922 - شكستن نماز واجب از روى اختيار حرام است ولى براى جلوگيرى از ضرر مالى يا بدنى يا عرضى مانعى ندارد بلكه واجب است ، ولى شكستن نماز براى مالى كه اهميّت ندارد واجب نيست بلكه مكروه است .\r\nمسأله 923 - اگر در بين نماز بفهمد كه مسجد نجس است ، چنانچه وقت تنگ باشد بايد نماز را تمام كند و اگر وقت وسعت دارد مىتواند نماز را بشكند و مسجد را تطهير نمايد .\r\nمسأله 924 - اگر قبل از نماز بفهمد كه مسجد نجس است ، اگر وقت وسعت دارد بايد مسجد را تطهير كند و بعد نماز بخواند ولى اگر اوّل نماز بخواند نماز او صحيح است گرچه معصيت كرده است .\r\nمسأله 925 - در جاهايى كه بايد نماز را بشكند ، اگر نماز را تمام كند معصيت كرده ، ولى نماز او صحيح است .\r\nمسأله 926 - اگر پيش از آنكه به اندازهء ركوع خم شود ، يادش بيايد كه اذان يا اقامه را فراموش كرده ، چنانچه وقت نماز وسعت دارد ، مستحب است براى گفتن آنها نماز را بشكند .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n\r\nظنّيّات نماز\r\nمسأله 927 - ظنّ و گمان در نمازهاى واجب و مستحب حكم يقين را دارد و بايد بر طبق گمان عمل كند چه در ركعات نماز باشد و چه در اجزاى نماز ، مثلًا اگر شك كند كه يك ركعت خوانده است يا دو ركعت ، و گمان او بر دو ركعت است بايد بنا را بر دو بگذارد ، چه در نمازهاى دو ركعتى باشد و چه در نمازهاى سه ركعتى و چهار ركعتى ، و نيز اگر شك كند ركوع كرده يا نه و گمان دارد كه ركوع كرده است بايد سجده رود .\r\nمسأله 928 - هرگاه در ابتدا گمانش به يك طرف قرار گرفت و بعد حالت شك برايش پيدا شد بايد به دستور شك عمل كند ولى اگر حالت شك داشت و بعد حالت گمان براى او پيدا شد بايد مطابق گمان عمل كند .\r\nمسأله 929 - كسى كه نمىداند حالتى كه برايش پيدا شده شك است يا ظن ، بايد به احكام شك عمل كند .\r\n\r\nشكيّات نماز\r\nشكيّات نماز 21 قسم است ، شش قسم آن شكهايى است كه نماز را باطل مىكند و به شش قسم آن نبايد اعتنا كرد و نه قسم ديگر آن صحيح است .\r\n\r\nشكهاى مُبْطِل ( باطل كننده )\r\nمسأله 930 - شكهايى كه نماز را باطل مىكند ، شش مورد است :\r\nاوّل : شك در شماره ركعتهاى نماز دو ركعتى واجب مثل نماز صبح و نماز مسافر .\r\nدوّم : شك در شماره ركعتهاى نماز سه ركعتى .\r\nسوّم : آنكه در نماز چهار ركعتى شك كند كه يك ركعت خوانده يا بيشتر .\r\nچهارم : آنكه در نماز چهار ركعتى پيش از تمام شدن سجده دوّم شك كند كه دو ركعت خوانده يا بيشتر .\r\nپنجم : شك در ركعات نماز در حال ركوع و سجود يا در حال رفتن به سجده يا برخاستن از سجده .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nششم : شك در ركعتهاى نماز كه نداند چند ركعت خوانده است .\r\nمسأله 931 - اگر يكى از شكهاى باطل كننده براى انسان پيش آيد ، نمىتواند نماز را به هم بزند ، بلكه بايد به قدرى فكر كند تا شك مستقر شود به اين معنى كه از پيدا شدن يقين يا گمان نااميد شود .\r\n\r\nشكهاى غير قابل اعتناء\r\nشش مورد است :\r\n\r\n1 شك در چيزى كه محلّ آن گذشته است\r\nمسأله 932 - اگر در بين نماز شك كند كه يكى از كارهاى واجب آن را انجام داده يا نه ، مثلًا شك كند كه حمد خوانده يا نه ، چنانچه مشغول كارى كه بايد بعد از آن انجام دهد نشده ، بايد آنچه را كه در انجام آن شك كرده به جا آورد ، و اگر مشغول كارى كه بايد بعد از آن انجام دهد شده ، به شك خود اعتنا نكند .\r\nمسأله 933 - اگر در بين خواندن آيه‌اى شك كند كه آيهء پيش را خوانده يا نه ، يا وقتى آخر آيه را مىخواندشك‌كند كه اوّل آن راخوانده يا نه ، بايدبه‌شك‌خود اعتنانكند .\r\nمسأله 934 - اگر در حالى كه به سجده مىرود شك كند كه ركوع كرده يا نه ، يا شك كند كه بعد از ركوع ايستاده يا نه ، به شك خود اعتنا نكند .\r\nمسأله 935 - اگر در حال برخاستن شك كند كه تشهّد يا سجده را به جا آورده يا نه ، بايد اعتنا نكند .\r\nمسأله 936 - اگر شك كند كه سلام نماز را گفته يا نه ، يا شك كند درست گفته يا نه ، چنانچه مشغول كارى شده باشد نظير گفتن اللَّه اكبر بعد از سلام ، بايد به شك خود اعتنا نكند و همچنين اگر در صحيح گفتن سلام شك كند بايد به شك خود اعتنا ننمايد چه مشغول كار ديگرى شده باشد يا نه .\r\n\r\n2 شك بعد از سلام\r\nمسأله 937 - هرگاه بعد از سلام نماز شك كند كه نمازش صحيح بوده يا نه ، خواه شك مربوط به عدد ركعتهاى نماز باشد ، يا شرايط نماز مانند قبله و طهارت يا اجزاى نماز مانند ركوع و سجود ، به شك خود اعتنا نكند .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\n\r\n3 شك بعد از وقت\r\nمسأله 938 - اگر بعد از گذشتن وقت نماز شك كند كه نماز خوانده يا نه ، يا گمان كند كه نخوانده ، خواندن آن لازم نيست ، ولى اگر پيش از گذشتن وقت شك كند كه نماز خوانده يا نه ، يا گمان كند كه نخوانده ، بايد آن نماز را بخواند بلكه اگر گمان كند كه خوانده ، بايد آن را به جا آورد .\r\nمسأله 939 - اگر بعد از گذشتن وقت نماز ظهر و عصر بداند چهار ركعت نماز خوانده ولى نداند به نيّت ظهر خوانده يا به نيّت عصر ، بايد چهار ركعت نماز قضا به نيّت نمازى كه بر او واجب است بخواند .\r\nمسأله 940 - اگر بعد از گذشتن وقت نماز مغرب و عشا بداند يك نماز خوانده ولى نداند سه ركعتى خوانده يا چهار ركعتى ، بايد قضاى نماز مغرب و عشا را بخواند .\r\n\r\n4 شكّ كسى كه زياد شكّ مىكند ( كثير الشكّ )\r\nمسأله 941 - اگر كسى در يك نماز سه مرتبه شك كند ، يا در سه نماز پشت سر هم مثلًا در نمازصبح و ظهر و عصر شك‌كند ، كثيرالشك است و چنانچه‌زياد شك كردن او از غضب يا ترس يا پريشانى حواس نباشد ، به شك خود اعتنا نكند .\r\nمسأله 942 - كثير الشّك اگر در به جا آوردن چيزى شك كند ، چنانچه به جا آوردن آن نماز را باطل نمىكند ، بايد بنا بگذارد كه آن را به جا آورده ، مثلًا اگر شك كند كه ركوع كرده يا نه ، بايد بنا بگذارد كه ركوع كرده است ، و اگر به جا آوردن آن نماز را باطل مىكند بايد بنا بگذارد كه آن را انجام نداده مثلًا اگر شك كند كه يك ركوع كرده يا بيشتر چون زياد شدن ركوع نماز را باطل مىكند بايد بنا بگذارد كه بيشتر از يك ركوع نكرده است .\r\nمسأله 943 - كسى كه در يك چيز نماز زياد شك مىكند ، چنانچه در چيزهاى ديگر نماز شك كند بايد به دستور شك عمل نمايد ، مثلًا كسى كه زياد شك مىكند سجده كرده يا نه ، اگر در به جا آوردن ركوع شك كند بايد به دستور شك رفتار نمايد .\r\nمسأله 944 - كسى كه در نماز مخصوصى مثلًا در نماز ظهر زياد شك مىكند اگر در نماز ديگر مثلًا در نماز عصر شك كند ، بايد به دستور شك رفتار نمايد .\r\nمسأله 945 - كسى كه وقتى در جاى مخصوصى نماز مىخواند زياد شك مىكند ، اگر در غير آنجا نماز بخواند و شكى براى او پيش آيد ، بايد به دستور شك عمل نمايد .\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nمسأله 946 - اگر انسان شك كند كه كثير الشّك شده يا نه ، بايد به دستور شك عمل كند . و كثير الشّك تا وقتى يقين نكند كه به حال معمولى مردم برگشته ، بايد به شك خود اعتنا نكند .\r\nمسأله 947 - كسانى كه بسيار شك مىكنند يا زود يقين به چيزى پيدا مىكنند كه به آنها وسواسى مىگويند ، يقين و گمان و شك آنها اعتبار ندارد و بايد طبق متعارف مردم عمل كنند بلكه بايد بر آنچه كه به نفع آنهاست بنا بگذارند مثلًا كسى كه وسواسى در طهارت و نجاست است ، اگر شك كرد بلكه اگر يقين كرد كه نجاست به او ترشّح كرده است بايد اعتنا نكند و همين مقدار كه يك مرتبه مثلًا چيز نجسى را زير شير آب گرفت ، پاك بداند . و وسواسى اگر به شك بلكه به يقين خود اعتنا كند ، حرام و موجب خسران دنيا و آخرت اوست .\r\n\r\n5 شك امام و مأموم\r\nمسأله 948 - اگر امام جماعت در نماز شك كند كه مثلًا سه ركعت خوانده يا چهار ركعت ، يا دو سجده كرده يا يك سجده ، بايد به گفتهء مأموم عمل كند و همچنين اگر مأموم شك كند بايد از امام‌پيروى كند و به شك خود اعتنا ننمايد .\r\nمسأله 949 - مأموم براى آگاه كردن امام مىتواند ذكرى نظير اللَّه اكبر بگويد .\r\n\r\n6 شك در نماز مستحبّى\r\nمسأله 950 - اگر در شماره ركعتهاى نماز مستحبّى شك كند ، چنانچه طرف بيشتر شك نماز را باطل مىكند بايد بنا را بر كمتر بگذارد مثلًا اگر در نافلهء صبح شك كند كه دو ركعت خوانده يا سه ركعت ، بايد بنا بگذارد كه دو ركعت خوانده است و اگر طرف بيشتر شك نماز را باطل نمىكند ، مثلًا شك كند كه دو ركعت خوانده يا يك ركعت ، به هر طرف شك عمل كند نمازش صحيح است .\r\nمسأله 951 - اگر در نماز نافله كارى كند كه براى آن سجدهء سهو واجب مىشود ، يا يك سجده يا تشهّد را فراموش نمايد ، لازم نيست بعد از نماز ، سجده سهو يا قضاى سجده و تشهّد را به جا آورد .\r\n\r\nشكهاى صحيح\r\nمسأله 952 - در نُه صورت اگر در شمارهء ركعتهاى نماز چهار ركعتى شك كند ، بايد كمى فكر نمايد\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nپس اگر يقين يا گمان به يك طرف شك پيدا كرد ، همان طرف را بگيرد و نماز را تمام كند و در غير اين صورت به دستورهايى كه گفته مىشود عمل نمايد و آن نُه صورت از اين قرار است :\r\nاوّل : آنكه بعد از سر برداشتن از سجدهء دوّم شك كند دو ركعت خوانده يا سه ركعت ، كه بايد بنا بگذارد سه ركعت خوانده و يك ركعت ديگر بخواند و نماز را تمام كند و بعد از نماز يك ركعت نماز احتياط ايستاده به جا آورد .\r\nدوّم : شك بين دو و چهار بعد از سر برداشتن از سجدهء دوّم كه بايد بنا بگذارد چهار ركعت خوانده و نماز را تمام كند و بعد از نماز دو ركعت نماز احتياط ايستاده بخواند .\r\nسوّم : شك بين دو و سه و چهار بعد از سر برداشتن از سجدهء دوّم كه بايد بنا بر چهار بگذارد و بعد از نماز دو ركعت نماز احتياط ايستاده و بعد دو ركعت نشسته به جا آورد .\r\nچهارم : شك بين چهار و پنج بعد از سر برداشتن از سجده دوّم كه بايد بنا بر چهار بگذارد و نماز را تمام كند و بعد از نماز دو سجدهء سهو به جا آورد .\r\nپنجم : شك بين سه و چهار كه در هر جاى نماز باشد بايد بنا بر چهار بگذارد و نماز را تمام كند و بعد از نماز يك ركعت نماز احتياط ايستاده يا دو ركعت نشسته به جا آورد .\r\nششم : شك بين چهار و پنج در حال ايستاده كه بايد بنشيند و تشهّد بخواند و نماز را سلام دهد و يك ركعت نماز احتياط ايستاده يا دو ركعت نشسته به جا آورد .\r\nهفتم : شك بين سه و پنج در حال ايستاده كه بايد بنشيند و تشهّد بخواند و نماز را سلام دهد و دو ركعت نماز احتياط ايستاده به جا آورد .\r\nهشتم : شك بين سه و چهار و پنج در حال ايستاده كه بايد بنشيند و تشهّد بخواند و بعد از سلام نماز دو ركعت نماز احتياط ايستاده و بعد دو ركعت نشسته به جا آورد .\r\nنهم : شك بين پنج و شش در حال ايستاده كه بايد بنشيند و تشهّد بخواند و نماز را سلام دهد و دو سجدهء سهو به جا آورد .\r\nمسأله 953 - اگر يكى از شكهاى صحيح براى انسان پيش آيد نبايد نماز را بشكند و اگر پيش از انجام كارى كه نماز را باطل مىكند مثل رو گرداندن از قبله ، نماز را از سر گيرد نماز دومش هم باطل است ، و اگر بعد از انجام كارى كه نماز را باطل مىكند مشغول نماز شود نماز دومش صحيح است .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nمسأله 954 - اگر شك او از بين برود و شك ديگرى برايش پيش آيد ، مثلًا اوّل شك كند كه دو ركعت خوانده يا سه ركعت ، بعد شك كند كه سه ركعت خوانده يا چهار ركعت بايد به دستور شك دوّم عمل نمايد .\r\nمسأله 955 - اگر بعد از نماز شك كند كه در نماز مثلًا بين دو و چهار شك كرده يا بين سه و چهار ، بايد دوباره نماز را بخواند .\r\nمسأله 956 - اگر بعد از نماز بفهمد كه در نماز شكّى براى او پيش آمده ولى نداند از شكهاى باطل كننده بوده يا صحيح ، و اگر از شكهاى صحيح بوده كدام قسم آن بوده است ، بايد دوباره نماز را بخواند .\r\nمسأله 957 - كسى كه نشسته نماز مىخواند اگر شكّى كند كه بايد براى آن يك ركعت نماز احتياط ايستاده يا دو ركعت نشسته بخواند ، بايد دو ركعت نشسته به جا آورد بلكه اگر شكّى كند كه بايد براى آن دو ركعت نماز احتياط ايستاده بخواند ، بايد دو ركعت نشسته به جا آورد .\r\nمسأله 958 - كسى كه ايستاده نماز مىخواند ، اگر موقع خواندن نماز احتياط از ايستادن عاجز شود ، بايد نماز احتياط را نشسته به جا آورد .\r\nمسأله 959 - كسى كه نشسته نماز مىخواند ، اگر موقع خواندن نماز احتياط بتواند بايستد بايد نماز احتياط را ايستاده بخواند .\r\n\r\nاحكام نماز احتياط\r\nمسأله 960 - كسى كه نماز احتياط بر او واجب است ، بايد بعد از سلام نماز بدون اين كه كار ديگرى انجام دهد نيّت نماز احتياط كند و تكبير بگويد و حمد را بخواند و به ركوع رود و دو سجده نمايد پس اگر يك ركعت نماز احتياط بر او واجب است ، بعد از دو سجده تشهّد بخواند و سلام دهد و اگر دو ركعت نماز احتياط بر او واجب است ، بعد از دو سجده يك ركعت ديگر مثل ركعت اوّل به جا آورد و بعد از تشهّد سلام دهد .\r\nمسأله 961 - نماز احتياط اذان و اقامه و سوره و قنوت ندارد و بايد حمد و حتّى بسم‌اللَّه آن را آهسته بخواند .\r\nمسأله 962 - اگر پيش از خواندن نماز احتياط بفهمد كه ركعتهاى نمازش كم بوده ، چنانچه كارى كه\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nنماز را باطل مىكند انجام نداده ، بايد آنچه از نماز نخوانده ، بخواند و براى سلام بىجا دو سجدهء سهو بنمايد . و اگر كارى كه نماز را باطل مىكند انجام داده ، مثلًا پشت به قبله كرده ، بايد نماز را دوباره به جا آورد .\r\nمسأله 963 - اگر بعد از نماز احتياط بفهمد كسرى نمازش به مقدار نماز احتياط بوده مثلًا در شك بين سه و چهار ، يك ركعت نماز احتياط بخواند بعد بفهمد نماز را سه ركعت خوانده ، نمازش صحيح است ، ولى اگر بفهمد كسرى نماز كمتر يا بيشتر از نماز احتياط بوده بايد نماز را دوباره بخواند .\r\nمسأله 964 - اگر شك كند نماز احتياطى را كه بر او واجب بوده به جا آورده يا نه ، در صورتى كه مشغول كار ديگرى نشده باشد بايد نماز احتياط را بخواند و اگر مشغول كار ديگرى شده است به شك خود اعتنا نكند .\r\nمسأله 965 - اگر در نماز احتياط ركنى را زياد كند يا مثلًا به جاى يك ركعت دو ركعت بخواند نماز احتياط باطل مىشود و بايد اصل نماز را بخواند .\r\nمسأله 966 - اگر در نماز احتياط چيزى كه ركن نيست سهواً كم يا زياد شود سجدهء سهو ندارد .\r\nمسأله 967 - اگر نماز احتياط و قضاى يك سجده يا قضاى يك تشهّد يا دو سجدهء سهو بر او واجب شود بايد اوّل نماز احتياط را به جا آورد .\r\n\r\nاحكام سهويّات نماز\r\nمسأله 968 - براى پنج مورد ، بعد از سلام نماز ، بايد دو سجدهء سهو به جا آورده شود :\r\nاوّل : در بين نماز سهواً حرف بزند .\r\nدوّم : در جايىكه‌نبايد نماز را سلام دهد ، مثلًا در ركعت اوّل سهواً سلام بدهد .\r\nسوّم : يك سجده را فراموش كند .\r\nچهارم : تشهّد را فراموش كند .\r\nپنجم : در نماز چهار ركعتى بعد از سجدهء دوّم شك كند كه چهار ركعت خوانده يا پنج ركعت .\r\nمسأله 969 - اگر انسان اشتباهاً يا به خيال اينكه نمازش تمام شده ، حرف بزند بايد دو سجدهء سهو به جا آورد .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nمسأله 970 - اگر چيزى را كه غلط خوانده دوباره به طور صحيح بخواند براى دوباره خواندن آن سجدهء سهو واجب نيست .\r\nمسأله 971 - اگر در نماز سهواً مدّتى حرف بزند و تمام آنها يك مرتبه حساب شود ، دو سجدهء سهو بعد از سلام نماز كافى است .\r\nمسأله 972 - اگر سهواً تسبيحات اربعه را نگويد يا بيشتر از سه مرتبه بگويد ، مستحب است كه بعد از نماز دو سجدهء سهو به جا آورد .\r\nمسأله 973 - اگر در جايى كه نبايد سلام نماز را بگويد سهواً بگويد :\r\n« السّلام عليكم و رحمة اللَّه و بركاته » . بايد دو سجدهء سهو بنمايد ، ولى اگر اشتباهاً مقدارى از اين سلام را بگويد ، يا بگويد :\r\n« السّلام عليك ايّها النّبىّ و رحمة اللَّه و بركاته » . يا بگويد :\r\n« السّلام علينا و على عباد اللَّه الصّالحين » . مستحب است كه دو سجدهء سهو به جا آورد .\r\nمسأله 974 - اگر در جايى كه نبايد سلام دهد اشتباهاً هر سه سلام را بگويد ، دو سجدهء سهو كافى است .\r\nمسأله 975 - اگر در ركوع يا بعد از آن يادش بيايد كه يك سجده يا تشهّد را از ركعت پيش فراموش كرده ، بايد بعد از سلام نماز سجده يا تشهّد را قضا نمايد و بعد از آن ، دو سجدهء سهو به جا آورد .\r\nمسأله 976 - اگر سجدهء سهو را بعد از سلام نماز عمداً به جا نياورد ، معصيت كرده و واجب است هر چه زودتر آن را انجام دهد و چنانچه سهواً به جا نياورد ، هر وقت يادش آمد بايد فوراً انجام دهد و لازم نيست نماز را دوباره بخواند .\r\nمسأله 977 - اگر شك دارد كه سجدهء سهو بر او واجب‌شده يا نه ، لازم نيست‌به جا آورد .\r\nمسأله 978 - كسى كه شك دارد مثلًا دو سجدهء سهو بر او واجب شده يا چهار تا ، اگر دو سجده بنمايد كافى است .\r\nمسأله 979 - سجده و تشهّدى را كه انسان فراموش كرده و بعد از نماز قضاى آن را به جا مىآورد ، بايد تمام شرايط نماز مانند پاك بودن بدن و لباس و رو به قبله بودن و شرطهاى ديگر را\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nداشته باشد .\r\nمسأله 980 - اگر سجده يا تشهّد را چند دفعه فراموش كند ، مثلًا يك سجده از ركعت اوّل و يك سجده از ركعت دوّم فراموش نمايد ، بايد بعد از نماز ، قضاى هر دو را با سجده‌هاى سهوى كه براى آنها لازم است ، به جا آورد و لازم نيست معيّن كند كه قضاى كداميك از آنهاست .\r\nمسأله 981 - اگر يك سجده و تشهّد را فراموش كند ، هر كدام را اوّل قضا كند صحيح است و ترتيب در قضاى آنها شرط نيست .\r\nمسأله 982 - اگر بين سلام نماز و قضاى سجده يا تشهّد كارى كند كه اگر عمداً يا سهواً در نماز اتّفاق بيفتد نماز باطل مىشود ، مثلًا پشت به قبله نمايد ، بايد قضاى سجده و تشهّد را به جا آورد و نمازش صحيح است .\r\nمسأله 983 - كسى كه بايد سجده يا تشهّد را قضا نمايد ، اگر براى كار ديگرى هم سجدهء سهو بر او واجب شود ، بايد بعد از نماز سجده يا تشهّد را قضا نمايد ، بعد سجدهء سهو را به جا آورد .\r\nمسأله 984 - اگر شك دارد كه بعد از نماز قضاى سجده يا تشهّد فراموش شده را به جا آورده يا نه ، بايد سجده يا تشهّد را قضا نمايد . چه وقت نماز گذشته باشد و چه نگذشته باشد .\r\n\r\nدستور سجدهء سهو\r\nمسأله 985 - سجده سهو اين است كه بعد از سلام نماز نيّت سجدهء سهو كند و پيشانى را به چيزى كه سجده بر آن صحيح است بگذارد و بگويد :\r\n« بِسْم‌ِاللَّهِ و بِاللَّهِ وَ صَلَّى اللَّهُ عَلى مُحَمَّدٍ وَ آلِهِ » . يا :\r\n« بِسْمِ اللَّهِ و بِاللَّهِ اللَّهُمَّ صَلِّ عَلى مُحَمَّدٍ وَ آلِ مُحَمَّدْ » . ولى بهتر است بگويد :\r\n« بِسْمِ اللَّهِ وَ بِاللَّهِ السلام عَلَيْكَ ايُّهَا النَّبِىُّ وَ رَحْمَةُاللَّهِ وَ بَرَكاتُه » .\r\nبعد بنشيند و دوباره به سجده رود و يكى از ذكرهايى را كه گفته شد بگويد و بنشيند و بعد از خواندن تشهّد سلام دهد .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\n\r\nنماز مسافر\r\nمسافر بايد نماز ظهر و عصر و عشا را با چهار شرط دو ركعت بخواند :\r\nشرط اوّل : سفر او هشت فرسخ شرعى باشد ( تقريباً 43 كيلومتر ) .\r\nمسأله 986 - كسى كه رفتن و برگشتن او هشت فرسخ است بايد نماز را شكسته بخواند ، خواه رفتنش چهار فرسخ باشد و خواه كمتر يا بيشتر ، همين اندازه كه رفتن و برگشتن او هشت فرسخ باشد نماز شكسته است و خواه در همان روز و شب برگردد يا فاصله‌اى بيفتد ، مگر اينكه در وسط اين مسافت ده روز قصد اقامت كند .\r\nمسأله 987 - اگر شك دارد كه سفر او هشت فرسخ است يا نه ، بايد تحقيق كند و اگر يك نفر مورد اعتماد بگويد يا بين مردم معروف باشد كه سفر او هشت فرسخ است كفايت مىكند ولى اگر تحقيق ممكن نيست بايد نماز را تمام بخواند .\r\nمسأله 988 - كسى كه يقين دارد سفر او هشت فرسخ است اگر نماز را شكسته بخواند و بعد بفهمد كه هشت فرسخ نبوده بايد آن را اعاده كند و اگر وقت گذشته قضا نمايد . ولى اگر يقين دارد سفرش هشت فرسخ نيست و نمازش را تمام بخواند و بعد بفهمد هشت فرسخ بوده است لازم نيست نماز را اعاده يا قضا كند .\r\nمسأله 989 - اگر بين دو محلى كه فاصلهء آنها كمتر از چهار فرسخ است چند مرتبه رفت و آمد كند ، گرچه روى هم رفته هشت فرسخ شود ، بايد نماز را تمام بخواند .\r\nمسأله 990 - اگر محلى دو راه داشته باشد يك راه آن كمتر از هشت فرسخ و راه ديگر آن هشت فرسخ يا بيشتر باشد ، چنانچه انسان از راهى كه هشت فرسخ است به آنجا برود بايد نماز را شكسته بخواند و اگر از راهى كه هشت فرسخ نيست برود ، بايد تمام بخواند .\r\nمسأله 991 - بايد ابتدا و انتهاى هشت فرسخ را از ساختمانهاى آخر شهر كه متّصل به شهر است حساب نمايد نه از خانه يا محلّه خود يا محل كار ، و فرقى در اين مسأله ميان شهرهاى بزرگ و كوچك نيست .\r\nمسأله 992 - مسافر در صورتى بايد نماز را شكسته بخواند كه تصميم داشته باشد هشت فرسخ برود ، پس اگر به جايى كه كمتر از هشت فرسخ است مسافرت كند و بعد از رسيدن به آنجا قصد كند جايى برود كه با مقدارى كه آمده هشت فرسخ شود ، چون از اوّل قصدهشت فرسخ را\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nنداشته‌بايد نماز را تمام بخواند .\r\nمسأله 993 - كسى كه براى پيدا كردن گمشده‌اى مسافرت مىكند و نمىداند كه چه مقدار بايد برود تا آن را پيدا كند ، بايد نماز را تمام بخواند . ولى در برگشتن چنانچه هشت فرسخ باشد بايد نماز را شكسته بخواند .\r\nمسأله 994 - كسى كه قصد هشت فرسخ دارد ، گرچه در هر روز مقدار خيلى كمى راه برود بايد نماز را شكسته بخواند .\r\nمسأله 995 - كسى كه در سفر به اختيار ديگرى است مانند زندانى و نمىداند كه چند فرسخ مىرود بايد نماز را تمام بخواند ، ولى اگر بداند هشت فرسخ يا بيشتر او را مىبرند بايد نماز را شكسته بخواند .\r\nمسأله 996 - اگر پيش از رسيدن به چهار فرسخ از قصد خود برگردد يا مردّد شود بايد نماز را تمام بخواند ، امّا اگر بعد از رسيدن به چهار فرسخ از مسافرت منصرف شود يا مردّد شود بايد نماز را شكسته بخواند .\r\nمسأله 997 - اگر براى رفتن به محلى كه هشت فرسخ است حركت كند و بعد از رفتن مقدارى از راه بخواهد جاى ديگرى كه هشت فرسخ است برود بايد نماز را شكسته بخواند .\r\nمسأله 998 - اگر پيش از آنكه به هشت فرسخ برسد مردّد شود كه بقيهء راه را برود يا نه ، و در موقعى كه مردّد است راه نرود و بعد تصميم بگيرد كه بقيهء راه را برود بايد تا آخر مسافرت نماز را شكسته بخواند و اگر در موقعى كه مردّد است مقدارى راه برود و بعد تصميم بگيرد كه بقيهء راه را برود چنانچه راهى كه پيش از مردّد شدن پيموده و راهى كه بعد از آن مىرود روى هم هشت فرسخ باشد بايد نماز را شكسته بخواند .\r\nمسأله 999 - كسى كه مىخواهد پيش از رسيدن به هشت فرسخ از وطنش بگذرد يا ده روز در محلى بماند بايد نماز را تمام بخواند چون از اوّل قصد هشت فرسخ را نداشته است .\r\nمسأله 1000 - كسى كه نمىداند پيش از رسيدن به هشت فرسخ از وطنش مىگذرد يا نه ، يا ده روز در محلّى مىماند يا نه ، بايد نماز را تمام بخواند .\r\nشرط دوّم : براى كار حرام سفر نكند و اگر براى كار حرامى مانند دزدى سفر كند بايد نماز را تمام بخواند ، و همچنين است اگر خود سفر حرام باشد مثل آنكه زن بدون اجازهء شوهر\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nسفرى برود كه بر آن واجب نباشد ، ولى اگر مثل سفر حجّ واجب باشد بايد نماز را شكسته بخواند .\r\nمسأله 1001 - كسى كه سفر او حرام نيست و براى كار حرام هم سفر نمىكند ، گرچه در سفر معصيتى انجام دهد مثلًا غيبت كند يا شراب بخورد بايد نماز را شكسته بخواند .\r\nمسأله 1002 - اگر براى آنكه كار واجبى را ترك كند مسافرت نمايد مثلًا براى فرار از دادن قرض مسافرت نمايد بايد نماز را شكسته بخواند .\r\nمسأله 1003 - اگر سفر او سفر حرام نباشد ولى مركبى كه سوار است غصبى باشد يا در زمين غصبى مسافرت كند بايد نماز را شكسته بخواند .\r\nمسأله 1004 - كسى كه با ظالم مسافرت مىكند اگر ناچار نباشد و مسافرت او كمك به ظالم باشد ، بايد نماز را تمام بخواند و اگر ناچار باشد يا مثلًا براى نجات دادن مظلومى با او مسافرت كند نمازش شكسته است .\r\nمسأله 1005 - اگر به قصد تفريح و گردش مسافرت كند حرام نيست و بايد نماز را شكسته بخواند .\r\nمسأله 1006 - اگر براى تهيهء معاش و يا براى كسب و زياد كردن مال به شكار يا صيد ماهى برود ، حرام نيست و بايد نماز را شكسته بخواند . ولى اگر براى لهو و خوش گذرانى باشد ، فعل حرام انجام داده امّا نماز شكسته است .\r\nمسأله 1007 - كسى كه براى معصيت سفر كرده در موقع برگشتن اگر توبه كرده بايد نماز را شكسته بخواند ، و اگر توبه نكرده بايد تمام بخواند .\r\nمسأله 1008 - كسى كه سفر او سفر معصيت است اگر در بين راه از قصد معصيت برگردد ، چنانچه باقيماندهء راه هشت فرسخ باشد ، يا چهار فرسخ باشد و بخواهد برود و برگردد ، بايد نماز را شكسته بخواند .\r\nمسأله 1009 - كسى كه براى معصيت سفر نكرده ، اگر در بين راه قصد كند كه بقيهء راه را براى معصيت برود ، بايد نماز را تمام بخواند ولى نمازهايى را كه شكسته خوانده صحيح است .\r\nشرط سوّم : كثير السفر نباشد ( كثير السفر به كسى گفته مىشود كه ده روز در يك محل نماند ) بنابراين كسانى كه شغلشان مسافرت است مانند راننده ، يا شغلشان در مسافرت است مانند معلم كه ساكن جايى است و هر روز براى انجام كار خود چهار فرسخ يا بيشتر\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nمىرود و برمىگردد ، يا كسى كه به علّت ديگرى مسافرتهاى پى در پى مىكند مثلًا همه هفته به زيارتى مىرود يا در شهرى جنسى دارد كه براى حمل آن مسافرتهاى پى در پى مىكند بايد نماز را تمام بخواند .\r\nمسأله 1010 - كسى كه كثير السفر است گرچه براى كار ديگرى مثلًا براى زيارت يا حجّ مسافرت كند بايد نماز را تمام بخواند .\r\nمسأله 1011 - كسى كه در مقدارى از سال كثير السفر است مثل راننده‌اى كه فقط در تابستان يا زمستان رانندگى مىكند بايد در ايّامى كه مشغول به كارش هست نماز را تمام بخواند .\r\nمسأله 1012 - راننده و دوره‌گردى كه در دو سه فرسخى شهر رفت و آمد مىكند چنانچه اتفاقاً سفر هشت فرسخى برود بايد نماز را شكسته بخواند .\r\nمسأله 1013 - كسى كه كثير السفر است گرچه ده روز يا بيشتر در جايى بماند چه از اوّل قصد ماندن ده روز را داشته باشد چه بدون قصد بماند بايد در سفر اوّلى كه بعد از ده روز مىرود نماز را تمام بخواند .\r\nمسأله 1014 - كسى كه تصميم گرفته است كثير السفر شود بايد در همان سفر اوّل نمازش را تمام بخواند .\r\nمسأله 1015 - صحرا نشينهايى كه در بيابانها گردش مىكنند و هر جا آب و خوراك براى خود و حيواناتشان پيدا كنند مىمانند و بعد از چندى به جاى ديگر مىروند بايد نماز را تمام بخوانند .\r\nمسأله 1016 - اگر يكى از صحرانشينها براى پيدا كردن منزل و چراگاه حيواناتشان يا براى زيارت يا حجّ يا تجارت و مانند اينها مسافرت كند بايد نماز را تمام بخواند .\r\nشرط چهارم : به حدّ ترخّص ( تقريباً يك كيلومتر ) برسد . يعنى از وطنش يا محل اقامتش به قدرى دور شود كه ديوار ساختمانهاى شهر را تشخيص ندهد يا صداى اذان معمولى آخر شهر را نشنود ، ولى بايد در هوا غبار يا چيز ديگرى نباشد كه از تشخيص ديوار يا شنيدن اذان جلوگيرى كند ، و لازم نيست به قدرى دور شود كه مناره‌ها و گنبدها را نبيند ، يا ديوارها هيچ پيدا نباشد بلكه همين قدر كه ديوار كاملًا تشخيص داده نشود كافى است . و در اين حكم فرقى ميان شهرهاى بزرگ مثل تهران و شهرهاى كوچك نيست .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nمسأله 1017 - مسافرى كه به وطنش برمىگردد يا به جايى كه مىخواهد ده روز در آنجا بماند مىرود وقتى به حدّ ترخّص برسد بايد نماز را تمام بخواند .\r\nمسأله 1018 - هرگاه شهر در بلندى باشد كه از دور ديده شود ، يا به قدرى گود باشد كه اگر انسان كمى دور شود ديوار آن را نبيند كسى كه از آن شهر مسافرت مىكند وقتى به اندازه‌اى دور شود كه اگر آن شهر در زمين همواره بود ديوارش از آنجا ديده نمىشد بايد نماز خود را شكسته بخواند ، و نيز اگر پستى و بلندى خانه‌ها بيشتر از معمول باشد بايد ملاحظهء معمول را بنمايد .\r\nمسأله 1019 - اگر به قدرى دور شود كه نداند صدايى را كه مىشنود صداى اذان است يا صداى ديگر ، بايد نماز را شكسته بخواند ، ولى اگر بفهمد اذان مىگويند و كلمات آن را تشخيص ندهد ، بايد تمام بخواند .\r\n\r\nاحكام نماز مسافر\r\nمسأله 1020 - محلى را كه انسان براى اقامت و زندگى خود اختيار كرده وطن اوست چه در آنجا به دنيا آمده و وطن پدر و مادرش باشد ، يا خودش آنجا را براى زندگى اختيار كرده باشد .\r\nمسأله 1021 - جايى را كه انسان محل زندگى خود قرار داده و مثل كسى كه آنجا وطن اوست در آنجا زندگى مىكند گرچه قصد نداشته باشد كه هميشه در آنجا بماند وطن او حساب مىشود ، مثل طلاب و دانشجويانى كه بيش از چند سال قصد ندارند در آنجا بمانند .\r\nمسأله 1022 - زن در تمام يا شكسته خواندن نماز تابع شوهر است ، اگر وظيفهء او تمام است وظيفهء زن نيز تمام ، و اگر وظيفهء او شكسته است وظيفه زن نيز شكسته است ، و همچنين است حكم هر كسى كه تابع ديگرى باشد مثل فرزندى كه سرپرستى او با پدر اوست و پدر و مادرى كه سرپرستى آنها با فرزند آنهاست . ولى اگر مرد كثيرالسّفر است و تابع او كثيرالسّفر نيست ، آن تابع بايد به وظيفهء خود عمل كند .\r\nمسأله 1023 - كسى كه در دو محل يا بيشتر زندگى مىكند مثلًا در هر شهرى سه ماه مىماند همهء آنها وطن او حساب مىشود .\r\nمسأله 1024 - كسى كه در محلى ملك دارد ولى در آنجا زندگى نمىكند ، هر وقت در مسافرت به آنجا برسد بايد نماز را شكسته بخواند .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nمسأله 1025 - هرگاه انسان در محلى زندگى مىكرده كه وطن او بوده چنانچه از آنجا اعراض كند يعنى ديگر قصد نداشته باشد در آنجا زندگى كند ، هر چند گاهى به عنوان مسافرت و ديدار بستگان و دوستان به آنجا برود نمازش در آنجا شكسته است خواه در آنجا ملكى داشته باشد يا نداشته باشد .\r\nمسأله 1026 - مسافرى كه قصد دارد ده روز پشت سر هم در محلى بماند يا مىداند كه بدون اختيار ده روز در محلّى مىماند ، در آن محل بايد نماز را تمام بخواند .\r\nمسأله 1027 - مسافرى كه قصد دارد ده روز در جايى بماند ، لازم نيست قصد ماندن شب اوّل يا شب يازدهم را داشته باشد و همين كه قصد كند از اذان صبح روز اوّل تا غروب روز دهم بماند ، بايد نماز را تمام بخواند و همچنين اگر مثلًا قصدش اين باشد كه از ظهر روز اوّل تا ظهر روز يازدهم بماند بايد نماز را تمام بخواند .\r\nمسأله 1028 - مسافرى كه مىخواهد ده روز در جايى بماند در صورتى بايد نماز را تمام بخواند كه بخواهد تمام ده روز را در يك جا بماند گرچه مثل تهران از شهرهاى بزرگ بوده باشد . امّا اگر بخواهد مثلًا ده روز در نجف و كوفه بماند بايد نماز را شكسته بخواند .\r\nمسأله 1029 - مسافرى كه مىخواهد ده روز در محلّى بماند گرچه از اوّل قصد داشته باشد كه در بين ده روز به اطراف آنجا برود ، بايد نماز را تمام بخواند گرچه هر روز برود يا تمام روز يا شب را در آنجا بماند .\r\nمسأله 1030 - كسى كه تصميم دارد ده روز در محلّى بماند گرچه احتمال بدهد كه براى او مانعىبرسد در صورتى كه احتمال او ، او را مردّد نكند بايد نماز را تمام بخواند .\r\nمسأله 1031 - اگر مسافر قصد كند ده روز در محلّى بماند ، چنانچه پيش از خواندن يك نماز چهار ركعتى از ماندن منصرف شود يا مردّد شود كه در آنجا بماند يا به جاى ديگر برود ، بايد نماز را شكسته بخواند و اگر بعد از خواندن يك نماز چهار ركعتى از ماندن منصرف شود يا مردّد شود ، تا وقتى در آنجاست بايد نماز را تمام بخواند .\r\nمسأله 1032 - مسافرى كه قصد كرده ده روز در محلّى بماند ، اگر روزه بگيرد و بعد از ظهر از ماندن در آنجا منصرف شود روزهء آن روز صحيح است .\r\nمسأله 1033 - اگر مسافر به نيّت اين كه نماز را شكسته بخواند مشغول نماز شود و در بين نماز\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nتصميم بگيرد كه ده روز يا بيشتر بماند بايد نماز را چهار ركعتى تمام نمايد .\r\nمسأله 1034 - مسافرى كه قصد كرده ده روز در جايى بماند ، اگر در بين نماز چهار ركعتى از قصد خود برگردد ، چنانچه مشغول ركعت سوّم نشده بايد نماز را دو ركعتى تمام نمايد و بقيه نمازهاى خود را هم شكسته بخواند ، و اگر مشغول ركعت سوّم شده نمازش باطل است .\r\nمسأله 1035 - مسافرى كه قصد كرده ده روز در محلّى بماند ، اگر بيشتر از ده روز در آنجا بماند تا وقتى مسافرت نكرده بايد نمازش را تمام بخواند و لازم نيست دوباره قصد ماندن ده روز كند .\r\nمسأله 1036 - مسافرى كه قصد كرده ده روز در محلى بماند بايد روزهء واجب را بگيرد و مىتواند روزهء مستحبّى را هم به جا آورد و نافلهء ظهر و عصر را هم بخواند .\r\nمسأله 1037 - مسافرى كه قصد كرده ده روز در جايى بماند ، اگر بعد از خواندن يك نماز چهار ركعتى بخواهد به جايى كه كمتر از چهار فرسخ است برود گرچه چند روزى هم آنجا بماند بايد نمازهاى خود را تمام بخواند .\r\nمسأله 1038 - اگر به خيال اينكه رفقايش مىخواهند ده روز در محلّى بمانند يا به خيال اينكه تا آخر ماه ده روز است قصد كند كه ده روز در آنجا بماند و بعد از خواندن يك نماز چهار ركعتى بفهمد كه آنها قصد نكرده‌اند يا تا آخر ماه ده روز نيست ، تا مدتى كه در آنجا هست بايد نماز را تمام بخواند .\r\nمسأله 1039 - اگر مسافر سى روز در محلّى بماند و در تمام سى روز در رفتن و ماندن مردّد باشد ، بعد از گذشتن سى روز گرچه مقدار كمى در آنجا بماند بايد نماز را تمام بخواند .\r\nمسأله 1040 - مسافرى كه مىخواهد مثلًا نُه روز در محلّى بماند اگر بعد از آنكه نُه روز ماند بخواهد دوباره يك روز يا بيشتر بماند بايد نماز را شكسته بخواند .\r\nمسأله 1041 - مسافرى كه سى روز مردّد بوده در صورتى بايد نماز را تمام بخواند كه سى روز را در يك جا بماند ، پس اگر مقدارى از آن را در جايى و مقدارى را در جاى ديگر بماند بعد از سى روز هم بايد نماز را شكسته بخواند .\r\nمسأله 1042 - مسافر مىتواند در تمام شهر مكّه و شهر مدينه و شهر كربلا و شهر كوفه نماز را تمام بخواند . و جايى كه اوّل جزو اين شهرها نبوده و بعد افزوده شده يا در آينده مىشود نيز همين حكم را دارد .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nمسأله 1043 - كسى كه مىداند مسافر است و بايد نماز را شكسته بخواند اگر فراموش كند و تمام بخواند بايد اعاده كند ولى اگر وقت گذشته قضا ندارد .\r\nمسأله 1044 - مسافرى كه نمىداند بايد نماز را شكسته بخواند و يا مىداند ولى بعضى از خصوصيّات آن را نمىداند ، مثلًا نمىداند كه در سفر هشت فرسخى بايد شكسته بخواند چنانچه نماز را تمام بخواند نمازش صحيح است ، و همچنين اگر به خيال اين كه سفر او كمتر از هشت فرسخ است نماز را تمام بخواند نمازش صحيح است .\r\nمسأله 1045 - مسافرى كه نماز نخوانده ، اگر پيش از تمام شدن وقت به وطنش يا به جايى برسد كه مىخواهد ده روز در آنجا بماند ، بايد نماز را تمام بخواند ، و كسى كه مسافر نيست اگر در اوّل وقت نماز نخواند و مسافرت كند ، در سفر بايد نماز را شكسته بخواند .\r\nمسأله 1046 - اگر از مسافرى كه بايد نماز را شكسته بخواند نماز ظهر يا عصر يا عشا قضا شود ، بايد آن را دو ركعتى قضا نمايد گرچه در غير سفر بخواهد قضاى آن را به جا آورد . و اگر از كسى كه مسافر نيست يكى از اين سه نماز قضا شود بايد چهار ركعتى قضا نمايد گرچه در سفر بخواهد آن را قضا نمايد .\r\nمسأله 1047 - مستحب است مسافر بعد از هر نمازى كه شكسته مىخواند سى مرتبه بگويد :\r\n« سُبْحانَ اللَّهِ وَ الْحَمْدُ للَّهِ وَ لا الهَ الَّا اللَّهُ وَ اللَّهُ اكْبَرُ » .\r\n\r\nنماز قضا\r\nمسأله 1048 - كسى كه نماز واجب خود را در وقت آن نخوانده ، بايد قضاى آن را به جا آورد گرچه در تمام وقت نماز خواب مانده يا به واسطهء مستى نماز نخوانده باشد ، ولى نمازهاى يوميه‌اى را كه زن در حال حيض يا نفاس نخوانده قضا ندارد و همچنين نمازهايى را كه به واسطهء جنون يا بيهوشى يا حواس پرتى در اثر كهولت سن و مانند اينها نخوانده قضا ندارد .\r\nمسأله 1049 - كسى كه نماز قضا دارد ، بايد در خواندن آن كوتاهى نكند ولى واجب نيست فوراً آن را به جا آورد .\r\nمسأله 1050 - كسى كه نماز قضا دارد مىتواند نماز مستحبّى و يا نماز استيجارى بخواند ، و همچنين است كسى كه روزهء قضا دارد .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nمسأله 1051 - اگر انسان احتمال دهد كه نماز قضايى دارد يا نمازهايى را كه خوانده صحيح نبوده ، مستحب است قضاى آن را به جا آورد .\r\nمسأله 1052 - قضاى نمازها لازم نيست به ترتيب خوانده شود مگر آنكه ترتيب در اداى آنها لازم باشد مثل نماز ظهر و عصر يا مغرب و عشا .\r\nمسأله 1053 - اگر كسى كه نمازهايى از او قضا شده مىداند كداميك جلوتر قضا شده ، بهتر آن است كه به ترتيب قضا كند .\r\nمسأله 1054 - اگر بخواهند چند نفر را براى به جا آوردن نماز ميّت اجير كنند ، لازم نيست وقت معيّن كنند و مىتوانند همه با هم شروع كنند .\r\nمسأله 1055 - كسى كه چند نماز از او قضا شده و تعداد آنها را نمىداند ، مثلًا نمىداند چهار تا بوده يا پنج تا ، چنانچه مقدار كمتر را بخواند كافى است .\r\nمسأله 1056 - كسى كه نماز قضا از همين روز يا روزهاى پيش دارد مىتواند قبل از خواندن نمازى كه قضا شده نماز ادايى را بخواند و لازم نيست نماز قضا را جلو بيندازد .\r\nمسأله 1057 - كسى كه مىداند يك نماز چهار ركعتى نخوانده و نمىداند نماز ظهر است يا عصر است يا عشا ، اگر يك نماز چهار ركعتى بخواند به نيّت قضاى نمازى كه نخوانده كافى است .\r\nمسأله 1058 - تا انسان زنده است گرچه از خواندن نماز قضاهاى خود عاجز باشد ، ديگرى نمىتواند نمازهاى او را قضا نمايد .\r\nمسأله 1059 - نماز قضا را چه يقينى باشد و چه احتياطى ، با جماعت مىشود خواند چه نماز امام ادا باشد يا قضا و چه قضا يقينى باشد يا احتياطى ، و لازم نيست هر دو يك نماز را بخوانند مثلًا اگر قضاى صبح را با نماز ظهر يا عصر امام بخواند اشكال ندارد .\r\nمسأله 1060 - مستحب است بچّهء مميّز را يعنى بچّه‌اى كه خوب و بد را مىفهمد به نماز خواندن و عبادتهاى ديگر عادت دهند ، بلكه مستحب است او را به قضاى نمازها هم وادار نمايند .\r\n\r\nنماز قضاى پدر و مادر كه بر پسر بزرگتر واجب است\r\nمسأله 1061 - اگر پدر يا مادر نماز يا روزهء خود را به جا نياورده باشند ، چنانچه از روى نافرمانى ترك نكرده و نمىتوانستند قضا كنند ، بر پسر بزرگتر واجب است كه بعد از مرگشان به جا آورد يا براى آنها اجير بگيرد ولى اگر از روى نافرمانى بوده و يا مىتوانسته‌اند قضا كنند و نكرده‌اند ، بر\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nپسر بزرگتر چيزى لازم نيست .\r\nمسأله 1062 - اگر پسر بزرگتر شك دارد كه پدر يا مادر نماز يا روزهء قضا داشته يا نه ، چيزى بر او واجب نيست .\r\nمسأله 1063 - اگر پسر بزرگتر بداند كه پدر يا مادرش نماز قضا داشته و شك كند كه به جا آورده‌اند يا نه ، واجب نيست آن را قضا نمايد .\r\nمسأله 1064 - اگر معلوم نباشد كه پسر بزرگ‌تر كدام است ، قضاى نماز و روزهء پدر و مادر بر هيچ كدام واجب نيست . ولى مستحب است كه نماز و روزهء آنها را بين خودشان قسمت كنند ، يا براى انجام آن قرعه بزنند .\r\nمسأله 1065 - اگر ميّت وصيّت كرده باشد كه براى نماز و روزهء او اجير بگيرند بعد از آنكه اجير ، نماز و روزهء او را به جا آورد بر پسر بزرگتر چيزى واجب نيست .\r\nمسأله 1066 - كسى كه خودش نماز و روزهء قضا دارد ، اگر نماز و روزهء پدر و مادر هم بر او واجب شود ، هر كدام را اوّل به جا آورد صحيح است .\r\nمسأله 1067 - اگر پسر بزرگتر موقع مرگ پدر يا مادر نابالغ يا ديوانه باشد ، وقتى كه بالغ شد يا عاقل گرديد بايد نماز و روزهء آنها را قضا نمايد و چنانچه پيش از بالغ يا عاقل شدن بميرد ، بر پسر دوّم چيزى واجب نيست .\r\nمسأله 1068 - اگر پسر بزرگ‌تر پيش از آنكه نماز و روزهء پدر و مادر را قضا كند بميرد ، بر پسر دوّم چيزى واجب نيست .\r\n\r\nنماز جماعت\r\nمسأله 1069 - مستحب است نمازهاى واجب خصوصاً نمازهاى يوميه را به جماعت بخوانند و در نماز صبح و مغرب و عشا ، خصوصاً براى همسايهء مسجد و كسى كه صداى اذان مسجد را مىشنود بيشتر سفارش شده است .\r\nمسأله 1070 - در روايتى وارد شده است كه اگر يك نفر به امام جماعت اقتدا كند هر ركعت از نماز آنان ثواب صد و پنجاه نماز دارد ، و اگر دو نفر اقتدا كنند هر ركعتى ثواب ششصد نماز دارد ، و هر چه بيشتر شوند ثواب نمازشان بيشتر مىشود تا به ده نفر برسند ، و تعداد آنان كه از ده نفر\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nگذشت اگر تمام آسمانها كاغذ و درياها مركب و درختها قلم و جن و انس و ملائكه نويسنده شوند ، نمىتوانند ثواب يك ركعت آن را بنويسند .\r\nمسأله 1071 - حاضر نشدن به نماز جماعت از روى بىاعتنايى جايز نيست و سزاوار نيست انسان بدون عذر نماز جماعت را ترك كند .\r\nمسأله 1072 - مستحب است انسان صبر كند كه نماز را به جماعت بخواند و نماز جماعت از نماز اوّل وقت كه فرادى خوانده شود بهتر است ، و نيز نماز جماعتى را كه مختصربخوانند از نماز فرادى كه آن را طول‌بدهندبهتر مىباشد .\r\nمسأله 1073 - مستحب است كسى كه نمازش را فرادى خوانده دوباره به جماعت بخواند ، خواه امام شود يا مأموم ، و اگر بعد بفهمد كه نماز اوّلش باطل بوده نماز دوّم او كافى است .\r\nمسأله 1074 - اگر امام يا مأموم بخواهد نمازى را كه به جماعت خوانده دوباره به جماعت بخواند ، در صورتى كه جماعت دوّم غير از اوّل باشد اشكال ندارد ، و لازم نيست همهء اشخاص جماعت دوّم غير از جماعت اوّل باشند . بنابراين يك امام جماعت مىتواند در دو مسجد نماز جماعت بخواند .\r\nمسأله 1075 - كسى كه در نماز وسواس دارد و فقط در صورتى كه نماز را با جماعت بخواند از وسواس راحت مىشود ، بايد نماز را با جماعت بخواند .\r\nمسأله 1076 - هيچ نماز مستحبّى را نمىشود با جماعت خواند مگر نماز استسقاء و نماز جمعه و نماز عيد فطر و قربان .\r\nمسأله 1077 - موقعى كه امام جماعت نماز يوميّه مىخواند ، هر كدام از نمازهاى يوميه را مىشود به او اقتدا كرد ، و نيز اگر نماز يوميه‌اش را احتياطاً دوباره مىخواند - هر چند اين احتياط مستحبّى باشد - مأموم مىتواند به او اقتدا كند گرچه نماز او نيز احتياطى باشد .\r\nمسأله 1078 - اگر امام جماعت قضاى نماز يوميه خود يا كس ديگر را مىخواند گرچه براى آن پول گرفته باشد مىشود به او اقتدا كرد و لازم نيست بداند كه از آن كس كه براى او قضا مىخواند نماز فوت شده يا نه .\r\nمسأله 1079 - امام و مأمومين بايد متّصل به يكديگر باشند و لازم نيست اتّصال از جلو باشد بلكه اگر از طرف راست يا چپ به امام يا مأموم ديگر متّصل باشد نمازش صحيح است ، پس كسى\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nكه پشت ستون ايستاده است اگر از طرفى به امام يا مأموم ديگر متّصل باشد نمازش صحيح است هرچند امام يا مأموم ديگر را نبيند و همچنين اگر صفهاى جماعت تا درب مسجد برسد نماز كسانى كه دو طرف درب ايستاده‌اند و صف جلو را نمىبينند اشكال ندارد .\r\nمسأله 1080 - جاى ايستادن امام بايد از جاى مأموم بلندتر نباشد ولى اگر مكان امام مقدار كمى ( تقريباً چهار انگشت بسته ) بلندتر باشد اشكال ندارد و نيز اگر زمين سراشيب باشد و امام در طرفى كه بلندتر است بايستد در صورتى كه سراشيبى آن زياد نباشد مانعى ندارد .\r\nمسأله 1081 - اگر جاى مأموم بلندتر از جاى امام باشد در صورتى كه بلندى به مقدار متعارف باشد مثل اينكه امام در صحن مسجد و مأموم در پشت بام بايستد اشكال ندارد .\r\nمسأله 1082 - به واسطهء بچه‌اى كه نماز او صحيح است مأمومين مىتوانند به يكديگر متّصل شوند .\r\nمسأله 1083 - بعد از تكبير امام اگر صف جلو آمادهء نماز ، و تكبير گفتن آنان نزديك باشد كسى كه در صف بعد ايستاده ، مىتواند تكبير بگويد ولى مستحب است كه صبر كند تا تكبير صف جلو تمام شود .\r\nمسأله 1084 - اگر بداند نماز افرادى كه او به واسطهء آنها اتّصال دارد باطل است نمىتواند اقتدا كند ، ولى اگر شك داشته باشد مىتواند اقتدا نمايد .\r\nمسأله 1085 - هرگاه بداند نماز امام باطل است مثلًا بداند امام وضو ندارد ، گرچه خود امام ملتفت نباشد ، نمىتواند به او اقتدا كند ولى اگر اختلاف فتوا با يكديگر داشته باشند گرچه از نظر او نماز امام باطل باشد مىتواند اقتدا كند .\r\nمسأله 1086 - اگر مأموم بعد از نماز بفهمد كه امام عادل نبوده يا به جهتى نمازش باطل بوده ، مثلًا بىوضو نماز خوانده ، نمازش صحيح است .\r\nمسأله 1087 - اگر در بين نماز شك كند كه اقتدا كرده يا نه ، اگر بنايش بر جماعت خواندن بوده و احتمال دهد كه از روى فراموشى نيّت جماعت نكرده است نماز را به نيّت جماعت تمام كند .\r\nمسأله 1088 - انسان در بين نماز جماعت مىتواند نيّت فرادى كند ، خواه از اوّل نيّت داشته باشد يا نه و يا عذرى برايش پيش بيايد يا نه .\r\nمسأله 1089 - اگر مأموم بعد از حمد و سورهء امام نيّت فرادى كند لازم نيست حمد و سوره را بخواند ،\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nولى اگر پيش از تمام شدن حمد و سوره نيّت فرادى نمايد ، بايد مقدارى را كه امام نخوانده بخواند .\r\nمسأله 1090 - اگر در بين نماز جماعت نيّت فرادى نمايد نمىتواند دوباره نيّت جماعت كند ولى اگر مردّد شود كه نيّت فرادى كند يا نه ، و بعد تصميم بگيرد نماز را با جماعت تمام كند ، اشكال ندارد .\r\nمسأله 1091 - اگر شك كند كه نيّت فرادى كرده يا نه ، بنا بگذارد كه نيّت فرادى نكرده است .\r\nمسأله 1092 - اگر موقعى كه امام در ركوع است اقتدا كند و به ركوع امام برسد ، گرچه ذكر امام تمام شده باشد نمازش به طور جماعت صحيح است و يك ركعت حساب مىشود ، امّا اگر به مقدار ركوع خم شود و به ركوع امام نرسد يا شك كند كه به ركوع امام رسيده يا نه ، نمازش به طور فرادى صحيح مىباشد و يك ركعت حساب مىشود ولى مىتواند آن را بشكند و در ركعت بعد اقتدا كند .\r\nمسأله 1093 - اگر موقعى كه امام در ركوع است اقتدا كند و پيش از آنكه به ركوع رود امام سر از ركوع بردارد ، بايد نماز را فرادى تمام كند ولى مىتواند نماز را بشكند و در ركعت بعد اقتدا كند .\r\nمسأله 1094 - اگر اوّل نماز يا بين حمد و سوره اقتدا كند و پيش از آنكه به ركوع رود ، امام سر از ركوع بردارد نماز او به طور جماعت صحيح است و بايد ركوع كند و خود را به امام برساند .\r\nمسأله 1095 - اگر موقعى برسد كه امام مشغول خواندن تشهّد آخر نماز است چنانچه بخواهد به ثواب جماعت برسد ، بايد بعد از نيّت و گفتن تكبيرة الاحرام بنشيند و تشهّد را با امام بخواند ولى سلام را نگويد و صبر كند تا امام سلام نماز را بدهد ، بعد بايستد و بدون آنكه دوباره تكبير بگويد ، حمد و سوره را بخواند و آن را ركعت اوّل نماز خود حساب كند .\r\nمسأله 1096 - مأموم نبايد جلوتر از امام بايستد بلكه بايد مساوى يا قدرى عقب‌تر از امام بايستد ، و چنانچه قد او بلندتر از امام باشد به طورى كه در ركوع و سجودش جلوتر از امام قرار مىگيرد اشكال ندارد .\r\nمسأله 1097 - در نماز جماعت بايد بين مأموم و امام پرده و شيشه و مانند آنها فاصله نباشد و همچنين است بين انسان و مأموم ديگرى كه انسان به واسطهء او به امام متّصل شده است ، ولى اگر امام مرد و مأموم زن باشد چنانچه بين آن زن و امام يا بين آن زن و مأموم ديگرى كه\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nمرد است و زن به واسطهء او به امام متّصل شده است پرده و مانند آن باشد اشكال ندارد .\r\nمسأله 1098 - اگر بعد از شروع به نماز ، بين مأموم و امام يا بين مأموم و كسى كه مأموم به واسطهء او متّصل به امام است ، پرده يا چيز ديگرى فاصله شود ، نمازش فرادى مىشود و صحيح است .\r\nمسأله 1099 - اگر بين مأموم و امام و يا كسى كه مأموم به واسطهء او به امام متّصل است يك قدم بزرگ ( تقريباً يك متر و نيم ) فاصله باشد اشكال ندارد و اگر سهواً يا جهلًا فاصله بيشتر شود نمازش به طور فرادى صحيح است . ( در اتّصال از جلو ، فاصله را بايد از جاى سجدهء مأموم تا جاى ايستادن امام و يا كسى كه مأموم به واسطهء او به امام متّصل است حساب كرد ) .\r\nمسأله 1100 - اگر نماز همه كسانى كه در صف جلو هستند تمام شود نماز صف بعد فرادى مىشود و صحيح است .\r\nمسأله 1101 - اگر در ركعت دوّم اقتدا كند در قنوت و تشهّد از امام متابعت مىكند و بهتر است موقعى كه امام تشهّد را مىخواند نيم‌خيز بنشيند و تشهّد را نيز بخواند و بعد از تشهّد با امام برخيزد و حمد و سوره را بخواند و اگر براى سوره وقت ندارد حمد را تمام كند و در ركوع يا سجده خود را به امام برساند .\r\nمسأله 1102 - اگر موقعى كه امام در ركعت دوّم نماز چهار ركعتى است اقتدا كند ، بايد در ركعت دوّم نمازش كه ركعت سوّم امام است بعد از دو سجده بنشيند و تشهّد را بخواند و برخيزد ، و چنانچه براى گفتن سه مرتبه تسبيحات وقت ندارد ، يك مرتبه بگويد و در ركوع يا سجده خود را به امام برساند .\r\nمسأله 1103 - اگر امام در ركعت سوّم يا چهارم باشد و مأموم بداند كه اگر اقتدا كند و حمد را بخواند به ركوع امام نمىرسد مىتواند صبر كند تا امام به ركوع رود بعد اقتدا نمايد ، و مىتواند هم اقتدا كند و حمد را بخواند و در ركوع يا سجده خود را به امام برساند .\r\nمسأله 1104 - اگر در ركعت سوّم يا چهارم امام اقتدا كند ، بايد حمد و سوره را بخواند و اگر براى سوره وقت ندارد ، بايد حمد را تمام كند و در ركوع يا سجده خود را به امام برساند .\r\nمسأله 1105 - كسى كه مىداند اگر سوره را بخواند در ركوع به امام نمىرسد ، سوره را نخواند ولى اگر خواند نمازش صحيح است .\r\nمسأله 1106 - اگر امام ايستاده باشد و مأموم نداند كه در كدام ركعت است ، نمىتواند اقتدا كند .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nمسأله 1107 - اگر به خيال اين كه امام در ركعت اوّل يا دوّم است حمد و سوره نخواند و بعد از ركوع بفهمد كه در ركعت سوّم يا چهارم بوده نمازش صحيح است ، ولى اگر پيش از ركوع بفهمد بايد حمد و سوره را بخواند ، و اگر وقت ندارد ، فقط حمد را بخواند و در ركوع يا سجده خود را به امام برساند .\r\nمسأله 1108 - اگر به خيال اين كه امام در ركعت سوّم يا چهارم است حمد و سوره بخواند و پيش از ركوع يا بعد از آن بفهمد كه در ركعت اوّل يا دوّم بوده ، نمازش صحيح است .\r\nمسأله 1109 - اگر موقعى كه مشغول نماز واجب يا مستحب است جماعت برپا شود ، چنانچه اطمينان ندارد كه اگر نماز را تمام كند به جماعت برسد ، مستحب است نماز را رها كند و مشغول نماز جماعت شود .\r\nمسأله 1110 - اگر نماز امام تمام شود و مأموم مشغول تشهّد يا سلام باشد ، لازم نيست نيّت فرادى كند .\r\nمسأله 1111 - كسى كه يك ركعت از امام عقب مانده وقتى امام تشهّد ركعت آخر را مىخواند مىتواند برخيزد و نماز را تمام كند و مستحب است نيم‌خيز بنشيند تا امام سلام نماز را بگويد و بعد برخيزد .\r\n\r\nشرايط امام جماعت\r\nمسأله 1112 - امام جماعت بايد بالغ و عاقل و شيعهء دوازده امامى و عادل و حلال‌زاده باشد و نماز را به طور صحيح بخواند و امامت زن براى زنها و بچّهء مميّز براى بچّهء مميّز اشكال ندارد .\r\nمسأله 1113 - عادل كسى است كه داراى ملكهء عدالت و خداترسى باطنى است كه او را از گناهان باز مىدارد و نشانهء آن اين است كه اگر از كسانى كه با او معاشرت دارند حال او را بپرسند تقواى او را تصديق نمايند .\r\nمسأله 1114 - امامى را كه عادل مىدانسته ، اگر شك كند به عدالت خود باقى است يا نه ، مىتواند به او اقتدا نمايد .\r\nمسأله 1115 - كسى كه ايستاده نماز مىخواند ، نمىتواند به كسى كه نشسته يا خوابيده نماز مىخواند اقتدا كند ، و كسى كه نشسته نماز مىخواند نمىتواند به كسى كه خوابيده نماز مىخواند اقتدا\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nنمايد ، ولى كسى كه نشسته نماز مىخواند مىتواند به كسى كه نشسته نماز مىخواند اقتدا كند و نيز كسى كه خوابيده است مىتواند به كسى كه نشسته و يا خوابيده نماز مىخواند اقتدا نمايد .\r\nمسأله 1116 - به كسى كه نقص عضو دارد و نمىتواند سجده يا ركوع يا تشهّد را خوب انجام دهد و همچنين كسى كه عذر دارد مثلًا با لباس نجس يا تيمّم نماز مىخواند يا مرضى دارد كه نمىتواند از بيرون آمدن بول يا غائط خوددارى كند مىشود اقتدا كرد و نيز زنى كه‌مستحاضه نيست مىتواند به زن مستحاضه اقتدا كند .\r\nمسأله 1117 - بهتر است كسى كه مرض خوره يا پيسى دارد و يا حدّ شرعى بر او جارى شده است و صحرانشين براى خانه‌نشين امام جماعت نشود .\r\n\r\nاحكام نماز جماعت\r\nمسأله 1118 - امام لازم نيست نيّت جماعت كند ولى مأموم بايد نيّت جماعت كند امّا دانستن اسم امام جماعت لازم نيست ، مثلًا اگر نيّت كند اقتدا مىكنم به امام حاضر كفايت مىكند .\r\nمسأله 1119 - مأموم بايد غير از حمد و سوره همه چيز نماز را خودش بخواند ، ولى اگر ركعت اوّل يا دوّم او ركعت سوّم يا چهارم امام باشد ، بايد حمد و سوره را بخواند .\r\nمسأله 1120 - اگر مأموم در ركعت اوّل و دوّم نماز صبح و مغرب و عشا صداى حمد و سورهء امام را بشنود ، گرچه كلمات را تشخيص ندهد ، نبايد حمد و سوره را بخواند ، و اگر صداى امام را نشنود مستحب است حمد و سوره را بخواند ولى بايد آهسته بخواند و چنانچه سهواً بلند بخواند اشكال ندارد .\r\nمسأله 1121 - اگر مأموم بعضى از كلمات حمد و سورهء امام را بشنود ، نبايد حمد و سوره را بخواند .\r\nمسأله 1122 - اگر مأموم سهواً حمد و سوره بخواند ، يا خيال كند صدايى را كه مىشنود صداى امام نيست و حمد و سوره بخواند و بعد بفهمد صداى امام بوده ، نمازش صحيح است .\r\nمسأله 1123 - مأموم نبايد در ركعت اوّل و دوّم نماز ظهر و عصر حمد و سوره بخواند و مستحب است به جاى آن ذكر بگويد .\r\nمسأله 1124 - اگر مأموم غير از تكبيرة الاحرام چيزهاى ديگر نماز حتّى سلام را پيش از امام‌بگويد اشكال ندارد ، ولى اگر آنها را بشنود مستحب است پيش از امام نگويد .\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nمسأله 1125 - مأموم بايد غير از آنچه در نماز خوانده مىشود كارهاى ديگر آن مانند ركوع و سجود را با امام يا كمى بعد از امام به جا آورد و اگر عمداً پيش از امام يا مدّتى بعد از امام انجام دهد معصيت كرده ولى نمازش صحيح است .\r\nمسأله 1126 - اگر سهواً پيش از امام سر از ركوع يا سجده بردارد ، چنانچه امام در ركوع يا سجده باشد بايد به ركوع يا سجده برگردد و با امام سر بردارد و در اين صورت زياد شدن ركن نماز را باطل نمىكند ، و نيز اگر به ركوع يا سجده برگردد و پيش از آنكه به ركوع يا سجده برسد امام سر بردارد نمازش صحيح است .\r\nمسأله 1127 - اگر سر از ركوع يا سجده بردارد و عمداً به ركوع يا سجده برنگردد نمازش صحيح است گرچه معصيت كرده است .\r\nمسأله 1128 - اگر سهواً پيش از امام به ركوع يا سجده رود بايد برگردد و با امام به ركوع يا سجده رود و اگر برنگردد و صبر كند تا امام به او برسد نمازش صحيح است گرچه معصيت كرده است .\r\nمسأله 1129 - اگر امام در ركعتى كه قنوت ندارد اشتباهاً قنوت بخواند ، يا در ركعتى كه تشهّد ندارد اشتباهاً مشغول خواندن تشهّد شود مأموم نبايد قنوت و تشهّد را بخواند ولى پيش از امام نمىتواند به ركوع رود يا بايستد ، بلكه بايد صبر كند تا قنوت و تشهّد امام تمام شود و بقيهء نماز را با او بخواند .\r\n\r\nمستحبّات و مكروهات نماز جماعت\r\nمسأله 1130 - اگر مأموم يك مرد باشد مستحب است طرف راست امام بايستد ، و اگر زن باشد مستحب است در طرف راست امام طورى بايستد كه جاى سجده‌اش مساوى زانو يا قدم امام باشد ، و اگر يك مرد و يك زن يا يك مرد و چند زن باشند مستحب است مرد طرف راست امام و باقى پشت سر امام بايستند ، و اگر چند مرد و چند زن باشند مستحب است مردها عقب امام و زنها پشت مردها بايستند .\r\nمسأله 1131 - مستحب است امام در وسط صف بايستد و اهل علم و كمال و تقوى در صف اوّل بايستند .\r\nمسأله 1132 - مستحب است صفهاى جماعت منظّم باشد و بين كسانى كه در يك صف ايستاده‌اند\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nفاصله نباشد و شانهء آنان در رديف يكديگر باشد .\r\nمسأله 1133 - مستحب است بعد از گفتن قَدْ قامَتِ الصَّلاةُ مأمومين برخيزند .\r\nمسأله 1134 - مستحب است امام جماعت حال مأمومى را كه از ديگران ضعيف‌تر است رعايت كند و عجله نكند تا افراد ضعيف به او برسند و نيز مستحب است قنوت و ركوع و سجود را طول ندهد ، مگر بداند همهء كسانى كه به او اقتدا كرده‌اند مايلند .\r\nمسأله 1135 - مستحب است امام جماعت در حمد و سوره و ذكرهايى كه بلند مىخواند صداى خود را به قدرى بلند كند كه ديگران بشنوند ، ولى بايد بيش از اندازه صدا را بلند نكند .\r\nمسأله 1136 - اگر امام در ركوع بفهمد كسى تازه رسيده و مىخواهد اقتدا كند مستحب است ركوع را دو برابر هميشه طول بدهد و بعد برخيزد ، گرچه بفهمد كس ديگرى هم براى اقتدا وارد شده است .\r\nمسأله 1137 - اگر در صفهاى جماعت جا باشد مكروه است انسان تنها بايستد .\r\nمسأله 1138 - مكروه‌است‌مأموم ذكرهاىنماز را طورىبگويد كه امام يا ديگران‌بشنوند .\r\n\r\nنماز آيات\r\nمسأله 1139 - نماز آيات در هنگام چهار اتفاق واجب مىشود :\r\nاوّل : گرفتن خورشيد .\r\nدوّم : گرفتن ماه گرچه مقدار كمى از آنها گرفته شود .\r\nسوّم : زلزله .\r\nچهارم : حوادث خوفناك مثل رعد و برق و شكافتن و فرو رفتن زمين در صورتى كه بيشتر مردم بترسند .\r\nمسأله 1140 - اگر از چيزهايى كه نماز آيات براى آنها واجب است بيشتر از يكى اتفاق بيفتد ، انسان بايد براى هر يك از آنها يك نماز آيات بخواند .\r\nمسأله 1141 - چيزهايى كه نماز آيات براى آنها واجب است ، در هر شهرى اتفاق بيفتد فقط مردم همان شهر بايد نماز آيات بخوانند و بر مردم جاهاى ديگر واجب نيست .\r\nمسأله 1142 - از وقتى كه خورشيد يا ماه شروع به گرفتن مىكند انسان بايد نماز آيات را بخواند و تا\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nوقت باز شدن تمام آن بايد نيّت ادا كند ولى بعد از باز شدن بايد نيّت قضا نمايد .\r\nمسأله 1143 - موقعى كه زلزله و رعد و برق و مانند اينها اتّفاق مىافتد ، انسان بايد فوراً نماز آيات را بخواند و اگر نخواند معصيت كرده و تا آخر عمر بر او واجب است و هر وقت بخواند اداست .\r\nمسأله 1144 - اگر بعد از باز شدن آفتاب يا ماه بفهمد كه تمام آن گرفته بوده ، بايد قضاى نماز آيات را بخواند ولى اگر بفهمد مقدارى از آن گرفته بوده ، قضا بر او واجب نيست .\r\nمسأله 1145 - گفته اشخاصى كه از گرفتن خورشيد يا ماه و زلزله و مانند اينها اطلاع دارندحجّت است و بايدطبق‌گفتهء آنها عمل شود گرچه اطمينان هم حاصل نشود .\r\nمسأله 1146 - اگر در وقت نماز يوميه نماز آيات هم بر انسان واجب شود ، چنانچه براى هر دو نماز وقت دارد هر كدام را اوّل بخواند اشكال ندارد ، و اگر وقت يكى از آن دو تنگ باشد بايد اوّل آن را بخواند ، و اگر وقت هر دو تنگ باشد بايد اوّل نماز يوميه را بخواند .\r\nمسأله 1147 - اگر در حال حيض يا نفاس زن يكى از موجبات نماز آيات پيش آيد بعد از پاك شدن از حيض يا نفاس ، نماز آيات بر او واجب نيست و همچنين اگر مجنون و بىهوش و مانند اينها باشد .\r\nمسأله 1148 - نماز آيات دو ركعت است و در هر ركعت پنج ركوع دارد و دستور آن اين است كه انسان بعد از نيّت ، تكبير بگويد و يك حمد و يك سورهء تمام بخواند و به ركوع رود و سر از ركوع بردارد ، دوباره يك حمد و يك سوره بخواند ، باز به ركوع رود تا پنج مرتبه و بعد از بلند شدن از ركوع پنجم دو سجده نمايد و برخيزد و ركعت دوّم نماز را هم مثل ركعت اوّل به جا آورد و تشهّد بخواند و سلام دهد .\r\nمسأله 1149 - در نماز آيات ، انسان مىتواند بعد از نيّت و تكبير و خواندن حمد ، آيه‌هاى يك سوره را پنج قسمت كند و يك آيه يا بيشتر از آن را بخواند و به ركوع رود و سر بردارد و بدون اينكه حمد بخواند ، قسمت دوّم از همان سوره را بخواند و به ركوع رود و همينطور تا پيش از ركوع پنجم سوره را تمام نمايد ، مثلًا به قصد سورهء توحيد بگويد :\r\n« بِسْمِ اللَّهِ الرَّحْمنِ الرَّحيمِ » . و به ركوع رود ، بعد بايستد و بگويد :\r\n« قُلْ هُوَ اللَّهُ احَدٌ » .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nو دوباره به ركوع رود و بعد از ركوع بايستد و بگويد :\r\n« اللَّهُ الصَّمَدُ » . باز به ركوع رود و بايستد و بگويد :\r\n« لَمْ يَلِدْ وَ لَمْ يُولَدْ » . و برود به ركوع و سر بردارد و بگويد :\r\n« وَ لَمْ يَكُنْ لَهُ كُفُواً احَدٌ » . و بعد از آن به ركوع پنجم رود و بعد از سر برداشتن ، دو سجده كند و ركعت دوّم را هم مثل ركعت اوّل به جا آورد و بعد از سجدهء دوّم تشهّد بخواند و نماز را سلام دهد .\r\nمسأله 1150 - اگر در يك ركعت از نماز آيات ، پنج مرتبه حمد و سوره بخواند و در ركعت ديگر يك حمد بخواند و سوره را پنج قسمت كند مانعى ندارد .\r\nمسأله 1151 - چيزهايى كه در نماز يوميه واجب و مستحب است در نماز آيات هم واجب و مستحب مىباشد ولى در نماز آيات به جاى اذان و اقامه سه مرتبه به قصد اميد ثواب بگويد : الصّلاة . مسأله 1152 - مستحب است بعد از ركوع پنجم و دهم بگويد : « سَمِعَ اللَّهُ لِمَنْ حَمِدَهُ » و نيز پيش از هر ركوع و بعد از آن تكبير بگويد حتّى بعد از ركوع پنجم و دهم تكبير مستحب است .\r\nمسأله 1153 - مستحب است پيش از ركوع دوّم و چهارم و ششم و هشتم و دهم قنوت بخواند و اگر فقط يك قنوت پيش از ركوع دهم بخواند كافى است .\r\nمسأله 1154 - اگر در نماز آيات شك كند كه چند ركعت خوانده و فكرش به جايى نرسد نماز باطل است .\r\nمسأله 1155 - اگر شك كند كه در ركوع آخر ركعت اوّل است يا در ركوع اوّل ركعت دوّم و فكرش به جايى نرسد نماز باطل است ، ولى اگر مثلًا شك كند كه چهار ركوع كرده يا پنج ركوع ، چنانچه براى رفتن به سجده خم نشده ، بايد ركوعى را كه شك دارد به جا آورده يا نه ، به جا آورد و اگر براى رفتن به سجده خم شده ، بايد به شك خود اعتنا نكند .\r\nمسأله 1156 - هر يك از ركوعهاى نماز آيات ركن است كه اگر عمداً يا اشتباهاً كم يا زياد شود نماز باطل است .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n\r\nنماز جمعه\r\n\r\nكيفيّت نماز جمعه\r\nمسأله 1157 - نماز جمعه در زمان حضور و در زمان غيبت امام عليه السلام واجب تخييرى است كه به جاى نماز ظهر خوانده مىشود و آن دو ركعت است مثل نماز صبح و تمام شرايط عمومى نماز صبح را دارد حتّى حمد و سورهء آن بايد بلند خوانده شود ولى در آن دو قنوت مستحب است يكى قبل از ركوع ركعت اوّل و ديگرى بعد از ركوع ركعت دوّم و نيز مستحب است در ركعت اوّل سوره جمعه و در ركعت دوّم سوره منافقين خوانده شود . و ظن و سهو و شك در آن ، حكم ظن و سهو و شك در نماز صبح را دارد .\r\n\r\nشرايط نماز جمعه\r\nمسأله 1158 - نماز جمعه علاوه بر شرايط عمومى نماز شش شرط ديگر هم دارد :\r\nاوّل : وقت آن ، و آن از اوّل ظهر شرعى است تا وقتى كه سايهء شاخص دوهفتم شاخص شود ( تقريباً يك ساعت و نيم بعد از ظهر ) و اگر از اين مقدار گذشت بايد نماز ظهر خوانده شود .\r\nدوّم : خواندن دو خطبه پيش از نماز و آن دو خطبه بايد مشتمل بر حمد و ثناى خدا و صلوات بر پيامبر و آل پيامبر صلى الله عليه و آله و سلم و دعوت مردم به تقوا و پرهيزكارى و يك سورهء كامل و استغفار براى مؤمنين باشد و لازم نيست دو خطبه به عربى خوانده شود بلكه اگر مستمعين اهل زبانهاى مختلف باشند خوب است به همهء آن زبانها خوانده شود چنان كه خوب است حمد و ثناى خدا و صلوات بر پيامبر و آل پيامبر به عربى و با ذكر نام آنها باشد و خوب است دعوت به تقوا با لفظ تقوا و استغفار براى مؤمنين با لفظ استغفار باشد و بايد خطبه‌ها را خود امام و ايستاده بخواند و ميان دو خطبه به نشستن مختصرى فاصله شود و بايد خطبه‌ها را بلند بخواند و خوب است به نحوى بلند خوانده شود كه همهء حاضرين بشنوند و خوب است خطبه‌ها بعد از ظهر شرعى خوانده شود و اگر هر دو خطبه قبل از ظهر خوانده شود به طورى كه بين دو خطبه و نماز فاصله نشود مانعى ندارد و مستحب است امام جمعه در حال خطبه با طهارت باشد و عمامه بر سر\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nداشته باشد و بر عصا يا سلاحى تكيه كند و خوب است در خطبه‌ها مسائل اجتماعى و سياسى و مصالح مسلمين مطرح شود ، و مستحب مؤكّد است كه حاضرين مثل حالِ نماز باشند و خطبه‌ها را گوش دهند و صحبت نكنند حتّى نافله نخوانند و به طرف خطيب بنشينند و به راست و چپ نگاه نكنند و جابه جا نشوند .\r\nسوّم : به جماعت خوانده شود پس فرادى صحيح نيست . ولى اگر در ركوع ركعت دوّم نماز جمعه به امام برسد مجزى خواهد بود و ركعت دوّم را خودش مىخواند بنابراين اگر كسى به ركعت اوّل يا به خطبه‌ها نرسد گرچه بدون عذر باشد نمازش صحيح است .\r\nچهارم : امام و مأموم حدّاقلّ پنج نفر باشند و حتّى اگر چهار نفر مأموم غيربالغ يا مسافر و يا زن باشند كفايت مىكند .\r\nپنجم : امام جمعه علاوه بر دارا بودن شرايطى كه امام جماعت بايد داشته باشد ، بايد يا مجتهد جامع الشرايط و يا منصوب از طرف او باشد و اگر مجتهدى متصدّى شؤون ادارى و سياسى مسلمين است بايد منصوب از طرف او باشد . و بايد قادر به خواندن خطبه در حال قيام باشد و شايسته است امام جمعه مردى با ورع ، شجاع ، قاطع ، سخنگو و داراى فصاحت و بلاغت و با وقار و آشنا به مصالح اسلام باشد .\r\nششم : بين دو نماز جمعه حدّاقلّ يك فرسخ شرعى ( تقريباً 5 / 5 كيلومتر ) فاصله باشد .\r\nمسأله 1159 - مسافر گرچه قصد ده روز نكرده باشد چنان كه مىتواند در نماز جمعه شركت كند مىتواند امام جمعه نيز باشد .\r\nمسأله 1160 - اگر شك كند وقت نماز جمعه باقى است يا نه ، نماز جمعه صحيح است و نيز اگر يك ركعت از نماز جمعه در وقت واقع شود نماز جمعه صحيح است .\r\nمسأله 1161 - كسى كه در نماز جمعه شركت نمىكند مىتواند در اوّل وقت و در حين نماز جمعه نماز ظهر را به جماعت يا فرادى بخواند .\r\nمسأله 1162 - نماز جمعه بر زنها و پيران سالخورده و مريضها و نابينايان و مسافران و بچه‌ها و كسانى كه بيش از دو فرسخ از محل اقامهء نماز جمعه دور هستند و كسانى كه حضور آنان موجب مشقّت و سختى است مستحب مؤكّد نيست ولى اگر حاضر شدند نماز جمعهء آنان به جاى نماز ظهر محسوب مىشود .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nمسأله 1163 - خريد و فروش از اوّل ظهر روز جمعه تا پايان نماز جمعه مكروه است و اگر هتك به نماز جمعه و جماعت مسلمين و مصالح اسلام باشد حرام است .\r\nمسأله 1164 - هرگاه در بلد انسان نماز جمعه جامع الشرايط برپا مىشود در روز جمعه تا پايان نماز جمعه مسافرت نمودن مكروه است .\r\n\r\nنماز عيد فطر و قربان\r\nمسأله 1165 - نماز عيد فطر و قربان در زمان حضور امام عليه السلام و در زمان غيبت ايشان از مستحبّات مؤكّد است و مىتوان آن را به جماعت يا فرادى خواند .\r\nمسأله 1166 - وقت‌نماز عيد فطر و قربان از اوّل آفتاب روز عيد است تا ظهرهمان روز .\r\nمسأله 1167 - نماز عيد فطر و قربان دو ركعت است كه در ركعت اوّل بعد از خواندن حمد و سوره ، بايد پنج تكبير بگويد ، و بعد از هر تكبير يك قنوت بخواند و بعد از قنوت پنجم تكبير ديگرى بگويد و به ركوع رود و دو سجده به جا آورد و برخيزد و در ركعت دوّم چهار تكبير بگويد و بعد از هر تكبير قنوت بخواند و تكبير پنجم را بگويد و به ركوع رود و بعد از ركوع دو سجده كند و تشهّد بخواند و نماز را سلام دهد .\r\nمسأله 1168 - در قنوت نماز عيد فطر و قربان هر دعا و ذكرى بخوانند كافى است ولى بهتر است اين دعا را بخوانند :\r\n« اللَّهُمَّ اهْلَ الْكِبْرِياءِ وَالْعَظَمَةِ وَ اهْلَ الْجُودِ وَالْجَبَرُوتِ وَ اهْلَ الْعَفْوِ وَالرَّحْمَةِ وَ اهْلَ التَّقْوى وَ الْمَغْفِرَةِ اسْأَلُكَ بِحَقِّ هذَا الْيَومِ الَّذى جَعَلْتَهُ لِلْمُسْلِمينَ عيداً وَ لِمُحَمَّدٍ صَلَّى اللَّهُ عَلَيْهِ وَ الِهِ ذُخْراً وَ شَرَفاً وَ كَرامَةً وَ مَزيداً انْ تُصَلِّىَ عَلى مُحَمَّدٍ وَ الِ مُحَمَّدٍ وَ انْ تُدْخِلَنى فى كُلِّ خَيْرٍ ادْخَلْتَ فيهِ مُحَمَّداً وَ الَ مُحَمَّدٍ وَ انْ تُخْرِجَنى مِنْ كُلِّ سُوءٍ اخْرَجْتَ مِنْهُ مُحَمَّداً وَ الَ مُحَمَّدٍ صَلَواتُكَ عَلَيْهِ وَ عَلَيْهِمْ اللَّهُمَّ انّى اسْأَلُكَ خَيْرَ ما سَأَلَكَ بِهِ عِبادُكَ الصَّالِحُونَ وَ اعُوذُ بِكَ مِمَّا اسْتَعاذَ مِنْهُ عِبادُكَ الُمخْلَصُونَ » . « 1 »\r\n\r\n\r\n","description":"","footnote":"\r\n( 1 ) - خداوندا اى اهل بزرگى و بزرگوارى و اى اهل بخشش و جبروت و اى اهل چشم پوشى و مهربانى و اى اهل پرهيزگارى و گذشت ، از تو سؤال مىكنم به حقّ اين روز - كه آن را براى مسلمانان عيد قرار دادى و براى محمد صلى الله عليه و آله و سلم ذخيره و شرف و بزرگوارى و فزونى مقرر داشتى - كه بر محمد و آل محمد درود فرستى و مرا در هر خيرى - كه آنان را داخل كرده‌اى - داخل فرمايى و از هر بدى - كه آنان را خارج نموده‌اى - خارج فرمايى . بار الها به تحقيق از تو سؤال مىكنم بهترين چيزى را كه بندگان صالح تو در خواست كردند و به تو پناه مىبرم از آنچه كه آنان به تو پناه بردند .\r\n","page_name":" 185 ","page_number":185},
  {"content":"\r\n\r\nمسأله 1169 - بايد بعد از نماز عيد فطر و قربان ، اگر به جماعت خوانده مىشود ، دو خطبه نظير خطبه‌هاى نماز جمعه خوانده شود .\r\nمسأله 1170 - نماز عيد سوره مخصوصى ندارد ولى بهتر است كه در ركعت اوّل آن سورهء شمس ( سورهء 91 ) و در ركعت دوّم سورهء غاشيه ( سورهء 88 ) را بخوانند يا در ركعت اوّل سورهء اعلى ( سورهء 87 ) و در ركعت دوّم سورهء شمس را بخوانند .\r\nمسأله 1171 - بعد از نماز مغرب و عشاء شب عيد فطر و بعد از نماز صبح و ظهر و عصر روز عيد و نيز بعد از نماز عيد فطر مستحب است اين تكبيرها را بگويد :\r\n« اللَّهُ اكْبَرُ اللَّهُ اكْبَرُ لا الهَ الَّا اللَّهُ وَ اللَّهُ اكْبَرُ اللَّهُ اكْبَرُ وَللَّه‌ِالْحَمْدُ اللَّهُ اكْبَرُ عَلى ما هَدانا » . مسأله 1172 - مستحب است انسان در عيد قربان بعد از ده نماز كه اوّل آنها نماز ظهر روز عيد و آخر آنها نماز صبح روز دوازدهم است تكبيرهايى را كه در مسألهء پيش گفته شد بگويد و بعد از آن بگويد :\r\n« اللَّهُ اكْبَرُ عَلى ما رَزَقَنا مِنْ بَهيمَةِ الْانْعامِ وَالْحَمْدُللَّهِ عَلى ما ابْلانا » . ولى اگر عيد قربان را در منى باشد ، مستحب است بعد از پانزده نماز كه اوّل آنها نماز ظهر روز عيد و آخر آنها نماز صبح روز سيزدهم ذىحجّه است ، اين تكبيرها را بگويد .\r\nمسأله 1173 - در نماز عيد فطر و قربان ، دوازده مورد مستحب است :\r\n1 - نماز را بعد از بلند شدن آفتاب بخوانند .\r\n2 - پيش از نماز غسل كنند .\r\n3 - عمامهء سفيدى بر سر بگذارند .\r\n4 - دعاهايى كه پيش از نماز و بعد از آن در كتابهاى دعا ذكر شده ، بخوانند .\r\n\r\n","description":"","footnote":"","page_name":" 186 ","page_number":186},
  {"content":"\r\n\r\n5 - در مكّه ، نماز را در مسجد الحرام و در غير مكّه ، در صحرا بخوانند و اگر صحرا نمىروند ، زير آسمان بخوانند .\r\n6 - نماز را روى زمين بدون فرش بخوانند .\r\n7 - پياده و پابرهنه و با وقار به نماز عيد بروند .\r\n8 - از غير آن راهى كه رفته‌اند ، برگردند .\r\n9 - براى قبولى اعمال برادران و خواهران دينى خود دعا كنند .\r\n10 - در حال گفتن تكبيرها دستها را بلند كنند .\r\n11 - نماز را بلند بخوانند .\r\n12 - تناول كردن مقدار كمى از تربت حضرت سيّد الشهداء عليه السلام - كه براى هر دردى شفاست - .\r\nالبته در نماز عيد فطر ، يك مورد ديگر نيز مستحبّ است و آن اينكه پيش از نماز ، « زكات فطره » را بدهند و افطار كنند و بهتر است افطار با خرما يا شيرينى ديگرى باشد .\r\nمسأله 1174 - ظن و شك و سهو در نماز عيد فطر و قربان حكم ظن و شك و سهو در نمازهاى مستحبّى را دارد .\r\nمسأله 1175 - در نماز عيد هم مثل نمازهاى ديگر مأموم بايد غير از حمد و سوره چيزهاى ديگر نماز را خودش بخواند .\r\nمسأله 1176 - اگر مأموم موقعى برسد كه امام مقدارى از تكبيرها را گفته ، بعد از آنكه امام به ركوع رفت بايد آنچه از تكبيرها و قنوتها را كه با امام نگفته خودش بگويد ، و اگر در هر قنوت يك « سبحان‌اللَّه » يا يك « الحمدللَّه » بگويد كافيست .\r\nمسأله 1177 - اگر در نماز عيد موقعى برسد كه امام در ركوع است مىتواند نيّت كند و تكبير اوّل نماز را بگويد و به ركوع رود .\r\n\r\nنماز استيجارى\r\nمسأله 1178 - بعد از مرگ انسان ، مىشود براى نماز و عبادتهاى ديگر او كه در حال زنده بودن به جا نياورده ، ديگرى را اجير كرد كه آنها را به جا آورد . و اگر كسى بدون مزد هم آنها را انجام دهد\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nصحيح است .\r\nمسأله 1179 - انسان مىتواند براى بعضى از كارهاى مستحبّى مثل زيارت قبر پيغمبر و امامان عليهم السلام ، از طرف زندگان اجير شود و نيز مىتواند كار مستحبّى را انجام دهد به نيابت زندگان يا مردگان و يا ثواب آن را براى مردگان يا زندگان هديه نمايد .\r\nمسأله 1180 - اجير بايد عمل را به قصد آنچه كه در ذمّهء ميّت است به جا آورد و اگر ثواب آن را براى او هديه كند كافى نيست .\r\nمسأله 1181 - هرگاه شك كند كه اجير عمل را انجام داده يا نه ، يا صحيح انجام داده يا نه ، اگر مورد وثوق باشد و بگويد انجام داده‌ام يا بگويد صحيح انجام داده‌ام كفايت مىكند .\r\nمسأله 1182 - كسى را كه عذرى دارد و نشسته يا با تيمّم يا جبيره نماز مىخواند نمىشود براى نمازهاى ميّت اجير كرد امّا اگر نقص عضو داشته باشد مىتوان او را اجير نمود .\r\nمسأله 1183 - مرد براى زن و زن براى مرد مىتواند اجير شود و در احكام نماز ، اجير بايد به تكليف خود عمل كند .\r\nمسأله 1184 - لازم نيست قضاى نمازهاى ميّت به ترتيب خوانده شود ، هر چند بدانند كه ميّت ترتيب نمازهاى خود را مىدانسته است .\r\nمسأله 1185 - اگر با اجير شرط كنند كه عمل را به طور مخصوصى انجام دهد ، اجير بايد همانطور به جا آورد و اگر طبق شرط عمل نكند ذمّهء ميّت برى مىشود امّا اجير حقّ گرفتن اجرت را ندارد .\r\nمسأله 1186 - اگر با اجير شرط نكنند كه نماز را با چه مقدار از مستحبّات آن بخواند ، بايد مقدارى از مستحبّات نماز را كه معمول است به جا آورد .\r\nمسأله 1187 - اگر كسى اجير شود كه مثلًا در مدّت يك سال نمازهاى ميّت را بخواند و پيش از تمام شدن سال بميرد ، بايد براى نمازهايى كه مىدانند به جا نياورده ديگرى را اجير نمايند بلكه براى نمازهايى هم كه احتمال مىدهند به جا نياورده ، بايد اجير بگيرند .\r\nمسأله 1188 - كسى را كه براى انجام عملى مثلًا نمازهاى ميّت اجير كرده‌اند اگر پيش از تمام كردن نماز بميرد ، اجاره باطل مىشود و بايد به مقدارى كه آن عمل را انجام نداده است ، ورثه از اصل مال اجير به موجر بدهند و اگر مال نداشته باشد چيزى بر ورثه نيست و همچنين است اگر اجير خودش هم نماز قضا داشته باشد .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nمسأله 1189 - كسى كه اجير شده عملى را انجام دهد ، نمىتواند ديگرى را براى انجام آن عمل اجير كند مگر اين كه از طرف موجر وكالت داشته باشد .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n\r\nروزه\r\nروزه آن است كه انسان با نيّت از اذان صبح تا مغرب از چيزهايى كه روزه را باطل مىكند خوددارى نمايد .\r\nمسأله 1190 - نيّت يعنى توجّه به عمل براى اطاعت فرمان خدا ، و لازم نيست انسان نيّت را به زبان بگويد يا از قلب خود بگذارند ، بلكه همين قدر كه براى انجام فرمان خداوند عالم از اذان صبح تا مغرب كارى كه روزه را باطل مىكند انجام ندهد كافى است و براى آنكه يقين كند تمام اين مدّت را روزه بوده ، بايد مقدارى پيش از اذان صبح و مقدارى هم بعد از مغرب از انجام كارى كه روزه را باطل مىكند خوددارى نمايد .\r\nمسأله 1191 - انسان مىتواند در هر شب از ماه رمضان تا اذان صبح براى روزهء فردا نيّت كند و بهتر است كه شب اوّل ماه هم نيّت روزهء همهء ماه را بنمايد .\r\nمسأله 1192 - در هر روزهء واجب اگر به واسطهء عذرى مثل خواب يا مرض يا مسافرت يا غفلت تا پيش از ظهر نيّت نكند و كارى كه روزه را باطل مىكند انجام نداده باشد بايد نيّت روزه كند .\r\nمسأله 1193 - وقت نيّت روزهء مستحبّى از قبل از اذان صبح است تا موقعى كه به اندازهء نيّت كردن به مغرب وقت مانده باشد كه اگر تا اين وقت كارى كه روزه را باطل مىكند انجام نداده باشد و نيّت روزهء مستحبّى كند روزهء او صحيح است .\r\nمسأله 1194 - اگر بخواهد غير روزهء رمضان روزهء ديگرى بگيرد و تعيينِ واقعى نداشته باشد ، بايد آن را معيّن نمايد . مثلًا نيّت كند كه روزهء قضا يا روزهء نذر مىگيرم . ولى در ماه رمضان لازم نيست نيّت كند كه روزهء ماه رمضان مىگيرم . بلكه اگر نداند ماه رمضان است يا فراموش نمايد و روزهء ديگرى را نيّت كند ، روزهء ماه رمضان حساب مىشود .\r\nمسأله 1195 - اگر بداند ماه رمضان است و عمداً نيّت روزهء غير رمضان كند روزهء ماه رمضان حساب مىشود .\r\nمسأله 1196 - اگر مثلًا به نيّت روز اوّل ماه روزه بگيرد ، بعد بفهمد دوّم يا سوّم بوده ، روزهء او صحيح است .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nمسأله 1197 - اگر پيش از اذان صبح نيّت كند و بخوابد و بعد از مغرب بيدار شود روزه‌اش صحيح است .\r\nمسأله 1198 - اگر نداند يا فراموش كند كه ماه رمضان است و پيش از ظهر ملتفت شود ، چنانچه كارى كه روزه را باطل مىكند انجام نداده باشد بايد نيّت كند و روزهء او صحيح است و اگر كارى كه روزه را باطل مىكند انجام داده باشد يا بعد از ظهر ملتفت شود كه ماه رمضان است روزهء او باطل مىباشد ، ولى بايد تا مغرب كارى كه روزه را باطل مىكند انجام ندهد و بعد از رمضان هم آن روزه را قضا نمايد .\r\nمسأله 1199 - اگر بچّه پيش از اذان صبح ماه رمضان بالغ شود بايد روزه بگيرد و اگر بعد از اذان بالغ شود ، روزهء آن روز بر او واجب نيست .\r\nمسأله 1200 - كسى كه روزهء قضا يا روزهء واجب ديگرى دارد مىتواند روزهء مستحبّى يا روزهء استيجارى بگيرد .\r\nمسأله 1201 - اگر كسى در روزهء واجب يا مستحب مردّد شود كه روزه را باطل كند يا نه ، يا قصد كند كارى كه روزه را باطل مىكند انجام دهد ، روزه‌اش باطل نمىشود .\r\nمسأله 1202 - اگر در ماه رمضان ، پيش از ظهر كافر مسلمان شود و از اذان صبح تا آن وقت كارى كه روزه را باطل مىكند انجام نداده باشد بايد نيّت روزه كند و روزهء او صحيح است و قضا هم ندارد .\r\nمسأله 1203 - روزى را كه انسان شك دارد آخر شعبان است يا اوّل رمضان واجب نيست روزه بگيرد و اگر بخواهد روزه بگيرد نمىتواند نيّت روزهء رمضان كند ولى اگر نيّت روزهء رمضان يا روزهء قضا و مانند آن بنمايد چنانچه بعد معلوم شود رمضان بوده روزهء او صحيح است و از ماه رمضان حساب مىشود .\r\nمسأله 1204 - كسى كه در ماه رمضان روزه نيست مستحب است از كارهايى كه روزه را باطل مىكند خوددارى نمايد ، و مستحب است اگر غذا يا آب خورد سير نخورد .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\n\r\nكارهايى كه روزه را باطل مىكند\r\n\r\n1 خوردن و آشاميدن\r\nمسأله 1205 - اگر روزه‌دار عمداً چيزى بخورد يا بياشامد ، روزهء او باطل مىشود چه خوردن و آشاميدن آن چيز معمول باشد مثل نان و آب ، چه معمول نباشد مثل خاك و شيرهء درخت ، و چه كم باشد يا زياد ، حتّى اگر مسواك را از دهان بيرون آورد و دوباره به دهان ببرد و رطوبت آن را فرو برد روزهء او باطل مىشود مگر آنكه رطوبت مسواك در آب دهان به طورى از بين برود كه رطوبت خارج به آن گفته نشود .\r\nمسأله 1206 - اگر موقعى كه مشغول غذا خوردن است بفهمد صبح شده ، بايد لقمه را از دهان بيرون آورد و چنانچه عمداً فرو برد روزه‌اش باطل است و كفّاره هم بر او واجب مىشود .\r\nمسأله 1207 - اگر روزه‌دار سهواً يا جهلًا چيزى بخورد يا بياشامد روزه‌اش باطل نمىشود .\r\nمسأله 1208 - تزريق آمپولى كه عضو را بى حسّ مىكند يا به جاى دارو استعمال مىشود اشكال ندارد ، ولى بهتر است كه روزه‌دار از استعمال آمپول يا سُرُمى كه به جاى غذا به كار مىرود خوددارى كند .\r\nمسأله 1209 - اگر روزه‌دار چيزى را كه لاى دندان مانده است عمداً فرو ببرد روزه‌اش باطل مىشود .\r\nمسأله 1210 - كسى كه مىخواهد روزه بگيرد ، لازم نيست پيش از اذان دندانهايش را خلال كند ، ولى اگر بداند غذايى كه لاى دندان مانده در روز فرو مىرود چنانچه خلال نكند و چيزى از آن فرو رود روزه‌اش باطل مىشود .\r\nمسأله 1211 - فرو بردن آب دهان گرچه به واسطهء خيال كردن ترشى و مانند آن در دهان جمع شده باشد ، روزه را باطل نمىكند .\r\nمسأله 1212 - فرو بردن اخلاط سر و سينه ، تا به فضاى دهان نرسيده اشكال ندارد ، ولى اگر داخل فضاى دهان شود بهتر است آن را فرو نبرد .\r\nمسأله 1213 - اگر چيزى نظير مگس در گلوى روزه‌دار برود اگر ممكن باشد بايد آن را بيرون آورد و روزهء او باطل نمىشود و اگر ممكن نباشد فرو بردن آن مانعى ندارد و روزهء او هم صحيح است .\r\nمسأله 1214 - اشخاصى كه به تنگى نفس مبتلا مىباشند و به دستور پزشك هنگام تنگى شديد\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nنفس توسّط وسيله‌اى كه حاوى مواد اكسيژنى است از راه دهان اكسيژن به ريه خودشان مىرسانند روزهء آنها صحيح است .\r\nمسأله 1215 - اگر روزه‌دار به قدرى تشنه شود كه تحمّل آن طاقت فرسا باشد و يا خوف ضرر بدهد مىتواند به اندازهء رفع ضرورت آب بياشامد ولى روزهء او باطل مىشود و اگر ماه رمضان باشد بايد در بقيهء روز از به جا آوردن كارى كه روزه را باطل مىكند خوددارى نمايد .\r\nمسأله 1216 - جويدن و چشيدن غذا كه معمولًا به حلق نمىرسد گرچه اتفاقاً به حلق برسد روزه را باطل نمىكند ولى اگر انسان از اوّل بداند كه به حلق مىرسد چنانچه فرو رود روزه‌اش باطل مىشود و بايد قضاى آن را بگيرد و كفّاره هم بر او واجب است .\r\nمسأله 1217 - انسان نمىتواند براى ضعف روزه را بخورد ولى اگر ضعف او به قدرى است كه معمولًا نمىشود آن را تحمّل كرد خوردن روزه اشكال ندارد .\r\n\r\n2 رساندن غبار غليظ به حلق\r\nمسأله 1218 - اگر به واسطهء باد يا جاروب كردن و مانند اينها غبار برخيزد و بر اثر عدم مواظبت به حلق برسد روزه‌اش باطل مىشود و همچنين اگر دود و بخار در اثر عدم مواظبت به حلق برسد روزه را باطل مىكند و امّا اگر سهواً يا جهلًا يا بىاختيار غبار و دود و مانند آن به حلق برسد مانعى ندارد .\r\nمسأله 1219 - استعمال سيگار و ترياك و هرويين و ساير دخانيات روزه را باطل مىكند .\r\n\r\n3 - اماله كردن\r\nمسأله 1220 - اماله كردن با چيز روان ، گرچه از روى ناچارى و براى معالجه باشد روزه را باطل مىكند امّا اگر از روى فراموشى يا ندانستن مسأله باشد روزه باطل نمىشود ، و استعمال شيافهايى كه براى معالجه است مطلقاً اشكال ندارد .\r\n-\r\n\r\n4 جماع\r\nمسأله 1221 - جماع ( نزديكى با زن يا مرد يا حيوان ) روزه را باطل مىكند گرچه فقط به مقدار ختنه‌گاه داخل شود و منى هم بيرون نيايد .\r\nمسأله 1222 - اگر كمتر از مقدار ختنه‌گاه داخل شود و منى هم بيرون نيايد و يا شك كند كه به اندازهء\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nختنه‌گاه داخل شده يا نه ، روزهء او صحيح است .\r\nمسأله 1223 - اگر فراموش كند كه روزه است و جماع نمايد يا مسأله را نداند يا او را به جماع مجبور نمايند ، به طورى كه از خود اختيارى نداشته باشد روزهء او باطل نمىشود ولى چنانچه در بين جماع يادش بيايد ، يا ديگر مجبور نباشد بايد فوراً از حال جماع خارج شود و اگر خارج نشود روزهء او باطل است .\r\n\r\n5 استمناء\r\nمسأله 1224 - اگر روزه‌دار با خود كارى كند كه منى از او بيرون آيد روزه‌اش باطل مىشود امّا اگر بىاختيار يا سهواً يا جهلًا يا در خواب منى از او بيرون آيد روزه‌اش باطل نمىشود .\r\nمسأله 1225 - هرگاه روزه‌دار بداند كه اگر در روز بخوابد محتلم مىشود يعنى در خواب منى از او بيرون مىآيد ، مىتواند در روز بخوابد و چنانچه بخوابد و محتلم هم بشود روزه‌اش صحيح است .\r\nمسأله 1226 - اگر روزه‌دار در حال بيرون آمدن منى از خواب بيدار شود واجب نيست از بيرون آمدن آن جلوگيرى كند .\r\nمسأله 1227 - روزه‌دارى كه محتلم شده مىتواند بول كند گرچه بداند به واسطهء بول باقيماندهء منى از مجرى بيرون مىآيد .\r\nمسأله 1228 - اگر به قصد بيرون آمدن منى كارى بكند ولى منى از او بيرون نيايد روزه‌اش باطل نمىشود .\r\nمسأله 1229 - اگر روزه‌دار بدون قصد بيرون آمدن منى با كسى بازى و شوخى كند در صورتى كه عادت نداشته باشد كه بعد از بازى و شوخى منى از او خارج شود گرچه اتفاقاً منى بيرون آيد روزهء او صحيح است .\r\n\r\n6 - باقى ماندن بر جنابت تا اذان صبح\r\nمسأله 1230 - اگر جنب عمداً تا اذان صبح غسل نكند يا اگر وظيفهء او تيمّم است عمداً تيمّم ننمايد روزه‌اش باطل است ولى اگر از روى سهو يا جهل يا اجبار غسل يا تيمّم ننمايد روزه‌اش صحيح است .\r\nمسأله 1231 - كسى كه جنب است و مىخواهد روزه بگيرد گرچه روزهء مستحبّى باشد چنانچه عمداً\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nغسل نكند تا وقت تنگ شود مىتواند با تيمّم روزه بگيرد و صحيح است و لازم نيست تا اذان صبح بيدار بماند .\r\nمسأله 1232 - اگر جنب در ماه رمضان غسل را فراموش كند و بعد از يك يا چند روز يادش بيايد ، روزه‌هايى كه گرفته ، صحيح است ولى مستحب است كه آن روزه‌ها را قضا كند .\r\nمسأله 1233 - كسى كه در شب ماه رمضان براى هيچ كدام از غسل و تيمّم وقت ندارد اگر خود را جنب كند روزه‌اش باطل است و قضا و كفّاره بر او واجب مىشود ولى بايد آن روز را روزه بگيرد امّا اگر براى تيمّم وقت دارد چنانچه خود را جنب كند با تيمّم روزهء او صحيح است .\r\nمسأله 1234 - اگر گمان كند كه به اندازهء تيمّم وقت دارد و خود را جنب كند و بعد بفهمد وقت براى تيمّم ندارد روزه‌اش صحيح است .\r\nمسأله 1235 - كسى كه در شب ماه رمضان جنب است و مىداند كه اگر بخوابد تا اذان صبح بيدار نمىشود ، نبايد بخوابد و چنانچه بخوابد و تا صبح بيدار نشود ، روزه‌اش باطل است و قضا و كفّاره بر او واجب مىشود مگر اينكه بدون اختيار خوابش ببرد .\r\nمسأله 1236 - كسى كه در شب ماه رمضان جنب است و احتمال مىدهد كه اگر بخوابد پيش از اذان صبح بيدار مىشود در صورتى كه بخوابد و تا اذان صبح خواب بماند روزه‌اش صحيح است .\r\nمسأله 1237 - اگر جنب در شب ماه رمضان بخوابد و بيدار شود و احتمال دهد كه اگر دوباره بخوابد پيش از اذان صبح بيدار مىشود چنانچه دوباره بخوابد و تا اذان بيدار نشود ، بايد علاوه بر گرفتن روزهء آن روز قضاى آن را هم بگيرد . و همچنين است اگر براى دفعهء سوّم يا بيشتر بخوابد و بيدار نشود ولى در هيچ يك از اينها كفّاره بر او واجب نمىشود .\r\nمسأله 1238 - خوابى را كه در آن محتلم شده نبايد خواب اوّل حساب كرد بلكه اگر از آن خواب بيدار شود و دوباره بخوابد خواب اوّل حساب مىشود .\r\nمسأله 1239 - اگر روزه‌دار در روز محتلم شود ، واجب نيست فوراً غسل كند .\r\nمسأله 1240 - هرگاه در ماه رمضان بعد از اذان صبح بيدار شود و ببيند محتلم شده ، گرچه بداند پيش از اذان محتلم شده ، روزهء او صحيح است .\r\nمسأله 1241 - كسى كه مىخواهد در غير ماه رمضان روزه بگيرد هرگاه تا اذان صبح جنب بماند گرچه از روى عمد نباشد روزهء او باطل است ، ولى اگر روزهء معيّنى مىخواهد بگيرد و يا وقت\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nقضاى روزهء ماه رمضان تنگ باشد اگر از روى عمد نباشد بايد آن روز را روزه بگيرد .\r\nمسأله 1242 - زنى كه پيش از اذان صبح از حيض يا نفاس پاك مىشود ، اگر مىتواند بايد غسل كند و اگر نمىتواند بايد تيمّم نمايد و احكام جنابت كه قبلًا گفته شد ، در مورد او جارى نمىشود .\r\nمسأله 1243 - اگر زن بعد از اذان صبح از خون حيض يا نفاس پاك شود ، يا در بين روز خون حيض يا نفاس ببيند گرچه نزديك مغرب باشد روزهء او باطل است .\r\nمسأله 1244 - اگر زنى كه در حال استحاضه است غسلهاى خود را به تفصيلى كه در احكام استحاضه‌گفته شد به جا نياورد نمازهاى او باطل ولى روزهء او صحيح است .\r\nمسأله 1245 - كسى كه مسّ ميّت كرده يعنى جايى از بدن خود را به بدن ميّت رسانده مىتواند بدون غسل مسّ ميّت روزه بگيرد ، و اگر در حال روزه هم ميّت را مس نمايد ، روزهء او باطل نمىشود .\r\nمسأله 1246 - كسى كه جنب است يا از حيض يا نفاس پاك شده است و آب ندارد كه غسل كند و چيزى هم نيست كه بر آن تيمّم كند بايد روزه بگيرد و روزهء او صحيح است و قضا هم ندارد .\r\nمسأله 1247 - كسى كه در شب جنب شده يا در روز محتلم شده است و به واسطهء عذرى مىخواهد قبل از ظهر نيّت كند بايد غسل كند و اگر نمىتواند بايد تيمّم كند و نيّت روزه كند .\r\n\r\n7 قى كردن\r\nمسأله 1248 - هرگاه روزه‌دار عمداً قى كند ، گرچه به واسطهء مرض و مانند آن ناچار باشد ، روزه‌اش باطل مىشود ولى كفّاره ندارد و قضاى تنها كافى است امّا اگر جهلًا يا سهواً يا بىاختيار قى كند روزه‌اش باطل نمىشود .\r\nمسأله 1249 - اگر در شب چيزى بخورد كه مىداند به واسطهء خوردن آن در روز بىاختيار قى مىكند ، خوب است اگر در روز قى كرد روزهء آن روز را قضا نمايد .\r\nمسأله 1250 - اگر روزه‌دار بتواند از قى كردن خوددارى كند چنانچه براى او ضرر و مشقّت نداشته باشد بايد خوددارى نمايد .\r\nمسأله 1251 - اگر آروغ بزند و بدون اختيار چيزى در گلو يا دهانش بيايد ، بايد آن را بيرون بريزد ، و اگر بىاختيار فرو رود روزه‌اش صحيح است .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\n\r\nاحكام مبطلات روزه\r\nمسأله 1252 - فرو بردن سر در آب گرچه از روى عمد باشد روزه را باطل نمىكند ، گرچه مستحب است كه تمام سر را در حال روزه در آب فرو نبرد .\r\nمسأله 1253 - اگر انسان از روى ندانستن مسأله كارى كه روزه را باطل مىكند انجام دهد گرچه در ياد گرفتن مسأله كوتاهى كرده باشد روزهء او صحيح است ولى معصيت كرده است .\r\nمسأله 1254 - اگر روزه‌دار سهواً يكى از كارهايى را كه روزه را باطل مىكند انجام دهد و به خيال اينكه روزه‌اش باطل شده عمداً دوباره يكى از آنها را به جا آورد ، روزهء او باطل مىشود .\r\nمسأله 1255 - اگر چيزى به زور در گلوى روزه‌دار بريزند روزهء او باطل نمىشود ، ولى اگر مجبورش كنند كه روزهء خود را باطل كند مثلًا به او بگويند اگر غذا نخورى ضرر مالى يا جانى به تو مىزنيم و خودش براى جلوگيرى از ضرر چيزى بخورد روزهء او باطل مىشود .\r\nمسأله 1256 - روزه‌دار نبايد جايى برود كه مىداند چيزى در گلويش مىريزند يا مجبورش مىكنند كه خودش روزهء خود را باطل كند ، امّا اگر قصد رفتن كند ولى نرود يا بعد از رفتن چيزى به خوردش ندهند روزهء او صحيح است و چنانچه برود و از روى ناچارى كارى كه روزه را باطل مىكند انجام دهد روزهء او باطل مىشود ولى اگر چيزى در گلويش بريزند روزهء او صحيح است گرچه معصيت نموده است .\r\nمسأله 1257 - اگر روزه‌دار به گفتن يا به نوشتن يا به اشاره و مانند اينها به خدا و پيغمبر و جانشينان آن حضرت عمداً نسبت دروغ بدهد روزهء او باطل نمىشود گرچه گناه بزرگى نموده است .\r\n\r\nكفاره روزه\r\nمسأله 1258 - كسى كه كفّارهء روزهء رمضان بر او واجب است بايد دو ماه روزه بگيرد يا شصت فقير را سير نمايد يا به هر كدام 750 گرم طعام يعنى گندم يا جو و مانند اينها ، يا قيمت آنها را بدهد و چنانچه اينها برايش ممكن نباشد ، هر چند مد كه مىتواند به فقرا طعام بدهد و اگر نتواند طعام بدهد بايد استغفار كند و چنانچه دادن كفّاره بعداً براى او ممكن شود واجب نيست كفّاره بدهد .\r\nمسأله 1259 - كسى كه مىخواهد دو ماه كفّارهء روزهء رمضان را بگيرد بايد سى و يك روز آن را پى در\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nپى بگيرد و اگر بقيهء آن پى در پى نباشد اشكال ندارد .\r\nمسأله 1260 - كسى كه مىخواهد دو ماه كفّارهء روزهء رمضان را بگيرد ، نبايد موقعى شروع كند كه در بين سى و يك روز روزى باشد كه مانند عيد قربان روزهء آن حرام است .\r\nمسأله 1261 - اگر در بين روزهايى كه بايد پى در پى روزه بگيرد عذرى مثل حيض يا نفاس يا سفرى كه در رفتن آن مجبور است ، براى او پيش آيد ، بعد از بر طرف شدن عذر واجب نيست روزه‌ها را از سر بگيرد بلكه بقيه را بعد از بر طرف شدن عذر به جا مىآورد .\r\nمسأله 1262 - اگر به چيز حرامى روزهء خود را باطل كند اگر آن چيز ذاتاً حرام باشد مثل شراب و زنا ، كفّارهء جمع ( گرفتن دو ماه روزه كه سى و يك روزِ آن پى در پى باشد و اطعام شصت فقير ) بر او واجب مىشود و چنانچه كفّارهء جمع برايش ممكن نباشد هر كدام را كه ممكن است بايد انجام دهد و اگر ذاتاً حرام نباشد بلكه به جهتى حرام شده باشد مثل نزديكى كردن با عيال خود در حال حيض ، كفّارهء جمع ندارد .\r\nمسأله 1263 - اگر روزه‌دار در يك روز ماه رمضان چند مرتبه كارى كه روزه را باطل مىكند انجام‌دهد گرچه آن كار جماع‌باشد براى همهء آنهايك كفّاره كافى است .\r\nمسأله 1264 - اگر روزه‌دار زنا كند و بعد با حلال خود جماع نمايد يك كفّارهء جمع كافى است .\r\nمسأله 1265 - اگر روزه‌دار كارى كه حلال است و روزه را باطل مىكند انجام دهد مثلًا آب بياشامد و بعد كار ديگرى كه حرام است و روزه را باطل مىكند انجام دهد مثلًا غذاى حرامى بخورد يك كفّاره كافى است .\r\nمسأله 1266 - اگر نذر كند كه روز معيّنى را روزه بگيرد ، چنانچه در آن روز عمداً روزهء خود را باطل كند بايد كفّاره نذر بدهد و كفّارهء آن اين است كه ده فقير را سير نمايد يا سه روز روزه بگيرد .\r\nمسأله 1267 - كسى كه مىتواند وقت را تشخيص دهد اگر به گفتهء كسى كه مىگويد مغرب شده افطار كند و بعد بفهمد مغرب نبوده است اگر گفتهء او حجّت بوده است نظير ثقه و اذان وقت شناس ، قضا و كفّاره ندارد و اگر حجّت نبوده بايد قضاى آن را بگيرد ولى كفّاره ندارد .\r\nمسأله 1268 - كسى كه عمداً روزهء خود را باطل كرده ، اگر بعد از ظهر مسافرت كند ، يا پيش از ظهر براى فرار از كفّاره سفر نمايد ، كفّارهء او ساقط نمىشود بلكه اگر قبل از ظهر مسافرتى براى او پيش بيايد باز هم كفّاره بر او واجب است .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nمسأله 1269 - اگر عمداً روزهء خود را باطل كند و بعد عذرى مانند حيض يا نفاس يا مرض براى او پيدا شود ، كفّاره بر او واجب است .\r\nمسأله 1270 - اگر يقين كند كه روز اوّل ماه رمضان است و عمداً روزهء خود را باطل كند بعد معلوم شود كه آخر شعبان بوده كفّاره بر او واجب نيست .\r\nمسأله 1271 - اگر انسان شك كند كه آخر رمضان است يا اوّل شوال و عمداً روزهء خود را باطل كند ، بعد معلوم شود اوّل شوال بوده كفّاره بر او واجب نيست .\r\nمسأله 1272 - هر كسى كه ديگرى را مجبور كند به انجام دادن كارى كه روزه را باطل مىكند بايد كفّارهء او را بدهد .\r\nمسأله 1273 - اگر روزه‌دار در ماه رمضان زن خود را مجبور به جماع كند مرد بايد دو كفّاره بدهد و بر زن كفّاره واجب نيست ، حتّى اگر زن در بين جماع راضى شود ، ولى روزهء او باطل مىشود مگر اينكه به طورى مجبور شده باشد كه از خود اختيارى نداشته باشد .\r\nمسأله 1274 - اگر كفّاره بر انسان واجب شود و چند سال آن را به جا نياورد ، چيزى بر آن اضافه نمىشود .\r\nمسأله 1275 - كسى كه مىخواهد براى كفّارهء يك روز شصت فقير را سير نمايد نمىتواند يك فقير را بيشتر از يك مرتبه سير نمايد ولى مىتواند هر يك از عيالات فقير را گرچه صغير باشند سير نمايد .\r\nمسأله 1276 - كسى كه قضاى روزهء رمضان را گرفته ، اگر بعد از ظهر عمداً كارى كه روزه را باطل مىكند انجام دهد بايد به ده فقير هر كدام 750 گرم طعام بدهد و اگر نمىتواند بايد سه روز روزه بگيرد و پى در پى بودن لازم نيست ، و اگر نمىتواند بايد استغفار كند .\r\nمسأله 1277 - كفّاره براى روزه منحصر است به اينكه انسان يكى از مفطرات سه گانه ( خوردن و آشاميدن - جماع - باقى ماندن بر جنابت ، يا حيض يا نفاس تا اذان صبح ) را انجام دهد و هر عملى غير از اين سه مفطر به جا بياورد قضا دارد امّا كفّاره ندارد .\r\n\r\nاحكام قضاى روزه\r\nمسأله 1278 - اگر انسان شك كند كه مغرب شده يا نه ، نمىتواند افطار كند ، ولى اگر شك كند كه\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nصبح شده يا نه ، پيش از تحقيق هم مىتواند كارى كه روزه را باطل مىكند انجام دهد . ولى در چهار صورت بايد روزهء آن روز را قضا كند :\r\nاوّل : در ماه رمضان بدون اين كه تحقيق كند صبح شده يا نه ، كارى كه روزه را باطل مىكند انجام دهد بعد معلوم شود كه صبح بوده است .\r\nدوّم : شخص غير ثقه بگويد صبح نشده يا بگويد صبح شده و انسان خيال كند شوخى مىكند و كارى كه روزه را باطل مىكند انجام دهد ، بعد معلوم شود صبح بوده است .\r\nسوّم : كسى كه نمىتواند تحقيق كند مثل كور و زندانى و مانند اينها به گفتهء شخص غير ثقه افطار كند بعد معلوم شود مغرب نبوده است .\r\nچهارم : در هواى صاف به واسطهء تاريكى يقين كند كه مغرب شده و افطار كند بعد معلوم شود مغرب نبوده است ، ولى اگر در هواى ابرى به گمان اينكه مغرب شده افطار كند بعد معلوم شود مغرب نبوده قضا لازم نيست .\r\nمسأله 1279 - اگر غير آب چيز ديگرى را در دهان ببرد و بىاختيار فرو رود يا آب داخل بينى كند و بى اختيار فرو رود قضا بر او واجب نيست .\r\nمسأله 1280 - اگر ديوانه عاقل شود ، واجب نيست روزه‌هاى وقتى را كه ديوانه بوده قضا نمايد .\r\nمسأله 1281 - اگر كافر مسلمان شود واجب نيست روزه‌هاى وقتى را كه كافر بوده قضا نمايد ، و همچنين است اگر مسلمانى كافر شود و دوباره مسلمان گردد روزه‌هاى وقتى را كه كافر بوده واجب نيست قضا نمايد .\r\nمسأله 1282 - انسان بايد روزه‌اى را كه به واسطهء بيهوشى يا مستى از او فوت شده ، قضا نمايد ولى اگر قبل از اذان صبح نيّت كند و بعد بىهوش يا مست شود و يا در روز از بيهوشى يا مستى بيرون آيد و قبل از ظهر نيّت روزه كند روزهء او صحيح است و قضا ندارد .\r\nمسأله 1283 - اگر براى عذرى چند روز روزه نگيرد و بعد شك كند كه چه وقت عذر او برطرف‌شده ، مىتواند مقدار كمتر را كه احتمال مىدهد روزه نگرفته قضا نمايد .\r\nمسأله 1284 - اگر از چند ماه رمضان روزهء قضا داشته باشد قضاى هر كدام را كه اوّل بگيرد مانعى ندارد ، ولى اگر وقت قضاى رمضان آخر تنگ باشد ، مثلًا پنج روز از رمضان آخر قضا داشته باشد و پنج روز هم به رمضان مانده باشد بايد اوّل قضاى رمضان آخر را بگيرد .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nمسأله 1285 - اگر قضاى روزهء چند رمضان بر او واجب باشد و در نيّت معيّن نكند روزه‌اى را كه مىگيرد قضاى كدام رمضان است ، قضاى سال اوّل حساب مىشود .\r\nمسأله 1286 - اگر قضاى روزهء رمضان را يك سال يا چند سال تأخير بيندازد بايد قضا را بگيرد و در صورتى كه متمكن باشد براى هر روز 750 گرم طعام به فقير بدهد ، و از جهت تأخير يك سال يا چند سال چيزى بر او واجب نمىشود .\r\nمسأله 1287 - كسى كه قضاى روزهء رمضان را گرفته ، اگر وقت قضاى روزهء او تنگ نباشد مىتواند پيش از ظهر روزهء خود را باطل نمايد .\r\nمسأله 1288 - اگر به واسطهء مرض ، حيض يا نفاس روزهء رمضان را نگيرد و پيش از تمام شدن رمضان بميرد ، لازم نيست روزه‌هايى را كه نگرفته براى او قضا نمايند .\r\nمسأله 1289 - اگر به واسطهء عذرى نظير مرض ، نداشتن قدرت ، مسافرت يا شير دادن و مانند اينها ، روزهء رمضان را نگيرد و تا رمضان سال بعد به واسطهء هر عذرى نتواند قضا كند ، قضاى روزه‌هايى را كه نگرفته است بر او واجب نيست و بايد براى هر روز معادل 750 گرم گندم يا جو و مانند اينها يا قيمت اينها را در صورت تمكّن به فقير بدهد .\r\nمسأله 1290 - اگر در ماه رمضان به واسطهء عذرى روزه نگيرد و بعد از رمضان عذر او بر طرف شود و تا رمضان آينده عمداً قضاى روزه را نگيرد بايد روزه را قضا كند و براى هر روز 750 گرم گندم يا جو و مانند اينها يا قيمت اينها را به فقير بدهد .\r\nمسأله 1291 - كسى كه بايد براى هر روز 750 گرم طعام به فقير بدهد مىتواند كفّارهء چند روز را به يك فقير بدهد .\r\nمسأله 1292 - كسى كه به واسطهء پيرى يا مرض ديگر ( مثل تشنگى زياد ) نمىتواند روزه بگيرد يا براى او مشقّت دارد ، روزه بر او واجب نيست ولى در صورتى كه روزه براى او مشقّت دارد بايد براى هر روز 750 گرم گندم يا جو و مانند اينها يا قيمت آنها را به فقير بدهد ، و چنانچه بعد بتواند روزه بگيرد بهتر است روزه‌هايى را كه نگرفته قضا نمايد .\r\nمسأله 1293 - زنى كه باردار است و يا زنى كه بچّه شير مىدهد ، اگر روزه براى او يا بچه‌اش ضرر دارد ، روزه بر او واجب نيست و چنانچه تا ماه مبارك رمضانِ بعدى قدرت بر گرفتن روزه‌ها نداشته باشد ، قضا هم ندارد . ولى در صورت استطاعتِ مالى بايد براى هر روز معادل 750 گرم\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nگندم يا جو و مانند اينها يا قيمت آنها را به فقير بدهد .\r\n\r\nكارهايى كه براى روزه دار مكروه است\r\nمسأله 1294 - براى روزه‌دار سيزده مورد ، مكروه است :\r\n1 - مسافرت براى فرار از روزه .\r\n2 - ريختن دارو به چشم .\r\n3 - سرمه كشيدن در صورتى كه مزه يا بوى آن به حلق برسد .\r\n4 - انجام هر كارى كه باعث ضعف‌مىشود ، مانندخون گرفتن و حمام رفتن .\r\n5 - انفيه كشيدن در صورتى كه نداند كه به حلق مىرسد ( ولى اگر بداند به حلق مىرسد جايز نيست ) .\r\n6 - بو كردن گياههاى معطر .\r\n7 - نشستن زن در آب .\r\n8 - استعمال شياف .\r\n9 - تر كردن لباسى كه در بدن است .\r\n10 - دندان كشيدن .\r\n11 - هر كارى كه به واسطهء آن از دهان خون بيايد .\r\n12 - با چوب تر مسواك كردن .\r\n13 - هر كارى كه شهوت را تحريك كند .\r\n\r\nاحكام روزهء مسافر\r\nمسأله 1295 - مسافرى كه بايد نمازهاى چهار ركعتى را در سفر دو ركعت بخواند نبايد روزهء ماه مبارك رمضان را بگيرد و مسافرى كه نمازش را تمام مىخواند مثل كسى كه شغلش مسافرت يا سفرِ او معصيت است ، بايد در سفر روزه بگيرد .\r\nمسأله 1296 - اگر غير روزهء رمضان روزهء معيّنِ ديگرى بر انسان واجب باشد مثلًا به واسطهء نذر يا غير آن ، بهتر است در آن روز مسافرت نكند ، و اگر در سفر باشد لازم نيست قصد كند كه ده روز\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nدر جايى بماند و آن روز را روزه بگيرد .\r\nمسأله 1297 - اگر نذر كند روزه بگيرد و روز آن را معيّن نكند ، نمىتواند آن را در سفر به جا آورد . ولى اگر نذر كند روزِ معيّنى را چه مسافر باشد يا نباشد روزه بگيرد بايد آن روز را - گرچه مسافر باشد - روزه بگيرد .\r\nمسأله 1298 - مسافر مىتواند در سفر روزهء مستحبّى بگيرد و نيازى به قصدِ ده روز يا نذر هم ندارد .\r\nمسأله 1299 - كسى كه نمىداند روزهء ماه مبارك رمضانِ مسافر باطل است اگر در سفر روزه بگيرد و در بين روز مسأله را بفهمد روزه‌اش باطل مىشود ، و اگر تا مغرب نفهمد روزه‌اش صحيح است .\r\nمسأله 1300 - اگر فراموش كند كه مسافر است يا فراموش كند كه روزهء مسافر باطل مىباشد و در سفر روزه بگيرد روزهء او باطل است .\r\nمسأله 1301 - اگر روزه‌دار بعد از ظهر مسافرت نمايد بايد روزهء خود را تمام كند ، و اگر پيش از ظهر مسافرت كند وقتى به حدّ ترخّص برسد يعنى ديوار شهر را نبيند يا صداى اذان آن را نشنود مىتواند روزهء خود را باطل كند .\r\nمسأله 1302 - اگر مسافر پيش از ظهر به وطنش برسد يا به جايى كه مىخواهد ده روز در آنجا بماند ، چنانچه پيش از ظهر به حدّ ترخّص برسد و كارى كه روزه را باطل مىكند انجام نداده باشد بايد آن روز را روزه بگيرد .\r\n\r\nروزه‌هاى حرام و مكروه\r\nمسأله 1303 - روزهء عيد فطر و قربان حرام است .\r\nمسأله 1304 - اگر زن به واسطهء گرفتن روزهء مستحبّى حقّ شوهرش از بين برود جايز نيست روزه بگيرد ، بلكه اگر حقّ شوهر هم از بين نرود ولى شوهر او را از گرفتن روزهء مستحبّى باز دارد بهتر است خوددارى كند .\r\nمسأله 1305 - روزهء مستحبّى اولاد اگر سبب اذيّت پدر و مادر شود جايز نيست بلكه اگر اسباب اذيّت آنان نشود ولى او را از گرفتن روزهء مستحبّى جلوگيرى كنند بهتر آن است كه روزه نگيرد .\r\nمسأله 1306 - اگر اولاد بدون اجازهء پدر يا مادر روزهء مستحبّى بگيرد و در بين روز پدر يا مادر او را\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nنهى كند ، در صورتى كه روزه سبب اذيت آنها شود ، بايد افطار نمايد .\r\nمسأله 1307 - كسى كه مىداند روزه براى او ضرر ندارد گرچه دكتر بگويد ضرر دارد بايد روزه بگيرد و كسى كه اطمينان يا گمان دارد كه روزه برايش ضرر دارد و دكتر بگويد ضرر ندارد جايز نيست روزه بگيرد و در هر صورت اگر روزه بگيرد روزهء او صحيح است .\r\nمسأله 1308 - اگر انسان احتمال بدهد كه روزه برايش ضرر دارد و از آن احتمال ترس براى او پيدا شود چنانچه احتمال او در نظر مردم به جا باشد نبايد روزه بگيرد ولى اگر روزه بگيرد روزهء او صحيح است .\r\nمسأله 1309 - روزهء روز عاشورا و روزى كه انسان شك دارد روز عرفه است يا عيد قربان ، مكروه است .\r\n\r\nروزه‌هاى مستحب\r\nمسأله 1310 - روزهء تمام روزهاى سال ، غير از روزه‌هاى حرام و مكروه كه گفته شد ، مستحب است و براى بعضى از روزها بيشتر سفارش شده است كه از آن جمله است :\r\n1 - پنجشنبهء اوّل و پنجشنبهء آخر هر ماه و چهارشنبهء اوّلى كه بعد از روز دهم ماه است و اگر كسى اينها را به جا نياورد مستحب است قضا نمايد و چنانچه اصلًا نتواند روزه بگيرد مستحب است براى هر روز 750 گرم طعام به فقير بدهد .\r\n2 - سيزدهم و چهاردهم و پانزدهم هر ماه .\r\n3 - تمام ماه رجب و شعبان و بعضى از اين دو ماه گرچه يك روز باشد .\r\n4 - روز نوروز .\r\n5 - روز بيست و پنجم و بيست و نهم ذيقعده .\r\n6 - روز اوّل تا روز نهم ذىحجّه ( روز عرفه ) ، ولى اگر به واسطهء ضعف روزه نتواند دعاهاى روز عرفه را بخواند روزهء آن روز مكروه است .\r\n7 - عيد سعيد غدير ( 18 ذىحجّه ) .\r\n8 - روز اوّل و سوّم محرم .\r\n9 - ميلاد مسعود پيغمبر اكرم صلى الله عليه و آله و سلم ( 17 ربيع‌الاوّل ) .\r\n\r\n","description":"","footnote":"","page_name":" 204 ","page_number":204},
  {"content":"\r\n\r\n10 - روز مبعث حضرت رسول اكرم صلى الله عليه و آله و سلم ( 27 رجب ) .\r\nمسأله 1311 - اگر كسى روزهء مستحبّى بگيرد واجب نيست آن را به آخر رساند ، بلكه اگر برادر مؤمنش او را به غذا دعوت كند مستحب است دعوت او را قبول كند و در بين روز افطار نمايد .\r\nمسأله 1312 - مستحب است روزه‌دار نماز مغرب و عشا را پيش از افطار كردن بخواند ، ولى اگر كسى منتظر اوست يا ميل زيادى به غذا دارد كه نمىتواند با حضور قلب نماز بخواند ، بهتر است اوّل افطار كند ولى به قدرى كه ممكن است نماز را در وقت فضيلت آن به جا آورد .\r\n\r\nراه ثابت شدن اوّل ماه\r\nمسأله 1313 - اوّل ماه به پنج چيز ثابت مىشود :\r\nاوّل : خود انسان ماه را ببيند .\r\nدوّم : عدّه‌اى كه از گفتهء آنان اطمينان پيدا شود بگويند ماه را ديده‌ايم و همچنين است هر چيزى كه به واسطهء آن اطمينان پيدا شود .\r\nسوّم : دو مرد عادل بگويند كه در شب ماه را ديده‌ايم ولى اگر صفت ماه را بر خلاف يكديگر بگويند ، يا شهادتشان خلاف واقع باشد مثل اينكه بگويند داخل دايرهء ماه طرف افق بود ، اوّل ماه ثابت نمىشود ، امّا اگر در تشخيص بعض خصوصيات اختلاف داشته باشند مثل آنكه يكى بگويد ماه بلند بود و ديگرى بگويد نبود ، به گفتهء آنان اوّل ماه ثابت مىشود .\r\nچهارم : سى روز از اوّل ماه شعبان بگذرد كه به واسطهء آن اوّل ماه رمضان ثابت مىشود و سى روز از اوّل ماه رمضان بگذرد كه به واسطهء آن اوّل ماه شوال ثابت مىشود .\r\nپنجم : حاكم شرع حكم كند كه اوّل ماه است .\r\nمسأله 1314 - اگر حاكم شرع حكم كند كه اوّل ماه است كسى هم كه از او تقليد نمىكند ، بايد به حكم او عمل نمايد . ولى كسى كه مىداند حاكم شرع اشتباه كرده نمىتواند به حكم او عمل نمايد .\r\nمسأله 1315 - اوّل ماه با پيشگويى منجمين ثابت نمىشود ولى اگر انسان از گفتهء آنان اطمينان پيدا كند ، بايد به آن عمل نمايد .\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nمسأله 1316 - بلند بودن ماه يا دير غروب كردن آن دليل نمىشود كه شب قبل ، شب اوّل ماه بوده است .\r\nمسأله 1317 - اگر اوّل ماه رمضان براى كسى ثابت نشود و روزه نگيرد چنانچه بعد معلوم شود كه ماه رمضان بود ، بايد روزهء آن روز را قضا نمايد .\r\nمسأله 1318 - اگر در شهرى اوّل ماه ثابت شود در هر جايى هم كه افقش با آنجا نزديك باشد نظير همهء شهرهاى ايران ، اوّل ماه براى همه ثابت مىشود .\r\nمسأله 1319 - روزى را كه انسان نمىداند آخر رمضان است يا اوّل شوّال ، بايد روزه بگيرد ، ولى اگر پيش از مغرب بفهمد كه اوّل شوال است بايد افطار كند .\r\nمسأله 1320 - اگر زندانى و مانند آن نتوانند به ماه رمضان اطمينان كنند بايد به گمان عمل نمايند و اگر آن هم ممكن نباشد ، هر ماهى را كه روزه بگيرند صحيح است و بهتر آن است كه بعد از گذشتن يازده ماه از ماهى كه روزه گرفته‌اند دوباره يك ماه روزه بگيرند ولى اگر بعد گمان پيدا كردند بايد به گمان عمل نمايند .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\n\r\nاعتكاف\r\nمسأله 1321 - اعتكاف يك امر عبادى است كه ثواب بسيارى براى آن مترتب شده است و پيامبر گرامى صلى الله عليه و آله و سلم و ائمّهء طاهرين عليهم السلام بارها به جا مىآوردند و سفارش براى آن زياد شده است مخصوصاً در دههء آخر ماه مبارك رمضان ، و آن ماندن با قصد اعتكاف و با قصد قربت ، سه روز يا بيشتر در مسجد است و در همه اوقات مىتوان آن را به جا آورد ، مگر در ايّامى كه انسان نمىتواند روزه بگيرد و همانطور كه مىشود براى خود اعتكاف كرد ، مىتوان نيابت از ميّت به طور تبرّعى يا استيجارى به جا آورد بلكه نيابت از زنده به طور تبرّعى يا استيجارى جايز است .\r\nو اين عبادت شرايطى دارد :\r\nاوّل : ايمان .\r\nدوّم : عقل ، و كسى كه جنون ادوارى دارد اگر مدّت زيادى در اعتكاف جنون او عود كند اعتكاف او باطل مىشود ، همچنين اگر مدّت زيادى بيهوش شود .\r\nسوّم : چون عمل عبادى مستحبّى است بايد با قصد قربت باشد و با قصد استحباب باشد گرچه به واسطهء نذر يا استيجار واجب شده باشد و بايد قبل از طلوع فجر روز اوّل نيّت كند .\r\nچهارم : روزه ، و بدون روزه اعتكاف صحيح نيست ، بنابراين زن حائض نمىتواند معتكف شود ، همچنين در ايّامى كه روزه گرفتن حرام است نظير عيد قربان و عيد فطر ، اعتكاف صحيح نيست .\r\nپنجم : بايد سه روز يا بيشتر باشد و اگر دو روز ماند ، ماندن روز سوّم واجب است . و بعد از سه روز هر چند روزى كه بخواهد مىتواند بر آن بيفزايد . و ماندن روزهاى ششم و نهم و بعد از آن واجب نيست . و روز را بايد از طلوع تا مغرب حساب كرد ولى ماندن شبِ اوّل و شبِ چهارم لازم نيست .\r\nششم : بايد در مسجد باشد و در هر مسجدى مىتوان معتكف شد . ولى اعتكاف در مسجدى كه پُر رفت و آمد باشد ، افضل است .\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nهفتم : در مورد زنان بايد با اذن شوهر باشد . و اذن پدر و مادر براى اولاد شرط نيست ولى اگر نهى كنند بايد معتكف نشوند .\r\nهشتم : بايد به طور مداوم در مسجد بماند و اگر به قصد خروج از اعتكاف ، از مسجد بيرون رفت اعتكاف او باطل مىشود ولى اگر در حال نسيان يا براى كارى بيرون رود و دو مرتبه برگردد مانعى ندارد ، نظير بيرون رفتن براى تجديد وضو يا غسل يا شركت در نماز جماعت يا نماز جمعه يا خواندن درس و شركت در امتحان يا برآوردن حاجتى از مسلمان يا تهيهء غذا براى خود يا زن و بچّه و مانند آن ، ولى در هر صورت خارج نشدن معتكف از مسجد بهتر است .\r\nمسأله 1322 - معتكف مىتواند اعتكاف را به نيّت خود و نيابت از يك نفر يا از چند نفر ، زنده يا مرده به جا آورد ، بلكه مىتواند از كسى پول بگيرد و او را در زمرهء كسانى كه نايب آنها شده قرار دهد ، ولى آن شخص بايد نحوهء نيابت را بداند .\r\nمسأله 1323 - اعتكافِ مسافر در ماه مبارك رمضان صحيح نيست ، مگر اينكه قصد ده روز كرده باشد . ولى در غير ماه مبارك رمضان ( به جُز ايّامى كه روزه گرفتن حرام است ) روزهء مستحبّى و اعتكافِ مسافر صحيح است و نياز به قصدِ ده روز و نذر هم ندارد .\r\nمسأله 1324 - روزهء اعتكاف لازم نيست براى اعتكاف باشد ، و اگر روزهء واجب يا نذر يا استيجارى و مانند آنها باشد مانعى ندارد .\r\nمسأله 1325 - اعتكاف لازم نيست در خود مسجد باشد و اگر در اطاقى از مسجد يا در صحن يا روى بام آن و مانند اينها باشد اشكال ندارد .\r\nمسأله 1326 - چهار چيز براى معتكف حرام است :\r\n1 - هرگونه استمتاع از غريزهء جنسى نظير جماع ، لمس ، استمناء ، نگاه و مانند اينها .\r\n2 - استعمال بوى خوش نظير عطر و گل و ادكلن و مانند اينها .\r\n3 - خريد و فروش براى استفاده ، ولى خريد و فروش براى رفع حوائج اشكال ندارد .\r\n4 - مجادله يعنى گفتگو به عنوان غلبه يا اظهار فضل ، امّا گفتگو به عنوان اثبات حقّ يا رفع باطل مانعى ندارد .\r\nمسأله 1327 - محرماتى كه گفته شد گرچه ارتكاب آنها گناه است ولى اعتكاف را باطل نمىكند مگر\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nجماع و استمناء اگر در روز واقع شود .\r\nمسأله 1328 - اگر كسى در حال اعتكاف جماع كند علاوه بر اينكه گناه كرده است بايد كفّاره نيز بدهد يعنى شصت فقير را غذا بدهد ، يا شصت روزه بگيرد .\r\nمسأله 1329 - محرّماتى كه گفته شد در صورتى گناه دارد و يا نظير جماع اعتكاف را باطل مىكند و موجب كفّاره است كه از روى علم و عمد باشد ولى اگر يكى از محرّمات را سهواً يا جهلًا به جا بياورد علاوه بر اينكه گناه نكرده است موجب بطلان و كفّاره هم نيست .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\n\r\nخُمس\r\n\r\nمواردى كه خمس واجب مىشود\r\n\r\n1 - منفعت كسب\r\nمسأله 1330 - هرگاه انسان از طريق كارى ( تجارت ، صنعت ، زراعت ، كارگرى و مانند اينها ) مالى به دست آورد ، چنانچه از مخارج سال خود او و عيالاتش زياد بيايد بايد خمس ( يك پنجم ) آن را بدهد .\r\nمسأله 1331 - اگر از غير كار مالى به دست آورد نظير هبه ، ارث ، خمس ، زكات و مهريه ، واجب نيست خمس آن را بدهد گرچه مستحب است كه اگر از مخارج سالش زياد بيايد خمس آن را بدهد ولى اگر بداند خمس آن داده نشده است بايد خمس آن را بدهد .\r\nمسأله 1332 - اگر ارزش مادّى هبه يا هديه بالاتر از شأنِ او باشد و يا غير متعارف باشد ، نظير اينكه يك خانه هديه شده باشد ، بايد خمس آن را بدهد .\r\nمسأله 1333 - اگر از مالى كه خمس ندارد نظير باغى كه از باب خمس به او داده شده يا ملكى كه براى او وقف شده ، منفعتى به دست آورد و از مخارج سالش زياد بيايد بايد خمس آن را بدهد .\r\nمسأله 1334 - اگر به واسطهء قناعت كردن ، چيزى از مخارج سال انسان زياد بيايد ، بايد خمس آن را بدهد .\r\nمسأله 1335 - اگر جنسى را نقد بخرد و قيمت آن را از پولى كه خمس آن را نداده بپردازد آن معامله باطل است . ولى اگر نسيه بخرد و بعداً از پولى كه خمس آن را نداده است بپردازد معامله صحيح است ولى به مقدار خمسِ آن پول ، به فروشنده مديون است .\r\nمسأله 1336 - اگر مالى را كه خمس آن داده نشده بخرد ، معاملهء يك پنجم آن باطل است مگر آنكه از حاكم شرع اجازه بگيرد .\r\nمسأله 1337 - اگر از كافر يا كسى كه به دادن خمس عقيده ندارد مالى به دست انسان برسد ، واجب نيست خمس آن را بدهد .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nمسأله 1338 - تاجر و كاسب و صنعتگر و مانند اينها از وقتى كه شروع به كاسبى مىكنند يك سال كه بگذرد ، بايد خمس آنچه را كه از خرج سالشان زياد مىآيد بدهند ، و كسى كه شغلش كاسبى نيست اگر اتفاقاً منفعتى ببرد ، بعد از آنكه يك سال از موقعى كه فايده برده بگذرد ، بايد خمس مقدارى را كه از خرج سالش زياد آمده بدهد ، و اين گونه افراد لازم نيست براى خود سال قرار دهند .\r\nمسأله 1339 - انسان مىتواند در بين سال هر وقت منفعتى به دست آورد خمس آن را بدهد ، و جايز است دادن خمس را تا آخر سال تأخير بيندازد و اگر براى دادن خمس سال شمسى قرار دهد مانعى ندارد .\r\nمسأله 1340 - كسى كه مانند تاجر و كاسب بايد براى دادن خمس سال قرار دهد ، اگر منفعتى به دست آورد و در بين سال بميرد ، بايد مخارج تا موقع مرگش را از منفعت كسر كنند و خمس باقى مانده را بدهند .\r\nمسأله 1341 - اگر قيمت جنسى كه براى تجارت خريده بالا رود و آن را نفروشد و در بين سال قيمتش پايين آيد خمس مقدارى كه بالا رفته بر او واجب نيست ولى اگر بعد از تمام شدن سال خمس آن را ندهد و در سال بعد قيمتش پايين آيد خمس مقدارى كه بالا رفته بر او واجب است ، حتّى اگر به اندازه‌اى نگهدارى كرد ، كه معمولًا نگه مىدارند .\r\nمسأله 1342 - مغازه و سرقفلى و وسايل كسب و سرمايه خمس دارد . اما لوازم زندگى نظير خانه و اثاثيهء خانه و ماشين سوارى به اندازهء متعارف خمس ندارد .\r\nمسأله 1343 - اگر مالى داشته باشد كه خمسش را داده ، يا خمس ندارد مثلًا به او بخشيده‌اند يا ارث به او رسيده است ، اگر قيمتش بالا رود و آن را بفروشد بايد خمس مقدارى را كه بر قيمتش اضافه شده است بپردازد .\r\nمسأله 1344 - درختانى كه براى استفادهء از چوبشان پرورش مىدهند موقعى كه آنها را مىفروشند بايد خمس آنها را بدهند و تا آنها را نفروشند خمس ندارد هر چند از موقع فروششان گذشته باشد .\r\nمسأله 1345 - كسى كه چند رشته كسب دارد مثلًا اجارهء ملك مىگيرد و خريد و فروش و زراعت هم مىكند ، بايد خمس آنچه را كه در آخر سال از مخارج او زياد مىآيد بدهد گرچه رشته‌هاى\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nمختلف در دخل و خرج و حساب صندوق يكى نباشند .\r\nمسأله 1346 - خرجهايى را كه انسان براى به دست آوردن فايده مىكند مانند دلالى ، اجارهء مغازه ، حقوق منشىها و مانند اينها ، مىتواند جزو مخارج كسب حساب نمايد و خمس ندارد .\r\nمسأله 1347 - اگر انسان نتواند يك جا جهيزيهء دختر را تهيه كند و مجبور باشد كه هر سال مقدارى از آن را تهيه نمايد يا در شهرى باشد كه معمولًا هر سال مقدارى از جهيزيهء دختر را تهيه مىكنند گرچه تهيه نكردن آن عيب نباشد چنانچه در بين سال از منافع آن سال جهيزيه بخرد خمس آن را لازم نيست بدهد .\r\nمسأله 1348 - كسى كه از كسب و تجارت فايده‌اى برده ، اگر مال ديگرى هم دارد كه خمس آن واجب نيست ، مىتواند مخارج سال را فقط از فايده كسب بردارد و اگر از آن مالى كه خمس ندارد برداشت بايد خمس فايده كسب را بدهد .\r\nمسأله 1349 - اگر از منفعت كسب چيزى را كه براى مصرف سالش خريده نظير برنج و گندم و مانند اينها در آخر سال زياد بيايد ، لازم نيست خمس آن را بدهد .\r\nمسأله 1350 - اگر از منفعت كسب پيش از دادن خمس چيزى كه مورد احتياج اوست بخرد چنانچه احتياجش از آن بر طرف شود و سال هم روى آن بگذرد بايد خمس آن را بدهد .\r\nمسأله 1351 - اگر در اوّل سال منفعتى نبرد و از سرمايه خرج كند و پيش از تمام شدن سال منفعتى به دستش آيد ، مىتواند مقدارى را كه از سرمايه برداشته از منافع كسر كند ، و اگر بعد از تمام شدن سال منفعتى به دستش آيد نمىتواند مقدارى را كه سال قبل از سرمايه برداشته از منافع كسر كند ، ولى اگر با سرمايه‌اى كه براى او مانده نتواند كسبى كند كه سزاوار او باشد يا منافعى كه از آن پيدا مىشود براى مخارج سال او كافى نباشد مىتواند مقدارى را كه از سرمايه كم شده از منافع كسر نمايد .\r\nمسأله 1352 - اگر در تمام سال منفعتى نبرد و براى مخارج خود قرض كند مىتواند از منافع سالهاى بعد قرض خود را ادا نمايد .\r\nمسأله 1353 - اگر براى زياد كردن مال يا خريدن ملكى كه به آن احتياج ندارد قرض كند نمىتواند از منافع كسب آن قرض را بدهد ، ولى اگر مالى را كه قرض كرده و چيزى را كه از قرض خريده از بين برود و ناچار شود كه قرض خود را بدهد ، مىتواند قرض را از منافع كسب ادا نمايد .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nمسأله 1354 - كسى كه خمس بدهكار است نمىتواند آن را به ذمّه بگيرد و در تمام مال تصرّف كند .\r\nمسأله 1355 - كسى كه با ديگرى شريك است ، اگر خمس منافع خود را بدهد و شريك او ندهد و در سال بعد از مالى كه خمسش را نداده براى سرمايهء شركت بگذارد هيچ كدام نمىتوانند در آن تصرّف كنند امّا اگر خمس منفعت سال را از سرمايه بيرون آورند در صورتى كه شك دارد كه شريكش خمس را داده يا نه ، مىتواند در آن سرمايه تصرّف كند .\r\nمسأله 1356 - اگر بچّهء صغير سرمايه‌اى داشته باشد و از آن منافعى به دست آيد بهتر است بعد از آنكه بالغ شد خمس آن را بدهد .\r\nمسأله 1357 - كسانى را كه نمىدانيم خمس مىدهند يا نه ، معاملهء با آنها يا رفتن به مهمانى آنها و گرفتن هديه از آنها جايز است و تفحص و جستجو لازم نيست و همچنين است افرادى كه مىدانيم خمس نمىدهند يا معاملهء حرام مىكنند در صورتى كه يقين به حرمت عين مورد تصرّف نداشته باشيم .\r\nمسأله 1358 - كسى كه خمس نداده و الآن مىخواهد خمس بدهد اگر اثاث خانه و چيزهاى ديگرى را كه به آنها احتياج دارد مطابق شأن خود خريده ، اگر بداند در بين سالى كه در آن سال فايده برده آنها را خريده ، لازم نيست خمس آنها را بدهد و اگر نداند كه در بين سال خريده يا بعد از تمام شدن سال بهتر است كه با حاكم شرع مصالحه كند .\r\nمسأله 1359 - همانگونه كه خمس بر اشخاص واجب مىشود ، بر شركتها و مؤسّسه‌ها و بانكها و مانند اينها ( شخصيتهاى حقوقى ) نيز واجب مىشود ، بنابراين اگر مؤسّسه‌اى منفعتى بُرد بعد از كسرى مخارج ساليانه بايد خمس منافع را بدهد .\r\nمسأله 1360 - اگر كسى خانه يا ديگر لوازم زندگى ندارد و ناچار است از درآمد چند سال جمع كند تا خانه بخرد ، خمس آنچه را كه از سالهاى قبل از خريد خانه پس انداز كرده لازم است بدهد و همچنين است اگر آن را به نسيه بخرد و هر سال قسمتى از پول آن را بدهد .\r\nمسأله 1361 - هرگاه از در آمد سال چيزى را مانند خانه يا اتومبيل يا ساير وسايل زندگى بخرد و در سالهاى بعد آن را بفروشد و تا سال تمام نشده است خانهء ديگر يا وسايل ديگر تهيه كند لازم نيست خمس آن را بدهد .\r\nمسأله 1362 - اگر خمس را با حاكم شرع دست گردان كرد و بنا دارد بتدريج بدهد ، نمىتواند بدهى\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nخود را از در آمد سالهاى بعد بدهد مگر اينكه اوّل خمس درآمد را بدهد .\r\nمسأله 1363 - پولى را كه صرف خريدن وسايل حرام نظير خريدن آلات لهو و لعب مىكند بايد خمس آن را بدهد ، همچنين اگر بيشتر از شأنش لوازم زندگى تهيه كند نظير ماشين گران قيمت براى افراد معمولى و يا در مخارج افراط كند نظير جهيزيه‌هاى تشريفاتى يا خرجهاى تشريفاتى در سوگواريها و مهمانيها و عروسيها و عزاها ، خمس مقدار زيادى را بايد بدهد .\r\nمسأله 1364 - كسى كه از درآمد سال خود به مردم قرض داده و در آخر سال از آنان طلبكار است اگر طلب او با مطالبه وصول مىشود و مثل نقد محسوب است بايد آخر سال خمس آن را بدهد ولى اگر فعلًا وقت مطالبه آن نيست يا وصول نمىشود و احتمال سوختن هم دارد ، بايد وقت وصول فوراً خمس آن را بدهد .\r\nمسأله 1365 - افرادى كه در ادارات دولتى يا مؤسسات كار مىكنند و معمول است كه مقدارى از حقوق آنان را پس‌انداز مىكنند كه هنگام بازنشستگى بتدريج به آنان بدهند پس از بازنشستگى هر مقدار را كه در هر سال به آنان بدهند جزو درآمد آن سال محسوب است و لازم نيست خمس آن را فوراً بدهند .\r\nمسأله 1366 - اجناسى را كه دولت به كارمندان خود يا غير كارمندان به قيمت ارزان مىدهد در وقت دادن خمس همان قيمت‌دولتى را حساب‌كنند كفايت مىكند .\r\nمسأله 1367 - چيزهايى كه مورد نياز است نظير فرش در مهمانخانه ، رختخواب براى مهمان ، كتاب براى محصّل ، و مانند اينها خمس ندارد گرچه در تمام سال اتفاقاً از آنها استفاده نشود ، و همين مقدار كه در معرض استفاده باشد مورد نياز محسوب مىشود .\r\nمسأله 1368 - پولى را كه انسان جهت ثبت نام حجّ يا عمره و مانند اينها مىپردازد ، اگر در همان سال برود و سال خمسى هم داشته باشد ، خمس ندارد . ولى اگر در همان سال نرود و يا سال خمسى نداشته باشد بايد خمس آن را بدهد مگر آن پول خمس نداشته باشد نظير مهريه يا ارث و مانند اينها .\r\nمسأله 1369 - مسافرتهاى تجمّلى كه مصداق اسراف و تبذير باشد و همچنين سوغاتهاى تجمّلى كه مصداق اسراف و تبذير باشد ، خمس دارد . نظير ريخت و پاشها و اسرافها و تبذيرها و ميهمانىهاى آنچنانى كه در شأن او نيست و اگر هم در شأن او باشد ، مصداق اسراف و تبذير\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nاست و علاوه بر اينكه حرام است ، خمس دارد .\r\nمسأله 1370 - پولى را كه انسان جهت خريد خانه يا تلفن يا ماشين و مانند اينها پرداخت مىكند اگر از درآمد همان سال باشد و به آن نياز متعارف داشته باشد ، و سال خمسى هم داشته باشد ، خمس ندارد . ولى اگر از درآمد همان سال نباشد ، يا سال خمسى نداشته باشد ، يا اگر سال خمسى دارد تا سَرِ سال خمسى به او تحويل ندهند و سال بعد تحويل دهند ، بايد خمس آن را بدهد ، مگر آن پول خمس نداشته باشد نظير مهريه ، يا ارث و مانند اينها .\r\nمسأله 1371 - اگر كسى براى فرار از خمس منفعت سال خود را ببخشد فايده ندارد و بايد خمس آن را بدهد .\r\nمسأله 1372 - اگر كسى بخواهد سال خمس خود را تغيير دهد مانعى ندارد به شرط اينكه خمس موجودى را فعلًا بدهد .\r\n\r\n2 معدن\r\nمسأله 1373 - اگر از معدن طلا ، نقره ، آهن ، نفت ، نمك ، گچ ، آهك ، انواع سنگها و معدنهاى ديگر چيزى به دست آورد و قيمت آن بعد از كم كردن مخارجى كه براى به دست آوردن آن مصرف كرده است به 15 مثقال طلاى معمولى برسد بايد خمس آن را بدهد .\r\nمسأله 1374 - معدن خواه روى زمين باشد يا در زير زمين ، در زمين ملكى باشد يا در جايى كه مالك ندارد ، استخراج كننده مسلمان باشد يا كافر ، شخص باشد يا افراد ، شركت و مؤسّسه باشد ( شخصيت حقوقى ) يا فرد معين ، بايد خمس آن پرداخته شود .\r\nمسأله 1375 - اگر نداند قيمت چيزى را كه از معدن بيرون آورده به 15 مثقال طلا مىرسد يا نه ، بايد قيمت آن را به دست آورد .\r\nمسأله 1376 - اگر چند نفر از معدن چيزى به دست آوردند چنانچه قيمت آن به 15 مثقال طلا برسد گرچه سهم هر كدام آنها اين مقدار نباشد بايد خمس آن را بدهند .\r\nمسأله 1377 - معدن چه از معادن بزرگ نظير معدن نفت و چه از معادن كوچك و چه در اراضى ملكى يا غير اراضى ملكى باشد از انفال است و ملك حكومت اسلامى است و استخراج آن بايد به اذن حكومت اسلامى باشد .\r\n\r\n","description":"","footnote":"","page_name":" 215 ","page_number":215},
  {"content":"\r\n\r\n\r\n3 گنج\r\nمسأله 1378 - گنج مالى است كه در زمين ، درخت ، كوه ، يا ديوار و مانند اينها پنهان باشد و كسى آن را پيدا كند و مالك آن معلوم نباشد .\r\nمسأله 1379 - اگر كسى در جايى گنجى پيدا كند خواه در ملك او باشد يا نباشد ، در اراضى مباح باشد يا در اراضى ملكى ، اگر قيمت آن بعد از كم كردن مخارجى كه‌براى آن نموده است‌به 15 مثقال‌طلاى معمولىبرسد بايدخمس آن را بدهد .\r\nمسأله 1380 - اگر چند نفر گنجى پيدا كنند كه قيمت آن به 15 مثقال طلا برسد گرچه سهم هر يك از آنان به اين مقدار نباشد بايد خمس آن را بدهند .\r\nمسأله 1381 - اگر در شكم حيوانى مالى پيدا كند ، گنج نيست و لازم نيست خمس آن را بدهد .\r\n\r\n4 - مال حلال مخلوط به حرام\r\nمسأله 1382 - اگر مال حلال با مال حرام به طورى مخلوط شود كه انسان نتواند آنها را از يكديگر تشخيص دهد و صاحب مال حرام و مقدار آن هيچ كدام معلوم نباشد ، بايد خمس تمام مال را بدهد و بعد از دادن خمس ، بقيه مال حلال مىشود .\r\nمسأله 1383 - اگر مال حلال با حرام مخلوط شود و انسان مقدار حرام را بداند ولى صاحب آن را نشناسد بايد آن مقدار را به حاكم شرع بدهد .\r\nمسأله 1384 - اگر مال حلال با حرام مخلوط شود و انسان مقدار حرام را نداند ولى صاحبش را بشناسد بايد او را راضى نمايد .\r\nمسأله 1385 - اگر خمس مال حلال مخلوط به حرام را بدهد و بعد بفهمد كه مقدار حرام بيشتر از خمس بوده ، بايد با مجتهد جامع الشرايط يا وكيل او مصالحه نمايد .\r\nمسأله 1386 - اگر خمس مال حلال مخلوط به حرام را بدهد ، يا مالى كه صاحبش را نمىشناسد به حاكم شرع بدهد و بعد از آن صاحبش پيدا شود خوب است او را راضى نمايد .\r\nمسأله 1387 - اگر مال حلال با حرام مخلوط شود خواه مقدار حرام معلوم باشد يا نباشد و انسان بداند كه صاحب آن از چند نفر معيّن بيرون نيست بايد همه آنها را راضى نمايد .\r\n\r\n","description":"","footnote":"","page_name":" 216 ","page_number":216},
  {"content":"\r\n\r\n\r\n5 جواهرى كه از آب بيرون آورده شود\r\nمسأله 1388 - اگر به واسطهء فرو رفتن در دريا يا به وسيله‌اى ديگر لؤلؤ ، مرجان ، عنبر يا جواهر ديگرى بيرون آورند چنانچه بعد از كم كردن مخارجى كه براى بيرون آوردن آن كرده‌اند قيمت آن به 18 نخود طلا برسد بايد خمس آن را بدهند ، چه در يك دفعه آن را از دريا بيرون آورده باشند يا در چند دفعه ، آنچه بيرون آمده از يك جنس باشد يا از چند جنس ، يك نفر او را بيرون آورده باشد يا چند نفر ، با قصد باشد يا بدون قصد .\r\nمسأله 1389 - اگر كسى از دريا حيوانى را بيرون آورد و در شكم آن جواهرى پيدا كند ، چنانچه آن حيوان مانند صدف باشد كه نوعاً در شكمش جواهر است بايد خمس آن را بدهد و اگر اتفاقاً جواهر بلعيده باشد لازم نيست خمس آن را بدهد .\r\nمسأله 1390 - اگر از رودخانه‌هاى بزرگ مانند كارون و فرات جواهرى بيرون آورد بايد خمس آن را بدهد .\r\nمسأله 1391 - اگر خمس معدن و گنج و چيزى كه ازآب بيرون آورده و مال مخلوط به حرام را بدهد چنانچه از مخارج سالش زياد بيايد بايد دوباره خمس آن رابدهد .\r\n\r\n6 غنيمت\r\nمسأله 1392 - اگر مسلمانان به امر حكومت اسلامى با كفّار جنگ كنند و چيزهايى در جنگ به دست آورند ، به آنها غنيمت گفته مىشود و مخارجى را كه براى غنيمت كرده‌اند مانند مخارج نگهدارى و حمل و نقل آن و نيز مقدارى را كه امام عليه السلام صلاح مىداند به مصرفى برساند و چيزهايى كه مخصوص به امام است بايد از غنيمت كنار بگذارند و خمس بقيه آن را بدهند .\r\n\r\n7 - زمينى كه كافر ذمّى از مسلمان بخرد\r\nمسأله 1393 - اگر كافر ذمّى زمينى را از مسلمان بخرد بايد خمس آن را به حكومت اسلامى بدهد و همچنين اگر خانه يا مغازه و مانند اينها را بخرد بايد خمس زمين آن را بدهد و اگر خمسش را ندهد و به مسلمان ديگرى بفروشد و يا مسلمانى آن زمين را از او ارث ببرد ، بر مسلمان واجب است كه خمس آن زمين را بدهد .\r\nمسأله 1394 - اگر كافر ذمّى موقع خريد زمين شرط كند كه خمس ندهد يا شرط كند كه فروشنده\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nخمس آن را بدهد ، شرط او صحيح نيست و بايد خمس را بدهد ، ولى اگر شرط كند كه فروشنده مقدار خمس را از طرف او به صاحبان خمس بدهد اشكال ندارد .\r\nمسأله 1395 - اگر مسلمان زمينى را به غير از طريق خريد و فروش ملك كافر كند و عوض آن را بگيرد ، مثلًا به او صلح نمايد بنا بر اقوى كافر ذمى بايد خمس آن را بدهد .\r\nمسأله 1396 - اگر كافر ذمّى صغير باشد و ولىّ او برايش زمينى بخرد ولىّ او همان موقع بايد خمس آن را بدهد .\r\n\r\nمصرف خمس\r\nمسأله 1397 - خمس را بايد در اين زمان به مجتهد جامع الشرايط يا وكيل او بدهند كه آنها صرف سادات فقير و تقويت اسلام مخصوصاً ادارهء حوزه‌هاى علميّه بنمايند ، و اگر خود بخواهد به سيّد فقيرى بدهد يا به مصرف ديگرى برساند بايد از مجتهد جامع الشرايط يا وكيل او اجازه بگيرد و بدون اجازه نمىتواند آن را به مصرف برساند .\r\nمسأله 1398 - انسان بايد خمس را براى انجام فرمان خداوند عالم بدهد ، پس اگر ريا كند يعنى براى نشان دادن به مردم خمس بدهد ، بايد دوباره خمس را بدهد ، خواه فقط براى مردم باشد يا خدا و مردم هر دو را در نظر بگيرد .\r\nمسأله 1399 - به سيّدى كه در سفر درمانده شده اگر سفر او سفر معصيت باشد نبايد خمس بدهند ، مگر اينكه توبه كرده باشد و از اين به بعد سفر او سفر معصيت نباشد .\r\nمسأله 1400 - سيّد علاوه بر اينكه بايد فقير باشد بايد دوازده امامى باشد و آشكارا معصيت نكند .\r\nمسأله 1401 - به سيّدى كه معصيت كار است ، اگر خمس دادن كمك به معصيت او باشد ، نمىشود خمس داد و به سيّدى هم كه آشكارا معصيت مىكند ، گرچه دادن خمس كمك به معصيت او نباشد . نبايد خمس بدهند .\r\nمسأله 1402 - اگر كسى بگويد سيّد هستم ، نمىشود به او خمس داد مگر آنكه ثقه‌اى سيّد بودن او را تصديق كند يا در بين مردم معروف باشد كه سيّد است .\r\nمسأله 1403 - كسى كه زنش سيّده است نمىتواند خمس بگيرد ولى اگر او نمىتواند مخارج زن را بدهد ، آن زن مىتواند خمس را بگيرد تا به مخارج خود و ديگران برساند .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nمسأله 1404 - زنى كه سرپرستى بچّه‌هاى سيّد را دارد مىتواند به عنوان آن بچه‌ها خمس بگيرد و مصرف كردن خود هم مانعى ندارد .\r\nمسأله 1405 - كسى كه واجب النفقهء ديگرى است ( زن ، اولاد ، پدر ، مادر ) نمىتواند از او خمس بگيرد مگر اينكه خمس را براى مخارجى كه پرداخت آن بر عهدهء نفقه دهنده نيست ، بگيرد .\r\nمسأله 1406 - سيّد فقير نمىتواند بيشتر از مخارج يك سالش خمس بگيرد ولى براى چيزى كه احتياج به آن دارد نظير خانه مىتواند خمس بگيرد .\r\nمسأله 1407 - طلبه‌اى كه متدين است و اشتغال به تحصيل دارد مىتواند شهريه بگيرد گرچه فقير نباشد و مالك هم مىشود .\r\nمسأله 1408 - اگر در شهر ، حاكم شرع يا وكيل او نباشد بايد خمس را به شهر ديگرى ببرد و اگر خمس از بين برود چيزى بر او واجب نيست ، مگر آنكه در نگهدارى آن كوتاهى كرده باشد .\r\nمسأله 1409 - اگر خمس را از خود مال ندهد و قيمت او را بدهد بايد به زيادتر از قيمت واقعى حساب نكند ، چنان كه اهل خمس نمىتواند خمس را بگيرد و به مالك ببخشد مگر اينكه مصلحت مهمى باشد نظير كسى كه فقير شده و خمس بدهكار است و چاره‌اى ندارد ، مىتوان خمس را به او بخشيد .\r\nمسأله 1410 - كسى كه از مستحق طلبكار است و مىخواهد طلب خود را بابت خمس حساب كند بهتر آن است كه خمس را به او بدهد و بعد مستحق بابت بدهى خود به او برگرداند ، ولى اگر با اذن حاكم شرع باشد اين كار نياز نيست .\r\n\r\n","description":"","footnote":"","page_name":" 219 ","page_number":219},
  {"content":"\r\n\r\n\r\nزكات\r\n\r\nمواردى كه زكات واجب مىشود\r\n\r\n1 ، 2 ، 3 و 4 گندم ، جو ، خرما و كشمش\r\nمسأله 1411 - زكات گندم و جو و خرما و كشمش وقتى واجب مىشود كه به مقدار نصاب برسند و نصاب آنها تقريباً 864 كيلو است و صاحب آنها بالغ و عاقل باشد و بتواند در آنها تصرّف كند .\r\nمسأله 1412 - زكات گندم و جو وقتى واجب مىشود كه به آنها گندم و جو گفته شود و زكات كشمش و خرما وقتى واجب مىشود كه به آنها انگور و خرما گفته شود ، ولى وقت دادن زكات در گندم و جو موقع خرمن شدن و جدا كردن كاه آنها و در خرما موقع چيدن آنها و در كشمش موقعى است كه خشك شده باشند .\r\nمسأله 1413 - اگر پيش از دادن زكات ، مقدارى از اين چهار چيز را مصرف كند ، بايد زكات آن را بپردازد .\r\nمسأله 1414 - اگر بعد از آنكه زكات اين چهار چيز واجب شد مالك آن بميرد ، بايد مقدار زكات را از مال او بدهند ، ولى اگر پيش از واجب شدن زكات بميرد هر يك از ورثه كه سهم او به اندازهء نصاب است بايد زكات سهم خود را بدهد .\r\nمسأله 1415 - هرگاه زراعت يا باغى را قبل از واجب شدن زكات خريدارى كند زكات بر عهده مالك جديد است ، و اگر بعد از آنكه زكات واجب شده بخرد ، زكات بر عهده فروشنده يعنى مالك قديم است .\r\nمسأله 1416 - اگر وزن اين چهار چيز موقعى كه تر است به اندازهء نصاب برسد و بعد از خشك شدن كمتر از مقدار نصاب شود زكات آن واجب نيست .\r\nمسأله 1417 - اگر مقدارى از اين چهار چيز را پيش از واجب شدن زكات مصرف كند ، اگر باقى ماندهء آن به اندازهء نصاب باشد بايد زكات آن را بدهد .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nمسأله 1418 - اگر يكى از اين چهار چيز كه زكات آنها را داده چند سال نزد او بماند زكات ندارد .\r\nمسأله 1419 - اگر اين چهار چيز از آب باران يا نهر مشروب شوند يا مثل امروزه به وسيله تلمبه‌هاى گوناگون سيراب شوند و يا مثل زراعتهاى مصر از رطوبت زمين استفاده كنند ، زكات آنها يك دهم است و اگر با دلو و مانند آن آبيارى شوند زكات آنها يك بيستم است و اگر مقدارى از باران يا نهر يا رطوبت زمين استفاده كند و به همان مقدار از آبيارى با دلو و مانند آن استفاده نمايد ، زكات نصف آن يك دهم و زكات نصف ديگر آن يك بيستم مىباشد يعنى سه چهلم ( هفت و نيم درصد ) آن را بابت زكات بدهند .\r\nمسأله 1420 - اگر اين چهار چيز ، هم از آب باران يا مانند آن مشروب شوند و هم از آب دلو يا مانند آن استفاده كنند ، چنانچه طورى باشد كه بگويند مثلًا با دلو آبيارى شده نه باران ، زكات آن يك بيستم است و اگر بگويند مثلًا با آب باران آبيارى شده نه دلو ، زكات آن يك دهم است .\r\nمسأله 1421 - مبالغى را كه براى اين چهار چيز خرج كرده است مىتواند از حاصل كسر كند ، و چنانچه بعد از كم كردن اينها به حدّ نصاب ( تقريباً 864 كيلو ) برسد زكات آن واجب مىشود ، ولى اگر استفادهء ديگرى غير از اين چهار چيز نظير كاه و علف ببرد نبايد مخارج را از زراعت كم كند ، بنا بر اين اگر هزار تومان خرج زراعت كرده است و هزار تومان برداشت كاه و علف داشته است نمىتواند مخارجى را كه براى آن چهار چيز كرده كم كند .\r\nمسأله 1422 - اگر زمين و اسباب زراعت يا يكى از اين دو ، ملك خود او باشد نبايد كرايهء آنها را جزو مخارج حساب كند ، و نيز براى كارهايى كه خودش كرده يا ديگرى بىاجرت انجام داده ، چيزى از حاصل كسر نمىشود .\r\nمسأله 1423 - اگر انسان در چند شهر كه فصل آنها با يكديگر اختلاف دارد و زراعت و ميوهء آنها در يك وقت به دست نمىآيد ، اين چهار چيز را داشته باشد و همهء آنها محصول يكسال حساب شود ، اگر روى هم به مقدار نصاب شود ، زكات آن واجب است .\r\nمسأله 1424 - كسى كه بدهكار است و مالى هم دارد كه زكات آن واجب شده ، اگر بميرد بايد اوّل تمام زكات را از مالى كه زكات آن واجب شده بدهند ، بعد قرض او را ادا نمايند .\r\nمسأله 1425 - اگر اين چهار چيز كه زكات آنها واجب شده خوب و بد دارد ، مىتواند زكات هر كدام از خوب و بد را از خود آنها بدهد ولى زكات همه را از بد نمىتواند بدهد .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\n\r\n5 و 6 طلا و نقره\r\nمسأله 1426 - طلا دو نصاب دارد :\r\nاوّل : 15 مثقال معمولى است كه اگر به اين مقدار برسد يك چهلم آن را بايد بدهد و تا به اين مقدار نرسد زكات آن واجب نيست .\r\nدوّم : سه مثقال معمولى است يعنى اگر سه مثقال به پانزده مثقال اضافه شود بايد زكات تمام 18 مثقال را از قرار يك چهلم بدهد و اگر كمتر از سه مثقال اضافه شود فقط بايد زكات 15 مثقال آن را بدهد و زيادى آن زكات ندارد ، و همچنين است هر چه بالا رود ، يعنى اگر سه مثقال اضافه شود ، بايد زكات تمام آنها را بدهد و اگر كمتر اضافه‌شود ، مقدارى كه اضافه‌شده زكات ندارد .\r\nمسأله 1427 - نقره نيز دو نصاب دارد :\r\nاوّل : 105 مثقال معمولى است كه اگر نقره به 105 مثقال برسد بايد يك‌چهلم آن را بدهد و اگر به اين‌مقدار نرسد زكات بر آن واجب نيست .\r\nدوّم : 21 مثقال است يعنى اگر 21 مثقال به 105 مثقال اضافه شود بايد زكات تمام 126 مثقال را به طورى كه گفته شد بدهد و اگر كمتر از 21 مثقال اضافه شود فقط بايد زكات 105 مثقال آن را بدهد و زيادى آن زكات ندارد و همچنين است هر چه بالا رود يعنى اگر 21 مثقال اضافه شود بايد زكات تمام آنها را بدهد و اگر كمتر اضافه شود مقدارى كه اضافه شده و كمتر از 21 مثقال است زكات ندارد ، بنابراين اگر انسان يك چهلم از هر مقدار طلا و نقره دارد بدهد ، زكاتى را كه بر او واجب بوده داده و گاهى هم بيشتر از مقدار واجب داده است ، مثلًا كسى كه 110 مثقال نقره دارد ، اگر يك چهلم آن را بدهد زكات 105 مثقال آن را كه واجب بوده داده و مقدارى هم براى 5 مثقال آن داده است .\r\nمسأله 1428 - كسى كه طلا يا نقره او به اندازهء نصاب است گرچه زكات آن را داده باشد ، تا وقتى كه از نصاب اوّل كم نشده ، همه ساله بايد زكات آن را بدهد .\r\nمسأله 1429 - زكات طلا و نقره در صورتى واجب مىشود كه آن را سكّه زده باشند و معاملهء با آن رواج داشته باشد گرچه زنها براى زينت به كار برند .\r\nمسأله 1430 - زكات طلا و نقره در صورتى واجب مىشود كه انسان يازده ماه مالك مقدار نصاب\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nباشد و اگر در بين يازده ماه ، طلا و نقرهء او از نصاب اوّل كمتر شود زكات بر او واجب نيست .\r\nمسأله 1431 - اگر در بين يازده ماه طلا و نقره‌اى را كه دارد با طلا يا نقره يا چيز ديگر عوض نمايد يا آنها را آب كند ، زكات بر او واجب نيست ، ولى اگر براى فرار از دادن زكات اين كارها را بكند بايد زكات آن را بدهد .\r\nمسأله 1432 - اگر طلا و نقره‌اى كه دارد خوب و بد داشته باشد ، مىتواند زكات هر كدام از خوب و بد را از خود آن بدهد .\r\nمسأله 1433 - طلا و نقره‌اى كه بيشتر از اندازهء معمول فلز ديگرى دارد ، بايد ببينند اگر به اندازهء معمول فلز ديگر مىداشت ، به اندازهء نصاب - كه مقدار آن گفته شد - مىرسيد يا نه ، و در صورتى كه به اندازه نصاب مىرسيد ، بايد زكات آن را بدهند ، و در صورتى كه شك دارد كه خالص آن به اندازهء نصاب هست يا نه ، بايد بررسى كند .\r\nمسأله 1434 - اگر طلا و نقره‌اى كه دارد نمىداند به اندازهء زكات هست يا نه ، يا شك دارد كه فلز آن به اندازهء معمول است يا نه ، بايد به وسيلهء اهل خبره يا راه ديگرى مقدار آن را معلوم كند .\r\n\r\n7 و 8 و 9 شتر ، گاو و گوسفند\r\nمسأله 1435 - زكات شتر ، گاو و گوسفند بر كسى واجب است كه بالغ و عاقل باشد و بتواند در مال خود تصرّف كند .\r\nمسأله 1436 - زكات شتر ، گاو و گوسفند غير از شرطهايى كه گفته شد دو شرط ديگر دارد :\r\nاوّل : عرفاً به آن بيكار بگويند گرچه بارها از آن كار كشيده باشند .\r\nدوّم : عرفاً بگويند در تمام سال از علف بيابان خورده است گرچه بارها از علف دستى خورده باشد پس اگر تمام سال يا مقدارى از آن را از علف چيده شده ، يا از زراعتى كه ملك مالك يا ملك شخص ديگر است بچرد زكات ندارد .\r\nمسأله 1437 - اگر انسان براى شتر ، گاو و گوسفند خود چراگاهى را كه كسى نكاشته بخرد ، يا اجاره كند يا براى چراندن در آن باج بدهد ، بايد زكات آنها را بدهد .\r\nمسأله 1438 - شتر دوازده نصاب دارد :\r\nاوّل : پنج شتر ، و زكات آن يك گوسفند است و تا شمارهء شتر به اين مقدار نرسد زكات ندارد .\r\nدوّم : ده شتر ، و زكات آن دو گوسفند است .\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nسوّم : پانزده شتر ، و زكات آن سه گوسفند است .\r\nچهارم : بيست شتر ، و زكات آن چهار گوسفند است .\r\nپنجم : بيست و پنج شتر ، و زكات آن پنج گوسفند است .\r\nششم : بيست و شش شتر ، و زكات آن يك شتر است كه داخل سال دوّم شده باشد .\r\nهفتم : سى و شش شتر ، و زكات آن يك شتر است كه داخل سال سوّم شده باشد .\r\nهشتم : چهل و شش شتر ، و زكات آن يك شتر است كه داخل سال چهارم شده باشد .\r\nنهم : شصت و يك شتر ، و زكات آن يك شتر است كه داخل سال پنجم شده باشد .\r\nدهم : هفتاد و شش شتر ، و زكات آن دو شتر است كه داخل سال سوّم شده باشد .\r\nيازدهم : نود و يك شتر ، و زكات آن دو شتر است كه داخل سال چهارم شده باشد .\r\nدوازدهم : صد و بيست و يك شتر و بالاتر از آن است كه بايد چهل تا چهل تا حساب كند و براى هر چهل تا يك شترى بدهد كه داخل سال سوّم شده باشد يا پنجاه تا پنجاه تا حساب كند و براى هر پنجاه تا يك شترى بدهد كه داخل سال چهارم شده باشد . شترى كه به عنوان زكات داده مىشود بايد ماده باشد و اگر شتر ماده ندارد مىتواند نر بدهد و چنانچه هيچ يك را به سنهاى ذكر شده ندارد بايد بخرد يا قيمت آن را بدهد .\r\nمسأله 1439 - زكات ما بين دو نصاب واجب نيست پس اگر شمارهء شترهايى كه دارد از نصاب اوّل كه پنج است بگذرد ، تا به نصاب دوّم كه ده تا است نرسيده ، فقط بايد زكات پنج تاى آن را بدهد و همچنين است در نصابهاى بعد .\r\nمسأله 1440 - گاو دو نصاب دارد :\r\nاوّل : سى گاو است كه وقتى شمارهء گاو به سى رسيد بايد يك گوساله‌اى كه داخل سال دوّم شده بدهد .\r\nدوّم : چهل گاو است و زكات آن يك گوسالهء ماده‌اى است كه داخل سال سوّم شده باشد و زكات ما بين سى و چهل واجب نيست مثلًا كسى كه سى و نه گاو دارد ، فقط بايد زكات سى گاو آنها را بدهد و نيز اگر از چهل گاو زيادتر داشته باشد تا به شصت نرسيده ، فقط بايد زكات چهل گاو آن را بدهد و بعد از آن كه به شصت رسيد ، چون دو برابر نصاب اوّل را دارد ، بايد دو گوساله‌اى كه داخل سال دوّم شده بدهد و همچنين هر چه بالا رود ، بايد\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nيا سى تا سى تا حساب كند يا چهل تا چهل تا .\r\nمسأله 1441 - گوسفند پنج نصاب دارد :\r\nاوّل : چهل گوسفند ، و زكات آن يك گوسفند است و تا تعداد گوسفندان به چهل نرسد زكات ندارد .\r\nدوّم : صد و بيست و يك گوسفند ، و زكات آن دو گوسفند است .\r\nسوّم : دويست و يك گوسفند ، و زكات آن سه گوسفند است .\r\nچهارم : سيصد و يك گوسفند ، و زكات آن چهار گوسفند است .\r\nپنجم : چهار صد و بالاتر از چهار صد گوسفند ، كه بايد آنها را صد تا صد تا حساب كند و براى هر صد تاى آن يك گوسفند بدهد و لازم نيست زكات را از خود گوسفندها بدهد ، بلكه اگر گوسفند ديگرى بدهد يا مطابق قيمت گوسفند پول بدهد كافى است .\r\nمسأله 1442 - زكات ما بين دو نصاب واجب نيست ، پس اگر شمارهء گوسفندهاى كسى از نصاب اوّل كه چهل است بيشتر باشد تا به نصاب دوّم كه صد و بيست و يك است نرسيده ، فقط بايد زكات چهل گوسفند آن را بدهد و زيادى آن زكات ندارد و همچنين است در نصابهاى بعد .\r\nمسأله 1443 - زكات شتر ، گاو و گوسفندى كه به مقدار نصاب برسد واجب است چه همه آنها نر باشند يا ماده ، يا بعضى نر باشند و بعضى ماده .\r\nمسأله 1444 - در زكات ، گاو و گاوميش يك جنس حساب مىشود و شتر عربى و غير عربى يك جنس است ، و همچنين بز و ميش و شيشك در زكات با هم فرقى ندارند .\r\nمسأله 1445 - اگر گوسفند براى زكات بدهد ، بايد اقلًا داخل سال دوّم شده باشد و اگر بز بدهد بايد داخل سال سوّم شده باشد .\r\nمسأله 1446 - گوسفندى را كه بابت زكات مىدهد ، اگر قيمتش مختصرى از گوسفندهاى ديگر او كمتر باشد اشكال ندارد ، ولى بهتر است گوسفندى را كه قيمت آن از تمام گوسفندهايش بيشتر است بدهد و همچنين است در گاو و شتر .\r\nمسأله 1447 - اگر چند نفر با هم شريك باشند هر كدام آنان كه سهمش به نصاب اوّل رسيده ، بايد زكات بدهد و بر كسى كه سهم او كمتر از نصاب اوّل است زكات واجب نيست .\r\nمسأله 1448 - اگر يك نفر در چند جا گاو يا شتر يا گوسفند داشته باشد و روى هم به اندازهء نصاب\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nباشند ، بايد زكات آنها را بدهد .\r\nمسأله 1449 - اگر گاو ، گوسفند و شترى كه دارد مريض و معيوب هم باشند بايد زكات آنها را بدهد .\r\nمسأله 1450 - اگر گاو ، گوسفند و شترى كه دارد همه مريض يا معيوب يا پير باشند ، مىتواند زكات را از خود آنها بدهد ، ولى اگر همه سالم و بىعيب و جوان باشند نمىتواند زكات آنها را مريض ، معيوب يا پير بدهد ، بلكه اگر بعضى از آنها سالم و بعضى مريض و دسته‌اى معيوب و دستهء ديگر بى عيب و مقدارى پير و مقدارى جوان باشند ، بايد حدّ متوسّط را مراعات كند .\r\nمسأله 1451 - اگر پيش از تمام شدن ماه يازدهم ، گاو ، گوسفند و شترى را كه دارد با چيز ديگر عوض كند ، يا نصابى را كه دارد با مقدار نصاب از همان جنس عوض نمايد ، مثلًا چهل گوسفند بدهد و چهل گوسفند ديگر بگيرد ، زكات بر او واجب نيست ، امّا اگر قصد او از اين كارها فرار از زكات باشد زكات بر او واجب است .\r\nمسأله 1452 - كسى كه بايد زكات گاو ، گوسفند و شتر را بدهد ، اگر زكات آنها را از مال ديگرش بدهد ، تا وقتى كه شمارهء آنها از نصاب كم نشده ، همه ساله بايد زكات آنها را بدهد .\r\n\r\nمصرف زكات\r\nمسأله 1453 - زكات را خوب است در اين زمان به مجتهد جامع الشرايط يا وكيل او بدهند تا صرف فقرا و تقويت اسلام و مصالح مسلمين بنمايد ولى خود زكات دهنده هم مىتواند در همان موارد صرف نمايد .\r\nمسأله 1454 - فقير نبايد بيشتر از مخارج سال خود و عيالاتش را از زكات بگيرد و اگر مقدارى پول يا جنس دارد ، فقط به اندازهء كسرى مخارج يك سالش زكات بگيرد ولى مىتواند براى چيزى كه قيمتش بيش از مخارج سال اوست نظير خانه در صورت نياز زكات بگيرد .\r\nمسأله 1455 - كسى كه درآمد او از مخارج سالش كمتر است مىتواند براى كسرى مخارجش زكات بگيرد و لازم نيست ابزار كار يا خانه يا سرمايهء خود را به صرف مخارج برساند .\r\nمسأله 1456 - فقيرى كه ياد گرفتن صنعت براى او مشكل نيست بايد ياد بگيرد و با گرفتن زكات زندگى نكند ، ولى تا وقتى مشغول ياد گرفتن است ، مىتواند زكات بگيرد .\r\nمسأله 1457 - چيزى را كه انسان بابت زكات به فقير مىدهد لازم نيست به او بگويد كه زكات است ،\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nبلكه اگر فقير خجالت بكشد مستحب است به اسم هديه بدهد ولى بايد قصد زكات نمايد .\r\nمسأله 1458 - اگر زكات را به كسى بدهد و بعد بفهمد فقير نبوده ، مىتواند چيزى را كه به او داده پس بگيرد و بايد دوباره زكات مالش را به مستحق بدهد .\r\nمسأله 1459 - كسى كه بدهكار است و نمىتواند بدهى خود را بدهد گرچه مخارج سال خود را داشته باشد ، مىتواند براى دادن قرض خود زكات بگيرد .\r\nمسأله 1460 - مسافرى كه در سفر درمانده شده ، چنانچه سفر او سفر معصيت نباشد و يا از معصيت توبه كرده باشد و نتواند با قرض كردن و مانند آن خود را به مقصد برساند گرچه در وطن خود فقير نباشد ، مىتواند زكات بگيرد .\r\nمسأله 1461 - مسافرى كه در سفر درمانده شده و زكات گرفته بعد از آنكه به وطنش رسيد ، اگر چيزى از زكات زياد آمده باشد لازم نيست آن را برگرداند .\r\nمسأله 1462 - كسى كه زكات مىگيرد بايد فقير و شيعه و غير سيّد باشد و نفقهء او بر زكات دهنده واجب نباشد ( پدر زكات دهنده ، مادر ، زن و فرزند او نباشد ) و آشكارا معصيت نكند .\r\nمسأله 1463 - اگر طفل يا ديوانه‌اى فقير باشد ، انسان مىتواند خودش يا به واسطهء ولىّ آنها يا يك نفر امين زكات را به مصرف آنها برساند .\r\nمسأله 1464 - كسى كه واجب النفقهء ديگرى است ( پدر ، مادر ، زن ، فرزند ) نمىتواند از او زكات بگيرد مگر اينكه زكات را براى مخارج غيرضرورى نظير زيارت ، خريدن كتاب ، گرفتن زن ، اداى دين و مانند اينها بگيرد .\r\nمسأله 1465 - زن مىتواند به شوهر فقير خود زكات بدهد ، گرچه شوهر زكات را صرف مخارج خود آن زن نمايد .\r\nمسأله 1466 - سيّد مىتواند از سيّد زكات بگيرد ولى نمىتواند از غير سيّد زكات بگيرد ، مگر آنكه خمس و ساير وجوهات كفايت مخارج او را نكند و از گرفتن زكات ناچار باشد .\r\nمسأله 1467 - به كسى كه معلوم نيست سيّد است يا نه ، مىشود زكات داد .\r\nمسأله 1468 - اگر كسى بگويد فقيرم نمىشود به او زكات داد مگر اينكه ثقه‌اى خبر دهد يا طورى در بين مردم مشهور باشد كه اطمينان به فقر او پيدا شود .\r\nمسأله 1469 - انسان بايد زكات را براى انجام فرمان خداوند عالم بدهد پس اگر ريا كند يعنى براى\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nنشان دادن به مردم زكات بدهد بايد دوباره زكات را بدهد ، خواه فقط براى مردم باشد و خواه خدا و مردم هر دو را در نظر بگيرد .\r\nمسأله 1470 - كسى كه زكات چند مال بر او واجب شده ، اگر مقدارى زكات بدهد و نيّت هيچ كدام آنها را نكند ، چنانچه چيزى را كه داده هم جنس يكى از آنها باشد زكات همان جنس حساب مىشود ، و اگر هم جنس هيچ كدام آنها نباشد به همهء آنها قسمت مىشود .\r\nمسأله 1471 - اگر كسى را وكيل كند كه زكات مال او را بدهد ، وكيل وقتى كه زكات را به فقير مىدهد ، بايد از طرف مالك نيّت زكات كند .\r\nمسأله 1472 - اگر مالك يا وكيل او بدون قصد قربت زكات را به فقير بدهد و پيش از آنكه آن مال از بين برود ، خود مالك نيّت زكات كند ، زكات حساب مىشود .\r\nمسأله 1473 - انسان مىتواند زكات را از مال خود جدا كند و لازم نيست آن را فوراً به مستحق بدهد ، پس اگر منتظر فقير معيّنى باشد يا بخواهد به فقيرى بدهد كه از جهتى برترى دارد مىتواند زكات را نگاه دارد ، و اگر از بين برود ضامن نيست مگر اينكه در نگهدارى آن كوتاهى كرده باشد .\r\nمسأله 1474 - اگر زكات را از مال جدا نكند نمىتواند در مال تصرّف كند ولى اگر زكات را از خود مال كنار بگذارد مىتواند در بقيهء آن تصرّف كند و همچنين اگر پول آن را كنار بگذارد مىتواند در تمام مال تصرّف نمايد .\r\nمسأله 1475 - انسان نمىتواند زكاتى را كه كنار گذاشته براى خود بردارد و چيز ديگرى به جاى آن بگذارد .\r\nمسأله 1476 - اگر از زكاتى كه كنار گذاشته منفعتى ببرد مثلًا گوسفندى كه براى زكات گذاشته بره بياورد ، مال فقير است .\r\nمسأله 1477 - اگر بدون اجازهء حاكم شرع با مالى كه براى زكات كنار گذاشته تجارت كند و ضرر نمايد ، نبايد چيزى از زكات كم كند ، ولى اگر منفعت ببرد بايد آن را به حقّ بدهد .\r\nمسأله 1478 - اگر پيش از آنكه زكات بر او واجب شود ، چيزى بابت زكات به فقير بدهد ، زكات حساب نمىشود مگر اينكه به عنوان قرض بدهد .\r\nمسأله 1479 - انسان نمىتواند زكات مال را از چيز ديگرى بدهد مثلًا كسى كه گندم و جو بدهكار\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nاست نمىتواند پارچه يا قند و مانند اينها بدهد ولى اگر پول آنها را بدهد مانعى ندارد .\r\nمسأله 1480 - اگر انسان مالى را كه زكات در آن است بخرد و بداند فروشنده زكات آن را نداده است معاملهء مقدارى كه بايد از بابت زكات داده شود ، باطل است .\r\nمسأله 1481 - كسى كه زكات بر او واجب است اگر در مقدارى از سال ديوانه ، يا بىهوش باشد زكات از او ساقط نمىشود .\r\nمسأله 1482 - اگر طلا و نقره يا چيز ديگرى را كه زكات آن واجب مىشود ، بخرد يا قرض كند و يك سال نزد او بماند ، بايد زكات آن را بدهد و بر كسى كه قرض داده چيزى واجب نيست ، ولى اگر آن چيز گندم ، جو ، خرما يا كشمش باشد ، زكات آن واجب نمىشود .\r\nمسأله 1483 - گندم يا چيز ديگرى را كه به عنوان زكات مىدهد ، بايد به جنس ديگرى يا خاك مخلوط نباشد ، يا اگر مخلوط است چيزى كه مخلوط شده به قدرى كم باشد كه قابل اعتنا نباشد .\r\nمسأله 1484 - مستحب است در دادن زكات ، خويشان خود را بر ديگران ، و اهل علم و كمال را بر غير آنان و كسانى را كه اهل سؤال نيستند بر اهل سؤال مقدم بدارد .\r\nمسأله 1485 - بهتر است زكات را آشكار و صدقهء مستحبّى را مخفى بدهند .\r\nمسأله 1486 - اگر در شهر مستحقّى نباشد و يا مصرف بهترى در نظر دارد مىتواند زكات را به شهر ديگرى ببرد و اگر زكات تلف شود ضامن نيست ، مگر آنكه در نگهدارى آن كوتاهى كرده باشد .\r\nمسأله 1487 - مكروه است انسان از مستحق درخواست كند كه زكاتى را كه از او گرفته به او بفروشد ، مگر اينكه خود مستحق درخواست فروش كند .\r\nمسأله 1488 - اگر شك كند زكاتى را كه بر او واجب بوده داده يا نه ، بايد زكات را بدهد .\r\nمسأله 1489 - فقير نمىتواند زكات را به كمتر از مقدار آن صلح كند يا چيزى را گرانتر از قيمت آن بابت زكات قبول نمايد ، يا زكات را از مالك بگيرد و به او ببخشد ، ولى كسى كه زكات زيادى بدهكار است و فقير شده و نمىتواند زكات را بدهد فقير مىتواند زكات را به او ببخشد .\r\nمسأله 1490 - انسان مىتواند براى رفتن به حجّ و زيارت و مانند اينها از سهم سبيل اللَّه زكات بگيرد ، گرچه فقير نباشد يا اينكه به مقدار خرج سالش زكات گرفته باشد .\r\nمسأله 1491 - اگر مالك ، فقيرى را وكيل كند كه زكات مال او را بدهد ، مىتواند براى خود نيز بردارد .\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nمسأله 1492 - اگر فقير چيزى را بابت زكات بگيرد ، گرچه شرطهايى كه براى واجب شدن زكات گفته شد در آنها جمع شود ، دادن زكات آنها واجب نيست .\r\nمسأله 1493 - اگر دو نفر در مالى كه زكات آن واجب شده با هم شريك باشند ، و يكى از آنان زكات قسمت خود را بدهد ، چنانچه بداند شريكش زكات سهم خود را نداده تصرّف او در سهم خودش هم جايز نيست ، مگر اينكه از اوّل زكات را از آن مال جدا كنند .\r\nمسأله 1494 - كسى كه خمس يا زكات بدهكار است و قرض هم دارد ، چنانچه نتواند همهء آنها را بدهد ، اگر مالى كه خمس يا زكات آن واجب شده ، از بين نرفته باشد ، بايد خمس و زكات را بدهد ، و اگر از بين رفته باشد بايد مال را به خمس يا زكات و قرض قسمت نمايد ، و همچنين است اگر بميرد و مال او براى همهء آنها كافى نباشد .\r\nمسأله 1495 - كسى كه مشغول تحصيل علم است و اگر تحصيل نكند مىتواند براى معاش خود كسب كند گرچه آن علم ، علم دينى نباشد ، مىشود به او زكات داد .\r\n\r\nزكات فطره\r\nمسأله 1496 - كسى كه قبل از غروب شب عيد فطر بالغ و عاقل و هشيار است و فقير نيست و مىتواند در مال خود تصرّف كند بايد براى خودش و كسانى كه تحت تكفّل او هستند ، هر نفرى تقريباً سه كيلو گندم يا جو يا خرما يا برنج و مانند اينها به مستحق بدهد و اگر پول يكى از اينها را هم بدهد كافى است .\r\nمسأله 1497 - كسى كه مخارج سال خود و عيالاتش را ندارد و كسبى هم ندارد كه بتواند مخارج سال خود و عيالاتش را بگذراند فقير است و دادن زكات فطره بر او واجب نيست .\r\nمسأله 1498 - انسان بايد زكات فطرهء كسانى را كه قبل از غروب شب عيد فطر تحت تكفّل او هستند بدهد ، كوچك باشند يا بزرگ ، مسلمان باشند يا كافر ، دادن خرج آنان بر او واجب باشد يا نه ، در شهر خود او باشند يا در شهر ديگر .\r\nمسأله 1499 - زكات فطرهء مهمان بر ميزبان واجب نيست ، خواه با رضايت ميزبان آمده باشد يا بدون رضايت ، پيش از غروب آمده باشد يا بعد از غروب .\r\nمسأله 1500 - كسى كه قبل از غروب شب عيد فطر ، زكات فطره بر او واجب نيست ، اگر تا پيش از\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nظهر روز عيد شرطهاى واجب شدن زكات فطره در او پيدا شود ، مستحب است زكات فطره را بدهد .\r\nمسأله 1501 - مستحب است فقير زكات فطرهء خود را بدهد و چنانچه عيالاتى داشته باشد و بخواهد زكات فطرهء آنها را هم بدهد ، مىتواند به قصد فطره ، فطرهء خود را به يكى از عيالاتش بدهد ، و او هم به همين قصد به ديگرى بدهد و همچنين تا به نفر آخر برسد ، و بهتر است نفر آخر چيزى را كه مىگيرد به كسى بدهد كه از خودشان نباشد .\r\nمسأله 1502 - اگر بعد از غروب شب عيد فطر بچه‌دار شود يا كسى تحت تكفّل او محسوب شود واجب نيست فطرهء او رابدهد گرچه مستحب است فطرهء آنها را بدهد .\r\nمسأله 1503 - كسى كه ديگرى بايد فطرهء او را بدهد واجب نيست فطرهء خود را بدهد ، گرچه بداند آن شخص فطره‌اش را نمىدهد .\r\nمسأله 1504 - اگر كسى كه فطرهء او بر ديگرى واجب است خودش فطره را بدهد از كسى كه فطره بر او واجب شده ساقط نمىشود . مگر آنكه به نيّت او بدهد .\r\nمسأله 1505 - زنى كه شوهرش مخارج او را نمىدهد ، چنانچه نان خور شخص ديگر باشد ، فطره‌اش بر آن شخص واجب است ، و اگر نان‌خور شخص ديگر نيست ، در صورتى كه فقير نباشد بايد فطرهء خود را بدهد .\r\nمسأله 1506 - كسى كه سيّد نيست نمىتواند به سيّد فطره بدهد ، حتّى اگر سيّدى تحت تكفّل او باشد نمىتواند فطرهء او را به سيّد ديگر بدهد .\r\nمسأله 1507 - اگر كسى بعد از غروب شب عيد فطر بميرد ، بايد فطرهء او و عيالاتش را از مال او بدهند ، ولى اگر پيش از غروب بميرد واجب نيست فطره او و عيالاتش را از مال او بدهند .\r\nمسأله 1508 - فطرهء كارگران و كارمندان و سربازان بر خود آنها واجب است گرچه غذاى روزانهء آنها در محل كار به آنها داده شود .\r\n\r\nمصرف زكات فطره\r\nمسأله 1509 - مصرف زكات فطره مصرفى است كه براى زكات مال گفته شد و كليهء مسائلى كه در مورد احكام و شرايط زكات مال گفته شد در زكات فطره هم مىآيد .\r\nمسأله 1510 - بايد به يك فقير بيشتر از مخارج سالش و كمتر از سه كيلو فطره ندهد .\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nمسأله 1511 - اگر از جنسى كه قيمتش دو برابر قيمت معمولى آن است مثلًا از گندمى كه قيمت آن دو برابر قيمت گندم معمولى است يك كيلو و نيم بدهد كافى نيست و اگر آن را به قصد قيمت فطره هم بدهد جايز نيست .\r\nمسأله 1512 - انسان نمىتواند نصف سه كيلو را از يك جنس مثلًا گندم و نصف ديگر آن را از جنس ديگر مثلًا جو بدهد و اگر آن را به قصد قيمت فطره هم بدهد جايز نيست .\r\nمسأله 1513 - اگر پيش از ماه رمضان يا در ماه رمضان فطره را بدهد صحيح نيست ولى اگر به عنوان قرض بدهد و بعد از آنكه فطره بر او واجب شد طلب خود را بابت فطره حساب كند مانعى ندارد .\r\nمسأله 1514 - اگر فطره را از چيز معيوب بدهد كافى نيست ، ولى اگر جايى باشد كه خوراك غالب آنها معيوب است اشكال ندارد .\r\nمسأله 1515 - كسى كه فطرهء چند نفر را مىدهد ، لازم نيست همه را از يك جنس بدهد و اگر مثلًا فطره بعضى را گندم و فطره بعضى ديگر را جو بدهد كافى است .\r\nمسأله 1516 - كسى كه نماز عيد فطر مىخواند ، مستحب است زكات فطره را پيش از نماز عيد بدهد ، ولى اگر نماز عيد نمىخواند مىتواند دادن زكات فطره را تا ظهر تأخير بيندازد .\r\nمسأله 1517 - انسان مىتواند فطرهء خود را از مال خود قبل از نماز يا قبل از ظهر اگر نماز نمىخواند جدا كند و بعداً بدهد و اگر از بين برود ضامن نيست مگر آنكه در نگهدارى آن كوتاهى كرده باشد .\r\nمسأله 1518 - اگر موقعى كه دادن زكات فطره واجب است ، فطره را ندهد و كنار هم نگذارد ، بايد بعداً به نيّت قضا فطره را بدهد .\r\nمسأله 1519 - اگر فطره را كنار بگذارد ، نمىتواند آن را براى خودش بردارد و مالى ديگر را براى فطره بگذارد .\r\nمسأله 1520 - اگر انسان گندم و مانند آن داشته باشد كه مقدار آن از فطره بيشتر باشد چنانچه فطره را جدا نكند و نيّت كند كه مقدارى از آن براى فطره باشد مانعى ندارد .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\n\r\nحجّ\r\nمسأله 1521 - حجّ در تمام عمر يك مرتبه بر كسى كه علاوه بر دارا بودن شرايط عامّهء تكليف ( بلوغ ، عقل ، قدرت ، علم ) مستطيع هم باشد واجب مىشود ، و استطاعت به چند چيز حاصل مىگردد :\r\n1 - داشتن مخارج رفتن و برگشتن به حسب نياز و شأن خود .\r\n2 - داشتن مخارج كسانى كه شرعاً يا عرفاً مخارج آنها بر او واجب است .\r\n3 - داشتن مال يا كسبى كه بعد از بازگشت بتواند به حسب حال و شأن خود زندگى كند .\r\nمسأله 1522 - حجّ براى غير بالغ گرچه بدون اذن ولى باشد ، مستحب است و اگر اعمال حجّ را به صورت كامل و صحيح انجام داد ، اين حجّ كفايت از حجّ واجب او مىكند و در صورتى كه پس از بلوغ مستطيع شد ، لازم نيست حجّ را اعاده نمايد .\r\nمسأله 1523 - اگر به گمان اينكه بالغ نشده قصد حجّ استحبابى كند و بعد معلوم شود بالغ بوده ، حجّ او كفايت از حجّ واجب مىكند .\r\nمسأله 1524 - مستحب است سرپرست طفل غير مميّز و ديوانه آنها را محرم كند و اگر ممكن است تلبيه را به آنها تلقين نمايد و اگر تلقين ممكن نيست خودش به جاى آنها بگويد و بعد از احرام بايد آنها را از محرّمات احرام بازدارد و اگر باز ندارد كفّاره بر سرپرست است چنان كه قربانى نيز به عهدهء اوست و تمام اعمال عمره و حجّ را اگر مىتوانند خود آنها به جا آورند و اگر نمىتوانند سرپرست آنها نيابت مىكند يا در مثل طواف آنها را طواف دهد .\r\nمسأله 1525 - اگر در وقت درك مشعر الحرام نابالغ بالغ شد يا مجنون عاقل گرديد حجّ او كفايت از حجّ واجب مىكند .\r\nمسأله 1526 - حجّ بر ديوانه واجب نيست ولى اگر ديوانهء ادوارى باشد و در ايّام حجّ عاقل باشد و بتواند اعمال را به جا آورد حجّ بر او واجب است ، ولى اگر ديوانگى او در موسم حجّ باشد حجّ بر او واجب نيست و لازم نيست سرپرست او قبل يا بعد از مردن او براى او نايب بگيرد .\r\nمسأله 1527 - اگر عاقل در حال احرام ديوانه شود يا كسى در حال احرام مريض شود و نتواند اعمال را به جا آورد سرپرست آنها ( ولىّ آنها يا رئيس كاروان و مانند آنها ) بايد در اعمالى كه قابل\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nنيابت است مانند ذبح و رمى از آنها نيابت كند و در مثل طواف آنها را طواف دهد و در مثل وقوف آنها را به عرفات و مشعر ببرد و در تقصير آنها را تقصير كند . در اين صورت حجّ آنها صحيح است و در صورتى كه در سالهاى بعد ديوانه عاقل شود يا مريض سالم گردد ، اعادهء حجّ لازم نيست .\r\nمسأله 1528 - اگر عاقل در حال احرام ديوانه شود يا كسى در حال احرام مريض شود و نتواند اعمال را به جا آورد و بردن آنها نيز به عرفات و مشعر ممكن نباشد ، حجّ آنها تبديل به عمره مفرده مىشود و اگر ممكن است آنها را طواف و سعى مىدهند و اگر ممكن نيست از طرف آنها نيابت مىكنند و آنها را تقصير مىنمايند و با اين عمل از احرام بيرون مىآيند ، ولى حجّ آنها كفايت از حجّ واجب نمىكند .\r\nمسأله 1529 - حجّ بر كسى واجب مىشود كه قدرت براى اعمال حجّ داشته باشد بنابراين اگر كسى مريض است و حجّ رفتن براى او مشقّت دارد يا راه باز نيست يا نوبت او نشده است يا امنيّت ندارد يعنى در راه يا در آنجا خطرى متوجّه جان يا مال اوست و يا با نبودن در وطن امنيّت مالى يا ناموسى ندارد حجّ او واجب نيست .\r\nمسأله 1530 - اگر بداند حجّ او سبب ترك واجب مهم‌تر مىشود نظير ترك نماز يا جهاد ، يا آنكه حجّش متوقف بر فعل حرامى است كه اجتناب از آن مهم‌تر از حجّ باشد نظير سلطهء اجانب بر او يا ابتلاى به زنا و مانند آنها ، حجّ بر او واجب نيست .\r\nمسأله 1531 - اگر حجّ او متوقف بر ترك واجبى است كه حجّ مهم‌تر از آن است نظير مخالفت نهى پدر يا مادر يا شوهر ، و يا متوقف است بر گناهى كه حجّ مهم‌تر از اجتناب از آن گناه است نظير نگاه نامحرم به او ، يا تزريق آمپول به وسيلهء نامحرم و مانند اينها ، حجّ بر او واجب است .\r\nمسأله 1532 - هرگاه با اينكه حجّ خوف خطر داشت يا مستلزم ترك واجب مهم‌تر يا به جا آوردن فعل حرام بود به حجّ رود و آن خطر به او برسد و يا واجب را ترك و حرام را به جا آورد ، گرچه گناه كرده است ولى حجّ او صحيح و كفايت از حجّ واجب او مىكند .\r\nمسأله 1533 - اگر كسى مريض يا پير است و قدرت براى رفتن مكه ندارد اگر همان سال مستطيع شده است حجّ بر او واجب نيست و اگر قبلًا مستطيع بوده است و مىتوانسته به حجّ برود و نرفته است حجّ بر او واجب است و بايد در حال حيات نايب بگيرد .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nمسأله 1534 - اگر كسى نذر كند كه همه ساله روز عرفه مثلًا حضرت رضا عليه السلام را زيارت كند و بعد از اين نذر مستطيع شود ، نذر منحل و حجّ بر او واجب مىشود و همچنين است اگر نذر كرده باشد كه همه ساله مكه رود و بعد از اين نذر مستطيع شود نذرش منحل و بايد حجّ واجب به جا آورد .\r\nمسأله 1535 - هرگاه حجّ بر كسى واجب شود و در به جا آوردنش اهمال و تأخير كند تا استطاعتش از بين برود واجب است به هر ترتيبى شده تا به حدّ حرج نرسيده است حجّ را به جا آورد .\r\nمسأله 1536 - اگر كسى نمىدانست كه يكى از واجبات ، حجّ است يا نمىدانست كه مستطيع شده و حجّ بر او واجب است و حجّ نرفت تا از استطاعت افتاد حجّ بر او واجب نيست .\r\nمسأله 1537 - اگر كسى نمىداند كه قدرت براى حجّ دارد يا نه ، نظير اينكه گذرنامه به او مىدهند يا نه ، و يا استطاعت مالى دارد يا نه ، بايد تفحص كند تا معلوم شود حجّ بر او واجب است يا نه .\r\nمسأله 1538 - حجّ بر كسى واجب است كه استطاعت مالى داشته باشد به اين معنى كه پول رفت و برگشت و مخارج خود و عيال را داشته باشد و علاوه بر اين از نظر زندگى در حدّى كه مناسب با شأن اوست در رفاه باشد .\r\nمسأله 1539 - لازم نيست بعد از برگشت از حجّ سرمايهء بالفعل نظير پول يا باغ و مغازه و مانند اينها داشته باشد بلكه اگر سرمايهء بالقوه نظير كسب يا زراعت يا حرفه‌اى داشته باشد حجّ بر او واجب است ، حتّى افرادى كه از راه وجوه شرعيه اداره مىشوند نظير اهل علم ، اگر در بازگشت ، از وجوه شرعيه به طور متعارف اداره مىشوند حجّ بر آنها واجب است ، ولى اگر با وجوه شرعيه بخواهند به مكه روند كفايت از حجّ واجب‌نمىكند ، بلكه در بعضى از موارد سفر خالى از اشكال نيست .\r\nمسأله 1540 - كسانى كه نياز به خانهء مسكونى يا لوازم زندگى يا ازدواج و مانند اينها دارند و اگر پولى كه دارند در حجّ صرف كنند نمىتوانند رفع نياز كنند حجّ بر آنها واجب نيست ولى اگر نياز به اينها نداشته باشند حجّ بر آنها واجب است .\r\nمسأله 1541 - كسى كه پول رفتن و برگشتن ندارد ولى اگر قرض كند بعداً به آسانى مىتواند قرض خود را ادا كند مثل اينكه ملكى دارد كه بعد از برگشت مىفروشد يا درآمد سرشارى دارد كه بعد از برگشت ، از آن درآمد قرض را ادا مىكند حجّ بر او واجب است ، همچنين اگر مخارج حجّ را\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nدارد و در مقابل آن بدهى نيز دارد و مطمئن است كه در برگشت به خوبى مىتواند بدهى خود را ادا نمايد حجّ بر او واجب است .\r\nمسأله 1542 - اگر مخارج حجّ زيادتر از حدّ متعارف باشد و انسان بتواند بدون مشقّت آن را تهيه كند حجّ بر او واجب است .\r\nمسأله 1543 - روحانى و پزشك و خدمهء كاروانها اگر در برگشت مىتوانند زندگى خود را به طور مناسب شأن خود اداره كنند حجّ بر آنها واجب است .\r\nمسأله 1544 - انسان مىتواند قبل از رسيدن وقت حجّ خود را از استطاعت بيندازد نظير اينكه مال خود را به ديگرى ببخشد ، همچنين لازم نيست خود را مستطيع كند گرچه براى او آسان باشد ، ولى اگر مستطيع بود و حجّ او متوقف بر مقدماتى باشد نظير اسم‌نويسى در كاروانها يا گرفتن ويزا و مانند اينها ، بايد آن مقدمات را تهيه كند و اگر تهيه نكرد و نتوانست مكه برود علاوه بر اينكه گناه كرده است حجّ بر او مستقر مىشود و بايد بعداً حجّ را به جا آورد گرچه از استطاعت افتاده باشد .\r\nمسأله 1545 - اگر زنى مهريه يا خانهء او براى رفتن حجّ كافى است ولى شوهر او به آسانى نمىتواند مهريهء او را بدهد يا خانهء ديگرى تهيه كند حجّ براى او واجب نيست و همچنين است اگر مهريهء او سفر حجّ باشد وقتى حجّ بر او واجب است كه شوهرش بتواند به طور متعارف مخارج حجّ او را تهيه كند .\r\nمسأله 1546 - اگر شخصى پول رفت و برگشت را ندارد يا بعد از برگشتن نمىتواند زندگى خود را به طور متعارف اداره كند ولى پول حجّ را كسى به او ببخشد يا كسى او را براى بردن به حجّ مهمانى كند كه به آن حجّ بذلى مىگويند حجّ بر او واجب مىشود و كفايت از حجّ واجب مىكند .\r\nمسأله 1547 - اگر مستطيع پس از احرام بميرد هر چند مردنش قبل از دخول حرم باشد ، احرام او كفايت از حجّ مىكند و لازم نيست ورثه براى او حجّ واجب به جا بياورند .\r\nمسأله 1548 - ثبوت اوّل ماه و روز عرفه و عيد قربان نزد عامّه به حكم قاضى آنها يا راه ديگر براى ما كافى است و نبايد اعتنا به شك يا گمان نمود و خوب است شيعيان در اين امور تحقيق نكنند و به قول آنها اكتفا نمايند ولى اگر بر فرض نادر يقين به خلاف پيدا شد نمىتوانند محرم\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nبه احرام حجّ شوند ، و اگر محرم شدند مبدل به عمرهء مفرده مىشود ولى خيلى خوب است كه حجّ را طبق رفتار عامّه به جا آورد و در سالهاى بعد اعاده نمايد .\r\nمسأله 1549 - حدودى كه عامّه براى عرفات و مشعر و منى و مسلخ و مانند اينها تعيين كرده‌اند كفايت مىكند و لازم نيست شيعيان در اين امور تحقيق كنند و نبايد به شك يا گمان خود اعتنا نمايند بلكه اگر بر فرض نادر يقين به خلاف كنند نيز همان حدود كفايت مىكند .\r\n\r\nنيابت\r\nمسأله 1550 - نيابت در حجّ نظير نيابت در بقيهء عبادات جايز است و لازم نيست نايب بالغ و عاقل و رشيد باشد و اگر كسى كه آنها را نايب كرده است ( منوب عنه ) اطمينان داشته باشد كه عمل را به جا مىآورند و بعداً هم اطمينان پيدا كند كه عمل را به طور صحيح به جا آورده‌اند نيابت آنها صحيح است و همچنين لازم نيست ذمّهء نايب در سال نيابت مشغول به حجّ واجب نباشد و اگر نايب حجّ واجب خودش به ذمّه‌اش باشد مىتواند نايب شود و حجّ او صحيح است گرچه گناه كرده است .\r\nمسأله 1551 - نايب بايد شيعه و مورد اطمينان باشد و كسى كه شيعه نيست نمىتوان در عبادات او را نايب كرد و همچنين كسى كه نمىدانيم عمل را به جا مىآورد يا نه ، نمىتوان او را نايب قرار داد ، ولى اگر اطمينان داشته باشيم كه عمل را به جا مىآورد ، در صورتى كه آشنايى با مسائل حجّ داشته باشد نيابت او صحيح است .\r\nمسأله 1552 - نايب شدن مرد از زن ، يا زن از مرد ، نظير بقيهء عبادات اشكال ندارد ، ولى نايب در اعمال بايد به وظيفهء خود عمل كند .\r\nمسأله 1553 - نيابت از جانب شخص زنده در حجّ مستحبّى اشكال ندارد گرچه خود او حجّ را به جا مىآورد ، و همچنين در حجّ واجب در صورتى كه خودش معذور از مباشرت عمل باشد .\r\nمسأله 1554 - كسى كه در ترك محرّمات حجّ يا در به جا آوردن اعمال حجّ به طور متعارف معذور است نظير اينكه بايد زير سايه برود يا در طواف و رمى نايب بگيرد يا به ناچار بايد بعد از نيمه‌شب از مشعر به منى رود مىتواند نايب شود و حجّى كه مطابق وظيفهء خود به جا مىآورد كافى از حجّ منوب عنه ( كسى كه او را نايب كرده است ) مىباشد .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nمسأله 1555 - اگر كسى بعد از احرام بميرد ، حجّش صحيح است همچنين اگر نايب بعد از احرام بميرد ، از حجّ منوب عنه كفايت مىكند و تمام اجرت را هم مستحق مىشود .\r\nمسأله 1556 - كسى كه اجير شده حجّ تمتع به جا آورد ، مىتواند در ضمن اعمال حجّ يا بعد از آن براى طواف يا ذبح يا رمى جمره و مانند اينها بلكه براى عمرهء مفرده اجير ديگرى شود ، چنان كه مىتواند براى خود طواف و عمرهء مفرده به جا آورد .\r\nمسأله 1557 - در حجّ نيابتى لازم نيست از بلد نايب بگيرند و همين مقدار كه از ميقات كسى را نايب كنند كفايت مىكند چنان كه اگر كسى را از بلد نايب كنند لازم نيست از شهر منوب عنه حركت كند .\r\nمسأله 1558 - به جا آوردن حجّ واجب براى دو نفر يا بيشتر جايز نيست ولى به جا آوردن عمرهءمفرده يا طواف استحبابىبلكه حجّ استحبابى به نيابت چند نفر مانعى ندارد .\r\nمسأله 1559 - اگر كسى در عمرهء مفرده يا حجّ مستحبّى براى خود محرم شود گرچه نمىتواند ديگرى را در احرام خود شريك كند يا از نيّت خود عدول كند ولى اعمال ديگر نظير طواف را مىتواند براى خود و به نيابت از ديگرى به جا آورد ، همچنين مىتواند بعد از اتمام ، ثواب آن عمره يا حجّ را گرچه واجب باشد به ديگرى چه زنده و چه مرده هديه كند .\r\nمسأله 1560 - كسى كه نايب بوده و عمرهء تمتع را انجام داده و بعد ناچار شده است كه به وطن برگردد مىتواند بقيهء اعمال را به ديگرى واگذار نمايد ولى استحقاق اجرتى را كه گرفته است ندارد گرچه منوب عنه برى الذّمّه مىشود ، و بايد با كسى كه او را اجير كرده است تصالح كنند ، ولى اگر بعد از وقوف به عرفات ناچار شده است كه به وطن بازگردد مىتواند در بقيهء اعمال نايب بگيرد و علاوه بر اينكه منوب عنه برى الذّمّه مىشود استحقاق كليه اجرت را هم دارد .\r\nمسأله 1561 - هرگاه شخصى را براى عمرهء مفرده يا حجّ واجب يا مستحب اجير كنند و اجير ، عمره يا حجّ خود را به جماع فاسد كند گرچه واجب است حجّ يا عمره را به آخر برساند و كفّاره نيز بايد بدهد ولى اين حجّ يا عمره براى منوب عنه كفايت نمىكند و نايب استحقاق اجرت ندارد ، مگر اينكه كسى كه او را اجير كرده است راضى شود كه در سالهاى بعد آن حجّ يا عمره را به جا آورد .\r\nمسأله 1562 - كسى كه حجّ واجب بر عهده‌اش مىباشد وقت مرگ واجب است وصيّت به آن كند و\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nورثه بايد حجّ او را از اصل تركه ادا كنند گرچه وصيّت به حجّ نكرده باشد ، ولى اگر ميّت‌وصيّت به ثلث‌كرده باشد ورثه مىتوانند حجّ را از ثلث ادا كند .\r\nمسأله 1563 - كسى كه بميرد و حجّ واجب و واجبات مالى ديگر نظير خمس و زكات بر ذِمّهء او باشد و تركهء او كفايت از همه آنها نكند ، اداى حجّ بر آنها مقدم است مگر اينكه خمس يا زكات در اصل مال باشد كه در اين صورت اداى خمس و زكات مقدم است همچنانكه بر قرض نيز مقدم است .\r\nمسأله 1564 - كسى كه فوت كرده و حجّ واجب بر ذِمّهء او بوده است ورثه پيش از اداى حجّ نمىتوانند در اموال ميّت تصرّف كنند و همچنين است هر واجب مالى نظير خمس و زكات و قرض ، ولى اگر وصى ميّت يا قيّم او واجب مالى را از اصل مال بيرون كند ورثه مىتوانند در اموال ميّت تصرّف كنند .\r\nمسأله 1565 - كسى كه فوت كرده و حجّ واجب بر ذِمّهء اوست و مال او به مقدار هزينهء حجّ نيست بر ورثه واجب نيست كه حجّ او را ادا كنند ، گرچه سزاوار است ميّت را برى الذمّه كنند .\r\nمسأله 1566 - بر ورثه واجب نيست از بلد ، نايب بگيرند و از ميقات ، كفايت مىكند حتّى اگر عقيدهء ميّت اجتهاداً يا تقليداً حجّ بلدى باشد ، اگرچه سزاوار است از وطن نايب گرفته شود ولى اجرت بيشتر از ميقات از وارث صغير برداشته نمىشود ولى اگر ميّت وصيّت به حجّ بلدى نموده باشد واجب است از بلد نايب گرفته شود و مازاد بر اجرت حجّ ميقاتى از ثلث برداشته مىشود .\r\nمسأله 1567 - كسى كه بميرد و حجّ واجب بر ذِمّهء او باشد بر ورثه واجب است در همان سال نايب بگيرند ، گرچه بيشتر از مقدار معمول باشد و گرچه در بين ورثه ، صغير نيز باشد .\r\nمسأله 1568 - اگر كسى حجّ واجب ميّت را تبرّعاً به جا آورد بر ورثه واجب نيست براى او نايب بگيرند و مقدار هزينهء حجّ به ورثه مىرسد .\r\nمسأله 1569 - هرگاه ميّت وصيّت به حجّ بلدى كرده باشد ولى وارث كسى را از ميقات اجير نمايد ، گرچه گناه كرده است ولى ميّت برى الذمّه مىشود .\r\nمسأله 1570 - اگر ميّتى كه حجّ واجب بر ذِمّهء اوست ، نزد شخصى مالى داشته باشد و او بداند كه ورثه حجّ ميّت را به جا نمىآورند او بايد به واسطهء آن مال ، حجّ ميّت را به جا آورد و فرقى نيست بين آنكه نايب بگيرد يا خودش حجّ را به جا آورد .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nمسأله 1571 - اگر ميّت براى حجّ واجب اجرت تعيين كرده باشد نظير اينكه بگويد مغازه‌ام را صرف حجّ واجب كنيد ، ورثه بايد حجّ او را ادا كنند و در صورت كمبود هزينه از اصل مال بردارند و در صورت زياد بودن از حجّ متعارف ، زيادى به ورثه مىرسد و اگر وراث بدانند در آن مال خمس و زكات هست بايد اوّل خمس و زكات آن را بپردازند و بقيه را صرف حجّ كنند .\r\nمسأله 1572 - اگر ميّت شخص بخصوصى را براى به جا آوردن حجّ تعيين كرده است ، عمل به وصيّت لازم است ، ولى اگر آن شخص قبول نكرد يا بيشتر از مقدار متعارف اجرت خواست ورثه مىتوانند ديگرى را اجير كنند .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\n\r\nدفاع\r\nمسأله 1573 - اگر دشمن بر شهرهاى مسلمانان و مرزهاى آن هجوم آورد ، دفاع از آن به هر وسيله‌اى كه امكان داشته باشد ، از بذل جان و مال ، بر تمام مسلمانان واجب است . و در صورت امكان در اين امر اذن حاكم شرع لازم است و همچنين است در ساير مسائل دفاع كه بعداً ذكر مىشود .\r\nمسأله 1574 - اگر مسلمانان مطلع شوند كه اجانب مىخواهند بر بلاد مسلمين استيلا پيدا كنند ، چنانچه قدرت داشته باشند واجب است از نفوذ آنها جلوگيرى كنند .\r\nمسأله 1575 - اگر به واسطهء توسعهء نفوذ سياسى ، اقتصادى و تجارى اجانب يا روابط سياسى با آنها ، خوف آن باشد كه تسلّط بر بلاد مسلمين پيدا كنند بر مسلمانان واجب است نقشهء آنان را به هم بزنند .\r\nمسأله 1576 - اگر در روابط تجارى با اجانب خوف آن است كه به بازار مسلمين صدمهء اقتصادى وارد شود و موجب اسارت تجارى و اقتصادى شود ، قطع اين گونه روابط واجب است و اين گونه تجارت حرام مىباشد .\r\nمسأله 1577 - اگر بعضى از مسؤولين ممالك اسلامى موجب بسط نفوذ سياسى يا اقتصادى يا نظامى اجانب شود كه مخالف مصالح اسلام و مسلمانان است ، يا موجب بسط اشاعهء فحشا و گناهان بزرگ يا ترك واجبات شود خود به خود عزل مىشود و بر مسلمانان لازم است با او مخالفت كنند و از اسلام و مصالح مسلمين دفاع كنند .\r\nمسأله 1578 - اگر كسى به خود انسان ، يا ناموس ، يا خويشان و بستگان او يا به مسلمانى ديگر به قصد كشتن يا تجاوز هجوم آورد ، بر او واجب است به هر نحو كه ممكن است دفاع كند هرچند منجر به كشتن مهاجم شود ، ولى بايد سعى كند تا وقتى كه راه خفيفتر يا فرار ميسر است دست به كار شديد و خشن نزند . و همچنين است اگر دزدى به قصد بردن مال انسان يا بستگان او هجوم آورد .\r\nمسأله 1579 - اگر انسان نتواند به تنهايى از جان و ناموس خود دفاع كند واجب است از ديگران\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nكمك بگيرد هرچند از ظلمه باشند .\r\nمسأله 1580 - اگر با رعايت مراتب دفاع ، به طرف خسارت مالى يا نقص عضو وارد شود يا كشته شود ، انسان ضامن نيست .\r\nمسأله 1581 - اگر انسان بر دزد يا شخص مهاجم پيروز شد به نحوى كه ديگر نمىتواند كارى انجام دهد حقّ ندارد بىجهت او را بزند يا مجروح كند يا بكشد ، و تعزير او با حاكم شرع است .\r\nمسأله 1582 - اگر كسى ببيند مردى با همسر او زنا مىكند و دانست كه زن با رضايت خود تسليم او شده مىتواند هر دو را بكشد و قصاصى بر او نيست ، ولى اگر نمىداند كه زن ، خودتسليم او شده يا نه ، كشتن‌مرد جايز و كشتن زن جايز نيست .\r\nمسأله 1583 - اگر كسى به منظور اطلاع بر ناموس و اسرار مردم به درون خانهء آنان نگاه كند واجب است او را منع كنند و اگر دست برنداشت به هر نحو شده جلوگيرى نمايند ولو منجر به كور شدن يا كشته شدن او بشود .\r\nمسأله 1584 - اگر انسان احتمال بدهد يا بداند كه دفاع از اسلام و مسلمين يا از جان خود يا بستگان خود منجر به كشته شدن خودش خواهد شد دفاع جايز بلكه گاهى واجب است .\r\nمسأله 1585 - اگر حيوان شخصى ، به انسان حمله كند او حقّ دارد از خود دفاع كند و اگر به حيوان خسارتى وارد شود ضامن نيست .\r\nمسأله 1586 - اگر انسان خيال كرد كسى يا حيوانى ، قصد هجوم به جان يا ناموس يا مال او را دارد و در مقام دفاع ، خسارت مالى يا جانى به او وارد كرد ، ولى بعد معلوم شد كه او چنين قصدى نداشته و انسان اشتباه كرده است در اين صورت گناه ندارد ولى ضامن خسارت است .\r\n\r\n","description":"","footnote":"","page_name":" 242 ","page_number":242},
  {"content":"\r\n\r\n\r\nامر به معروف و نهى از منكر\r\nامر به معروف و نهى از منكر از اهم واجبات است و در قرآن شريف و روايات اهل‌بيت عليهم السلام سفارش براى آن زياد شده است و در نهج‌البلاغه از اميرالمؤمنين عليه السلام روايت شده است كه همهء واجبات در مقابل امر به معروف و نهى از منكر ، قطره در مقابل دريا است ، و در قرآن و روايات فراوانى آمده است افرادى كه راجع به اين واجب بزرگ بىتفاوت هستند در كيفر گناهكار در دنيا و آخرت شريك مىباشند ، بنابراين بر هر مسلمانى لازم و واجب است كه در اين امر مهم حياتى به هر نحو كه بتواند كوتاهى نكند .\r\nمسأله 1587 - امر به معروف و نهى از منكر با شرايطى كه ذكر خواهد شد ، واجب ، و در مستحبّات و مكروهات مستحب است .\r\nمسأله 1588 - امر به معروف و نهى از منكر واجب كفايى مىباشد و در صورتى كه بعضى از مكلّفين به آن قيام كنند از ديگران ساقط مىشود و اگر اقامهء معروف و جلوگيرى از منكر موقوف بر اجتماع جمعى از مكلّفين باشد واجب است اجتماع كنند .\r\nمسأله 1589 - اگر بعضى امر و نهى كنند و مؤثّر نشود و بعض ديگر احتمال بدهند كه امر يا نهى آنها مؤثّر است واجب است امر و نهى كنند .\r\nمسأله 1590 - در امر به معروف و نهى از منكر بيان مسألهء شرعيه كفايت مىكند و لازم نيست به صورت امر و نهى باشد .\r\nمسأله 1591 - در امر به معروف و نهى از منكر قصد قربت معتبر نيست ، بلكه مقصود اقامهء واجب و جلوگيرى از حرام است .\r\n\r\nشرايط امر به معروف و نهى از منكر\r\nمسأله 1592 - در واجب بودن امر به معروف و نهى از منكر چند چيز شرط است :\r\nاوّل : كسى كه مىخواهد امر و نهى كند معروف را از منكر تشخيص بدهد و بر كسى كه معروف و منكر را نمىداند واجب نيست . ولى هر مسلمانى بايد معروف و منكر در اسلام\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nرا بداند .\r\nدوّم : احتمال بدهد امر و نهى او تأثير مىكند ، پس اگر بداند اثر نمىكند واجب نيست .\r\nسوّم : بداند شخص معصيت كار بنا دارد كه معصيت خود را تكرار كند ، پس اگر احتمال عقلايى بدهد كه تكرار نمىكند واجب نيست .\r\nچهارم : در امر و نهى مفسده‌اى نباشد ، پس اگر احتمال عقلايى بدهد كه اگر امر يا نهى كند براى خود يا ديگران ضرر قابل توجّهى دارد واجب نيست .\r\nمسأله 1593 - اگر معروف يا منكر از امورى باشد كه شارع مقدس به آن اهميّت زياد مىدهد بايد ملاحظه اهميّت شود و مجرّد ضرر قابل توجّه موجب سقوط آن نمىشود .\r\nمسأله 1594 - اگر بدعتى در اسلام واقع شود اظهار حقّ و انكار باطل واجب است ، گرچه بدانند تأثير نمىكند .\r\nمسأله 1595 - اگر احتمال عقلايى داده شود كه سكوت موجب آن مىشود كه منكرى معروف شود يا معروفى منكر شود يا موجب تقويت ظالم يا موجب جرأت او و مانند آن شود واجب است خصوصاً بر علماى اعلام اظهار حقّ و اعلام آن گرچه بدانند تأثير ندارد .\r\nمسأله 1596 - اگر ورود كسى در دستگاه دولتى موجب شود كه از مفسده‌ها و منكراتى جلوگيرى شود واجب است تصدى آن امر مگر آنكه مفسدهء اهمى در آن باشد .\r\n\r\nمراتب امر به معروف و نهى از منكر\r\nمسأله 1597 - براى امر به معروف و نهى از منكر مراتبى است :\r\nمرتبهء اوّل : اهميّت دادن به واجبات و اجتناب از منكرات است به طورى كه ديگران از رفتار او متنبه شوند و واجبات را به جا آورند و گناهان را ترك كنند ، و اين مرتبه از بهترين مراتب است و تأثير آن هم زياد است مخصوصاً پدر و مادر در خانه ، و معلم در مدرسه ، و بزرگان در اجتماع .\r\nمرتبهء دوّم : امر و نهى به زبان است كه واجب است اهل معصيت را نهى كنند و تارك واجب را به آوردن واجب امر كنند .\r\nمرتبهء سوّم : با شخص معصيت كار طورى عمل شود كه بفهمد براى ارتكاب او به معصيت ،\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nبا او اين نحو عمل شده است ، مثل اينكه از او رو برگرداند يا با چهرهء عبوس با او ملاقات كند يا با او ترك مراوده كند .\r\nمرتبهء چهارم : توسّل به زور و جبر است ، پس اگر اطمينان داشته باشد كه ترك منكر نمىكند يا واجب را به جا نمىآورد مگر با اعمال زور و جبر ، واجب است لكن بايد تجاوز از قدر لازم نكند .\r\nمرتبهء پنجم : اگر توقف داشته باشد جلوگيرى از معصيت بر جرح و كتك زدن و سخت گرفتن بر شخص معصيت كار و در مضيقه قرار دادن او ، جايز است ، لكن لازم است مراعات شود كه زياده‌روى نشود و لازم است در اين امر و نظير آن اجازه از مجتهد جامع الشرايط گرفته شود .\r\nمسأله 1598 - اگر احتمال بدهد كه با موعظه و نصيحت ، معصيت كار ترك معصيت مىكند ، لازم است اكتفا به آن ، و نبايد از آن تجاوز كند .\r\nمسأله 1599 - اگر مىداند كه نصيحت تأثير ندارد ، واجب است امر و نهى الزامى كند ، و اگر تأثير نمىكند مگر با تشديد در گفتار و تهديد بر مخالفت ، تشديد و تهديد لازم است .\r\nمسأله 1600 - در امر به معروف و نهى از منكر ارتكاب معصيت مثل فحش و دروغ و اهانت جايز نيست مگر آنكه آن معروف يا منكر اهم از آن معصيت باشد نظير ترك نماز و تجاوز به عرض يا ناموس كسى .\r\nمسأله 1601 - اگر جلوگيرى از معصيت توقف داشته باشد بر اين كه دست معصيت كار را بگيرد يا او را از محل معصيت بيرون كند يا در وسيله‌اى كه با آن معصيت مىكند تصرّف كند ، جايز بلكه واجب است .\r\nمسأله 1602 - جايز نيست اموال معصيت‌كار را تلف كند مگر آنكه لازمهء جلوگيرى از معصيت باشد نظير شكستن شيشهء شراب و از بين بردن نوار مبتذل و مانند اينها ، و در اين صورت ضامن نيست .\r\nمسأله 1603 - اگر جلوگيرى از معصيت توقف داشته باشد بر حبس نمودن معصيت‌كار در محلى ، يا منع نمودن از آنكه به محلى وارد شود و مانند اينها جايز بلكه واجب است .\r\n\r\n","description":"","footnote":"","page_name":" 245 ","page_number":245},
  {"content":"\r\n\r\n\r\nمعاملات ( كسب و كار )\r\nمسأله 1604 - كار ( زراعت ، صنعت ، تجارت و مانند آن ) براى تأمين احتياجات جامعهء اسلامى واجب كفايى است ، و هر كسى در فراخور حالش بايد احتياجات جامعهء اسلامى را تأمين كند .\r\nمسأله 1605 - كسب و كار براى تأمين مخارج خود و همسر و فرزند و پدر و مادر واجب عينى است و هر كسى بايد به واسطهء كار در فراخور حالش ، اين گونه احتياجات را تأمين نمايد .\r\nمسأله 1606 - بر هر كسى واجب است احكام معاملات را به مقدارى كه مورد احتياج اوست ياد بگيرد ، و اگر پيش از ياد گرفتن احكام آن ، كسب و كار كند به هلاكت مىافتد چنان كه از امام صادق عليه السلام به اين مضمون روايت شده است .\r\nمسأله 1607 - اگر انسان نداند معامله‌اى كه كرده صحيح است يا باطل ، نمىتواند در مالى كه گرفته تصرّف نمايد ولى چنانچه در موقع معامله ، احكام آن را مىدانسته و بعد از معامله شك كند ، تصرّف او اشكال ندارد و معامله صحيح است .\r\n\r\nمستحبّات معاملات\r\nمسأله 1608 - در كسب و كار ده مورد مستحب است :\r\n1 - براى تقرب به خدا باشد ، زيرا كار و كوشش در اسلام از بهترين عبادات است .\r\n2 - داعى و محرّك او در كار رفاه جامعه خصوصاً عيالات خود و فقرا باشد .\r\n3 - به اندازهء متعارف سود كند و گرانفروشى نكند .\r\n4 - وقتى به اندازهء مخارج روزانه‌اش منفعت برد ، جنس را به همان قيمتى كه خريده است بفروشد .\r\n5 - با اخلاق اسلامى و خوشرويى با مشترى برخورد كند و در قيمت جنس سختگيرى نكند .\r\n6 - بيش از متعارف بازار ، در بازار نماند .\r\n7 - در وقت نماز كسب و كار را تعطيل كند .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\n8 - در قيمت جنس بين مشتريهاى مسلمان فرق نگذارد ، مگر اينكه مشترى اهل صلاح يا اهل علم يا مستضعف و مانند اينها باشد كه مراعات آنها افضل اعمال است .\r\n9 - چيزى را كه مىفروشد زيادتر بدهد و آنچه را كه مىخرد كمتر بگيرد .\r\n10 - كسى كه با او معامله كرده ، اگر پشيمان شود و از او تقاضا كند كه معامله را به هم بزند ، براى به هم زدن معامله حاضر شود .\r\n\r\nمعاملات مكروه\r\nمسأله 1609 - معاملات مكروه ده قسم است :\r\nاوّل : ملك فروشى ، مگر آنكه با پول آن ملك ديگرى بخرد .\r\nدوّم : قصابى .\r\nسوّم : كفن فروشى ، اگر شغل و حرفهء او باشد .\r\nچهارم : معامله با مردمان پست .\r\nپنجم : معامله بين اذان صبح و اوّل آفتاب .\r\nششم : كار خود را خريد و فروش گندم و جو و مانند اينها قرار دهد .\r\nهفتم : براى خريدن جنسى كه ديگرى مىخواهد بخرد داخل معاملهء او شود .\r\nهشتم : معامله با كسانى كه اموالشان مشكوك است .\r\nنهم : معامله در وقت نمازهاى يوميّه مخصوصاً نماز جمعه ، اگر بىاعتنايى به نماز نباشد و الّا حرام است .\r\nدهم : قسم خوردن در معامله اگر راست باشد و الّا حرام است .\r\n\r\nمعاملات حرام و باطل\r\nمسأله 1610 - در سه مورد معامله باطل است :\r\nاوّل : خريد و فروش مال غصبى مگر آنكه صاحبش معامله را اجازه دهد .\r\nدوّم : معاملهء چيزى كه منافع معمولى آن حرام باشد ، مثل آلات قمار و موسيقى .\r\nسوّم : معامله‌اى كه در آن ربا باشد .\r\nمسأله 1611 - غش در معامله حرام است ، يعنى فروختن جنسى كه با چيز ديگر مخلوط است ، در صورتى كه آن چيز معلوم نباشد و فروشنده هم به خريدار نگويد ، مثل فروختن روغنى كه آن را\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nبا پيه مخلوط كرده است و اين عمل را غش مىگويند .\r\nاز پيغمبر اكرم صلى الله عليه و آله و سلم منقول است كه فرمود : از ما نيست كسى كه در معامله با مسلمانان غش كند يا به آنان ضرر بزند يا تقلّب و حيله نمايد و هر كه با برادر مسلمان خود غش كند خدا بركت روزى او را مىبرد و راه معاش او را مىبندد و او را به خودش واگذار مىكند .\r\nمسأله 1612 - خريد و فروش عين نجس مثل بول و غائط و مسكرات و خون و مانند آنها اگر منفعت عقلايى داشته باشد جايز است .\r\nمسأله 1613 - خريد و فروش چيزهايى كه در ميان مردم مال محسوب نمىشود نظير مار و عقرب و حشرات اگر داعى عقلايى روى آن باشد جايز است .\r\nمسأله 1614 - فروختن چيز پاكى كه نجس شده و آب كشيدن آن ممكن است اشكال ندارد ولى اگر مشترى بخواهد آن چيز را بخورد بايد فروشنده نجس بودن آن را به او بگويد .\r\nمسأله 1615 - اگر چيز پاكى مانند روغن و نفت كه آب كشيدن آن ممكن نيست نجس شود ، اگر براى كارى بخواهند كه شرط آن پاك بودن است ، مثلًا روغن نجس را براى خوردن به خريدار بدهند ، معامله باطل و عمل حرام است ، و اگر براى كارى بخواهند كه شرط آن پاك بودن نيست ، مثلًا بخواهند نفت نجس را بسوزانند فروش آن اشكال ندارد .\r\nمسأله 1616 - خريد و فروش موادّ غذايى و دارويى و امثال آن كه از ممالك غير اسلامى مىآورند اشكال ندارد .\r\nمسأله 1617 - خريد و فروش گوشت و پيه و چرمى كه از ممالك غير اسلامى مىآورند صحيح است و استعمال آن در غير خوردن مانعى ندارد .\r\nمسأله 1618 - اگر خريدار قصدش اين باشد كه پول جنس را ندهد معامله صحيح نيست .\r\nمسأله 1619 - اگر خريدار بخواهد پول جنس را بعداً از حرام بدهد و از اوّل هم قصدش اين باشد ، معامله جايز نيست ، و اگر از اوّل قصدش اين نباشد معامله صحيح است ولى بايد مقدارى را كه بدهكار است از مال حلال بدهد .\r\nمسأله 1620 - اگر چيزى را كه مىشود استفادهء حلال از آن ببرند به اين قصد بفروشند كه آن را در حرام مصرف كنند ، مثلًا انگور را با اين قصد بفروشند كه از آن شراب تهيه نمايند ، معاملهء آن حرام و باطل است .\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nمسأله 1621 - راديو و تلويزيون و ويدئو و مانند اينها كه داراى منافع حلال و حرام است ، خريد و فروش آنها و انتفاع بردن از منافع حلال آنها جايز است ، ولى اگر موجب فساد اخلاقى يا متزلزل شدن عقايد باشد خريد و فروش آنها حرام است ، چنان كه خريد و فروش آنها براى انتفاع بردن از آنها به نحو حرام جايز نيست .\r\nمسأله 1622 - ساخت ، خريد ، فروش ، نگهدارى ، ديدن و شنيدن فيلمها و داستانهايى كه از تلويزيون و راديو و نظاير آن ( مثل ويدئو ، ماهوار و نرم افزارهاى رايانه‌اى ) پخش مىشود اگر محرّك باشد حرام است بلكه اگر محرّك هم نباشد ولى موجب فساد اخلاق يا تزلزل عقايد شود نيز حرام است .\r\nمسأله 1623 - خريد و فروش و استعمال آلات موسيقى نظير نى و تار و دايره و تنبك و ويلن و مانند اينها حرام است ، و همچنين رقصيدن و غنا ( آوازى كه طرب انگيز و تحريك آميز باشد ) و ديدن و شنيدن آنها حرام است .\r\nمسأله 1624 - ساختن مجسّمهء انسان و حيوانات جايز نيست ولى خريد و فروش آن مانعى ندارد .\r\nمسأله 1625 - خريدن چيزى كه از قمار يا دزدى يا از معاملهء باطل تهيه شده باطل و تصرّف در آن مال حرام است و اگر كسى آن را بخرد بايد به صاحب اصليش برگرداند و اگر صاحبش را نمىشناسد بايد به حاكم شرع بدهد .\r\nمسأله 1626 - معاملات هرمى كه هر روزى به شكلى عرضه مىشود ، حرام است و درآمدهاى حاصل از آن مشروع نمىباشد .\r\n\r\nاحكام ربا\r\nمسأله 1627 - ربا خوارى حرام است و آن بر دو قسمت است :\r\nاوّل : رباى در قرض كه در بحث قرض به خواست خدا خواهد آمد .\r\nدوّم : رباى در معامله است كه اگر مقدارى از جنسى را كه با وزن يا پيمانه مىفروشند به زيادتر از همان جنس بفروشد ، مثلًا يك من گندم را به يك من و نيم گندم بفروشد ، ربا و حرام است ، بلكه اگر يكى از دو جنس سالم و ديگرى معيوب يا جنس يكى خوب و جنس ديگرى بد باشد يا با يكديگر تفاوت قيمت داشته باشند ، چنانچه بيشتر از مقدارى\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nكه مىدهد بگيرد ، باز هم ربا و حرام است ، پس اگر مس درست را بدهد و بيشتر از آن مس شكسته بگيرد يا برنج درجهء يك را بدهد و بيشتر از آن برنج درجهء دو و سه بگيرد ، يا طلاى ساخته را بدهد و بيشتر از آن طلاى نساخته بگيرد ، ربا و حرام مىباشد .\r\nمسأله 1628 - ربا خوارى در اسلام از گناهان بسيار بزرگ محسوب شده است و در قرآن شريف رباخوردن را جنگ با خدا دانسته است .\r\nمسأله 1629 - اگر چيزى را كه اضافه مىگيرد غير از جنسى باشد كه مىفروشد ، مثلًا يك من گندم به يك من گندم و ده تومان پول بفروشد باز هم ربا و حرام است ، بلكه اگر چيزى زيادتر نگيرد ولى شرط كند كه خريدار عملى براى او انجام دهد ، ربا و حرام است .\r\nمسأله 1630 - اگر كسى كه مقدار كمتر را مىدهد براى اينكه از بيع مثل به مثل فرار كند چيزى علاوه كند ، مثلًا يك من گندم خوب و يك دستمال را به يك من و نيم گندم بفروشد ، اشكال ندارد ، و همچنين است اگر از هر دوطرف چيزى زياد كنند مثلًا يك من گندم و يك دستمال را به يك من و نيم گندم و يك كتاب بفروشد .\r\nمسأله 1631 - اگر چيزى را كه مثل پارچه با متر و ذرع مىفروشند يا چيزى را كه مثل گردو و تخم‌مرغ با شماره معامله مىكنند بفروشد و زيادتر بگيرد ، مثلًا ده تا تخم مرغ بدهد و يازده تا بگيرد اشكال ندارد .\r\nمسأله 1632 - جنسى را كه در بعضى از شهرها با وزن يا پيمانه مىفروشند و در بعضى از شهرها با شماره معامله مىكنند اگر در شهرى كه آن را با وزن يا پيمانه مىفروشند زيادتر بگيرد ربا و حرام است ولى در شهر ديگر ربا نيست .\r\nمسأله 1633 - اگر چيزى را كه مىفروشد و عوضى را كه مىگيرد از يك جنس نباشد زيادى گرفتن اشكال ندارد ، پس اگر يك من برنج بفروشد و دو من گندم بگيرد معامله صحيح است .\r\nمسأله 1634 - اگر جنسى را كه مىفروشد و عوضى را كه مىگيرد از يك چيز عمل آمده باشد ، مىتواند در معامله زيادى بگيرد و ربا نيست ، پس اگر يك من روغن بفروشد و در عوض آن يك من و نيم پنير بگيرد حلال است .\r\nمسأله 1635 - جو و گندم در ربا يك جنس حساب مىشود پس اگر يك من گندم بدهد و يك من و پنج سير جو بگيرد ربا و حرام است ، و نيز اگر مثلًا ده من جو بخرد كه سر خرمن ده من گندم\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nبدهد چون جو را نقد گرفته و بعد از مدتى گندم را مىدهد مثل آن است كه زيادى گرفته و حرام مىباشد .\r\nمسأله 1636 - هيچ كس نمىتواند از ديگرى ربا بگيرد ، خويش باشد يا بيگانه ، ولى ربا گرفتن مسلمان از كافر مانعى ندارد .\r\n\r\nشرايط فروشنده و خريدار\r\nمسأله 1637 - فروشنده و خريدار بايد داراى پنج چيز شرط باشند :\r\nاوّل : رشيد باشند يعنى سفيه نباشند ( سفيه كسى است كه تشخيص نفع و ضرر در معاملات را نمىدهد ) .\r\nدوّم : حاكم شرع آنان را از تصرّف در اموالشان جلوگيرى نكرده باشد .\r\nسوم : قصد خريد و فروش داشته باشند پس اگر مثلًا به شوخى بگويد مال خود را فروختم معامله باطل است .\r\nچهارم : راضى به معامله باشند پس اگر كسى آنها را مجبور كرده باشد يا از جهت ديگرى رضايت نداشته باشند معامله باطل است .\r\nپنجم : جنس و عوضى را كه مىدهند مالك باشند يا مثل پدر و جدّ صغير يا وكيل اختيار مال در دست آنان باشد ، و احكام اينها در مسايل آينده مىآيد .\r\nمسأله 1638 - معامله با بچّهء غير رشيد باطل است گرچه پدر يا جدّ آن بچّه به او اجازه داده باشند كه معامله كند ، ولى اگر بدانيم چيزى را كه مىگيرد يا مىدهد مورد رضايت ولىّ اوست تصرّف در آن چيز مانعى ندارد .\r\nمسأله 1639 - در جايى كه معامله با بچّه صحيح نيست اگر از او چيزى بخرند يا به او چيزى بفروشند بايد از ولىّ او رضايت بخواهند و اگر ولىّ او را نمىشناسند بايد چيزى را كه از بچّه گرفته‌اند به اذن حاكم شرع از طرف صاحب آن صدقه بدهند .\r\nمسأله 1640 - اگر خريدار يا فروشنده را به معامله مجبور كنند چنانچه بعد از معامله راضى شود و بگويد راضى هستم معامله صحيح است .\r\nمسأله 1641 - پدر و جدّ پدرى طفل در صورتى مىتوانند مال طفل را بفروشند كه براى او مفسده نداشته باشد بلكه بهتر آن است كه تا مصلحت نباشد نفروشند ، امّا وصىّ پدر و وصىّ جدّ پدرى\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nو حاكم شرع فقط در صورتى مىتوانند مال طفل را بفروشند كه مصلحت طفل در آن باشد .\r\nمسأله 1642 - اگر كسى مالى را غصب كند و بفروشد و بعد از فروش صاحب مال معامله را براى خودش اجازه دهد معامله صحيح است و منفعت جنس مال مشترى و منفعت عوض مال بايع است .\r\nمسأله 1643 - اگر كسى مالى را غصب كند و بفروشد به قصد اين كه پول آن براى خودش‌باشد معاملهء آن‌باطل است اگرچه صاحب مال آن معامله را اجازه دهد .\r\n\r\nشرايط جنس و عوض آن\r\nمسأله 1644 - جنسى را كه مىفروشند و چيزى را كه عوض آن مىگيرند چهار شرط دارد :\r\nاوّل : مشاهد باشد و لازم نيست مقدار آن با وزن يا پيمانه يا شماره و مانند اينها معلوم باشد .\r\nدوّم : بتوانند آن را تحويل دهند ، بنابراين فروختن اسبى كه فرار كرده صحيح نيست .\r\nسوّم : خصوصياتى را كه در جنس و عوض هست و به واسطهء آنها ميل مردم به معامله فرق مىكند معيّن نمايند .\r\nچهارم : كسى در جنس يا در عوض آن حقّى نداشته باشد ، پس مالى را كه انسان پيش كسى گرو گذاشته بدون اجازهء او نمىتواند بفروشد .\r\nمسأله 1645 - اگر يكى از شرطهايى كه گفته شد در معامله نباشد معامله باطل است ولى اگر خريدار و فروشنده راضى باشند كه در مال يكديگر تصرّف كنند تصرّف آنها اشكال ندارد .\r\nمسأله 1646 - هرگاه بين كسانى كه مال را براى آنان وقف كرده‌اند به طورى اختلاف پيدا شود كه اگر مال وقف را نفروشند خوف آن برود كه مال يا جانى تلف شود مىتوانند آن مال را بفروشند و به مصرفى كه به مقصود وقف كننده نزديكتر است برسانند .\r\nمسأله 1647 - خريد و فروش ملكى كه آن را به ديگرى اجاره داده‌اند اشكال ندارد ولى استفادهء آن ملك در مدّت اجاره مال مستأجر است و اگر خريدار نداند كه آن ملك را اجاره داده‌اند يا به گمان اينكه مدّت اجاره كم است ملك را خريده باشد پس از اطّلاع مىتواند معامله را به هم بزند .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\n\r\nصيغهء خريد و فروش\r\nمسأله 1648 - در خريد و فروش لازم نيست صيغهء عربى بخوانند مثلًا اگر فروشنده به فارسى بگويد اين مال را در عوض اين پول فروختم و مشترى بگويد قبول كردم معامله صحيح است ، ولى خريدار و فروشنده بايد قصد انشا داشته باشند يعنى به گفتن اين دو جمله مقصودشان خريد و فروش باشد .\r\nمسأله 1649 - اگر در موقع معامله صيغه نخوانند ولى فروشنده در مقابل مالى كه از خريدار مىگيرد مال خود را ملك او كند و او بگيرد معامله صحيح است و هر دو مالك مىشوند .\r\n\r\nخريد و فروش ميوه بر درخت\r\nمسأله 1650 - خريد و فروش خرما و گندم و غوره و ميوه‌اى كه معمولًا از آفت گذشته است پيش از چيدن صحيح است .\r\nمسأله 1651 - اگر بخواهند ميوه‌اى را كه بر درخت است پيش از آنكه گُل آن بريزد بفروشند بايد چيزى از حاصل زمين كه به تنهايى قابل فروختن است مانند سبزيها را با آن بفروشند يا ميوه بيش از يكسال را بفروشند .\r\nمسأله 1652 - فروختن خيار و بادمجان و سبزيها و مانند اينها كه سالى چند مرتبه چيده مىشود ، در صورتى كه ظاهر و نمايان شده باشد و معيّن كنند كه مشترى در سال چند دفعه آن را بچيند اشكال ندارد .\r\nمسأله 1653 - خريد و فروش خوشهء گندم و جو ، به گندم و جو ، و خرماى نرسيده به خرماى رسيده جايز نيست .\r\n\r\nخريد و فروش طلا و نقره\r\nمسأله 1654 - اگر طلا يا نقره را به طلا يا نقره بفروشند بايد فروشنده و خريدار پيش از آنكه از يكديگر جدا شوند جنس و عوض آن را به يكديگر تحويل دهند و اگر هيچ مقدار از چيزى را كه قرار گذاشته‌اند تحويل ندهند معامله باطل است .\r\nمسأله 1655 - اگر فروشنده يا خريدار تمام طلا يا نقره‌اى را كه قرار گذاشته تحويل دهد و ديگرى مقدارى از آن را تحويل دهد و از يكديگر جدا شوند گرچه معامله نسبت به آن مقدار صحيح\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nاست ولى كسى كه تمام مال به دست او نرسيده مىتواند معامله را به هم بزند .\r\n\r\nنقد و نسيه\r\nمسأله 1656 - اگر جنسى را نقد بفروشد خريدار و فروشنده بعد از معامله مىتوانند جنس و پول را از يكديگر مطالبه نموده و تحويل بگيرند و تحويل دادن خانه و زمين و مانند اينها به اين است كه آن را در اختيار بگذارند كه بتواند در آن تصرّف كند و تحويل دادن فرش و لباس و مانند اينها به اين است كه آن را طورى در اختيار خريدار بگذارند كه اگر بخواهد آن را به جاى ديگر ببرد مانعى نباشد .\r\nمسأله 1657 - در معاملهء نسيه بايد مدّت معلوم باشد ولو عرفاً ، پس اگر جنسى را بفروشد كه سر خرمن پول آن را بگيرد چون مدّت عرفاً معيّن شده است معامله صحيح است و اگر مدّت معلوم نباشد در صورتى كه فروشنده راضى باشد كه خريدار در جنس تصرّف كند تصرّف او مانعى ندارد و فروشنده هر وقت كه بخواهد مىتواند مطالبهء پول كند .\r\nمسأله 1658 - اگر جنسى را نسيه بفروشد ، پيش از تمام شدن مدّتى كه قرار گذاشته‌اند نمىتواند عوض آن را از خريدار مطالبه نمايد ، ولى اگر خريدار بميرد و از خودش مال داشته باشد فروشنده مىتواند پيش از تمام شدن مدّت طلبى را كه دارد از ورثهء او مطالبه نمايد .\r\nمسأله 1659 - اگر جنسى را نسيه بفروشد بعد از تمام شدن مدّتى كه قرار گذاشته‌اند مىتواند عوض آن را از خريدار مطالبه نمايد ولى اگر خريدار نتواند بپردازد بايد او را مهلت دهد .\r\nمسأله 1660 - اگر به كسى كه قيمت جنس را نمىداند مقدارى نسيه بدهد و قيمت آن را به او نگويد معامله صحيح است و نيز اگر به كسى كه قيمت نقدى جنس را مىداند نسيه بدهد و گرانتر حساب كند ، مثلًا بگويد جنسى را كه به تو نسيه مىدهم تومانى يك ريال از قيمتى كه نقد مىفروشم گرانتر حساب مىكنم و او قبول كند ، اشكال ندارد .\r\nمسأله 1661 - اگر انسان جنسى را به كسى بدهد و قيمت آن را معيّن كند و بگويد اين جنس را به اين قيمت به فروش و هرچه زيادتر فروختى مال خودت باشد معامله صحيح است و هرچه زيادتر از آن قيمت بفروشد مال خود اوست .\r\nمسأله 1662 - كسى كه جنسى را نسيه فروخته و براى گرفتن پول آن مدّتى قرار داده ، اگر مثلًا بعد از\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nگذشتن نصف مدّت ، مقدارى از طلب خود را كم كند و بقيه را نقد بگيرد اشكال ندارد .\r\n\r\nاحكام معاملهء سَلَف\r\nمسأله 1663 - معاملهء سَلَف آن است كه مشترى پول را بدهد كه بعد از مدّتى جنس را تحويل بگيرد و اگر بگويد اين پول را مىدهم كه مثلًا بعد از شش ماه فلان جنس را بگيرم و فروشنده بگويد قبول كردم ، معامله صحيح است .\r\nمسأله 1664 - اگر پولى را كه از جنس طلا و نقره نيست سلف بفروشد و عوض آن را پول بگيرد معامله صحيح است .\r\nمسأله 1665 - معاملهء سلف چند شرط دارد :\r\nاوّل : خصوصيّاتى را كه قيمت جنس به واسطهء آنها فرق مىكند معيّن نمايند ، ولى دقّت زياد هم لازم نيست همين قدر كه مردم بگويند خصوصيّات آن معلوم شده كافى است .\r\nدوّم : پيش از آنكه خريدار و فروشنده از هم جدا شوند خريدار تمام قيمت را به فروشنده بدهد و چنانچه مقدارى از قيمت آن را بدهد گرچه معامله به آن مقدار صحيح است ولى فروشنده مىتواند معاملهء همان مقدار را هم به هم بزند .\r\nسوّم : مدّت را معيّن كنند ولو عرفاً ، مثلًا اگر بگويد تا اوّل خرمن جنس را تحويل مىدهم چون مدّت عرفاً معلوم است معامله صحيح است .\r\nچهارم : وقتى را براى تحويل جنس معيّن كنند كه در آن وقت به قدرى از آن جنس وجود داشته باشد كه اطمينان داشته باشند كه ناياب نخواهد بود .\r\nپنجم : وزن يا پيمانهء آن را معيّن كنند و جنسى را هم كه معمولًا با ديدن معامله مىكنند اگر سلف بفروشند اشكال ندارد ولى بايد مثل بعضى از اقسام گردو و تخم مرغ تفاوت افراد آن به قدرى كم باشد كه مردم به آن اهميّت ندهند .\r\nمسأله 1666 - انسان نمىتواند جنسى را كه سلف خريده پيش از تمام شدن مدّت بفروشد ، و بعد از تمام شدن مدّت گرچه آن را تحويل نگرفته باشد فروختن آن اشكال ندارد .\r\nمسأله 1667 - در معاملهء سلف اگر فروشنده جنسى را كه قرارداد كرده ، بدهد مشترى بايد قبول كند ، ولى اگر بهتر از آن يا پست‌تر از آن را بدهد مشترى مىتواند قبول نكند .\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nمسأله 1668 - اگر فروشنده به جاى جنسى كه قرارداد كرده جنس ديگرى بدهد ، در صورتى كه مشترى راضى شود اشكال ندارد .\r\nمسأله 1669 - اگر جنسى را كه سلف فروخته در موقعى كه بايد آن را تحويل دهد ناياب شود و نتواند آن را تهيّه كند ، مشترى مىتواند صبر كند تا تهيّه نمايد يا معامله را به هم بزند و چيزى را كه داده پس بگيرد .\r\nمسأله 1670 - اگر جنسى را كه ندارد ، بفروشد و قرار بگذارد كه بعد از مدّتى تحويل دهد و خريدار هم پول نداشته باشد و قرار بگذارد بعد از مدّتى پول آن را بدهد معامله باطل است .\r\n\r\nمواردى كه انسان مىتواند معامله را به هم بزند\r\nمسأله 1671 - حقّ به هم زدن معامله را « خيار » يعنى اختيار ، مىگويند و خريدار و فروشنده در يازده صورت مىتوانند معامله را به هم بزنند :\r\nاوّل : از مجلس معامله متفرق نشده باشند ( خيار مجلس ) .\r\nدوّم : مغبون شده باشند ( خيار غبن ) .\r\nسوّم : در معامله قرارداد كنند كه تا مدّت معيّنى هر دو يا يكى از آنان بتوانند معامله را به هم بزنند ( خيار شرط ) .\r\nچهارم : فروشنده يا خريدار ، مال خود را بهتر از آنچه هست نشان دهد و طورى وانمود كند كه قيمت مال در نظر مردم زياد شود ( خيار تدليس ) .\r\nپنجم : فروشنده يا خريدار شرط كند كه كارى انجام دهد يا شرط كند مالى را كه مىدهد طور مخصوصى باشد و به آن شرط عمل نكند كه در اين صورت ديگرى مىتواند معامله را به هم بزند ( خيار تخلّف شرط ) .\r\nششم : در جنس يا عوض آن عيبى باشد ( خيار عيب ) .\r\nهفتم : معلوم شود مقدارى از جنسى را كه فروخته‌اند مال ديگرى است كه اگر صاحب آن به معامله راضى نشود خريدار مىتواند معامله را به هم بزند يا پول آن مقدار را از فروشنده بگيرد و نيز اگر معلوم شود مقدارى از چيزى را كه خريدار عوض قرار داده مال ديگرى است و صاحب آن راضى نشود ، فروشنده مىتواند معامله را به هم بزند يا عوض آن\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nمقدار را از خريدار بگيرد ( خيار شركت ) .\r\nهشتم : فروشنده خصوصيّات جنس معيّنى را كه مشترى نديده به او بگويد و بعد معلوم شود طورى كه گفته نبوده است كه در اين صورت مشترى مىتواند معامله را به هم بزند .\r\nهمچنين اگر مشترى خصوصيّات عوض معيّنى را كه مىدهد بگويد بعد معلوم شود طورى كه گفته نبوده است ، فروشنده مىتواند معامله را به هم بزند ( خيار رؤيت ) .\r\nنهم : چنانچه مشترى پول جنسى را كه نقد خريده تا سه روز ندهد ، فروشنده مىتواند معامله را به هم بزند و همچنين اگر فروشنده جنس را تا سه روز تحويل ندهد مشترى مىتواند معامله را به هم بزند ولى اگر جنسى را كه خريده مثل بعضى از ميوه‌ها باشد كه اگر يك روز بماند ضايع مىشود چنانچه مشترى تا شب پول آن را ندهد فروشنده مىتواند معامله را به هم بزند و همچنين است در هر معامله‌اى كه با ندادن پول تا شب ضرر كلّى به فروشنده بخورد ، فروشنده مىتواند معامله را به هم بزند ( خيار تأخير ) .\r\nدهم : حيوانى را خريده باشد كه خريدار تا سه روز مىتواند معامله را به هم بزند ( خيار حيوان ) .\r\nيازدهم : فروشنده يا خريدار نتوانند جنس يا پول را تحويل دهند ( خيار تعذّر تسليم ) .\r\nمسأله 1672 - اگر خريدار قيمت جنس را نداند يا در موقع معامله غفلت كند و جنس را گرانتر از قيمت معمولى آن بخرد ، چنانچه به قدرى گران خريده كه مردم او را مغبون مىدانند و به كمى و زيادى آن اهميّت مىدهند مىتواند معامله را به هم بزند و نيز اگر فروشنده قيمت جنس را نداند يا موقع معامله غفلت كند و جنس را ارزانتر از قيمت آن بفروشد در صورتى كه مردم به مقدارى كه ارزان فروخته اهميّت بدهند و او را مغبون بدانند مىتواند معامله را به هم بزند .\r\nمسأله 1673 - در معامله بيع شرط كه مثلًا خانهء هزار تومانى را به دويست تومان مىفروشند و قرار مىگذارند كه اگر فروشنده سر مدّت پول را بدهد بتواند معامله را به هم بزند در صورتى كه خريدار و فروشنده قصد خريد و فروش داشته باشند معامله صحيح است .\r\nمسأله 1674 - در معاملهء بيع شرط گرچه فروشنده اطمينان داشته باشد كه هر گاه سر مدّت پول را ندهد خريدار ملك را به او مىدهد معامله صحيح است ولى اگر سر مدّت پول را ندهد حقّ ندارد ملك را از خريدار مطالبه كند .\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nمسأله 1675 - در معاملهء بيع شرط ، خيار ، منتقل به ورثه مىشود بنابراين اگر خريدار بميرد فروشنده مىتواند ملك را از ورثهء او مطالبه نمايد .\r\nمسأله 1676 - اگر چاى اعلا را با چاى پست مخلوط كند و به اسم چاى اعلا بفروشد مشترى مىتواند معامله را به هم بزند .\r\nمسأله 1677 - اگر خريدار بفهمد مالى را كه خريده عيبى دارد خواه آن عيب پيش از معامله در مال بوده و خواه بعد از معامله و پيش از تحويل گرفتن مال عيبى در آن پيدا شده باشد مىتواند معامله را به هم بزند يا تفاوت قيمت سالم و معيوب آن را بگيرد ، و همين حكم در صورتى كه‌عيبى در عوض باشد جارى است .\r\nمسأله 1678 - اگر بعد از معامله ، عيب مال را بفهمد و فوراً معامله را به هم نزند ديگر حقّ به هم زدن معامله را ندارد ولى مقدارى تأخير براى فكر كردن يا مشورت كردن و مانند آن مانعى ندارد .\r\nمسأله 1679 - هرگاه بعد از خريدن جنس عيب آن را بفهمد گرچه فروشنده حاضر نباشد مىتواند معامله را به هم بزند .\r\nمسأله 1680 - در چهار صورت اگر خريدار بفهمد مال عيبى دارد نمىتواند معامله را به هم بزند يا تفاوت قيمت بگيرد :\r\nاوّل : موقع خريدن عيب مال را بداند .\r\nدوّم : به عيب مال راضى شود .\r\nسوّم : در وقت معامله بگويد اگر مال عيبى داشته باشد پس نمىدهم و تفاوت قيمت هم نمىگيرم .\r\nچهارم : فروشنده در وقت معامله بگويد اين مال را با هر عيبى كه دارد مىفروشم ، ولى اگر عيبى را معيّن كند و بگويد مال را با اين عيب مىفروشم و معلوم شود عيب ديگرى هم دارد خريدار مىتواند براى عيبى كه فروشنده معيّن نكرده مال را پس دهد يا تفاوت بگيرد .\r\nمسأله 1681 - در سه صورت اگر خريدار بفهمد مال عيبى دارد نمىتواند معامله را به هم بزند ولى مىتواند تفاوت قيمت بگيرد :\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nاوّل : بعد از معامله تغييرى در مال بدهد به طورى كه مردم بگويند آنچه كه خريدارى و تحويل داده شده باقى نمانده است .\r\nدوّم : بعد از معامله بفهمد مال عيب دارد و فقط حقّ برگرداندن آن را ساقط كرده باشد .\r\nسوّم : بعد از تحويل گرفتن مال عيب ديگرى در آن پيدا شود . ولى اگر حيوان معيوبى را بخرد و پيش از گذشتن سه روز عيب ديگرى پيدا كند گرچه آن را تحويل گرفته باشد باز هم مىتواند آن را پس دهد اگر عيب از طرف مشترى نباشد ، و نيز اگر فقط خريدار تا مدّتى حقّ به هم زدن معامله را داشته باشد و در آن مدّت مال عيب ديگرى پيدا كند گرچه آن را تحويل گرفته باشد ، و عيب از طرف مشترى نباشد ، مىتواند معامله را به هم بزند ، ولى اگر عيب دوّم در هر دو صورت از طرف مشترى باشد فقط مىتواند به خاطر عيب اوّل تفاوت قيمت بگيرد .\r\nمسأله 1682 - اگر انسان مالى داشته باشد كه خودش آن را نديده و ديگرى خصوصيّات آن را براى او گفته باشد ، چنانچه او همان خصوصيّات را به مشترى بگويد و آن را بفروشد و بعد از فروش بفهمد كه بهتر از آن بوده مىتواند معامله را به هم بزند .\r\nمسأله 1683 - هرگاه فروشنده قيمت خريد جنس را به مشترى بگويد و براساس آن معامله كند ، بايد تمام چيزهايى را كه به واسطهء آنها قيمت كم و زياد مىشود بيان كند مثلًا بگويد كه آن را نقد به اين قيمت خريده است و اگر مشترى بعداً بفهمد نسيه خريده است مىتواند معامله را به هم بزند .\r\nمسأله 1684 - اگر قصّاب گوشت نر بفروشد و به جاى آن گوشت ماده بدهد معصيت كرده است ، پس اگر آن گوشت را معيّن كرده و گفته اين گوشت نر را مىفروشم مشترى مىتواند معامله را به هم بزند و اگر آن گوشت را معيّن نكرده در صورتى كه مشترى به گوشتى كه گرفته راضى نشود قصّاب بايد گوشت نر به او بدهد .\r\nمسأله 1685 - اگر مشترى به پارچه فروش بگويد پارچه‌اى مىخواهم كه رنگ آن نرود و بزّاز پارچه‌اى به او بفروشد كه رنگ آن برود ، مشترى مىتواند معامله را به هم بزند .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\n\r\nكسانى كه نمىتوانند در مال خود تصرّف كنند\r\nمسأله 1686 - بچّه‌اى كه رشيد نشده شرعاً نمىتواند در مال خود تصرّف كند . امّا بچّه‌اى كه رشيد باشد مىتواند در مال خود تصرّف كند گرچه بالغ نشده باشد ، ولى تا بالغ نشود مكلّف نيست يعنى عبادات بر او واجب نيست . و نشانهء بالغ شدن يكى از سه چيز است :\r\nاوّل : روييدن موى درشت در بدن .\r\nدوّم : بيرون آمدن منى .\r\nسوّم : تمام‌شدن پانزده‌سال قمرى در مرد و تمام شدن نه سال قمرى در زن .\r\nمسأله 1687 - ديوانه و سفيه يعنى كسى كه مال خود را در كارهاى بيهوده مصرف مىكند ، ولو حاكم شرع او را از تصرّف در اموالش جلوگيرى نكرده باشد ، نمىتوانند در مال خود تصرّف نمايند ، و محجور نيز نمىتواند در مال خود تصرّف كند ، و محجور كسى است كه حاكم شرع او را به واسطهء ورشكستگى از تصرّف در اموالش جلوگيرى كرده است .\r\n\r\n","description":"","footnote":"","page_name":" 260 ","page_number":260},
  {"content":"\r\n\r\n\r\nقمار\r\nقمار يكى از گناهان بزرگ در اسلام است و قرآن شريف شرابخوارى و قمار بازى و بت پرستى را كنار يكديگر قرار داده است ،\r\n « انَّمَا الْخَمْرُ وَ الْمَيْسِرُ وَالْانْصابُ و الْازْلامُ رِجْسٌ مِن عَمَلِ الشَّيْطانِ فَاجْتَنِبُوهُ » .  « 1 » « شراب و قمار و بتها و تيرهاى قرعه ، پليد و از عمل شيطانند پس از آنان دورى كنيد » .\r\nو از نظر قرآن چه بسا قتلها و هتك آبرو و عِرضها و غارت اموال در پرتو شراب خوارى و قماربازى است\r\n « انَّما يُريدُ الشَّيطانُ انْ يُوقِعَ بَيْنَكُمُ الْعَداوَةَ وَ الْبَغْضاءَ فِى الْخَمْرِ و الْمَيْسِرِ » .  « 2 » « همانا شيطان مىخواهد به وسيلهء شراب و قمار ميان شما دشمنى و كينه ايجاد كند » .\r\nو چه بسا امراض روحى نظير افسردگى و دلهره و اضطراب خاطر ، و امراض جسمى نظير فشار خون و نارساييهاى قلب و ضعف اعصاب عمومى مرهون قماربازى است . بنابراين قماربازى موجب شقاوت دنيا و آخرت است و مسلمان بايد از اين گونه معاصى اجتناب كند .\r\nمسأله 1688 - چنان كه قمار بازى كار حرامى است ، ساختن آلات قمار و خريد و فروش و نگاه‌دارى آن نيز حرام و معامله آن باطل است .\r\nمسأله 1689 - قمار بر پنج قسم است :\r\nاوّل : بازى كردن با آلات قمار از قبيل شطرنج و نرد و پاسور و مانند اينها با قصد برد و باخت .\r\nدوّم : بازى كردن با آن آلات بدون قصد برد و باخت .\r\n\r\n\r\n","description":"","footnote":"\r\n( 1 ) - مائده / 90 .\r\n( 2 ) - مائده / 91 .\r\n","page_name":" 261 ","page_number":261},
  {"content":"\r\n\r\nسوّم : بازى كردن با چيزى كه از آلات قمار نيست نظير منچ و گردو و توپ و مانند اينها با قصد برد و باخت .\r\nچهارم : بازى كردن با آنها بدون قصد برد و باخت .\r\nپنجم : رزمايش‌ها و مسابقات كه در اين زمان متداول است كه به آن آمادگى رزمى مىگويند نظير تير اندازى ، مين گذارى ، قايقرانى ، طرز حملهء به دشمن يا فرار از او و مانند اينها ، گرچه با برد و باخت باشد .\r\nقسم اوّل و دوّم و سوّم حرام است ولى قسم چهارم و پنجم مانعى ندارد .\r\nمسأله 1690 - اسب دوانى كه در اين زمان متداول است ، چون براى آمادگى رزمى نيست اگر بدون برد و باخت باشد حلال است ولى اگر با برد و باخت باشد علاوه بر اينكه حرام است ، برنده مالك آن مبلغ نمىشود .\r\nمسأله 1691 - كُشتيهايى كه در اين زمان متداول است ، چون براى آمادگى رزمى نيست اگر بدون برد و باخت باشد و ضررى هم بر يكديگر نزنند اشكال ندارد ، ولى اگر با برد و باخت باشد يا ضرر داشته باشد جايز نيست علاوه بر اينكه برنده آن مبلغ را مالك نمىشود .\r\nمسأله 1692 - مسابقات علمى يا ورزشى و مانند اينها كه در اين زمان متداول است ، نظير اينكه اگر كسى جواب ده سؤال را بدهد جايزه‌اى به او مىدهند ، جايز و برندهء مسابقه ، آن مبلغ را مالك مىشود و واجب است براى كسى كه اين مسابقه را برگزار نموده است به قرارش عمل نمايد و در صورتى كه برد و باخت طرفينى باشد اصل مسابقه حرام و برنده مالك آن مبلغ نمىشود .\r\nمسأله 1693 - جايزه‌هايى كه بانكها يا غير آنها براى تشويق قرض دهنده مىدهند يا مؤسسات ديگر براى تشويق خريدار و مشترى با قرعه‌كشى مىدهند حلال است و همچنين چيزهايى كه فروشنده‌ها براى جلب مشترى و زياد شدن خريدار در داخل جنسهاى خود مىگذارند حلال است .\r\nمسأله 1694 - اگر شخص يا مؤسّسه‌اى مسابقه‌اى برگزار كند و براى اين منظور به عنوان شركت در مسابقه مبلغى به عنوان هبه از افراد دريافت نمايد مانعى ندارد ، چنان كه جوايزى كه به شركت كنندگان به قيد قرعه مىدهد هبه است و مانعى ندارد .\r\nمسأله 1695 - هرگاه انسان به شخص يا مؤسّسه‌اى به عنوان هبه پولى بدهد تا او را در قرعه كشى\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nشركت دهد مانعى ندارد چنان كه مبلغى را كه بعداً آن شخص يا مؤسّسه به عنوان جايزه به بعضى افراد مىدهد هبه است و مانعى ندارد و فرقى نيست در اينكه بقيه آن پولها را براى خود بردارد يا صرف امور خيريه بنمايد و در اين صورت بر شخص يا مؤسّسه لازم است كه به قرارداد عمل نمايد .\r\n\r\n","description":"","footnote":"","page_name":" 263 ","page_number":263},
  {"content":"\r\n\r\n\r\nشركت\r\nمسأله 1696 - اگر دو نفر بخواهند با هم شراكت كنند چنانچه هر كدام مقدارى از مال خود را با مال ديگرى به طورى مخلوط كند كه از يكديگر تشخيص داده نشود و به عربى يا به زبان ديگر صيغهء شركت را بخوانند يا كارى كنند كه معلوم باشد مىخواهند با يكديگر شريك باشند ، شركت آنان صحيح است .\r\nمسأله 1697 - اگر چند نفر در مزدى كه از كار خودشان مىگيرند با يكديگر شركت كنند ، مثل دلّاكها كه قرار مىگذارند هر قدر مزد گرفتند با هم قسمت كنند ، شركت آنان صحيح است گرچه احكام شركت را ندارد .\r\nمسأله 1698 - اگر دو نفر با يكديگر شركت كنند كه هر كدام به اعتبار خود جنسى بخرد و قيمت آن را خودش بدهكار شود ولى در جنسى كه هر كدام خريده‌اند و در سود و زيان آن با يكديگر شريك باشند ، صحيح است ولى احكام شركت را ندارد ، امّا اگر هر كدام ديگرى را وكيل كند كه جنسى را براى او نسيه بخرد بعد هر شريكى جنس را براى خودش و شريكش بخرد كه هر دو بدهكار شوند ، شركت صحيح است و احكام شركت را هم دارد .\r\nمسأله 1699 - كسانى كه با هم شريك مىشوند بايد رشيد باشند و از روى قصد و اختيار شركت كنند و نيز بايد بتوانند در مال خود تصرّف نمايند ، پس آدم محجور يعنى كسى كه حاكم شرع او را از تصرّف در اموالش جلوگيرى كرده است اگر شركت كند صحيح نيست .\r\nمسأله 1700 - اگر در عقد شركت شرط كنند كه يكى از آنها بيشتر منفعت ببرد يا همهء منفعت مال او باشد يا هيچ ضرر ندهد ، شركت و شرط هر دو صحيح است .\r\nمسأله 1701 - اگر شرط نكنند كه يكى از شريكها بيشتر منفعت ببرد چنانچه سرمايهء آنان يك اندازه باشد منفعت و ضرر را هم به يك اندازه مىبرند ، و اگر سرمايهء آنان يك اندازه نباشد بايد منفعت و ضرر را به نسبت سرمايه قسمت نمايند .\r\nمسأله 1702 - اگر در عقد شركت شرطى كنند بايد به آن شرط عمل كنند ، مثلًا اگر در عقد شركت شرط كنند كه هر دو با هم خريد و فروش نمايند يا هر كدام به تنهايى معامله كنند يا فقط يكى\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nاز آنان معامله كند ، بايد به قرارداد عمل نمايند .\r\nمسأله 1703 - شريكى كه اختيار سرمايهء شركت با اوست ، بايد به قرارداد شركت عمل كند ، مثلًا اگر با او قرار گذاشته‌اند كه نسيه بخرد يا نقد بفروشد يا جنس را از محلّ مخصوصى بخرد بايد به همان قرارداد رفتار نمايد و اگر با او قرارى نگذاشته باشند بايد داد و ستدى نمايد كه براى شركت ضرر نداشته باشد و معاملات را به طورى كه متعارف است انجام دهد ، پس اگر مثلًا معمول است كه نقد بفروشد يا مال شركت را در مسافرت همراه خود نبرد بايد همينطور عمل نمايد و اگر معمول است كه نسيه بدهد يا مال را به سفر ببرد مىتواند همينطور عمل كند .\r\nمسأله 1704 - شريكى كه با سرمايهء شركت معامله مىكند اگر بر خلاف قراردادى كه با او كرده‌اندخريد و فروش‌كند و خسارتىبراى شركت پيش آيد ضامن است .\r\nمسأله 1705 - شريكى كه با سرمايهء شركت معامله مىكند اگر زياده‌روى ننمايد و در نگهدارى سرمايه كوتاهى نكند و اتفاقاً مقدارى از آن يا تمام آن تلف شود ضامن نيست .\r\nمسأله 1706 - شريكى كه با سرمايهء شركت معامله مىكند اگر بگويد سرمايه تلف شده حرف او قبول نمىشود و مىتوانندبراى رفع‌نزاع پيش‌حاكم شرع بروند .\r\nمسأله 1707 - عقد شركت از عقود جايز است يعنى يكى از شريكها مىتواند قرارداد را به هم زند ، گرچه مدّت شركت تمام نشده باشد ، بنابراين اگر يكى از آنان شركت را به هم بزند شريكهاى ديگر حقّ تصرّف در مال را ندارند .\r\nمسأله 1708 - هر وقت يكى از شريكها تقاضا كند كه سرمايهء شركت را قسمت كنند ، گرچه شركت مدّت داشته باشد بايد ديگران قبول نمايند .\r\nمسأله 1709 - اگر يكى از شريكها بميرد يا ديوانه يا بيهوش استمرارى يا سفيه يا مفلس شود ، شريكهاى ديگر نمىتوانند در مال شركت تصرّف كنند .\r\nمسأله 1710 - هرگاه با سرمايهء شركت معامله‌اى انجام دهند بعد معلوم شود شركت باطل بوده چنانچه همهء شركا آن معامله را اجازه دهند صحيح است و درآمدش مال همهء آنهاست و كسانى كه در اين ميان كارى براى شركت كرده‌اند مىتوانند مزد زحمتهاى خود را به اندازهء معمول بگيرند .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\n\r\nاحكام صلح\r\nمسأله 1711 - صلح آن است كه انسان با ديگرى سازش كند كه مقدارى از مال يا منفعت مال خود را ملك او كند ، يا از طلب يا حقّ خود بگذرد كه او هم در عوض مقدارى از مال يا منفعت مال خود را به او واگذار نمايد يا از طلب يا حقّى كه دارد بگذرد ، بلكه اگر بدون آنكه عوض بگيرند صلح كنند باز هم صلح صحيح است .\r\nمسأله 1712 - دو نفرى كه چيزى را به يكديگر صلح مىكنند بايد رشيد باشند و كسى آنها را مجبور نكرده باشد ، يعنى راضى به مصالحه باشند و قصد صلح داشته باشند و نيز حاكم شرع آنان را از تصرّف در اموالشان جلوگيرى نكرده باشد .\r\nمسأله 1713 - لازم نيست صيغهء صلح به عربى خوانده شود بلكه با هر لفظى يا كارى كه بفهماند با هم صلح و سازش كرده‌اند ، صحيح است .\r\nمسأله 1714 - اگر كسى گوسفندهاى خود را به چوپان بدهد كه مثلًا يك سال نگهدارى كند و از شير آن استفاده نمايد و مقدارى روغن بدهد چنانچه شير گوسفند را در مقابل زحمتهاى چوپان و آن روغن صلح كند صحيح است ، و نيز اگر گوسفند را يك ساله به چوپان اجاره دهد كه از شير آن استفاده كند و در عوض مقدارى روغن بدهد اشكال ندارد .\r\nمسأله 1715 - اگر كسى بخواهد طلب يا حقّ خود را به ديگرى صلح كند در صورتى صحيح است كه او قبول نمايد ولى اگر بخواهد از طلب يا حقّ خود بگذرد قبول كردن لازم نيست .\r\nمسأله 1716 - اگر انسان مقدار بدهى خود را بداند و طلبكار او نداند چنانچه طلبكار طلب خود را به كمتر از مقدارى كه هست صلح كند ، مثلًا پنجاه تومان طلبكار باشد و طلب خود را به ده تومان صلح نمايد ، صلح صحيح است گرچه كار او حرام است چون او را فريب داده است .\r\nمسأله 1717 - اگر بخواهند دو چيزى را كه از يك جنس است و وزن آنها معلوم است به يكديگر صلح كنند در صورتى صحيح است كه وزن يكى بيشتر از ديگرى نباشد ، ولى اگر وزن آنها معلوم نباشد گرچه احتمال دهند كه وزن يكى بيشتر از ديگرى است صلح صحيح است .\r\nمسأله 1718 - اگر كسى طلبى دارد كه بايد بعد از مدّتى بگيرد ، چنانچه طلب خود را به مقدار كمترى\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nصلح كند اشكال ندارد .\r\nمسأله 1719 - صلح از عقود لازم است يعنى بدون رضايت يكديگر نمىتوانند صلح را به هم بزنند .\r\nمسأله 1720 - در احكام خريد و فروش گفته شد كه دريازده مورد مىتوان معامله را فسخ كرد ، در تمام اين يازده مورد صلح را نيز مىتوان فسخ كرد مگر در مورد خيار مجلس و خيار حيوان و خيار تأخير .\r\nمسأله 1721 - اگر يكى از دو طرف در پرداخت مال المصالحه از حدّ متعارف تأخير كند ديگرى مىتواند صلح را به هم بزند .\r\nمسأله 1722 - اگر چيزى را كه به صلح گرفته معيوب باشد مىتواند صلح را به هم بزند ولى نمىتواند تفاوت قيمت صحيح و معيوب را بگيرد .\r\nمسأله 1723 - هرگاه مال خود را به كسى صلح نمايد و با او شرط كند كه بعد از مرگ يا بعد از مدّتى وقف كند يا به مصرف خاصّى برساند بايد به شرط عمل كند ، و همچنين است در هر معامله ، هر شرطى كه نمودند بايد به آن شرط عمل نمايند .\r\n\r\n","description":"","footnote":"","page_name":" 267 ","page_number":267},
  {"content":"\r\n\r\n\r\nاحكام اجاره\r\nمسأله 1724 - اجاره دهنده و كسى كه چيزى را اجاره مىكند بايد رشيد باشند و به اختيار خودشان اجاره را انجام دهند و نيز بايد در مال خود حقّ تصرّف داشته باشند .\r\nمسأله 1725 - لازم نيست صيغهء اجاره به عربى خوانده شود بلكه با هر لفظى يا كارى كه بفهماند اجاره نموده‌اند صحيح است .\r\nمسأله 1726 - اگر ولى يا قيّم بچّه مال او را اجاره دهد ، يا خودِ او را اجير ديگرى نمايد اشكال ندارد ، و اگر مدّتى از زمان رشيد شدن او را جزو مدّت اجاره قرار دهد ، بعد از آنكه بچّه رشيد شد مىتواند بقيّهء اجاره را به هم بزند ، ولى هرگاه طورى بوده كه اگر مقدارى از زمان رشيد بودن بچّه را جزو مدّت اجاره نمىكرد بر خلاف مصلحت بچّه بود ، نمىتواند اجاره را به هم بزند .\r\nمسأله 1727 - بچه‌اى را كه ولىّ ندارد بدون اجازهء مجتهد نمىشود اجير كرد و كسى كه به مجتهد دسترسى ندارد ، مىتواند از يك نفر مؤمن كه عادل باشد اجازه بگيرد و او را اجير نمايد .\r\nمسأله 1728 - اگر چيزى را اجاره كند و صاحب آن با او شرط كند كه فقط خود او از آن استفاده نمايد ، مستأجر نمىتواند آن را به ديگرى اجاره دهد ، و اگر شرط نكند مىتواند آن را به ديگرى اجاره دهد . ولى اگر بخواهد به زيادتر از مقدارى كه اجاره كرده آن را اجاره دهد ، بايد در آن كارى - مانند تعمير و سفيدكارى - انجام داده باشد .\r\nمسأله 1729 - اگر اجير با انسان شرط كند كه فقط براى خود انسان كار كند ، نمىشود او را به ديگرى اجاره داد ، و اگر شرط نكند مىتواند او را به همان مقدارى كه اجاره كرده است ، به ديگرى اجاره دهد .\r\n\r\nشرايط اجاره\r\nمسأله 1730 - مالى را كه اجاره مىدهند ، شش شرط دارد :\r\nاوّل : معيّن باشد . پس اگر بگويد يكى از خانه‌هاى خود را اجاره دادم درست نيست .\r\nدوّم : مستأجر آن را ببيند ، يا كسى كه آن را اجاره مىدهد طورى خصوصيّات آن را بگويد كه\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nكاملًا معلوم باشد .\r\nسوّم : تحويل دادن آن ممكن باشد ، پس اجاره دادن اسبى كه فرار كرده باطل است .\r\nچهارم : آن مال به واسطهء استفاده كردن از بين نرود ، پس اجاره دادن نان و ميوه و خوردنيهاى ديگر صحيح نيست .\r\nپنجم : استفاده‌اى كه مال را براى آن اجاره داده‌اند ممكن باشد ، پس اجاره دادن زمين براى زراعت در صورتى كه آب باران كفايت آن را نكند و از آب نهر هم مشروب نشود صحيح نيست .\r\nششم : چيزى را كه اجاره مىدهد مال خود او باشد ، و اگر مال شخص ديگرى را اجاره دهد ، در صورتى صحيح است كه صاحبش رضايت دهد .\r\n\r\nمسائل متفرقهء اجاره\r\nمسأله 1731 - اجاره دادن درخت براى آنكه از ميوه‌اش استفاده كنند اشكال ندارد .\r\nمسأله 1732 - زن مىتواند براى آنكه از شيرش استفاده كنند اجير شود و لازم نيست از شوهر خود اجازه بگيرد ، ولى اگر به واسطهء شير دادن حقّ شوهر از بين برود بدون اجازهء او نمىتواند اجير شود .\r\nمسأله 1733 - استفاده‌اى كه مال را براى آن اجاره مىدهند ، چهار شرط دارد :\r\nاوّل : حلال باشد ، بنابراين اجاره دادن دكان براى شراب فروشى يا نگه دارى شراب و كرايه دادن حيوان براى حمل و نقل شراب باطل است .\r\nدوّم : پول دادن براى آن استفاده در نظر مردم بيهوده نباشد .\r\nسوّم : اگر چيزى را كه اجاره مىدهند چند استفاده دارد ، استفاده‌اى را كه مستأجر بايد از آن ببرد معيّن نمايند .\r\nچهارم : مدّت استفاده را معيّن نمايند و اگر مدّت معلوم نباشد ولى عمل را معيّن كنند ، مثلًا با خيّاط قرار بگذارند كه لباس معيّنى را به طور مخصوصى بدوزد كافى است .\r\nمسأله 1734 - ابتداى مدّت اجاره بعد از خواندن عقد است ، و اگر شرط كنند كه ابتداى آن مدّتى بعد از خواندن عقد باشد ، شرط باطل است ولى اجاره صحيح است .\r\nمسأله 1735 - اگر مدّت اجاره را معلوم نكند و بگويد هر وقت در خانه نشستى اجارهء آن ماهى ده\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nتومان است اجاره صحيح است .\r\nمسأله 1736 - خانه‌اى را كه غريب و زوّار در آن منزل مىكنند و معلوم نيست چقدر در آن مىمانند ، اگر قرار بگذارند كه مثلًا شبى يك تومان بدهند و صاحب خانه راضى شود ، استفاده از آن خانه اشكال ندارد و اجاره هم صحيح است .\r\nمسأله 1737 - مالى را كه مستأجر بابت اجاره مىدهد بايد معلوم باشد ، بنابراين اگر خانه را اجاره نمايد و مبلغ مال الاجاره را تعيين نكند اجاره باطل است .\r\nمسأله 1738 - اگر زمينى را براى زراعت جو يا گندم يا محصول ديگر اجاره دهد ، گرچه مال الاجاره را از محصول همان زمين قرار دهد ، اجاره صحيح است .\r\nمسأله 1739 - كسى كه چيزى را اجاره داده ، تا آن چيز را تحويل ندهد حقّ ندارد اجارهء آن را مطالبه كند ، و نيز اگر براى انجام عملى اجير شده باشد ، پيش از انجام عمل حقّ مطالبهء اجرت ندارد .\r\nمسأله 1740 - هرگاه چيزى را كه اجاره داده تحويل دهد ، گرچه مستأجر تحويل نگيرد ، ياتحويل‌بگيرد و تا آخر مدّت‌اجاره از آن استفاده‌نكند بايدمال‌الاجارهء آن رابدهد .\r\nمسأله 1741 - اگر انسان اجير شود كه در روز معيّنى كارى را انجام دهد و در آن روز براى انجام آن كار حاضر شود ، كسى كه او را اجير كرده ، گرچه آن كار را به او ارجاع ندهد ، بايد اجرت او را بدهد .\r\nمسأله 1742 - اگر بعد از تمام شدن مدّت اجاره يا در اثناء مدّت ، معلوم شود كه اجاره باطل بوده ، مستأجر بايد مال الاجاره را به مقدار معمول به صاحب ملك بدهد ، مثلًا اگر خانه‌اى را يك ساله به صد هزار تومان اجاره كند بعد بفهمد اجاره باطل بوده ، چنانچه اجارهء آن معمولًا پنجاه هزار تومان است بايد پنجاه هزار تومان را بدهد ، و اگر دويست هزار تومان است بايد دويست هزار تومان را بپردازد .\r\nمسأله 1743 - اگر چيزى را كه اجاره كرده تلف شود ، چنانچه در نگهدارى آن كوتاهى نكرده و در استفاده بردن از آن هم زياده‌روى ننموده ، ضامن نيست . مثلًا خانه‌اى را كه اجاره كرده به واسطهء سيل خراب شود يا ماشينى را كه اجاره كرده دزد ببرد ، ضامن نيست .\r\nمسأله 1744 - هر گاه صنعتگر متخصّص باشد و در كار خود دقّت و احتياط لازم را نموده باشد ، اگر چيزى را كه گرفته ضايع كند ضامن نيست ، و همچنين اگر كسى سربريدن حيوان را بداند و با\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nاينكه دقّت و احتياط لازم را نموده ، حيوان را حرام كند ، ضامن نيست .\r\nمسأله 1745 - اگر اتومبيل را براى بردن بار اجاره دهد چنانچه آن اتومبيل چپ شود و بار آن تلف شود ، در صورتى كه راننده لايق بوده و دقّت و احتياط لازم را هم نموده باشد ، ضامن نيست .\r\nمسأله 1746 - اگر كسى بچّه‌اى را ختنه كند و ضررى به آن بچّه برسد يا بميرد ، چنانچه بيشتر از معمول بريده باشد ، ضامن است ، و اگر بيشتر از معمول نبريده باشد ضامن نيست .\r\nمسأله 1747 - اگر دكتر دقّت و احتياط لازم را بكند ، چنانچه ضررى به مريض برسد و يا بميرد ، ضامن نيست ، و چون مراجعه به دكتر اجازه و رفع ضمان است ، لازم نيست دكتر به مريض يا ولىّ او بگويد اگر ضررى به مريض برسد ضامن نباشد ، گرچه اين اجازه و رفع ضمان كار خوبى است ، ولى اگر اشتباه كند ضامن است .\r\nمسأله 1748 - اجاره از عقود لازم است ، يعنى بدون رضايت يكديگر نمىتوانند اجاره را به هم بزنند .\r\nمسأله 1749 - در احكام خريد و فروش گفته شد كه در يازده مورد مىتوان معامله را فسخ كرد ، در تمام آن يازده مورد ، اجاره را نيز مىتوان فسخ كرد مگر در مورد خيار مجلس و خيار حيوان و خيار تأخير .\r\nمسأله 1750 - اگر مستأجر در پرداخت مال الاجاره از حدّ متعارف تأخير كند ، اجاره دهنده مىتواند اجاره را به هم بزند .\r\nمسأله 1751 - اگر چيزى را كه اجاره كرده تحويل بگيرد و بعد ديگرى آن را غصب كند ، نمىتواند اجاره را به هم بزند و فقط حقّ دارد كرايهء آن چيز را به مقدار معمول از غصب كننده بگيرد .\r\nمسأله 1752 - اگر پيش از آنكه مدّت اجاره تمام شود ، ملك را به مستأجر يا به ديگرى بفروشد ، اجاره به هم نمىخورد و مستأجر بايد مال الاجاره را بپردازد .\r\nمسأله 1753 - اگر ملكى را اجاره كند و آن ملك خراب شود كه قابل استفاده نباشد اجاره باطل مىشود ، ولى چنانچه صاحب ملك بتواند آن خرابى را ترميم كند اجاره باطل نمىشود ، ولى اگر ترميم آن به اندازه‌اى طول بكشد كه مدّتى استفادهء مستأجر از بين برود ، اجاره نسبت به آن مدّت باطل مىشود و مستأجر مىتواند اجارهء باقى مانده را به هم بزند .\r\nمسأله 1754 - اگر اجاره دهنده يا مستأجر بميرد اجاره باطل نمىشود و آن حقّ براى ورثهء آنها باقى مىماند .\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nمسأله 1755 - اگر صاحب كار بنّا را وكيل كند كه براى او عمله بگيرد ، چنانچه بنّا كمتر از مقدارى كه از صاحب كار مىگيرد به عمله بدهد زيادى آن بر او حرام است و بايد آن را به صاحب كار بدهد . ولى اگر اجير شود كه ساختمان را تمام كند و براى خود اختيار بگذارد كه خودش بسازد يا به ديگرى بدهد در صورتى كه كمتر از مقدارى كه اجير شده به ديگرى بدهد زيادى آن بر او حلال مىباشد .\r\nمسأله 1756 - اگر رنگرز قرار بگذارد كه مثلًا پارچه را به طور مخصوصى رنگ كند چنانچه به طور ديگر رنگ نمايد حقّ ندارد چيزى بگيرد .\r\n\r\nسرقفلى\r\nمسأله 1757 - سرقفلى كه امروز در ميان مردم متداول است اقسامى دارد :\r\n1 - كسى ملكى را اجاره كند و هنگامى كه مدّت اجاره به سر رسيد بدون اذن صاحب ملك پولى از ديگرى بگيرد و آن ملك را واگذار به او كند و اين گونه سرقفلى حرام است و براى دومى توقّف در آن ملك حرام است ، خواه ارزش ملك بالا رفته باشد يا نه .\r\n2 - كسى ملكى را با دادن سرقفلى به صاحب آن يا بدون دادن سرقفلى براى مدّتى اجاره كند ، مىتواند ملك را به ديگرى با همان مدّتى كه اجاره كرده است ، اجاره دهد و از او سرقفلى بگيرد .\r\n3 - ملكى را از صاحب ملك با دادن سرقفلى اجاره كند و در ضمن عقد شرط كند كه بتواند به ديگرى با گرفتن سرقفلى اجاره دهد ، و گرفتن اين گونه سرقفلى نيز جايز است .\r\n4 - مستأجر با موجر در ضمن عقد اجاره شرط كند كه مال‌الاجاره را تا مدّتى زياد نكند و حقّ اخراج او را از محلّ نداشته باشد ، در اين صورت مىتواند براى واگذارى محل مبلغى از او يا از غير او بگيرد و اين گونه سرقفلى نيز حلال است .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\n\r\nاحكام مضاربه\r\nمسأله 1758 - مضاربه آن است كه مالك با عامل به اين صورت معامله كند كه مقدارى از مال خود را به عنوان رأس المال به او بدهد تا با آن تجارت كرده و به مقدارى كه قرار مىگذارند از منافع آن بردارد ، و همين مقدار كه مالك به قصد مضاربه مال را به عامل بدهد و او هم به همين قصد بگيرد مضاربه صحيح است .\r\nمسأله 1759 - مالك و عامل بايد رشيد باشند و كسى آنها را مجبور نكرده باشد و مالك شرعاً بتواند در مال خود تصرّف كند .\r\nمسأله 1760 - اگر مالك مالى را به عامل بدهد كه با آن كار كند آن مال در دست عامل امانت است و اگر تلف شد عامل ضامن نيست ، و اگر شرط ضمان كند معامله صحيح است و شرط ، ضمان آور نيست گرچه آن شرط در ضمن عقد ديگرى باشد ، بنابراين اگر مال تلف شد از مال مالك رفته است و ضمانى بر عامل نيست .\r\nمسأله 1761 - اگر عامل زياده‌روى يا كوتاهى در حفظ سرمايه كند و يا به شرايط عمل نكند و مال تلف شود ، ضامن سرمايه است .\r\nمسأله 1762 - لازم نيست پولى را كه صاحب مال مىدهد ، عين موجود باشد ، پس اگر دينى به گردن عامل داشته باشد مىتواند آن را رأس المال قرار دهد ، و همچنين لازم نيست رأس المال ، طلا يا نقرهء سكّه‌دار باشد ، پس اگر با جنس يا اسكناس مضاربه كند صحيح است .\r\nمسأله 1763 - در مضاربه بايد مقدار رأس المال و خصوصيّات آن معلوم باشد - ولو اجمالًا - پس اگر بگويد با اين پولها ، كه مقدارش را هيچ كدام نمىدانند ، معامله كن ، مضاربه صحيح است ، و همچنين بايد سهم عامل معلوم باشد - و لو اجمالًا - پس اگر بگويد با اين مال تجارت كن هرقدر كه ( زيد ) به عامل خود مىدهد مال تو باشد ، گرچه مقدار آن را ندانند ، مضاربه صحيح است .\r\nمسأله 1764 - در مضاربه بايد سهم عامل مشاع باشد ، يعنى نصف يا ثلث و مانند آن تعيين شده باشد پس اگر بگويد با اين مال تجارت كن و پنج هزار تومان از منافع را بردار ، صحيح نيست .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nمسأله 1765 - عامل ، بايد مال را در تجارت صرف كند ، امّا اگر پولى را به عامل بدهد تا آن را در زارعت صرف كند يا استخراج معدن كند و در منافع شريك باشند ، معامله صحيح است ، و اگر مال تلف شد عامل ضامن نيست ، گرچه احكام مضاربه را ندارد .\r\nمسأله 1766 - پيش از آنكه عامل شروع به كار كند مالك و عامل مىتوانند مضاربه را به هم بزنند .\r\nمسأله 1767 - بعد از آنكه عامل شروع به كار كرد ، اگر مالك بخواهد مضاربه را به هم بزند اشكال ندارد ولى بايد مزد مقدار عملى را كه انجام داده به او بدهد .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\n\r\nاحكام شُفْعِه\r\nمسأله 1768 - اگر دو نفر در چيزى شريك باشند ، بعد يكى از آنها قسمت خود را به شخص ثالثى بفروشد ، شريك مىتواند آن را از او گرفته و قيمتش را بدهد و اين را « اخذ به شُفعه » مىگويند .\r\nمسأله 1769 - شفعه ، شش شرط دارد :\r\n1 - شريك قسمت خود را به شخص ثالث انتقال دهد ، بنابراين اگر قهراً منتقل شود ، مثلًا به واسطهء ارث منتقل به ديگرى شود ، شريك حقّ شفعه ندارد .\r\n2 - هر دو ، شريك در جنس باشند ، پس اگر كسى منزلش را فروخت ، همسايه‌اش نمىتواند اخذ به شفعه كند .\r\n3 - فقط دو نفر باشند ، پس اگر سه نفر يا بيشتر در جنسى شريك باشند و يكى از آنها قسمت خود را بفروشد ديگران حقّ شفعه نخواهند داشت .\r\n4 - شخصى كه جنس را از خريدار مسترد مىدارد بايد بتواند پول آن را بپردازد .\r\n5 - اگر مشترى مسلمان است بايد شريكى كه مىخواهد اخذ به شفعه كند نيز مسلمان باشد و چنانچه كافر باشد حقّ شفعه ندارد .\r\n6 - شريك همهء قسمتى را كه مشترى خريده از او بگيرد و چنانچه مثلًا بخواهد نصف آن را بگيرد حقّ نخواهد داشت .\r\nمسأله 1770 - لازم نيست جنس قابل قسمت باشد ، پس اگر كتابى را با ديگرى شريك باشد نظير باغ و خانه است و حقّ شفعه نيز در آن جارى است .\r\nمسأله 1771 - اگر شريكى كه مىخواهد اخذ به شفعه كند در وقت فروختن حاضر نباشد ، هنگامى كه حاضر مىشود مىتواند اخذ به شفعه كند ، هرچند مدّت زيادى بر آن گذشته باشد .\r\nمسأله 1772 - سفيه و بچّهء نابالغ و ديوانه حقّ شفعه دارند ، پس اگر جنس ، ملك سفيه و شخص ديگرى باشد ، بعد آن شخص قسمت خود را بفروشد ، قيّم سفيه مىتواند براى او اخذ به شفعه كند .\r\nمسأله 1773 - كسى كه مىخواهد قسمت شريك را از خريدار بگيرد بايد قيمت آن را به همان\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nمقدارى كه او خريده است بپردازد ، خواه قيمت حقيقى آن قسمت همان مقدار باشد يا نه .\r\nمسأله 1774 - اگر دو شريك مال را تقسيم كنند و بعد يكى از آنها قسمت خود را بفروشد ، ديگرى نمىتواند اخذ به شفعه كند ، زيرا اخذ به شفعه مخصوص صورتى است كه مال تقسيم نشده باشد .\r\nمسأله 1775 - حقّ شفعه فورى است و چنان كه شريك بدون عذر آن را تأخير بيندازد ، ديگر نمىتواند اخذ به شفعه كند .\r\n\r\n","description":"","footnote":"","page_name":" 276 ","page_number":276},
  {"content":"\r\n\r\n\r\nاحكام جُعاله\r\nمسأله 1776 - جعاله آن است كه انسان قرار بگذارد در مقابل كارى كه براى او انجام مىدهند مال معيّنى بدهد . مثلًا بگويد هر كس گمشدهء مرا پيدا كند ده تومان به او مىدهم ، و به كسى كه اين قرار را مىگذارد جاعل ، و به كسى كه كار را انجام مىدهد عامل مىگويند ، و فرق بين جعاله و اينكه كسى را براى كارى اجير كنند اين است كه در اجاره بعد از قرارداد ، اجير بايد عمل را انجام دهد و كسى هم كه او را اجير كرده ، اجرت را به او بدهكار مىشود ولى در جعاله عامل مىتواند مشغول عمل نشود و تا عمل را انجام ندهد ، جاعل بدهكار نمىشود .\r\nمسأله 1777 - جاعل بايد رشيد باشد و از روى قصد و اختيار قرارداد كند و شرعاً بتواند در مال خود تصرّف نمايد .\r\nمسأله 1778 - كارى را كه جاعل مىگويد براى او انجام دهند بايد حرام نباشد ، و نيز بايد غرض عقلايى داشته باشد . پس اگر بگويد هر كس شراب بخورد يا در شب به جاى تاريكى برود ، هزار تومان به او مىدهم ، جعاله صحيح نيست .\r\nمسأله 1779 - اگر مالى را كه قرار مىگذارد بدهد معيّن كند مثلًا بگويد هر كس اسب مرا پيدا كند اين گندم را به او مىدهم ، لازم نيست بگويد آن گندم مال كجاست و قيمت آن چه مقدار است ، ولى اگر مال را معيّن نكند ، مثلًا بگويد كسى كه اسب مرا پيدا كند ده من گندم به او مىدهم ، بايد گندمى كه متعارف در بازار است بدهد .\r\nمسأله 1780 - اگر جاعل مزد معيّنى براى كار قرار ندهد ، چنانچه كسى آن عمل را انجام دهد ، بايد مزد او را به مقدار متعارف بدهد .\r\nمسأله 1781 - اگر شخصى پيش از قرارداد كار را انجام داده باشد ، يا بعد از قرارداد به قصد اينكه پول نگيرد انجام دهد حقّى به مزد ندارد .\r\nمسأله 1782 - پيش از آنكه عامل شروع به كار كند ، جاعل و عامل مىتوانند جعاله را به هم بزنند .\r\nمسأله 1783 - بعد از آنكه عامل شروع به كار كرد ، اگر جاعل بخواهد جعاله را به هم بزند اشكال ندارد ولى بايد مزد مقدار عملى را كه انجام داده به او بدهد .\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nمسأله 1784 - عامل مىتواند عمل را ناتمام بگذارد ، ولى اگر تمام نكردن عمل اسباب ضرر جاعل شود بايد آن را تمام نمايد . مثلًا اگر كسى بگويد هر كس چشم مرا عمل كند فلان مقدار به او مىدهم و دكتر جرّاحى شروع به عمل كند ، چنانچه طورى باشد كه اگر عمل را تمام نكند چشم معيوب مىشود ، بايد آن را تمام نمايد ، و در صورتى كه ناتمام بگذارد حقّى به جاعل ندارد بلكه ضامن هم هست .\r\nمسأله 1785 - اگر عامل كار را ناتمام بگذارد ، چنانچه آن كار مثل پيدا كردن اسب است كه تا تمام نشود براى جاعل فايده ندارد ، عامل نمىتواند چيزى مطالبه كند ، و همچنين است اگر جاعل مزد را براى تمام كردن عمل قرار بگذارد . مثلًا بگويد هر كس لباس مرا بدوزد هزار تومان به او مىدهم . ولى اگر مقصودش اين باشد كه هر مقدار از عمل كه انجام گيرد براى آن مقدار مزد بدهد ، جاعل بايد مزد مقدارى را كه انجام شده به عامل بدهد .\r\n\r\n","description":"","footnote":"","page_name":" 278 ","page_number":278},
  {"content":"\r\n\r\n\r\nاحكام مزارعه\r\nمسأله 1786 - مزارعه آن است كه مالك زمين يا كسى كه زمين در اختيار اوست با زارع به اين قصد معامله كند كه زمين را در اختيار او بگذارد تا زراعت كند و مقدارى از حاصل آن را به مالك بدهد .\r\nمسأله 1787 - مزارعه ، هشت شرط دارد :\r\nاوّل : صاحب زمين و زارع هر دو رشيد باشند و با قصد و اختيار خود مزارعه را انجام دهند و حاكم شرع آنان را از تصرّف در اموالشان جلوگيرى نكرده باشد .\r\nدوّم : مالك و زارع از تمام حاصل زمين سهم ببرند . پس اگر مثلًا شرط كنند كه آنچه اوّل يا آخر مىرسد مال يكى از آنان باشد مزارعه باطل است .\r\nسوّم : سهم هر كدام به طور مشاع باشد مثل نصف يا ثلث حاصل و مانند اينها و بايد تعيين شده باشد . پس اگر قرار دهند حاصل يك قطعه مال يكى و قطعهء ديگر مال ديگرى ، صحيح نيست .\r\nچهارم : مدّتى را كه بايد زمين در اختيار زارع باشد معيّن كنند ، و بايد مدّت به قدرى باشد كه در آن مدّت به دست آمدن حاصل ممكن باشد .\r\nپنجم : زمين قابل زراعت باشد ، و اگر زراعت در آن ممكن نباشد امّا بتوانند كارى كنند كه زراعت ممكن شود مزارعه صحيح است .\r\nششم : اگر منظور هر كدام آنان زراعت مخصوصى است ، چيزى را كه زارع بايد بكارد معيّن كنند ، ولى اگر زراعت معيّنى را در نظر ندارند يا زراعتى را كه هر دو در نظر دارند معلوم است ، لازم نيست آن را معيّن نمايند .\r\nهفتم : مالك ، زمين را معيّن كند - ولو اجمالًا - پس اگر كسى چند قطعه زمين دارد و با هم تفاوت دارند ، اگر به زارع بگويد در يكى از اين زمينها زارعت كن و آن را معيّن نكند ، مزارعه صحيح است و زارع مىتواند هر قطعه‌اى از زمين را كه مىخواهد ، در آن زراعت كند .\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nهشتم : خرجى را كه هر كدام بايد بكنند معيّن نمايند ، ولى اگر خرجى را كه هر كدام بايد بكنند معلوم باشد ، لازم نيست آن را معيّن نمايند .\r\nمسأله 1788 - اگر مالك با زارع قرار بگذارد كه مقدارى از حاصل براى او باشد و بقيّه را بين خودشان قسمت كنند ، چنانچه بدانند كه بعد از برداشتن آن مقدار ، چيزى باقى مىماند مزارعه صحيح است .\r\nمسأله 1789 - اگر مدّت مزارعه تمام شود و حاصل به دست نيايد ، مالك بايد راضى شود كه زراعت در ملك او بماند تا وقتى كه حاصل به دست بيايد .\r\nمسأله 1790 - اگر به واسطهء پيشامدى زراعت در زمين ممكن نباشد ، مثلًا آب از زمين قطع شود ، در صورتى كه مقدارى از زراعت به دست آمده باشد ، حتّى مثل قصيل كه مىتوان به حيوانات داد ، آن مقدار مطابق قرارداد مال هر دوى آنهاست و مزارعه در بقيّه باطل است .\r\nمسأله 1791 - اگر زارع زراعت نكند ، چنانچه زمين در تصرّف او بوده و مالك در آن تصرّفى نداشته است ، بايد اجارهء آن مدّت را به مقدار معمول به مالك بدهد .\r\nمسأله 1792 - مالك و زارع بدون رضايت يكديگر نمىتوانند مزارعه را به هم بزنند ، ولى اگر در ضمن معامله شرط كرده باشند كه هر دو يا يكى از آنان حقّ به هم زدن معامله را داشته باشند ، مىتوانند مطابق قرارى كه گذاشته‌اند معامله را به هم بزنند .\r\nمسأله 1793 - اگر بعد از قرارداد مزارعه ، مالك يا زارع بميرد مزارعه به هم نمىخورد و به وارث منتقل مىشود ، ولى اگر زارع بميرد و شرط كرده باشند كه خود زارع زراعت را انجام دهد ، مزارعه به هم مىخورد ، و چنانچه زراعت نمايان شده باشد ، بايد سهم او را به ورثه‌اش بدهند و حقوق ديگرى هم كه زارع داشته ورثهء او ارث مىبرند و مىتوانند مالك را مجبور كنند كه زراعت در زمين باقى بماند .\r\nمسأله 1794 - اگر بعد از زراعت بفهمند كه مزارعه باطل بوده ، چنانچه بذر مال مالك بوده حاصلى هم كه به دست مىآيد مال اوست و بايد مزد زارع و مخارجى كه كرده به او بدهد ، و اگر بذر مال زارع بوده زراعت هم مال اوست و بايد اجارهء زمين و خرجهايى را كه مالك كرده به او بدهد .\r\nمسأله 1795 - اگر بذر مال زارع باشد و بعد از زراعت بفهمند كه مزارعه باطل بوده ، مالك بايد راضى\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nشود كه با اجرت يا بى اجرت ، زراعت در زمين بماند .\r\nمسأله 1796 - اگر بعد از جمع كردن حاصل و تمام شدن مدّت مزارعه ، ريشهء زراعت در زمين بماند و سال بعد دو مرتبه حاصل دهد ، محصول سال دوّم مال صاحب بذر مىباشد ، ولى اگر صاحب بذر زارع باشد ، مالك مىتواند زارع را وادار كند كه زراعت را بچيند .\r\nمسأله 1797 - زراعت و زمين ، امانت در دست زارع است و اگر تلف شود ضامن نيست ، ولى اگر كوتاهى در حفظ زمين يا زراعت داشته باشد و يا به شرايطى كه گفته شد عمل نكرده باشد ، ضامن است .\r\nمسأله 1798 - اگر مالك ، زمين را به كسى بدهد تا در آن زراعت كند و بعد حاصل زراعت مال مالك باشد و مبلغ ده هزار تومان - مثلًا - به زارع بدهد ، و يا زراعت مال زارع باشد و او ده هزار تومان - مثلًا - به مالك بدهد ، معامله صحيح است گرچه مزارعه نيست .\r\n\r\n","description":"","footnote":"","page_name":" 281 ","page_number":281},
  {"content":"\r\n\r\n\r\nاحكام مساقات\r\nمسأله 1799 - اگر انسان با كسى به اين قصد معامله كند كه درختهاى او را تا مدّت معيّنى تربيت نمايد و آب دهد و به مقدارى كه قرار مىگذارند از آن بردارد اين معامله را مساقات مىگويند .\r\nمسأله 1800 - معاملهء مساقات در درختهايى كه مثل بيد و چنار ميوه نمىدهد صحيح است و همچنين در مثل درخت حنا كه از برگ آن استفاده مىكنند يا درختى كه از گل آن استفاده مىكنند اشكال ندارد .\r\nمسأله 1801 - در معاملهء مساقات لازم نيست صيغه بخوانند بلكه اگر صاحب درخت به قصد مساقات آن را واگذار كند و كسى كه كار مىكند به همين قصد تحويل بگيرد معامله صحيح است .\r\nمسأله 1802 - مالك و كسى كه تربيت درختها را به عهده مىگيرد بايد رشيد باشند و كسى آنها را مجبور نكرده باشد و شرعاً بتوانند در مال خود تصرّف كنند .\r\nمسأله 1803 - مدّت مساقات بايد معلوم باشد و اگر اوّل و آخر آن را موقعى قرار دهند كه مثلًا درخت احتياج به آب دارد معامله صحيح است .\r\nمسأله 1804 - بايد سهم هر كدام نصف يا ثلث حاصل و مانند اينها باشد و اگر قرار بگذارند كه مثلًا صد من از ميوه‌ها مال مالك و بقيّه مال كسى باشد كه كار مىكند معامله صحيح است ، گرچه احكام مساقات را ندارد .\r\nمسأله 1805 - بايد قرار معاملهء مساقات را وقتى بگذارند كه درختها احتياج به كارى مانند آبيارى كه براى تربيت درخت لازم است داشته باشند و در هنگام چيدن ميوه و نگه دارى آنها معامله به طور مساقات صحيح نيست .\r\nمسأله 1806 - معاملهء مساقات در بوتهء خربزه و خيار و مانند اينها بلكه در هر حاصلى نظير گندم و جو نيز صحيح است .\r\nمسأله 1807 - درختى كه از آب باران يا رطوبت زمين استفاده مىكند و به آبيارى احتياج ندارد ، اگر به كارهاى ديگرى مانند بيل زدن و كود دادن محتاج باشد ، معاملهء مساقات در آن صحيح\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nاست ، ولى چنانچه آن كارها در زياد شدن يا خوب شدن‌ميوه و يا رشدبهتر درخت اثرىنداشته باشد ، معاملهء مساقات صحيح نيست .\r\nمسأله 1808 - دو نفرى كه مساقات كرده‌اند بدون رضايت يكديگر نمىتوانند معامله را به هم بزنند ، و نيز اگر در ضمن خواندن صيغهء مساقات شرط كنند كه هر دو يا يكى از آنان حقّ به هم زدن معامله را داشته باشند ، مطابق قرارى كه گذاشته‌اند به هم زدن معامله اشكال ندارد ، بلكه اگر در معامله شرطى كنند و عملى نشود ، كسى كه به نفع او شرط كرده‌اند مىتواند معامله را به هم بزند .\r\nمسأله 1809 - اگر بعد از قرارداد مساقات ، مالك يا كسى كه تربيت درختها به او واگذار شده بميرد ، مساقات به هم نمىخورد و به وارث منتقل مىشود ، ولى اگر كسى كه تربيت درختها به او واگذار شده بميرد و شرط كرده باشند كه خودش آنها را تربيت كند ، مساقات به هم مىخورد و بايد سهم او را به ورثه‌اش بدهند و اگر حقوق ديگرى هم داشته ، ورثهء او ارث مىبرند .\r\nمسأله 1810 - اگر زمينى را به ديگرى واگذار كند كه در آن درخت بكارد و آنچه عمل مىآيد مال هر دو باشد معامله صحيح است ، البته نه با عقد مساقات ، بلكه يك عقد مستقلّى است كه بايد هر دو پاىبند به آن باشند .\r\nمسأله 1811 - دو نفرى كه مساقات كرده‌اند اگر بفهمند كه معاملهء مساقات باطل است ، پس اگر درختها مال صاحب زمين بوده ، بعد از تربيت هم مال اوست و بايد مزد كسى كه آنها را تربيت كرده بدهد ، و اگر مال كسى بوده كه آنها را تربيت كرده بعد از تربيت هم مال اوست و مىتواند آنها را بكند ، ولى بايد گودالهايى را كه به واسطهء كندن درختها پيدا شده پر كند و اجارهء زمين را از روزى كه درختها را كاشته به صاحب زمين بدهد ، ولى صاحب زمين نمىتواند او را مجبور نمايد كه درختها را بكند و فقط مىتواند اجارهء زمين را بگيرد .\r\nمسأله 1812 - اگر مالك ، درختها را به كسى بدهد كه آنها را آب دهد و تربيت كند و مبلغ ده هزار تومان - مثلًا - به او بدهد ، يا استفادهء درختها مال او باشد و او ده هزار تومان به مالك بدهد ، معامله صحيح است گرچه مساقات نيست .\r\nمسأله 1813 - درختها در دست كسى كه آنها را آبيارى و تربيت مىكند امانت است و اگر تلف شود ضامن نيست ، ولى اگر در تربيت و آبيارى آنها كوتاهى كند و يا به شرايطى كه گفته شد عمل نكرده باشد ضامن است .\r\n\r\n","description":"","footnote":"","page_name":" 283 ","page_number":283},
  {"content":"\r\n\r\n\r\nاحكام وكالت\r\nوكالت آن است كه انسان كارى را به ديگرى واگذار نمايد تا از طرف او انجام دهد ، مثلًا كسى را وكيل كند كه خانهء او را بفروشد يا زنى را براى او عقد نمايد .\r\nمسأله 1814 - در وكالت لازم نيست صيغه بخوانند و اگر انسان به ديگرى بفهماند كه او را وكيل كرده و او هم بفهماند كه قبول نموده ، مثلًا مال خود را به كسى بدهد كه براى او بفروشد و او مال را بگيرد ، وكالت صحيح است .\r\nمسأله 1815 - اگر انسان كسى را كه در شهر ديگر است وكيل نمايد و براى او وكالت نامه بفرستد و او قبول كند ، گرچه وكالت نامه بعد از مدّتى برسد ، وكالت صحيح است .\r\nمسأله 1816 - موكّل - يعنى كسى كه ديگرى را وكيل مىكند - و نيز كسى كه وكيل مىشود بايد رشيد باشند و از روى قصد و اختيار اقدام كنند ، و نيز موكّل بايد بتواند شرعاً در اموال خود تصرّف كند .\r\nمسأله 1817 - كارى را كه انسان نمىتواند انجام دهد ، يا شرعاً نبايد انجام دهد ، نمىتواند براى انجام آن از طرف ديگرى وكيل شود ، مثلًا كسى كه در احرام حجّ است ، چون نبايد صيغهء عقد زناشويى را بخواند ، نمىتواند براى خواندن صيغه از طرف ديگرى وكيل شود .\r\nمسأله 1818 - اگر انسان كسى را براى انجام تمام كارهاى خودش وكيل كند صحيح است ، ولى اگر براى يكى از كارهاى خود وكيل نمايد و آن كار را معيّن نكند وكالت صحيح نيست .\r\nمسأله 1819 - اگر وكيل را عزل كند ، يعنى از كار بر كنار نمايد ، بعد از آنكه خبر به او رسيد نمىتواند آن كار را انجام دهد ، ولى اگر پيش از رسيدن خبر آن كار را انجام داده باشد صحيح است .\r\nمسأله 1820 - وكيل مىتواند از وكالت كناره‌گيرى كند حتّى اگر موكّل غايب باشد .\r\nمسأله 1821 - وكيل نمىتواند براى انجام كارى كه به او واگذار شده ديگرى را وكيل نمايد ، ولى اگر موكّل به او اجازه داده باشد كه وكيل بگيرد به هر طورى كه به او دستور داده مىتواند رفتار نمايد ، پس اگر گفته باشد براى من وكيل بگير ، بايد از طرف او وكيل بگيرد و نمىتواند كسى را از طرف خودش وكيل كند .\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nمسأله 1822 - اگر انسان با اجازهء موكّل خودش كسى را از طرف او وكيل كند ، نمىتواند آن وكيل را عزل نمايد ، و اگر وكيل اوّل بميرد يا موكّل او را عزل كند ، وكالت دوّمى باطل نمىشود .\r\nمسأله 1823 - اگر وكيل با اجازهء موكّل كسى را از طرف خودش وكيل كند ، موكّل و وكيل اوّل مىتوانند آن وكيل را عزل كنند ، و اگر وكيل اوّل بميرد يا عزل شود ، وكالت دوّمى باطل مىشود .\r\nمسأله 1824 - اگر چند نفر را براى انجام كارى وكيل كند و به آنها اجازه دهد كه هر كدام به تنهايى در آن كار اقدام كنند ، هر يك از آنان مىتواند آن كار را انجام دهد و چنانچه يكى از آنان بميرد وكالت ديگران باطل نمىشود ، ولى اگر گفته باشد كه با هم انجام دهند ، نمىتوانند به تنهايى اقدام نمايند ، و در صورتى كه يكى از آنان بميرد وكالت ديگران باطل مىشود .\r\nمسأله 1825 - اگر وكيل يا موكّل بميرد يا ديوانه شود وكالت باطل مىشود ، گرچه ديوانگى ، موقّت باشد ، ولى بيهوشى موجب باطل شدن وكالت نيست .\r\nمسأله 1826 - اگر كسى را براى كارى وكيل كنند و چيزى براى او قرار دهند ، چنانچه قرار گذاشته باشند كه تا عمل را انجام ندهد چيزى به او ندهند ، وكيل حقّى ندارد ، گرچه فعاليّت خود را نموده باشد ، و اگر قرار گذاشته باشند گرچه به نتيجه نرسد چيزى به او بدهند ، بايد بدهند .\r\nمسأله 1827 - اگر وكيل در نگهدارى مالى كه در اختيار اوست كوتاهى نكند و غير از تصرّفى كه به او اجازه داده‌اند تصرّف ديگرى در آن ننمايد و اتّفاقاً آن مال از بين برود نبايد عوض آن را بدهد .\r\nمسأله 1828 - اگر وكيل غير از تصرّفى كه به او اجازه داده‌اند تصرّف ديگرى در مال بكند ، مثلًا لباسى را كه گفته‌اند به فروش بپوشد ، و بعداً تصرّفى را كه به او اجازه داده‌اند بنمايد آن تصرّف صحيح است و وكالت باطل نمىشود .\r\nمسأله 1829 - وكالت عقد جايز است و هر يك از دو طرف مىتواند آن را به هم بزند مگر اينكه در ضمن عقد لازمى ، شرط شده باشد ، مثلًا در ضمن عقد نكاح شرط كنند كه زن وكيل باشد كه اگر مرد نفقه نداد زن از طرف شوهر خود را طلاق دهد ، كه در اين صورت شوهر حقّ ندارد او را عزل نمايد .\r\n\r\n","description":"","footnote":"","page_name":" 285 ","page_number":285},
  {"content":"\r\n\r\n\r\nاحكام قرض\r\nقرض دادن از كارهاى مستحبّى است كه در آيات قرآن و اخبار ، راجع به آن زياد سفارش شده است . از پيغمبراكرم صلى الله عليه و آله و سلم روايت شده كه هركس به برادر مسلمان خود قرض بدهد مال او زياد مىشود و ملائكه بر او رحمت مىفرستند و اگر با بدهكار خود مدارا كند ، بدون حساب و به سرعت از صراط مىگذرد ، و كسى كه برادر مسلمانش از او قرض بخواهد و بدون عذر ندهد ، بهشت بر او حرام مىشود .\r\nمسأله 1830 - در قرض لازم نيست صيغه بخوانند بلكه اگر چيزى را به نيّت قرض به كسى بدهد و او هم به همين قصد بگيرد ، صحيح است .\r\nمسأله 1831 - در قرض بايد مقدار و مدّت و جنس روشن باشد و نيز قرض دهنده و گيرنده هر دو بايد رشيد باشند و ممنوع از تصرّف در اموال خود نباشند و اين كار رااز روى اراده و قصد انجام دهند .\r\nمسأله 1832 - اگر در قرض شرط كنند كه در وقت معيّن آن را بپردازند ، پيش از رسيدن آن وقت لازم نيست طلبكار قبول كند ، ولى اگر تعيين وقت فقط براى همراهى با بدهكار باشد چنانچه پيش از آن وقت هم قرض را بدهند بايد قبول نمايد .\r\nمسأله 1833 - اگر در قرض براى پرداخت آن مدّتى قرار دهند ، طلبكار پيش از تمام شدن آن مدّت نمىتواند طلب خود را مطالبه نمايد ، ولى اگر مدّت نداشته باشد ، طلبكار هر وقت بخواهد مىتواند طلب خود را مطالبه نمايد .\r\nمسأله 1834 - هرگاه طلبكار طلب خود را در موقعى كه حقّ دارد ، مطالبه كند ، بدهكار بايد فوراً آن را بپردازد و تأخير آن گناه است ، ولى اگر بدهكار غير از خانه‌اى كه در آن نشسته و اثاث و لوازم منزل و چيزهاى ديگرى كه به آن احتياج دارد و در شأن او نيز هست ، چيزى نداشته باشد ، طلبكار بايد صبر كند و نمىتواند او را مجبور كند كه چيزهاى مورد احتياجش را بفروشد ، امّا بدهكار بايد براى پرداخت بدهى خود تلاش كند و از طريق كسب و كار يا راههاى مشروع ديگر چيزى به دست آورده و بدهى خود را بپردازد .\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nمسأله 1835 - كسى كه دسترسى به طلبكار خود ندارد ، چنانچه اميد نداشته باشد كه او را پيدا كند ، بايد با اجازهء حاكم شرع طلب او را به فقير بدهد ، و مىتواند به سيّد فقير بدهد ، چنان كه مىتواند اگر فقير باشد خودش بردارد .\r\nمسأله 1836 - اگر مال ميّت بيشتر از خرج واجب كفن و دفن و بدهى او نباشد ، بايد مالش را به همين مصرفها برسانند و به وارث او چيزى نمىرسد .\r\nمسأله 1837 - در قرض بايد همان را كه گرفته است پس بدهد ، جنس باشد يا پول . بنابراين اگر يك من گندم يا ده مثقال طلا و مانند اينها قرض بگيرد ، بايد همان يك من گندم يا ده مثقال طلا را بدهد و زيادتر دادن ربا و حرام است . و همچنين اگر صد هزار تومان قرض گرفت ، بايد در وقتِ ادا همان يك صد هزار تومان را بدهد و زيادتر دادن ربا و حرام است . گرچه آن صد هزار تومان در وقتِ ادا افت كرده باشد و قدرت خريدِ آن كم شده باشد . ولى در غير قرض بايد قدرت خريد مراعات شود . بنابراين مهريه و نظير مهريه اگر افت كرده باشد و قدرت خريدِ آن كم شده باشد ، بايد قدرت خريد مراعات شود و به پولِ روز ادا شود . همچنين است در غصب و نظير آن .\r\nمثلًا اگر ده هزار تومان از كسى نزد او باشد و ندهد و قدرت خريد كم شود ، بايد در وقتِ ادا ، قدرت خريد مراعات شود .\r\nمسأله 1838 - اگر مالى را كه قرض كرده از بين نرفته باشد و صاحب مال همان را مطالبه كند ، لازم نيست بدهكار همان مال را به او بدهد .\r\nمسأله 1839 - اگر كسى كه قرض مىدهد شرط كند كه زيادتر از مقدارى كه مىدهد بگيرد ، مثلًا ده من گندم بدهد و شرط كند كه يازده من بگيرد ، يا ده هزار تومان بدهد و شرط كند كه يازده هزار تومان بگيرد ، ربا و حرام است ، بلكه اگر قرار بگذارد كه بدهكار كارى براى او انجام دهد باز هم ربا و حرام مىباشد ، ولى اگر بدون اينكه شرط كند ، خود بدهكار زيادتر از آنچه قرض كرده پس بدهد اشكال ندارد بلكه مستحب است .\r\nمسأله 1840 - قرضى كه در آن قرار ربا باشد باطل و حرام است ، و ربا از گناهان بسيار بزرگ است و قرآن شريف آن را اعلام جنگ با خدا و موجب نابودى مال مىداند و در روايات ، ربا را از زناى با محارم بالاتر دانسته‌اند ، و ربا دادن مثل ربا گرفتن حرام است و كسى كه قرض ربايى گرفته مالك آن نمىشود و نمىتواند در آن تصرّف كند ، ولى اگر صاحب پول راضى باشد كه گيرندهء\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nقرض در آن تصرّف كند مانعى ندارد .\r\nمسأله 1841 - اگر كسى بخواهد پولى قرض كند و ربا بدهد و يا قرض بدهد و ربا بگيرد و با انجام كارى از ربا فرار كند جايز نيست . مثلًا صد هزار تومان قرض الحسنه بدهد و لباسى كه قيمت آن هزار تومان است به ده هزار تومان بفروشد .\r\nمسأله 1842 - انسان مىتواند مقدارى پول به كسى بدهد كه در شهر ديگر كمتر بگيرد ولى عكس آن ( يعنى مقدارى پول بدهد كه در شهر ديگر زيادتر بگيرد ) جايز نيست .\r\nمسأله 1843 - اگر در مقابل طلبى كه از كسى دارد سفته يا چك مدّت‌دار داشته باشد و بخواهد مقدارى از طلب خود را پيش از موعد آن گذشت كند و بقيّه را از خود بدهكار يا ديگرى ، نقد دريافت كند مانعى ندارد .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\n\r\nاحكام بانك\r\nمسأله 1844 - سپرده‌هاى كوتاه مدّت و دراز مدّت در بانكها و سودى كه بانك به آن مىدهد اگر مطابق موازين شرعى باشد از قبيل مضاربه و شركت و امثال آن ، حلال است ، ولى اگر يقين دارد كه اين امور جنبهء ظاهرى و صورى دارد آن سود حرام است .\r\nمسأله 1845 - آنچه اشخاص از بانكها مىگيرند اگر به عنوان قرض الحسنه باشد مانعى ندارد و اضافه‌اى كه به بانكها مىپردازند اگر مطابق موازين شرعى باشد ، از قبيل كارمزد ، شركت و يا مضاربه ، حلال است و اگر يقين دارد كه اين امور جنبهء ظاهرى و صورى دارد گرفتن پول از بانك حرام است و سودى كه مىدهد نيز حرام است .\r\nمسأله 1846 - ربا گرفتن از بانكهاى كشورهاى غير اسلامى اشكال ندارد .\r\nمسأله 1847 - آنچه را كه بانكها يا صندوقهاى قرض الحسنه به عنوان كارمزد و حقّ الزّحمه مىگيرند ، اگر متناسب با زحمات باشد اشكال ندارد ، ولى اگر اين همان سود پول است كه به نام كارمزد مىگيرند براى گيرنده و دهنده حرام است .\r\nمسأله 1848 - بانكها و صندوقهاى قرض الحسنه كه مقدارى از سرمايهء خود را كه از مردم گرفته‌اند در كارهاى تجارى يا توليدى به كار مىگيرند ، اين كار جايز است ولى سزاوار نيست پولى را كه از مردم به عنوان قرض الحسنه گرفته‌اند تا به ديگران قرض الحسنه بدهند آن را در كارهاى تجارى يا توليدى به كار گيرند .\r\nمسأله 1849 - چون بانك سپرده‌هايى را به عنوان قرض الحسنه مىگيرد مىتواند در آنها تصرّف كند و در صورت تلف شدن ، بانك ضامن است ، چه قبل از تصرفّ تلف شود يا بعد از تصرّف .\r\nمسأله 1850 - جايزه‌هايى كه بانكها يا غير آنها براى تشويق قرض دهنده مىدهند يا مؤسّسات ديگر براى تشويق خريدار مىدهند ، حلال است ، و آنچه را كه فروشنده‌ها براى جلب مشترى داخل جنسهاى خود مىگذارند ، حلال است .\r\nمسأله 1851 - حواله‌هاى بانكى يا تجارى كه به آنها صرف برات گفته مىشود ، مانع ندارد ، پس اگر بانك يا تاجر پولى را از كسى در محلّى بگيرد و حواله بدهد كه از بانك يا طرفش در محلّ\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nديگر ، آن پول را بگيرد و در مقابل اين حواله از دهنده چيزى بگيرد ، مانع ندارد و حلال است .\r\nمسأله 1852 - اگر انسان بداند در بانك و مغازه و مانند آن پول حلال و حرام هر دو وجود دارد ولى نداند پولى را كه مىگيرد از پولهاى حرام است يا نه ، داد و ستد با آنجا مانعى ندارد .\r\nمسأله 1853 - اگر كسى مقدارى پول از بانك يا غير بانك به عنوان قرض الحسنه براى مدّت معيّنى بگيرد و در ضمن عقد شرط كند كه اگر در آن مدّت معيّن پول را نپرداخت هر روزى هزار تومان مثلًا به عنوان ديركرد بپردازد ، آن قرض و آن شرط اشكال ندارد .\r\nمسأله 1854 - معاملات ارزى يعنى خريدن دلار يا مارك و مانند آن به اسكناس جايز است ، همانگونه كه خريدن اسكناس به اسكناس اگر داعى عقلايى غير از ربا خوردن در آن باشد جايز است .\r\nمسأله 1855 - سفته و چك نظير سندى است كه به بستانكار مىدهند ، به همين جهت معامله بر خود آن واقع نمىشود ، بنابراين معامله با چك يا سفته بىآنكه بدهكارى در مقابلش داشته باشد ، مثل اينكه سفته يا چك يك ماهه را كه به مبلغ هزار تومان است بدهد و نهصد تومان پول نقد بگيرد ، صحيح نيست و اين همان ربا و حرام است ، و همچنين است چك يا سفته دوستانه كه شخص به ديگرى مىدهد تا آن را به شخص سومى بدهد و مقدارى از مبلغ آن را كم كرده و پول نقد بگيرد ، ولى اگر ذمّه را ، كه چك و سفته كاشف آن است ، به كمتر بفروشد ، مانعى ندارد .\r\n\r\n","description":"","footnote":"","page_name":" 290 ","page_number":290},
  {"content":"\r\n\r\n\r\nاحكام بيمه\r\nمسأله 1856 - بيمه عقدى است بين بيمه كننده و بيمه‌گر ( دولت ، شركت ، شخص ) و لازم الاجرا مىباشد و با هر لفظى چه عربى و يا غير عربى يا با هر كارى نظير كتابت ، اجرا مىشود ، و آن عقد اين است كه بيمه‌گر در برابر پولى كه مىگيرد خسارتهاى وارده را جبران مىكند و آن اقسامى دارد : بيمهء تجارتى ، ساختمانى ، وسايل نقليه ، كارمندان و كارگران ، بيمهء عمر و مانند آن ، كه همهء اقسام آن صحيح و لازم الاجرا است .\r\nمسأله 1857 - طرفين بيمه بايد رشيد باشند و بتوانند در مال خود تصرّف كنند و قرارداد از روى اراده و اختيار انجام شود و بايد مجهول نباشد و تمام خصوصيّات را معيّن كنند ، مثلًا تعيين كنند مورد بيمه را يا اقساطى كه بيمه كننده بايد بپردازد و همچنين تعيين كنند خطرهايى كه موجب خسارت مىشود و تعيين كنند قيمت چيزى كه بيمه شده است و مانند آن .\r\nمسأله 1858 - اگر دو نفر يا بيشتر ، شركتى يا مؤسّسه‌اى و مانند آن را تأسيس كنند و هر يك از شركاء و يا يكى از آنها شرط كند كه چنانچه ضرر يا حادثه‌اى واقع شود آن ضرر را جبران كند ، در صورت وقوع حادثه واجب است به اين شرط عمل شود .\r\n\r\n","description":"","footnote":"","page_name":" 291 ","page_number":291},
  {"content":"\r\n\r\n\r\nاحكام حواله\r\nمسأله 1859 - اگر انسان طلبكار خود را حواله بدهد كه طلب خود را از ديگرى بگيرد و طلبكار قبول كند ، بعد از آنكه حواله درست شد ، كسى كه به او حواله شده بدهكار مىشود ، و ديگر طلبكار نمىتواند طلبى را كه دارد از بدهكار اوّلى مطالبه نمايد .\r\nمسأله 1860 - بدهكار و طلبكار و كسى كه سر او حواله شده بايد رشيد باشند و كسى آنها را مجبور نكرده باشد و ممنوع از تصرّف در اموالشان هم نباشند .\r\nمسأله 1861 - اگر سر كسى حواله بدهند كه بدهكار است لازم است كه قبول كند ولى حواله دادن سر كسى كه بدهكار نيست در صورتى صحيح است كه او قبول كند ، و نيز اگر انسان بخواهد به كسى كه جنسى بدهكار است جنس ديگرى حواله دهد - مثلًا به كسى كه جو بدهكار است گندم حواله دهد - تا او قبول نكند حواله صحيح نيست .\r\nمسأله 1862 - موقعى كه انسان حواله مىدهد بايد بدهكار باشد ولى حواله‌هايى كه در عرف مرسوم است كه انسان كسى را كه طلبكار نيست به كسى حواله مىدهد صحيح است گرچه احكام حواله را ندارد ، و كسى كه به او حواله مىشود اگر به حواله دهنده بدهكار باشد بايد قبول كند .\r\nمسأله 1863 - حواله دهنده و طلبكار بايد مقدار حواله و جنس آن را بدانند - ولو اجمالًا - پس اگر به او بگويد يكى از دو طلب خود را از فلانى بگير ، و آن را معيّن نكند ، حواله صحيح است و همچنين اگر بدهى واقعاً معيّن باشد ولى بدهكار و طلبكار در موقع حواله دادن مقدار آن يا جنس آن را ندانند حواله صحيح است ، مثلًا اگر طلب كسى را در دفتر نوشته باشد و پيش از ديدن دفتر حواله بدهد و بعد دفتر را ببيند و به طلبكار مقدار طلبش را بگويد ، حواله صحيح مىباشد .\r\nمسأله 1864 - طلبكار مىتواند حواله را قبول نكند ، گرچه كسى كه به او حواله شده فقير نباشد و در پرداختن حواله هم كوتاهى ننمايد .\r\nمسأله 1865 - اگر سر كسى حواله بدهد كه بدهكار نيست ، چنانچه او حواله را قبول كند ، پيش از پرداختن حواله نمىتواند مقدار حواله را از حواله دهنده بگيرد ، و اگر طلبكار به كمتر از آن\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nراضى شود فقط همان مقدار را مىتواند از حواله دهنده بگيرد .\r\nمسأله 1866 - هيچ يك از حواله دهنده و حواله گيرنده نمىتوانند قرارداد حواله را به هم بزنند مگر اينكه همه يا يكى از آنان براى خود حقّ فسخ قرار دهد ، ولى اگر كسى كه سر او حواله داده‌اند در همان وقت حواله دادن فقير باشد و طلبكار نداند ، مىتواند حواله را به هم بزند ، امّا اگر بعداً فقير شده يا اينكه از اوّل فقير بوده و طلبكار مىدانسته است ، حقّ فسخ ندارد .\r\nمسأله 1867 - اگر حواله دهنده ، خودش طلب طلبكار را بدهد ، چنانچه به خواهش كسى كه به او حواله شده ، داده است ، ذمّهء او برى مىشود و مىتواند چيزى را كه داده از او بگيرد ، و اگر بدون خواهش او داده نمىتواند چيزى را كه داده از او مطالبه نمايد .\r\n\r\n","description":"","footnote":"","page_name":" 293 ","page_number":293},
  {"content":"\r\n\r\n\r\nاحكام رهن\r\nمسأله 1868 - رهن آن است كه بدهكار مقدارى از مال خود را نزد طلبكار بگذارد كه اگر طلب را او ندهد ، طلبش را از آن مال به دست آورد .\r\nمسأله 1869 - در رهن لازم نيست صيغه بخوانند و همين قدر كه بدهكار مال خود را به قصد گرو به طلبكار بدهد و طلبكار هم به همين قصد بگيرد رهن صحيح است .\r\nمسأله 1870 - گرو دهنده و كسى كه مال را گرو مىگيرد بايد رشيد باشند و كسى آنها را مجبور نكرده باشد و كسى كه به واسطهء ورشكستگى ، حاكم شرع او را از تصرّف در اموالش جلوگيرى كرده نمىتواند مال خود را گرو بگذارد .\r\nمسأله 1871 - انسان مالى را مىتواند گرو بگذارد كه شرعاً بتواند در آن تصرّف كند ، پس اگر شراب و مانند آن را گرو بگذارند صحيح نيست و همچنين اگر مال شخص ديگر را گرو بگذارند صحيح نيست مگر اينكه با اجازهء او باشد .\r\nمسأله 1872 - استفادهء چيزى كه گرو مىگذارند ، مال كسى است كه آن را گرو گذاشته است .\r\nمسأله 1873 - طلبكار و بدهكار نمىتوانند در مالى كه گرو گذاشته شده بدون اجازهء يكديگر تصرّف كنند ، ولى اگر يكى از آنها بااجازهء ديگرى تصرّف كند صحيح است ، و همچنين اگر يكى از آنان تصرّف كند و بعد ديگرى اجازه دهد ، صحيح است .\r\nمسأله 1874 - اگر طلبكار چيزى را كه گرو برداشته با اجازهء بدهكار بفروشد ، پول آن هم مثل خود مال گرو مىباشد ، و همچنين است در صورتى كه بىاجازهء او بفروشد و بعد بدهكار امضا كند ، يا آنكه خود بدهكار آن چيز را با اجازهء طلبكار بفروشد كه عوض آن گرو باشد ، و در صورتى كه بىاجازهء او باشد آن چيز به گرو بودن خود باقى مىماند .\r\nمسأله 1875 - اگر موقعى كه بايد بدهى خود را بدهد ، طلبكار مطالبه كند و او ندهد ، طلبكار مىتواند مالى را كه گرو برداشته با اجازهء حاكم شرع بفروشد و طلب خود را بردارد .\r\nمسأله 1876 - اگر بدهكار غير از خانه‌اى كه در آن نشسته و چيزهايى كه مانند اثاثيهء خانه محلّ احتياج اوست ، چيز ديگرى نداشته باشد ، طلبكار نمىتواند طلب خود را از او مطالبه كند ، ولى\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nاگر مالى را كه گرو گذاشته خانه و اثاثيه هم باشد ، طلبكار مىتواند با اجازهء حاكم شرع بفروشد و طلب خود را بردارد .\r\nمسأله 1877 - گرو بدون تحويل به بدهكار صورت نمىگيرد ولى اگر سند خانه را مثلًا به طلبكار بدهند به طورى كه در صورت لزوم بتواند طلب خود را از فروش آن بردارد مانعى ندارد ، هرچند بدهكار در آن خانه ساكن باشد .\r\nمسأله 1878 - اگر خانه‌اى را مثلًا در مقابل وامى رهن بدهند و در ضمن رهن شرط كنند كه صاحب خانه اجازهء تصرّف در آن خانه را با عوض يا بدون عوض ، به وام دهنده بدهد ، مانعى ندارد .\r\n\r\n","description":"","footnote":"","page_name":" 295 ","page_number":295},
  {"content":"\r\n\r\n\r\nاحكام ضمانت\r\nمسأله 1879 - ضمانت بر سه قسم است و هر سه قسم هم صحيح است :\r\n1 - شخصى ضامن ديگرى مىشود كه بدهى او را بدهد ، در اين قسم ضمانت بدهى بدهكار به ذمّهء ضامن منتقل مىشود و بدهكار برى الذّمّه مىشود .\r\n2 - شخصى ضامن ديگرى مىشود كه اگر در دادن بدهى كوتاهى كرد يا نتوانست آن را بپردازد ، طلبكار طلب خود را از ضامن بگيرد .\r\n3 - شخصى ضامن كسى شود كه اگر خرابى به بار آورد يا مرتكب خيانتى شود ، خسارت آن را بپردازد ، مثلًا بگويد اين كارگر را استخدام كن و اگر دزديد يا خسارت ديگرى رسانيد من ضامن هستم .\r\nمسأله 1880 - در ضمانت لازم نيست لفظ عربى باشد ، بلكه با هر لفظى يا عملى باشد كفايت مىكند .\r\nمسأله 1881 - ضامن و طلبكار بايد رشيد باشند و كسى هم آنها را مجبور نكرده باشد و بتوانند در اموال خود تصرّف كنند ، ولى اين شرطها در بدهكار نيست ، پس اگر كسى ضامن شود كه بدهى بچّه يا ديوانه يا سفيه يا محجور را بدهد و طلبكار قبول كند ، ضمانت صحيح است ، گرچه محجور باز در اموال خود نمىتواند تصرّف كند .\r\nمسأله 1882 - در ضمانت بايد طلبكار و بدهكار و جنس بدهى معلوم باشد - ولو اجمالًا - مثلًا اگر كسى از ديگرى صد من گندم و ده هزار تومان پول طلبكار باشد و شخصى بگويد من ضامن يكى از دو طلب تو هستم ، صحيح است و طلبكار مىتواند يكى از دو طلب را از ضامن بگيرد .\r\nمسأله 1883 - اگر طلبكار طلب خود را به ضامن ببخشد ، ضامن نمىتواند از بدهكار چيزى بگيرد .\r\nمسأله 1884 - عقد ضمانت ، عقد لازم است و نمىتوانند آن را به هم بزنند مگر با رضايت يكديگر ، و يا شرط كرده باشند كه هر وقت بخواهند آن را به هم بزنند ، و يا ضامن نتواند طلب طلبكار را بدهد و طلبكار نمىدانسته و بعد ملتفت شده است .\r\nمسأله 1885 - هرگاه انسان در موقع ضامن شدن بتواند طلب طلبكار را بدهد گرچه بعد فقير شود ،\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nطلبكار نمىتواند ضامن بودن او را به هم بزند و طلب خود را از بدهكار اوّل مطالبه نمايد ، و همچنين است اگر در آن موقع نتواند طلب او را بدهد ولى طلبكار بداند و به ضامن شدن او راضى شود .\r\nمسأله 1886 - اگر كسى با اجازهء بدهكار ضامن شود كه بدهى او را بدهد ، مىتواند مقدارى را كه ضامن شده از او مطالبه نمايد ، امّا اگر بدون اجازه بدهكار ضامن شود نمىتواند چيزى از او بگيرد .\r\n\r\n","description":"","footnote":"","page_name":" 297 ","page_number":297},
  {"content":"\r\n\r\n\r\nاحكام كفالت\r\nمسأله 1887 - كفالت آن است كه انسان متعهّد شود كه هر وقت طلبكار يا صاحب حقّ ، بدهكار يا متّهم را خواست او را حاضر كند ، و به كسى كه اينطور متعهّد شود كفيل مىگويند .\r\nمسأله 1888 - در كفالت لفظ عربى لازم نيست بلكه به هر لفظى يا عملى كه باشد كفايت مىكند .\r\nمسأله 1889 - كفيل بايد رشيد باشد و او را در كفالت مجبور نكرده باشند و بتواند كسى را كه كفيل او شده حاضر نمايد .\r\nمسأله 1890 - كفالت به وسيلهء يكى از هفت مورد زير ، فسخ مىشود :\r\nاوّل : كفيل ، بدهكار را به دست طلبكار بدهد .\r\nدوّم : طلب طلبكار داده شود .\r\nسوّم : طلبكار از طلب خود بگذرد .\r\nچهارم : بدهكار بميرد .\r\nپنجم : طلبكار ، كفيل را از كفالت آزاد كند .\r\nششم : كفيل بميرد .\r\nهفتم : كسى كه صاحب حقّ است به وسيلهء حواله يا طور ديگرى حقّ خود را به ديگرى واگذار نمايد .\r\nمسأله 1891 - اگر كسى به زور بدهكار را از دست طلبكار رها كند ، چنانچه طلبكار دسترسى به او نداشته باشد ، كسى كه بدهكار را رها كرده بايد او را به دست طلبكار بدهد .\r\nمسأله 1892 - در كفالت رضايت كسى كه حقّ بر عهدهء اوست لازم نيست ، بنابراين رضايت بدهكار شرط نمىباشد .\r\nمسأله 1893 - هرگاه كفالت به اجازهء شخص مديون باشد و كفيل ناچار شود طلب طلبكار را بدهد ، حقّ دارد آن را از بدهكار بگيرد ، ولى اگر به اجازهء او نبوده حقّ ندارد .\r\n\r\n","description":"","footnote":"","page_name":" 298 ","page_number":298},
  {"content":"\r\n\r\n\r\nاحكام وديعه ( امانت )\r\nمسأله 1894 - وديعه يعنى امانت ، و آن اين است كه انسان مال خود را به ديگرى به عنوان حفظ و نگهدارى بسپارد و او هم به همين قصد بگيرد .\r\nمسأله 1895 - لازم نيست در امانت لفظ عربى باشد بلكه با هر لفظى يا عملى كه باشد كفايت مىكند .\r\nمسأله 1896 - امانتدار و كسى كه مال را امانت مىگذارد بايد هر دو رشيد باشند پس اگر مال خود را به بچّه يا ديوانه به طور امانت بدهد و آن مال تلف شود بچّه يا ديوانه يا ولىّ آنها ضامن نيست .\r\nمسأله 1897 - اگر از بچّه يا ديوانه چيزى را به طور امانت قبول كند بايد آن را به صاحبش بدهد و اگر آن چيز مال خود بچّه يا ديوانه است بايد به ولىّ او برساند و چنانچه مال تلف شود بايد عوض آن را بدهد .\r\nمسأله 1898 - كسى كه توانايى نگهدارى امانت را ندارد و صاحب مال هم بداند مىتواند آن را قبول كند .\r\nمسأله 1899 - اگر انسان به صاحب مال بفهماند كه براى نگهدارى مال او حاضر نيست چنانچه او مال را بگذارد و برود و اين شخص مال را بر ندارد و آن مال تلف شود كسى كه امانت را قبول نكرده ضامن نيست .\r\nمسأله 1900 - امانت از عقود جايز است ، بنابراين چيزى را كه به امانت مىگذارد هر وقت بخواهد مىتواند آن را پس بگيرد و كسى هم كه امانت را قبول مىكند هر وقت بخواهد مىتواند آن را به صاحبش برگرداند .\r\nمسأله 1901 - كسى كه امانت را قبول مىكند اگر در نگهدارى آن كوتاهى نكند و تعدّى يعنى زياده روى هم ننمايد و اتّفاقاً آن مال تلف شود ضامن نيست .\r\nمسأله 1902 - اگر صاحب مال براى نگهدارى مال خود جايى را معيّن كند و به كسى كه امانت را قبول كرده بگويد كه بايد مال را در اينجا حفظ كنى و به جاى ديگر نبرى ، امانت‌دار حقّ ندارد\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nآن را به جاى ديگر ببرد و اگر ببرد و تلف شود ضامن است .\r\nمسأله 1903 - هرگاه صاحب مال بميرد يا ديوانه شود امانت‌دار بايد امانت را به وارث يا ولىّ ديوانه برساند و اگر بدون عذر شرعى اين كار را نكند و مال تلف شود ضامن است ، مگر اينكه وارث يا ولىّ ديوانه اجازه دهد امانت به حال خود بماند .\r\nمسأله 1904 - اگر كسى كه امانت را قبول كرده بميرد يا ديوانه شود وارث يا ولىّ او بايد هر چه زودتر به صاحب مال اطّلاع دهد يا امانت را به او برساند .\r\nمسأله 1905 - اگر امانت‌دار نشانه‌هاى مرگ را در خود ببيند ، چنانچه ممكن است بايد امانت را به صاحب آن يا وكيل او برساند و اگر ممكن نيست بايد آن را به حاكم شرع بدهد و چنانچه به‌حاكم شرع‌دسترسىندارد بايد وصيّت كند و شاهد بگيرد .\r\n\r\n","description":"","footnote":"","page_name":" 300 ","page_number":300},
  {"content":"\r\n\r\n\r\nاحكام عاريه\r\nمسأله 1906 - عاريه آن است كه انسان مال خود را به ديگرى بدهد كه از آن استفاده كند و در عوض چيزى هم از او نگيرد .\r\nمسأله 1907 - لازم نيست در عاريه صيغه بخوانند و اگر مثلًا لباس را به قصد عاريه به كسى بدهد و او به همين قصد بگيرد ، عاريه صحيح است .\r\nمسأله 1908 - چيزى را كه منفعتش مال انسان است ، مثلًا آن را اجاره كرده ، مىتواند عاريه بدهد ، ولى اگر آن چيز تلف شود ضامن است ، مگر اينكه شرط كرده باشند كه بتواند آن را به ديگرى بدهد .\r\nمسأله 1909 - اگر ديوانه ، بچه ، مفلس و يا سفيه مال خود را عاريه بدهند صحيح نيست ، امّا اگر ولىّ ، مال كسى را كه بر او ولايت دارد بنابر مصلحت عاريه بدهد اشكال ندارد .\r\nمسأله 1910 - اگر در نگهدارى چيزى كه عاريه كرده كوتاهى نكند و در استفاده از آن هم زياده‌روى ننمايد و اتّفاقاً آن چيز تلف يا معيوب شود ضامن نيست ، ولى چنانچه شرط كنند كه اگر تلف شود عاريه كننده ضامن باشد يا چيزى را كه عاريه كرده طلا و نقره باشد ، بايد عوض آن را بدهد .\r\nمسأله 1911 - اگر طلا و نقره را عاريه نمايد و شرط كند كه اگر تلف شود ضامن نباشد ، چنانچه تلف شود ضامن نيست .\r\nمسأله 1912 - اگر عاريه دهنده بميرد ، يا ديوانه و يا مفلس شود ، عقد عاريه به هم مىخورد و عاريه كننده بايد مال را فوراً به ورثه يا ولىّ او برگرداند .\r\nمسأله 1913 - كسى كه چيزى عاريه داده هر وقت بخواهد مىتواند آن را پس بگيرد و كسى هم كه عاريه كرده هر وقت بخواهد مىتواند آن را پس دهد .\r\nمسأله 1914 - عاريه دادن گوسفند براى استفاده از شير و پشم آن و عاريه دادن حيوان نر براى كشيدن بر ماده صحيح است .\r\nمسأله 1915 - اگر چيزى را كه عاريه كرده به مالك ندهد امّا آن را به جايى ببرد كه صاحبش معمولًا\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nبه آنجا مىبرده ، مثلًا اتومبيل را در گاراژى كه صاحبش براى آن درست كرده ببرد ، اگر تلف شود ، گرچه عاريه را رد نكرده است ، امّا ضامن هم نيست .\r\nمسأله 1916 - اگر چيز نجس را براى استعمال خوردن و آشاميدن عاريه دهد لازم است نجس بودن آن را به كسى كه عاريه مىكند بگويد .\r\nمسأله 1917 - چيزى را كه عاريه كرده بدون اجازهء صاحب آن نمىتواند به ديگرى اجاره يا عاريه دهد .\r\nمسأله 1918 - اگر چيزى را كه عاريه كرده با اجازهء صاحب آن به ديگرى عاريه دهد ، چنانچه كسى كه اوّل آن چيز را عاريه كرده بميرد يا ديوانه شود ، عاريهء دومى باطل نمىشود .\r\nمسأله 1919 - اگر بداند مالى را كه عاريه كرده غصبى است بايد آن را به صاحبش برساند و نمىتواند به عاريه دهنده بدهد .\r\nمسأله 1920 - اگر مالى را كه مىداند غصبى است عاريه كند و از آن استفاده‌اى ببرد و در دست او از بين برود ، مالك مىتواند عوض مال را از او يا از كسى كه مال را غصب كرده مطالبه كند و نيز عوض استفاده‌هايى را كه عاريه گيرنده برده ، مىتواند از او مطالبه نمايد .\r\n\r\n","description":"","footnote":"","page_name":" 302 ","page_number":302},
  {"content":"\r\n\r\n\r\nاحكام ازدواج\r\nعقد ازدواج بر دو نوع است :\r\nنوع اوّل : ازدواج دائم ، آن است كه مدّت زناشويى در آن معيّن نشود .\r\nنوع دوّم : ازدواج موقّت ، آن است كه مدّت زناشويى در آن معيّن شود ، خواه اين مدّت كوتاه باشد يا طولانى .\r\nمسأله 1921 - در زناشويى ، چه دائم و چه غير دائم ، بايد صيغه خوانده شود ، و تنها راضى بودن زن و مرد كافى نيست و صيغهء عقد را يا خود زن و مرد مىخوانند يا ديگرى را وكيل مىكنند كه از طرف آنان بخواند .\r\nمسأله 1922 - وكيل لازم نيست مرد باشد ، زن هم مىتواند براى خواندن صيغهء عقد از طرف ديگرى وكيل شود .\r\nمسأله 1923 - زن و مرد تا يقين نكنند كه وكيل آنها صيغه را خوانده است ، به يكديگر حلال‌نمىشوند و همين كه وكيل‌بگويد صيغه را خوانده‌ام‌كافىاست .\r\nمسأله 1924 - يك نفر مىتواند براى خواندن صيغهء عقد دائم يا غير دائم از طرف دو نفر وكيل شود ، و نيز مرد مىتواند از طرف زن يا زن از طرف مرد وكيل شود و او را براى خود به طور دائم يا غير دائم عقد كند .\r\n\r\nدستور خواندن عقد دائم\r\nمسأله 1925 - اگر صيغهء دائم را خود زن و مرد بخوانند و اوّل زن بگويد :\r\n« زَوَّجْتُكَ نَفْسى عَلَى الصَّداقِ الْمَعْلُومِ » . ( يعنى خود را به همسرى تو درآوردم با مهريهء معيّن ) پس از آن مرد بگويد :\r\n« قَبِلْتُ التَّزْويجَ » . ( يعنى قبول كردم اين ازدواج را ) عقد صحيح است ، و اگر ديگرى را وكيل كنند كه از طرف آنها صيغهء عقد را بخواند ، چنانچه وكيل زن بگويد :\r\n« زَوَّجْتُ مَوكِّلَتى مُوَكِّلَكَ عَلَى الصَّداقِ الْمَعْلُومِ » .\r\n\r\n","description":"","footnote":"","page_name":" 303 ","page_number":303},
  {"content":"\r\n\r\n( يعنى وكيل خودم را به ازدواج وكيل تو درآوردم با مهريهء معين )\r\nو وكيل مرد بگويد :\r\n« قَبِلْتُ لِمُوَكِّلى عَلَى الصَّداقِ » . ( يعنى قبول نمودم اين ازدواج را براى وكيل خودم با مهريهء معين )\r\nصحيح مىباشد .\r\n\r\nدستور خواندن عقد غير دائم\r\nمسأله 1926 - اگر خود زن و مرد بخواهند صيغهء عقد غير دائم را بخوانند ، بعد از آنكه مدّت و مهر را معيّن كردند ، چنانچه زن بگويد :\r\n« زَوَّجْتُكَ نَفْسى فِى الْمُدَّةِ الْمَعْلُومَةِ عَلَى الْمَهْرِ الْمَعْلُومِ » .\r\n( يعنى خود را به همسرى تو درآوردم براى مدّت معين ، با مهريهء معين )\r\nبعد مرد بگويد :\r\n« قَبِلْتُ »\r\nصحيح است ، و اگر ديگرى را وكيل كنند و وكيل زن به وكيل مرد بگويد :\r\n« زَوَّجْتُ مَوَكِّلَتى مُوَكِّلَكَ فِى الْمُدَّةِ الْمَعْلُومَةِ عَلَى الْمَهْرِ الْمَعْلُومِ » . ( يعنى وكيل خودم را به ازدواج وكيل تو درآوردم در مدّت معين ، با مهريهء معين )\r\nو وكيل مرد بگويد :\r\n« قَبِلْتُ لِمُوَكِّلى هكَذا » . صحيح مىباشد .\r\n\r\nشرايط عقد\r\nمسأله 1927 - عقد ازدواج ، شش شرط دارد :\r\nاوّل : صيغه را به عربى صحيح همراه با قصد انشاء بخوانند و در صورتى كه نتوانند به عربى صحيح بخوانند بايد براى خواندن صيغه وكيل بگيرند و اگر وكيل گرفتن هم ممكن نباشد و ضرورتى در كار باشد ، خواندن صيغه به زبان ديگر اشكال ندارد .\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nدوّم : كسى كه صيغه را مىخواند بايد قصد انشا داشته باشد يعنى قصدش اين باشد كه با گفتن اين الفاظ ازدواج حاصل شود .\r\nسوّم : كسى كه صيغه را مىخواند بايد رشيد باشد .\r\nچهارم : وكيل يا ولى در اجراى صيغهء عقد ، بايد زن و شوهر را معيّن كنند .\r\nپنجم : زن و مرد به ازدواج راضى باشند .\r\nششم : صيغهء عقد بايد صحيح خوانده شود و اگر طورى غلط بخوانند كه معناى آن را عوض كند ، عقد باطل است ، امّا اگر معنى عوض نشود اشكال ندارد .\r\nمسأله 1928 - كسى كه دستور زبان عربى را نمىداند ، اگر قرائتش صحيح باشد و معناى هر كلمه از عقد را جداگانه بداند و از هر لفظى معناى آن را قصد نمايد و قصد انشا هم داشته باشد مىتواند عقد را بخواند .\r\nمسأله 1929 - اگر زنى را براى مردى بدون اجازهء آنان عقد كنند و بعد از آن زن و مرد بگويند به آن عقد راضى هستيم ، عقد صحيح است .\r\nمسأله 1930 - اگر زن و مرد يا يكى از آن دو را به ازدواج مجبور نمايند و بعد از خواندن عقد راضى شوند و بگويند به آن عقد راضى هستيم ، عقد صحيح است .\r\nمسأله 1931 - پدر و جدّ پدرى مىتوانند براى فرزند غير رشيد خود همسر اختيار كنند و بعد از آنكه آن طفل رشيد گرديد نبايد آن را به هم بزند مگر اينكه مفسده‌اى داشته باشد ، و مخارج و مهريّهء زن به عهدهء پسر مىباشد ، ولى اگر در حال عقد ، طفل مالى نداشته باشد ، مهر به عهدهء ولىّ اوست .\r\nمسأله 1932 - دخترى كه رشيده است ، يعنى مصلحت خود را تشخيص مىدهد ، چنانچه باكره باشد ، بايد با اجازهء پدر ازدواج نمايد ، ولى اگر همسر مناسبى براى دختر پيدا شود و پدر مخالفت كند ، اجازهء او شرط نيست . همچنين اگر به پدر يا جدّ پدرى دسترسى نباشد يا دختر قبلًا شوهر كرده و بكارتش از بين رفته باشد ، اجازهء پدر لازم نيست .\r\n\r\nعيوبى كه بخاطر آن مىتوان عقد را بر هم زد\r\nمسأله 1933 - اگر مرد بعد از عقد بفهمد كه زن يكى از اين هفت عيب را دارد و اين عيبها قبل از عقد بوده ، مىتواند عقد را به هم بزند و بدون طلاق از او جدا شود :\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nاوّل : ديوانگى .\r\nدّوم : مرض خوره .\r\nسوّم : مرض بَرَص .\r\nچهارم : كورى .\r\nپنجم : شل بودن به طورى كه معلوم باشد .\r\nششم : افضا شده‌يعنى راه بول و حيض يا راه حيض و غائط او يكى شده باشد .\r\nهفتم : گوشت يا استخوان يا غدّه‌اى در فرج او باشد كه مانع نزديكى شود .\r\nمسأله 1934 - اگر زن بعد از عقد بفهمد كه شوهر او ديوانه است يا آلت مردى ندارد يا عِنّين است و نمىتواند نزديكى نمايد يا تخمهاى او را كشيده‌اند ، در صورتى كه اين عيبها قبل از عقدبوده ، مىتواند عقد را به هم بزند و بدون طلاق از او جدا شود .\r\nمسأله 1935 - اگر يكى از عيبهايى كه گفته شد در مرد يا زن بعد از عقد پيدا شود مىتواند با طلاق يا مراجعه به حاكم شرع از هم جدا شوند و بدون طلاق نمىتوانند از هم جدا شوند .\r\nمسأله 1936 - اگر مرد يا زن ، به واسطهء يكى از عيبهايى كه در مسائل پيش گفته شد ، عقد را به هم بزند بايد بدون طلاق از هم جدا شوند .\r\nمسأله 1937 - اگر به واسطهء آنكه مرد عنّين است و نمىتواند وطى و نزديكى كند ، زن عقد را به هم بزند ، شوهر بايد نصف مهر را بدهد ، ولى اگر به واسطهء يكى از عيبهاى ديگرى كه گفته شد ، مرد يا زن عقد را به هم بزند ، چنانچه مرد با زن نزديكى نكرده باشد ، چيزى بر او نيست ، و اگر نزديكى كرده ، بايد تمام مهر را بدهد .\r\n\r\nكسانى كه ازدواج با آنها حرام است\r\nمسأله 1938 - ازدواج با كسانى كه با انسان محرم هستند حرام است .\r\nمسأله 1939 - مادر و جدّهء پدرى و مادرى هرچه بالا روند ، و دختر و نوهء دخترى و پسرى هرچه پايين آيند ، خواهر ، دختر خواهر و دختر برادر ، هرچه پايين آيند و عمّه و خاله و عمّه و خالهء پدر و مادر هرچه بالا روند و زنِ پسر و زن پدر و مادر زن هرچه بالا رود و دختر زن پس از نزديكى با مادرش ، و نوهء پسرى و دخترى آن زن به مرد محرم مىباشند .\r\nمسأله 1940 - پدر و جدّ هر چه بالا روند ، پسر ، نوهء دخترى و پسرى هرچه پايين آيند ، برادر و پسر\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nبرادر و پسر خواهر ، هرچه پايين آيند ، عمو و دايى و عمو و دايى پدر و مادر هرچه بالا روند و پدر و جدّ شوهر هرچه بالا روند و پسر و نوهء پسرى و دخترى شوهر هرچه پايين آيند و داماد و شوهر مادر بعد از نزديكى با مادر ، به زن محرم مىباشند .\r\nمسأله 1941 - اگر با زنى كه براى خود عقد كرده نزديكى نكرده باشد ، تا وقتى كه آن زن در عقد اوست نمىتواند با دختر او ازدواج كند ، گرچه محرم او نيست .\r\nمسأله 1942 - اگر زنى را براى خود عقد كند ، تا وقتى كه آن زن در عقد اوست نمىتواند با خواهر آن زن ازدواج نمايد .\r\nمسأله 1943 - اگر زن را طلاق رجعى دهد ، در بين عدّه نمىتواند خواهر او را عقد نمايد .\r\nمسأله 1944 - انسان نمىتواند بدون اجازهء زن خود با خواهرزاده و برادرزادهء او ازدواج كند ، ولى اگر بدون اجازهء زنش آنان را عقد نمايد و بعداً زن بگويد به آن عقد راضى هستم اشكال ندارد .\r\nمسأله 1945 - اگر انسان پيش از آنكه دختر عمّه يا دختر خالهء خود را بگيرد با مادر آنان زنا كند ، ديگر نمىتواند با آنان ازدواج نمايد ، ولى اگر بعد از ازدواج با آنان با مادرشان زنا كند آنها بر او حرام نمىشوند .\r\nمسأله 1946 - اگر با زنى غير از عمّه و خالهء خود زنا كند ، مكروه است با دختر يا مادر او ازدواج نمايد ، امّا اگر او را عقد نمايد و بعد با مادر يا دختر او زنا كند آن زن بر او حرام نمىشود .\r\nمسأله 1947 - مرد شيعه مىتواند با زن سنّى ازدواج كند و همچنين زن شيعه مىتواند به عقد سنّى درآيد ولى سزاوار نيست كه اين كار عملى شود .\r\nمسأله 1948 - زن مسلمان نمىتواند به عقد كافر درآيد . مرد مسلمان هم نمىتواند با زنهاى كافر به طور دائم ازدواج كند ، ولى صيغه كردن زنهاى اهل كتاب مانند يهود و نصارى و مجوس ، مانعى ندارد .\r\nمسأله 1949 - اگر با زنى كه در عدّهء طلاق رجعى است زنا كند ، آن زن بر او حرام ابدى مىشود ، ولى اگر با زنى كه در عدّهء متعه ، يا طلاق بائن ، يا عدّهء وفات است يا شوهر دارد ، زنا كند ، بعداً مىتواند او را عقد نمايد ، گرچه مطلقاً پرهيز از اين ازدواج سزاوار است .\r\nمسأله 1950 - اگر با زن بىشوهرى كه در عدّه نيست زنا كند بعداً مىتواند آن زن را براى خود عقد نمايد ولى بهتر است كه صبر كند تا آن زن حيض ببيند ، و همچنين است اگر ديگرى بخواهد\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nآن زن را عقد كند .\r\nمسأله 1951 - اگر زنى را كه شوهر دارد يا در عدّهء ديگرى است براى خود عقد كند ، چنانچه مرد و زن يا يكى از آنان بدانند كه عدّهء زن تمام نشده يا بدانند كه عقد كردن زن در عدّه حرام است ، آن زن بر او حرام ابدى مىشود ، اگرچه مرد بعد از عقد با آن زن نزديكى نكرده باشد ، ولى چنانچه هيچ كدام نمىدانسته‌اند ، در صورتى كه مرد با او نزديكى كرده باشد ، آن زن بر او حرام مىشود .\r\nمسأله 1952 - زن شوهردار اگر زنا بدهد بر شوهر خود حرام نمىشود ، و چنانچه توبه نكند و بر عمل خود باقى باشد بهتر است كه شوهر او را طلاق دهد ، ولى بايد مهرش را بدهد .\r\nمسأله 1953 - زنى را كه طلاق داده‌اند و زنى كه صيغه بوده و شوهرش مدّت او را بخشيده يا مدّتش تمام شده ، چنانچه بعد از مدّتى شوهر كند و بعد شكّ كند كه موقع عقد شوهر دوّم عدّهء شوهر اوّل تمام بوده يا نه ، بايد به شكّ خود اعتنا نكند .\r\nمسأله 1954 - مادر و خواهر و دختر پسرى كه لواط داده بر لواط كننده حرام است ، ولى اگر گمان كند كه دخول شده ، يا شكّ كند كه دخول شده يا نه ، بر او حرام نمىشوند .\r\nمسأله 1955 - اگر با مادر يا خواهر يا دختر كسى ازدواج نمايد و بعد از ازدواج با آن كس لواط كند ، آنها بر او حرام نمىشوند .\r\nمسأله 1956 - اگر كسى در حال احرام - كه يكى از كارهاى حجّ است - ازدواج كند عقد او باطل است و چنانچه مىدانسته كه ازدواج نمودن در حال احرام حرام است ، ديگر نمىتواند با او ازدواج نمايد ، و فرقى نمىكند كه هر دو در حال احرام باشند يا يكى از آنان .\r\nمسأله 1957 - اگر مرد يا زن طواف نساء را - كه يكى از كارهاى حجّ است - به جا نياورد ، همسرش بر او حلال نمىشود ، و نيز نمىتواند همسر ديگرى هم بگيرد ، تا وقتى كه طواف نساء را انجام دهد .\r\nمسأله 1958 - اگر كسى دختر نابالغى را براى خود عقد كند و پيش از آنكه نُه سال دختر تمام شود با او نزديكى و دخول كند ، چنانچه او را افضا نمايد هيچ وقت نبايد با او نزديكى كند .\r\nمسأله 1959 - زنى را كه سه مرتبه طلاق داده‌اند بر شوهرش حرام مىشود . ولى اگر با شرايطى كه در كتاب طلاق گفته مىشود با مرد ديگرى ازدواج كند ، شوهر اوّل مىتواند پس از طلاق\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nشوهر دوم ، دوباره او را براى خود عقد نمايد .\r\nمسأله 1960 - اگر زن انسان از شوهر ديگرش دخترى داشته باشد ، انسان مىتواند آن دختر را براى پسر خود كه از آن زن نيست عقد كند ، و نيز اگر دخترى را براى پسر خود عقد كند مىتواند با مادر آن دختر ازدواج كند .\r\n\r\nاحكام عقد\r\nمسأله 1961 - زن بايد براى هر لذّت جنسى متعارف تسليم شوهر باشد مگر اينكه عذرى داشته باشد ، و اگر عقد دائمى است بايد بيرون رفتن او از منزل با اجازهء شوهر باشد ولى در كارهاى ديگرش كه منافى با لذّت جنسى شوهرش نيست اجازه او لازم نيست .\r\nمسأله 1962 - اگر زن در كارهايى كه در مسألهء پيش گفته شد از شوهر اطاعت نكند گناهكار است و حقّ غذا و لباس و منزل و همخوابى ندارد ولى مهر او از بين نمىرود .\r\nمسأله 1963 - تهيهء مخارج زن اگر عقد دائمى باشد مطابق معمول بر شوهر واجب است ، و اگر تهيه نكند بدهكار او خواهد بود مگر اينكه زن راضى به آن زندگى باشد .\r\nمسأله 1964 - چون عقد ازدواج معمولًا مبنى بر خانه‌دارى زن و بچه‌دارى و شيردادن او انجام مىگيرد ، بنابراين خانه‌دارى و بچه‌دارى و شيردادن مطابق معمول به عهدهء زن مىباشد ، مگر اينكه در ضمن عقد شرط كند كه چنين وظيفه‌اى نداشته باشد يا حق‌الزحمهء خود را در برابر اين كارها بگيرد .\r\nمسأله 1965 - هرگاه شوهر خرجى زن را ندهد ، زن مىتواند بدون اجازه از مال او بردارد .\r\nمسأله 1966 - هرگاه مرد حقوقى را كه زن بر او دارد ترك نمايد ، رعايت حقوق شوهر بر زن لازم نيست .\r\nمسأله 1967 - مرد نمىتواند زن خود را به طورى ترك كند كه نه مثل زن شوهردار باشد و نه مثل زن بىشوهر ، لكن واجب نيست هر چهار شب يك شب نزد او بماند ، ولى بايد اقلًا هر چهار ماه يك مرتبه با او نزديكى كند .\r\nمسأله 1968 - ازدواج موقّت اگرچه براى لذّت بردن هم نباشد مثلًا به قصد محرم شدن با نزديكان آن دختر باشد صحيح است .\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nمسأله 1969 - اگر زن در ضمن عقد با شوهر شرطى كند نظير اينكه با او نزديكى نكند ، يا او را از شهر خودش بيرون نبرد ، يا زن ديگرى نگيرد يا بعد از مرگ او مقدار معيّنى از سرمايه مرد مال زن باشد و مانند اينها و مرد قبول كند ، بايد به آن شرط عمل كند .\r\nمسأله 1970 - زن و مرد در ازدواج موقّت هيچ حقّى جز لذّت جنسى به يكديگر پيدا نمىكنند ، بنابراين زن بدون اجازهء شوهر مىتواند از خانه بيرون برود ، و از شوهر ارث نمىبرد و شوهر هم از او ارث نمىبرد و نفقه هم ندارد گرچه آبستن شود .\r\nمسأله 1971 - زنى كه صيغه شده اگر نداند كه حقّ خرجى و همخوابى و مانند اينها ندارد عقد او صحيح است و براى آنكه نمىدانسته ، حقّى به شوهر پيدا نمىكند .\r\nمسأله 1972 - پدر و جدّ پدرى و حاكم شرع ( اگر پدر و جدّ پدرى نباشند ) مىتوانند براى محرم شدن ، زنى را به عقد پسر كوچك خود درآورند ، و نيز مىتوانند دختر كوچك خود را براى محرم شدن به‌عقد كسى در آورند ، چه عقد دائم و چه عقد موقّت .\r\nمسأله 1973 - مرد در ازدواج موقّت مىتواند مدّت را ببخشد و بخشيدن او به منزله طلاق است ، ولى شرايط طلاق را ندارد و لازم نيست مثلًا در ايّام پاكى باشد .\r\nمسأله 1974 - در ازدواج موقّت بايد وقت و مقدار آن تعيين شود و اگر وقت يا مقدار آن تعيين نشود عقد باطل است .\r\nمسأله 1975 - مرد مىتواند زنى را كه متعهء او بوده يا طلاقش داده دوباره به عقد دائم يا موقّت خود درآورد اگرچه هنوز عدّه‌اش تمام نشده باشد ، و نيز مىتواند زنى را كه با او ازدواج موقّت نموده به عقد دائم خود درآورد گرچه بهتر است اوّل باقيمانده مدّت را ببخشد .\r\nمسأله 1976 - كسى كه به واسطهء نداشتن زن يا شوهر به حرام مىافتد ، كه اگر همسر داشت معمولًا آن گناه را انجام نمىداد در صورتى كه قدرت داشته باشد واجب است ازدواج كند .\r\nمسأله 1977 - اگر بعد از عقد معلوم شود كه دختر باكره نبوده است نمىتواند عقد را به هم بزند مگر با طلاق ، ولى مىتواند تفاوت بين باكره و غيرباكره را از مهر كم كند .\r\nمسأله 1978 - اگر مرد و زن نامحرم در جايى باشند در صورتى كه در معرض اين باشند كه به حرام بيفتند يا احتمال فساد برود ، بايد از آنجا بيرون بروند .\r\nمسأله 1979 - اگر مرد يا زن مسلمانى كافر شود ( مسلمان‌زاده باشند يا كافرزاده ) ازدواج آنها باطل\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nمىشود ، و اگر مرد كافر شود زن بايد عدّهء وفات بگيرد ، و بعد مىتواند با ديگرى ازدواج كند ، و اگر زن يائسه باشد يا هنوز نزديكى با او نشده باشد ، عدّه هم ندارد .\r\nمسأله 1980 - اگر مرد يا زن مسلمانى كافر شود و دوباره مسلمان شود مىتواند با همان همسر اوّلى به عقد جديد ازدواج كند گرچه آن زن هنوز در عدّه باشد ، چنان كه مىتوانند همسر جديد انتخاب كنند .\r\nمسأله 1981 - فرزندى كه از راه نامشروع منعقد شده باشد ( ولدالزنا ) جايز نيست او را سقط كنند و فرزند آن زن و مرد حساب مىشود ولى از آنها ارث نمىبرد و مسلمان است و مىتواند زن مسلمان بگيرد و اگر زن بگيرد و بچه‌اى پيدا كند ، آن بچّه حلال‌زاده است .\r\nمسأله 1982 - اگر كسى با زنى به خيال اينكه زن اوست نزديكى كند و يا با زنى به خيال اينكه در عدّهء كسى نيست ازدواج كند يا در روز ماه رمضان يا در حال حيض با زن خود نزديكى كند بچه‌اى كه از آنها به دنيا مىآيد حلال‌زاده است و همچنين اگر كسى با زنى زنا كند چنانچه بعد او را عقد كند و بچه‌اى از آنان پيدا شود در صورتى كه ندانند از نطفهء حلال است يا حرام ، آن بچّه حلال‌زاده است .\r\nمسأله 1983 - اگر زن بگويد يائسه‌ام ، يا شوهر ندارم يا در عدّه نيستم ، يا حيض نيستم ، يا خواهر رضاعى تو نيستم و مانند اينها ، اگر لاابالى در دين نباشد ، مىتوان حرف او را قبول كرد .\r\nمسأله 1984 - اگر شخص غيرثقه‌اى بگويد زن شوهر دارد ولى خود زن بگويد شوهر ندارم حرف زن مقدّم است .\r\nمسأله 1985 - لازم است مخصوصاً بر پدر و مادر كه براى پسران و دختران خود كه احتياج به همسر دارند ، همسر انتخاب كنند و در روايات ما ثواب فراوانى بر اين كار مترتّب شده است .\r\nمسأله 1986 - زنى كه يقين دارد شوهرش در سفر مرده ، اگر بعد از عدّهء وفات شوهر كند و شوهر اوّل از سفر برگردد ، بايد از شوهر دوّم جدا شود و به شوهر اوّل حلال است ، ولى اگر شوهر دوّم با او نزديكى كرده باشد ، زن بايد عدّه نگهدارد و شوهر دوّم بايد مهر او را مطابق زنهايى كه مثل او هستند بدهد ولى خرج عدّه ندارد .\r\nمسأله 1987 - اگر شوهر مفقود الاثر شد ، زن او مىتواند به حاكم شرع مراجعه كند و اگر حاكم شرع او را طلاق داد و بعد از عدّه شوهر اوّل او آمد حقّى بر زن ندارد ، و اگر آن زن ازدواج كرده باشد\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nهمسر شوهر دوّم است .\r\n\r\nمهريه\r\nمسأله 1988 - هر چيزى را كه ماليّت داشته باشد مىتوان مهر قرار داد ، كم باشد يا زياد ، عين باشد يا منفعت ، حتّى تعليم قرآن و يا صنعت ديگرى را هم مىتوان مهر قرار داد ، و در عقد دائم خوب است بيشتر از مهر السّنهء حضرت زهرا عليها السلام ( پانصد درهم ) نباشد كه تقريباً دويست و شصت مثقال نقره مىشود .\r\nمسأله 1989 - اگر در عقد مهر را معيّن نكنند و يا چيز حرامى را مهر قرار دهند نظير آلات قمار عقد صحيح است و بايد مهر او مطابق مهر زنهايى كه مثل او هستند داده شود .\r\nمسأله 1990 - اگر مرد مهر زن را در عقد معيّن كند و قصدش اين باشد كه آن را ندهد عقد صحيح است ولى مهر را بايد بدهد .\r\nمسأله 1991 - اگر موقع خواندن عقد براى دادن مهر مدتى معيّن نكرده باشند زن هر وقت بخواهد مىتواند مطالبه مهر كند مگر اينكه شوهر توانايى دادن آن را نداشته باشد .\r\nمسأله 1992 - اگر در ازدواج دائم طلاق دهد يا در ازدواج موقّت مدّت را ببخشد يا مدّت تمام شود بايد تمام مهر ، و اگر نزديكى نكرده نصف آن را بدهد .\r\nمسأله 1993 - كسى كه ازدواج مىنمايد مهريه بر عهدهء خود اوست نه بر عهدهء ديگرى ، مگر اينكه ديگرى نظير پدر ضمانت كرده باشد و آنچه در ميان بعضى از مردم معمول است كه مهريهء عروس را پدر داماد مىدهد از اين قبيل است ، ولى اگر در حال صغر ، پدر يا جدّ ، براى او عيال بگيرد و در آن حال صغير مال نداشته باشد بر عهدهء پدر يا جدّ است .\r\nمسأله 1994 - اگر چيزى نظير خانه ، زمين ، فرش و مانند اينها را مهر قرار دادند و بعد از مدّتى قيمت آن بالا رفت يا پايين آمد ، قيمت فعلى آن ملاك است و اگر مهر را پول قرار داده باشند ارزش وقت عقد ملاك است مثلًا اگر ده هزار تومان مهر قرار داده باشند كه در زمان عقد قدرت خريدِ او ده مثقال طلا است ، در وقت اداى مهر بايد قيمت ده مثقال طلا را بدهد و خوب است با يكديگر مصالحه نمايند . به عبارت ديگر مهريه اگر خانه و زمين و مانند اينها است ، همان بايد ادا شود و اگر پول است ، بايد به پولِ روز ادا شود و قدرت خريد مراعات گردد .\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nمسأله 1995 - زوجه ، بيش از آنچه كه در عقد ذكر شده حقّ مطالبه ندارد مگر آنكه به يكى از عقود لازمه زوج متعهد شده باشد چيز ديگرى علاوه بر مهر بپردازد .\r\nمسأله 1996 - اگر كسى زنى را به عقد خود در آورد و قبل از دخول فوت كند نصف مهر را مىبرد .\r\nمسأله 1997 - اگر زنى به ديگرى وكالت دهد كه او را با مهر معيّنى به عقد شخص ديگرى در بياورد ، اگر وكيل مهر را كمتر يا زيادتر كند ، اين عقد فضولى است و منوط به اجازهء زن است ، اگر قبول كرد عقد صحيح است و الّا باطل است .\r\nمسأله 1998 - اگر زوج به غير از دخول مثلًا با انگشت بكارت زن را بردارد تمام مهر را بدهكار مىشود ، چه زن راضى به اين كار باشد يا نباشد .\r\nمسأله 1999 - هرگاه زوج و زوجه اختلاف در پرداخت ، يا نوع ، يا مقدار آن و مانند اينها داشته باشند ، بايد به حاكم شرع مراجعه شود .\r\nمسأله 2000 - شيربها كه در ميان بعضى از مردم معمول است دين است كه بايد پرداخته شود .\r\nمسأله 2001 - آنچه شوهر براى زن تهيه مىكند ، نظير طلا ، لباس و مانند اينها ، چه قبل از عروسى چه بعد از عروسى ، چون تمليك نيست مال شوهر است و همچنين چيزهايى كه زن براى شوهر تهيه مىكند مال خود اوست ، ولى اگر آن چيزها تلف شود هيچ كدام ضامن نيستند .\r\n\r\nاحكام اولاد\r\nمسأله 2002 - حقّ اولاد بر پدر و مادر ، چهار حقّ است :\r\n1 - ختنه كردن او .\r\n2 - تربيت صحيح .\r\n3 - آموختن خواندن و نوشتن و احكام دين به او به اندازه‌اى كه مورد احتياج اوست .\r\n4 - همسر دادن به او در موقع احتياج .\r\nمسأله 2003 - بعد از ولادت نوزاد هفت مورد مستحب است :\r\n1 - غسل دادن نوزاد .\r\n2 - پوشاندن جامهء سفيد به او .\r\n3 - گفتن اذان در گوش راست و اقامه در گوش چپ او .\r\n\r\n","description":"","footnote":"","page_name":" 313 ","page_number":313},
  {"content":"\r\n\r\n4 - برداشتن كام او با تربت حضرت ابى عبداللَّه الحسين عليه السلام يا با آب فرات يا آب باران يا خرما .\r\n5 - انتخاب نام خوب براى او ، مخصوصاً نام چهارده معصوم عليهم السلام .\r\n6 - دادن وليمه .\r\n7 - تراشيدن سر او و به وزن موهاى سر او طلا يا نقره صدقه دادن .\r\n8 - عقيقه دادن ( يعنى كشتن شتر يا گاو يا گوسفند ) و آن از مستحبّات مؤكّد است و بهتر است شرايط قربانى ( حيوان سالم و بىعيب و چاق و پرگوشت و اقلًا شتر پنج ساله و گاو دو ساله و گوسفند يك ساله باشد ) در آن رعايت شود و استخوانهاى آن را نشكنند ، و خوب است عقيقه براى پسر ، نر و براى دختر ، ماده باشد ، و عقيقه را آب گوشت كنند و عدّه‌اى را ( حدّاقلّ ده نفر ) دعوت كنند تا از آن بخورند و خوب است پدر و مادر از آن نخورند .\r\nمسأله 2004 - حفظ و پرورش پسر تا دو سال و دختر تا هفت سال حقّ مادر است ، به شرط اينكه رشيد و مسلمان باشد و به ديگرى شوهر نكرده باشد ، ولى اگر پدر مرده باشد ، مادر هر چند شوهر كرده باشد بر جدّ و ديگران مقدّم است .\r\n\r\nاحكام شير دادن\r\nمسأله 2005 - هرگاه زنى بچّه‌اى را شير دهد آن بچّه به حكم بچّهء حقيقى آن زن و شوهر آن زن است ، بنابراين فرزندان آن زن به منزلهء خواهر و برادر آن بچّه محسوب مىشوند ، و برادرش دايى و خواهر او خاله و برادر آن مرد عمو و خواهرش عمهء او ، و به طور كلى هر كس بر فرزندان حقيقى آن مرد و زن محرم مىباشد بر اين بچّه نيز محرم مىشود ، بنابراين پدر آن بچّه نمىتواند با دخترهايى كه از زن شير دهنده و شوهر اوست ازدواج كند ، ( زيرا خواهرهاى دختر او محسوب مىشوند ) .\r\nمسأله 2006 - اگر زنى بچه‌اى را شير دهد به پدر و برادرهاى واقعى آن بچّه محرم نمىشود چنان كه شوهر آن زن كه شير مال اوست به مادر و خواهرهاى واقعى آن بچّه محرم نمىشود ، و به طور كلى هيچ يك از محرمهاى واقعى آن بچّه به محرمهاى رضاعى آن بچّه محرم\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nنمىشوند ، بنابراين شوهر آن زن كه صاحب شير است ، مىتواند با مادر و خواهرهاى واقعى آن بچّه ازدواج كند چنان كه آن زن مىتواند با پدر و برادرهاى آن بچّه ازدواج كند .\r\nمسأله 2007 - اگر زنى بچّهء دختر خود را شير كامل دهد ، آن دختر به شوهر خود حرام مىشود و همچنين است اگر بچه‌اى را كه شوهر دخترش از زن ديگر دارد شير دهد ( زيرا زن او خواهر دختر او محسوب مىشود ) ، ولى اگر بچّهء پسر خود را شير كامل دهد زن پسرش بر او حرام نمىشود ، چنان كه اگر گاه گاهى بچّهء دختر خود را يا بچّهء شوهر دخترش را شير دهد مانعى ندارد .\r\nمسأله 2008 - اگر زن پدر دخترى ، بچّهء شوهر آن دختر را از شير آن پدر شير دهد ، آن دختر به شوهر خود حرام مىشود چه بچّه از همان دختر يا زن ديگر شوهر او باشد .\r\n\r\nشرايط شير دادن\r\nمسأله 2009 - شير دادنى كه علّت محرم شدن است ، شش شرط دارد :\r\nاوّل : شير از ولادت باشد ، بنابراين اگر پستان بدون ولادت بچه ، شير پيدا كند و كودكى از او بخورد سبب محرميّت نمىشود .\r\nدوّم : شير آن زن از حرام نباشد ، پس اگر شير بچه‌اى را كه از زنا به دنيا آمده به بچّهء ديگر بدهند ، به واسطهء آن شير بچّه به كسى محرم نمىشود .\r\nسوّم : بچّه شير را از پستان بمكد ، پس اگر شير را در شيشه بريزند و به بچّه بدهند نتيجه ندارد .\r\nچهارم : بچّه به واسطهء مرض شير را قى نكند .\r\nپنجم : پانزده مرتبه ، يا يك شبانه روز شير سير بخورد يا مقدارى شير به او بدهند كه بگويند از آن شير استخوانش محكم شده و گوشت در بدنش روييده است .\r\nششم : دو سال بچّه تمام نشده باشد و اگر بعد از تمام شدن دو سال او را شير دهند به كسى محرم نمىشود .\r\nمسأله 2010 - بايد بچّه در بين يك شبانه روز غذا يا شير زن ديگرى را نخورد ولى اگر كمى غذا بخورد كه نگويند در بين ، غذا خورده اشكال ندارد و نيز بايد پانزده مرتبه را از شير يك زن\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nبخورد و در بين پانزده مرتبه شير زن ديگرى را نخورد و نيز در هر دفعه به اندازه‌اى شير بخورد كه سير شود .\r\nمسأله 2011 - اگر زن از شير يك شوهر چندين بچّه را شير دهد همهء آنان به يكديگر محرم مىشوند ، ولى اگر از دو شوهر دو بچّه را شير دهد آن دو بچّه به يكديگر محرم نمىشوند امّا اگر چند زن از يك شوهر بچه‌هايى را شير دهند ، همهء آنان به يكديگر محرم مىشوند .\r\nمسأله 2012 - اگر كسى دو زن شيرده داشته باشد و يكى از آنان بچه‌اى را مثلًا هشت مرتبه و ديگرى هفت مرتبه شير بدهد آن بچّه به كسى محرم نمىشود .\r\nمسأله 2013 - اگر زنى از شير يك شوهر پسر و دخترى را شير كامل بدهد خواهر و برادر آن دختر به خواهر و برادر آن پسر محرم نمىشوند .\r\nمسأله 2014 - اگر به واسطهء شير دادن ، حقّ شوهر از بين نرود ، زن مىتواند بدون اجازهء شوهر ، بچه‌اى را شير دهد ، ولى جايز نيست بچه‌اى را شير دهد كه به واسطهء شير دادن به آن بچّه به شوهر خود حرام شود ، مثلًا اگر شوهر او دختر شيرخوارى را براى خود عقد كرده باشد زن نبايد آن دختر را شير دهد ، چون اگر آن دختر را شير دهد خودش مادر زن شوهر مىشود و بر او حرام مىگردد .\r\nمسأله 2015 - اگر كسى بخواهد زن برادرش به او محرم شود مىتواند دختر شيرخوارى را براى خود عقد كند و زن برادرش آن دختر را شير كامل بدهد . كه در اين صورت عقد دختر باطل و براى او حرام ابدى مىشود ( زيرا آن دختر ، دختر رضاعى برادر آن مرد مىشود ) و زن برادرش بر او محرم مىشود .\r\nمسأله 2016 - شير دادنى كه علّت محرم شدن است ، به دو امر ثابت مىشود :\r\nاوّل : خبر دادن عدّه‌اى كه انسان از گفتهء آنان اطمينان پيدا كند .\r\nدوّم : شهادت يك مرد يا دو زن ثقه .\r\nمسأله 2017 - اگر شك كنند بچّه به مقدارى كه علّت محرم شدن است شير خورده يا نه ، يا گمان داشته باشند كه به آن مقدار شير خورده ، بچّه به كسى محرم نمىشود .\r\nمسأله 2018 - براى شير دادن بچه ، بهتر از هر كس مادر اوست و مستحب است بچّه را دو سال تمام شير بدهد .\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nمسأله 2019 - مستحب است دايه‌اى كه براى طفل مىگيرند شيعه و مؤمن و داراى عقل و عفّت و صورت نيكو باشد .\r\nمسأله 2020 - خوب است زنها هر بچه‌اى را شير كامل ندهند ، زيرا ممكن است فراموش شود كه به چه كسانى شير داده‌اند و بعداً دو نفر محرم با يكديگر ازدواج نمايند ، ولى گاهى شير دادن به بچه‌ها مانعى ندارد بلكه خوب است زيرا اعانت و كمك به ديگران است .\r\nمسأله 2021 - كسانى كه به واسطهء شير خوردن ، خويشى پيدا مىكنند مستحب است يكديگر را احترام نمايند ، ولى حقوق خويشاوندى را ندارند .\r\n\r\nتلقيح\r\nمسأله 2022 - وارد نمودن منى مرد در رحم زوجهء او با وسيله اشكال ندارد ، لكن بايد از مقدمات حرام احتراز نمايند ، پس اگر مرد با رضايت زن اين عمل را خودش انجام دهد ، و منى خود را به وجه حلالى به دست بياورد مانعى ندارد .\r\nمسأله 2023 - اگر منى مرد را در رحم زنش وارد نمودند چه به وجه حلال يا حرام ، و از آن ، كودكى متولد شد ، اين كودك مال مرد و زن است و همهء احكام فرزند را دارد .\r\nمسأله 2024 - جايز نيست منى مرد اجنبى را در رحم زن اجنبيه داخل كنند ، چه با اجازهء زن باشد يا نه ، و چه شوهر داشته باشد يا نه ، و چه با اجازهء شوهر باشد يا نباشد .\r\nمسأله 2025 - اگر منى مردى را داخل رحم زن اجنبيه نمودند و معلوم شد بچّه از آن منى است ، پس اگر اين عمل به طور شبهه بوده مثل آنكه گمان مىكرد زن خودش است و زن نيز گمان مىكرد منى شوهر است و بعد از عمل معلوم شد از شوهر نيست ، اشكالى نيست كه بچّه شرعاً از اين مرد و زن است و تمام احكام فرزندى را دارد و لكن اگر از روى علم و عمد باشد بچّه حرام‌زاده است و كليهء احكام ولد زنا بر او بار است .\r\nمسأله 2026 - اگر نطفهء مرد و نطفهء زن او را در رحم مصنوعى پرورش دادند و بچّه‌اى توليد شد اين بچّه حلال‌زاده و ملحق به پدر و مادر است و نيز اگر نطفهء مردى را با نطفهء زن اجنبيه پرورش دادند و بچّه توليد شد اين بچّه ولد شبهه است و ملحق به پدر و مادر است و صورت اوّل و دوّم در احكام با هم فرقى ندارند .\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nمسأله 2027 - قرار دادن نطفهء منعقد شدهء زن و شوهر در رحمِ زنِ بيگانه ( رحم اجاره‌اى ) ، در صورت ضرورت جايز است و بهتر است صاحب رحم اجاره‌اى بدون شوهر باشد و به عقدِ صاحبِ نطفه درآيد .\r\nمسأله 2028 - صاحبِ رحم اجاره‌اى در احكام محرميّت و ارث و ازدواج و . . . ، مادرِ طفل محسوب نمىشود . ولى اگر آن زن پس از تولّد بچّه ، شير داشته باشد و به او شير كامل بدهد ، مادرِ رضاعى طفل مىشود و همهء احكام مادرِ رضاعى براى او صدق مىكند . همچنين اگر آن زن به عقد صاحب نطفه درآمده باشد ، در به دو تولّد به او محرم است .\r\n\r\nنگاه كردن\r\nمسأله 2029 - نگاه كردن مرد به بدن و موى زن نامحرم و دختر مميّز چه با قصد لذّت و چه بدون آن حرام است ، و نگاه كردن به صورت و دستها تا مچ نيز ، اگر به قصد لذّت باشد يا بترسد كه به حرام بيفتد ، يا موجب مفسده باشد ، يا صورت و دستها جالب باشد ، حرام است ولى نگاه كردن بدون اينها جايز است گرچه خالى از اشكال نيست .\r\nمسأله 2030 - نگاه كردن زن به بدن مرد نامحرم و پسر مميّز چه با قصد لذّت و چه بدون آن حرام است و نگاه كردن زن به مواردى كه معمولًا مردها نمىپوشانند نظير صورت و سر و گردن ، اگر به قصد لذّت باشد يا بترسد كه به حرام بيفتد و يا موجب مفسده باشد و يا جالب باشد حرام است ولى نگاه كردن بدون اينها جايز است گرچه خالى از اشكال نيست .\r\nمسأله 2031 - مردها بايد بدن خود را به غير از جاهايى كه معمولًا نمىپوشانند نظير صورت و سر و گردن ، از نامحرم بپوشانند .\r\nمسأله 2032 - زن بايد بدن و موى خود را از مرد نامحرم و پسر مميّز بپوشاند و نيز پوشاندن صورت و دستها تا مچ ، اگر جالب باشد يا به قصد لذّت باشد يا مفسده‌اى داشته باشد يا بترسد كه به حرام بيفتد يا ديگران به حرام بيفتند ، واجب است ، و بدون اينها پوشاندن آنها مستحب مؤكّد است .\r\nمسأله 2033 - وقتى كه زن و مرد در آستانهء ازدواج هستند ، مىتوانند با رضايت طرفين و در حدّ متعارف به همديگر نگاه كنند . به شرط آنكه قصدِ آنان صرفاً اطمينان از پسنديدنِ همسرِ آينده\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nباشد و احتمال مفسده هم ندهند . ولى بسيار به جا است كه در صورت نياز به ديدن بدن مرد يا بدن و موى زن ، اين نگاه توسّط نزديكانِ طرفين كه نگاه آنها اشكال ندارد ، صورت پذيرد .\r\nمسأله 2034 - نگاه كردن به بدن و موى زنهاى غير مسلمان ، يا زنهاى مسلمان لاابالى در حجاب و زنهايى كه عادت به حجاب ندارند نظير زنهاى باديه نشين ، اگر جالب نباشد ، و به قصد لذّت نيز نباشد و مفسده هم نداشته باشد و نترسد كه به حرام بيفتد جايز است گرچه خالى از اشكال نيست .\r\nمسأله 2035 - نگاه كردن به فيلمها و عكسهايى كه در تلويزيونها و مجله‌ها و مانند اينها ديده مىشود ، اگر جالب نباشد و به قصد لذّت نيز نباشد و مفسده هم نداشته باشد و نترسد كه به حرام بيفتد جايز است گرچه خالى از اشكال نيست . و همچنين است عكس گرفتن و فيلم بردارى كردن مرد و زن نامحرم از يكديگر .\r\nمسأله 2036 - نگاه كردن به عورت ديگرى حرام است ، گرچه از پشت شيشه يا در آيينه يا آب صاف و مانند اينها باشد ، بلكه نگاه كردن به عورت بچّهء مميّز نيز حرام است و واجب است عورت خود را نيز از او بپوشاند ، ولى زن و شوهر مىتوانند به تمام بدن يكديگر نگاه كنند .\r\nمسأله 2037 - مرد و زنى كه با يكديگر محرمند ، اگر قصد لذّت نداشته باشند و نترسند كه به حرام بيفتند و مفسدهء ديگرى هم در بين نباشد مىتوانند غير از عورت به تمام بدن يكديگر نگاه كنند .\r\nمسأله 2038 - نگاه كردن مرد به بدن مرد ديگرى يا نگاه كردن زن به بدن زن ديگرى ، اگر با قصد لذّت باشد يا بترسند كه به حرام بيفتند يا مفسدهء ديگرى در بين باشد حرام است .\r\nمسأله 2039 - حرف زدن زن و شنيدن آن ، براى نامحرم در صورتى كه شهوت‌انگيز نباشد ، و سبب افتادن در گناه نشود و مفسده ديگرى هم نداشته باشد و جالب هم نباشد اشكال ندارد .\r\nمسأله 2040 - پس از جدا شدن مو از سر زن ، نگاه نامحرم به آن مانعى ندارد و همچنين است دست كشيدن مرد نامحرم به آن و خريد و فروش آن ، بنابراين ساختن كلاه‌گيس از موى زن ديگر ، و يا وصل موى زنى به سر زن ديگر اشكال ندارد .\r\nمسأله 2041 - اگر انسان ناچار شود به عورت ديگرى يا بدن نامحرم نگاه كند يا دست بزند ، نظير طبيب و پرستار ، اشكال ندارد .\r\n\r\n","description":"","footnote":"","page_name":" 319 ","page_number":319},
  {"content":"\r\n\r\n\r\nاحكام طلاق\r\nمسأله 2042 - طلاق بر دو قسم است :\r\n1 - طلاق رجعى ، و آن طلاقى است كه مرد زنش را نخواهد ، مهريه‌اش را بپردازد و او را طلاق دهد ، كه در اين قسم ، مرد بعد از طلاق ، حقّ رجوع مجدد به همسر خود را دارد يعنى مىتواند بدون عقد او را به همسرى قبول نمايد .\r\n2 - طلاق بائن ، و آن طلاقى است كه بعد از طلاق ، مرد حقّ ندارد به زن خود رجوع كند ، يعنى نمىتواند بدون عقد او را به همسرى قبول نمايد و آن بر شش قسم است :\r\nاوّل : طلاق زنى كه نه سالش تمام نشده باشد .\r\nدوّم : طلاق زنى كه يائسه باشد .\r\nسوّم : طلاق زنى كه شوهرش بعد از عقد با او نزديكى نكرده باشد .\r\nچهارم : طلاق زنى كه شوهرش او را سه دفعه طلاق داده است .\r\nپنجم : طلاق خُلع ، و آن طلاقى است كه زن به شوهرش مايل نيست و مهريه يا مال ديگر خود رابه او مىبخشد كه‌طلاقش‌دهد .\r\nششم : طلاق مبارات ، و آن طلاقى است كه زن و شوهر ، يكديگر را نخواهند و زن مهريه يا مال ديگر خود را به او مىبخشد تا او را طلاق دهد .\r\nمسأله 2043 - مردى كه زن خود را طلاق مىدهد بايد رشيد باشد و به اختيار خود طلاق دهد ، و اگر او را مجبور كنند كه زنش را طلاق دهد طلاق باطل است و نيز بايدقصد طلاق داشته باشد ، پس اگر صيغهء طلاق را به شوخى بگويد صحيح نيست .\r\nمسأله 2044 - در تمام اقسام طلاق اگر خود شوهر بخواهد صيغهء طلاق را بخواند بايد بگويد :\r\n« زَوْجَتى طالِق » يعنى زن من رها است ، و اگر ديگرى را وكيل كند بايد بگويد « زَوْجَةُ مَوَكِّلى طالِق » ، و كلّيه شرايطى كه در صيغهء نكاح گفته شد اينجا هم بايد باشد به اضافه اينكه طلاق بايد در محضر دو مرد عادل باشد .\r\nمسأله 2045 - زن بايد در وقت طلاق از خون حيض و نفاس پاك باشد و شوهرش در آن پاكى با او\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nنزديكى نكرده باشد .\r\nمسأله 2046 - طلاق دادن زن در حال حيض يا نفاس در سه صورت صحيح است :\r\nاوّل : شوهرش بعد از ازدواج با او نزديكى نكرده باشد .\r\nدوّم : آبستن باشد ، و اگر معلوم نباشد كه آبستن است و شوهر در حال حيض طلاقش بدهد و بعد بفهمد كه آبستن بوده اشكال ندارد .\r\nسوّم : مرد به واسطهء غايب بودن يا مشقّت داشتن تحقيق ، نتواند يا برايش مشكل باشد كه پاك بودن زن را بفهمد .\r\nمسأله 2047 - اگر زن را از خون حيض پاك بداند و طلاقش دهد و بعد معلوم شود موقع طلاق در حال حيض بوده طلاق او باطل است ، و اگر او را در حيض بداند و طلاقش دهد و بعد معلوم شود پاك بوده طلاق او صحيح است .\r\nمسأله 2048 - كسى كه مىداند زنش در حال حيض يا نفاس است اگر غايب شود مثلًا مسافرت كند و بخواهد او را طلاق دهد ، بايد تا مدتى كه معمولًا زنها از حيض يا نفاس پاك مىشوند صبر كند .\r\nمسأله 2049 - زنى را كه نُه سالش تمام نشده ، يا آبستن و يا يائسه است اگر بعد از نزديكى طلاق دهند اشكال ندارد .\r\nمسأله 2050 - هرگاه با زنى كه از خون حيض و نفاس پاك است نزديكى كند و در همان پاكى طلاقش دهد اگر بعد معلوم شود كه موقع طلاق آبستن بوده اشكال ندارد .\r\nمسأله 2051 - اگر با زنى كه از خون حيض و نفاس پاك است نزديكى كند و مسافرت نمايد ، چنانچه بخواهد در سفر طلاقش دهد بايد به قدرى كه زن معمولًا بعد از آن پاكى ، خون مىبيند و دوباره پاك مىشود صبر كند .\r\nمسأله 2052 - اگر مرد بخواهد زن خود را كه به واسطهء مرضى حيض نمىبيند طلاق دهد ، بايد از وقتى كه با او نزديكى كرده تا سه ماه از جماع با او خوددارى نمايد و بعد او را طلاق دهد .\r\nمسأله 2053 - زنى كه صيغه شده طلاق ندارد و رها شدن او به اين است كه مدتش تمام شود ، يا مرد مدّت را به او ببخشد و شاهد گرفتن و پاك بودن زن از حيض لازم نيست .\r\nمسأله 2054 - كسى كه زنش را طلاق رجعى داده حرام است او را از خانه‌اى كه موقع طلاق در آن\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nخانه بوده بيرون كند ، ولى در بعضى از مواقع كه در كتابهاى مفصل گفته شده بيرون كردن او اشكال ندارد ، و نيز حرام است زن براى كارهاى غير لازم از آن خانه بيرون رود .\r\n\r\nاحكام رجوع كردن\r\nمسأله 2055 - در طلاق رجعى اگر حرفى بزند يا كارى كند كه از او رجوع فهميده شود طلاق باطل مىشود و براى رجوع رضايت زن و آگاهى او لازم نيست چنان كه شاهد هم لازم نيست .\r\nمسأله 2056 - در طلاق رجعى اگر شرط شود كه مرد حقّ رجوع نداشته باشد ، طلاق صحيح و شرط فاسد است .\r\nمسأله 2057 - اگر زنى را سه مرتبه طلاق دهد آن زن بر او حرام است ، ولى اگر بعد از طلاق سوّم به ديگرى شوهر كند ، با چهار شرط به شوهر اوّل حلال مىشود :\r\nاوّل : ازدواج شوهر دوّم دائم باشد .\r\nدوّم : شوهر دوّم با او نزديكى و دخول در فرج كند ، و بنابر اقوى معتبر است انزال نمايد .\r\nسوّم : شوهر دوّم طلاقش دهد يا بميرد .\r\nچهارم : عدهء طلاق يا عدّهء وفات شوهر دوّم تمام شود .\r\nمسأله 2058 - در طلاق خلع و مبارات لازم نيست براى بخشيدن مال زن به شوهر ، صيغهء عربى خوانده شود بلكه به هر نحوى كه زن مال خود را به شوهر ببخشد كفايت مىكند .\r\nمسأله 2059 - اگر زن در بين عدّهء طلاق خلع يا مبارات از بخشش خود برگردد ، شوهر مىتواند رجوع كند و بدون عقد دوباره او را زن خود قرار دهد .\r\nمسأله 2060 - مالى را كه شوهر براى طلاق خلع يا مبارات مىگيرد لازم نيست به اندازه مهر يا كمتر باشد ، بلكه اگر بيشتر هم باشد مانعى ندارد .\r\nمسأله 2061 - اگر مرد ، زنى را گول بزند كه از شوهر طلاق بگيرد و زن او شود طلاق و عقد صحيح است ، ولى هر دو معصيت بزرگى كرده‌اند .\r\nمسأله 2062 - اگر زن در موقع عقد شرط كند كه از طرف شوهرش وكيل باشد كه اگر خواست خود را مطلقه كند ، اين وكالت صحيح است .\r\nمسأله 2063 - زنى كه شوهرش گم شده اگر بخواهد به ديگرى شوهر كند ، بايد نزد مجتهد عادل\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nبرود و به دستور او عمل نمايد .\r\nمسأله 2064 - پدر و جد پدرى ديوانه اگر مصلحت باشد مىتوانند زن او را طلاق بدهند امّا اگر همسر دائمى براى صغير عقد كرده باشند نمىتوانند او را طلاق دهند .\r\nمسأله 2065 - اگر از روى علاماتى كه در شرع معيّن شده ، مرد دو نفر را عادل بداند و زن خود را پيش آنان طلاق دهد ، ديگرى كه آنان را عادل نمىداند مىتواند آن زن را براى خود يا براى شخص ديگرى عقد كند .\r\n\r\nاحكام عدّهء طلاق\r\nمسأله 2066 - زنى كه از شوهرش طلاق گرفته بايد عدّه نگهدارد مگر اينكه شوهر با او اصلًا نزديكى نكرده باشد يا قبل از نُه سال طلاقش دهد يا زن يائسه باشد ، كه در اين سه صورت بعد از طلاق مىتواند بلافاصله شوهر كند .\r\nمسأله 2067 - مقدار عدّه در ازدواج دائم آن است كه به قدرى صبر كند كه دو بار حيض ببيند و پاك شود و هنگامى كه حيض سوّم را ديد عدّهء او تمام مىشود امّا زنى كه در سن زنهايى است كه حيض مىبينند ولى عادت نمىشود عدّهء او سه ماه است .\r\nمسأله 2068 - اگر زن آبستن را طلاق دهند ، عده‌اش تا دنيا آمدن يا سقط شدن بچّهء اوست ، بنابراين اگر مثلًا يك ساعت بعد از طلاق بچّهء او به دنيا آيد ، عدّه‌اش تمام مىشود .\r\nمسأله 2069 - عدّهء ازدواج موقّت در صورتى كه عادت ماهانه مىبيند به مدّت دو حيض است و اگر عادت نمىبيند چهل و پنج روز است .\r\nمسأله 2070 - لازم نيست زن بداند طلاقش داده‌اند ، پس اگر بعد از تمام شدن عدّه بفهمد كه او را طلاق داده‌اند لازم نيست دوباره عدّه نگهدارد .\r\nمسأله 2071 - اگر با زن نامحرمى به گمان اينكه عيال خود اوست نزديكى كند چه زن بداند كه شوهرش نيست ، يا گمان كند شوهرش مىباشد بايد عدّه نگهدارد .\r\nمسأله 2072 - اگر با زنى كه مىداند عيالش نيست زنا كند ، چنانچه زن نداند كه آن مرد شوهر او نيست بنابر اقوى بايد عدّه نگهدارد .\r\n\r\n","description":"","footnote":"","page_name":" 323 ","page_number":323},
  {"content":"\r\n\r\n\r\nاحكام عدّهء وفات ( زنى كه شوهرش مرده )\r\nمسأله 2073 - زنى كه شوهرش مرده اگر آبستن نباشد ، بايد تا چهار ماه و ده روز عدّه نگهدارد يعنى از شوهر كردن خوددارى نمايد ، گرچه يائسه يا صيغه باشد ، يا شوهرش با او نزديكى نكرده باشد ، و اگر آبستن باشد بايد تا موقع زاييدن عدّه نگهدارد ، ولى اگر پيش از گذشتن چهار ماه و ده روز ، بچه‌اش به دنيا آيد بايد تا چهار ماه و ده روز از مرگ شوهرش صبر كند و اين عدّه را عدّهء وفات مىگويند .\r\nمسأله 2074 - زنى كه در عدّهء وفات مىباشد ، حرام است لباس رنگى بپوشد و كارهاى ديگرى كه زينت حساب شود نيز بر او حرام مىباشد .\r\nمسأله 2075 - اگر زن يقين كند كه شوهرش مُرده و بعد از تمام شدن عدّهء وفات شوهر كند ، چنانچه معلوم شود شوهر او بعداً مرده است ، بايد از شوهر دوّم جدا شود و براى شوهر اوّل عدّهء وفات و بعد براى شوهر دوّم عدّهء طلاق نگهدارد .\r\nمسأله 2076 - ابتداى عدّهء وفات از موقعى است كه زن از مرگ شوهر مطّلع شود .\r\n\r\n","description":"","footnote":"","page_name":" 324 ","page_number":324},
  {"content":"\r\n\r\n\r\nاحكام هبه ( هديه )\r\nمسأله 2077 - اگر كسى چيزى را به كسى مجانى و بلاعوض بدهد آن را هبه گويند و در هبه لازم نيست صيغه بخوانند ، بلكه همين قدر كه هبه دهنده مال خود را به قصدهبه به ديگرى بدهد و آن طرف‌هم به‌همين قصدبگيرد ، هبه صحيح‌است .\r\nمسأله 2078 - كسى كه هبه مىدهد بايد رشيد و هبهء او با اختيار باشد و نيز بتواند در مال خود تصرّف كند .\r\nمسأله 2079 - كسى كه چيزى به او بخشيده مىشود اگر رشيد نباشد قبول خود او كافى نيست بلكه بايد ولى او از طرف او قبول كند .\r\nمسأله 2080 - در هبه قبول و قبض لازم است ، پس تا زمانى كه قبول نكرده يا هبه كننده مال را تحويل طرف نداده مال او نشده است و اگر ولىّ ، مثل پدر و جدّ چيزى را به غير رشيد ببخشد بايد خودش قصد تحويل گرفتن براى آنها را بنمايد ، ولى لازم نيست قبول يا قبض فوراً باشد ، و اگر مدتى ميان هبه و قبول يا قبض فاصله بيفتد مانعى ندارد .\r\nمسأله 2081 - بهتر است چيزى را كه انسان به كسى مىبخشد آن مال را ناديده بگيرد و در آن رجوع نكند ، ولى در عين حال هر يك از طرفين مىتواند هبه را به هم بزند ، پس هبه كننده مىتواند در مال خود رجوع كند مگر در چند مورد :\r\nاوّل : هبه كننده در عوض هبه چيزى از طرف گرفته باشد .\r\nدوّم : چيزى را قربةً الى اللَّه به كسى هبه كند .\r\nسومّ : هبه به يكى از خويشان نزديك باشد .\r\nچهارم : مالى را كه هبه كرده به حال خود باقى نمانده باشد ، مثل اينكه آن را تلف كرده يا صورت آن را به كلى تغيير داده ، مثلًا پارچه را بريده و دوخته است يا اينكه آن را به ديگرى منتقل كرده باشد .\r\nپنجم : يكى از طرفين بميرد ، پس اگر هبه كننده بعد از صيغه و قبض بميرد ورثهء او حقّ ندارند هبه را به هم بزنند ، و اگر طرف بميرد مال به ورثه او منتقل مىشود .\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nمسأله 2082 - اگر چيزى را كه بخشيده ، زياد شود ، مثل آنكه گوسفند فربه شود ، يا آنكه بچه بزايد ، و بعد بخشنده هبه را به هم بزند ، زيادى و بچه ، مال كسى است كه به او بخشيده شده است .\r\nمسأله 2083 - در موقع ازدواج يا وضع حمل و مانند آن ، هدايايى براى زن و شوهر مىآورند ، اگر اين گونه هدايا را به حساب زن و براى او آورده‌اند ملك اوست و اگر به حساب شوهر آورده باشند تعلّق به او دارد و اگر شك كنند كه به حساب كيست ، بايد مصالحه شود .\r\nمسأله 2084 - هدايايى كه شوهر به زن ، يا زن به شوهر مىدهد ، مىتوانند از يكديگر پس بگيرند ولى بسيار بد است .\r\nمسأله 2085 - صدقه دادن از كارهاى مستحب است و در روايات ما راجع به آن زياد سفارش شده است ، و موجب زيادى مال و دفع بلا و شفاى مرض است و فرق آن با هبه اين است كه در صدقه قصد قربت شرط است ، و بعد از آنكه فقير صدقه را گرفت ، صدقه دهنده نمىتواند آن را پس بگيرد .\r\nمسأله 2086 - كسى كه سيّد نيست مىتواند به سيّد صدقهء مستحبّى بدهد چنان كه مىتواند غير از زكات مال و زكات فطره صدقات واجب نظير كفّارات و نذورات را به او بدهد .\r\nمسأله 2087 - در مواردى كه نمىتوان عقد هبه را به هم زد مىتوان در ضمن عقد هبه شرط كرد كه اگر بخواهد عقد را فسخ كند ( و اين شرط مخالف كتاب و سنت نيست ) .\r\nمسأله 2088 - هبه در مرض موت صحيح است گرچه زايد بر ثلث باشد ، ولى اگر قصد او اين باشد كه بعضى از ورثه را بدون جهت شرعى محروم از ارث كند حرام است .\r\nمسأله 2089 - فرقى نيست در هبه ميان اينكه عين باشد يا منفعت ، موجود باشد يا نه ، بنابراين اگر حاصل يك سال باغ را به كسى هبه كند يا طلبى را كه از كسى دارد به خود او يا ديگرى هبه كند مانعى ندارد ، ولى اگر به خود او هبه كرد حقّ پس گرفتن ندارد .\r\nمسأله 2090 - جهيزيهء دختر بعد از آنكه در اختيار او قرار گرفت ملك دختر مىشود و نمىشود از او پس گرفت ولى اگر هنوز در اختيار او قرار نگرفته ، برداشتن آن مانعى ندارد ، و همچنين است چيزهايى كه براى پسر تهيه مىشود .\r\n\r\n","description":"","footnote":"","page_name":" 326 ","page_number":326},
  {"content":"\r\n\r\n\r\nاحكام غَصب\r\nغصب آن است كه انسان از روى ظلم ، بر مال يا حقّ كسى مسلط شود و اين يكى از گناهان بزرگ است كه اگر كسى انجام دهد ، در قيامت به عذاب سخت گرفتار مىشود . از حضرت پيغمبر اكرم صلى الله عليه و آله و سلم روايت شده است كه هر كس چيزى را غصب كند در قيامت آن چيز مثل طوق به گردن او آويخته مىشود .\r\nمسأله 2091 - اگر انسان در اماكن عمومى نظير مسجد و مدرسه و راه و پل و مانند اينها مزاحم استفاده ديگران از آنجا شود مثل خريد و فروش در پياده‌رو و گذاشتن اجناس بيرون مغازه و پارك كردن اتومبيل در جايى كه مزاحم ديگران باشد كار او غصب است ، و همچنين است اگر كسى در اين گونه مكانها جايى را براى خود بگيرد و نگذارد ديگرى او از آنجا استفاده نمايد .\r\nمسأله 2092 - چيزى را كه انسان پيش طلبكار گرو مىگذارد ، بايد پيش او بماند كه اگر طلب او را ندهد طلب خود را از آن به دست آورد ، پس اگر پيش از آنكه طلب او را بدهد آن چيز را از او بگيرد ، حقّ او را غصب كرده است .\r\nمسأله 2093 - مالى را كه نزد كسى گرو گذاشته‌اند ، اگر ديگرى غصب كند صاحب مال و طلبكار مىتوانند چيزى را كه غصب كرده از او مطالبه نمايند و چنانچه آن چيز را از او بگيرند باز هم در گرو است ، و اگر آن چيز از بين برود و عوض آن را بگيرند آن عوض هم مثل خود آن چيز گرو مىباشد .\r\nمسأله 2094 - اگر انسان چيزى را غصب كند بايد به صاحبش برگرداند و اگر از بچه يا ديوانه غصب كند بايد به ولىّ آنها بدهد و اگر صاحبش را نمىشناسد مجهول المالك است و بايد به حاكم شرع داده شود .\r\nمسأله 2095 - اگر از چيزى كه غصب كرده منفعتى به دست آيد ، مثلًا از گوسفندى كه غصب كرده ، برّه‌اى پيدا شود يا نهالى كه غصب كرده بارور شود ، مال صاحب مال است و نيز كسى كه مثلًا خانه‌اى را غصب كرده ، گرچه در آن ننشيند بايد اجاره آن را بدهد .\r\nمسأله 2096 - هرگاه دو نفر با هم چيزى را غصب كنند ، اگرچه هر يك به تنهايى مىتوانسته‌اند آن\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nرا غصب نمايند ، هر كدام آنان ضامن نصف آن هستند .\r\nمسأله 2097 - اگر چيزى را كه غصب كرده با چيز ديگرى مخلوط كند مثلًا گندمى را كه غصب كرده با جو مخلوط نمايد ، چنانچه جدا كردن آنها ممكن است گرچه زحمت داشته باشد ، بايد جدا كند و به صاحبش برگرداند ، و اگر ممكن نباشد با يكديگر شريك مىشوند و اگر صاحب مال راضى به شركت نباشد غاصب بايد عوض آن مال را به او رد كند .\r\nمسأله 2098 - اگر شخصى خانه‌اى را كه غصب كرده خراب نمايد ، بايد آن را با مزد ساختنش به صاحب آن بدهد و چنانچه بگويد آن را مثل اوّلش مىسازم ، مالك مجبور نيست قبول نمايد و نيز مالك نمىتواند او را مجبور كند كه آن را مثل اوّلش بسازد .\r\nمسأله 2099 - اگر چيزى را كه غصب كرده به طورى تغيير دهد كه از اوّلش بهتر شود مثلًا با طلايى كه غصب كرده گوشواره بسازد ، چنانچه صاحب مال بگويد مال را به همين صورت بده ، بايد به او بدهد و نمىتواند براى زحمتى كه كشيده مزد بگيرد ، بلكه بدون اجازه مالك حقّ ندارد آن را به صورت اوّلش در آورد ، و اگر بدون اجازهء او آن چيز را مثل اوّلش كند ، بايد مزد ساختن آن را هم به صاحبش بدهد .\r\nمسأله 2100 - اگر در زمينى كه غصب كرده زراعت كند يا درخت بنشاند ، زراعت و درخت و ميوه آن مال خود اوست و چنانچه صاحب زمين راضى نباشد كه زراعت و درخت در زمين بماند ، كسى كه غصب كرده بايد فوراً زراعت يا درخت خود را گرچه ضرر نمايد از زمين بكند ، و نيز بايد اجارهء زمين را در مدّتى كه زراعت و درخت در آن بوده به صاحب زمين بدهد و خرابيهايى را كه در زمين پيدا شده ، درست كند ، و اگر به واسطه اينها قيمت زمين از اوّلش كمتر شود ، بايد تفاوت آن را هم بدهد و نمىتواند صاحب زمين را مجبور كند كه زمين را به او بفروشد يا اجاره دهد ، و نيز صاحب زمين نمىتواند او را مجبور كند كه درخت يا زراعت را به او بفروشد . و همچنين است اگر با آهن غصبى خانه ساخته باشد ، در صورتى كه صاحب آهن همان را طلب كند غاصب بايد آن را تحويل دهد گرچه موجب خرابى خانه شود .\r\nمسأله 2101 - اگر چيزى را كه غصب كرده از بين برود ، در صورتى كه مثل نداشته باشد نظير گاو و گوسفند ، بايد قيمت آن را بدهد ، و چنانچه قيمت بازار آن فرق كرده بايد قيمت روزى كه غرامت را مىدهد بپردازد ، و اگر مثل داشته باشد نظير گندم و جو ، بايد مثل همان چيز را بدهد .\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nمسأله 2102 - اگر چيزى را كه غصب كرده ديگرى از او غصب نمايد و از بين برود صاحب مال از هر كدام كه بخواهد مىتواند عوض آن را بگيرد .\r\nمسأله 2103 - اگر چيزى با معاملهء باطلى به كسى منتقل شود ، اگر صاحب مال راضى است كه در آن تصرّف شود اشكال ندارد ، و گرنه حكم غصب را دارد كه بايد فوراً به صاحبش رد كند و اگر تلف شده عوض آن را بدهد .\r\nمسأله 2104 - هرگاه مال را از فروشنده بگيرد كه آن را ببيند تا اگر پسنديد بخرد ، در صورتى كه آن مال تلف شود ، بايد عوض آن را به صاحبش بدهد . ولى اگر بگيرد تا مدتى نزد خود نگه دارد كه اگر پسنديد بخرد ، در صورتى كه تلف شود چون امانت است ضامن نيست .\r\nمسأله 2105 - بعد از تمام شدن مدّت اجاره بايد محل را تحويل مالك دهد و اگر بدون اجازهء مالك در آن محل بماند غصب است ، و همچنين است اگر در مدّت اجاره مال الاجاره را ندهد .\r\nمسأله 2106 - كسى كه اجير شده براى كارى ، مثل كارمندان اداره‌ها و شركتها و كارخانجات ، اگر كم كارى كند يا اصلًا كار نكند ، حقّ گرفتن تمام حقوق را ندارد و اگر تمام حقوق را بگيرد به همان نسبتى كه كم‌كارى كرده غصب‌است .\r\nمسأله 2107 - استفاده از مال كسى كه انسان مىداند دزد يا رباخوار است يا خمس نمىدهد و مانند اينها ، در صورتى كه نداند چيزى كه در آن تصرّف مىكند از مال حرام است اشكال ندارد ، و اگر بداند چيزى كه در آن تصرّف مىكند از مال حرام است تصرّف او جايز نيست ، بنابراين زن و اولاد يا مهمان كسى كه لاابالى در مال مردم است مىتوانند از مال او استفاده كنند ، مگر اينكه بدانند آن مال حرام است ، و اگر مجبور باشند كه از آن استفاده كنند بايد از حاكم شرع اجازه بگيرند .\r\nمسأله 2108 - اگر كسى مدّتى مانع از كار كسى شود ، گرچه اين كار حرام است ولى چيزى به او بدهكار نيست ولى اگر خانه و مغازه و مانند آنها را غصب كند علاوه بر اينكه آنها را پس مىدهد بايد اجارهء آنها را هم بپردازد .\r\nمسأله 2109 - اگر كسى پولى را غصب كند يا ربا بگيرد يا دزدى كند يا خمس بدهكار بوده و نداده است ، بايد در وقت پرداخت ، ارزش خريد آن زمان را بپردازد ، مثلًا اگر ده سال قبل هزار تومان از كسى دزدى كرده است بايد حساب كند كه در آن زمان با هزار تومان چقدر طلا مىتوانست\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nتهيه كند و همان را بپردازد .\r\nمسأله 2110 - هرگاه كسى طعامى را غصب كند و آن را به مالك طعام بخوراند در حالى كه مالك نمىداند مثلًا به عنوان مهمان نمودن آن را جلو مالك بگذارد غاصب ضامن است .\r\nمسأله 2111 - هرگاه تسليم عين مغصوبه به مالك براى غاصب متعذّر باشد ، بر غاصب واجب است بدل آن را به مالك بدهد ، و اين را بدل حيلوله مىگويند و مالك گرچه مالك اين بدل نمىشود ولى مىتواند تصرّف مالكانه بنمايد و اگر بدل را تلف كرد عين مغصوبه ملك غاصب مىشود ، و هر وقت تسليم عين مغصوبه براى غاصب ممكن شد بايد آن را به مالك بدهد و بدل را پس بگيرد و همهء منافع بدل در تمام مدتى كه تسليم عين مغصوبه متعذّر است مال مالك است .\r\n\r\n","description":"","footnote":"","page_name":" 330 ","page_number":330},
  {"content":"\r\n\r\n\r\nاحكام اموال گمشده\r\nمسأله 2112 - مالى گمشده‌اى را كه انسان پيدا مىكند ، اگر نشانه‌اى نداشته باشد يا قيمت آن كمتر از 6 / 12 نخود نقره باشد مىتواند براى خود بر دارد .\r\nمسأله 2113 - هرگاه چيزى كه پيدا كرده نشانه داشته باشد و قيمت آن به 6 / 12 نخود نقره برسد بايد تا يك سال به واسطهء گفتن يا نوشتن در محلى كه ممكن است صاحبش پيدا شود اعلام كند و اگر قبل از يك سال مأيوس از پيدا شدن صاحبش شود يا از اوّل از پيدا شدن صاحبش مأيوس است اعلام لازم نيست و بعد از يأس از پيدا شدن صاحب يا اعلام تا يك سال ، مىتواند آن را براى خود بردارد .\r\nمسأله 2114 - كسى كه مالى را پيدا كرده اگر به اندازه 6 / 12 نخود نقره باشد و نشانه هم داشته باشد اگر عمداً به دستورى كه گفته شد اعلام نكند معصيت كرده و در صورتى كه اميد به پيدا شدن صاحب آن داشته‌باشد باز هم واجب است اعلام كند .\r\nمسأله 2115 - اگر ديوانه يا نابالغ چيزى پيدا كند ، اگر كمتر از 6 / 12 نخود نقره باشد يا نشانه نداشته باشد مىتواند براى خود بردارد و اگر به مقدار 6 / 12 نخود نقره باشد و نشانه هم داشته باشد ولىّ او بايد اعلام نمايد و پس از يك سال اعلام يا مأيوس شدن از صاحبش ، ديوانه يا نابالغ مىتواند آن را براى خود بردارد .\r\nمسأله 2116 - اگر در بين سالى كه اعلام مىكند مال از بين برود چنانچه در نگهدارى آن كوتاهى نكرده باشد و به دستورى كه گفته شد اعلام نموده باشد ، چيزى بر او نيست ، و الّا بايد عوض آن را به حاكم شرع بدهد .\r\nمسأله 2117 - اگر كسى چيزى را پيدا كند و ديگرى بگويد مال من است ، در صورتى بايد به او بدهد كه اطمينان پيدا كند مال اوست و لازم نيست نشانه‌هايى را كه بيشتر اوقات صاحب مال هم متوجّهء آنها نيست بگويد .\r\nمسأله 2118 - اگر قيمت چيزى كه پيدا كرده به 6 / 12 نخود نقره برسد و نشانه هم داشته باشد چنانچه اعلام نكند و در مسجد يا جاى ديگرى بگذارد و آن چيز از بين برود ضامن است ، و\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nاگر به ديگرى بدهد يا ديگرى آن را بردارد هر دو ضامن هستند و بايد هر دو به دستورى كه گفته شد عمل كنند .\r\nمسأله 2119 - هرگاه چيزى پيدا كند كه اگر بماند فاسد مىشود در صورتى كه نشانه داشته باشد و به مقدار 6 / 12 نخود نقره باشد بايد آن را قيمت كند و آن را مصرف نمايد و به دستور مالى كه انسان پيدا مىكند عمل نمايد ، پس اگر صاحبش پيدا شد قيمت آن را به او مىدهد و اگر از پيدا شدن صاحبش مأيوس شود يا يك سال بگذرد مىتواند براى خود بردارد .\r\nمسأله 2120 - اگر چيزى را كه پيدا كرده همراه او باشد در صورتى كه قصدش اين باشد كه صاحب آن را پيدا كند اشكال ندارد و الّا حكم غصب را دارد .\r\nمسأله 2121 - اگر كفش او را ببرند و كفش ديگرى به جاى آن بگذارند چنانچه نشانه‌اى نداشته باشد يا قيمت آن كمتر از 6 / 12 نخود نقره باشد مىتواند براى خود بردارد ، و اگر قيمت آن از 6 / 12 نخود نقره بيشتر باشد و نشانه هم داشته باشد حكمش حكم مالى است كه انسان آن را پيدا مىكند .\r\nمسأله 2122 - اگر مالى را كه كمتر از 6 / 12 نخود نقره ارزش دارد پيدا كند و از آن صرف نظر نمايد و در مسجد يا جاى ديگر بگذارد چنانچه كسى آن را بردارد براى او حلال است .\r\nمسأله 2123 - مالى را كه انسان پيدا مىكند ، در تمام صورى كه گفته شد مىتواند براى خود بردارد ، بهتر است از طرف صاحبش به فقير صدقه دهد مخصوصاً اگر پيدا كننده غنى باشد و اگر بعد از صدقه دادن يا تلف شدن صاحبش پيدا شود بايد رضايت او را به دست آورد ، و همچنين است مجهول المالك كه اگر بعد از اينكه با اذن حاكم شرع به مصرف رساند صاحبش پيدا شود بايد او را راضى نمايد .\r\nمسأله 2124 - مالى را كه انسان در صندوق شخصى خود پيدا مىكند اگر شك داشته باشد كه مال خود اوست يا نه ، مال خود اوست و اگر يقين داشته باشد كه مال خود او نيست مجهول المالك است و بايد با اذن حاكم شرع به مصرف برسد ، و در صندوق بانكها و مانند آن چنانچه مبلغى زياد بيايد ، اگر معلوم باشد كه از غير بانك است و مالك آن معلوم نباشد نيز مجهول المالك است كه بايد با اذن حاكم شرع به مصرف برسد .\r\nمسأله 2125 - اگر چيزى را با پا و يا دست خود به كنارى بزند ولى آن را برندارد ضامن نيست و\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nهمچنين است اگر به ديگرى نشان دهد و او آن را بردارد بر كسى كه آن را نشان داده ضمانى نيست .\r\nمسأله 2126 - هرگاه از شخصى كه مال انسان را برده مالى نزد انسان باشد چنانچه از آمدن او مأيوس شد مىتواند به قيمت مالى كه از او برده از مال او تقاصّاً بردارد و بقيهء آن حكم مجهول المالك را دارد .\r\nمسأله 2127 - چيزهايى را كه براى اصلاح نزد ارباب صنايع مىآورند و صاحبان آنها نمىآيند ببرند به طورى كه صنعتگر از آمدن آنها مأيوس مىشود حكم مجهول المالك را دارد كه بايد با اذن حاكم شرع به مصرف برسانند .\r\nمسأله 2128 - اگر انسان حيوانى را پيدا كند حكم او حكم مالى است كه انسان پيدا مىكند ، و چنانچه صاحبش پيدا شود بايد حيوان را با منافع او به او بپردازد ، ولى مىتواند مخارجى را كه نموده از صاحبش بگيرد .\r\n\r\n","description":"","footnote":"","page_name":" 333 ","page_number":333},
  {"content":"\r\n\r\n\r\nاحكام خوردنيها و آشاميدنيها\r\n\r\nحيوانات حلال گوشت و حرام گوشت\r\nمسأله 2129 - اگر حيوان حلال گوشتى را ذبح شرعى كنند خوردن گوشت آن حلال است ، خواه اهلى باشد مانند گاو و گوسفند يا وحشى باشد مانند آهو و بز كوهى ، همچنين اگر حيوان حلال گوشتى را كه وحشى است شكار كنند حلال است .\r\nمسأله 2130 - از حيوانات دريايى فقط ميگو و ماهى فلس‌دار حلال است و ساير حيوانات آبى از قبيل نهنگ و خرچنگ و قورباغه و امثال اينها حرام مىباشد .\r\nمسأله 2131 - گوشت شتر ، گاو ، گوسفند ، آهو ، گوزن ، گاو وحشى ، قوچ ، بز كوهى و گوره خر حلال است ، و همچنين گوشت پرندگانى مانند انواع كبوتر ، كبك ، تيهوج ، قطا ، مرغ خانگى ، انواع گنجشك و امثال اينها حلال است ، گوشت پرستو حلال ولى كشتن آن مكروه است چنان كه خوردن گوشت اسب ، قاطر ، الاغ و هدهد كراهت دارد .\r\nمسأله 2132 - حيواناتى كه نيش و چنگال دارند مانند شير ، پلنگ ، گرگ ، روباه و گربه و همچنين حيواناتى نظير فيل ، خرس ، بوزينه و خرگوش كه منسوخ ناميده شده‌اند و همچنين حشرات و خزندگان مانند موش ، مار ، سوسمار ، عقرب ، سوسك ، مگس و كرم و همچنين پرندگانى كه چنگال دارند مانند باز ، عقاب و كلاغ حرام گوشت مىباشند .\r\nمسأله 2133 - معمولًا پرندگان حلال گوشت از حرام گوشت به دو راه شناخته مىشوند :\r\nاوّل : هنگام پرواز ، بال زدن آنها بيشتر باشد از نگه داشتن بال ، پس پرنده‌اى كه بال زدنش بيشتر باشد حلال است و پرنده‌اى كه بيشتر بال را نگه مىدارد حرام است .\r\nدوّم : پرنده‌اى كه سنگدان يا چينه‌دان يا انگشت جدايى مانند شَست انسان دارد حلال و پرنده‌اى كه اينها را ندارد حرام است .\r\nمسأله 2134 - تخم و شير از حيوان حلال گوشت حلال است و از حيوان حرام گوشت حرام است ، و تخم ماهى كه به آن خاويار مىگويند اگر از ماهى فلس‌دار باشد حلال است .\r\nمسأله 2135 - اگر شك داشته باشيم حيوانى حلال گوشت است يا حرام گوشت ، خوردن گوشت و\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nشير و تخم آن حلال است .\r\nمسأله 2136 - هر حيوان حرام گوشت چه اهلى باشد مثل گربه و چه وحشى باشد مانند شير ، پلنگ و عقاب ، اگر ذبح يا شكار شود گوشت و پوست آن پاك است گرچه خوردن آن حرام است مگر سگ و خوك كه نجس العين هستند و با ذبح يا شكار پاك نمىشوند .\r\nمسأله 2137 - حيوانهايى كه خون جهنده دارند ( يعنى حيوانهايى كه اگر رگ آنها را ببرند خون از آن جستن مىكند ) خواه حلال گوشت باشند يا حرام گوشت اگر به خودى خود بميرند نجسند ولى حيوانهايى كه خون جهنده ندارند مثل مار و ماهى اگر به خودى خود بميرند پاك هستند گرچه خوردن آنها حرام است .\r\nمسأله 2138 - حيوان حلال گوشت وحشى در صورتى با شكار كردن پاك و حلال مىشود كه بتواند فرار كند يا پرواز نمايد ، بنابراين بچهء آهو كه نمىتواند فرار كند و بچهء كبك كه نمىتواند پرواز نمايد با شكار كردن پاك و حلال نمىشود .\r\nمسأله 2139 - اگر از شكم حيوان زنده بچهء مرده‌اى بيرون آيد يا آن را بيرون آورند خوردن گوشت آن حرام است .\r\nمسأله 2140 - اگر چيزى را كه روح دارد از حيوان زنده جدا نمايند ، مثلًا دنبه يا مقدارى گوشت از گوسفند زنده ببرند نجس و حرام مىباشد .\r\n\r\nاجزاء حرام حيوانات حلال گوشت\r\nمسأله 2141 - پانزده چيز از حيوانات حلال گوشت حرام است :\r\n1 - خون .\r\n2 - فضله .\r\n3 - نرى .\r\n4 - فرج .\r\n5 - بچه دان و جفت .\r\n6 - غدد كه آن را دشول مىگويند .\r\n7 - تخم كه آن را دنبلان مىگويند .\r\n8 - چيزى كه در مغز كله است و به شكل نخود مىباشد .\r\n\r\n","description":"","footnote":"","page_name":" 335 ","page_number":335},
  {"content":"\r\n\r\n9 - مغز حرام كه در ميان تيرهء پشت است .\r\n10 - پيى كه در دو طرف تيرهء پشت است .\r\n11 - زهره‌دان .\r\n12 - سپرز ( طحال ) .\r\n13 - بول دان ( مثانه ) .\r\n14 - حدقهء چشم .\r\n15 - چيزى كه در ميان سم است و به آن ذات الاشاجع مىگويند .\r\nمسأله 2142 - خوردن چيزهاى نجس و همچنين خوردن چيزهاى خبيث كه طبيعت انسان از آن متنفر است گرچه پاك باشد نظير آب دماغ و همچنين چيزى كه ضرر دارد و داعى عقلائى بر آن نيست مثل خاك و گِل و مواد مخدر حرام است ، ولى خوردن كمى از تربت حضرت سيّد الشهدا عليه السلام براى شفا اشكال ندارد بلكه مستحب است .\r\nمسأله 2143 - خوردن يا استعمال انواع موادّ مخدّر مانند ترياك ، هروئين ، حشيش و نظاير آن و همچنين استفاده از قرصهاى مخدّر و روانگردان و نظاير آن كه انسان را از حالت عادى خارج مىكند ، حرام است .\r\nمسأله 2144 - استعمال دخانيات نظير سيگار ، قليان و پيپ ، مخصوصاً براى جوانان ، سزاوار نيست .\r\nو اميد است اين عيب به طور كلّى از دامن مسلمانان زدوده شود .\r\nمسأله 2145 - اگر با حيوانى نزديكى كنند همه چيز آن نظير سگ و خوك نجس است ، و اگر از حيوانهايى باشد كه از گوشت و شير آنها استفاده مىشود نظير گاو و گوسفند ، بايد آن حيوان را ذبح كنند و لاشهء آن را بسوزانند ، و اگر از حيوانهايى باشد كه از آن استفاده سوارى مىكنند مثل اسب و الاغ بايد از آن شهر بيرون برده شود ، و در هر دو صورت بايد خسارت آن را كسى كه با آن نزديكى كرده بپردازد .\r\nمسأله 2146 - حيوانى كه خوراك آن بر حسب عادت منحصر به مدفوع انسان شده است همه چيز آن نجس است و در صورتى كه آن را استبراء كنند يعنى تا مدتى آن را از خوردن نجاست باز دارند به نحوى كه ديگر نگويند نجاست‌خوار است پاك مىشود .\r\nمسأله 2147 - آشاميدن شراب حرام و در بعضى از اخبار بزرگترين گناه شمرده شده است و اگر كسى\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nآن را حلال بداند در صورتى كه متوجّه باشد كه لازمهء حلال دانستن آن تكذيب خدا و پيغمبر مىباشد كافر است . از حضرت امام جعفر صادق عليه السلام روايت شده است كه فرمودند : شراب ريشهء بديها و منشأ گناهان است و كسى كه شراب بخورد خدا و فرشتگان و پيغمبران و مؤمنين او را لعنت مىكنند و تا چهل روز نماز او قبول نمىشود و روز قيامت روى او سياه است و زبان او از دهانش بيرون مىآيد و آب دهان او به سينه‌اش مىريزد و فرياد تشنگى او بلند است .\r\nمسأله 2148 - منظور از شراب هر مايع مست كننده‌اى است نظير عرق و آبجو و مانند اينها و نوشيدن آن حتّى يك قطره و كمتر از آن نيز حرام است .\r\nمسأله 2149 - سر سفره‌اى كه در آن شراب مىخورند ، اگر انسان يكى از آنان حساب شود نبايد بنشيند و از چيز خوردن از آن سفره هم بايد اجتناب كرد هرچند غذاى حلالى باشد .\r\nمسأله 2150 - اگر كسى بداند مسلمانى حوايج ضرورى دارد ، مثل اينكه خود او يا زن و بچهء او گرسنه يا تشنه‌اند يا بىلباس يا بىمسكن هستند و بتواند حوايج ضرورى او را برآورد رفع آن حوايج بر هر كسى كه بداند واجب است .\r\n\r\nمستحبّات و مكروهات غذا خوردن\r\nمسأله 2151 - سيزده كار در غذا خوردن مستحب است :\r\nاوّل : هر دو دست را پيش از غذا بشويد .\r\nدوّم : بعد از غذا دست خود را بشويد و با دستمال خشك كند ( اگر با قاشق نخورده باشد ) .\r\nسوّم : ميزبان پيش از همه شروع به غذا خوردن كند و بعد از همه دست بكشد .\r\nچهارم : در اوّل غذا بسم اللَّه و آخر غذا الحمد للَّه‌بگويد .\r\nپنجم : با دست راست غذا بخورد .\r\nششم : اگر چند نفر سر يك سفره نشسته‌اند هر كسى از غذاى جلوى خودش بخورد .\r\nهفتم : لقمه را كوچك بردارد و با عجله غذا نخورد و غذا را خوب بجود .\r\nهشتم : بعد از غذا خلال نمايد .\r\nنهم : آنچه بيرون سفره مىريزد جمع كند و بخورد ولى اگر در بيابان غذا مىخورد مستحب\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nاست آنچه‌مىريزد براى پرندگان و حيوانات بگذارد .\r\nدهم : بعد از خوردن غذا به پشت بخوابد و پاى راست را روى پاى چپ بيندازد .\r\nيازدهم : در اوّل غذا و آخر آن نمك بخورد .\r\nدوازدهم : ميوه را پيش از خوردن با آب بشويد .\r\nسيزدهم : باقى نگذاشتن غذا در ظرف ، بلكه پاك كردن ظرف غذا .\r\nمسأله 2152 - يازده كار در غذا خوردن مكروه است :\r\nاوّل : در حال سيرى غذا خوردن .\r\nدوّم : پر خوردن ، و در خبر است كه خداوند عالم از شكم پر بدش مىآيد .\r\nسوّم : نگاه كردن به صورت ديگران در موقع غذا خوردن .\r\nچهارم : خوردن غذاى داغ .\r\nپنجم : فوت كردن غذا .\r\nششم : بعد از گذاشتن نان در سفره ، منتظر چيز ديگر شدن .\r\nهفتم : پاره كردن نان با كارد .\r\nهشتم : گذاشتن نان زير ظرف غذا .\r\nنهم : پاك كردن گوشتى كه به استخوان چسبيده به طورى كه چيزى در آن نماند .\r\nدهم : پوست كندن ميوه‌هايى كه با پوست خورده مىشود .\r\nيازدهم : دور انداختن ميوه پيش از آنكه كاملًا آن را بخورد .\r\n\r\nمستحبّات و مكروهات آشاميدن آب\r\nمسأله 2153 - شش كار در آشاميدن آب مستحب است :\r\nاوّل : آب را به طور مكيدن بياشامد .\r\nدوّم : در روز ايستاده آب بخورد .\r\nسوّم : پيش از آشاميدن آب بسم اللَّه و بعد از آن الحمدللَّه بگويد .\r\nچهارم : به سه نفس آب بياشامد .\r\nپنجم : از روى ميل آب بياشامد .\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nششم : بعد از آشاميدن آب حضرت ابا عبداللَّه عليه السلام و اهل‌بيت ايشان را ياد كند و قاتلان آن حضرت را لعنت نمايد .\r\nمسأله 2154 - هفت كار در آشاميدن آب مكروه است :\r\nاوّل : زياد آشاميدن آب .\r\nدوّم : آشاميدن آب بعد از غذاى چرب .\r\nسوّم : در شب ، ايستاده آب آشاميدن .\r\nچهارم : آشاميدن آب با دست چپ .\r\nپنجم : آشاميدن آب از ظرف شكسته .\r\nششم : آشاميدن آب از جايى كه دستهء ظرف است .\r\nهفتم : فوت كردنِ آشاميدنىها .\r\n\r\n","description":"","footnote":"","page_name":" 339 ","page_number":339},
  {"content":"\r\n\r\n\r\nاحكام كشتن حيوانات و شكار\r\n\r\nشرايط سر بريدن و شكار حيوانات\r\nمسأله 2155 - سر بريدن حيوان پنج شرط دارد :\r\nاوّل : چهار رگ از پايين برآمدگى زير گلو به طور كامل ببرند ، گرچه بريدن دو رگِ بزرگ كفايت مىكند . ولى اگر نشود چهار رگ يا لااقل دو رگِ بزرگ را ببرند ، نظير اينكه گرگ بعضى از چهار رگ را كنده باشد يا حيوان در چاه افتاده باشد يا سركش شده باشد ، اگر كارد و مانند آن را بر آن بزنند كه خون متعارف از آن جارى شود ، كفايت مىكند .\r\nدوّم : كسى كه سر حيوان را مىبرد بايد مسلمان باشد .\r\nسوّم : سر حيوان را با چيزى ببرند كه از آهن باشد . كاردهاى استيل و مانند آن چون از جنس آهن است اشكال ندارد . ولى در صورت ضرورت يا نبود آهن با هر چيزى كه رگها را جدا كنند كفايت مىكند ، بلكه در صورت اختيار هم كفايت مىكند ، ولى بهتر است كه از آهن باشد .\r\nچهارم : موقع سر بريدن ، بدن حيوان رو به قبله باشد ( اگر ايستاده است جلوى بدن او و اگر خوابيده يا آويزان است شكم و سينهء او رو به قبله باشد ) ولى اگر فراموش كند يا مسأله را نداند يا نداند قبله از كدام طرف است يا نتواند حيوان را رو به قبله كند اشكال ندارد .\r\nپنجم : وقتى مىخواهد سر حيوان را ببرد نام خدا را ببرد و همين قدر كه بگويد بسم اللَّه ، يا به نام خدا ، و مانند اينها كافى است ، ولى اگر از روى ندانستن يا فراموشى نام خدا را نبرد اشكال ندارد .\r\nمسأله 2156 - شتر را به جاى ذبح بايد نحر كرد ، يعنى كارد را در گودى پايين گردنش فرو كنند و فرق نمىكند كه ايستاده باشد يا زانوها را به زمين زده باشد يا خوابيده باشد ولى بهتر است كه ايستاده باشد و آنچه در ذبح گفته شد در نحر هم بايد مراعات شود .\r\nمسأله 2157 - اگر به جاى اينكه شتر را نحر كنند سر آن را ببرند ، و يا به جاى اينكه غير شتر را ذبح كنند آن را نحر كنند فايده ندارد .\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nمسأله 2158 - ذبح بايد روى حيوان زنده واقع شود و اگر معلوم نيست زنده است يا مرده بايد در موقع سر بريدن حركتى داشته باشد گرچه چشم يا دم خود را حركت‌دهد ، و اگر حركتى نداشت گرچه خون فراوانى هم از او برودحلال‌نيست .\r\nمسأله 2159 - اگر حيوانى را شكار كنند يا سر ببرند و بچهء مرده‌اى از شكمش بيرون آورند چنانچه خلقت آن بچه كامل باشد و مو يا پشم در بدنش روييده باشد پاك و حلال است .\r\nمسأله 2160 - سر بريدن حيوانات به وسيلهء دستگاههاى ماشينى ، اگر شرايط گذشته در آن رعايت شود جايز است ، گرچه سر حيوان را از قفا ببرد و يا يك مرتبه قطع كند و اگر چند مرغ يا حيوان را با هم سر ببرد يك بسم اللَّه براى همه آنها كافى است ولى اگر يك يك سر مىبرد بايد براى هر كدام نام خدا تكرار شود .\r\nمسأله 2161 - اگر حيوان را قبل از ذبح شوك دهند تا كمى بىحس شود و بعد سر او را به واسطه دست يا دستگاه ببرند اشكال ندارد .\r\nمسأله 2162 - گوشتها ، مرغها و ماهيهايى كه در بازار مسلمانها موجود است اگر شك كنيم كه حلال است يا نه ، محكوم به حلّيّت است و اگر بدانيم از بلاد كفر آورده‌اند و احتمال بدهيم كه بررسى كرده‌اند نيز محكوم به حلّيّت است ، اگر بدانيم بررسى نكرده‌اند پاك است ولى خوردن آن حرام است ، و چنانچه بدانيم ذبح شرعى نشده است علاوه بر اينكه خوردن آن حرام است نجس هم مىباشد .\r\nمسأله 2163 - اگر شكارِ حيوان يا صيد ماهى صرفاً براى لهو و خوش گذرانى باشد ، حرام است و چنانچه براى تهيّهء معاش و يا براى كسب و زياد كردن مال باشد ، حرام نيست . و در هر صورت اگر رعايتِ ساير موارد شرعى در شكار يا صيد ماهى شده باشد ، خوردن آن اشكال ندارد .\r\n\r\nمستحبّات و مكروهات سر بريدن و شكار حيوانات\r\nمسأله 2164 - چهار كار در سر بريدن حيوانات مستحب است :\r\nاوّل : موقع سر بريدن گوسفند دو دست و يك پاى آن را ببندند و پاى ديگرش را باز بگذارند ، و موقع سربريدن گاو چهار دست و پايش را ببندند و دم آن را باز بگذارند ، و موقع كشتن شتر دو دست آن را از پايين تا زانو ، يا تا زير بغل به يكديگر ببندند و\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nپاهايش را باز بگذارند ، و مستحب است مرغ را بعد از سر بريدن رها كنند تا پر و بال بزند .\r\nدوّم : كسى كه حيوان را مىكشد رو به قبله باشد .\r\nسوّم : پيش از كشتن حيوان آب جلوى آن بگذارد .\r\nچهارم : كارى كنند كه حيوان كمتر اذيت شود مثلًا كارد را خوب تيز كنند و با عجله سر حيوان را ببرند .\r\nمسأله 2165 - هفت كار در كشتن حيوانات مكروه است :\r\nاوّل : آنكه كارد را پشت حلقوم فرو كنند و به طرف جلو بياورند كه حلقوم از پشت بريده شود ، يا سر را از قفا ببرند .\r\nدوّم : در جايى حيوان را بكشند كه حيوان ديگر آن را ببيند .\r\nسوّم : در شب يا پيش از ظهر روز جمعه سر حيوان را ببرند ، ولى در صورت احتياج عيبى ندارد .\r\nچهارم : خود انسان چهارپايى را كه پرورش داده است بكشد .\r\nپنجم : پيش از بيرون آمدن روح پوست حيوان را بكنند .\r\nششم : پيش از بيرون آمدن روح مغز حرام را كه در تيرهء پشت است ببرند .\r\nهفتم : پيش از بيرون آمدن روح سر حيوان را از بدنش جدا كنند .\r\n\r\nشكار با اسلحه\r\nمسأله 2166 - هرگاه حيوان وحشى را با اسلحه شكار كنند با پنج شرط پاك است و اگر حلال گوشت باشد ، حلال نيز مىشود .\r\nاوّل : آنكه با اسلحهء برندهء مانند كارد و شمشير ، يا نيزه و تفنگ باشد ، به طورى كه بدن حيوان را پاره كند و از او خون جارى گردد .\r\nدوّم : آنكه شكار كننده مسلمان باشد خواه زن باشد يا مرد ، بالغ باشد يا غيربالغ ، شيعه باشد يا سنى ، ولى بايد ناصبى نباشد .\r\nسوّم : اسلحه را براى شكار كردن حيوان به كار برد و اگر مثلًا جايى را نشان كند و اتفاقاً حيوانى را بكشد خوردن گوشت آن حرام است .\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nچهارم : در وقت به كار بردن اسلحه نام خدا را ببرد ولى اگر فراموش كند يا مسأله را نداند اشكال ندارد .\r\nپنجم : وقتى به حيوان برسد كه مرده باشد و چنانچه وقتى برسد كه حيوان جان دارد بايد آن را ذبح كند .\r\nمسأله 2167 - اگر دو نفر حيوانى را شكار كنند ، و يكى از آنان مسلمان و ديگرى كافر باشد ، يا يكى از آن دو نام خدا را نبرد آن حيوان حلال نيست .\r\nمسأله 2168 - اگر بعد از آنكه حيوانى را تير زدند ، مثلًا از كوه پرت شود يا در آب بيفتد و انسان بداند كه حيوان به واسطهء تير و پرت شدن از كوه يا افتادن در آب جان داده ، حلال نيست .\r\nمسأله 2169 - اگر به واسطه شكار كردن حيوان دو نيم شود ، چنانچه وقتى برسد كه حيوان جان داده است هر دو قسمت حلال است امّا اگر حيوان زنده است چنانچه وقت براى سر بريدن دارد آن قسمتى كه در آن سر نيست حرام است و آن قسمت ديگر حلال است اگر آن را ذبح كند .\r\n\r\nشكار با سگ\r\nمسأله 2170 - اگر سگ شكارى حيوان وحشى را شكار كند ، با شش شرط پاك است و اگر حلال گوشت باشد حلال نيز مىشود .\r\nاوّل : سگ را براى شكار تربيت كرده باشند .\r\nدوّم : كسى او را براى شكار بفرستد و اگر از خودش برود فايده ندارد .\r\nسوّم : فرستنده مسلمان باشد خواه زن باشد يا مرد ، بالغ باشد يا غيربالغ ، شيعه باشد يا سنى ، ولى بايد ناصبى نباشد .\r\nچهارم : وقت فرستادن سگ ، نام خدا را ببرد ولى اگر از روى فراموشى يا ندانستن مسأله آن را ترك كند اشكال ندارد ، و اگر وقت فرستادن سگ ، نام خدا را نبرد و پيش از آنكه سگ به شكار برسد نام خدا را ببرد حلال است .\r\nپنجم : شكار به واسطهء زخمى كه از دندان سگ پيدا كرده بميرد ، پس اگر سگ شكار را خفه كند يا شكار از دويدن يا ترس بميرد حلال نيست .\r\nششم : كسى كه سگ را فرستاده وقتى برسد كه شكار جان داده باشد امّا اگر وقتى برسد كه شكار جان دارد بايد آن را ذبح كند .\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nمسأله 2171 - هرگاه چند سگ را براى شكار حيوانى بفرستد ، اگر شرايطى كه گفته شد در همهء آنها مراعات شود شكار حلال است ، و اگر همه را با هم بفرستد يك بسم اللَّه براى همه آنها كافى است ، و اگر در بعضى از آنها شرايط مراعات نشود شكار حرام است ، و اگر چند نفر يك سگ يا سگهايى را بفرستند بايد همه مسلمان باشند و در وقت فرستادن نام خدا را ببرند .\r\nمسأله 2172 - اگر سگ را براى شكار حيوانى بفرستد و آن سگ حيوان ديگرى را شكار كند آن شكار حلال است ، و نيز اگر آن حيوان را با حيوان ديگرى شكار كند هر دوى آنها حلال مىباشند .\r\nمسأله 2173 - اگر با سگ گلّه يا باز يا حيوان ديگرى غير از سگ شكارى ، حيوانى را شكار كند آن شكار حلال نيست .\r\n\r\nاحكام صيد ماهى\r\nمسأله 2174 - ماهى اگر فلس داشته باشد خواه فلس آن كم باشد يا زياد ، حتّى اگر چند فلس بيشتر نداشته باشد ، كوچك باشد يا بزرگ ، حتّى فلسهاى ذرّه بينى و مانند آن كه به حسب ظاهر ديده نمىشود ، محكم باشد يا سست ، حتّى ماهيانى كه فلس آنها به اندازه‌اى سست است كه در دام و مانند آن مىريزد ، اگر كسى مسلمان باشد يا غير مسلمان ، آن را از آب بگيرد خوردن آن حلال است ، در خارج آب بميرد يا در داخل آب ، بنابراين اگر تور ماهيگيرى را در آب بيندازند و بعضى از ماهيها در تور يا هنگام خارج كردن از تور بميرند حلال است ولى اگر ماهى از آب بيرون بيفتد يا موج آن را بيرون بيندازد يا آب فرو رود و ماهى در خشكى بماند و بميرد پاك است ولى خوردن آن حرام است .\r\nمسأله 2175 - كنسرو ماهى كه از بلاد كفر مىآورند ، حلال و خوردن آن مانعى ندارد .\r\nمسأله 2176 - خوردن ماهى زنده اشكال ندارد همانگونه كه اگر پيش از جان دادن او را بكشند يا بريان كنند مانعى ندارد .\r\n\r\n","description":"","footnote":"","page_name":" 344 ","page_number":344},
  {"content":"\r\n\r\n\r\nاحكام صيد ملخ\r\nمسأله 2177 - اگر ملخ را چه بيابانى و چه دريايى با دست يا به وسيلهء ديگرى زنده بگيرند بعد از جان دادن خوردن آن حلال است و لازم نيست كسى كه آن را مىگيرد مسلمان باشد و در موقع گرفتن نام خدا را ببرد ، ولى اگر ملخ به خودى خود مرده باشد يا هنوز بال در نياورده باشد و كسى آن را بگيرد خوردن آن حرام است .\r\n\r\n","description":"","footnote":"","page_name":" 345 ","page_number":345},
  {"content":"\r\n\r\n\r\nاحكام نذر و عهد و قسم\r\nمسأله 2178 - نذر آن است كه انسان بر خود واجب كند كه كار خيرى را براى خدا به جا آورد ، يا كارى را كه نكردن آن بهتر است براى خدا ترك نمايد .\r\nمسأله 2179 - نذر بايد با زبان گفته شود و قصد آن در دل كافى نيست و لازم نيست آن را به عربى بگويد ، و اگر بگويد چنانچه مريض من خوب شود هزار تومان به فقير مىدهم نذر او صحيح است .\r\nمسأله 2180 - نذر كننده بايد مكلّف و رشيد باشد و آن كار براى او مقدور باشد و به اختيار و قصد خود نذر كند بنابراين نذر كردن كسى كه او را مجبور كرده‌اند يا به واسطهء عصبانى شدن بىاختيار نذر كرده صحيح نيست و همچنين سفيه و كسى كه حاكم شرع او را از تصرّف در اموالش منع كرده است نذرهاى مربوط به اموالشان صحيح نيست .\r\nمسأله 2181 - نذر زن احتياج به اجازه شوهر ندارد و همچنين نذر فرزند احتياج به اجازه پدر و مادر ندارد ولى اگر مزاحم حقوق شوهر شد يا مايهء آزار پدر يا مادر شد ، نذر آنها باطل مىشود حتّى اگر آنها قبلًا اجازه داده باشند .\r\nمسأله 2182 - اگر نذر كند كه كار مباحى را انجام دهد يا ترك نمايد ، اگر انجام آن از جهتى بهتر باشد مثلًا نذر كند در اطاق خلوتى نماز بخواند چون حضور قلب پيدا مىكند ، نذر او صحيح است و نيز اگر ترك آن از جهتى بهتر باشد مثلًا براى اينكه دود مضر است نذر كند كه آن را استعمال نكند نذر او صحيح مىباشد .\r\nمسأله 2183 - اگر نذر كند عملى را انجام دهد ، بايد همانطور كه نذر كرده به جا آورد پس اگر نذر كند كه وقتى مريض او خوب شد صدقه بدهد ، چنانچه پيش از آنكه خوب شود صدقه را بدهد كافى نيست .\r\nمسأله 2184 - هرگاه نذر كند كار خيرى را انجام دهد ولى وقت و مقدار آن را معيّن نكند ، مثلًا نذر كند كه نماز بخواند و مقدار و خصوصيات آن را معيّن نكند خواندن يك نماز دو ركعتى كافى است .\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nمسأله 2185 - اگر نذر كند روز معيّنى را روزه بگيرد و بدون عذر در آن روز مسافرت كند روزهء آن روز بر او واجب نيست و قضا و كفّاره نيز ندارد و همچنين است اگر عذرى براى او پيدا شود مثل اينكه مريض شود يا زن حيض شود .\r\nمسأله 2186 - اگر انسان بدون عذر به نذر خود عمل نكند بايد كفّاره بدهد و كفّارهء آن كفّاره قسم است ( ده فقير را سير نمايد يا بپوشاند و اگر نتواند بايد سه روز روزه بگيرد ) مگر آنكه براى تخلّف نذر ، كفّاره‌اى معيّن كند كه در صورت تخلّف همان چيز بر او واجب مىشود .\r\nمسأله 2187 - كسى كه نذر كرده عملى را ترك كند ، اگر از روى فراموشى يا ناچارى يا اشتباه آن عمل را انجام دهد كفّاره بر او واجب نيست .\r\nمسأله 2188 - اگر به واسطهء نذر چيزى بر ذمّهء او آمده باشد و بميرد لازم نيست ورثه آن نذر را ادا كنند گرچه ميّت را برى الذمّه كردن بسيار شايسته است ، ولى اگر چيز معيّنى را نذر كرده ، بايد ورثه آن را به مصرف نذر برسانند .\r\nمسأله 2189 - هر چيز معيّنى كه نذر روى آن آمده باشد نماء آن هم جزو نذر است مثلًا گوسفندى را كه براى صدقه يا براى يكى از امامان و مانند اينها نذر كرده‌اند پشم ، شير ، بچهء آن و مقدارى كه چاق مىشود جزو نذر است ، مگر آن كه فقط گوشت آن را نذر كرده باشند .\r\nمسأله 2190 - اگر براى امام عليه السلام يا امامزاده و مانند آن نذر كند ، همانگونه كه مىتواند به مصارف حرم برساند ، مىتواند با قصد اينكه براى آن امام عليه السلام باشد در مطلق كارهاى خير مصرف كند .\r\nمسأله 2191 - هرگاه نذر كند كارى را انجام دهد چنانچه معلوم شود كه آن كار مورد نداشته است يا مورد آن از بين رفته است ، مثلًا نذر كند كه اگر مريض او خوب شود عملى را انجام دهد بعد معلوم شود كه پيش از نذر كردن مريض خوب شده ، يا مالى را نذر جبهه كند ولى جنگ تمام شود ، عمل كردن به آن نذر لازم نيست .\r\nمسأله 2192 - هرگاه پدر يا مادرى نذر كند دختر خود را به سيّد شوهر دهد نذر آنها اعتبارى ندارد ، و هنگامى كه دختر به حدّ بلوغ رسيد اختيار با خود اوست .\r\nمسأله 2193 - هيچ فرقى بين نذر و عهد نيست مگر در تلفّظ ، مثلًا اگر بگويد با خدا عهد مىكنم كه هر شب نماز شب بخوانم يا اگر مريض من خوب شد هزار تومان صدقه مىدهم ، به آن عهد مىگويند و اگر بگويد با خدا نذر مىكنم كه هر شب نماز شب بخوانم يا با خدا نذر مىكنم كه\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nاگر مسافر من سالم برگشت فلان كار خير را انجام بدهم ، به آن نذر مىگويند و كليهء مسائلى كه در نذر گفته شد در عهد نيز مىآيد .\r\nمسأله 2194 - قسم آن است كه به يكى از اسمهاى خداوند متعال قسم بخورد كه كارى را انجام دهد يا ترك كند گرچه آن كار مباح باشد ( يعنى متعلق قسم راجح نباشد ) .\r\nمسأله 2195 - كليهء مسائلى كه در نذر گفته شد در قسم نيز مىآيد مگر اينكه مورد نذر و عهد بايد راجح باشد ( فعل واجب يا مستحب و يا ترك حرام و مكروه ) ولى مورد قسم لازم نيست راجح باشد ولى بايد مرجوح هم نباشد ( مثل ترك واجب يا مستحب و يا فعل حرام يا مكروه ) .\r\nمسأله 2196 - قَسَم خوردن بر سه قسم است :\r\nاوّل : قَسَمى كه نظير نذر و عهد است و چيزى را بر خود واجب يا حرام مىكند كه اگر بر طبق قَسَم عمل نكرد بايد كفّاره بدهد .\r\nدوّم : قَسَمى كه منكر پيش قاضى بايد بخورد . كه اين قَسَم مربوط به باب قضاوت است .\r\nسوّم : براى اثبات يا نفى چيزى نزد مردم قسم بخورد مثلًا فروشنده بگويد اين جنس را به خدا قسم به اين مبلغ خريده‌ام كه اگر دروغ بگويد از گناهان بزرگ است ولى كفّاره ندارد و اگر راست باشد مكروه است ، ولى اگر براى كار خوبى باشد نظير اينكه خودش يا ديگرى از شرّ ظالمى نجات پيدا كند قسم بخورد مكروه نيست بلكه گاهى واجب مىشود گرچه قسم دروغ هم باشد .\r\nمسأله 2197 - قسم خوردن به مقدسات دينى غير از اسمهاى خداوند در صورت اوّل و دوّم ( كه در مسأله قبل گفته شد ) اثر و فايده‌اى ندارد و در قسم سوّم اگر راست باشد مكروه و اگر دروغ باشد از گناهان بزرگ است ولى كفّاره ندارد .\r\n\r\n","description":"","footnote":"","page_name":" 348 ","page_number":348},
  {"content":"\r\n\r\n\r\nاحكام وقف\r\nمسأله 2198 - اگر كسى كه رشيد است و مىتواند در مال خود تصرّف كند ( محجور و سفيه نيست ) با قصد و اختيار چيزى را در راه خدا وقف كند از ملك او خارج مىشود و براى آن كار متعيّن مىشود .\r\nمسأله 2199 - لازم نيست صيغهء وقف را به عربى بخوانند ، بلكه اگر مثلًا بگويد اين ملك را مسجد نمودم وقف صحيح است بلكه صيغهء وقف هم لازم نيست پس اگر به قصد وقف ملكى را مسجد نمايد وقف صحيح است . و محتاج به قبول هم نيست ولى تحويل مورد وقف به كسى كه براى او وقف شده لازم است ، و اگر تحويل ندهد گرچه صيغه هم خوانده باشد وقف محقق نمىشود بنابراين تا در آن ملك نماز خوانده نشده آن ملك مسجد نمىشود و اگر چيزى را بر اولاد صغير خود وقف كند و به قصد اينكه آن چيز ملك آنان شود از طرف آنان نگه‌دارى نمايد وقف صحيح است .\r\nمسأله 2200 - وقف لازم نيست هميشگى يا از موقع خواندن صيغه باشد بلكه مىتواند بگويد اين مال تا ده سال وقف باشد يا بعد از مردن من وقف باشد .\r\nمسأله 2201 - اگر مالى را براى اشخاصى كه بعضى از آنها به دنيا آمده‌اند وقف كند وقف صحيح است و آنها كه به دنيا نيامده‌اند بعد از آمدن به دنيا با ديگران شريك مىشوند و همچنين اگر مالى را فقط براى كسانى كه به دنيا نيامده‌اند وقف كند نيز صحيح است .\r\nمسأله 2202 - اگر چيزى را بر خودش وقف كند مثل آنكه دكانى را وقف كند كه عايدى آن را بعد از مرگ او خرج مقبره‌اش نمايند صحيح است و نيز اگر مثلًا مالى را بر فقرا وقف كند و خودش فقير شود مىتواند از منافع وقف استفاده نمايد .\r\nمسأله 2203 - اگر براى چيزى كه وقف كرده متولّى معيّن كند بايد مطابق قرارداد او رفتار نمايند و اگر معيّن نكند اختيار با حاكم شرع است مگر آن كه بر افراد مخصوصى وقف كرده باشد كه در اين صورت در استفاده از وقف اجازهء حاكم شرع لازم نيست .\r\nمسأله 2204 - اگر متولّى وقف ملك را اجاره داده باشد و بميرد ، اجاره باطل نمىشود ، ولى اگر كسانى\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nكه ملك بر آنها وقف شده آن را اجاره دهند و بميرند در صورتى اجاره صحيح است كه ديگران آن را اجازه دهند .\r\nمسأله 2205 - اگر متولّى وقف بميرد يا خيانت كند و يا از عهده ادارهء وقف برنيايد بايد مراجعه به حاكم شرع شود تا حاكم شرع متولّى يا ناظر معيّن نمايد .\r\nمسأله 2206 - فرش يا چيز ديگرى را كه براى جايى وقف كرده‌اند مىشود براى آنچه وقف شده در جاى ديگر مصرف كنند مگر اينكه وقف مخصوص آنجا باشد .\r\nمسأله 2207 - هر جا كه حاكم شرع فروش يا تبديل وقف را صلاح بداند مىتواند وقف را تبديل نمايد و يا بفروشد نظير اينكه مالى را كه وقف كرده‌اند بدون استفاده بماند و يا به طورى خراب شود كه نتوانند استفاده‌اى را كه مال براى آن وقف شده از آن ببرند ، يا بين كسانى كه مال را براى آنان وقف كرده‌اند اختلاف پيدا شود و خوف آن برود كه مال يا جانى تلف شود .\r\nمسأله 2208 - اگر ملكى را مثلًا براى تعمير مسجدى وقف نمايند ، چنانچه آن مسجد احتياج به تعمير ندارد با اذن حاكم شرع عايدات آن ، در غير تعمير ، يا تعمير مسجد ديگر و مانند اينها مصرف مىشود .\r\nمسأله 2209 - اگر ملكى را وقف كند كه عايدى آن خرج چند چيز شود ، در صورتى كه نداند كه براى هر يك چه مقدار معيّن شده ، بايد با اذن حاكم شرع تعيين مقدار شود .\r\nمسأله 2210 - مؤسّساتى كه داراى شخصيت حقوقى است اگر افرادى كه آن مؤسّسه را تشكيل داده‌اند آن را از ملك خود بيرون كنند ، و يا چيزى را به آن مؤسّسه تمليك كنند ، ملك آن مؤسّسه مىشود و بايد مطابق اساسنامهء آن مؤسّسه عمل شود و وقف نيست و احكام وقف را ندارد .\r\nمسأله 2211 - متولّى وقف مىتواند فرش مسجد يا كتابهاى كتابخانه و مانند اينها را كه آن مسجد و آن كتابخانه احتياج ندارد يا بلا استفاده مانده است تبديل نمايد و يا بفروشد و اگر آن مسجد يا كتابخانه و مانند آنها متولّى ندارد با اجازه حاكم شرع مىتوانند آن كار را انجام دهند .\r\nمسأله 2212 - اگر جايى را وقف كنند زير زمين به اندازه متعارف و بالاى ساختمان به اندازه متعارف خود به خود وقف مىشود مگر اينكه تعيين كند كه چه مقدار وقف است بنابراين مىتواند زيرزمينى را دستشويى و طبقهء اوّل آن را مسجد و طبقات ديگر را ملك شخصى يا كتابخانه يا غير اينها قرار دهد .\r\n\r\n","description":"","footnote":"","page_name":" 350 ","page_number":350},
  {"content":"\r\n\r\n\r\nاحكام وصيّت\r\nمسأله 2213 - وصيّت آن است كه انسان سفارش كند بعد از مرگش براى او كارهايى انجام دهند ، يا بگويد بعد از مرگش چيزى از مال او ملك كسى باشد يا براى اولاد خود و كسانى كه اختيار آنان با اوست قيّم و سرپرست معيّن كند و كسى را كه به او وصيّت مىكنند وصى مىگويند .\r\nمسأله 2214 - كسى كه وصيّت مىكند بايد رشيد باشد و از روى قصد و اختيار وصيّت كند و اگر مىخواهد نسبت به اموالش وصيّت كند بايد حاكم شرع او را از تصرّف در اموالش جلوگيرى نكرده باشد .\r\nمسأله 2215 - كسى كه اسباب قتل خود را فراهم كرده است مثلًا عمداً سمّى خورده است اگر بعد از آن راجع به اموالش وصيّت كند صحيح نيست ولى اگر قبل از خودكشى وصيّت كرده صحيح است چنان كه راجع به غير اموالش چه قبل از آن عمل و چه بعد از آن اگر وصيّت كند صحيح است .\r\nمسأله 2216 - اگر انسان وصيّت كند كه چيزى به كسى بدهند ، در صورتى آن كس آن چيز را مالك مىشود كه آن را قبول كند .\r\nمسأله 2217 - وقتى انسان نشانه‌هاى مرگ را در خود ديد ، بايد اگر امانتى نزد او هست به صاحبش برگرداند و اگر به مردم بدهكار است يا واجبى نظير نماز و حجّ و خمس و زكات و مانند اينها بر ذمّهء اوست بايد بپردازد يا وصيّت كند ، و اگر مالى نزد كسى دارد يا در جايى پنهان كرده بايد اطلاع دهد و نيز در صورتى كه فرزند صغير دارد و حقّ آنان در معرض خطر است بايد براى آنان قيّم معيّن نمايد .\r\nمسأله 2218 - وصى بايد شيعه و بالغ و عاقل و مورد اطمينان باشد .\r\nمسأله 2219 - اگر كسى چند وصى يا چند وصى و ناظر براى خود معيّن كند بايد با نظر يكديگر به وصيّت او عمل نمايند و اگر اختلاف در ميان آنها افتاد بايد به حاكم شرع مراجعه نمايند .\r\nمسأله 2220 - اگر انسان به واسطهء گفتن يا انجام دادن كارى از وصيّت خود برگردد وصيّت باطل مىشود ، همينطور اگر وصيّت خود را تغيير دهد وصيّت اوّلش باطل مىشود و بايد به وصيّت\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nدوّم او عمل نمايند .\r\nمسأله 2221 - اگر كسى در مرضى كه به آن مرض مىميرد مالش را به كسى ببخشد يا بفروشد بخشش و فروش او صحيح است .\r\nمسأله 2222 - انسان بيش از ثلث اموالش نمىتواند وصيّت كند و چنانچه زيادتر از ثلث وصيّت نمايد زيادى آن محتاج به اذن ورثه است ، خواه قبل از مردن اذن دهند يا بعد از مردن .\r\nمسأله 2223 - اگر انسان بعد از مردن كسى بفهمد كه او را وصى خود كرده در صورتى كه مشقّت نداشته باشد بايد وصيّت او را انجام دهد و مىتواند ديگرى را از طرف خود وكيل نمايد .\r\nمسأله 2224 - اگر وصى بميرد يا ديوانه شود يا كافر شود يا نتواند كارهاى ميّت را انجام دهد حاكم شرع يك نفر را به جاى او معيّن مىكند .\r\nمسأله 2225 - وصى امين است و اگر بگويد به وصيّت عمل كردم قول او پذيرفته مىشود و چنانچه مال در دست او تلف شود اگر زياده روى يا كوتاهى ننموده باشد ضامن نيست .\r\nمسأله 2226 - واجبات مالى نظير بدهكارى و خمس و زكات و حجّ از اصل مال برداشته مىشود گرچه ميّت براى آنها وصيّت نكرده باشد امّا واجبات بدنى نظير نماز و روزه از اصل مال برداشته نمىشود و سزاوار است كه ورثه ميّت را برى الذمّه نمايند گرچه مال هم نداشته باشد .\r\nمسأله 2227 - هرگاه كسى وصيّتهاى متعدد براى كارهاى مختلف بنمايد و نگفته باشد از ثلث بردارند بايد واجبات مالى او را نظير بدهى از اصل مال بردارند و واجبات بدنى او را نظير نماز و روزه از ثلث مال بردارند و اگر ثلث زياد آمد به بقيهء وصيّت عمل نمايند ولى اگر وصيّت كرده باشد كه از ثلث بردارند بايد اوّل واجبات مالى او را از ثلث بدهند و اگر زياد آمد واجبات بدنى او را بدهند و اگر زياد آمد به بقيهء وصيّت عمل نمايند .\r\nمسأله 2228 - اگر كسى بگويد كه ميّت وصيّت كرده فلان مبلغ به من بدهند يا بگويد من وصى ميّتم كه مال او را به مصرفى برسانم يا ميّت مرا قيّم بچه‌هاى خود قرار داده ، چنانچه از گفتهء او اطمينان حاصل شود بايد به او بدهند و اگر اطمينان حاصل نشود بايد مراجعه به حاكم شرع شود .\r\nمسأله 2229 - اگر وصيّت كند چيزى به كسى بدهند و آن كس پيش از وصيّت كننده بميرد وصيّت\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nباطل مىشود ، و اگر بعد از وصيّت كننده و پيش از آنكه قبول كند يا رد نمايد ، بميرد ، مال منتقل به ورثهء او مىشود در صورتى كه ورثه آن وصيّت را رد نكنند .\r\n\r\n","description":"","footnote":"","page_name":" 353 ","page_number":353},
  {"content":"\r\n\r\n\r\nاحكام ارث\r\n\r\nكسانى كه از ميّت ارث مىبرند\r\nارث دستهء اوّل : پدر و مادر و اولاد ميت ، و با نبودن اولاد ، اولاد اولاد هر چه پايين روند .\r\nمسأله 2230 - اگر وارث ميّت يك پسر يا يك دختر باشد ، همهء مال ميّت به او مىرسد و اگر چند پسر يا چند دختر باشند مال به طورى بين آنان قسمت مىشود كه هر پسرى دو برابر دختر ببرد .\r\nمسأله 2231 - اگر ميّت اولاد نداشته باشد ، نوهء پسرى او گرچه دختر باشد سهم پسر ميّت را مىبرد و نوهء دخترى او گرچه پسر باشد سهم دختر ميّت را مىبرد بنابراين مال را سه قسمت مىكنند يك قسمت را به نوه دخترى و دو قسمت را به نوهء پسرى مىدهند و نوهء دخترى يا پسرى اگر متعدد باشند هر كدام سهمى كه به آنها مىرسد طورى قسمت مىكنند كه هر پسرى دو برابر دختر ارث ببرد .\r\nمسأله 2232 - اگر شخصى بميرد و وارث او پدرش باشد همهء مال ميّت به او مىرسد و همچنين است اگر وارث او مادرش باشد ، و اگر پدر و مادر هر دو باشند يك قسمت مال ميّت به مادر و دو قسمت آن به پدر مىرسد به شرطى كه ميّت دو برادر پدرى يا چهار خواهر يا يك برادر و دو خواهر پدرى نداشته باشد چون اگر اينها موجود باشند مادر شش يك مال را مىبرد و بقيه به پدر مىرسد .\r\nمسأله 2233 - اگر ميّت اولاد داشته باشد ، هر كدام از پدر و مادر يك ششم مال را مىبرند مگر در سه صورت :\r\nاوّل : صورتى كه وارث ميّت پدر و مادر و يك دختر باشد كه در اين صورت مال را پنج قسمت مىكنند پدر و مادر هر كدام يك قسمت و دختر سه قسمت آن را مىبرد به شرطى كه ميّت دو برادر يا چهار خواهر يا يك برادر و دو خواهر نداشته باشد چون اگر اينها موجود باشند مال را شش قسمت مىكنند پدر و مادر هر كدام يك قسمت و دختر سه قسمت مىبرد ، و يك قسمت باقى مانده را چهار قسمت مىكنند يك قسمت را پدر\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nو سه قسمت را دختر مىبرد .\r\nدوّم : صورتى كه وارث ميّت پدر يا مادر و يك دختر باشند كه در اين صورت مال را چهار قسمت مىكنند يك قسمت آن را پدر يا مادر و بقيه را دختر مىبرد .\r\nسوّم : صورتى كه وارث ميّت فقط پدر يا مادر و چند دختر باشند كه در اين صورت مال را پنج قسمت مىكنند يك قسمت را پدر يا مادر و چهار قسمت را دخترها به طور مساوى بين خودشان قسمت مىكنند .\r\nارث دستهء دوّم : جد يعنى پدر بزرگ و جده يعنى مادر بزرگ و برادر و خواهر ميّت است و اگر برادر و خواهر نداشته باشد اولادشان ارث مىبرند ، در صورتى كه از دستهء اوّل كسى نباشد .\r\nمسأله 2234 - اگر وارث ميّت فقط يك برادر يا يك خواهر باشد همهء مال به او مىرسد و اگر چند برادر يا چند خواهر پدر و مادرى يا پدرى تنها ، يا مادرى تنها باشند مال به طور مساوى بين آنان قسمت مىشود و اگر برادر و خواهر با هم باشند هر برادرى دو برابر خواهر مىبرد مگر برادر و خواهر مادرى كه فقط اينها به طور مساوى مال را بين خود تقسيم مىكنند و با بودن برادر و خواهر پدر و مادرى برادر و خواهر پدرى ارث نمىبرند .\r\nمسأله 2235 - اگر ميّت برادر و خواهر پدر و مادرى يا پدرى تنها و يك برادر و يا خواهر مادرى داشته باشد مال را شش قسمت مىكنند يك قسمت آن را به برادر يا خواهر مادرى و بقيه را به برادر و خواهر پدر و مادرى يا پدرى مىدهند و اگر چند برادر و خواهر مادرى باشند مال را سه قسمت مىكنند يك قسمت آن را برادر و خواهر مادرى به طور مساوى بين خودشان قسمت مىكنند و بقيه را به برادر و خواهر پدر و مادرى يا پدرى مىدهند و هر برادرى دو برابر خواهر مىبرد .\r\nمسأله 2236 - اگر ميّت خواهر و برادر نداشته باشد سهم ارث آنان را به اولادشان مىدهند و سهم برادرزاده و خواهرزادهء مادرى به طور مساوى بين آنان قسمت مىشود و از سهمى كه به برادرزاده و خواهرزادهء پدرى يا پدر و مادرى مىرسد هر پسرى دو برابر دختر مىبرد .\r\nمسأله 2237 - اگر وارث ميّت جد يا جده باشد تمام مال به او مىرسد ، خواه پدرى باشد يا مادرى ، و اگر جد و جده باهم باشند چنانچه هردو مادرى باشند مال را به طور مساوى تقسيم مىكنند و\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nاگر پدرى باشند جد دو برابر جده مىبرد ، و اگر هم پدرى و هم مادرى باشند يك قسمت به جدّ و جدّهء مادرى مىرسد كه به طور مساوى تقسيم مىكنند و دو قسمت ديگر به جدّ و جدّهء پدرى مىرسد كه جد دو برابر جده مىبرد ، و اگر يك جد يا جدهء پدرى و يك جد يا جدهء مادرى باشد دو قسمت را جد يا جدهء پدرى و يك قسمت را جد يا جده مادرى مىبرد .\r\nمسأله 2238 - اگر وارث ميّت جد يا جده ، يا هر دو با برادر يا خواهر يا هر دو ، يا برادرزاده يا خواهرزاده يا هر دو باشد در همهء اين صورتها جد حكم يك برادر و جده حكم يك خواهر را دارد ، ولى مانع از ارث برادرزاده و خواهرزاده نمىشود .\r\nارث دستهء سوّم : عمو و عمه و دايى و خاله و اولاد آنان هستند در صورتى كه از طبقهء اوّل و دوّم كسى نباشد .\r\nمسأله 2239 - اگر وارث ميّت يك عمو يا يك عمه باشد همهء مال به او مىرسد و اگر چند عمو يا چند عمه باشند مال به طور مساوى بين آنان قسمت مىشود و اگر عمو و عمه هر دو باشند و همه پدر و مادرى يا همه پدرى باشند عمو دو برابر عمه مىبرد و اگر همه مادرى باشند به طور مساوى بين آنان قسمت مىشود . و با بودن عمو و عمهء پدر و مادرى و دايى و خالهء پدر و مادرى عمو و عمهء پدرى و دايى و خالهء پدرى ارث نمىبرند .\r\nمسأله 2240 - اگر وارث ميّت عمو و عمهء پدر و مادرى و عمو و عمهء مادرى باشد ، اگر از خويشان مادرى يك نفر باشد سدس ( يك ششم ) مال به او تعلق دارد و اگر بيشتر از يك نفر باشد ثلث مال به او تعلق دارد كه به طور مساوى بين خود قسمت مىكنند ، و بقيه به خويشان پدر و مادرى تعلق دارد و مرد دو برابر زن مىبرد .\r\nمسأله 2241 - اگر وارث ميّت فقط يك دايى يا يك خاله باشد همهء مال به او مىرسد و اگر هم دايى و هم خاله باشند ، خواه پدر و مادرى باشند يا مادرى يا پدرى ، مال را به طور مساوى بين خود قسمت مىكنند .\r\nمسأله 2242 - اگر وارث ميّت دايى و خالهء پدر و مادرى يا خاله و دايى مادرى باشند ، خويشان مادر يك ششم ( سدس ) مىبرند اگر يك نفر باشند ، و اگر متعدد باشند ثلث مال را به طور مساوى بين خود قسمت مىكنند و بقيه به خويشان پدر و مادرى تعلّق دارد كه به طور مساوى بين خود قسمت مىكنند .\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nمسأله 2243 - اگر وارث ميّت عمو و عمه‌ها با دايى و خاله‌ها باشند مال سه قسمت شده دو قسمت به عمو و عمه‌ها و يك قسمت به دايى و خاله‌ها مىرسد كه اين يك سهم را به طور مساوى بين خود تقسيم مىكنند و عمو و عمه‌ها اگر پدرى يا پدر و مادرى باشند آن دو سهم را طورى تقسيم مىكنند كه عمو دو برابر عمه ببرد ، و اگر مادرى باشند به طور مساوى بين خود قسمت مىكنند .\r\nمسأله 2244 - اگر ميّت عمو و عمه و دايى و خاله نداشته باشد ، مقدارى كه به عمو و عمه مىرسد به اولاد آنان ، و مقدارى كه به دايى و خاله مىرسد به اولاد آنان داده مىشود .\r\n\r\nارث زن و شوهر\r\nمسأله 2245 - اگر زن دائم بميرد و اولاد نداشته باشد نصف همهء مال را شوهر او مىبرد و اگر اولاد داشته باشد يك چهارم مال او را شوهر مىبرد . و اگر مرد بميرد و اولاد نداشته باشد زن دائم او يك چهارم مال او را مىبرد و اگر اولاد داشته باشد يك هشتم مال را مىبرد . و زن از مطلق ما يملك زوج ارث مىبرد . ولى از خانهء مسكونى قيمت آن را ارث مىبرد و از عين خانه ارث نمىبرد . اما اگر زن از ميّت بچّه دارد ، سزاوار است از عين خانه به او ارث دهند .\r\nمسأله 2246 - اگر ميّت بيش از يك زن دائم داشته باشد يك چهارم مال يا يك هشتم مال به طور مساوى بين آنان قسمت مىشود ، گرچه شوهر با هيچ يك از آنان يا بعض آنان نزديكى نكرده باشد ، ولى اگر در مرضى كه به آن مرض از دنيا رفته زنى را عقد كرده و با او نزديكى نكرده است ، آن زن از او ارث نمىبرد و حقّ مهر هم ندارد ، ولى اگر زن در حال مرض شوهر كند و به همان مرض بميرد شوهرش گرچه با او نزديكى نكرده باشد از او ارث مىبرد .\r\nمسأله 2247 - اگر زن را طلاق رجعى بدهند و در بين عدّه يكى از زن يا شوهر بميرد ، از يكديگر ارث مىبرند .\r\nمسأله 2248 - اگر شوهر در حال مرض عيالش را طلاق دهد و پيش از گذشتن يك‌سال قمرى در همان مرض بميرد ، اگر زن شوهر ديگر نكرده باشد و طلاق به تقاضاى او نباشد از مرد ارث مىبرد .\r\nمسأله 2249 - آنچه كه مرد براى استفادهء زن گرفته است نظير لباس و زيور آلات و مانند اينها ، بعد از مردن شوهر ، جزو مال شوهر است .\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nمسأله 2250 - قرآن و انگشتر و سلاح و لباس ميّت چنانچه مورد استعمال ميّت باشد مال پسر بزرگتر است .\r\nمسأله 2251 - چيزهايى كه از اصل مال برداشته مىشود نظير قرض و مانند آن بايد از آن چهار چيز هم به نسبت بردارند .\r\nمسأله 2252 - مسلمان از كافر ارث مىبرد ولى كافر از مسلمان ارث نمىبرد ولى اگر كافر بميرد و وارث مسلمان نداشته باشد كافر از او ارث مىبرد و اگر همهء ورّاث مسلمان كافر باشند ارث او مال حاكم شرع است .\r\nمسأله 2253 - اگر كسى يكى از خويشان خود را عمداً يا به شبه عمد بكشد از او ارث نمىبرد ولى اگر از روى خطا باشد از او ارث مىبرد ولى از ديهء قتل ارث نمىبرد .\r\nمسأله 2254 - در صورتى كه ميّت بچه‌اى داشته باشد كه در شكم مادر است اگر در طبقهء او وارث ديگرى نباشد بايد صبر كنند ، هرگاه زنده به دنيا آمد همهء ارث به او مىرسد ولى اگر در طبقهء او وارث ديگرى هم باشد بايد هنگام تقسيم ، سهم دو پسر را براى او كنار بگذارند و چنانچه مثلًا يك پسر يا يك دختر به دنيا آمد زيادى را ورثه بين خودشان تقسيم مىكنند و چنانچه بيشتر از دو پسر به دنيا بيايد سهم او از ورثهء ديگر گرفته مىشود .\r\nمسأله 2255 - حقوقى را كه به خانوادهء افراد بازنشسته مىدهند اگر از زمان خدمتشان پس‌انداز شده باشد جزو تركهء ميّت است و به همهء ورثه مىرسد و آنچه را از طرف خود اداره به عنوان اعانت و كمك مىدهند به هركس بدهند مال اوست .\r\nمسأله 2256 - اگر دو نفر يا چند نفر كه از هم ارث مىبرند به سبب حادثه‌اى نظير غرق يا زلزله يا تصادف اتومبيل و مانند اينها بميرند و معلوم نباشد كداميك از آنها جلوتر مرده است هر يك از ديگرى نسبت به آنچه كه قبل از مردن داشته‌اند ارث مىبرند و آنچه را كه از يكديگر ارث برده‌اند به ورثهء آنان منتقل مىشود .\r\nمسأله 2257 - كسى كه مفقود الاثر شده است راجع به ارث بردن او يا تقسيم اموال او بايد به حاكم شرع مراجعه شود تا حاكم شرع تعيين وظيفه نمايد ، همينطور اگر يكى از خويشان او بميرد در سهم ارث او بايد به حاكم شرع مراجعه شود .\r\nمسأله 2258 - اگر زنى بميرد و وراثى غير از شوهر نداشته باشد همهء مال او به شوهر مىرسد و اگر\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nمردى بميرد و وراثى غير از زن نداشته باشد يك چهارم مال به زن مىرسد ، و بقيهء مال حاكم شرع است ، و اگر كسى بميرد و اصلًا وارث نداشته باشد همهء ارث او مال حاكم شرع است .\r\n\r\n","description":"","footnote":"","page_name":" 359 ","page_number":359},
  {"content":"\r\n\r\n\r\nاحكام انْفال ( زمين و آبها )\r\nمسأله 2259 - زمينهايى كه صاحب معيّنى ندارد و آثارى از آبادى در آن نيست چه در اصل باير باشد مانند بيابانها و كوهها و درّه‌ها و چه بعد از آباد شدن باير شده باشد مثل زمينهايى كه صاحبان آنها از آن اعراض كرده باشند ملك حكومت اسلامى است ولى اگر كسى آن را آباد كند مالك مىشود مگر در صورتى كه حكومت اسلامى ممانعت نمايد .\r\nمسأله 2260 - اگر حكومت اسلامى از احياى زمينى جلوگيرى نمايد ، كسى نمىتواند در آن تصرّف نمايد و اگر آن را آباد كند مالك آن نمىشود .\r\nمسأله 2261 - كسى كه زمين موات را احيا مىنمايد لازم نيست شيعه باشد بلكه هر كس گرچه كافر باشد با آباد نمودن زمينهاى موات مالك آن مىشود مگر آنكه محارب ( در حال جنگ با مسلمين ) باشد .\r\nمسأله 2262 - زمينها و بناهايى كه مالك معيّن دارند تا وقتى كه صاحبان آنها اعراض نكرده باشند يا شك شود كه اعراض كرده‌اند يا نه ، گرچه خراب شود يا آن را رها نموده باشند ، كسى نمىتواند آن را آباد نمايد و با آباد نمودن مالك آن نمىشود .\r\nمسأله 2263 - آنچه كه در زمينهاى موات باشد مانند بوته و درخت و سنگ و معدن و غيره ، مانند خود زمين ملك حكومت اسلامى است ولى اگر كسى در آنها تصرّف كند مالك مىشود مگر آنكه حكومت اسلامى ممانعت نمايد .\r\nمسأله 2264 - زمينهايى كه در اصل آباد بوده مانند جنگلها و نيزارها ملك حكومت اسلامى است و هر كس در آن تصرّف و اصلاح نمايد مالك مىشود مگر آنكه حكومت اسلامى منع نمايد .\r\nمسأله 2265 - استفاده متعارف از جنگلها مانند استفاده از چوبها براى ساختمان شخصى يا تهيه زغال براى مصرف يا هيزم اشكال ندارد مگر آن كه دولت اسلامى منع كند .\r\nمسأله 2266 - آباد نمودن زمين موات به اين است كه آن را تصرّف كند و در آن ساختمان ، ديوار ، درختكارى ، كندن چاه و قنات انجام دهد ، يا آن را براى كشاورزى و مانند آن آماده نمايد .\r\nمسأله 2267 - احيا بايد به قصد استفاده خود احيا كننده يا بستگان نزديكش باشد نه سود جويى و\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nفروش زمين ، و بايد به مقدار متعارف باشد نه مثل شهرك سازى و مانند آن .\r\nمسأله 2268 - زمينهاى آبادى كه در صدر اسلام با جنگ به دست مسلمين افتاده ، قابل خريد و فروش نيست ولى در اين زمان كه معلوم نيست آيا اين زمينها ( در ايران و عراق و . . . ) در صدر اسلام آباد بوده يا نه ، ملك كسانى است كه زمين در تصرّف آنهاست و خريد و فروش و ساير تصرّفات در آن جايز است .\r\nمسأله 2269 - زمينهايى كه معلوم نيست سابقاً چگونه بوده ، ملك كسى است كه زمين در دست اوست و خريد و فروش آن و ساير تصرّفات اشكال ندارد .\r\nمسأله 2270 - محدودهء خاصى كه براى شهر ، ده ، مزرعه ، چاه ، قنات ، درخت و مانند آنها براى استفاده اهل و صاحبان آنها قرار داده مىشود حريم آن مىباشد و كسى بدون اجازهء آنان نمىتواند در آن تصرّف نمايد و حريم هر چيزى حدّ معيّنى است كه با چيزهاى ديگر فرق دارد و آن مقدارى است كه باعث ضرر نشود مثلًا حريم چاه يا قنات حدّى است كه كندن چاه يا قنات ديگرموجب ضرر به آنها نگردد .\r\nمسأله 2271 - چراگاه هر محلى حريم آنجاست و كسى بدون اجازهء اهل آنجا حقّ تصرّف و استفادهء از آن را ندارد ولى اهل آن محل همانطور كه مىتوانند از آن چراگاه استفاده نمايند ، مىتوانند آن را اجاره دهند .\r\nمسأله 2272 - علامت گذارى به وسيلهء ديوار يا سيم خاردار يا سنگ چين نمودن و مانند اينها در زمينهاى موات به قصد تصرّف و احيا ، موجب حقّ براى علامت‌گذار مىشود و ديگرى حقّ تصرّف و احياى آن را ندارد كه به آن در اصطلاح تحجير مىگويند .\r\nمسأله 2273 - تحجير بايد به مقدار احتياج تحجير كننده يا بستگان نزديك او و نيز بايد به مقدار متعارف باشد و بيشتر از آن موجب حقّى نمىشود .\r\nمسأله 2274 - اگر علامت تحجير از بين برود حقّ تحجير كننده از بين نمىرود چه اينكه كسى با تعدّى و ظلم علامتها را از بين ببرد يا به وسيلهء زلزله و سيل و مانند اينها از بين برود .\r\nمسأله 2275 - معادن گرچه در ملك شخصى كسى پيدا شود ملك حكومت اسلامى است و در صورت ممانعت حكومت اسلامى ، كسى حقّ تصرّف در آنها را ندارد .\r\nمسأله 2276 - همهء آبها چه زيرزمينى باشد يا روى زمين مانند درياها و رودخانه‌ها و نهرها و بركه‌ها\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nو چشمه‌هايى كه مالك معيّن ندارند ملك حكومت اسلامى است و هر كس در آنها تصرّف كند مالك مىشود ولى حكومت اسلامى مىتواند از آن جلوگيرى نمايد .\r\nمسأله 2277 - اماكن عمومى مانند مساجد و مشاهد مشرّفه و پاركها و خيابانها و مانند اينها ، همهء مردم به مقدار متعارف حقّ استفاده از آنها را دارند و كسى حقّ ندارد ديگرى را از استفاده منع كند و اگر كسى جايى از آنها را تصرّف كرده باشد اگر ديگرى به جاى او بنشيند غصب و حرام است .\r\nمسأله 2278 - استفاده از اماكن عمومى در غير آن چيزى كه اين اماكن براى آن جهت قرار داده شده مانند استفاده از مسجد براى خواب يا درس يا خريد و فروش و استفاده از پياده‌رو براى دوچرخه و موتور ، و مانند اينها در صورتى كه با جهت مقرره آنها مزاحمت داشته باشد جايز نيست و در غير اين صورت مانعى ندارد .\r\nمسأله 2279 - كسى كه جايى را تحجير كند يا جايى از اماكن عمومى را براى استفاده تصرّف نمايد گرچه مالك آن نمىشود ولى نسبت به آن حقّ اولويّت پيدا مىكند و مىتواند آن را به ديگرى واگذار كند بلكه مىتواند در مقابل گرفتن چيزى از حقّ خود صرفنظر نمايد .\r\nمسأله 2280 - علفها و بوته‌هاى بيابان و ماهيهاى درياها و رودخانه‌ها و پرندگان هوا و حيوانات صحرا و مانند اينها ملك حكومت اسلامى است ولى اگر كسى آنها را تصرّف كند مالك مىشود مگر اينكه حكومت اسلامى جلوگيرى نمايد .\r\n\r\n","description":"","footnote":"","page_name":" 362 ","page_number":362},
  {"content":"\r\n\r\n\r\nاحكام قضا و شهادات\r\nمسأله 2281 - قاضى بايد شيعهء اثنى عشرى ، مرد ، عاقل ، عادل ، داراى ملكهء قدسيه ، فقيه و شجاع باشد و عيبهايى كه موجب تنفّر طبع مىشود ( ولدالزنا ، شهرت به فسق در گذشته و مانند اينها ) نداشته باشد و از عيوبى كه موجب سلب اطمينان مىشود ( بالغ نبودن ، جنون ادوارى ، سهو و خطاى مفرط و مانند اينها ) مبرّا باشد .\r\nمسأله 2282 - مراد از عقل در اينجا اين است كه سفيه ، ساده‌لوح ، ساده‌انديش و گول‌خور نباشد ، و مراد از عدالت اين است كه حالت خداترسى باطنى داشته باشد كه او را از انجام گناهان باز دارد ، و مراد از ملكهء قدسيه اين است كه حالت كج فكرى ، افراطگرى ، تفريطگرى و صفات رذيلهء بارز مانند حسد ، كبر ، حب دنيا و مانند اينها نداشته باشد ، و مراد از فقاهت اين است كه مجتهد مطلق در فقه باشد ، و مراد از شجاعت اين است كه جرأت در حكم به حقّ را داشته باشد و هيچ كسى يا چيزى او را از حكم به حقّ و گفتن حقّ و نوشتن حقّ باز ندارد .\r\nمسأله 2283 - در صورت تشكيل حكومت اسلامى قاضى بايد از طرف حاكم وقت منصوب باشد و اگر منصوب نباشد نبايد قضاوت نمايد .\r\nمسأله 2284 - قضاوت قابل تفويض ، نيابت و توكيل نيست بنابراين كسى را كه داراى شرايط قضاوت نيست نمىتوان براى قضاوت نصب نمود مگر ضرورتى در كار باشد كه در اين صورت حكومت اسلامى مىتواند كسانى را كه بعضى از شرايط را ندارند منصوب به قضاوت نمايد .\r\nمسأله 2285 - اگر قاضى جامع الشرايط حكمى نمود كسى نمىتواند حكم او را نقض كند گرچه اعلم از او باشد يا از نظر اجتهاد قضاوت او را صحيح نداند .\r\nمسأله 2286 - نظر دادن قاضى تا انشاى حكم نكند حكم نيست بنابراين اگر قاضى در پرونده‌اى نظر داد قاضى ديگر مىتواند آن را نقض نموده و انشاى حكم نمايد .\r\nمسأله 2287 - قاضى نمىتواند در قضاوت ، به علم خود عمل كند بلكه بايد بر طبق موازين قضا حكم نمايد .\r\nمسأله 2288 - قضاوت بايد طبق موازين شرع باشد و اگر كسى به غير موازين شرع حكم كند حكم\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nاو باطل و گناه او در حدّ كفر است .\r\nمسأله 2289 - رشوه دادن و رشوه‌گرفتن از گناهان كبيره است و آن اين است كه در مقابل گرفتن چيزى ، حقّى را باطل يا باطلى را حقّ كند ولى اگر براى گرفتن حقّ خود رشوه بدهد ، دادن آن حرام نيست ، امّا رشوه گرفتن اگر در كارى باشد كه وظيفهء اوست نظير رشوه گرفتن كارمندان اداره در كار ارباب رجوع ، حرام است .\r\nمسأله 2290 - اگر شاكى از قاضى بخواهد طرف دعوى را احضار نمايد قاضى بايد او را احضار كند و بعد از احضار و قبل از حكم اگر احتمال عقلايى بدهد كه در صورت آزاد نمودن او دسترسى به او پيدا نمىشود بايد او را زندان يا با ضمانت آزاد نمايد .\r\nمسأله 2291 - طرح دوبارهء دعوى بعد از حكم قاضى جايز نيست ، بنابراين اگر مدّعى بيّنه نداشت و با قسم خوردن منكر ، فصل خصومت شد ، و بعد از فصل خصومت مدّعى بيّنه پيدا كرد نمىتواند دوباره طرح دعوى كند گرچه نزد قاضى ديگر باشد .\r\nمسأله 2292 - موازينى كه قاضى بايد طبق آن عمل كند اين است كه بايد از مدّعى بيّنه بخواهد ، اگر مدّعى بيّنه آورد فصل خصومت كند و اگر بيّنه نداشت از منكر مىخواهد قسم بخورد ، اگر قسم خورد فصل خصومت مىنمايد و اگر نخورد از مدّعى مىخواهد قسم بخورد كه اگر قسم خورد فصل خصومت مىكند و اگر نخورد بدون فصل خصومت منكر را رها مىنمايد .\r\nمسأله 2293 - اگر مدّعى در حق اللَّه نتواند بيّنه اقامه كند علاوه بر آنكه لازم نيست منكر قسم بخورد ، مدّعى نيز تعزير مىشود همانگونه كه اگر بيّنه تامّ نباشد مثلًا يك شاهد شهادت بدهد آن شاهد نيز تعزير مىگردد .\r\nمسأله 2294 - مدّعى به كسى گفته مىشود كه اگر دست از شكايت بردارد دعوى پايان مىيابد و منكر كسى است كه مدّعى ، عليه او شكايت مىكند .\r\nمسأله 2295 - مدّعى بايد بالغ و رشيد و مختار باشد و براى خود يا كسى كه او را وكيل كرده يا كسى كه مدّعى بر او ولايت دارد ، اقامهء دعوى نمايد .\r\nمسأله 2296 - در صورت تقاضاى مدّعى ، قاضى بايد منكر را احضار نمايد ، اگر منكر در دادگاه حاضر نشود در صورتى كه مدّعى بيّنه داشته باشد قاضى حكم غيابى صادر مىنمايد ولى اگر ادّعاى مدّعى مربوط به حق‌ّاللَّه نظير حدود باشد ، حكم غيابى صادر نمىشود .\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nمسأله 2297 - اگر مدّعى ، عليه ميّت ادعايى داشته باشد ، اگر علاوه بر اقامهء بيّنه قسم نيز بخورد ادعايش پذيرفته مىشود .\r\nمسأله 2298 - مراد از بيّنه شهادت دو مرد مؤمن ، بالغ ، رشيد ، عاقل ، عادل ، مختار و حلال‌زاده‌اى است كه عيوبى كه موجب سلب اطمينان مىشود ( جنون ادوارى ، سهو و خطاى مفرط و مانند اينها ) نداشته باشند و شهادت آنها با قطع و جزم و جدّ بعد از خواستن قاضى باشد .\r\nمسأله 2299 - به جاى شهادت دو مرد ، يك مرد و دو زن كه داراى شرايط بيّنه باشند مىتوانند شهادت دهند ، ولى شهادت زنها بدون ضميمه مرد فقط در چهار مورد قبول مىشود :\r\n1 - باكره بودن .\r\n2 - عيبهاى زنان كه مرد به واسطهء آن مىتواند عقد را به هم بزند .\r\n3 - وصيت .\r\n4 - زنده بودن طفل هنگام ولادت .\r\nمسأله 2300 - در اثبات زنا و لواط بايد چهار مرد يا سه مرد و دو زن شهادت دهند ولى در ساير امور شهادت دو مرد يا يك مرد و دو زن كافى است .\r\nمسأله 2301 - شهادت پنج دسته پذيرفته نمىشود گرچه داراى شرايط بيّنه باشند :\r\n1 - شهادت شريك براى شريك در مالى كه شريك هستند .\r\n2 - شهادت وصى در چيزهايى كه در اختيار اوست .\r\n3 - شهادت خويشان مانند پدر و فرزند .\r\n4 - شهادت دشمن عليه دشمن خود .\r\n5 - شهادت مدّعى براى ادعاى خود نظير قذف ( شهادت كسى كه به ديگرى نسبت زنا بدهد در مورد زنا ) .\r\nمسأله 2302 - اگر شاهد از شهادت خود برگردد يا شاهد ديگرى بر خلاف او شهادت دهد ، اگر قبل از حكم قاضى باشد آن شهادت اوّل پذيرفته نمىشود ولى اگر بعد از حكم باشد حكم نقض نمىشود . ولى در صورتى كه شاهد از شهادت خود برگشته باشد ضامن است و تعزير مىشود ، مثلًا اگر كسى به واسطهء شهادت او قصاص شده باشد ، اگر دروغ گفته باشد ورثه مىتوانند قصاص كنند و اگر اشتباهى باشد ورثه مىتوانند ديه بگيرند .\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nمسأله 2303 - تحمّل شهادت و اداى شهادت هر دو واجب است بنابر اين اگر كسى را براى شهادت خواستند بايد برود همانگونه كه اگر او را براى شهادت دادن نزد قاضى خواستند بايد حاضر شود مگر اينكه افراد ديگرى براى تحمّل شهادت يا اداى آن ، باشند .\r\nمسأله 2304 - قسم خوردن بايد به يكى از اسمهاى خداوند تبارك و تعالى باشد و قسم خوردن به كلمهء « اللَّه » بهتر است ، و اگر قسم به يكى از مقدسات دين نظير قرآن و پيامبر صلى الله عليه و آله و سلم و ائمّهء طاهرين عليهم السلام باشد فايده‌اى ندارد .\r\nمسأله 2305 - كسى كه قسم مىخورد بايد بالغ ، عاقل ، رشيد ، مختار و معتقد به قسم باشد و به طور قطع و جدّ و جزم قسم بخورد و در مجلس قضاوت بعد از خواستن قاضى باشد .\r\nمسأله 2306 - قاضى نمىتواند چيزى به يكى از طرفين دعوى يا شاهد ياد بدهد يا آنها را بترساند يا حرف در حرف آنها بياورد يا آنها را به اشتباه بيندازد چنان كه نمىتواند با تجسّس غير متعارف يا تهديد يا شكنجه يا زندان و مانند اينها اقرار بگيرد .\r\nمسأله 2307 - اگر مال معيّنى از انسان نزد كسى باشد و او منكر شود ، مىتواند آن را به هر نحو ممكن بدون اجازه بردارد ولى اگر معيّن نباشد در صورتى كه دسترسى به حاكم‌شرع نداشته‌باشد مىتواندتقاص كند ( به اندازهء طلب خود از مال او بردارد ) .\r\nمسأله 2308 - اقليتهاى مذهبى در طرح دعوى بايد به قاضى اسلامى مراجعه نمايند و قاضى نيز بايد طبق موازين اسلامى حكم نمايد .\r\nمسأله 2309 - مستحب است قاضى با وضو و در وقت قضاوت پشت به قبله باشد و مدعى و منكر رو به قبله باشند و از خداوند تعالى و اهل‌بيت عليهم السلام در كارش كمك بگيرد و فرقى بين طرفين دعوى در صحبت و نگاه و توجّه و مانند اينها نگذارد و پيش از آنكه قسم بخورند آنها را از قسم خوردن بترساند و ابهت قسم را در دل آنها ايجاد كند .\r\nمسأله 2310 - مكروه است قاضى در حالت غيرعادى مانند حال غضب يا ترس يا گرسنگى يا تشنگى يا افسردگى يا كسالت يا بىخوابى يا فشار بول و غائط و مانند اينها قضاوت نمايد .\r\nمسأله 2311 - اگر معلوم شود كه قاضى در حكم اشتباه كرده است ، اگر در مقدمات كوتاهى نموده باشد ، قاضى ضامن است و اگر در مقدمات كوتاهى نكرده باشد ، حكومت اسلامى بايد جبران كند .\r\n\r\n","description":"","footnote":"","page_name":" 366 ","page_number":366},
  {"content":"\r\n\r\n\r\nاحكام حدود\r\nدر اخبار بسيارى نسبت به اجراى حدود الهى تأكيد شده ، و وارد شده است كه تخلّف از هر دستور الهى حدّ دارد ، و اقامه هر حدّى از حدود نفعش براى مردم بيشتر از باران چهل روز است . و خداى متعال فرمود : « هر كس حدّى از حدود مرا تعطيل كند با من عناد ورزيده و در صدد ضدّيت با من برآمده است » . اجراى حدود الهى باعث مىشود مردم از كارهاى نامشروع دست بردارند و حقوق الهى و جامعه را رعايت كنند .\r\nمسأله 2312 - اجراى حدود الهى وظيفهء حاكم شرع است و ديگران حقّ دخالت ندارند . و در باب حدود به اندك شبهه ، بايد از اجراى حدّ خوددارى شود .\r\nمسأله 2313 - اگر كسى با يكى از زنهايى كه محرم نسبى او هستند زنا كند حدّ او كشتن است ولى در محرمهاى رضاعى و سببى اين حكم نيست .\r\nمسأله 2314 - اگر كسى به زور و عنف با زنى زنا كند حدّ او كشتن است .\r\nمسأله 2315 - اگر كافرى با زن مسلمان زنا كند حدّ او كشتن است .\r\nمسأله 2316 - اگر مردى كه بالغ و عاقل است با اختيار زنا كند حدّ او صد تازيانه است ، و اگر سه مرتبه زنا كند و در هر دفعه تازيانه‌اش بزنند در مرتبهء چهارم حدّ او كشتن است . و همچنين است حكم زن بالغ و عاقلى كه با اختيار زنا دهد ، ولى مردى كه زن دائمى در اختيار دارد و مانعى هم براى نزديكى مانند حيض ندارد اگر زنا كند بايد او را سنگسار نمود و همچنين است زنى كه شوهر دارد و شوهر در اختيار اوست و مانعى هم از نزديكى با او ندارد .\r\nمسأله 2317 - اگر مرد بالغ و عاقل با اختيار خود لواط كند يا لواط دهد حدّ او كشتن است .\r\nمسأله 2318 - اگر كسى دو نفر را براى زنا يا لواط به هم برساند ، چنانچه آن كس زن باشد حدّ او هفتاد و پنج تازيانه است ، و اگر مرد باشد هفتاد و پنج تازيانه مىزنند و سرش را مىتراشند و در ميان مردم مىگردانند و او را نيز تبعيد مىكنند ، و كسى كه اين عمل شنيع را انجام مىدهد اگر سه بار تازيانه بخورد در مرتبهء چهارم حدّ او كشتن است .\r\nمسأله 2319 - اگر كسى بخواهد با زنى زنا كند يا با پسرى لواط نمايد و بدون اينكه او را بكشند\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nجلوگيرى ممكن نباشد كشتن او جايز است .\r\nمسأله 2320 - اگر كسى با حيوانى نزديكى كند عمل حرامى انجام داده و بايد تعزير شود ، و حكم خود حيوان در احكام خوردنيها گذشت .\r\nمسأله 2321 - اگر كسى كه بالغ و عاقل است به مرد يا زن مسلمانى كه بالغ و عاقل و عفيف است نسبت زنا يا لواط بدهد حدّش هشتاد تازيانه است كه از روى لباس به او بزنند ولى اگر فحشهاى ديگر بدهد يا به او اهانت و اذيت نمايد با تقاضاى آن شخص از حاكم شرع ، تعزير مىشود ، يعنى هرطور كه حاكم شرع صلاح بداند او را تأديب مىكند .\r\nمسأله 2322 - حرام است انسان استمناء كند يعنى با خود يا چيزى يا كسى غير از همسر خود كارى كند كه از او منى خارج شود ، و اگر چنين كرد به دستور حاكم شرع تعزير مىشود .\r\nمسأله 2323 - اگر شخص بالغ و عاقل با اختيار و توجّه مشروب مست كننده‌اى را بخورد هرچند كم باشد و به حدّ مستى نرسد حدّ او هشتاد تازيانه است ، و اگر سه مرتبه مشروب بخورد و در هر مرتبه او را تازيانه بزنند در مرتبهء چهارم حدّش كشتن است .\r\nمسأله 2324 - اگر كسى دزدى كند در مرتبهء اوّل چهار انگشت دست راستش را از بيخ مىبرند و در مرتبهء دوّم پاى چپش را از وسط قدم مىبرند و در مرتبهء سوّم او را حبس مىكنند تا بميرد و اگر باز هم دزدى كند او را مىكشند ، و در اجراى اين حدّ دزد بايد بالغ و عاقل باشد و با اختيار دزدى كند و بداند مالى را كه برمىدارد مال مردم است و خودش در مال شريك نباشد و مضطر و ناچار نباشد و پدر صاحب مال نباشد و مخفيانه مال را ببرد و مال نيز در جاى محفوظ و در بسته باشد و قيمت آن به چهار و نيم نخود طلا برسد .\r\nمسأله 2325 - اگر دزد از جيب كسى يا كيف دستى يا ساك و مانند آن ، چيزى را ببرد دستش را نمىبرند ولى تعزير مىشود .\r\nمسأله 2326 - اگر كسى مثلًا قفل را شكست و داخل شد ولى پيش از اينكه چيزى را ببرد بازداشت شد حدّ جارى نمىشود ولى او را تعزير مىكنند .\r\nمسأله 2327 - اگر شخص بالغ و عاقل با سلاح به منظور اخلال در نظم اجتماعى و يا ترور اشخاص و غارت يا اتلاف اموال مردم به آنان هجوم آورد محارب و مفسد است ، مرد باشد يا زن ، در شب باشد يا روز ، در شهر باشد يا غير آن . و حاكم شرع به تناسب جرم ، او را مىكشد يا دست\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nراست و پاى چپ او را قطع مىكند يا تبعيدش مىنمايد .\r\nمسأله 2328 - اگر مثلًا انگشتان دست دزد را بريدند ، او مىتواند دوباره آنها را پيوند نمايد مگر در صورتى كه حاكم اسلامى اجازه ندهد .\r\nمسأله 2329 - اگر مسلمانى كافر شود ( مرتد فطرى باشد يا ملّى يعنى مسلمان‌زاده باشد يا كافرزاده ) اگر مرد باشد حدّ او كشتن است ، و به مجرّد كفر مال او به ورثهء مسلمان او منتقل مىشود ، و زنش از او جدا مىگردد و بايد عدّهء وفات بگيرد و بعد از تمام شدن عدّه مىتواند شوهر كند و توبهء او گرچه قبول است و احكام اسلام بر او بار مىشود ولى مانع از آنچه كه گفته شد نمىگردد . و اگر زن باشد زندانى مىشود و در زندان در لباس و خوراك و مسكن به او سختگيرى مىگردد و در وقت نماز او را تازيانه مىزنند تا توبه كند ، و اگر توبه نكرد بايد در زندان به همين حال بماند تا بميرد ، و به مجرّد كفر از شوهرش جدا مىشود و مال او به ورثهء مسلمان او منتقل مىگردد .\r\nمسأله 2330 - اگر كسى ادّعاى نبوّت و پيامبرى كند يا به پيغمبراكرم صلى الله عليه و آله و سلم يا يكى از ائمّهء معصومين عليهم السلام يا حضرت زهرا عليها السلام دشنام دهد ، بر هر كس كه بشنود واجب است او را بكشد مگر اينكه بر جان يا مال يا ناموس خود يا مسلمان ديگرى بترسد .\r\nمسأله 2331 - اگر كسى يكى از واجبات الهى را با توجّه به واجب بودن آن ترك كند يا يكى از محرّمات الهى را مرتكب شود حاكم شرع به هر اندازه كه صلاح بداند دستور مىدهد براى ادب كردن ، او را تازيانه بزنند .\r\nمسأله 2332 - ولىّ شرعى يا معلّم با اجازهء ولىّ شرعى مىتواند بچه را به اندازه‌اى كه ادب شود بزند ، و در اين صورت ديه ندارد گرچه به حدّ ديه برسد .\r\nمسأله 2333 - حاكم شرع در اجراى حدود بايد طبق موازين شرعى حكم كند و علم او در اثبات جرم معتبر نيست .\r\nمسأله 2334 - در صورت تشخيص مصلحت ، حاكم اسلامى چنان كه مىتواند مجرم را عفو يا تخفيف در جرم دهد ، مىتواند در اجراى حدّ تخفيف دهد يعنى آن را تبديل به تعزير كند يا حدّ را اصلًا اجرا نكند .\r\nمسأله 2335 - اگر مجرم قبل از دسترسى حاكم به او توبه كند ، يا صاحب مال در سرقت ، دزد را عفو\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nكند حدّ از او ساقط مىشود ، ولى در مردى كه مرتد شود ، چنان كه گذشت گرچه توبه او قبول است ولى حدّ ساقط نمىشود .\r\nمسأله 2336 - حكومت اسلامى در تعزيرات چنان كه مىتواند تأديب كند ، مىتواند جريمهء مالى يا زندان يا تبعيد و مانند اينها بنمايد .\r\nمسأله 2337 - حدود و تعزيرات به دو راه ثابت مىشود :\r\nاوّل : شهادت دو مرد عادل .\r\nدوّم : اقرار خود شخص ، ولى زنا يا لواط با شهادت چهار شاهد عادل يا چهار مرتبه اقرار خود شخص در چهار جلسه ثابت مىشود . و اقرار بايد با اختيار و بدون تهديد يا شكنجه و مانند اينها باشد .\r\nمسأله 2338 - شهادت زن در حدود و تعزيرات پذيرفته نمىشود مگر در زنا يا لواط كه با شهادت سه مرد عادل و دو زن ثابت مىگردد .\r\n\r\n","description":"","footnote":"","page_name":" 370 ","page_number":370},
  {"content":"\r\n\r\n\r\nاحكام قصاص و ديات\r\nمسأله 2339 - اجراى قصاص و گرفتن ديات وظيفهء حاكم شرع است و ديگران حقّ دخالت ندارند .\r\nمسأله 2340 - اگر شخص بالغ و عاقل با اختيار و عمد مسلمان بالغ عاقلى را بكشد ورثهء مقتول حقّ دارند به عنوان قصاص او را بكشند ، ولى اگر ديوانه‌اى يا نابالغى يا بچهء در شكم را بكشد ، قصاص نمىشود و بايد ديه داده شود و همچنين اگر ديوانه يا نابالغ يا شخص كور ، كسى را بكشد قصاص نمىشود و بايد ديه داده شود ( و حكم آن در احكام ديات مىآيد ) .\r\nمسأله 2341 - اگر فرزندى پدر يا مادر خود را عمداً بكشد قصاص مىشود ولى اگر پدرى فرزند خود را عمداً بكشد قصاص نمىشود ولى بايد ديه بدهد و علاوه بر ديه تعزير هم مىشود .\r\nمسأله 2342 - اگر دو نفر يا بيشتر مسلمانى را بكشند به نحوى كه همه در كشتن او شريك باشند ، ورثهء مقتول مىتوانند بعضى را بكشند و از ديگران سهم ديه را بگيرند و مىتوانند همه را بكشند و در هر حال بايد تفاوت ديهء كسى را كه مىكشند بپردازند .\r\nمسأله 2343 - اگر مردى زنى را بكشد مىتوانند او را بكشند ولى چون ديهء زن نصف ديه مرد است بايد براى كشتن مرد ، نصف ديهء او را بدهند . و اگر زنى مردى را بكشد مىتوانند زن را بكشند ولى بايد به كشتن او اكتفا كنند و حقّ مطالبه نصف ديه را ندارند .\r\nمسأله 2344 - كشتن بر سه قسم است :\r\nاوّل : كشتن عمدى ، يعنى به قصد كشتن كسى ، كارى را نسبت به او انجام دهد كه منجر به مردنش شود .\r\nدوّم : كشتن شبه عمد ، يعنى قصد كشتن نداشته باشد ولى با توجّه ، كارى را كه معمولًا كشنده نيست نسبت به او انجام دهد ، و بر حسب تصادف منجر به مرگ او شود ، مثل اينكه براى ادب كردن چند تازيانه به او بزند و بر حسب تصادف به سبب آن بميرد .\r\nسوّم : كشتن خطايى ، يعنى نسبت به شخص نه قصد كشتن داشته و نه مىخواسته كارى را نسبت به او انجام دهد . مثل اينكه به قصد كشتن كبوتر ، تيرى رها كند و بر حسب تصادف به انسانى بخورد و او را بكشد .\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nمسأله 2345 - در قتل عمد ورثهء مقتول مىتوانند قصاص كنند يا ديه بگيرند يا عفو كنند ولى عفو بهتر است ، و در قتل شبه عمد حقّ قصاص ندارند فقط مىتوانند ديه بگيرند يا عفو نمايند ، و در قتل خطايى نيز حقّ قصاص ندارند بلكه يا عفو مىكنند يا از عاقله يعنى خويشاوندان پدرى قاتل ، ديه مىگيرند .\r\nمسأله 2346 - ديهء مرد مسلمان هزار مثقال شرعى طلا ( هر مثقال هيجده نخود ) است و ديهء زن نصف مرد است .\r\nمسأله 2347 - اگر قتل در يكى از ماه‌هاى حرام ، يعنى رجب ، ذىالقعده ، ذىالحجّه و محرم واقع شود يك ثلث ديه بر ديه افزوده مىشود ، و بايد دو ماه روزه هم كه سى و يك روز آن پى در پى باشد در ماه‌هاى حرام بگيرد .\r\nمسأله 2348 - در قتل عمد كه ورثه حقّ قصاص دارند مىتوانند بيش از ديه از قاتل بگيرند و قصاص نكنند .\r\nمسأله 2349 - ديهء قتل عمد را بايد در ظرف يك سال بدهند ، و ديهء قتل شبه عمد و قتل خطايى را مىتوانند در ظرف سه سال به سه قسط بدهند .\r\nمسأله 2350 - در قتل خطا و قتل شبه عمد ، قاتل بايد علاوه بر ديه ، شصت روز روزه بگيرد و اگر نتواند ، شصت فقير را سير نمايد ، و در قتل عمد اگر ورثهء مقتول عفو كنند يا با قاتل بر ديه توافق نمايند ، قاتل بايد شصت روز روزه بگيرد و شصت فقير را هم سير نمايد .\r\nمسأله 2351 - در بريدن اعضا قصاص جايز است ولى در ايجاد جراحت چون معمولًا قصاص قابل كنترل نيست يعنى نمىشود درست به اندازهء جراحت ، جراحت وارد كرد ، بايد ديه گرفته شود .\r\nمسأله 2352 - ميزان كلى در ديهء اعضاى اصلى انسان اين است كه هر عضوى كه فرد باشد ، مانند زبان يا آلت مردانگى ، بريدن و از بين بردن آن موجب ديهء قتل ( هزار مثقال شرعى طلا ) است و هر عضو اصلى كه جفت باشد ، مانند دست و پا و گوش و چشم ، بريدن يا از بين بردن جفت آن موجب ديهء قتل ، و بريدن يا از بين بردن يكى از آنها موجب نصف ديه است .\r\nمسأله 2353 - اگر تمام دندانهاى كسى را از بين ببرند ديهء آن ديهء قتل است . و ديهء هر كدام از دوازده دندان جلوى دهان كه شش عدد در بالا و شش عدد در پايين مىباشد پنجاه مثقال شرعى طلا و ديهء هر كدام از شانزده دندان عقب دهان بيست و پنج مثقال شرعى طلا مىباشد .\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nمسأله 2354 - اگر ده انگشت كسى را از بيخ ببرند ديهء آن ديهء قتل است ، و ديهء هر انگشت يك دهم ديهء قتل است ، و ديهء هر بند انگشت يك سوّم ديهء انگشت است ، و در انگشت شَست ديهء هر بند نصف ديهء انگشت است .\r\nمسأله 2355 - اگر پشت كسى را طورى بشكنند كه ديگر خوب نشود و به هيچ وجه نتواند بنشيند ، يا طورى به كسى آسيب برسانند كه عقل او از بين برود و ديگر برنگردد ، و يا دو لب كسى را ببرند ، يا بر كسى صدمه‌اى وارد كنند كه تمام موى ريش يا سر او بريزد و ديگر نرويد ، يا بر كسى صدمه‌اى وارد كنند كه انزال نشود يا به هيچ وجه نتواند جلوى ادرار يا مدفوع خود را بگيرد ، يا مرد اجنبى زنى را افضا نمايد يعنى مخرج بول و حيض او را يكى كند ، ديهء آن ديهء قتل است .\r\nمسأله 2356 - اگر شوهر به واسطهء نزديكى ، زن را افضا نمايد ، چنانچه بعد از نُه سالگى زن باشد زن مىتواند به حاكم شرع مراجعه كند ، و اگر پيش از نُه سالگى باشد بايد او را طلاق دهد و ديگر با او ازدواج نكند و علاوه بر مهر ، ديهء افضا كه همان ديهء قتل است و همچنين نفقه او را تا آخر عمر او بدهد .\r\nمسأله 2357 - اگر ريش كسى را به زور بتراشند و بعد برويد ، بايد يك سوّم ديهء كشتن را بدهند .\r\nمسأله 2358 - اگر بيش از يكى از جنايتهايى كه در مسائل گذشته شمرده شد انجام شود ديه تكرار مىشود مثلًا اگر كسى بر ديگرى صدمه‌اى وارد كرد كه هم صداى خود را از دست داد و هم كور و كر شد بايد سه ديه به او بپردازد .\r\nمسأله 2359 - ديهء زن با مرد تا يك سوّم ديهء كشتن ، مساوى است و چنانچه بيشتر از آن شد ديهء زن نصف ديهء مرد مىشود .\r\nمسأله 2360 - كسى كه سوار حيوان است اگر كارى كند كه آن حيوان به كسى آسيب برساند ، يا ديگرى كارى كند كه حيوان به صاحب خود يا ديگرى صدمه بزند ضامن مىباشد .\r\nمسأله 2361 - سقط جنين از گناهان بزرگ است ، و اگر روح در او دميده شده باشد در حكم آدم كشى است ، و كسى كه اين كار را مىكند ، چه خود زن باشد يا شوهر يا دكتر ، گرچه با اجازهء آنها باشد ، بايد ديه بپردازد ، و ديهء آن اگر نطفه باشد بيست مثقال شرعى طلا ، و اگر علقه يعنى خون بسته باشد چهل مثقال ، و اگر مضغه يعنى مانند يك پارهء گوشت باشد شصت مثقال ، و اگر استخوان\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nشده باشد هشتاد مثقال ، و اگر بر آن گوشت روييده ولى هنوز روح در آن ندميده صد مثقال ، و اگر روح در آن دميده ، براى پسر هزار مثقال و براى دختر پانصد مثقال شرعى طلا است .\r\nمسأله 2362 - اگر كسى زن حامله را بكشد به نحوى كه بچهء او هم تلف شود ، بايد ديهء هر دو را بدهد .\r\nمسأله 2363 - اگر كسى پوست بدن مسلمانى را پاره كند بايد پنج مثقال شرعى طلا ، و اگر به گوشت برسد ده مثقال ، و اگر استخوان او را بشكند پنجاه مثقال طلا به او بدهد ، و اگر اين جراحتها به سر يا صورت باشد دو برابر مىگردد .\r\nمسأله 2364 - اگر كسى كارى كند كه بدن ديگرى سرخ شود به طورى كه فوراً بر طرف نشود بايد يك مثقال شرعى طلا ، و اگر سبز و كبود شود يك مثقال و نيم شرعى طلا ، و اگر سياه شود سه مثقال طلا به او بدهد ، و اگر در سر و صورت باشد دو برابر مىشود .\r\nمسأله 2365 - در مواردى كه دستور خاصى براى ديه مشخص نشده ، تعيين مقدار آن با حاكم شرع است .\r\nمسأله 2366 - مقصود از عاقله كه ديهء قتل خطا را بايد بدهد خويشان نسبى پدرى مىباشد ، چه مرد باشند يا زن ، غير از بچه‌ها و ديوانه‌ها و كفّار ، و تقسيم ديه بر آنان با رعايت مراتب ارث است .\r\nمسأله 2367 - اگر قاتل بميرد يا فرار كند و دسترسى به او نباشد ، ديه را از مال او برمىدارند ، و اگر مال ندارد از عاقله مىگيرند .\r\nمسأله 2368 - اگر انسان كسى را مجروح كرد يا به او ضربه يا سيلى زد ، ديه را بايد به خود او بدهد ، ولى اگر بچه يا ديوانه‌اى را بزند ، بايد ديه را به ولىّ شرعى او بدهد تا به مصرف او برساند .\r\nمسأله 2369 - ديهء مقتول از تركهء او محسوب مىشود ، ولى خويشان مادرى از آن ارث نمىبرند .\r\nمسأله 2370 - ولىّ مقتول كه حقّ قصاص دارد كسى است كه از او ارث مىبرد ، جز زن و شوهر كه در اين حقّ شركت ندارند هرچند از ديه ارث مىبرند . و اگر بعضى از آنها به قصاص راضى نشوند ، ديگران نمىتوانند قصاص كنند مگر آنكه تفاوت ديه را بپردازند ، و اگر بعضى از آنها صغير باشند ، اختيار با ولىّ آنهاست .\r\nمسأله 2371 - اگر ولىّ مقتول قبل از قصاص بميرد ، حقّ قصاص به ورثهء او مىرسد .\r\nمسأله 2372 - اگر كسى حيوان كسى را بكشد بايد قيمتش را به او بدهد ، و اگر آن را معيوب كند بايد\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nتفاوت قيمت سالم و معيوب را بپردازد .\r\nمسأله 2373 - اگر حيوان به جان يا مال يا زراعت كسى خسارت وارد كند ، چنانچه صاحب حيوان در نگهدارى آن كوتاهى كرده باشد ضامن خسارت است و الّا ضامن نيست .\r\nمسأله 2374 - اگر آتشى روشن كند و مال كسى آتش بگيرد ، در صورتى كه مواظبت نكرده باشد ضامن است .\r\nمسأله 2375 - اگر در جايى كه احتمال عبور مردم را مىدهد گودالى بكند ، در صورتى كه كوتاهى كند و باعث افتادن كسى در آن شود ضامن است .\r\nمسأله 2376 - اگر كسى با فرياد زدن يا ايجاد صدا باعث كر شدن يا سقط جنين شود ضامن ديهء آنهاست .\r\nمسأله 2377 - اگر كسىديگرى را از منزل بيرون‌ببرد و آن شخص‌برنگردد ضامن است .\r\nمسأله 2378 - اگر پليس در اثر تيراندازى باعث قتل يا جرح كسى شود ، در صورتى كه تيراندازى او طبق وظيفه نباشد ضامن است ، و اگر طبق وظيفه باشد و به جايى كه بايد بزند اصابت كرده باشد چيزى بر كسى نيست ولى اگر به غير جايى كه بايد بزند زده باشد مثل آنكه تصميم داشته به پا بزند به قلب يا سر اصابت كند ، ديه بر بيت‌المال است .\r\nمسأله 2379 - اگر كارى كند كه بكارت دخترى از بين برود ، يا با او به غير عنف زنا كند و بكارتش را از بين ببرد ، ديهء آن مهر المثل است .\r\nمسأله 2380 - اگر كارى كند كه زن حيض نبيند يا هميشه خون ببيند ديهء آن يك سوّم ديهء كشتن است .\r\nمسأله 2381 - اگر سر ميّت را ببرد ديه‌اش صد مثقال شرعى طلا است ولى اگر اعضاى او را قطع كند يا جراحتى بر او وارد كند ، تعيين آن با حاكم شرع است . و در هر صورت اين ديه به ورثه نمىرسد و صرف خيرات براى ميّت مىگردد و اداى دين ميّت نيز از آن جايز است .\r\nمسأله 2382 - اگر پاى كسى را بشكند ديه‌اش دويست مثقال شرعى طلا و اگر دست كسى را بشكند صد مثقال است ولى اگر استخوان غير دست و پا را بشكند يا باعث در رفتن استخوان شود تعيين آن با حاكم شرع است .\r\nمسأله 2383 - اگر ناخن كسى را در آورد يا باعث از بين رفتن آن شود ديه‌اش پنج مثقال شرعى\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nطلا ، و اگر نرمهء گوش كسى را از بين ببرد ديه‌اش يك سوّم ديهء قتل است .\r\nمسأله 2384 - ديهء زنازاده مانند ديهء حلال‌زاده است .\r\nمسأله 2385 - تعيين ديهء كافرى كه حربى نيست ، ذمّى باشد يا غير ذمّى ، با حاكم شرع است .\r\nمسأله 2386 - اگر براى دفاع از جان يا عرض يا مالش كسى را بكشد يا او را مجروح سازد ديه ندارد .\r\nمسأله 2387 - قتل يا جنايت به چند راه ثابت مىگردد :\r\n1 - اقرار خود قاتل يا جانى .\r\n2 - شهادت دو مرد عادل .\r\n3 - قسامه و آن در صورتى است كه مدّعى قتل شاهدى بر قاتل بودن متهم نداشته باشد با آنكه نشانه‌هايى كه باعث گمان به قاتل بودن اوست موجود باشد مثل آنكه او را با اسلحه نزد مقتول يافته باشند ، و كيفيت آن به اين صورت است كه مدّعى به تنهايى يا ديگران ، در نزد حاكم شرع پنجاه قسم بخورند و اگر مدّعى از قسامه امتناع نمايد قسامه با متهم است .\r\n4 - اگر مدّعى بيّنه نداشته باشد بايد منكر قسم بخورد و اگر منكر قسم نخورد با قسم خوردن مدّعى قتل يا جنايت ثابت مىگردد .\r\n\r\n","description":"","footnote":"","page_name":" 376 ","page_number":376},
  {"content":"\r\n\r\n\r\nاحكام تشريح و پيوند\r\nمسأله 2388 - اگر حفظ جان مسلمانى يا عده‌اى از مسلمانان بر تشريح انسان متوقف باشد و تشريح غيرمسلمان امكان نداشته باشد تشريح مسلمان جايز است ، بنابراين در اين زمان كه طب متوقّف بر تشريح بدن انسان است بايد از تشريح ميّت غير مسلمان استفاده شود و اگر غير مسلمان نباشد تشريح مسلمان با اذن ولى يا حاكم شرع جايز است و موجب ديه هم نيست .\r\nمسأله 2389 - اگر حفظ جان مسلمانى يا عضوى از او بر پيوند عضوى از اعضاى ميّت مسلمانى متوقف باشد قطع و پيوند آن عضو با اذن آن ميّت قبل از مردن يا اذن ولىّ او يا حاكم شرع بعد از مردن او جايز است و ديه هم ندارد و اگر آن ميّت غيرمسلمان باشد اذن هم لازم نيست .\r\nمسأله 2390 - اگر عضو ميّت بعد از پيوند حيات پيدا كند از عضويّت ميّت در مىآيد و نجس و ميته نيست بلكه اگر عضو حيوان نجس العين نيز پيوند شود حكم چنين است .\r\nمسأله 2391 - اگر براى اثبات جرم احتياج به تشريح بدن ميّت شود ، با اذن ولى او يا حاكم شرع جايز است .\r\nمسأله 2392 - انسان مىتواند عضوى از اعضاى خود ، نظير كليه يا چشم و مانند اينها را در حال حيات بفروشد ، چنان كه مىتواند پول بگيرد و اجازهء قطع عضوى از اعضاى خود را پس از مرگ بدهد .\r\nمسأله 2393 - تزريق خون انسانى به انسان ديگر جايز است ، خواه خون مسلمان باشد يا كافر ، مرد باشد يا زن ، و خريد و فروش خون براى اين منظور مانعى ندارد .\r\nمسأله 2394 - دست زدن به مرده‌هايى كه تشريح مىكنند اگر از مسلمان باشد و آن را غسل داده باشند ، غسل ندارد ، و در غير اين صورت بايد غسل كنند مگر اينكه از دست‌كش استفاده كرده باشند\r\nمسأله 2395 - تغيير جنسيت ( برفرض امكان ) يعنى مرد خود را زن ، يا زن خود را مرد و يا خنثى خود را مرد يا زن نمايد ، اگر داعى عقلايى در آن باشد مانعى ندارد و در احكام ، حال فعلى او مناط است .\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nمسأله 2396 - عقيم كردن مرد يا زن خود را و همچنين بستن لوله‌ها ، اگر داعى و انگيزهء عقلايى بر آن باشد ، اشكال ندارد ولى بايد زن با رضايت شوهر و شوهر با رضايت زن اين كار را انجام دهد .\r\nمسأله 2397 - در تشريح نگاه كردن مرد به بدن زن و نگاه كردن زن به بدن مرد و نگاه كردن به عورت ديگرى و همچنين دست زدن به بدن نامحرم ، اگر پيشرفت علم متوقف بر آن باشد مانعى ندارد ، و در صورتى كه بتواند در دست زدن به بدن نامحرم از دست‌كش استفاده كند ، بايد استفاده بنمايد .\r\nمسأله 2398 - تحقيقات روى حيوان در علم پزشكى يا جراحى و مانند اينها ، اگر پيشرفت علم متوقف بر آن باشد اشكال ندارد ، ولى تحقيقات روى انسان موقعى جايز است كه علاوه بر رضايت او خطر جانى و روحى و جسمى براى او نداشته باشد .\r\nمسأله 2399 - كورتاژ يكى از گناهان بزرگ در اسلام است و چنان كه گذشت علاوه بر گناه كفّاره نيز دارد ، ولى اگر از نظر دكتر متخصّص و متدين حفظ جان زن متوقف بر آن باشد مانعى ندارد .\r\n\r\n","description":"","footnote":"","page_name":" 378 ","page_number":378},
  {"content":"\r\n\r\n« فَريضَةٌ عادِلَةٌ »\r\n\r\nبخش دوّم : « مسائل اخلاقى »\r\n\r\n","description":"","footnote":"","page_name":" 379 ","page_number":379},
  {"content":"\r\n . \r\n","description":"","footnote":"","page_name":" 380 ","page_number":380},
  {"content":"\r\n\r\n\r\nتهذيب نفس\r\nيكى از واجبات در اسلام - كه ترك آن موجب خسران دنيا و آخرت است - تهذيب نفس است ، و از نظر قرآن شريف بايد انسان با صفات رذيله نظير كبر و عجب و بخل و حرص و طمع و مانند اينها مبارزه كند ، و از نظر قرآن كريم و روايات اهل بيت عليهم السلام و از نظر علماء علم اخلاق از اوجب واجبات است ، و از آيات فراوانى استفاده مىشود كه طهارت و پاكى دل سرچشمهء همهء فضيلتهاست ، و ناپاكى آن سرچشمه همهء رذالتهاست .\r\nمسأله 1 - اگر كسى با مبارزه نتوانست صفت رذيله يا صفات رذيله را ريشه‌كن كند ، همين مقدار كه آن را كنترل نمايد و مانع طغيان آن شود ، كفايت مىكند .\r\nمسأله 2 - صفت حسادت كه رذيلهء مهمى است گرچه معصيت است ولى پروردگار عالم تا بر طبق آن عملى انجام نگيرد مؤاخذه نمىكند ، بنابراين در خصوص حسد نه سائر رذائل ، معصيت و حرمت مربوط به اعمالى است كه از آن سرچشمه مىگيرد ، و تا عملى بر طبق آن انجام نگيرد ، بخشيده شده است و ضرر به عدالت هم نمىزند ، و همچنين است سوء ظنّ به ديگران اگر صرف خطور در دل باشد و استقرار نداشته باشد ، و نظير خطور گناه كه همين حكم را دارد .\r\nمسأله 3 - رفع صفات رذيله - گرچه عملى بر طبق آن انجام ندهد - اگر قدرت بر رفع داشته باشد ، واجب مؤكّد ، و ترك اين واجب چنان كه گفته شد از محرّمات است ، و بايد علاوه بر اين كه مانع سر زدن عملى از آن شود ، با آن مبارزه كند تا ريشه‌اش را قطع كند ، و اين كار ، گرچه مشكل است ولى از اوجب واجبات است ، و ثواب اين مبارزه از جهاد بالاتر است و از اين رو در روايات اهل بيت عليهم السلام جهاد اكبر ناميده شده است .\r\nمسأله 4 - تجرّى بلكه فعلى كه با آن تجرّى مىشود يكى از محرّمات در اسلام است ، و معناى آن در اصطلاح فقهى اين است كه اگر كسى عملى را كه حرام نيست خيال كند كه حرام است و سپس آن را به جا آورد ، نظير اين كه مال خودش را به خيال اين كه مال مردم است بخورد ، و يا چيز پاكى را به خيال اين كه نجس است بخورد ، و يا با زن خود به خيال اين كه نامحرم است\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nجماع كند و يا كسى را كه قتل او جائز است به عنوان اين كه مسلمانى است بكشد و مانند اينها ، حرام به جا آورده و اگر توبه نكند عقوبت مىشود ، و آنچه به جا آورده ، گرچه ذاتاً حلال بوده ولى به عنوان تجرّى ، آن اعمال نيز حرام محسوب مىگردد .\r\n\r\n","description":"","footnote":"","page_name":" 382 ","page_number":382},
  {"content":"\r\n\r\n\r\nحفظ عفت\r\nحفظ عفت از واجباتى است كه اسلام به طور مؤكّد مخصوصاً از زنان خواسته است ، و ترك اين واجب در بعضى از موارد گناهش به اندازه‌اى بزرگ است كه مثل آن در دين اسلام بىنظير يا كم نظير است ، و اين واجب الهى اقسامى دارد :\r\n\r\nالف‌حفظ عفت چشم\r\nمسأله 5 - مسلمانان بايد نگاه شهوت انگيز به يكديگر نداشته باشند غير از زن به شوهرش يا شوهر به زنش ، و فرقى نيست كه آن نگاه به نامحرم باشد يا - العياذ باللَّه - به محرم نظير مادر و خواهر و مادر زن و مانند اينها ، مرد به زن باشد يا زن به مرد ، مرد به مرد باشد ، يا زن به زن ، و خلاصهء كلام اين كه هر نگاهى كه محرّك شهوت جنسى باشد در اسلام حرام بلكه تخيّلها و وسوسه‌ها كه محرّك شهوت باشد و مربوط به زن و شوهر نباشد حرام است .\r\nمسأله 6 - نگاه مرد به بدن زن نامحرم - جز صورت و دو دست تا نرسيده به مچ - گرچه شهوت انگيز نباشد ، حرام است ، و نگاه به صورت و دستها تا نرسيده به مچ ، اگر شهوت انگيز يا مفسده انگيز باشد حرام است . و اگر هيچ يك از اين موارد نباشد ، گرچه حرام نيست ولى ترك آن مگر به اندازهء ضرورت ، بسيار شايسته است .\r\nمسأله 7 - نگاه زن به بدن مرد نامحرم - جز صورت و سر و گردن و دستها تا نرسيده به مچ - گرچه شهوت انگيز نباشد حرام است ، و نگاه به صورت و سر و گردن و دستها ، اگر شهوت انگيز يا مفسده انگيز و يا جالب باشد ، حرام است و در غير اين صورتها گرچه حرام نيست ولى ترك آن مگر به مقدار ضرورت بسيار شايسته است .\r\nمسأله 8 - نگاه زن و مردى كه محرم يكديگرند نظير مادر و خواهر و خاله و عمه و مادر زن و مانند اينها به بدن يكديگر - جز عورتين - اگر شهوت انگيز و فتنه انگيز نباشد ، جائز است ، ولى مرد با عفت و زن با عفت نگاه به مواضع حسّاس محرم خود نظير بالاى زانو و سينه و پشت و مانند اينها نمىكند مگر در موقع ضرورت .\r\nمسأله 9 - نگاه مرد به بدن مرد جز عورتين و نگاه زن به بدن زن جز عورتين ، اگر شهوت انگيز\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nو مفسده انگيز نباشد جائز است ، ولى مرد عفيف و زن با عفت نگاه به مواضع حسّاس همجنس خود نظير بالاى زانو و سينه و مانند اينها نمىكند .\r\nمسأله 10 - زن بايد تمام بدن خود را از نامحرم بپوشاند ، ولى نپوشانيدن صورت و كف دستها و روى آنها تا نرسيده به مچ ، اگر شهوت انگيز يا فتنه انگيز و يا جالب نباشد ، جائز است ، گرچه پوشانيدن آنها براى يك زن با عفت بسيار خوب است و به خوبى از قرآن و روايات اهل بيت عليهم السلام و سيرهء آن بزرگواران استفاده مىشود كه روگرفتن زن يك شعار اسلامى است ، و بايد همهء ما به شعارهاى اسلامى و مذهبى اهميّت خاصى بدهيم .\r\nمسأله 11 - مرد بايد تمام بدن خود را جز سر و صورت و گردن و زير گلو ، از نامحرم بپوشاند ، شهوت انگيز يا مفسده انگيز يا جالب باشد يا نباشد .\r\n\r\nب حفظ عفت زبان\r\nزن و مرد نبايد با يكديگر حرفهاى شهوت انگيز يا مفسده انگيز داشته باشند مگر زن و شوهر با يكديگر ، و فرقى نيست كه آن گفتارها ركيك باشد يا نه ، از باب غنا باشد يا نه ، زن و مرد محرم باشند نظير خواهر و برادر يا مادر و پسر و مانند آنها و يا نامحرم .\r\nمسأله 12 - اگر حرفهاى زن جالب باشد به طورى كه مرد را متوجّهء خود كند ، آن گفتار در مقابل نامحرم حرام است ، همانگونه كه اگر گفتار مرد طورى باشد كه زن لاابالى در عفت را به طمع بيندازد ، آن گفتار حرام است .\r\nمسأله 13 - صحبت مرد و زن نامحرم با يكديگر ، اگر شهوت انگيز و فتنه انگيز و جالب‌نباشد ، گرچه حرام نيست ولى اكتفا به مقدار ضرورت بسيار خوب است .\r\n\r\nج حفظ عفت گوش\r\nشنيدن چيزهايى كه شهوت انگيز يا مفسده انگيز است ، حرام مىباشد ، نظير غنا و آهنگها و دائره و تنبك و مانند اينها و نيز حرفهاى محرّك ركيك يا غير ركيك ، گوينده محرم باشد يا نه .\r\nمسأله 14 - غنا و موسيقى و رقص ، حتّى زن براى شوهر يا شوهر براى زن ، حرام است ، ولى گفتن حرفهاى شهوت انگيز زن و شوهر براى يكديگر اشكال ندارد بلكه در بعضى از موارد از مستحبّات نيز شمرده شده است .\r\n\r\n","description":"","footnote":"","page_name":" 384 ","page_number":384},
  {"content":"\r\n\r\n\r\nد حفظ عفت در زينت\r\nمسأله 15 - زينت زن براى نامحرم و يا نشان دادن به نامحرم حتّى بوى خوش و انگشتر و ساعت و حلقه ، حرام است ، شهوت انگيز و مفسده انگيز باشد يا نباشد ، و همچنين است زينت كردن مرد براى زن نامحرم ، ولى نشان دادن زينت نظير ساعت و انگشتر و مانند اينها ، حرام نيست مگر شهوت انگيز باشد و يا مفسده‌اى در برداشته باشد .\r\n\r\nه حفظ عفت در لباس\r\nمسأله 16 - اگر لباس زن يا مرد شهوت انگيز يا مفسده انگيز باشد و يا جلب نظر كند ، پوشيدن آن در مقابل نامحرم حرام است ، مانتو باشد يا چادر ، جوراب باشد يا شلوار ، تنگ باشد يا گشاد .\r\nمسأله 17 - لباس زنانه نظير پيراهن و دامن زنانه كه مختص به زنهاست ، براى مردها حرام است ، و لباس مردانه نظير كت و شلوار مردانه كه اختصاص به مردها دارد ، براى زنها حرام است ، و اصلاح زنانه به گونه‌اى كه مختص به زنهاست ، براى مردها حرام است ، و اصلاح مردانه به گونه‌اى كه اختصاص به مردها دارد ، براى زنها حرام مىباشد .\r\nمسأله 18 - لباس زنانه براى مرد و لباس مردانه براى زن ، وقتى حرام است كه زن بخواهد شبيه مرد يا مرد شبيه زن شود ، ولى اگر تشبّه نباشد ، نظير اين كه زن براى رفع سرما كت و شلوار مرد را بپوشد و يا مرد براى ستر عورت پيراهن زن را بپوشد اشكال ندارد .\r\nمسأله 19 - چادر يك حجاب مذهبى و ملى است ، و اگر زنها آن را از دست بدهند و يا - العياذ باللَّه - در جامعه به صورت ضد ارزش درآيد ، خسارت فراوانى دارد ، و زن ايرانى كه هميشه حتّى قبل از اسلام شهرت به عفت داشته ، نبايد اين حجاب مذهبى و ملى را از دست بدهد ، و بايد زنهاى با عفت و مردهاى با غيرت بدانند كه از دست دادن آن مقدّمه براى بدحجابى و بىحجابى است ، و اگر چنين شد - - العياذ باللَّه - گناه آن دامنگير كسى مىشود كه آن مقدّمه را فراهم نموده است ، علاوه بر اينها از مسائل قبل معلوم شد كه در بسيارى از موارد زن بايد صورت و دستهاى خود را از نامحرم بپوشاند و پوشانيدن صورت احتياج به چادر دارد .\r\nمسأله 20 - پوشيدن لباسهايى كه مختصّ به كفّار است نظير كراوات و پوشيدن لباسهايى كه مختص به اهل معصيت است نظير لباسهاى تنگ و محرّك براى مرد و زن حرام است و اگر بدون توبه از دنيا رود پروردگار عالم او را با كفّار و اهل معصيت محشور مىكند .\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nمسأله 21 - اگر لباس انگشت نما باشد و شخصيت كسى را كه آن را پوشيده است مسأله‌دار كند - كه به آن لباس شهرت مىگويند - پوشيدن آن لباس چه براى مرد و چه براى زن ، حرام است نظير پوشيدن لباسهاى رنگارنگ و نظير لباس سرخ براى مرد و پوشيدن چادر سرخ براى زن ، و نظير بيرون آمدن از خانه با يك لنگه كفش و مانند اينها .\r\n\r\nو حفظ عفت به حسب زمان و مكان\r\nمسأله 22 - اختلاط زن و مرد اگر شهوت انگيز و يا موجب مفسده و يا داراى احتمال مفسده باشد حرام است ، و اگر چنين نباشد ، گرچه حرام نيست ولى جدا بودن از يكديگر در همه جا بسيار شايسته است .\r\nمسأله 23 - نشستن زن و مرد نامحرم بر سر يك سفره ، اگر شهوت انگيز يا مفسده‌زا و يا موجب نگاه حرام مىشود حرام است ، و اگر چنين نباشد ، گرچه حرام نيست ولى جدابودن از يكديگر بسيار خوب است .\r\nمسأله 24 - بودن زن و مرد نامحرم درجاى خلوت ، اگر شهوت انگيز يا مفسده انگيز و يا داراى احتمال مفسده باشد حرام است ، ولى اگر چنين نباشد ، نبودن آنها در آنجا بسيار شايسته است و زن با عفت با مرد نامحرم در جاى خلوت نمىنشيند .\r\nمسأله 25 - بايد از ورود بچه‌هاى مميّز - كه خوب را از بد تميز مىدهند - به اطاق خواب در وقت خلوت زن با شوهر ، ممانعت كنند گرچه مباشرت زن و شوهر نباشد ، و در وقت مباشرت علاوه بر وجوب ممانعت از بچه‌هاى مميّز ، نبودن بچه‌هاى غير مميّز حتّى اطفال شيرخوار بسيار خوب است .\r\nمسأله 26 - بيرون رفتن زن از خانه در مواقع خلوت نظير آخر شب و بعد از طلوع فجر و مانند اينها در صورتى كه احتمال خطر بدهد ، حرام است ، و اگر احتمال خطر هم ندهد ، نرفتن بسيار خوب است ، و همچنين است اگر در ورود به جايى نظير خانه و مغازه و حمام و مانند اينها در معرض خطر باشد ، و اگر احتمال خطر هم نباشد نرفتن بسيار خوب است ، و چه خوب است كه زن در جهت عرض و ناموس و عفت خود ترسو و محتاط باشد .\r\n\r\n","description":"","footnote":"","page_name":" 386 ","page_number":386},
  {"content":"\r\n\r\n\r\nز حفظ عفت در معاشرت\r\nمسأله 27 - مواجهه و رو به رو شدن زن و مرد نامحرم ، اگر شهوت انگيز يا مفسده‌آور باشد حرام است ، و اگر چنين نباشد ، رو به رو نشدن مگر به اندازهء ضرورت بسيار خوب است و قرآن شريف عدم مواجهه گرچه شهوت انگيز و موجب مفسده نباشد را براى پاكى دل زن و مرد بهتر مىداند .\r\nمسأله 28 - معاشرت و نشست و برخاست زن و مرد نامحرم ، اگر شهوت انگيز و موجب مفسده باشد حرام است ، و اگر چنين نباشد ، عدم معاشرت مگر به اندازهء ضرورت بسيار خوب است .\r\nمسأله 29 - دوست يا بى زن با مرد نامحرم و مرد با زن نامحرم ، حرام است گرچه شهوت انگيز و داراى احتمال مفسده هم نباشد ، و قرآن شريف از اينكه زن ، مرد نامحرمى را و يا مرد ، زن نامحرمى را به عنوان دوست بگيرد ، نهى مؤكّد فرموده است .\r\nمسأله 30 - معاشقهء زن و مرد نامحرم با يكديگر از گناهان بزرگ در اسلام است مخصوصاً اگر براى يكديگر نامه نگارى و يا شعر و شاعرى هم بنمايند ، و بايد با فراموش كردن عشق شيطانى خود اين مرض خانمانسوز و بر باد دهندهء دنيا و آخرت را معالجه كنند ، و اين معالجه گرچه مشكل است ولى به مرور زمان و با صبر و حوصله ممكن است .\r\nمسأله 31 - تبسّم زن در روى مرد نامحرم و به عكس ، اگر شهوت انگيز و يا مفسده‌آور باشد حرام است ، و اگر چنين نباشد ، گرچه حرام نيست ولى خطر آن بسيار جدى است ، و همچنين است خنده زن با مرد نامحرم و به عكس ، بلكه حركات نامحرم بايد حساب شده باشد ، و هر چه شهوت انگيز و يا موجب مفسده و يا احتمال آن باشد حرام است ، و الّا نه گرچه حرام نيست ولى براى زن با عفت و مرد با غيرت ، مواظبت از حركات و سكنات خود يك امر بسيار مطلوب و پسنديده است .\r\nمسأله 32 - برخورد زن با شوهر و يا شوهر با زن در ميان مردم اعم از محرم و نامحرم ، اگر شهوت انگيز يا موجب مفسده باشد حرام است ، و اگر شهوت انگيز و مفسده‌زا نباشد ولى عرف پسند نباشد ، گرچه حرام نيست ولى زن با عفت و مرد با غيرت چنين كارهايى نمىكنند ، امّا اگر خلاف مروت باشد به طورى كه كاشف از لاابالىگرى آنها باشد حرام است .\r\nمسأله 33 - برخورد زن با شوهر يا شوهر با زن از افرادى كه مردم توقع بيشترى از آنها دارند ،\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nنظير اهل علم ، به طورى كه عرف پسند نباشد ، حرام است گرچه شهوت انگيز و يا مفسده انگيز نباشد بلكه گرچه خلاف مروت نيز نباشد .\r\n\r\nح حفظ عفت فرج\r\nمسأله 34 - زنا دادن و زنا كردن از گناهان بزرگ در اسلام است و قرآن شريف مىفرمايد اگر بدون توبه از دنيا بروند در حالى كه سالها در جهنم مىباشند ، لجام شده و خوار و ذليل نيز هستند ، و كيفر آنها در دنيا اگر نزد حاكم اسلامى اثبات شود صد تازيانه در ميان مردم است ، و اگر زن زنا كار ، شوهر داشته يا مرد زانى ، زن داشته باشد و اين عمل زشت را انجام دهد ، علاوه بر اين كه حدّ او سنگسار است - كه نظير اين كيفر در اسلام كم نظير يا بىنظير است - اگر بدون توبه از دنيا برود - مطابق آنچه در روايات آمده - در جهنم بوى بد عورتين او اهل جهنم را آزرده مىكند .\r\nمسأله 35 - توبهء زنا دهنده و زنا كننده گرچه زن شوهردار يا مرد زن‌دار باشد فقط پشيمانى از گذشته و اصلاح خود در آينده است ، و بازگو كردن آن گناه زشت نزد شوهر يا ديگرى حتّى نزد حاكم شرع ، از گناهان بزرگ است .\r\nمسأله 36 - از گناهان بزرگ كه نظير آن گناه در اسلام كم نظير است ، هم جنس بازى است كه اگر در ميان دو مرد واقع شود به آن لواط ، و اگر در ميان دو زن واقع شود به آن مساحقه مىگويند .\r\nو در لواط علاوه بر اين كه حدّ آن كشتن است ، اگر بدون توبه از دنيا رفت با قوم لوط محشور مىشود .\r\nمسأله 37 - توبهء همجنس بازى فقط پشيمانى از گذشته و ترك آن عمل زشت است ، و حرام است كه نزد كسى حتّى حاكم شرع خود را رسوا كند .\r\nمسأله 38 - دست دادن زن نامحرم با مرد نامحرم و بالعكس و معانقه و در بغل گرفتن يكديگر و يا خوابيدن در يك رختخواب بلكه در يك اطاق خلوت كه كسى نباشد حرام است و تعزير شرعى هم دارد گرچه شهوت انگيز و موجب مفسده نباشد و گرچه بدن آنها با هم ملامست پيدا نكند و در زير لباس و دستكش و مانند اينها باشد .\r\nمسأله 39 - خوابيدن دو مرد يا دو زن در يك رختخواب ، اگر شهوت انگيز يا مفسده انگيز و يا داراى احتمال مفسده باشد حرام است ، و اگر چنين نباشد سزاوار نيست مخصوصاً دو جوان در يك بستر استراحت كنند .\r\n\r\n","description":"","footnote":"","page_name":" 388 ","page_number":388},
  {"content":"\r\n\r\n\r\nاحتكار\r\nمسأله 40 - از گناهان بزرگ در اسلام احتكار است ، و در روايات آمده است كه پروردگار عالم از محتكر بيزار است ، و گناه آن در حدّ قتل نفس است ، و معناى آن اين است كه چيزى را كه امت اسلامى به آن احتياج دارند نگاه دارد و آن را در معرض فروش قرار ندهد ، و آن اقسامى دارد :\r\nالف ) نگاهدارى چيزى براى اين كه بازار سياه درست شود و آن را به قيمت گران بفروشد . و اين قسم ، فرد بارز احتكار است و قطعاً روايات حرمت ، شامل آن مىشود .\r\nب ) نگاهدارى براى اين كه مردم يا حكومت اسلامى را در مضيقه قرار دهد ، و يا ضرر به اقتصاد مملكت اسلامى بزند ، و معلوم است كه اين قسم گناهش خيلى بالاتر از گناه قسم اوّل است و گاهى محتكر مصداق مفسد فى الارض محسوب مىشود .\r\nج ) نگاهداشتن چيزى كه بازار آن كساد است - گرچه مردم احتياج به آن هم دارند - براى اين كه آن چيز رونقى پيدا كند ، اين قسم نيز حرام است گرچه حرمت آن به اندازهء قسم اوّل و دوّم نيست .\r\nد ) نگاه داشتن چيزى كه به اندازهء تقاضاى مردم موجود است ، و عرضه نكردن آن ضرر اقتصادى يا غيراقتصادى ندارد ، اين قسم حرام نيست گرچه سزاوار است از اين قسم هم پرهيز نمايد .\r\nه ) نگاه داشتن چيزى كه خود احتياج به آن دارد ، نظير نگاه‌داشتن گندم براى مصرف سال خود ، و اين قسم نيز حرام نيست گرچه مردم به آن احتياج داشته باشند ، ولى در صورت احتياج شديد مردم سزاوار نيست كه نگاه دارد زيرا ايثار و فداكارى بايد از جمله سجاياى مسلمان باشد .\r\nمسأله 41 - احتكار ، منحصر به مثل گندم و جو نيست ، بلكه چنان كه گفته شد در هر چيزى حتّى پول هم مىآيد .\r\nمسأله 42 - اگر محتكر رفع يد از كار زشت خود نكرد ، حكومت اسلامى اولًا اخطار و امر به\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nفروش آن جنس مىكند ، و اگر به كارش ادامه داد ، حكومت اسلامى آن جنس را به قيمت متعارف مىفروشد و پول آن را به محتكر مىدهد .\r\nمسأله 43 - اگر جنسى را به قيمت گران خريد و بعداً آن جنس ارزان شد ، نمىتواند براى رسيدن به پول خود آن جنس را احتكار كند ، و بايد هر چه زودتر اگر مردم به آن احتياج دارند ، آن جنس را به قيمت روز بفروشد .\r\nمسأله 44 - اگر به واسطهء احتكار ، جنس گران شد ، مىتواند آن را به قيمت روز بفروشد ولى گناه احتكار را دارد گرچه سزاوار است كه آن را به قيمت‌گران نفروشد .\r\nمسأله 45 - توبهء محتكر پشيمانى از گذشته و تصميم بر ترك آن كار زشت است ، و جبران خسارت اقتصادى كه به واسطهء احتكار به وجود آورده لازم نيست گرچه سزاوار است .\r\nمسأله 46 - اگر اموالى را از راه احتكار به دست آورد گرچه مالك مىشود ، و اگر توبه از آن گناه نمود قبول مىشود ، ولى مسلمان واقعى آنچه را از اين راه قبيح بدست آورده انفاق مىكند و بهتر از آن اين است كه به حكومت اسلامى بدهد .\r\n\r\n","description":"","footnote":"","page_name":" 390 ","page_number":390},
  {"content":"\r\n\r\n\r\nارضاى غريزهء جنسى از طريق غير شرعى\r\nمسأله 47 - يكى از گناهان در اسلام ارضاى غريزهء جنسى مرد از غير زن خود ، يا زن از غير شوهر خود مىباشد و قرآن شريف چنين شخصى را متجاوز و ظالم مىداند :\r\n « فَمَنِ ابْتَغى وَراءَ ذلِكَ فَاولئِكَ هُمُ الْعادُون » .  « 1 » « پس هر كه به دنبال فراتر از اين ( راههاى حلال ) رود ، او از ظالمان است » .\r\nو آن اقسامى دارد :\r\nالف ) زنا دادن يا زنا كردن كه عقوبت و كيفر آن بسيار بزرگ است .\r\nب ) لواط كه در روايات آمده است عرش خداى متعال از آن به لرزه درمىآيد .\r\nج ) خود ارضايى ( استمناء ) كه علاوه بر اينكه حرام است مفسده روحى و جسمى بسيارى دارد .\r\nد ) نگاه شهوت انگيز يا ديدن عكسها و فيلمهاى شهوت انگيز و نوشتن يا خواندن داستانهاى شهوت انگيز ، و گفتن و يا شنيدن و يا خواندن آهنگها و يا اشعار شهوت انگيز به طور غنا و يا به طور عادى و هر چيزى كه موجب تحريك او شود حتّى خيالهاى شهوت انگيز .\r\nمسأله 48 - اگر اين گونه چيزها تحريك آميز نباشد ولى مفسده‌زا باشد حرام است ، بلكه اگر احتمال مفسده باشد نيز حرام است ، بلكه مسلمان واقعى از تمام لهويّات اعراض مىكند و اهل اين گونه چيزها نيست .\r\nمسأله 49 - استفاده جنسى زن از شوهرش و شوهر از زنش به هر نحوى كه باشد جايز است ولى استفاده‌هاى غير متعارف بايد با اجازه و رضايت يكديگر باشد بلكه سزاوار است كه اگر ضرورتى نباشد از استفاده‌هاى غير متعارف پرهيز كنند .\r\nمسأله 50 - حرف زدن مرد نامحرم با زن نامحرم اگر جالب و محرّك نباشد و ترس مفسده‌اى هم\r\n\r\n\r\n","description":"","footnote":"\r\n( 1 ) - مؤمنون / 7 .\r\n","page_name":" 391 ","page_number":391},
  {"content":"\r\n\r\nنباشد جايز است ولى سزاوار نيست كه بيشتر از ضرورت با يكديگر حرف بزنند .\r\nمسأله 51 - نگاه كردن مرد نامحرم به صورت و يا دستهاى زن نامحرم از انگشتها و كف دست و روى دست اگر جالب و محرّك نباشد و مفسده بلكه ترس مفسده‌اى هم نباشد جايز است ، ولى بايد دانست كه نگاه نامحرم به يكديگر تيرى از تيرهاىشيطان است و همچنين‌نگاه زن به سر و گردن و دستها تا مچ مرد .\r\nمسأله 52 - بودن مرد و زن نامحرم در جاى خلوت حرام است ، بلكه اگر احتمال مفسده باشد در جاى غير خلوت نيز حرام است .\r\nمسأله 53 - دوست شدن مرد و زن نامحرم ، از گناهان بزرگ است كه قرآن شريف آن را در كنار زنا نهاده و از آن نهى نموده است .\r\nمسأله 54 - اختلاط مردان و زنان نامحرم اگر موجب گناه و تحريك باشد حرام است ، بلكه اگر ترس مفسده باشد نيز حرام است .\r\nمسأله 55 - هر چه كه زن را در مقابل نامحرم جالب و محرّك كند ، حرام است و فرقى نيست كه زينت باشد يا لباس ، گفتن باشد يا عمل ، حتّى راه رفتن و نشستن اگر جالب و محرّك باشد حرام است و همچنين است تلفنها و نامه‌ها و سخنرانيها و امثال اينها ، كه اگر جالب و محرّك باشد حرام است .\r\n\r\n","description":"","footnote":"","page_name":" 392 ","page_number":392},
  {"content":"\r\n\r\n\r\nاسراف ، اتراف ، تبذير\r\nمسأله 56 - يكى از گناهان بزرگ در اسلام اسراف و تبذير است و آن اقسامى دارد كه يك قسم از آن حرام نيست .\r\nالف ) فرو رفتن در مشتهيات نفس از راه حرام كه قرآن به آن « اتراف » مىگويد كه اگر در فردى پيدا شود دنيا و آخرت او را تباه مىكند و قرآن او را فرد شومى از اهل جهنم مىداند :\r\n« وَ اصْحابُ الشِّمالِ ما اصْحابُ الشِّمالِ فى سَمُومٍ وَ حَميمٍ وَ ظِلٍّ مِنْ يَحْمُومٍ لا بارِدٍ وَ لا كَريمٍ انَّهُمْ كانُوا قَبْلَ ذلِكَ مُتْرَفين » . « 1 » « و ياران چپ ، كدامند ياران چپ ؟ در ميان باد گرم و آب داغ . و سايه‌اى از دود تار . نه خنك نه خشك . اينان بودند كه پيش از اين ناز پروردگان بودند » .\r\nو اگر در ملتى پيدا شود آن ملت را نابود مىداند :\r\n « وَ اذا ارَدْنا أَنْ نُهْلِكَ قَرْيَةً أَمَرْنا مُتْرَفيها فَفَسَقُوا فيها فَحَقَّ عَلَيْهَا الْقَولُ فَدَمَّرْناها تَدْميراً » .  « 2 » « و چون بخواهيم شهرى را هلاك كنيم ، خوش گذرانان آن شهر را وا مىداريم تا در آن به انحراف و فساد بپردازند ، و در نتيجه عذاب بر آن شهر لازم گردد ، پس آن را يكسره زير و زِبَر كنيم » .\r\nب ) به هدر دادن نعم الهى نظير نابود كردن مال و عمر و آبرو و مانند اينها كه قرآن به آن « تبذير » مىگويد و مبذر را برادر شيطان مىخواند :\r\n « انَّ الْمُبَذِّرينَ كانُوا اخْوانَ الشَّياطين » .  « 3 » « همانا اسراف كنندگان برادران شيطانها هستند » .\r\nج ) فرو رفتن در مشتهيات نفس از راه حلال كه به آن « اسراف » گفته مىشود و آن گرچه\r\n\r\n\r\n","description":"","footnote":"\r\n( 1 ) - واقعه / 41 - 45 .\r\n( 2 ) - اسراء / 16 .\r\n( 3 ) - اسراء / 27 .\r\n","page_name":" 393 ","page_number":393},
  {"content":"\r\n\r\nحرام نيست ولى محال است كه مسرف بتواند به كمال انسانى برسد و قرآن او را مورد بىمهرى و بىعنايتى از طرف حقّ مىداند :\r\n « انَّهُ لايُحِبُّ الْمُسْرِفين » .  « 1 » « به درستى كه خداوند اسراف كنندگان را دوست نمىدارد » .\r\nبلكه او را يك مؤمن واقعى نمىداند :\r\n « وَالَّذينَ اذا أَنْفَقُوا لَمْ يُسْرِفُوا » .  « 2 » « و كسانى كه به هنگام بخشش ، زياده روى نمىكنند » .\r\nمسأله 57 - كسى كه خلاف شأنش خانه يا لوازم زندگى و حتّى خوراك و پوشاك تهيه كند مسرف است ، و بايد خمس آن خانه و لوازم زندگى و مانند آنها را بدهد ، و از مؤنهء سال حساب نمىشود ، و همچنين مترف و مبذّر بايد خمس آنچه را اتراف و تبذير نموده‌اند بدهند و نمىتوانند از مونهء سال حساب كنند .\r\nمسأله 58 - وسواسى كه براى تطهير ، زيادتر از متعارف آب استعمال مىكند علاوه بر گناه وسواسى كه دارد مبذّر نيز مىباشد و گناه آن را نيز دارد .\r\nمسأله 59 - اگر سؤال ( ابراز نياز ) بى جا سبب ذلّت شود حرام است ، و آن سائل چون آبروى خود را بى جا به هدر داده ، مبذّر است ، و اگر سبب ذلت نباشد گرچه حرام نيست ولى يك مؤمن واقعى نبايد ابراز نيازمندى بى جا داشته باشد و به اندازهء مقدور عزت و كرامت خود را بايد حفظ كند .\r\n\r\n\r\n","description":"","footnote":"\r\n( 1 ) - انعام / 141 .\r\n( 2 ) - فرقان / 67 .\r\n","page_name":" 394 ","page_number":394},
  {"content":"\r\n\r\n\r\nاشاعهء فحشا\r\nمسأله 60 - اشاعهء فحشا « يعنى پراكنده كردن فساد و زشت كارى » از گناهان كبيره در اسلام است و قرآن شريف براى كسى كه اين عمل راانجام دهد عذاب دنيا و آخرت را وعده داده است :\r\n « انَّ الَّذينَ يُحِبُّونَ أَنْ تَشيعَ الْفاحِشَةَ فِى الَّذينَ امَنُوا لَهُمْ عَذابٌ اليمٌ فِى الدُّنْيا وَ الْاخِرَة » .  « 1 » « به تحقيق كسانى كه دوست مىدارند كه زشت كارى در ميان آنان كه ايمان آورده‌اند ، شيوع پيدا كند ، براى آنان در دنيا و آخرت عذابى پر درد خواهد بود » .\r\nو آن اقسامى دارد :\r\nالف ) عيبى را به دروغ نسبت دادن به كسى و آن را درميان مردم شيوع دادن ، و اين قسم علاوه بر گناه اشاعهء فحشا گناه تهمت را نيز دارد ، و افرادى كه دامن به آن شايعه مىزنند و آن را براى ديگران مىگويند ، اگر بدانند كه تهمت است گناهشان مثل كسى است كه شايعه را اختراع نموده و اگر ندانند حرام است و گناه اشاعهء فحشا را دارد ، علاوه بر اينكه آن شايعه تهمت است و گناه از آن را نيز دارد .\r\nب ) پخش كردن عيبى كه در كسى هست در ميان مردم ، و اين صورت علاوه بر گناه اشاعهء فحشا گناه غيبت را نيز دارد .\r\nج ) گناهى را علنى و در ميان مردم انجام دادن نظير بيرون آمدن زن با وضع جلف يا بدحجاب و يا بىحجاب و نظير پخش موسيقيهاى شهوت انگيز و پخش غناها و آهنگهاى محرّك و يا پخش گفته‌هاى جلف و محرّك در ميان مردم و نظير پخش كتابهاى عشقى و رمانهاى محرّك و امثال اينها ، و اين صورت علاوه بر گناهى كه مترتب بر اصل كار است گناه اشاعهء فحشا را نيز دارد و در بسيارى از موارد گناه دوّم\r\n\r\n\r\n","description":"","footnote":"\r\n( 1 ) - نور / 19 .\r\n","page_name":" 395 ","page_number":395},
  {"content":"\r\n\r\nبالاتر از گناه اوّل است .\r\nمسأله 61 - اشاعهء فحشا دائر مدار قصد نيست ، مثلًا خانم بدحجاب گرچه قصد اشاعهء فحشا و بدحجابى را نداشته باشد ولى همين مقدار كه با عملش بدحجابى را در اجتماع رايج كند ، علاوه بر گناه بد حجابى گناه اشاعهء فحشا را نيز انجام داده است .\r\nمسأله 62 - اگر در جايى ، مثلًا بدحجابى و يا بىحجابى و مانند آن اشاعه فحشاء نباشد گرچه آن عمل گناه و حرام است ولى گناه اشاعهء فحشا را ندارد .\r\nمسأله 63 - اگر مصلحت اهمّى كه بتواند مقدم بر مفسدهء نمامى باشد پيش آيد ، نمامى جايز بلكه گاهى واجب مىشود . مثلًا اگر بتواند به واسطه نمامى رابطهء بين دو اجنبى را كه تماس نامشروع دارند قطع كند ، آن نمامى جايز بلكه از باب نهى از منكر واجب است ، و همچنين اگر بتواند به واسطهء نمامى ، جانى يا ناموسى را از خطر نجات دهد و يا اگر نمامى نكند جانى يا ناموسى در خطر واقع مىشود ، آن نمامى جايز بلكه واجب است .\r\nمسأله 64 - افرادى كه شايعه ساز و يا شايعه پراكن و يا مروّج كار آنان ولو به واسطه عملشان و حتّى به واسطه سكوت مىباشند ، در جرم و حرمت شريك هستند و عمل آنها و سكوتشان حرام است .\r\nمسأله 65 - توبهء اشاعهء فحشا فقط ندامت از گذشته و ترك آن كار زشت است ، و چه بسيار خوب است كه به واسطه گفتار و اعمال شايسته و نظير آن جبران گذشته را بنمايد .\r\n\r\n","description":"","footnote":"","page_name":" 396 ","page_number":396},
  {"content":"\r\n\r\n\r\nاعانت بر اثم\r\nمسأله 66 - اعانت بر اثم « يعنى كمك به گناه » از گناهان بزرگ در اسلام است و اگر كمك در گناه كبيره نموده باشد گناه او نيز كبيره است ، و آن اقسامى دارد :\r\nالف ) امر مؤثر كند به گناهى يا نهى موثر كند از واجبى ، نظير كسى كه امر كند و اجير كند واستقبال كند در كورتاژ ، و پزشك آن عمل قبيح را انجام دهد ، در اين گناه بزرگ پدر بچه اگر آمر باشد وزن كه حاضر به چنين عملى مىشود بادكترى كه مباشراين گناه‌است شريك مىباشند ، و همچنين است اگر شوهر نهى مؤثر كند از حجاب همسرش .\r\nب ) تسبيب اسباب كند و ديگرى بعد از فراهم شدن اسباب ، گناه را انجام دهد ، نظير اين كه زنى را به خانه‌اى مىآورد و ديگرى - العياذ باللَّه - زنا مىكند و يا كسى را در جايى نگاه ميدارد تا واجبى از او فوت مىشود ، در اين قسم نيز در گناه زنا و ترك واجب شريك مىباشد .\r\nج ) كسى را در انجام گناه ترغيب و يا در ترك گناه تهديد كند به طورى كه ترغيب و تهديد او محرّك براى گناه نمودن ديگرى مىشود ، نظير ترغيب كسى بر زنا ، به طورى كه محرّك شهوت او باشد و يا تهديد كسى بر ترك قتل ديگرى كه آن تهديد محرّك او گردد ، در اين قسم هم نظير اقسام قبلى ، كسى كه ترغيب يا تهديد نموده شريك در گناه گناهكار است .\r\nد ) تبليغ در گناه و يا ترك واجب به حدّى كه آن تبليغ مؤثر در به جا آوردن گناه و يا ترك واجب شود ، نظير كسى كه تبليغ در بىحجابى زنها مىكند و آن تبليغ موجب اين امر مىشود ، و يا تبليغ براى ترك حجّ مىكند و آن تبليغ مؤثر و موجب ترك آن واجب مىگردد ، اين قسم نيز اعانت بر گناه ، و مبلّغ شريك در گناه است .\r\nه ) تسبيب اسباب بعيده كند و قصد دارد كه آن اسباب مؤثر در گناه گنهكار شود ، نظير كسى كه اسلحه مىدهد به كسى و مىداند كه او اسلحه را براى قتل كسى مىخواهد ، و نظير زنى كه با بدحجابى يا بىحجابى به ميان مردم مىرود و مىداند كه موجب گناه ديگران\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nمىشود ، اين قسم نيز اعانت بر گناه و اعانت كننده شريك در گناه است ، ولى اگر قصد نداشته باشد ، گرچه اعانت بر گناه نيست ولى در بسيارى از موارد شريك در گناه گناهكار است ، نظير زن بدحجاب يا بىحجاب كه موجب فساد جوانها شود .\r\nمسأله 67 - اگر كسى به گناه گنهكار يا به ترك واجب از كسى ، راضى باشد گرچه اعانت برگناه صادق نيست ولى شريك در گناه گنهكار است ، مثلًا كسى كه راضى باشد بر بىحجابى يا بدحجابى زنها ، گرچه مرد باشد درنامه عملش گناه بىحجابى يا بدحجابى كه گناه بزرگى است ثبت مىشود .\r\nمسأله 68 - توبه از اعانت بر گناه پشيمانى از گذشته و تصميم بر ترك و اصلاح خود است ، و اگر ضررى از اعانت او بر كسى يا بر اسلام وارد شده ، اگر مىتواند بايد جبران نمايد .\r\n\r\n","description":"","footnote":"","page_name":" 398 ","page_number":398},
  {"content":"\r\n\r\n\r\nتجسّس و تفحّص\r\nمسأله 69 - يكى از گناهان بزرگ در اسلام تجسّس و تفحّص و شنود در كارها و گفتار مسلمانهاست ، و در روايات فراوانى گناه آن را در حدّ كفر مىداند و فرقى نيست كه آن تفحّص و شنود در كارهاى شخصى و يا خانوادگى باشد و يا در كارهاى اجتماعى ، و همين مقدار كه كار يا گفتهء كسى را زير نظر بگيرد گناه بزرگى را مرتكب شده است ، و همچنين است بازرسى از خانه و مغازه و ساك و كيف و مانند اينها ، و فرقى نيست كه آن تجسّس و شنود به واسطه شخص باشد و يا تلفن و ضبط و امثال اينها ، و همچنين فرقى نيست كه آن تفحّص و شنود از گفتار يا كردار او باشد و يا از نامه‌ها و كتابتها و ضبطها و امثال اينها ، و فرقى نيست كه آن تفحّص از افراد بيگانه باشد يا خودى نظير زن و شوهر از همديگر .\r\nمسأله 70 - استفاده از خوابهاى مغناطيسى و يا احضار روح و جن و رمل و اسطرلاب و سحر و جادو و مانند اينها براى شنود و تفحّص حرام است چنان كه استفاده از مطلق علوم غريبه گرچه براى تجسّس و شنود هم نباشد نيز حرام است و آنچه از اين راهها به دست مىآيد حجّت نيست مگر اينكه با قرائن ديگر يقين پيدا شود .\r\nمسأله 71 - بازجويى و حرف كشيدن از كسى براى تفحّص و شنود و كشف اسرار حرام است حتّى قاضى و بازپرس هم حقّ حرف كشيدن از كسى را ندارند .\r\nمسأله 72 - تفحّص و شنود به واسطهء خواب كردن يا مست كردن و يا او را از خود بى خود كردن و همچنين به واسطهء شكنجه‌هاى روحى وجسمىگناه‌مضاعف دارد زيرا هم از نظر تفحّص و شنود حرام است و هم از نظر ظلم ، و آنچه از اين راه‌ها به دست مىآيد حجّت نيست مگر اينكه با قرائن ديگر يقين پيدا شود .\r\nمسأله 73 - اگر مصلحت اهمّى كه مقدم بر مفسدهء تحقيق و تجسّس و شنود است پيش بيايد نظير ازدواج و يا سپردن اموال و مانند آن به كسى ، آن تحقيق و تجسّس به اندازهء ضرورت جايز است بلكه در بعضى موارد لازم است نظير احتمال خطر براى نظام و يا احتمال مفسده براى اجتماع و مانند اينها .\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nمسأله 74 - توبه از اين گناه بزرگ اگر به كسى كه دربارهء او تفحّص و شنود شده نرسيده باشد ، پشيمانى از گذشته و تصميم بر ترك و استغفار و دعا براى اوست ، ولى اگر به او رسيده باشد ، در صورت امكان بايد تحصيل رضايت او را نيز بنمايد .\r\n\r\n","description":"","footnote":"","page_name":" 400 ","page_number":400},
  {"content":"\r\n\r\n\r\nتَعرُّب پس از هجرت\r\nمسأله 75 - يكى از گناهان بزرگ در اسلام تعرّب پس از هجرت است ، و معناى آن اين است كه انسان جايى رود كه نتواند دين خود را حفظ كند نظير اين كه جايى رود كه از معنويات و مسائل اسلامى دور بماند و نتواند او و وابستگان به او برخوردار از آشنائى با اسلام و مسائل دينى و معنويات انسانى شوند ، و نظير اين كه جايى رود كه مىداند خود او يا وابستگان به او فاسد مىشوند ، و اگر در چنين جاهايى باشد ، خروج از آنجا را قرآن شريف واجب مؤكّد مىداند .\r\nمسأله 76 - رفتن در بلاد كفر براى تحصيل يا تجارت و مانند اينها ، در صورتى جايز است كه بتواند خود و وابستگان را از مفاسد آنجا حفظ كند .\r\nمسأله 77 - اگر بداند با رفتن به جايى آلوده به معصيت مىشود ، رفتن به آنجا حرام ، و اگر مسافرت باشد سفر او سفر معصيت است و بايد نمازها را تمام بخواند و روزه‌ها را بگيرد .\r\nمسأله 78 - اگر مصلحتى اهم از مفسدهء تعرّب بعد الهجرة پيش آيد ، نظير حفظ مملكت اسلامى از سلطهء كفر و نظير حفظ كرامت و شرافت مملكت اسلامى در جهان و مانند اينها ، تعرّب بعد الهجرة جايز بلكه در بعضىموارد واجب است .\r\nمسأله 79 - اگر ماندن در بلاد كفر موجب وهن مملكت اسلامى شود حرام است گرچه موجب مفسدهء دينى و اخلاقى نشود ، بلكه اگر مملكت اسلامى احتياج به او داشته باشد ، ماندن در آنجا حرام است گرچه موجب وهن براى مملكت اسلامى نباشد .\r\nمسأله 80 - توبه از اين گناه بزرگ ، علاوه بر پشيمانى از گذشته ، خارج شدن از آن محل است .\r\n\r\n","description":"","footnote":"","page_name":" 401 ","page_number":401},
  {"content":"\r\n\r\n\r\nتعيير و سرزنش\r\nمسأله 81 - از گناهان بزرگ در اسلام تعيير و سرزنش است كه قرآن شريف با كلمهء ( وَيْل ) سرزنش كننده و غيبت كننده را تهديد فرموده است :\r\n  « وَيْلٌ لِكُلِّ هُمَزَةٍ لُمَزَة » .   « 1 » « واى بر هر بدگوى عيب جوى » .\r\nو آن اقسامى دارد :\r\nالف ) سرزنش به واسطهء عيبى كه در او نيست و اين صورت علاوه بر اينكه گناه سرزنش را دارد گناه تهمت را نيز دارد .\r\nب ) سرزنش به واسطهء عيبى كه در او مىباشد و اين صورت همان « لمزهء » قرآن است كه با كلمهء ويل سرزنش كننده را تهديد كرده است .\r\nج ) سرزنش كه با ضميمهء استهزا يا اهانت و يا فحش باشد ، و اين صورت علاوه بر اينكه حرام است ، گناه آن ضميمه را نيز دارد ، و ممكن است سرزنش به واسطهء ضمائمى كه دارد گناهان فراوانى داشته باشد .\r\nد ) سرزنش كسى بخاطر معصيت ، و آن سرزنش نيز حرام است ، مگر اينكه از باب نهى از منكر باشد ، و در نهى از منكر و يا امر به معروف ، چاره‌اى جز تعيير و سرزنش نداشته باشد .\r\nمسأله 82 - اگر مصلحت اهمّى مقدم بر مفسدهء سرزنش باشد نظير ضرورت امر به معروف و نهى از منكر ، آن سرزنش جايز بلكه در بعضى از موارد لازم است ، مثلًا اگر زن آلوده و يا مرد آلوده را فقط با سرزنش مىتوان از آلودگى باز داشت ، گرچه اين سرزنش با ضميمهء اهانت و استهزا و امثال اينها باشد ، جايز بلكه واجب است ، و همينطور اگر تربيت اولاد متوقف بر سرزنش باشد آن سرزنش جايز است بلكه اگر آن تربيت مربوط به احكام دينى باشد آن سرزنش لازم و\r\n\r\n\r\n","description":"","footnote":"\r\n( 1 ) - همزه / 1 .\r\n","page_name":" 402 ","page_number":402},
  {"content":"\r\n\r\nواجب است .\r\nمسأله 83 - توبهء سرزنش كننده متوقف بر رضايت سرزنش شونده است مگر اينكه راضى نشود يا دسترسى به او نباشد كه در اين صورت توبهء تنها كفايت مىكند و بهتر است كه علاوه بر توبهء از آن گناه براى او دعا و استغار نمايد .\r\n\r\n","description":"","footnote":"","page_name":" 403 ","page_number":403},
  {"content":"\r\n\r\n\r\nتند خويى و بد خلقى\r\nمسأله 84 - يكى از گناهان در اسلام كه موجب فشار قبر مىباشد تند خويى است ، و اين گناه غالباً گناهان بزرگى را به دنبال دارد نظير غيبت و زخم زبان ، بلكه تهمت و فحش و ناسزا ، بلكه تند خويى گاهى موجب قتل نفوس و اتلاف اموال و جرح و كتك مىشود و آن اقسامى دارد :\r\nالف ) تند خويى كه از صفت رذيله‌اى نظير تكبّر و عجب و غضب و مانند اينها سرچشمه مىگيرد ، و اين قسم از تند خويى علاوه بر اين كه گناه است ، رفع سرچشمه آن يعنى تكبّر و عجب و غضب و مانند اينها نيز از اوجب واجبات است .\r\nب ) تند خويى كه از كمون ذات سرچشمه بگيرد ، به اين معنى كه تند خويى او از ملكهء در نفس او برمىخيزد در حالى كه متكبّر نيست و عجب ندارد و تسلّط بر اعصاب دارد ، و اين قسم از تند خويى نظير قسم اوّل است كه علاوه بر گناه تند خويى ، رفع آن ملكه و رذيله از اوجب واجبات است .\r\nج ) تند خويى كه از زبان بد شخص سرچشمه مىگيرد نه از رذيله‌اى از رذايل ، و اين قسم از تند خويى علاوه بر فشار قبر ممكن نيست انفكاك از گناهان بزرگ داشته باشد زيرا مردم از شخص تند خو مىترسند و تعيير و سرزنش و ديگر معاصى لازمهء زبان اوست و چه بسا اعمال خوب او به واسطهء آن تند خويى حبط و نابود مىشود ، مثلًا با زحمت و مشقّت همسر و اولاد خود را در رفاه قرار مىدهد و در آسايش آنان مىكوشد ولى با تند خويى اجر او كه ثواب مجاهد در راه خداست حبط مىشود ، چنان كه اجر او نزد عيالش نيز حبط مىگردد ، و خلاصهء كلام اين كه‌تندخو مطرود نزد خداوندمتعال و نزد مردم حتّى عيالش مىباشد .\r\nمسأله 85 - در توبهء تند خويى علاوه بر پشيمانى از گذشته و تصميم بر ترك در آينده ، بايد از كسى كه با او تند خويى نموده عذرخواهى كند ، و علاوه بر همهء اينها بايد با اين رذيله مبارزه كند تا ريشه‌كن شود .\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nمسأله 86 - اگر تند خويى از ملكه و يا از زبان بد سرچشمه نگيرد ، در صورتى كه ملازم با گناهى باشد نظير غيبت يا سرزنش يا آزرده خاطر نمودن شخصى و يا سردكردن محيط خانه و مانند اينها ، حرام است ، و اگر ملازم با هيچ گناهى نباشد نظير كسى كه اعصاب او ضعيف است و با تندى حرف مىزند ، گرچه حرام نيست ولى سزاوار نيست مؤمن چنين باشد زيرا خوش رويى و خوش زبانى از علامات مؤمن است .\r\nمسأله 87 - اگر مصلحت اهمّى پيش بيايد كه مقدّم بر مفسدهء تند خويى شود ، نظير تندى با فاسق براى نهى از منكر بعد از آن كه تلطّف و مهربانى سودى نداشت ، آن تند خويى جايز بلكه در بعضى از موارد واجب مىشود .\r\n\r\n","description":"","footnote":"","page_name":" 405 ","page_number":405},
  {"content":"\r\n\r\n\r\nتهمت\r\nمسأله 88 - از گناهان كبيره در اسلام تهمت است ، و معناى آن اين است كه عيبى را به كسى نسبت دهد كه آن عيب را نداشته باشد ، بلكه اگر عيب هم نباشد ولى او راضى به آن نسبت نباشد باز تهمت و حرام است ، و اگر راضى باشد گرچه تهمت نيست ولى دروغ و حرام است نظير تملّقها و تعريفهاى بى جا ، و قرآن شريف تهمت را در حدّ كفر مىداند :\r\n « انَّما يَفْتَرِى الْكَذِبَ الَّذينَ لا يُؤْمِنُون باياتِ اللَّه » .  « 1 » « تنها كسانى دروغ‌پردازى مىكنند كه به آيات خدا ايمان ندارند » .\r\nمسأله 89 - تهمت اقسام و مراتبى دارد :\r\nالف ) افترا بر خدا و پيامبران و اوصياى گرامى صلوات اللَّه عليهم اجمعين و قرآن شريف اين قسم افترا و تهمت را بالاترين ظلمها مىداند :\r\n « وَ مَنْ اظْلَمُ مِمَّنِ افْتَرى عَلَى اللَّهِ الْكَذِب » .  « 2 » « و چه كسى ستمگرتر از آن كس كه به خدا دروغ مىبندد ؟ » .\r\nب ) افتراى زنا به زنها و مردان پاكدامن كه اين افترا و تهمت علاوه بر گناه بزرگى كه دارد اگر منجر به دادگاه شود حاكم اسلامى بايد او را حدّ قذف كه هشتاد تازيانه است بزند .\r\nج ) افتراى و تهمت به افرادى كه تهمت به آنان موجب تضعيف دين مىشود نظير تهمت به علما و افرادى كه وابسته به دين مىباشند كه گناه اين قسم تهمت مضاعف و نظير افترا بر خدا و پيامبر و ائمهء طاهرين است .\r\nد ) افترا و تهمت به افراد معمولى ، كه اين قسم تهمت گرچه گناه مضاعف ندارد ولى در روايات آمده است كه در روز قيامت آن تهمت زننده را بر روى چركها و خونها نگاه مىدارند تا مردم از حساب فارغ شوند سپس او را به جهنم مىبرند .\r\nمسأله 90 - اگر كسى تهمت به كسى زده باشد و او مطلع شده باشد بايد او را راضى كند تا توبهء او\r\n\r\n\r\n","description":"","footnote":"\r\n( 1 ) - نحل / 105 .\r\n( 2 ) - صف / 7 .\r\n","page_name":" 406 ","page_number":406},
  {"content":"\r\n\r\nقبول شود و اگر مطلع نشده باشد ، در توبه رضايت او شرط نيست ولى علاوه بر لزوم دعا و استغفار براى او بايد اگر قدرت دارد رفع آن تهمت بنمايد ، و اگر قدرت بر اين كار ندارد بايد به واسطهء تعريف او و امثال آن به اندازهء ممكن جبران آن خسارت را بنمايد و چنانچه نتوانست او را راضى كند يا دسترسى به او نداشت ، دعا و استغفار و جبران خسارت به مقدار ميسّر كفايت مىكند .\r\nمسأله 91 - تهمت به فردى مجهول كه شنونده او را نمىشناسد چون دروغ است حرام است گرچه گناه تهمت را ندارد و همچنين است تهمت به جمعى يا اهل شهرى ، ولى اگر مراد او همهء آن جمعيت باشد تهمت به همهء جمعيت است و گناه آن به اندازهء آن جمعيت مضاعف مىشود .\r\nمسأله 92 - اگر مصلحت اهمّى كه مقدّم بر مفسدهء تهمت باشد پيش آيد ، آن تهمت جايز بلكه در بعضى موارد واجب مىشود ، مثلًا اگر كسى مضر براى اسلام است و مردم را از دين منحرف مىكند و چاره‌اى جز تهمت ، براى اسكات او نباشد ، تهمت به اندازه‌اى كه او را ساكت كند جايز بلكه واجب است ، ولى تشخيص اين گونه موارد بسيار مشكل و كيد شيطان درون و برون بسيار قوى است لذا بايد با كمال احتياط و مشورت با اشخاص آگاه و عالم بدون غرض ، اقدام نمايد .\r\nمسأله 93 - شنيدن تهمت مانند تهمت زدن ، حرام و از گناهان كبيره است و بايد علاوه بر منع تهمت زننده ، از كسى كه تهمت به او مىزنند دفاع كند و اگر قدرت ندارد يا فايده ندارد بايد گوش ندهد و اگر مجبور است كه بشنود بايد توجّه به آن نداشته باشد و ترتيب اثر ندهد .\r\nمسأله 94 - اگر چيزى را بشنود و نداند كه تهمت است يا نه ، شنيدن آن حرام است و بايد دفاع از كسى كه آن چيز براى او گفته مىشود بنمايد زيرا آن كلام يا تهمت است يا غيبت .\r\n\r\n","description":"","footnote":"","page_name":" 407 ","page_number":407},
  {"content":"\r\n\r\n\r\nخلف وعده\r\nمسأله 95 - قرآن شريف و روايات اهل بيت عليهم السلام مؤمن واقعى را كسى مىداند كه وفاى به عهد كند و خلف وعده نداشته باشد . و خلف وعده اقسامى دارد .\r\nالف ) تخلّف از عقود و شروطى كه در اسلام لازم الوفاست ، نظير بيع و شرا و شروط در ضمن عقد بلكه مطلق شروط ، و اين قسم تخلّف علاوه بر اينكه حرام است ضمان‌آور نيز مىباشد ، مثلًا اگر خانه‌اى را فروخته باشد و در ضمن عقد شرط كرده باشد كه مثلًا يك ماه پس از فروش در آن خانه بنشيند ، اگر مشترى تخلّف از آن شرط نمود و خانه را پيش از اتمام يك ماه تصرّف كرد علاوه بر اينكه كار حرامى انجام داده ، تصّرف او نيز غصب و حرام است ، و اگر خانه در اين مدّت خراب شود يا آسيب ببيند ضامن است ، همانگونه كه اگر فروشنده از تسليم خانه پس از اتمام يك ماه خوددارى كند ، علاوه بر حرمت ، ضامن نيز مىباشد و بايد مشترى را راضى كند .\r\nب ) تخلّف از وعده‌هايى كه موجب زيان و ضرر شود ، نظير اينكه وعده بدهد كه مثلًا شام به خانهء كسى برود و او غذا تهيه ببيند و افرادى را براى احترام او دعوت نموده باشد . اين قسم از تخلّف وعده گرچه ضمان‌آور نيست ولى علاوه بر اينكه خلاف انسانيّت است از نظر شرعى نيز حرام است .\r\nج ) تخلّف از وعده‌اى كه موجب زيان و ضرر مالى نشود ، ولى ضرر آبرويى و نظير آن داشته باشد ، نظير مثالى كه گذشت در صورتى كه تنها ضرر آبرويى داشته باشد نه ضرر مالى ، اين قسم از تخلّف وعده گرچه ضمان ندارد ولى حرام است و انسان واقعى از اين كارها نمىكند .\r\nد ) تخلّف از وعده‌اى كه موجب اتلاف عمر مىشود ، نظير اينكه وعده كند مثلًا در وقت معيّنى در كلاس درس حاضر شود ولى تخلّف كند و در آن وقت معيّن نرود و يا اصلًا نرود . اين قسم علاوه بر اينكه خلاف انسانيّت است حرام نيز مىباشد ، ولى براى اين كه وقت ديگران را تضييع نموده ضامن نيست .\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nه ) تخلّف از وعده‌اى كه موجب ضرر مالى يا ضرر آبرويى و يا تضييع عمر نيست ، اين قسم تخلّف وعده اگرچه حرام نيست و ضمان‌آور نيز نمىباشد ، ولى كاشف از اين است كه مؤمن واقعى نيست :\r\n« الْمُؤْمِنُ اذا وَعَدَ وَفى » . « 1 » « انسان با ايمان هنگامى كه وعده كرد ، وفا مىكند » .\r\nو از نظر كمال نيز نقص دارد و از اين جهت مورد ملامت عقلا مىباشد .\r\nمسأله 96 - اگر تخلّف از وعده با عذر موجّه باشد ، گرچه حرام نيست ولى در صورتى كه ضمان‌آور باشد ضمان رفع نمىشود و بايد جبران خسارت كند و لااقل او را راضى نمايد .\r\nمسئله 97 - اگر در تخلّف وعده مصلحت مهمّى باشد كه بتواند مقدّم بر مفسدهء خلف وعده گردد ، آن خلف وعده جايز بلكه در بعضى از موارد لازم مىشود ولى اگر از خلف وعده‌هايىباشد كه ضمان‌آور است بايد جبران خسارت كند .\r\nمسأله 98 - اگر عمداً تخلّف وعده كند در صورتى كه ضرر مالى و يا آبرويى و يا ضرر تضييع وقت داشته باشد ، بايد كسى را كه ضرر بر او وارد شده راضى كند ولى اگر راضى نشد و يا دسترسى به او نبود ، توبهء تنها كافى است ولى بايد از راه دعا و استغفار و تعريف او در ميان مردم و نظير اينها جبران آن خسارت را بنمايد .\r\n\r\n\r\n","description":"","footnote":"\r\n( 1 ) - بحار الانوار ، ج 64 ، ص 311 .\r\n","page_name":" 409 ","page_number":409},
  {"content":"\r\n\r\n\r\nخيانت\r\nمسأله 99 - از گناهان بزرگ در اسلام خيانت است كه به مرتكب آن خائن گفته مىشود و در روايات سلب اسلام و سلب ولايت از او شده است ، و آن اقسامى دارد :\r\nالف ) خيانت به خداى متعال و رسول گرامى و ائمّهء اطهار عليهم السلام ، و آن مراتب و مصاديقى دارد و از موارد آن كه از گناهان بزرگ شمرده شده است ، كشف اسرار نظامى و سياسى و اقتصادى و ادارى حكومت اسلامى است . و بعضى از مصاديق ديگر آن ، نظير مصرف بى جا يا به هدر دادن نعم الهى مانند عقل و اعضا و جوارح و مال و عمر كه در نزد ما امانت است ، هر چند گناه نيست ولى يك مسلمان واقعى بايد به اندازهء قدرتش از آن پرهيز كند .\r\nب ) خيانت در عرض و ناموس مسلمانان كه گناهش در حدّ كفر است .\r\nج ) خيانت در امانت كه آن هم گناهش بزرگ است علاوه بر اينكه حقّ الناس نيز مىباشد .\r\nد ) خيانت در معاملات نظير غش در معامله و فريب‌دادن طرف معامله و نقض عقود لازمه و نقض عهود و بيعتها و شروط و امثال اينها و اين قسم نيز گناهش بزرگ و اگر مربوط به اموال و حقوق باشد حقّ الناس و ضمان آور نيز مىباشد .\r\nه ) نقض عهد و نذر و قسم با خداى متعال كه اين قسم از خيانت علاوه بر اينكه گناه است كفّاره نيز دارد ، و اگر مربوط به اموال و حقوق باشد آن مال يا حقّ بر ذمّهء او خواهد بود .\r\nو ) خيانت در مشورت ، و همهء مراتب و مصاديق اين قسم گناه است ولى بعضى از موارد آن نظير خيانت در امر ازدواج و خيانت در مهمّ امور گناهش در حدّ كفر است .\r\nز ) خيانت در اسرار ، و اين قسم از خيانت نظير كشف اسرار نظام اسلامى ، گناهش بسيار بزرگ است و اگر اشاعهء فحشا باشد از نظر قرآن عذاب دردناك در دنيا و آخرت دارد .\r\n\r\n","description":"","footnote":"","page_name":" 410 ","page_number":410},
  {"content":"\r\n\r\n « لَهُمْ عَذابٌ اليمٌ فِى الدُّنْيا وَ الْاخِرَة » .  « 1 » « براى آنان عذابى دردناك در دنيا و آخرت است » .\r\nمسأله 100 - در بعضى از موارد خيانت ، اگر مصلحت اهمّى پيش آيد كه مقدّم بر مفسدهء خيانت باشد ، نظير اينكه اگر امانت را رد كند موجب فساد عظيم شود ، و يا اگر معامله‌اى را رد نكند و امضا نمايد موجب فساد عظيم مىشود و نظير اينها ، خيانت در اين گونه موارد جايز بلكه در بعضى موارد واجب مىشود .\r\nمسأله 101 - توبه از اين گناه بزرگ علاوه بر پشيمانى و دست برداشتن از آن عمل زشت و شرمندگى از محضر ربوبى ، آن است كه اگر مربوط به ديگران است تحصيل رضايت آنان نيز لازم است و اگر ممكن نيست و يا مفسدهء بالاترى دارد جبران آن گرچه به دعا و استغفار باشد براى او لازم است .\r\n\r\n\r\n","description":"","footnote":"\r\n( 1 ) - نور / 19 .\r\n","page_name":" 411 ","page_number":411},
  {"content":"\r\n\r\n\r\nدروغ\r\nمسأله 102 - از گناهان بزرگ در اسلام دروغ است و معناى آن فريب ديگران است به چيزى كه در نظر او واقعيت ندارد و قرآن شريف به طور مؤكّد سلب ايمان از دروغگو نموده است :\r\n « انَّما يَفْتَرِى الكَذِبَ الَّذين لايُؤْمِنُونَ بِآياتِ اللَّه » .  « 1 » « تنها كسانى دروغ‌پردازى مىكنند كه به آيات خدا ايمان ندارند » .\r\nبلكه در روايات آمده است كه دروغگو دشمن خداست و آن اقسامى دارد :\r\nالف ) نسبت دروغ دادن به پيامبران گرامى و ائمّهء طاهرين عليهم السلام و اين قسم از دروغ كه بدعت به آن مىگويند شديدترين عذاب الهى را دارد و از همهء اقسام دروغ بزرگتر و از اكبر كبائر است مخصوصاً اگر سبب گمراهى كسى شود .\r\nب ) دروغ مفسده آميز نظير دروغى كه روابط بين دو مسلمان را تيره كند و نظير دروغى كه آبروى كسى را ببرد و نظير دروغى كه كسى را در خطر اندازد و مانند اينها .\r\nو قدر متيقن از آيات و رواياتى كه در مذمت دروغ است همين قسم از دروغ مىباشد .\r\nج ) نسبت دادن عيبى به كسى كه آن عيب را نداشته باشد نظير نسبت زنا به زن عفيفه و يا مرد عفيف و نظير نسبت سرقت به كسى كه سرقت نكرده باشد و نظير اينها ، و به آن تهمت هم مىگويند و اين قسم علاوه بر اينكه دروغ است غيبت نيز مىباشد و در روايات آمده است كسى كه تهمت بزند در روز قيامت او را بر تپه‌اى از چرك و خون كه صورت برزخى آن تهمت است نگاه مىدارند تا مردم از حساب فارغ شوند .\r\nد ) دروغى كه مفسده آميز نباشد نظير تعريف بى جا از خود يا ديگران و نظير اظهار محبت و ارادت به كسى كه محبت و ارادت به او ندارد و مانند اينها ، و حرمت اين قسم دروغ نزد فقها مسلم است و از آيات و روايات نيز به خوبى استفاده حرمت مىشود .\r\n\r\n\r\n","description":"","footnote":"\r\n( 1 ) - نحل / 105 .\r\n","page_name":" 412 ","page_number":412},
  {"content":"\r\n\r\nه ) دروغى كه علاوه بر اينكه مفسده ندارد فريب كسى هم نيست نظير قصه‌ها و داستانهاى دروغ آميز و شوخىهاى دروغ آميز و مانند اينها ، و اين قسم از دروغ گرچه حرام نيست ولى از روايات به خوبى استفاده مىشود كه مسلمان واقعى از مثل اين دروغها نيز پرهيز مىكند .\r\nو ) توريه ، و معناى آن اين است كه لفظى بگويد و معنايى را اراده كند كه مخاطب توجّه به آن معنى نداشته باشد نظير اينكه مثلًا بگويد او را دوست دارم و اراده كند خداوند متعال را و مخاطب با قرينه‌اى كه موجود است گمان كند پسر خودش را ، و نظير اينكه مثلًا بگويد آقا در خانه نيستند و اراده كند امام زمان عليه السلام را و مخاطب با قرينه‌اى كه موجود است گمان كند صاحب خانه را و مانند اينها ، و اين قسم از دروغ نيز جايز نيست مگر مصلحت اهمّى در كار باشد ، و فرقى ميان آن و اقسام ديگر نيست و اينكه مشهور در ميان‌مردم است كه توريه بدون‌ضرورت‌جايز است صحّت‌ندارد .\r\nمسأله 103 - اگر مصلحت اهمّى باشد كه مقدّم شود بر مفسدهء دروغ ، آن دروغ جايز است و اگر بتواند توريه كند بهتر است ، نظير حفظ جان يا مال و يا عرض از خودش و يا از ديگران و نظير دفع ظلم ظالم از خودش يا ديگران و نظير دفع نزاع يا رفع نزاع ميان دو مسلمان و مانند اينها .\r\nمسأله 104 - دروغ گفتن مرد به زنش و يا دروغ گفتن زن به شوهر جايز نيست مگر ضرورتى باشد كه آن ضرورت موجب جواز دروغ شود نظير اينكه اگر دروغ نگويد نزاع خانوادگى بوجود مىآيد كه در اين صورت به اندازهء ضرورت و جلوگيرى از آن نزاع و مفسده دروغ جايز است .\r\nمسأله 105 - دروغ گفتن حرام است ولى راست گفتن واجب نيست ، بنابراين اگر چيزى بپرسند كه نخواهد واقع را بگويد مىتواند ساكت بماند بلكه اگر مفسدهء شخصى يا اجتماعى داشته باشد آن راست گفتن حرام است .\r\nمسأله 106 - فرقى نيست در دروغ گفتن در اينكه با لفظ باشد و يا كتابت ، با اشاره باشد و يا صراحت ، و مانند اينها و همين مقدار كه ديگران را فريب دهد و بداند كه فريب است جايز نيست و دروغ است .\r\n\r\n","description":"","footnote":"","page_name":" 413 ","page_number":413},
  {"content":"\r\n\r\n\r\nدشمنى ، كينه توزى و قهر\r\nمسأله 107 - از محرّمات در اسلام دشمنى و كينه‌توزى و اظهار عداوت و بغض و قهر با مسلمانان است و قرآن شريف يكى از علل حرمت خمر و قمار را عداوت و بغض مىداند\r\n « انَّما يُريدُ الشَّيْطانُ انْ يُوقِعَ بَيْنَكُمُ الْعَداوَةَ وَ الْبَغْضاءَ فِى الْخَمْرِ وَ الْمَيْسِر » .  « 1 » « همانا شيطان مىخواهد به وسيلهء شراب و قمار ، ميان شما دشمنى و كينه ايجاد كند » .\r\nو آن اقسامى دارد :\r\nالف ) دشمنى با افراد وابسته به دين نظير علما و متدينين به خاطر دينشان و گناه اين قسم در حدّ كفر است ، بلكه اگر توجّه به لوازم آن داشته باشد كفر است .\r\nب ) دشمنى با آنان به خاطر اغراض شخصيه و اين قسم نيز گناهش بزرگ است .\r\nج ) دشمنى با خويشان نظير پدر و مادر و اولاد و برادر و خواهر و امثال اينها كه اين قسم علاوه بر حرمت دشمنى و قهر ، حرمت قطع رحم را نيز دارد و قطع رحم به اندازه‌اى گناهش بزرگ است كه در قرآن سه مرتبه بر او لعن شده است .\r\nد ) دشمنى با افراد ديگر از غير خويشاوندان و وابستگان و اين قسم نيز حرام بلكه از گناهان كبيره است .\r\nمسأله 108 - اگر كسى با كسى قهر كند ولى كينهء او را در دل نداشته باشد و دشمنى هم با او نكند اگرچه حرام نيست ولى سزاوار نيست كه بيش از سه روز قهر باشد و بعد از سه روز سزاوار است كه آشتى كند مگر اينكه نتواند ، و همچنين است شوهر با زن ، ولى اگر زن قهر كند بايد يك روز بيشتر نباشد .\r\nمسأله 109 - اگر دشمنى يا قهر مصلحت اهمّى داشته باشد كه بر مفسدهء آن مقدّم باشد آن دشمنى و قهر جايز بلكه در بعضى موارد واجب مىشود ، نظير اينكه به واسطهء قهر بتواند\r\n\r\n\r\n","description":"","footnote":"\r\n( 1 ) - مائده / 91 .\r\n","page_name":" 414 ","page_number":414},
  {"content":"\r\n\r\nمعروفى را اثبات و يا منكرى را از بين ببرد و نظير اينكه آشتى با كسى موجب گناه يامفسدهء اخلاقى شود كه در اين صورت قهر بلكه دشمنى واجب است .\r\nمسأله 110 - دشمنى با اهل معصيت حتّى غيبت آنها در همان معصيت جايز بلكه واجب است در صورتى كه آن دشمنى تأثير داشته باشد و او به قصد نهى از منكر به جا آورد ولى اگر تأثير نداشته باشد گرچه قهر جايز است ولى دشمنى جايز نيست بلكه حرام است .\r\nمسأله 111 - ترك مراوده بلكه قهر بدون دشمنى و كينه‌توزى با افراد متجمّل در صورتى كه احتمال سرايت آن حالت در خودش يا خانواده و اولاد او داده شود جايز است ، ولى اگر بداند كه سرايت نمىكند جايز نيست .\r\n\r\n","description":"","footnote":"","page_name":" 415 ","page_number":415},
  {"content":"\r\n\r\n\r\nربا\r\nمسأله 112 - از گناهان بزرگ در اسلام رباخوارى است كه قرآن شريف آن را جنگ با خداوند متعال و رسولش مىداند :\r\n « فَانْ لَمْ تَفْعَلُوا فَأْذَنُوا بِحَربْ مِنَ اللَّهِ وَ رَسُولِهِ » .  « 1 » « و اگر ( از ربا پرهيز نكنيد ) ، بدانيد به جنگ با خدا و فرستادهء او ، برخاسته‌ايد » .\r\nو آن اقسامى دارد :\r\nالف ) قرض با بهره ، گرچه آن بهره بسيار كم يا شرطى از شروط باشد ، و هر چه درباره اين قسم از نظر قرآن و روايات مذمت شده است دربارهء قرض بدون بهره كه به آن قرض الحسنه مىگويند سفارش شده است و قرآن شريف آن را قرض به خداى متعال مىداند :\r\n « مَنْ ذَا الَّذى يُقْرِضُ اللَّهَ قَرْضاً حَسَناً فَيُضاعِفَهُ لَهُ وَ لَهُ أَجْرٌ كَريم » .  « 2 » « كيست آن كس كه به خدا وامى نيكو دهد تا نتيجه‌اش را براى وى دو چندان گرداند و او را پاداشى خوش باشد ؟ » .\r\nب ) قرض مثل به مثل با زيادتر يا خريد و فروش مثل به مثل با زيادتر ، نظير اينكه يك سكّه طلا قرض دهد به يك سكّه طلا و هزارتومان و يا بفروشد سكّه‌اى به سكّه‌اى با هزار تومان و اين قسم نيز در روايات ما ربا و حرام است گرچه واقعاً و بحسب ارزش ، سودى و بهره‌اى نباشد .\r\nج ) بهره و سود بردن به واسطهء حيلهء شرعى نظير اينكه يك ميليون قرض الحسنه دهد ولى چيز كم ارزشى را بفروشد به يك صد هزار تومان ، اين قسم نيز حرام است و اين همان تقلّب در قانون است كه قرآن شريف آن را استهزا به آيات الهى مىداند .\r\nد ) انجام حيله‌اى نه براى سود و بهره بردن بلكه براى اينكه ارزش واقعى مثل به مثل را يكسان كند نظير معاملهء سكّه‌اى با سكّهء ديگر گرچه از نظر وزن مساوى ولى از نظر\r\n\r\n\r\n","description":"","footnote":"\r\n( 1 ) - بقره / 279 .\r\n( 2 ) - حديد / 11 .\r\n","page_name":" 416 ","page_number":416},
  {"content":"\r\n\r\nقيمت يكى گرانتر از ديگرى است و شخص سكّهء گرانتر را با چيز كم ارزشى مىفروشد به سكّهء ارزانتر با پولى كه سكّهء ارزانتر را مساوى با سكّهء گرانتر كند ، و يا سكّهء گرانتر را مىفروشد به همان سكّهء ارزانتر يا قرض مىدهد به همان ارزانتر ولى چيز كم ارزشى را مىفروشد به قيمتى كه تفاوت آنها را جبران نمايد ، و اين قسم همان حيله‌اى است كه گفته‌اند : چه خوب است از حرام به حلال فرار كردن .\r\nمسأله 113 - ربا دادن نظير ربا خوردن حرام است و بايد دانست مالى كه در آن ربا باشد يا براى آن ربا داده شده باشد بركت ندارد و قرآن مىفرمايد كه آن مال نابود مىشود .\r\n « يَمْحَقُ اللَّهُ الرِّبا وَ يُرْبِى الصَّدَقات » .  « 1 » « خداوند از بركت ربا مىكاهد و بر صدقات مىافزايد » .\r\nمسأله 114 - اگر مصلحتى كه مقدّم بر مفسدهء ربا دادن باشد پيش بيايد ربا دادن جايز است ، نظير اينكه آبروى او در مخاطره باشد در اين صورت مىتواند براى حفظ آبرو قرض ربوى بگيرد ، ولى مصلحتى كه مقدّم بر مفسدهء رباگرفتن باشد كه بتواند ربا بگيرد بسيار كم است نظير اينكه اگر ربا نگيرد از گرسنگى مىميرد ( اكل در مخمصه ) ، بنابراين بعضى از موارد ربا دادن جايز است ولى موردى كه ربا خوردن جايز باشد ، يا نيست و يا بسيار نادر است .\r\nمسأله 115 - در حرمت ربا فرقى نيست كه ربا دهنده راضى باشد يا نه ، بلكه اگر براى ربا دهنده سود كلانى هم داشته باز ربا دادن و ربا گرفتن حرام است ، و همچنين فرقى نيست كه با هم بيگانه باشند يا خويش ، بنابراين پدر و مادر از فرزند و بالعكس ، و زن و شوهر از يكديگر ، و دو برادر از يكديگر و دو خواهر از يكديگر و خواهر و برادر از يكديگر و مانند اينها ، نمىتوانند ربا بگيرند ، ولى رباگرفتن مسلمان از كافر مانعى ندارد .\r\nمسأله 116 - مستحب است كسى كه قرض الحسنه مىگيرد چيزى به قرض دهنده بدهد و فرقى نيست كه قرض دهنده از اوّل بداند كه قرض‌گيرنده به او چيزى مىدهد يا نداند و همين مقدار كه قرض دهنده خود را بيش از آنچه قرض داده است بستانكار نداند مىتواند از قرض گيرنده چيزى بگيرد .\r\n\r\n\r\n","description":"","footnote":"\r\n( 1 ) - بقره / 276 .\r\n","page_name":" 417 ","page_number":417},
  {"content":"\r\n\r\nمسأله 117 - توبهء از ربادادن پشيمانى از گذشته و ترك آن كار زشت و استغفار و انابه به درگاه حقّ تعالى است ، و در توبه از ربا خوردن علاوه بر اين امور بايد آنچه را ربا خورده است پس دهد ، بلكه اگر ربا خور بميرد آنچه از طريق ربا گرفته است به ورثه منتقل نمىشود ، و اگر مفلس بود توبهء او گرچه قبول است ولى بايد تحصيل رضايت از ربادهندگان كند و اگر ممكن نباشد بايد تصميم داشته باشد كه در اوّل زمان ممكن آن را رد كند ، و اگر از دنيا برود اميد است خداوند رئوف بستانكاران را در قيامت راضى كند و رباگيرنده مورد عفو و رحمت خداى تعالى واقع شود .\r\nمسأله 118 - اگر از روى نسيان و غفلت ربا خورد گرچه گناه نكرده است ولى بايد بعد از توجّه آنچه را گرفته است به ربا دهنده رد كند ولى اگر از روى جهل بود ، ( چه جهل قصورى يا تقصيرى و چه جهل به حكم يا به موضوع بود ) ، بعد از علم لازم نيست آنچه را ربا خورده است رد كند و از آن به بعد بايد اطراف آن كار زشت كه دنيا و آخرت ربا گيرنده و ربادهنده را تباه مىكند نگردد .\r\n\r\n","description":"","footnote":"","page_name":" 418 ","page_number":418},
  {"content":"\r\n\r\n\r\nرشوه\r\nمسأله 119 - از گناهانى كه در حدّ كفر است رشوه خوارى است . پيامبر صلى الله عليه و آله و سلم در اين زمينه فرمودند :\r\n« ايَّاكُمْ وَ الرِّشْوَة فَانَّها مَحْضُ الْكُفْرِ وَ لا يَشُمُّ صاحِبُ الرِّشْوَةِ ريحَ الْجَنَّة » . « 1 » « پرهيز كنيد از رشوه چرا كه كفر محض است و رشوه دهنده رايحهء بهشت را نخواهد شنيد » .\r\nمعناى آن اين است كه چيزى بگيرد و حقّى را از بين ببرد يا ناحقّى را حقّ كند . و اين رشوه مختص به قضاوت نيست بلكه هر كس به ازاى اثبات باطل يا نابودى حقّ چيزى بگيرد رشوه و حرام است .\r\nمسأله 120 - رشوه دادن و رشوه گرفتن و دلّالى در رشوه و مانند آن حرام است و پيامبر همهء آنها را مورد لعن قرار داده است .\r\n« الرَّاشى وَ الْمُرْتَشى وَ الْماشى بَيْنَهُما مَلْعُونُون » . « 2 » « رشوه دهنده و رشوه گيرنده و واسطهء بين آنان ، از نفرين شدگان هستند » .\r\nمسأله 121 - اگر براى ترس از كارشكنى به كسى چيزى دهنده رشوه و حرام است ولى براى دهندهء رشوه حرام نيست .\r\nمسأله 122 - اگر براى تشويق و ترغيب در اثبات حقّى يا از بين بردن باطلى به كسى چيزى دهند رشوه نيست و مانعى ندارد .\r\nمسأله 123 - اگر به كسى كه كارى را بايد انجام دهد ، نظير كارمندى كه در وقت ادارى بايد كارى را انجام دهد چيزى بدهند براى گيرنده حرام است ولى دهنده اگر مجبور باشد مانعى ندارد ، نظير اينكه اگر آن را ندهد كارش انجام نمىشود .\r\nمسأله 124 - اگر كارمند اداره‌اى كارى را كه مربوط به او نيست و يا در وقت غير ادارى انجام دهد و\r\n\r\n\r\n","description":"","footnote":"\r\n( 1 ) - بحار الانوار ، ج 104 ، ص 274 ، باب 7 ، ح 12 .\r\n( 2 ) - بحار الانوار ، ج 104 ، ص 274 ، باب 7 ، ح 9 .\r\n","page_name":" 419 ","page_number":419},
  {"content":"\r\n\r\nبه ازاى آن چيزى دريافت كند براى گيرنده و دهنده مانعى ندارد .\r\nمسأله 125 - اگر مصلحتى كه مقدّم بر مفسدهء رشوه دادن باشد پيش بيايد آن رشوه دادن گرچه بر رشوه گيرنده حرام است ولى براى رشوه دهنده مانعى ندارد ، مثلًا براى جلوگيرى از اشاعهء فحشا چيزى داده شود كه حقّ كسى به او نرسد ، و يا براى دفع افساد مفسد فى الارض چيزى داده شود تا او به حقّ خود نرسد آن رشوه حلال بلكه در بعضى از موارد لازم است .\r\nمسأله 126 - توبهء كسى كه رشوه داده است فقط پشيمانى از گذشته و تصميم بر ترك و عذر از خداى متعال است ولى توبهء كسى كه رشوه خورده است چون حق الناس است علاوه بر آنچه گفته شد رد كردن آنچه تا به حال گرفته است مىباشد ، ولى اگر قدرت بر آن نداشته باشد بايد تحصيل رضايت از رشوه دهنده بنمايد ، و اگر اين هم ممكن نباشد بايد تصميم بگيرد هر وقت قدرت پيدا كرد رد نمايد يا رضايت او را تحصيل نمايد .\r\n\r\n","description":"","footnote":"","page_name":" 420 ","page_number":420},
  {"content":"\r\n\r\n\r\nسحر\r\nمسأله 127 - يكى از گناهان بزرگ در اسلام كه قرآن آن را در حدّ كفر مىداند تعليم سحر و تحصيل و به كار گيرى آن است ، و اگر اجرتى براى تعليم و يا به كارگيرى آن بگيرد ، در حكم ميته و حرام است و مالك نمىشود ، و آن اقسامى دارد و كليهء اقسام آن حرام است ، چه مضر براى ديگران باشد نظير تفرقهء بين زن و شوهر ، يا نافع براى ديگران باشد نظير ايجاد محبت بين زن و شوهر ، و چه تصرّف در جسم يا جان يا مال كسى باشد نظير ايجاد عداوت بين دو نفر يا دل سرد نمودن كسى را از كارش ، و يا گره‌انداختن در كسب و كار و امثال اينها ، و چه تصرف ، نباشد نظير احضار ارواح يا اجنه و يا خواب مغناطيستى براى تجسّس از كار كسى و يا خواندن افكار به واسطهء آنها .\r\nمسأله 128 - تعليم و تحصيل و به كارگيرى رمل و اسطرلاب و علم طلسم و احضار ارواح و اجنه و فرشته و خواب مغناطيسى و شعبده و كليهء علوم غريبه حرام است گرچه براى تفحّص و تجسّس نباشد .\r\nمسأله 129 - هيچ كدام از علوم غريبه حجّيت ندارد و چيزى به واسطهء آن اثبات نمىشود ، گرچه به واسطهء آنها يقين حاصل شود زيرا يقينى حجّت است كه از راه متعارف پيدا شود .\r\nمسأله 130 - اگر مصلحت اهمّى براى تعليم يا تحصيل و يا به كارگيرى سحر و يا يكى از علوم غريبه پيدا شد ، نظير باطل نمودن سحرى كه شده است و يا ايجاد سحرى براى تفرقه بين دو نفر اجنبى كه عاشق يكديگر شده‌اند و يا ايجاد محبت ميان زن و شوهرى كه در شرف جدايى از يكديگرند و يا مغلوب نمودن دشمن اسلام و مسلمين و يا باطل نمودن ادعاى ساحر و عالم به احضار ارواح يا اجنه ، و امثال اينها ، تعليم و تحصيل و به كارگيرى سحر جايز بلكه در بسيارى از اين موارد واجب است .\r\nمسأله 131 - توبهء ساحر همان پشيمانى از گذشته و دست برداشتن از اين گناه زشت و بزرگ است ، و چه بسيار خوب است كه به واسطهء بطلان سحر از ديگران و يا از راه ديگر ، جبران خسارت كند ، ولى اگر آثار سحر او باقى است چنانچه مىتواند خودش يا ديگرى بايد آن سحر را باطل\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nنمايد ، همانگونه كه اگر به گوش كسى كه سحر شده ، رسيده باشد ، بايد او را راضى كند و اگر راضى نشد توبهء تنها كفايت مىكند .\r\n\r\n","description":"","footnote":"","page_name":" 422 ","page_number":422},
  {"content":"\r\n\r\n\r\nسوء ظن\r\nمسأله 132 - از گناهان بزرگ در اسلام سوءظن به ديگران است و اين گناه بزرگ علاوه بر اينكه عملى حرام است ، در بسيارى از موارد منجر به قتل و جدائى دوستان از يكديگر و طلاق و بىمهرى شوهر با زن يا زن با شوهر ، و بغض و كينه و مانند اينها مىشود ، و آن اقسامى دارد :\r\nالف ) سوء ظن مربوط به گناه نظير اينكه كسى تخيّل كند همسر او رابطهء نامشروع با ديگرى دارد و بعد از آن تجسّس كند و يا عمل ديگرى نظير بىمهرى بر آن مترتب كند ، اين قسم حرام و گناهش بزرگ و مفاسد آن نيز بسيار است .\r\nب ) سوء ظن مربوط به گناه ولى بدون آنكه عملى بر آن مترتب كند ، و اين قسم نيز نزد علماى علم اخلاق حرام است و مبارزه با آن را از اوجب واجبات مىدانند .\r\nج ) سوء ظن مربوط به گناه ولى علاوه بر اينكه عملى مترتب بر آن نمىكند خطورى بيش نباشد و فوراً از آن منصرف شود ، و اين قسم نيز حرام است امّا پروردگار عالم به جهت منّت بر بندگان از آن عفو نموده است ، ولى بايد متوجّه باشيم همين خطورات است كه به تدريج منجر به استقرار در نفس و سپس منجر به ملكه مىشود ، و اگر كسى - العياذ باللَّه - ملكهء سوء ظن پيدا كند مفاسد بزرگى حتّى سوء ظن به خداى متعال و پيامبر و اهل بيت عليهم السلام پيدا مىكند .\r\nد ) سوء ظن مربوط به غيرگناه نظير اينكه زنى تخيّل كند شوهرش ازدواج ديگرى نموده است ، و اين قسم اگر عملى كه گناه است بر آن مترتب نشود ، و مواظبت كند ملكه نشود ، از نظر فقهاى عظام گناه نيست ، ولى علاوه بر اينكه از نظر علماى علم اخلاق حرام است بايد بدانيم كه سوء ظن هر چه باشد مفاسد عظيمى را در بر دارد .\r\nمسأله 133 - « اصالة الصحة » اصلى از اصول اسلامى است و معناى آن اين است كه اگر عملى را از مسلمانى ديديم كه از جهت ظاهر خوب نيست ، آن را خوب بدانيم و كار او را به صورت صحيح و خوب توجيه كنيم ، حتّى امام صادق عليه السلام فرموده‌اند : هفتاد توجيه براى آن بكن تا سوء ظن براى تو پيدا نشود .\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nمسأله 134 - توبه از اين گناه پشيمانى از گذشته و عدم ترتيب اثر در آينده ، بلكه مبارزه با آن به اندازهء قدرت است ، و اگر عملى انجام داده باشد و كسى كه سوء ظن مربوط به او بوده ، فهميده است ، بايد او را راضى نمايد ، و اگر راضى نشد پشيمانى و عدم ترتيب اثر و مبارزه با آن كفايت مىكند .\r\n\r\n","description":"","footnote":"","page_name":" 424 ","page_number":424},
  {"content":"\r\n\r\n\r\nظلم\r\nمسأله 135 - يكى از گناهان بزرگ در اسلام ظلم است و عقلًا و شرعاً گناهى بزرگتر از ظلم نداريم ، و از نظر قرآن و روايات اهل بيت عليهم السلام ظلم اقسامى دارد :\r\nالف ) ظلم به خداوند متعال ، و كفر و شرك و كفران نعمت از مصاديق بارز اين قسم است ، چنان كه مخالفت با خداى متعال و ظلم به بندگان او از مصاديق خفيّهء اين قسم است .\r\nب ) ظلم به بندگان خداى متعال بلكه به مخلوقات او ، و از مصاديق بارز آن تجاوز به جان و مال ديگران است كه به آن حقّ الناس گفته مىشود و پروردگار عالم از ذرّه‌اى از آن نخواهد گذشت .\r\nج ) ظلم به بندگان در جهت آبروى آنها ، و از مصاديق بارز آن غيبت ، تهمت ، استهزا و سرزنش است و در روايات آن را از رباخوارى بدتر دانسته است ، در حالى كه رباخوارى در اسلام جنگ با خداست .\r\nد ) ظلم به ديگران در جهت عرض و ناموس آنها ، و در اسلام و نزد متشرعه بلكه نزد همهء مردم ، اين قسم قبيح‌تر از اقسام گذشته است .\r\nمسأله 136 - گرچه گناه قسم اوّل و سوّم و چهارم از گناه قسم دوّم بالاتر است ، ولى توبهء آنها فقط پشيمانى از گذشته و اصلاح خود در آينده است ، مگر اينكه مظلوم توجّه به ظلم پيدا كرده باشد كه در اين صورت علاوه بر پشيمانى و اصلاح خود ، رضايت مظلوم را نيز بايد به دست آورد . امّا در قسم دوّم كه به آن حقّ الناس مىگويند ، بايد مظلوم را راضى كند ، توجّه به آن ظلم پيدا كرده باشد يا نه ، مگر اين كه مظلوم به هيچ وجه راضى نشود يا ظالم قدرت كسب رضايت او را نداشته باشد .\r\nمسأله 137 - اگر دسترسى به مظلوم نداشته باشد ، بايد با اذن حاكم شرع آنچه را بدهكار است به عنوان رد مظالم بدهد ، و اگر مظلوم مرده است بايد به وارث او بدهد ، و اگر قدرت بر اين كار ندارد بايد با اذن حاكم شرع ، از طرف او به عنوان رد مظالم بدهد .\r\nمسأله 138 - اگر ظالم بتواند آنچه را كه به مظلوم مديون است ، به او برساند كفايت مىكند ، گرچه\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nاو متوجّه نشود ، و لازم نيست كه از او حلاليت بخواهد يا او را متوجّه كند ، و اگر نتواند بدون توجّه به او برساند ، بايد او را متوجّه كند مگر اين كه مفسده‌اى در كار باشد ، كه در اين صورت مىتواند با حاكم شرع در ميان بگذارد و از طرف او رد مظالم بدهد .\r\nمسأله 139 - از اقسام ظلم ، ظلم به نفس است كه قرآن شريف مكرراً به آن تذكر داده است :\r\n  « وَ مَنْ يَتَعَدَّ حُدُودَ اللَّهِ فَقَدْ ظَلَمَ نَفْسَهُ » .   « 1 » « و هر كس از حدود الهى تجاوز كند ، پس به تحقيق بر خويشتن ظلم كرده است » .\r\nو مراد از آن ، مخالفت پروردگار عالم است در ترك واجبات و يا ارتكاب محرمات كه شقاوت را براى خود تهيه مىكند ، بلكه در ترك مستحبّات كه خود را محروم از فيوضات الهى مىكند .\r\n\r\n\r\n","description":"","footnote":"\r\n( 1 ) - طلاق / 1 .\r\n","page_name":" 426 ","page_number":426},
  {"content":"\r\n\r\n\r\nعاقّ والدين\r\nمسأله 140 - يكى از گناهان بزرگ در اسلام عاقّ پدر و مادر است ، و در روايات فراوانى از گناه كبيره شمرده است ، و در بعضى از آيات و روايات گناه آن را در حدّ كفر دانسته است و آن اقسامى دارد :\r\nالف ) ناراحت كردن پدر و مادر در عدم پرداخت نفقه آنها ، زير ادارهء پدر و مادر در معيشت به طور متعارف اگر فقير باشند بر اولاد واجب است و ترك آن گناهش خيلى بزرگ است .\r\nب ) غصب مال پدر و مادر و ممنوع نمودن آنها از حقّ خودشان ، و اين قسم علاوه بر اينكه گناهش خيلى بزرگ است حقّ الناس نيز مىباشد ، و گناه حقّ الناس بسيار سنگين است .\r\nج ) بردن آبروى پدر و مادر يا غيبت آنان ، يا تهمت زدن به آنها ، يا مكر و خدعه و يا دشمنى و امثال اينها با آنان ، و اين قسم علاوه بر اينكه گناه بزرگ عاق پدر و مادر را دارد گناه آبرو ريزى و تهمت و غيبت و امثال اينها را نيز دارد .\r\nد ) تندى و پرخاشگرى و يا - العياذ باللَّه - فحش به آنها ، حتّى قهر و داد زدن بر سر آنها ، و اين قسم همان عاقى است كه در قرآن و روايات از گناهان كبيره شمرده شده است و حتّى قرآن شريف اظهار ناراحتى نسبت به آنها را منع فرموده است :\r\n « وَ لا تَقُلْ لَهُما افّ » .  « 1 » « پس به پدر و مادر ( حتّى ) افّ هم نگوييد » .\r\nمسأله 141 - اگر پدر و مادر كافر يا گناه‌كار باشند فرزند نبايد پيروى در كفر آنها يا گناه آنها داشته باشد ، بلكه اگر مىتواند بايد با لطف و مهربانى و با تسلّط بر اعصاب و صبر بر تندى آنها نهى از منكر كند ، و اگر نهى از منكر اثر نداشت و يا نهى از منكر موجب غضب و تندى آنها شد ، نهى از منكر لازم نيست و واجب است از نظر قرآن شريف رفتار اولاد با آنها كريمانه و با\r\n\r\n\r\n","description":"","footnote":"\r\n( 1 ) - اسراء / 23 .\r\n","page_name":" 427 ","page_number":427},
  {"content":"\r\n\r\nتلطّف و مهربانى باشد :\r\n « وَ صاحِبْهُما فِى الدُّنْيا مَعْرُوفا » .  « 1 » « و در دنيا به خوبى با پدر و مادر معاشرت كنيد » .\r\nمسأله 142 - اگر پدر و مادر مقصّر باشند نظير اينكه مادر با زن فرزندش ناسازگارى مىكند و يا پدر با اولاد تند خويى مىكند فرزند نمىتواند با آنها تند خويى كند و بايد بر بدى آنها صبر كند اگرچه طرفدارى از آنها لازم نيست بلكه جايز نيست ، و اگر مىتواند از باب ارشاد جاهل آنانرا ارشاد كند بايد ارشاد كند .\r\nمسأله 143 - توبه از گناه عاق پدر و مادر علاوه بر پشيمانى از گذشته و تصميم بر ترك در آينده و شرمندگى از درگاه خداوند متعال و استغفار و طلب آمرزش از او ، تحصيل رضايت آنهاست ولى اگر راضى نشدند و يا دسترسى به آنها نيست نظير اينكه مرده‌اند بايد با خيرات و مبرّات و دعا و استغفار براى آنها جبران گذشته را بنمايد .\r\nمسأله 144 - خدمت به پدر و مادر مخصوصاً پدر و مادرى كه تقصير در حقّ اولاد نموده‌اند از افضل اعمال و ثواب آن از هر عبادتى بالاتر است و موجب خير دنيا و آخرت است .\r\nمسأله 145 - اگر پدر و مادر از دنيا رفتند بر اولاد واجب است به فكر آنها باشند و اگر آنها را فراموش كردند و خيرات و مبرّات براى آنها نفرستادند پدر و مادر در عالم برزخ آنها را عاق مىكنند و گناه عاق پدر و مادر برايشان نوشته مىشود .\r\n\r\n\r\n","description":"","footnote":"\r\n( 1 ) - لقمان / 15 .\r\n","page_name":" 428 ","page_number":428},
  {"content":"\r\n\r\n\r\nغنا\r\nمسأله 146 - يكى از گناهان بزرگ در اسلام كه دنيا و آخرت انسان را تباه مىكند غنا و موسيقى است ، و قرآن شريف آن را موجب ضلالت و گمراهى بلكه موجب استهزاء دين مىداند .\r\n « وَ مِنَ النَّاسِ مَنْ يَشْتَرى لَهْوَ الْحَديثِ لِيُضِلَّ عَنْ سَبيلِ اللَّهِ بِغَيْرِ عِلْمٍ وَ يَتَّخِذَها هُزُواً اولئِكَ لَهُمْ عَذابٌ مُهين » .  « 1 » « و برخى از مردم كسانى هستند كه سخن بيهوده را خريدارند تا مردم را بى هيچ دانشى از راه خدا گمراه كنند ، و راه خدا را به ريشخند گيرند ، بارى آنان عذابى خوار كننده خواهد بود » .\r\nو مراد از غنا در اينجا آن صوتى است كه شهوت انگيز و طرب انگيز باشد چنان كه مراد از موسيقى در اينجا آن آهنگى است كه شهوت انگيز و طرب‌انگيز باشد .\r\nمسأله 147 - مراد از شهوت انگيز و طرب انگيز نوعى است نه شخصى ، به اين معنى كه اگر صوتى يا آهنگى براى عرف مردم شهوت‌انگيز و طرب‌انگيز باشد حرام است گرچه براىشخص خاصى شهوت‌انگيز و طرب‌انگيز نباشد .\r\nمسأله 148 - لازم نيست موسيقى به واسطهء آلاتى كه معدّ براى موسيقى است نظير دائره و تنبك و نى و تار و امثال اينها باشد ، بلكه هر آهنگى كه شهوت انگيز و طرب انگيز باشد حرام است گرچه بوسيلهء آلات معدّه نباشد ، چنان كه آهنگى كه شهوت انگيز و طرب انگيز نباشد و بوسيلهء آلات معدّه باشد حرام نيست .\r\nمسأله 149 - ساختن آلات موسيقى و فروختن و خريدن آنها بلكه نگاه‌دارى آنها حرام است .\r\nمسأله 150 - نشستن در مجالس غنا و آهنگهاى شهوت انگيز حرام ، و شنيدن آنها حرام ديگر است ، و بايد از آنجا خارج شود مگر اينكه مفسده‌اى در خارج شدن او باشد كه قابل تحمّل نباشد .\r\n\r\n\r\n","description":"","footnote":"\r\n( 1 ) - لقمان / 6 .\r\n","page_name":" 429 ","page_number":429},
  {"content":"\r\n\r\nمسأله 151 - در حرمت غنا و موسيقى لازم نيست كه محتوى نيز شهوت انگيز و طرب انگيز باشد ، بلكه اگر محتواى آن ، حتّى اشعار حكمت آميز و يا قرآن و مانند اينها باشد نيز حرام است .\r\nمسأله 152 - رقصيدن و كف زدن كه شهوت انگيز و طرب انگيز باشد حرام ، و فرقى نيست كه زن براى زن و يا مرد براى مرد و يا زن و مرد براى يكديگر باشد ، و اگر زن و مرد نامحرم باشند حرمت مضاعف مىشود .\r\nمسأله 153 - مستحب است كسى كه گوش به غنا يا موسيقى داده است براى توبهء از آن ، غسل توبه كند و دو ركعت نماز توبه بخواند و بعد از آن توبه و استغفار و عذرخواهى از خداى متعال بنمايد ، بلكه اين غسل و نماز براى توبه از هر گناهى مستحب است .\r\n\r\n","description":"","footnote":"","page_name":" 430 ","page_number":430},
  {"content":"\r\n\r\n\r\nغيبت\r\nمسأله 154 - غيبت - يعنى عيب كسى را در غياب او به ديگران منتقل نمودن - از گناهان بزرگ است و قرآن شريف آن را به منزلهء خوردن گوشت مردار انسان دانسته است :\r\n « وَ لا يَغْتَبْ بَعْضُكُمْ بَعْضاً أَيُحِبُّ احَدُكُمْ انْ يَأْكُلَ لَحْمَ اخيهِ مَيْتاً فَكَرِهْتُموُه » .  « 1 » « و بعضى از شما ، غيبت بعضى ديگر را نكند ، آيا كسى از شما دوست دارد كه گوشت برادر مرده‌اش را بخورد ؟ ( در حالى كه ) از آن كراهت داريد » .\r\nو فرقى نيست كه آن عيب مستور و پوشيده باشد يا غير مستور ، و همچنين فرقى نيست كسى كه غيبت او مىشود راضى باشد يا نه ، و همچنين فرقى نيست كه غيبت با گفتار باشد و يا كردار نظير اشاره و نوشتن و امثال اينها و همين مقدار كه به عنوان تنقيص و ضربه‌زدن به شخصيت كسى عيب او را در غياب او به ديگرى منتقل كند غيبت و از گناهان كبيره است و اگر كسى كه غيبت او مىشود راضى باشد كه از او غيبت شده علاوه بر اينكه غيبت كننده گناه نموده است كسى كه راضى به آن گناه بوده است نيز گناهكار است .\r\nمسأله 155 - اگر عيب كسى را كه گوينده و شنونده هر دو مىدانند ، بگويند ، غيبت محسوب‌شده و حرام است زيرا اسلام نخواسته است كه مسلمانى به بدى ياد شود .\r\nمسأله 156 - غيبت از فردى كه شنونده نمىشناسد گرچه غيبت و حرام نيست ولى موجب قساوت قلب است و مسلمان واقعى از اين گونه چيزها پرهيز مىكند ، مگر اينكه آن فرد مجهول ، محصور در چند نفر باشد - كه احتمال شناختن وى مىرود - كه در اين صورت جايز نيست .\r\nمسأله 157 - غيبت از يك جمعيت نظير غيبت از طايفه‌اى يا ملّتى غيبت و حرام نيست در صورتى كه مراد گوينده و شنونده بعضى از آن جمعيت باشد ، امّا چون موجب قساوت قلب است بهتر است پرهيز شود ، ولى اگر مراد گوينده و شنونده همهء جمعيت باشد غيبت و گناه آن نيز مضاعف مىشود .\r\n\r\n\r\n","description":"","footnote":"\r\n( 1 ) - حجرات / 12 .\r\n","page_name":" 431 ","page_number":431},
  {"content":"\r\n\r\nمسأله 158 - اگر انكار فضيلتى از فضائل و خوبيها كند نظير اينكه بگويد فلانى مجتهد نيست يا عادل نيست يا با انصاف نيست ، چنانچه آن انكار فضيلت موجب تنقيص و شكستن شخصيت او شود غيبت و حرام است .\r\nمسأله 159 - توبه و كفّارهء غيبت نظير ساير گناهان است ، كه اگر از آن عمل زشت پشيمان شده و خود را اصلاح كند ، پروردگار عالم او را مىآمرزد ، مگر اينكه آن غيبت به گوش كسى كه غيبت از او شده رسيده باشد كه در اين صورت بايد از او حليت بطلبد ، ولى اگر ممكن نباشد نظير اينكه دسترسى به او نيست يا حليت طلبيده ولى راضى نشده ، استغفار براى او كفايت مىكند و به هر تقدير دعا و استغفار براى كسى كه از او غيبت شده لازم است ، همانگونه كه اگر بتواند جبران خسارت كند و آن ضربه‌اى را كه به شخصيت او وارد نموده است جبران نمايد ، نيز لازم است ، نظير اينكه امتيازها و فضائل او را در ميان مردم متذكر شود .\r\nمسأله 160 - اگر مصلحت اهمّى كه بر مفسدهء غيبت مقدّم باشد مترتب بر غيبت شود ، آن غيبت جايز بلكه در بعضى از موارد لازم است ، مثلًا شكايت مظلوم از ظالم نزد افرادى كه قدرت بر رفع آن داشته باشند جايز است ، چنان كه غيبت افرادى كه ضرر براى دين يا جامعهء اسلامى دارند جايز بلكه واجب است ، و همچنين اگر كسى بداند ازدواج يا رفاقت كسى موجب ضرر و زيان مالى يا دينى يا اخلاقى براى شخصى است جايز بلكه لازم است كه به آن شخص تذكر دهد زيرا ارشاد جاهل جايز بلكه لازم است ، خصوصاً اگر از او مشورت شود و براى تحقيق از او سؤال شود ، و همچنين تضعيف گفته‌هاى علمى و تضعيف راويان روايات معصومين عليهم السلام به مقدارى كه حقّ ظاهر شود جايز است .\r\nمسأله 161 - چنان كه غيبت نمودن حرام و از گناهان بزرگ در اسلام است ، شنيدن غيبت نيز حرام و از گناهان بزرگ است ، و اگر شنونده مىتواند بايد دفاع از كسى كه غيبت او مىشود بنمايد ، و اگر نمىتواند بايد از مجلس غيبت بيرون رود ، و اگر نمىتواند بايد توجّه به گفتار غيبت كننده نداشته باشد ، و اگر گفتار او را به طور ناخواسته شنيد بايد ترتيب اثر ندهد .\r\nمسأله 162 - اگر شنونده بتواند وجه صحّتى براى گفتهء غيبت كننده پيدا كند ، گرچه دفاع از كسى كه غيبت او مىشود لازم نيست ، ولى شنيدن آن غيبت حرام است و بايد مجلس را ترك كند و اگر مقدور نيست بايد توجّه نكند و اگر به طور ناخواسته شنيد بايد ترتيب اثر ندهد .\r\n\r\n","description":"","footnote":"","page_name":" 432 ","page_number":432},
  {"content":"\r\n\r\n\r\nفحش\r\nمسأله 163 - از گناهان در اسلام فحش دادن به مسلمان است و چون فحش دادن اهانت به مسلمان است بايد گفت از اين جهت از گناهان كبيره در اسلام است و آن اقسامى دارد :\r\nالف ) فحش دادن و استهزاء و توهين و تعريض و لعن و مانند اينها - نعوذ باللَّه - به خداوند متعال يا پيامبر گرامى خاتم الانبيا صلى الله عليه و آله و سلم و ائمّهء طاهرين عليهم السلام و حضرت زهرا عليها السلام علاوه بر اينكه فحش دهنده را نجس و كافر مىكند ، او را واجب القتل مىنمايد .\r\nب ) فحش دادن به انبياى عظام و علماى دين بلكه همهء افرادى كه منتسب به اسلام مىباشند ، و گناه اين قسم فحش در حدّ كفر است ، كه در روايات آمده است جنگ با خداى متعال است .\r\nج ) فحش دادن به افراد معمولى و بچه‌ها و ديوانه‌هايى كه متوجّه فحش مىشوند ، نيز حرام بلكه چون ظلم و اهانت است از گناهان كبيره است .\r\nد ) فحش دادن به غير مسلمان يا به حيوانات كه گرچه حرام نيست ولى مسلمان بايد مؤدّب باشد .\r\nمسأله 164 - اگر در فحش نسبت ناروايى باشد نظير اينكه به كسى بگويد ولدالزنا ، گرچه حدّ قذف را ندارد زيرا معناى مطابقى و واقعى لفظ را اراده نكرده است ، ولى حرمت آن قطعى و از گناهان بزرگ است .\r\nمسأله 165 - ناسزا گفتن براى اثبات مطالب علمى و نظير آن جايز نيست ، و كسانى كه در بحثها و نوشتجات به ديگران ناسزا مىگويند حرام است ، بلكه اگر آن ناسزا به علماى دين باشد گناهش در حدّ كفر و جنگ با خداى متعال است .\r\nمسأله 166 - اگر ناچار شود فحش دهد و يا مصلحت اهمّى پيش بيايد نظير اثبات حقّى يا از بين بردن باطلى ، به اندازهء آن اضطرار فحش جايز است ، و اگر بتواند از فحشهاى ركيك پرهيز كند بايد پرهيز نموده و اكتفا به فحشهاى غيرتند و غيرركيك نمايد .\r\nمسأله 167 - شوخيهايى كه گاهى در آن الفاظ توهين‌آميز به كار مىرود حرام است ، ولى اگر توهين\r\n\r\n","description":"","footnote":"","page_name":" 433 ","page_number":433},
  {"content":"\r\n\r\nنباشد گرچه حرام نيست ولى مسلمان بايد مؤدّب باشد و ركاكت در زبان و اعمال خود نداشته باشد .\r\nمسأله 168 - در توبهء از فحش علاوه بر پشيمانى و تصميم بر ترك ، بايد كسى را كه به او فحش داده است راضى كند ، ولى اگر راضى نشد يا دسترسى به او نداشت و يا مفسده‌اى مترتب بر آن باشد ، گرچه لازم نيست ، ولى بايد جبران آن اهانت را به وسيلهء تعريف نمودن او در ميان مردم و به واسطهء دعا و استغفار براى او بنمايد .\r\n\r\n","description":"","footnote":"","page_name":" 434 ","page_number":434},
  {"content":"\r\n\r\n\r\nفرار از جنگ\r\nمسأله 169 - يكى از گناهان بزرگ در اسلام فرار از جنگ است و در نظر قرآن و روايات اهل بيت عليهم السلام گناه آن خيلى بزرگ است ، و آن اقسامى دارد :\r\nالف ) فرار از جنگ مخصوصاً اگر موجب تضعيف جبهه و يا تقويت دشمن شود ، و مخصوصاً اگر فرار از خط مقدم جبهه باشد .\r\nب ) تخلّف از فرمان فرمانده مخصوصاً اگر اين تخلّف ، موجب سركشى ديگران و يا تضعيف فرمانده و يا تضعيف ديگران و يا تقويت دشمن باشد .\r\nج ) كم كارى يا بيكارى يا تخلّف از وظيفه مخصوصاً اگر موجب تضعيفى در جبهه يا تقويتى براى دشمن گردد .\r\nد ) شركت نكردن در جنگ در صورت احتياج به او مخصوصاً اگر تخلّف او موجب تضعيف ديگران يا تقويت دشمن باشد .\r\nه ) كمك نكردن به جبهه از جهت مالى و فكرى و تبليغى و مانند اينها مخصوصاً اگرتخلّف او موجب تضعيف ديگران و يا تقويت دشمن باشد .\r\nمسأله 170 - كليهء صورى كه ذكر شد حرام و بعضى از اقسام گناهش خيلى بزرگ است و انسان را در زمرهء دشمنان اسلام قرار مىدهد نظير تخلّفى كه موجب تقويت دشمن شود .\r\nمسأله 171 - اگر به اندازهء احتياج ، نيرو وجود داشته باشد رفتن به جبهه واجب نيست بلكه مستحب مؤكّد است ، ولى اگر به او احتياج باشد واجب كفايى است ، و اگر احتياج به او منحصر باشد واجب عينى است و همچنين است كمك مالى و فكرى و تبليغى و مانند اينها .\r\nمسأله 172 - بر زنها و وامانده‌ها و بچه‌ها رفتن به جبههء جنگ واجب نيست و همچنين بر فقرا و ضعفا كمك به جبهه لازم نيست ، ولى اگر دشمن به مملكت اسلامى هجوم آورد بر همهء افراد حتّى بر زن و بچه و وامانده ، در صورتى كه قدرت داشته باشند ، دفع آن دشمن لازم است ، و همچنين بر همه چه متمكنين و چه فقرا و ضعفا ، در حدّ توان و قدرت واجب است كمك نمايند .\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nمسأله 173 - توبهء فرار از جنگ يا كمك نكردن به آن علاوه بر پشيمانى از اين گناه بزرگ ، شركت و كمك در جنگ است مگر اينكه جنگ تمام شده باشد كه تصميم بر ترك آن گناه كفايت مىكند .\r\n\r\n","description":"","footnote":"","page_name":" 436 ","page_number":436},
  {"content":"\r\n\r\n\r\nقطع رَحِم\r\nمسأله 174 - قطع رحم « يعنى بريدن از خويشان » يكى از گناهان كبيره در اسلام است و قرآن شريف كراراً قاطع رحم را لعن فرموده است :\r\n « اولئِكَ لَهُمُ اللَّعْنَةُ وَ لَهُمْ سُوءُ الدَّار » .  « 1 » « براى آنان لعنت و بدى سراى آخرت مىباشد » .\r\nمسأله 175 - معناى صلهء رحم اين است كه بايد كارى نكند كه وابستگان و خويشان را ناراحت كند و تا مىتواند به آنها خدمت كند ولى رفت و آمد با آنها مخصوصاً اگر موجب مزاحمت براى خود و آنها باشد لازم نيست .\r\nمسأله 176 - رحم يك معناى عرفى است كه عبارت است از خويشان نزديك نظير پدر و مادر ، جد و جده ، اولاد و نوه ، برادر و برادرزاده ، خواهر و خواهرزاده ، عمه و عمه‌زاده ، عمو و عموزاده ، خاله و خاله‌زاده ، دايى و دايىزاده ، و امّا خويشان سببى نظير زن و شوهر و داماد و پدر زن و مادر زن و پدر و مادر شوهر گرچه رحم واقعى نيستند و احكام رحم را ندارند ، ولى چون عرفاً آنان نيز رحم محسوب مىشوند ، احكام قطع رحم را شامل آنها نمودند بسيار به‌جاست و از اين جهت به آنان خويشان سببى مىگويند چنان كه نظير خواهر و برادر را خويشان نسبى مىگويند .\r\nمسأله 177 - اقسامى كه براى عاق پدر و مادر گفته شد تماماً در قطع رحم نيز مىآيد بنابراين انفاق بر آنها اگر فقير باشند لازم است اگرچه آنان واجب النفقه نيستند ولى ترك انفاق در صورت قدرت و فقر آنان قطع رحم محسوب مىشود چنان كه تضييع حقّ آنها و بردن آبروى آنان و تندى و پرخاشگرى با آنها قطع رحم است علاوه بر اينكه گناه حقّ الناس و اهانت به ديگران را نيز دارد .\r\nمسأله 178 - اگر خويشان اهل معصيت باشند در صورتى كه صلهء رحم كمك در معصيت آنها نشود بايد قطع رحم نكند و در صورت امكان بايد آنها را امر به معروف و نهى از منكر نمايد .\r\n\r\n\r\n","description":"","footnote":"\r\n( 1 ) - رعد / 25 .\r\n","page_name":" 437 ","page_number":437},
  {"content":"\r\n\r\nمسأله 179 - اگر خويشان قطع رحم كنند انسان نمىتواند قطع رحم كند مگر اينكه در صلهء رحم مفسده‌اى نظير ذلّت او باشد .\r\nمسأله 180 - اگر در قطع رحم مصلحتى كه مقدّم بر مفسدهء قطع رحم باشد پيش بيايد مىتواند قطع رحم كند بلكه در بعضى از موارد لازم است ، نظير مثالى كه گذشت ( در صلهء رحم ذلت باشد ) و نظير اينكه در صلهء رحم يقين بلكه احتمال عقلايى به فساد اخلاقى داشته باشد .\r\nمسأله 181 - اگر كسى قطع رحم نموده است و بخواهد توبه كند بايد علاوه بر توبه و طلب بخشش از خداوند متعال ، در صورت امكان رضايت كسى را كه با او قطع رحم نموده است‌فراهم‌سازد و از شرائطتوبهء قطع رحم ، صلهء رحم است .\r\n\r\n","description":"","footnote":"","page_name":" 438 ","page_number":438},
  {"content":"\r\n\r\n\r\nقمار\r\nمسأله 182 - يكى از گناهانى كه قرآن شريف آن را پليد و نظير شراب خوارى مىداند قمار است .\r\n « انَّما الْخَمْرُ وَ الْمَيْسِرُ . . . رِجْسٌ مِنْ عَمَلِ الشَّيْطانِ فَاجْتَنِبُوه » .  « 1 » « همانا شراب و قمار ، پليدى و از عمل شيطان است پس از آن بپرهيزيد » .\r\nلذا علاوه بر حرمت موجب تباهى روح و ضعف اعصاب و افسردگى دل نيز مىشود ، و بدتر از همهء اينها موجب تباهى دين و دنياى انسان است ، و چنان كه در مسأله 1698 از احكام ، نيز گفته شد ، قمار بر پنج قسم است :\r\nاوّل : بازى كردن با آلات مُعِدِّه يعنى آلاتى كه براى قمار كردن ساخته شده است ، همراه با قصد برد و باخت .\r\nدوّم : بازى كردن با آلات معدّه ، بدون قصد برد و باخت .\r\nسوّم : بازى كردن با آلات غير معدّه يعنى چيزى كه از آلات قمار نيست ، همراه با قصد برد و باخت .\r\nچهارم : بازى كردن با آلات غير معدّه ، بدون قصد برد و باخت .\r\nپنجم : مسابقاتى كه در اين زمان متداول است نظير تير اندازى ، قايق رانى ، طريقهء حمله به دشمن يا فرار از او ، گرچه با قصد برد و باخت باشد .\r\nقسم اوّل و دوّم و سوّم حرام است و قسم چهارم گرچه حرام نيست ولى بسيارى از مفاسد آن اقسام سه گانه را دارد و يك مسلمان واقعى عمر خود را صرف اين گونه كارها نمىكند و قسم پنجم ، اشكالى ندارد .\r\nمسأله 183 - شخص قمار كننده آنچه را به وسيلهء قمار به دست مىآيد ، مالك نمىشود اگرچه بازنده راضى به آن باشد ، و بايد به صاحبش رد كند ، مگر اينكه صاحب مال بعنوان بخشش و مانند آن به او بدهد .\r\n\r\n\r\n","description":"","footnote":"\r\n( 1 ) - مائده / 90 .\r\n","page_name":" 439 ","page_number":439},
  {"content":"\r\n\r\nمسأله 184 - ايجاد جلسه براى قمار و نشستن در آن جلسه و ياد دادن قمار و يادگرفتن آن و مانند اينها حرام است ، و اگر پولى از اين راه به دست آورد مالك نمىشود و بايد به صاحبش رد كند .\r\nمسأله 185 - در توبهء از قمار چون حقّ الناس است ، علاوه بر پشيمانى از آن گناه بزرگ بايد همانطور كه گفته شد آنچه را به دست آورده به صاحبش رد كند يا صاحب مال او را برى الذمّه كند ، و اگر دسترسى به او ندارد بايد رجوع به حاكم شرع كند ، و اگر قدرت مالى ندارد بايد تصميم داشته باشد كه هر وقت توانست خود را برى الذمّه كند .\r\n\r\n","description":"","footnote":"","page_name":" 440 ","page_number":440},
  {"content":"\r\n\r\n\r\nكوچك شمردن اوامر و نواهى الهى\r\nمسأله 186 - يكى از گناهان بزرگ در اسلام كوچك شمردن اوامر و نواهى الهى است كه به آن استخفاف و بى اعتنايى به دين نيز گفته مىشود ، و آن اقسامى دارد :\r\nالف ) واجبى از واجبات را ضد ارزش بداند ، نظير كسى كه حجاب اسلام را ضد ارزش بداند و يا نماز و مانند آن را بىارزش و براى عوام مردم بداند ، و اين قسم از استخفاف اگر ملتزم به لوازم آن باشد كفر است ، ولى اگر توجّه به لوازم آن نداشته باشد گرچه كفر نيست ولى گناهش خيلى بزرگ است علاوه بر عذابى كه در اصل گناه است .\r\nب ) واجبى از واجبات و يا حرامى از محرمات را گرچه ضد ارزش نمىداند ولى در عمل به آن اهميّت نمىدهد ، نظير كسى كه با عذر غير موجهى نماز را ترك مىكند ، مثلًا در مسافرت چون وضو و نماز براى او مشكل است آن را ترك مىنمايد ، و نظير زنى كه در ميان مردم موى سرش را نمىپوشاند و يا - العياذ باللَّه - با زينت و آرايش در ميان مردم ظاهر مىشود ، و اين قسم نيز از گناهان بزرگ است يعنى علاوه بر گناه اصل عمل ، گناه بى اعتنايى به اوامر و نواهى الهى را هم دارد .\r\nج ) تبليغ عليه واجبى از واجبات يا تبليغ براى حرامى از محرّمات ، نظير كسى كه عليه نماز يا روزه و يا حجّ و مانند اينها تبليغ كند و آنها را كوچك و بىارزش قلمداد نمايد ، و نظير كسى كه عليه حجاب تبليغ و بىحجابى را تمدّن و ارزش وانمود كند و يا بانك منهاى ربا را بىارزش و بانك ربوى را از نظر اقتصادى با ارزش بداند ، و معلوم است اين قسم ، گناهش از قسم اوّل بالاتر بلكه اگر ملتزم به لوازم آن باشد كفر ، و در بعضى موارد مفسد فى الارض است ، و اگر ملتزم به لوازم آن نباشد گرچه كفر نيست ولى گناهش خيلى بزرگ بلكه در بعضى موارد حكم مفسد فى الارض را دارد .\r\nمسأله 187 - آنچه در واجبات و محرّمات گفته شد در مستحبّات و مكروهات نيز مىآيد ، زيرا ترك مستحبّات و فعل مكروهات ، گرچه اشكال ندارد ولى اگر بر ترك مستحب يا انجام مكروه ، استخفاف صدق كند ، حرام است ، نظير كسى كه در مسجد نشسته و جماعت مسلمين بر پا\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nمىشود و او بدون عذر داخل در جماعت نمىشود ، كه اگر آن را ضد ارزش بداند و يا عمل او يا گفتهء او تبليغ عليه جماعت مسلمين باشد و ملتزم به لوازم آن نيز باشد كفر ، و اگر ملتزم نباشد ، گرچه كفر نيست ولى گناهش خيلى بزرگ است ، و اگر آن را ضد ارزش نداند و روى لاابالىگرى باشد ، از گناهان كبيره است ، و از اين قبيل است كسى كه بدون عذر نماز اوّل وقت نمىخواند ، و روايات اهل بيت آن را استخفاف به نماز قلمداد نموده است .\r\nمسأله 188 - اگر كسى گناه صغيره‌اى نظير نگاه شهوت آلود به نامحرم را سبك بشمارد و يا واجبى از واجبات را نظير كمك به كسى كه مىبيند در مضيقه است و مىتواند به او كمك كند ، سبك بشمارد و به او كمك نكند و با بىاعتنايى از او بگذرد ، همان گناه كوچك كبيره مىشود ، و آن ترك واجب نظير ترك خمس و زكات از گناهان كبيره مىشود ، و اگر - العياذ بالله - آن استخفاف اعتقادى باشد نه عملى ، اگر ملتزم به لوازم آن باشد ، كفر است .\r\nمسأله 189 - اگر كسى دوست داشته باشد كه واجبى از واجبات بىارزش يا متروك شود و يا حرامى از محرمات با ارزش و يا جايى در جامعه باز كند ، گرچه در اين امر قبيح خود عامل نباشد و تبليغ نيز براى آن نكند ، از نظر قرآن شريف كيفر بزرگى در دنيا و عذاب بزرگى در آخرت دارد ، مثلًا كسى كه دوست دارد در جامعهء اسلامى ، چادر جاى خود را به بدحجابى و قرض الحسنه جاى خود را به قرض ربوى بدهد ، و قطعاً اگر توبه نكند عذاب دردناكى در دنيا و آخرت به سراغ او خواهد آمد .\r\nمسأله 190 - كسى كه به گناهكار به خاطر گناهش احترام كند ، يا به نيكوكار به خاطر كار نيكش بىاعتنايى كند ، نظير كاسبى كه زنهاى بدحجاب را بر زنهاى با حجاب مقدّم بدارد ، و يا به بدحجابها احترام كند و به زنهاى باحجاب بىاحترامى نمايد ، اگر ملتزم به لوازم آن باشد كفر است ، و اگر ملتزم نباشد گناهش بسيار بزرگ است ، و اگر توبه نكند عذاب دردناكى هم در دنيا و هم در آخرت دارد .\r\n\r\n","description":"","footnote":"","page_name":" 442 ","page_number":442},
  {"content":"\r\n\r\n\r\nكوتاهى در حقوق فرزندان\r\nمسأله 191 - از گناهان بزرگ در اسلام كوتاهى در حقوق فرزند است ، زيرا همانطور كه پدر و مادر در اسلام حقوقى دارند فرزندان نيز چنين هستند ، و اگر پدر و مادر آن حقوق را مراعات نكنند از نظر قرآن موجب خسران در قيامت است .\r\nحقوقى كه فرزندان بر پدر و مادر دارند چند چيز است :\r\nالف ) تربيت صحيح اسلامى ( آشنا نمودن فرزند با احكام اسلام از اصول و فروع و اخلاق و مقيّد نمودن او به ظواهر شرع از اهميّت دادن به واجبات و اجتناب از گناهان خصوصاً گناهان بزرگ ) و اگر كوتاهى كنند شريك در جرايم فرزند مىباشند .\r\nب ) تربيت فرزند به آداب و رسوم اجتماعى و به عبارت ديگر به او ادب آموختن .\r\nج ) آموختن دانش در حدّ خوب خواندن و خوب نوشتن .\r\nد ) فراهم نمودن راهى براى زندگى متوسّط و پرهيزدادن او از تنبلى و بيكارى .\r\nه ) فراهم كردن مقدمات ازدواج براى فرزند خصوصاً اگر دختر باشد كه در روايات اهل‌بيت عليهم السلام براى ازدواج دختر بيشتر سفارش و تأكيد شده است .\r\nو ) گذاشتن اسم اسلامى كه سفارش در نامهاى پيامبر گرامى و اهل بيت او عليهم السلام زياد شده است ، و شيعه بايد از انتخاب نامهاى غير اسلامى براى فرزندان خود پرهيز كند و سزاوار نيست كه با وجود اسمهاى اهل بيت عليهم السلام براى فرزند خود نام ديگرى را انتخاب كند .\r\nمسأله 192 - تربيت بايد با تلطّف و مهربانى و تسلّط بر اعصاب و با صبر و حوصله باشد ، و از پرخاشگرى و تندى و كتك پرهيز شود ، مگر اينكه چاره‌اى براى تربيت جز تندى يا كتك نباشد كه در اين صورت به اندازهء ضرورت جايز است و ديه هم ندارد ، ولى اگر كتك بى جا باشد يا براى تشفّى خاطر باشد نه بخاطر تربيت ، علاوه بر اينكه حرام است ديه نيز دارد ، و ديهء آن در باب قصاص و ديات گذشت .\r\nمسأله 193 - اگر پدر يا مادر در حقوق اولاد كوتاهى بنمايند ، گرچه ضمان ندارد و اولاد از آنها چيزى بستانكار نمىشوند ، ولى تا رضايت اولاد را فراهم نكنند توبهء آنها قبول نمىشود ، مگر\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nاينكه تحصيل رضايت آنها مقدور نباشد كه در اين صورت با دعا و استغفار و در صورت امكان با دادن مال بايد جبران كنند .\r\n\r\n","description":"","footnote":"","page_name":" 444 ","page_number":444},
  {"content":"\r\n\r\n\r\nكوتاهى در رفع حوائج مسلمانان\r\nمسأله 194 - يكى از گناهان در اسلام كوتاهى در رفع حوائج مسلمين است ، و از قرآن و روايات بسيارى استفاده مىشود كه هر كسى بايد به اندازه وسعش در رفع حوائج مسلمانها كوشا باشد ،\r\n « لِيُنْفِقْ ذُوسَعَةٍ مِنْ سَعَتِهٍ وَ مَنْ قُدِرَ عَلَيْهِ رِزْقُهُ فَلْيُنْفِقْ مِمَّا اتاهُ اللَّه » .  « 1 » « بر توانگر است كه از دارايى خود هزينه كند ، و هر كه روزى او تنگ باشد بايد از آنچه خدا به او داده بخشش كند » .\r\nو حوائج مسلمين اقسامى دارد :\r\nالف ) حوائج ضرورى نظير آن چيزى از خوراك و پوشاك و مسكن و ازدواج كه اگر رفع حاجت او نشود در خطر واقع مىشود . اين قسم از حوائج را هر كس كه قدرت دارد بايد رفع كند ، و قدر متيقن از آيات و روايات همين است ، و كوتاهى براى كسى كه قدرت دارد حرام است .\r\nب ) اگر آبروى كسى در خطر باشد بر همه واجب است كه براى حفظ آبروى او كوشا باشند و قطعاً آيات و روايات شامل اين قسم نيز مىشود ، و كوتاهى در اين امر نيز از گناهان بزرگ در اسلام است .\r\nج ) حوائج لازم ولى غير ضرورى نظير آنچه از خوراك و پوشاك و مسكن و ازدواج كه اگر رفع حاجت او نشود گرچه در خطر واقع نمىشود ولى در مشكل و مضيقه است ، و اين قسم را نيز هر كس مىتواند بايد در رفع آن بكوشد ، و آيات و روايات شامل اين قسم نيز مىشود ، و از اين قسم است اداى ديونى كه وقت آن رسيده باشد و طلبكار مطالبه كند ، و از اين قسم است ادارهء جبهه اگر جنگى براى مسلمانها پيش بيايد و نظير اينها كه فراوان است .\r\nد ) حوائج غير لازم و غير ضرورى كه به آن حوائج رفاهى نيز مىگويند نظير گوشت و ميوه و\r\n\r\n\r\n","description":"","footnote":"\r\n( 1 ) - طلاق / 7 .\r\n","page_name":" 445 ","page_number":445},
  {"content":"\r\n\r\nمانند آن در خوراك ، و لباس كه حافظ آبرو و كرامت اوست در پوشاك ، و خانه‌اى كه موجب آسايش اوست در مسكن ، و همسرى كه موجب آسايش اوست در ازدواج ، و اين قسم از اقسامى است كه مىتواند از بابت خمس يا زكات تهيه شود ، و رفع اين گونه حوائج گرچه واجب نيست ، ولى از مستحبّات مؤكّد است ، و ثواب آن از هر عمل مستحبّى بيشتر است ، حتّى در بعضى از روايات آمده است كه رفع اين گونه حوائج ثوابش از بيست حجّ و عمره و دو ماه اعتكاف در مسجد الحرام بالاتر است .\r\nمسأله 195 - كوتاهى در رفع حوائجى كه واجب است گرچه گناهش بزرگ است ولى ضمان‌آور نيست ، بخلاف خمس و زكات كه اگر كوتاهى در اداى آن كند ، علاوه بر اينكه گناهش بزرگ است ضمان آور نيز مىباشد ، حتّى اگر بميرد بايد اوّل از مال او برداشته شود و بعد ورثه مال را بين خود تقسيم كنند .\r\nمسأله 196 - توبه از اين گناه بزرگ ، پشيمانى از گذشته و كوشابودن در رفع حوائج كسانى است كه كمك به آنها لازم بوده ، ولى تحصيل رضايت آنها لازم نيست .\r\n\r\n","description":"","footnote":"","page_name":" 446 ","page_number":446},
  {"content":"\r\n\r\n\r\nمتابعت از شيطان درونى و برونى\r\nمسأله 197 - از گناهان بزرگ متابعت از شيطان درون « هواى نفس » و از شيطان برون « وسوسه‌هاى ابليس و افراد ناباب » است ، و اين متابعت داراى اقسامى است كه برخى از آن ، گناه نيست :\r\nالف ) متابعت از آنها به طور عادت و ملكه نظير كسى كه گناه عادت او شده باشد ، و قرآن شريف اين قسم را شرك مىداند ( شرك عملى نه اعتقادى ) چنان كه مىفرمايد :\r\n « أَفَرَأَيْتَ مَنِ اتَّخَذَ الهَهُ هَواه » .  « 1 » « آيا ديدى كسى را كه هواى نفس خويش را به عنوان خداى خود گرفته است ؟ » .\r\nيا مىفرمايد :\r\n « أَلَمْ أَعْهَدْ الَيْكُمْ يا بَنى ادَمَ انْ لا تَعْبُدُوا الشَّيْطان » .  « 2 » « اى فرزندان آدم آيا از شما پيمان نگرفتم كه شيطان را نپرستيد ؟ » .\r\nب ) متابعت از آنها نه به طور عادت و ملكه نظير كسى كه گاهى مثلًا دروغ مىگويد و يا آلودگى چشم دارد و يا غيبت مىكند و مانند اينها ، و اين قسم همان گناهانى است كه بعضى از آنها در مسائل گذشته و آينده آمده است .\r\nج ) متابعت از آنها به طور عادت و ملكه نه در گناه بلكه در خواسته‌هاى آنها كه گناه نيست ، و علماى علم اخلاق به آن « مشتهيات نفس » مىگويند و پرهيز از آن را به طور جدى خواستارند ، نظير سرگرم شدن به لذّات نفس از خوراك و پوشاك و مسكن و ازدواج و تجمّلات و بازيها و مانند اينها ، و اين قسم گرچه گناه نيست ولى خطر آن خيلى بالا است ، علاوه بر اينكه سد و مانع محكمى در برابر تكامل است ، و محال است كه انسان با توغّل در مشتهيات بتواند استكمال پيدا كند .\r\nد ) متابعت از آنها نه به طور عادت و نه در گناه ، نظير ارضاى غرايز به طور متوسّط و از راه\r\n\r\n\r\n","description":"","footnote":"\r\n( 1 ) - جاثيه / 23 .\r\n( 2 ) - يس / 60 .\r\n","page_name":" 447 ","page_number":447},
  {"content":"\r\n\r\nحلال ، و اين قسم نه تنها گناه نيست بلكه قرآن شريف سفارش مؤكّدى براى آن نموده است .\r\n « قُلْ مَنْ حَرَّمَ زينَةَ اللَّهِ الَّتى أَخْرَجَ لِعِبادِهِ وَ الطَّيِّباتِ مِنَ الرِّزْقِ » .  « 1 » « اى پيامبر بگو چه كسى زيورهايى را كه خدا براى بندگانش پديد آورده و نيز روزيهاى پاكيزه را ، حرام كرده است ؟ » .\r\nولى بايد مواظب باشد دل بستگى به آن و عادت به آن پيدا نشود .\r\nمسأله 198 - معاشرت با رفيق بد و افراد معصيت‌كار گرچه از ارحام و خويشان باشد ، اگر خوف اين باشد كه خود او يا وابستگان او معصيت كار شوند حرام است و بايد ترك رابطه كند ، ولى اگر بداند كه از بدى او بد نمىشود گرچه حرام نيست مخصوصاً اگر معاشرت او براى شخص معصيت‌كار سازندگى داشته باشد ، امّا بايد مواظبت كامل براى خود و وابستگان داشته باشد تا بدى و اثر گناه او را نگيرد ، و اگر از ارحام و خويشان باشد و يا با معاشرت بتواند امر به معروف و نهى از منكر كند ، آن معاشرت واجب مىشود .\r\n\r\n\r\n","description":"","footnote":"\r\n( 1 ) - اعراف / 32 .\r\n","page_name":" 448 ","page_number":448},
  {"content":"\r\n\r\n\r\nمراء و جدال\r\nمسأله 199 - از گناهان بزرگ در اسلام مراء و جلال است و در روايتى از رسول گرامى صلى الله عليه و آله و سلم آمده است كه كراراً جبرئيل از طرف حقّ تعالى نهى از مراء و جدال مىنمود و آن اقسامى دارد :\r\nالف ) پافشارى در اثبات باطل و يا در نابودى حق ، و گناه اين قسم در حدّ كفر است و در قرآن اطلاق جبّار بر آن شده است :\r\n « وَ خابَ كُلُّ جَبَّارٍ عَنيد » .  « 1 » « و زورگوى لجوجى ، نا اميد شد » .\r\nب ) لجاجت و مشاجره در اينكه غلبه بر ديگرى پيدا كند و به عبارت ديگر فخر فروشى و كشتىگرفتن در گفتگوها ، و اين صورت نيز از گناهان بزرگ است و مفسدهء فراوانى در بردارد بلكه منشأ گناهان ديگرى است و غالب جدالها در بين مردم از اين قبيل است .\r\nج ) جدال و مشاجره در اثبات نمودن حقّ يا از بين بردن باطل و يا ارشاد جاهل ، نظير مباحثه‌ها و گفتارها و برخوردهاى علمى ، كه اهل علم با يكديگر دارند ، و اين قسم گرچه حرام نيست ولى بايد توجّه داشت كه در اين گفتگوها شيطان و نفس امّاره و هوى در كمين است و چه بسيار ( به طور آگاهانه يا ناآگاهانه ) منجر به جدالهاى حرام مىشود البته بايد توجّه داشت كه در همين نوع هم از الفاظ غير مؤدّب پرهيز نمود و اين قسم از جدال و مشاجره به اندازهء احتياج بلكه به اندازهء ضرورت باشد .\r\n\r\n\r\n","description":"","footnote":"\r\n( 1 ) - ابراهيم / 15 .\r\n","page_name":" 449 ","page_number":449},
  {"content":"\r\n\r\n\r\nمكر و خدعه\r\nمسأله 200 - يكى از گناهان بزرگ در اسلام مكر و خدعه با مسلمانان است و كراراً در قرآن شريف علاوه بر اينكه آن را حرام مىداند گوشزد مىكند كه مكر مكركننده ، به خودش باز مىگردد :\r\n « وَ لا يَحيقُ الْمَكْرُ السَّىِّءُ الّا بِاهْلِهِ » .  « 1 » « و نيرنگ زشت جز دامان صاحبش را نگيرد » .\r\nو آن اقسامى دارد :\r\nالف ) مكر و خدعه با خداوند تبارك و تعالى نظير مكر و خدعه در تضعيف دين و افرادى كه وابسته به دين هستند نظير علما و متقين و نظير تقلّب در قانون ، مثل آنچه در مورد اصحاب سبت كه در قرآن آمده است ، و اين قسم مكر در ميان مردم زياد ديده مىشود ، و حيله‌هايى كه در حلال كردن حرام نظير خوردن ربا و فرار نمودن از واجبات نظير فرار از خمس و از حقوق ديگران و محروم كردن وارث بدون جهت از ارث و محروم نمودن زوجه از مهريه به كار برده مىشود كه از مصاديق همين مكر و خدعه و تقلّب در قانون است .\r\nب ) مكر و خدعه براى جلب مال ديگران ، يا ضايع نمودن حقوق ديگران نظير غش در معاملات و فريب دادن مردم در معاملات كه اين قسم علاوه بر اينكه حرام است ، حقّ الناس نيز مىباشد و به حقّ الناس در اسلام زياد اهميّت داده شده است .\r\nج ) مكر و خدعه در ضايع نمودن عرض و آبروى ديگران و يا ايجاد دشمنى ميان مسلمانان و امثال اينها كه اين صورت گرچه ضمان‌آور نيست ولى گناهش از قسم دوّم بزرگتر است .\r\nد ) مكر و خدعه در جلب منافع و احراز شخصيت بدون اينكه ضررى براى كسى داشته باشد ، و اين قسم مكر و خدعه اگر حرامى بر آن مترتّب نباشد نظير دروغ يا غيبت و\r\n\r\n\r\n","description":"","footnote":"\r\n( 1 ) - فاطر / 43 .\r\n","page_name":" 450 ","page_number":450},
  {"content":"\r\n\r\nامثال آن ، جايز است ولى مسلمان از اين كارها نمىكند .\r\nمسأله 201 - مكر و خدعه با كفّار غيرحربى ( كفّارى كه با مسلمانها در جنگ نيستند ) جايز نيست و فرقى در صورى كه ذكر شد بين مسلمان و كافر غير حربى نيست و چنان كه مكر و خدعه با مسلمانان از جهت اخوت و برادرى بدتر از خدعه با كفّار است ، مكر و خدعه با كفّار از جهتى ديگر بدتر از خدعه با مسلمانان است و آن جهت ، خدشه‌دار شدن صفا و پاكى و راستى و درستى اسلام و مسلمانان است ، امّا مكر و خدعه با كافر حربى نظير صهيونيستها در زمان ما كه در حالت جنگ با اسلام و مسلمانها مىباشند جايز بلكه مكر و خدعه با آنها يك نوع حربه است كه مسلمان بايد داشته باشد .\r\nمسأله 202 - اگر در مكر و خدعه مصلحت اهمّى باشد كه مقدّم بر مفسدهء مكر و خدعه باشد نظير حفظ جان يا ناموس يا عرض خود و ديگران ، آن مكر و خدعه جايز است و در بعضى از موارد لازم و تفصيل مسئله را از كتابهاى اخلاقى بايد گرفت .\r\nمسأله 203 - توبهء مكر و خدعه اگر مربوط به اموال باشد علاوه بر توبه ، بايد حقّ ديگران را ادا كند و اگر مربوط به آبروى ديگران باشد و به گوش آنان رسيده باشد بايد از آنها رضايت بطلبد ، و اگر هيچ يك نباشد ، صرف پشيمانى كافى است ولى اگر بتواند جبران خسارت كند مثل تبليغ دين در جايى كه تضييع دين نموده باشد ، و يا تعريف افرادى كه با آنان خدعه و مكر نموده است و دعا و استغفار براى آنها ، بايد جبران كند .\r\n\r\n","description":"","footnote":"","page_name":" 451 ","page_number":451},
  {"content":"\r\n\r\n\r\nنفاق\r\nمسأله 204 - از گناهان بزرگ در اسلام نفاق است و در روايات فراوانى فرموده‌اند كسى كه داراى دو چهره و دو زبان باشد در روز قيامت با دو زبان كه آتش از آنها شعله‌ور است محشور مىشود و اين نفاق اقسامى دارد :\r\nالف ) كسانى كه ايمان ندارند ولى با زبان يا عمل ايمان نمايى مىكنند ، و اين افراد همان منافقينى هستند كه قرآن جايگاه آنان را پست‌ترين جاهاى جهنم قرار داده است .\r\nب ) افراد رياكار كه اعمالشان براى خدا نيست ولى نمايش براى خداست و قرآن علاوه بر اينكه اعمال اين افراد را باطل مىداند ، گناه آنان را در حدّ كفر شمرده است .\r\nج ) افرادى كه در برخورد با مردم داراى دو چهره و دو زبان هستند مثلًا در حالى كه كينه و عداوت دارند و از غيبت و تهمت باك ندارند ولى در ظاهر اظهار محبت و ارادت مىكنند .\r\nد ) افرادى كه خود را وابسته به دين مىكنند ولى در حقيقت آن وابستگى را در عمل ندارند نظير عالم بى عمل و زاهد بىحقيقت و مقدس و متقى نما ، و اين افراد گرچه در روايات اطلاق نفاق بر آنها شده است و از نظر اخلاقى منافق مىباشند ولى گناه منافق را ندارند و اگر بر طبق وظيفهء دينى خود عمل نكنند در روز قيامت با منافقين محشور مىشوند .\r\nمسأله 205 - اگر نفاق مصلحتى داشته باشد كه مقدّم بر مفسدهء آن باشد آن نفاق جايز است نظير اظهار محبت زن و شوهر به يكديگر ، بلكه اظهار محبت مسلمانان با يكديگر ، كه اگر آن اظهار محبت موجب الفت و محبت شود نه تنها جايز بلكه واجب است ، مثلًا اگر مرد بترسد كه چنانچه به همسرش اظهار محبت نكند فاسد شود و يا اگر كسى بترسد كه چنانچه اظهار ارادت به افرادى نكند ، آن افراد ضرر دينى يا ناموسىبلكه مالى به وىخواهند زد كه در اين صورت نفاق واجب مىشود .\r\nمسأله 206 - تعارفهايى كه مردم با يكديگر دارند نظير ارادتمندم ، نوكر شما هستم ، و امثال اينها حرام نيست زيرا از اين گونه الفاظ معنى واقعى اراده نمىشود ولى مسلمان بايد از الفاظى كه\r\n\r\n","description":"","footnote":"","page_name":" 452 ","page_number":452},
  {"content":"\r\n\r\nواقعيت ندارد احتراز كند و در تعارفها به الفاظى كه واقعيت دارند نظير متشكرم ، الحمدللَّه و امثال اينها اكتفا كند .\r\n\r\n","description":"","footnote":"","page_name":" 453 ","page_number":453},
  {"content":"\r\n\r\n\r\nنمّامى و سخن چينى\r\nمسأله 207 - نمّامى و فتنه‌گرى از گناهان كبيره‌اى است كه قرآن آن را بالاتر از قتل دانسته است .\r\nخداوند در قرآن شريف مىفرمايد :\r\n « وَ الْفِتْنَةُ أَشَدُّ مِنَ الْقَتْلِ » .  « 1 » « و فتنه از قتل شديدتر است » .\r\n « وَ الْفِتْنَةُ اكْبَرُ مِنَ الْقَتْلِ » .  « 2 » « و فتنه از قتل بزرگتر است » .\r\nو آن اقسامى دارد :\r\nالف ) فتنه‌گرى در دين خدا ، نظير افرادى كه با گفتار يا كردار خود مردم را از دين و فضائل اخلاقى منحرف مىكنند ، و اين صورت ، گناه مفسد فى الارض را نيز دارد .\r\nب ) كسانى كه با تهمت زدن و دروغ پردازى مردم را به يكديگر بدبين مىكنند ، و به رابطه و اخوّت اسلامى مسلمين ضربه مىزنند ، و اين صورت گناه تهمت را نيز دارد .\r\nج ) كسانى كه با سعايت و سخن‌چينى ، غيبت كسى را كه از او غيبت شده به او برسانند ، و اين قسم گناه غيبت را نيز دارد ، زيرا عيب كسى را كه غيبت نموده ، نقل كرده است .\r\nد ) كسانى كه با نقل گفتارى يا كردارى مردم را به يكديگر بدبين و دشمنى را ميان آنان ايجاد مىكنند ، مثلًا ازدواج مجدد كسى را براى زنش بگويند يا تماس زنى را با نامحرم براى شوهرش بگويند ، و اين صورت از مصاديق همان فتنه‌گرى است كه در اسلام از آن منع شديد شده است .\r\nمسأله 208 - اگر مصلحت اهمّى كه بتواند مقدّم بر مفسدهء نمّامى باشد پيش آيد ، نمّامى جايز بلكه گاهى واجب مىشود ، مثلًا اگر بتواند به واسطهء نمّامى رابطهء بين دو اجنبى را كه تماس نامشروع دارند قطع كند ، آن نمّامى جايز بلكه از باب نهى از منكر واجب است ، و همچنين اگر\r\n\r\n\r\n","description":"","footnote":"\r\n( 1 ) - بقره / 191 .\r\n( 2 ) - بقره / 217 .\r\n","page_name":" 454 ","page_number":454},
  {"content":"\r\n\r\nبتواند به واسطه نمّامى ، جانى يا ناموسى را از خطر نجات دهد و يا اگر نمّامى نكند جانى يا ناموسى در خطر واقع مىشود ، آن نمّامى جايز بلكه واجب است .\r\nمسأله 209 - شنيدن نمّامى ، همانند خود نمّامى حرام است ، و بايد نمّام و سخن‌چين را از كارش منع كند ، بلكه اگر نمىداند راست مىگويد يا نه ، از كسى كه مورد نمّامى و سخن چينى واقع شده دفاع كند ، و اگر نمىتواند دفاع كند ، و يا نمىتواند گوش نكند ، بايد توجّه نكند ، و بر گفتهء نمّام و سخن چين ترتيب اثر ندهد .\r\nمسأله 210 - توبهء نمّام و سخن چين علاوه بر پشيمانى و اصلاح خود ، جلب رضايت كسى است كه عليه او نمّامى شده است در صورتى كه آن نمّامى به گوش او رسيده باشد ، و اگر متوجّه نمّامى او نشده ، جلب رضايت او لازم نيست و صرف توبه كفايت مىكند ، ولى لازم است كه علاوه بر دعا و استغفار براى او ، اگر مىتواند جبران آن نمّامى را به هر نحو كه مقدور است بنمايد .\r\n\r\n","description":"","footnote":"","page_name":" 455 ","page_number":455},
  {"content":"\r\n\r\n\r\nوسواس\r\nمسأله 211 - يكى از مهلكات كه مفاسدى بر آن مترتّب مىشود و غالباً گناهانى را در بر دارد ، وسواس است ، و چون وسوسه براى وسواسى يك رذيله است از نظر ما حرام و مبارزه با آن از اوجب واجبات است ، و فرقى نيست كه در طهارت و نجاست باشد يا در عبادات ، در اعتقادات باشد يا در اعمال ، در حقّ اللَّه باشد يا در حقّ النّاس ، در كارهاى عبادى باشد يا در كارهاى اجتماعى .\r\nو خلاصهء كلام اينكه حالت افراطگرى و وسواسى در هر چه باشد ، حرام و بايد با آن مبارزه شود تا ريشه‌كن شود ، و علامت آن اين است كه زياد شك كند و يا زود يقين كند و از متعارف مردم در شك و يقين بيرون باشد ، و همين مقدار كه از حالت متوسّط كه در ميان مردم در كارها متعارف است بيرون رفت و حالت افراط يا تفريط در كارها پيدا كرد ، وسواسى است و بايد دست از آن حالت بر دارد ، و برطبق آن حالت عمل نكند .\r\nمسأله 212 - براى رفع اين رذيله چاره‌اى نيست جز بىاعتنايى به شك بلكه به يقين ، و عمل كردن به آنچه بر نفع اوست و به آنچه متعارف ميان مردم است .\r\nمثلًا وسواسى در طهارت و نجاست اگر شك كرد بلكه يقين كرد كه از زمين متنجّس يا از عين نجس به او ترشح شده است ، اعتنا نكند ، و وسواسى در نماز اگر شك يا يقين كرد كلمه‌اى را غلط گفته و يا چيزى را كم يا زياد كرده است ، اعتنا نكند ، و وسواسى در حقّ الناس اگر شك كرد كه مديون كسى است يا دين خود را ادا نكرده است ، اعتنا نكند و وسواسى در كارهاى اجتماعى اگر نمىتواند تصميم بگيرد ، فوراً يك طرف را انتخاب كند و به شك خود بلكه به يقين خود عمل نكند .\r\nمسأله 213 - متنجّس براى افراد وسواسى متنجّس نيست ، بنابراين مثل گِلها و آبهاى در كوچه و برفهاى چند روز مانده در كوچه‌ها ، گرچه يقين داشته باشد كه برخورد با نجاست نموده است ، براى او پاك است و مىتواند با همان گِلها و با همان كفشها كه به مستراح رفته است به مسجد برود ، و با همان گِلها كه ترشح به لباس يا بدن او كرده است نماز بخواند ، و با افراد لاابالى در\r\n\r\n","description":"","footnote":"","page_name":" 456 ","page_number":456},
  {"content":"\r\n\r\nطهارت و نجاست ، گرچه يقين داشته باشد كه آنها نجس هستند ، معاشرت كند و از غذاهاى آنها بخورد و حرام است كه بعداً دست و دهان خود را آب بكشد .\r\nمسأله 214 - براى وسواسى حرام است در چيزهايى كه وسوسهء او مربوط به آنهاست دقت نمايد ، بلكه لازم است بدون فكر و بدون تجسّس و بدون تفحّص عمل كند ، و بعبارت ديگر چنان كه گفته شد با بىاعتنايى كامل برخورد با چيزها كند تا به گفتهء امام صادق عليه السلام شيطان دست از او بردارد .\r\n\r\n","description":"","footnote":"","page_name":" 457 ","page_number":457},
  {"content":"\r\n . \r\n","description":"","footnote":"","page_name":" 458 ","page_number":458},
  {"content":"\r\n\r\n« آيَةٌ مُحْكَمَةٌ »\r\n\r\nبخش سوّم : « اصول اعتقادى »\r\n\r\n","description":"","footnote":"","page_name":" 459 ","page_number":459},
  {"content":"\r\n . \r\n","description":"","footnote":"","page_name":" 460 ","page_number":460},
  {"content":"\r\n\r\n\r\nمقدّمه\r\n\r\n« ضرورت بحث در اعتقادات »\r\nبحث از اصول دين و شناخت صحيح آن و مجهّز شدن به سلاح ايمان ، از جهات متعدّدى لازم است و ما به دو جهت مهمّ اشاره مىكنيم :\r\nاوّل ) رفع « ضرر احتمالى » ، عقلًا از لازمترين واجبات است ، مثلًا اگر كسى احتمال بدهد كه مبتلا به سرطان است و يا بيمارى صعب العلاجى او را تهديد مىكند ، فوراً به بهترين پزشك مراجعه مىكند ، حتّى حاضر است بهترين سرمايه‌هاى خود را صرف كند تا معلوم شود كه آيا آن احتمال واقعيّت دارد يا خير و حتّى حاضر است براى رفع شك خود دورترين مسافتها را بپيمايد راهها را برود و سخت‌ترين رنجها را تحمّل كند و كوتاهى و اهمال در اين امور موجب سرزنش و تقبيح او توسّط ديگران مىشود ، مخصوصاً اگر در آينده معلوم شود كه آن احتمال ، واقعيّت داشته است .\r\nوقتى رفع « ضرر احتمالى » در مورد امور مادّى و دنياى انسان چنين است ، قطعاً در مورد امور معنوى و آخرت انسان لازمتر است ، زيرا اين دنيا چند روزى بيش نيست ولى آخرت سراى جاويدان و ابدى است ، بنابراين تفحّص از دين و شناخت پايه‌هاى اساسى آن يعنى مبدأ ، معاد ، نبوّت و امامت يك امر عقلى است .\r\nمرحوم ثقة الاسلام كلينى قدس سره در كتاب شريف « كافى » جريان عبرت انگيزى از امام صادق عليه السلام و ابن ابى العوجاء را - كه شخصى نابغه ولى عنود و كور دل بود - نقل مىكند ، ماجرا چنين است :\r\nامام صادق عليه السلام ، ابن ابى العوجاء را در مكّه ديدند و به او فرمودند : تو چرا اينجا آمده‌اى ؟\r\nگفت : براى اينكه تفريح كنم و كارهاى جنون‌آميز مردم را تماشا نمايم . امام صادق عليه السلام به او فرمودند : اى عبدالكريم تو عنود و كور دل مىباشى ( از اينرو بر گمراهى خود باقى هستى يعنى حرف حقّ و استدلال در تو تأثيرى ندارد ) ، سپس حضرت به او فرمودند :\r\n\r\n","description":"","footnote":"","page_name":" 461 ","page_number":461},
  {"content":"\r\n\r\n« انْ يَكُنِ الْامْرُ كَما تَقُولُ - وَ لَيْسَ كَما تَقُولُ - نَجَونا وَ نَجَوتَ وَ انْ يَكُنِ الْامْرُ كَما نَقُولُ - وَ هُوَ كَما نَقُولُ - نَجَونا وَ هَلَكْتَ » . « اگر مطلب اين باشد كه تو مىگويى ( كه خدا و قيامتى در كار نيست ) كه قطعاً چنين نيست ، ما و تو اهل نجات هستيم ، ولى اگر مطلب اين باشد كه ما مىگوييم كه قطعاً چنين است ، ما نجات مىيابيم و تو هلاك خواهى شد » .\r\nنقل شده است كه ابن ابى العوجاء ، ساعتى بعد از اين جريان عبرت انگيز از دنيا رفت . « 1 » نظير اين جريان از امام رضا عليه السلام و يكى از غيرمعتقدان به دين نيز نقل شده است . « 2 » قرآن شريف نيز به همين مطلب اشاره مىكند :\r\n « قُلْ ارَأَيْتُمْ انْ كانَ مِنْ عِنْدِاللَّهِ ثُمَّ كَفَرْتُمْ بِهِ مَنْ اضَلُّ مِمَّنْ هُوَ فى شِقاقٍ بَعيدٍ » .  « 3 » « به آنها بگو به من خبر دهيد اگر قرآن از طرف خداى متعال باشد و شما به آن كافر شويد ، چه كسى گمراهتر خواهد بود از كسى كه در مخالفت شديدى قرار دارد » .\r\nدوّم ) انسان به گونه‌اى آفريده شده كه داراى غرايز و طبيعتها و خُلقيّات متعدّدى است و از اين جهت مىخواهد مانعى بر سر راهش نباشد ، همانگونه كه قرآن شريف به اين مطلب اشاره مىفرمايد :\r\n « بَلْ يُريدُ الْانْسانُ لِيَفْجُرَ امامَهُ » .  « 4 » « بلكه انسان مىخواهد در تمام عمر گناه كند » .\r\nدر اين حال اگر آدمى داراى نيروى كنترل كننده‌اى نباشد ، از هر جنبنده‌اى خطرناكتر مىشود :\r\n « انَّ شَرَّ الدَّوابِّ عِنْدَ اللَّهِ الصُّمُّ الْبُكْمُ الَّذينَ لا يَعْقِلُونَ » .  « 5 » « بدترين جنبندگان نزد خدا افراد كر و لالى هستند كه انديشه نمىكنند » .\r\nو در اين صورت قطعاً زندگى اجتماعى او به خطر مىافتد ، پس بايد مجهّز به نيروى كنترل\r\n\r\n\r\n","description":"","footnote":"\r\n( 1 ) - اصول كافى ، ج 1 ، ص 78 ، كتاب توحيد ، باب 1 ، ذيل ح 2 .\r\n( 2 ) - اصول كافى ، ج 1 ، ص 78 ، كتاب توحيد ، باب 1 ، ح 3 .\r\n( 3 ) - فصلت / 52 .\r\n( 4 ) - قيامة / 5 .\r\n( 5 ) - انفال / 22 .\r\n","page_name":" 462 ","page_number":462},
  {"content":"\r\n\r\nكننده‌اى باشد تا در حالى كه غرايز خود را ارضا و برآورده مىكند ، آنها را از تجاوز و سركشى نيز باز دارد .\r\nنكته‌اى كه قابل دقّت و تفحّص است اين است كه اين نيروى كنترل كننده چيست ؟\r\nبه نظر ما براى كنترل غرايز انسان ، عوامل هشت گانه‌اى را مىتوان برشمرد . اين عوامل عبارتند از : « عقل » ، « علم » ، « وجدان اخلاقى » ، « تربيت » ، « قانون » ، « نظارت ملّى » - امر به معروف و نهى از منكر - ، « ايمان عقلى » ، « ايمان قلبى » كه توضيح تفصيلى اين عوامل را در كتابى جداگانه آورده‌ام ، « 1 » و در همان كتاب يادآور شده‌ام كه تمام اين موارد براى كنترل غرايز خوب و مناسب است و در قرآن كريم و روايات معصومين عليهم السلام براى محدود كردن غرايز به اين عوامل توصيه شده است . امّا اين عوامل به غير از عامل هشتم ، فقط سدّ محكمى در برابر تجاوز غرايز هستند از طوفانى شدن غرايز جلوگيرى مىكنند ولى اگر غرايز آدمى طوفانى شد ، قدرت مقاومت اين عوامل كاهش خواهد يافت ، مثلًا تا زمانى كه غريزهء جنسى در حالت عادى است عقل ، علم ، وجدان ، تربيت ، قانون ، نظارت ملّى و ايمان عقلى براى تعديل آن كارساز است ولى اگر اين غريزه به دلايل مختلف ، تحريك گرديد و به درجهء هيجان و حالت طوفانى رسيد ، هيچ يك از اين عوامل ، به غير از ايمان قلبى ، قدرت كنترل آن را ندارد .\r\nاز اينرو قرآن كريم نيز در قصهء حضرت يوسف عليه السلام ، با اشاره به همين عامل اساسى مىفرمايد :\r\n « وَ لَقَدْ هَمَّتْ بِهِ وَ هَمَّ بِها لَولا انْ رَأى بُرْهانَ رَبِّهِ » .  « 2 » « آن زن قصد او كرد ، و او نيز اگر برهان پروردگار خويش را نمىديد قصد وى مىنمود » .\r\nو در حقيقت ، اين عامل ايمان قلبى است كه موجب مىشود تا انسانِ پاكدامنى چون حضرت يوسف عليه السلام مشكلاتى مانند زندان و شكنجه و از دست دادن موقعيتهاى ظاهرى اجتماعى و دنيايى را بر خويش هموار كند امّا به گناه و نافرمانى خداوند متعال آلوده نشود :\r\n\r\n\r\n","description":"","footnote":"\r\n( 1 ) - عوامل كنترل غرايز ، ص 80 و 81 .\r\n( 2 ) - يوسف / 24 .\r\n","page_name":" 463 ","page_number":463},
  {"content":"\r\n\r\n « قالَ رَبِّ السِّجْنُ احَبُّ الَىَّ مِمَّا يَدْعُونَنى الَيْهِ وَ الّا تَصْرِفْ عَنّى كَيْدَهُنَّ اصْبُ الَيْهِنَّ وَ اكُنْ مِنَ الْجاهِلينَ » .  « 1 » « ( يوسف ) گفت : پروردگارا زندان نزد من محبوبتر است از آنچه اينها مرا به سوى آن مىخوانند و اگر مكر و نيرنگ آنها را از من باز نگردانى ، به سوى آنان متمايل خواهم شد و از جاهلان خواهم بود » .\r\nبا اين توضيح ، معلوم مىشود كه لازم است انسان در برابر غرايز و در مبارزه با شيطان درونى و بيرونى و در مقابل شيطان انسى و جنّى مسلّح به سلاح ايمان شود تا بتواند در موقع تحريك غرايز و طوفانى شدن آنها ، خود را از سقوط در ورطهء هلاكت حفظ نمايد .\r\nبنابراين براى دست يافتن به عامل « ايمان قلبى » يا به تعبير ديگر عنصر « معرفت » ، ابتدا بايد در جهت تفحّص و شناخت درست دين تلاش كرد تا در نتيجه به سلاح ايمان قلبى مجهّز گرديد . به بيان ديگر ، راه رسيدن به « ايمان قلبى » از « ايمان عقلى » مىگذرد و ايمان عقلى همان اعتقاد علمى و استدلالى به اصول دين يعنى مبدأ و معاد و نبوت و امامت است و در حقيقت ايمان عقلى ، آنگاه كاربرد خود را در صحنهء زندگى فردى و اجتماعى آدمى ، ظاهر خواهد كرد كه در قلب انسان نيز رسوخ پيدا كند :\r\n « قالَتِ الْاعْرابُ امَنَّا قُلْ لَمْ تُؤْمِنُوا وَ لكِنْ قُولُوا اسْلَمْنا وَ لَمَّا يَدْخُلِ الْايمانُ فى قُلُوبِكُمْ » .  « 2 » « عربهاى باديه نشين گفتند : ايمان آورديم ، بگو شما ايمان نياورده‌ايد ولى بگوييد اسلام آورده‌ايم ، امّا هنوز ايمان وارد قلب شما نشده است » .\r\nاگر ، ايمان به قلب انسان رسوخ پيدا كرد ، آنگاه « دانستنيها » تبديل به « يافتنيها » خواهد شد و وى به مرحلهء يقين نائل خواهد گرديد :\r\n « وَ اعْبُدْ رَبَّكَ حَتّى يَأْتِيَكَ الْيَقينُ » .  « 3 » « و پروردگارت را عبادت كن تا يقين ، تو را فرا رسد » .\r\nالبته « ايمان قلبى » ، خود داراى مراحل و درجات سه‌گانهء « علم اليقين » ، « عين اليقين » و « حق اليقين » است كه دستيابى به اين درجات ، موجب نيل به مرتبهء عاليهء « لقاء » خواهد شد كه در\r\n\r\n\r\n","description":"","footnote":"\r\n( 1 ) - يوسف / 33 .\r\n( 2 ) - حجرات / 14 .\r\n( 3 ) - حجر / 99 .\r\n","page_name":" 464 ","page_number":464},
  {"content":"\r\n\r\nاين صورت ، آدمى به برخى از مراحل عصمت نيز خواهد رسيد . ( توضيح اين مسائل در محل خود و از جمله در همان كتاب « عوامل كنترل غرايز » آمده است ) .\r\nاز پيشگاه خداوند متعال ، توفيق دست يافتن به اين نيروى متعالى را براى خود و ديگران بويژه براى نسل عزيز جوان مسئلت مىكنم .\r\n\r\n","description":"","footnote":"","page_name":" 465 ","page_number":465},
  {"content":"\r\n\r\n\r\nاصل اوّل : توحيد\r\n\r\nفصل اوّل : اثبات وجود خدا\r\nدر كتب كلامى و فلسفى ، براى اثبات وجود خداوند متعال ، براهين و دلايل فراوانى اقامه شده است كه در اينجا ، سه برهان را كه فهم آن آسانتر است مىآوريم :\r\n\r\nالف ) برهان فطرت\r\nكلمهء « فطرت » در لغت به معناى « سرشت » است و فطرى بودن وجود خداوند به دو معنى است :\r\nيكى اينكه اثبات وجود او احتياج به استدلال و اكتساب ندارد و مانند همهء بديهيّات ، امرى ضرورى و بسيار روشن است . خداوند مىفرمايد :\r\n « افِى اللَّهِ شَكٌّ فاطِرِ السَّمواتِ وَ الْارْض » .  « 1 » « آيا در وجود خدا كه خالق آسمانها و زمين است ترديدى هست » ؟\r\nيعنى از تصوّر خلقت جهان هستى ، تصديق به وجود خالقى مدبّر ، عالم و حكيم لازم مىآيد .\r\nبه تعبير ديگر ، هر گاه انسان ، آفرينش جهان هستى را با اين همه عظمت ويژه ، در ذهن و فكر خود تصوير و تصوّر كند ، بلافاصله در ذات و فطرت خود به وجود آفريدگارى دانا و تدبير كننده و عظيم ، تصديق و گواهى خواهد داد .\r\nمعناى ديگر فطرى بودنِ وجود خداوند اين است كه انسان ، روحى خداجو دارد و در حقيقت خداجويى و خدايابى در عمق جان وى حاكم است و اگر حجابهاى غفلت و ماديّت از پيش چشم او برداشته شود خداوند را مىيابد همانگونه كه انسان تشنه ، تشنگى را در مىيابد .\r\nمراد از فطرت در اينجا معناى دوّم است ، زيرا وقتى دست انسان در بن بستهاى زندگى از همهء اسباب ظاهرى كوتاه ، و به تعبير ديگر غفلتها و حجابها زايل شد خداوند را با چشم فطرت مىبيند و نا خود آگاه نجات و حاجت خود را از او مىخواهد . در اين حالت ، انسان خداى متعال را با\r\n\r\n\r\n","description":"","footnote":"\r\n( 1 ) - ابراهيم / 10 .\r\n","page_name":" 466 ","page_number":466},
  {"content":"\r\n\r\nعلم حضورى مىيابد ، مانند تشنه‌اى كه پس از نوشيدن آب ، رفع عطش را با علم حضورى در مىيابد . رسالت همهء پيامبران الهى نيز اين بوده است كه اين حالت توجّه و حضور را در انسان دائمى كنند تا انسان هميشه و در همهء لحظات خداجو باشد . و خود را در محضر خداوند متعال ببيند .\r\n\r\nب ) برهان نظم\r\nاوّلًا شكى نيست كه نظمى دقيق بر عالم وجود حكم فرماست و هيچ عاقلى نيست كه در وجود نظم در موجودات مادّى - از اتم گرفته تا كهكشانها - ترديد كند .\r\nثانياً وجود نظم و تدبير نيز بدون ناظم و مدبِّر ممكن نيست و هيچ عاقلى نظم را زاييده تصادف و اتّفاق نمىداند . بنابراين عقل از روى ضرورت حكم مىكند كه نظم و تدبير اين جهان ، گواه روشنى بر وجود مدبّرى حكيم است . « 1 » خداوند مىفرمايد :\r\n « سَنُرِيهِمْ اياتِنا فِى الْافاقِ وَ فى انْفُسِهِمْ حَتّى يَتَبَيَّنَ لَهُمْ انَّهُ الْحَقُّ » .  « 2 » ما آيات خود را در آفاق جهان و نفوس بندگان هويدا مىكنيم تا آشكار شود كه وجود خداوند حقّ است »\r\n\r\nج ) برهان امكان\r\nترديدى نيست كه وجود ، عارض بر جهان هستى شده است و به عبارت ديگر وجود براى جهان ضرورت ندارد و به اصطلاح منطقى ، عالَم « ممكن الوجود » است . پس بايد كسى اين وجود و هستى را به جهان ، اعطاء كرده باشد . حال اين كس :\r\n1 ) يا خودِ اوست يعنى عالَم به خودش ، وجود داده است كه در اين صورت ، « دور » يعنى\r\n\r\n\r\n","description":"","footnote":"\r\n( 1 ) - نقل كرده‌اند كه « نيوتن » ، مدلى از منظومهء شمسى ساخته و آن را به سقف كارگاه علمى خود آويخته بود و گاه براى رفع خستگى آن را به كار مىانداخت و از حركت خاصّ آن لذّت مىبرد . نيوتن ، دوستى داشت كه منكر خداوند بود و بارها دربارهء وجود خداوند با او مناظره كرده بود . روزى به ديدار نيوتن آمد . نيوتن دستگاه را به كار انداخت . دوستش شگفت‌زده پرسيد : چه كسى اين را ساخته است ؟ نيوتن با خونسردى گفت : سازنده‌اى ندارد و خود به خود به وجود آمده است . دوستش گفت : چنين چيزى ممكن نيست . بعد از گفتگوى بسيار ، نيوتن گفت : چگونه اين منظومهء كوچك سازنده‌اى دارد ولى جهان گستردهء هستى بدون خالق مدبّر است ؟\r\n( 2 ) - فصّلت / 53 .\r\n","page_name":" 467 ","page_number":467},
  {"content":"\r\n\r\nتوقّف چيزى بر خودش لازم مىآيد . و در علم منطق اثبات شده است كه « دور » باطل و محال است .\r\n2 ) يا چيزى غير از عالَم ، به عالَم هستى داده و خود آن هم ، هستى را از عالَم گرفته است يعنى با تأثير در يكديگر ، وجود و هستى را از همديگر اخذ كرده‌اند كه در اين صورت هم باز « دور » لازم مىآيد و در نتيجه به سوى باطل و محال مىرود .\r\n3 ) يا چيزى غير از عالَم است كه خودِ آن هم داراى علّت ديگرى است و آن علّت نيز علّت ديگرى دارد كه لازمهء اين امر ، وجودِ سلسله‌اى از علل غير متناهى ( علّتهاى ناشدنى ) و در نتيجه « تَسلسُل » است و در علم منطق اثبات شده است كه « تسلسل » نيز باطل است ، زيرا معناى آن وجود معلولهاى بدون علّت است كه تصوّر آن با حكم به عدم آن همراه است و به عبارت ديگر بطلان آن بديهى است .\r\n4 ) و يا اينكه ، اعطاء كنندهء هستى به عالَم ، « واجب الوجود » است كه هستىِ آن ، از خودِ اوست و همهء هستيها نيز از او سرچشمه مىگيرد . در لغت فارسى به اين موجود « خدا » و در لغت عربى به او « اللَّه » مىگويند . قرآن شريف اين برهان را در سخنى رسا و بسيار موجز چنين بيان فرموده است :\r\n « امْ خُلِقُوا مِنْ غَيْرِ شَىءٍ امْ هُمْ الْخالِقُون »  « 1 » « آيا خود به خود آفريده شده‌اند يا خود خالق خويش هستند ؟ ( هر دو محال است پس خالق شما خداوند است ) » .\r\nو نكته‌اى كه بايد به آن توجّه داشته باشيم اين است كه : چون در اين جهان هستى ، حيات ، قدرت ، علم ، شعور ، اراده و مانند اينها حكم فرماست پس بايد واجب الوجود كه هستى بخش اين جهان است نيز داراى كلّيهء اين فضايل باشد ، زيرا :\r\n ذات نايافته از هستى بخش * كِى تواند كه شود هستى بخش ؟ \r\nبنابراين ، اينكه گفته شده كه منشأ اين جهان مادّه و انرژى است كه همو واجب الوجود است علاوه بر اينكه دليلى ندارد و قرآن شريف نيز آن را تخيّل و گمانى بيش نمىداند ، « 2 » دليل بر ردّ\r\n\r\n\r\n","description":"","footnote":"\r\n( 1 ) - طور / 35 .\r\n( 2 ) - وَ قالُوا ما هِىَ الاّ حَياتُنَا الدُّنْيَا نَمُوتُ وَ نَحْيا وَ ما يُهْلِكُنا الّا الدَّهْرُ وَ ما لَهُمْ بِذلِكَ مِنْ عِلْمٍ انْ هُمْ الاّ يَظُنُّونَ « كافران گفتند : زندگى ما چيزى جز زندگى همين دنيا نيست كه مىميريم و زنده مىشويم ( گروهى مىروند و گروهى مىآيند ) و جز طبيعت ما را هلاك نمىكند ، اين سخن نه از روى علم است بلكه گمانى بيش نيست » ( جاثيه / 24 ) .\r\n","page_name":" 468 ","page_number":468},
  {"content":"\r\n\r\nآن نيز وجود دارد و آن اينكه مادّه و انرژى و مانند اينها كه علم ، قدرت ، شعور ، حيات ، اراده و . . . .\r\nندارند چگونه مىتوانند جهانى سراسر علم ، قدرت ، شعور ، حيات ، اراده و . . . . خلق كنند ؟\r\n\r\nفصل دوّم : اثبات توحيد\r\n« توحيد » ، اوّلين اصل از اصول دين و به معناى يكتايى خداوند متعال است . در فصل اوّل دلايل وجود خداوند را بيان كرديم و در اين فصل به بيان دلايل يكتا بودن خداوند مىپردازيم . از ميان ادّلهء فراوان توحيد ، نيز سه دليل را برمىگزينيم :\r\n\r\nالف ) برهان فطرت\r\nانسان همانگونه كه در بن بستها اصلِ وجود خدا را مىيابد و او را مىخواند ، همچنين در مىيابد كه او يكى است . شنيده نشده است كسى در حال اضطرار به دو مبدأ فيض دهنده و به دو پناهگاه پناه ببرد و به عبارت ديگر چنان كه خدا را در مىيابد ، وحدت مطلق آن ذات مقدّس را نيز درمىيابد :\r\n « فَاذا رَكِبُوا فِى الْفُلْكِ دَعَوُا اللَّهَ مُخْلِصينَ لَهُ الدّينَ فَلَمَّا نَجَّاهُمْ الَى الْبَرِّ اذا هُمْ يُشْرِكُون »  « 1 » « هنگامى كه در كشتى سوار شوند [ و با خطرات مواجه گردند 
  ] خدا را با اخلاص ( و يكتايى ) مىخوانند و چون خدا ايشان را به ساحل نجات رساند [ دوباره در اثر غفلت 
  ] ، مشرك مىشوند » .\r\n\r\nب ) برهان نظم\r\nاين برهان داراى چندين بيان است ، يك بيان اين است كه : اگر دو خداوند وجود داشته باشد بايد هر يك مستقلًاّ در اين جهان تأثير داشته باشد كه لازمهء آن وارد شدن دو علّت بر معلول\r\n\r\n\r\n","description":"","footnote":"\r\n( 1 ) - عنكبوت / 65 .\r\n","page_name":" 469 ","page_number":469},
  {"content":"\r\n\r\nواحد است و اين محال است .\r\nتقرير ديگر چنين است : شكّى نيست كه در جهان هستى نظم واحدى حكم فرما است . به طورى كه اگر ذرّه‌اى از اين جهان جابجا شود در كلّ نظام آن اختلال پيش خواهد آمد . وقتى وحدت نظم قطعى باشد ، شكّى باقى نمىماند كه نظم دهندهء واحدى نيز بر جهان هستى حكم فرما است ، زيرا اگر دو نظم دهنده بود ، وحدتى در ميان نبود و اگر وحدت نظم نبود اين عالم نابود مىشد ، چنان كه قرآن شريف نيز مىفرمايد :\r\n « لَو كانَ فيهِما الِهَةٌ الّا اللَّهُ لَفَسَدَتا » .  « 1 » « اگر خدايى غير از اللَّه در آسمان و زمين بود ، آسمان و زمين نابود مىشدند » .\r\n\r\nج ) برهان امكان\r\nاگر دو خدا در اين جهان بود هر دو محدود بودند ، زيرا لازمهء دوتا بودن ، محدوديّت است و خداى محدود ، خدا نيست ، زيرا نتيجهء محدود بودن ، احتياج و ناتوانى است . به اصطلاح فلسفى از تصوّر دو خدا تصديق به اينكه هيچ يك خدا نباشند لازم مىآيد و به اصطلاح منطقى از تصوّر دو خدا ، وجود دو ممكن الوجود لازم مىآيد ، زيرا واجب الوجود وجودى است كه محدود نباشد .\r\nهمانگونه كه قرآن شريف نيز مىفرمايد :\r\n « وَ ما كانَ مَعَهُ مِنْ الهٍ اذاً لَذَهَبَ كُلُّ الهٍ بِما خَلَقَ وَ لَعَلا بَعْضُهُمْ عَلى بَعْضٍ سُبْحانَ اللَّهِ عَمَّا يَصِفُون » .  « 2 » « معبود ديگرى با خداوند نيست و اگر چنين بود هر معبودى مخلوق خود را تدبير مىكرد و بعضى بر بعضى ديگر برترى مىجستند ، منزّه است خدا از آنچه ( كافران ) وصف مىكنند » .\r\nبيان و تقرير ديگر اين برهان چنين است : خدا موجودى است كه وجود براى آن ضرورت دارد و ازلى ، ابدى و غيرمتناهى است . معلوم است كه فرض چنين وجودى ، موجب طرد و نفى خداى ديگر است و به عبارت فلسفى ، تصوّر آن ، وحدت آن و طرد هر واجب ديگرى را لازم دارد ، زيرا اگر واجب ديگرى وجود داشته باشد ، غير متناهى نيست .\r\n\r\n\r\n","description":"","footnote":"\r\n( 1 ) - انبياء / 22 .\r\n( 2 ) - مؤمنون / 91 .\r\n","page_name":" 470 ","page_number":470},
  {"content":"\r\n\r\n « هُوَ الْاوَّلُ وَ الْاخِرُ وَ الظَّاهِرُ وَ الْباطِنُ وَ هُوَ بِكُلِّ شَىءٍ عَليم » »  « 1 » « اوّل و آخر و پيدا و پنهان ، اوست و او به هر چيز آگاه است » .\r\n\r\nفصل سوّم : اقسام توحيد\r\nتوحيد اقسام مختلفى دارد . در اين نوشتار مهمترين اقسام آن را مىآوريم :\r\n\r\nالف ) توحيد ذاتى\r\nذات خداوند متعال بى همتاست و واجب الوجودى جز او نيست . در فصل دوّم دربارهء اين قسم از توحيد سخن گفتيم . قرآن شريف نيز مىفرمايد :\r\n « وَ لَمْ يَكُنْ لَهُ كُفُواً احَد » .  « 2 » « و مانندى براى خدا نيست » .\r\n\r\nب ) توحيد صفاتى\r\nذات خداوند متعال بسيط است و هيچ تركيبى در آن راه ندارد و صفات خداوند متعال نظير علم و قدرت ، عين ذات اوست ، بر خلاف علم و قدرت ما كه زايد بر ذات ما است . به عبارت ديگر ذات خداوند متعال در عين بساطت ، همهء كمالات را داراست و اگر مغايرتى هست ، مغايرت مفهومى است نه مصداقى و ذاتى ، يعنى صفات خدا گرچه از نظر مفهوم با يكديگر تفاوت دارند ولى از نظر مصداق و خارج ، وحدت دارند . همچنانكه نسبت صفات با ذات مقدّس او نيز چنين است مثلًا آنچه از كلمهء « عالِم » مىفهميم غير از آن چيزى است كه از كلمهء « قادر » درك مىكنيم و آنچه از اين دو صفت ، برداشت مىكنيم غير از آن چيزى است كه از ذات مقدّس « اللَّه » مىفهميم ، لكن از حيث مصداقى و خارجى ، مغايرتى بين ذات مقدّس او و علم او و قدرت او وجود ندارد . دليل اين امر نيز بديهى است ، زيرا اگر ذات خداوند متعال بسيط نباشد و خداوند مركّب از ذات و صفات باشد ، لازم مىآيد كه او محتاج باشد ، در حالى كه واجب الوجود ، وجودى بى نياز است و قرآن شريف نيز به اين مطلب اشاره دارد :\r\n\r\n\r\n","description":"","footnote":"\r\n( 1 ) - حديد / 3 .\r\n( 2 ) - اخلاص / 4 .\r\n","page_name":" 471 ","page_number":471},
  {"content":"\r\n\r\n   « قُلْ هُوَ اللَّهُ احَدٌ اللَّهُ الصَّمَدُ » .    « 1 » « بگو او خداى يكتا و بى نياز است » .\r\nاميرالمؤمنين عليه السلام مىفرمايد :\r\n« كَمالُ الْاخْلاصِ لَهُ نَفْىُ الصِّفاتِ عَنْهُ لِشَهادَةِ كُلُّ صِفَةٍ انَّها غَيْرُ الْمَوصُوفِ وَ شَهادَةُ كُلُّ مَوصُوفٍ انَّهُ غَيْرُ الصِّفَة » . « 2 » « كمال اخلاص خدا ، آن است كه وى را از صفات ممكنات پيراسته دارند زيرا هر صفتى گواهى مىدهد كه غير از موصوف است و هر موصوفى شهادت مىدهد كه غير از صفت است ( و لازمهء آن احتياج موصوف به صفت است و خداى محتاج ، خدا نيست ) » .\r\n\r\nج ) توحيد عبادى\r\nعبادت و پرستش ، مخصوص خداوند متعال است و هيچ معبودى جز ذات پاك او وجود ندارد . اين قسم از توحيد از مهمترين اقسام توحيد است و همهء پيامبران بر آن تأكيد كرده‌اند . كلمهء توحيد « لا إله الّا اللَّه » كه شعار اسلام است نيز به همين قسم از توحيد اشاره دارد :\r\n « وَ ما امِرُوا الَّا لِيَعْبدُوا اللَّهَ مُخْلِصينَ لَهُ الدّين » .  « 3 » « و مردم مأمور نشده‌اند مگر اينكه خدا را به اخلاص كامل در دين ( اسلام ) بپرستند » .\r\nدليل بر توحيد عبادى نيز واضح است چرا كه عبادت و پرستش ، يك امر اضافى ميان بنده و خداوند است و در جايى كه خداوند ، نباشد ، اين تضايف و امر اضافى هم نخواهد بود و اگر اين تضايف ، بيايد ظلم در حقّ عابد و معبود شده است و از اين جهت قرآن شريف مىفرمايد :\r\n « لا تُشْرِكْ بِاللَّهِ انّ الشِّرْكَ لَظُلْمٌ عَظيمٌ » .  « 4 » « به خداوند شرك نورزيد چرا كه شرك ، هر آينه ، ستمى بزرگ است » .\r\nدر ذيل اين قسم تذكّر دو نكته لازم است :\r\n\r\n\r\n","description":"","footnote":"\r\n( 1 ) - اخلاص / 2 - 1 .\r\n( 2 ) - نهج البلاغه / خطبهء 1 .\r\n( 3 ) - بيّنه / 5 .\r\n( 4 ) - لقمان / 13 .\r\n","page_name":" 472 ","page_number":472},
  {"content":"\r\n\r\nنكتهء اوّل ) تعظيم بندگان صالح خدا به امر خداوند متعال خلاف توحيد و مصداق شرك نيست ، بلكه امرى مطلوب است . به عبارت رساتر عبادت از نظر مفهوم غير از تعظيم و تكريم است ، زيرا معناى « عبادت » تعظيم خداوند متعال با توجّه به خدايى اوست ، ولى معناى تعظيم و تكريم ، احترام گذاشتن به عبد صالح به عنوان بنده‌اى از بندگان خداست . خداوند نيز به اين مسأله فرمان داده است ، در اين باره به دو آيه اشاره مىكنيم :\r\n   « فَاذا سَوَّيْتُهُ وَ نَفَخْتُ فيهِ مِنْ روُحى فَقَعُوا لَهُ ساجِدينَ فَسَجَدَ الْمَلائِكَةُ كُلُّهُمْ اجْمَعُونَ الَّا ابْليسَ » .    « 1 » « وقتى انسان را درست كردم و از روح خود در آن دميدم همگى براى او سجده كنيد ، پس همهء فرشتگان سجده كردند غير از ابليس » .\r\n « وَ رَفَعَ ابَوَيْهِ عَلَى الْعَرْشِ وَ خَرُّوا لَهُ سُجَّداً » .  « 2 » « پدر و مادر خود را بر تخت نشاند و همگى به خاطر يوسف به سجده افتادند » .\r\nآيهء اوّل بيانگر سجدهء فرشتگان بر آدم و آيهء دوّم نيز بيانگر سجدهء برادران يوسف عليه السلام بر او است كه نشان از تعظيم و تكريم ايشان دارد نه عبادت آنان .\r\nنكتهء دوّم ) توحيد در عبادت داراى مراتبى است كه بعضى از آن مراتب مربوط به علم فلسفه و كلام است و آن پرستش خداوند متعال و شريك نگرفتن در عبادت و پرستش اوست .\r\nمراتب ديگر آن نيز مربوط به علم اخلاق است كه براى سير و سلوك و پيمودن مراحل كمال لازم است .\r\nقرآن شريف متابعت از شيطان و نفس امّاره را شرك مىداند :\r\n « الَمْ اعْهَدْ الَيْكُمْ يا بَنى ادَمَ انْ لا تَعْبُدُوا الشَّيْطانَ انَّهُ لَكُمْ عَدُوٌّ مُبينٌ » .  « 3 » « اى فرزندان آدم ، مگر با شما عهد نكرده بودم كه شيطان را نپرستيد ، زيرا وى دشمن آشكار شما است » .\r\n « افَرَأَيْتَ مَنِ اتَّخَذَ الهَهُ هَواهُ » .  « 4 » « آيا ديدى كسى را كه هوس خويش را معبود خود قرار داد » .\r\n\r\n\r\n","description":"","footnote":"\r\n( 1 ) - حجر / 31 - 29 .\r\n( 2 ) يوسف / 100\r\n( 3 ) - يس / 60 .\r\n( 4 ) - جاثيه / 23 .\r\n","page_name":" 473 ","page_number":473},
  {"content":"\r\n\r\nبلكه از قرآن شريف و روايات اهل بيت عليهم السلام به خوبى استفاده مىشود هر چيزى كه دل را مشغول و از خداوند متعال دور كند ، همان بت انسان است .\r\n « لا تُلْهِكُمْ امْوالُكُمْ وَ لا اولادُكُمْ عَنْ ذِكْرِ اللَّهِ » .  « 1 » « اموال و فرزندانتان شما را از ياد خدا غافل نكند » .\r\nاميرالمؤمنين على عليه السلام فرمود :\r\n« كُلَّما شَغَلَكَ عَنِ اللَّهِ فَهُوَ صَنَمُكَ » . « هر چيزى كه تو را از ياد خدا دور كند ، همان بت توست » .\r\n\r\nد ) توحيد افعالى\r\nموثّرى در جهان هستى جز خداوند متعال نيست . اين مفهوم نيز از معانى كلمهء « لا إله الّا اللَّه » است . تحقّق اين قسم از توحيد بسيار مشكل است ، زيرا التزام عملى به اين امر مشكل است :\r\n « وَ ما يُؤْمِنُ اكْثَرُهُمْ بِاللَّهِ الَّا وَ هُمْ مُشْرِكُون » .  « 2 » « بيشترشان به خداوند ايمان نمىآورند مگر اينكه ( با او چيزى را ) شريك مىگيرند » .\r\nبه عبارت ديگر ، هر فعلى و هر اثرى كه در جهان هستى پديد مىآيد ، همه ، از ارادهء حقّ تعالى است :\r\n « اللَّهُ خالِقُ كُلِّ شَىء » .  « 3 » « خدا آفرينندهء هر چيزى است » .\r\n « لَهُ مَقاليدُ السَّمواتِ وَ الْارْض » .  « 4 » « كليدهاى آسمان و زمين از آن اوست » .\r\n « فَسُبْحانَ الَّذى بِيَدِهِ مَلَكُوتُ كُلِّ شَىءٍ وَ الَيْهِ تُرْجَعُون » .  « 5 » « منزّه است خداوندى كه مالكيت و حاكميت همه چيز در دست اوست و به سوى\r\n\r\n\r\n","description":"","footnote":"\r\n( 1 ) - منافقون / 9 .\r\n( 2 ) - يوسف / 106 .\r\n( 3 ) - رعد / 16 .\r\n( 4 ) - زمر / 63 .\r\n( 5 ) - يس / 83 .\r\n","page_name":" 474 ","page_number":474},
  {"content":"\r\n\r\nاو بازگردانده مىشويد » .\r\nالبتّه توحيد افعالى به اين معنى نيست كه « واسطهء فيض » در اين جهان نباشد ، بلكه عناصر جهان هستى در يكديگر تأثير دارند و به اصطلاح فلسفى ، نظام جهان بر پايهء علّت و معلول استوار است .\r\n ابر و باد و مه و خورشيد و فلك در كارند * تا تو نانى به كف آرى و به غفلت نخورى \r\n« انَّ فى خَلْقِ السَّمواتِ وَ الْارْضِ وَ اخْتِلافِ اللَّيْلِ وَ النَّهارِ لَاياتٍ لِاولِى الْالباب » . « 1 » « همانا در آفرينش آسمانها و زمين و گردش شب و روز نشانه‌هايى براى عاقلان است » .\r\n « اللَّهُ الَّذى يُرْسِلُ الرِّياحَ فَتُثيرُ سَحاباً فَيَبْسُطُهُ فِى السَّماءِ كَيْفَ يَشاء » .  « 2 » « خداست كسى كه بادها را مىفرستد تا ابرهايى را به حركت در آورند سپس آنها را در آسمان آنگونه كه بخواهد مىگستراند » .\r\nبلكه توحيد افعالى به اين معنى است كه همانگونه كه خلقت جهان هستى از ناحيهء خداست ، تأثير عناصر جهان هستى در يكديگر نيز از اوست ، و به عبارت دقيق‌تر « هدايت تكوينى » جهان هستى نيز از خداست :\r\n « رَبُّنا الَّذى اعْطى كُلَّ شَىءٍ خَلْقَهُ ثُمَّ هَدى » .  « 3 » « پروردگار ما كسى است كه همه چيز را آفريد و آنگاه آن را هدايت فرمود ( تأثير و عليّت را به آن عطا نمود » .\r\nهمچنين توحيد افعالى به اين معنى نيست كه انسان در اعمال خود اختيار نداشته باشد ، بلكه مختار بودن انسان امرى طبيعى و بديهى است :\r\n « انَّا هَدَيْناهُ السَّبيلَ امَّا شاكِراً وَ امَّا كَفُوراً » .  « 4 » « ما راه را به انسان نشان داديم ، خواه بپذيرد يا نپذيرد » .\r\nبلكه توحيد افعالى به اين معنى است كه پروردگار عالم همانگونه كه ما را خلق كرده ، آزادى\r\n\r\n\r\n","description":"","footnote":"\r\n( 1 ) - آل عمران / 190 .\r\n( 2 ) - روم / 48 .\r\n( 3 ) - طه / 50 .\r\n( 4 ) - انسان / 3 .\r\n","page_name":" 475 ","page_number":475},
  {"content":"\r\n\r\nما را نيز آفريده است و به عبارت ديگر خداوند اراده كرده است كه ما در اعمال خود آزاد باشيم و اين همان چيزى است كه شيعهء اماميّه از امام صادق عليه السلام آموخته‌اند :\r\n« لا جَبْرَ وَ لا تَفْويضَ وَ لكِنْ امْرٌ بَيْنَ امْرَيْنِ » . « 1 » « نه جبر است و نه تفويض ، امّا چيزى است ميان اين دو » .\r\nيعنى خداوند اراده كرده است كه ما اعمال خود را با آزادى و اختيار انجام دهيم .\r\nخلاصهء سخن اينكه ، توحيد افعالى اين است كه ما پروردگار عالم را بىنياز از همه كس و همه چيز بدانيم و چيزى و كسى را مستقل در امور نشماريم . ادارهء جهان هستى فقط به دست اوست و يك معناى « لا الهَ الَّا اللَّه » همان « لا مُؤَثِّرَ فِى الْوُجُودِ الَّا اللَّه » است ، يعنى هيچ تأثيرگذارى در عالَم هستى ، چه در خلقت آن و چه در اداره و تدبير آن غير از خداوند متعال وجود ندارد .\r\nادلّهء سه‌گانه‌اى كه تحت‌عنوان برهان نظم ، برهان امكان و برهان فطرت در فصل دوّم به آن اشاره شد ، دليل بر اين است كه مؤثّرى جز خدا در جهان هستى نيست .\r\n\r\nفصل چهارم : توحيد افعالى در عالم تشريع\r\nدر توحيد افعالى توجّه به اين نكتهء اساسى ضرورى است كه اگر ما ، تنها خداوند را مؤثّر در جهان هستى مىدانيم و تأثير ديگران را نيز به اذن خدا مىدانيم و با عمق جان خود مىگوييم :\r\n « فَسُبْحانَ الَّذى بِيَدِهِ مَلَكُوتُ كُلِّ شَىْء » .  « 2 » « منزّه است خداوندى كه مالكيّت و حاكميّت همه چيز در دست اوست » .\r\nبايد به توحيد افعالى در عالم تشريع نيز معتقد باشيم و بدانيم همانطور كه ربوبيّت در دايرهء تكوين مختصّ به ذات اقدس خداوند است ، ربوبيّت در عرصهء تشريع نيز مختصّ به اوست :\r\n « انِ الْحُكْمُ الّا للَّه » .  « 3 » « فرمانى نيست مگر از جانب خداوند » .\r\n\r\n\r\n","description":"","footnote":"\r\n( 1 ) - الكافى ، ج 1 ، ص 160 .\r\n( 2 ) - يس / 83 .\r\n( 3 ) - يوسف / 40 .\r\n","page_name":" 476 ","page_number":476},
  {"content":"\r\n\r\n« قُلِ اللَّهُمَّ مالِكَ الْمُلْك » . « 1 » « بگو خدايا مالك حكومتها تويى » .\r\nبه عبارت ديگر ، جعل قانون و حكومت كه به آن « ربوبيّت تشريعى » مىگوييم مختصّ به ذات احديّت است ، زيرا به ضرورت عقل ، هيچ كس حقّ تسلّط بر ديگران را ندارد مگر مالك الملوك يا كسى كه از طرف او حقّ تسلط و جعل قانون داشته باشد ، نظير انبياء و اوصياء .\r\nاز اين جهت قرآن شريف افرادى را كه چنين حقّى براى خود قائل هستند فاسق ، ظالم و كافر مىشمارد :\r\n « وَ مَنْ لَمْ يَحْكُمْ بِما انْزَلَ اللَّهُ فَاولئِكَ هُمُ الْفاسِقُون » .  « 2 » « آنها كه به احكامى كه خدا نازل كرده ، حكم نمىكنند فاسقند » .\r\n « وَ مَنْ لَمْ يَحْكُمْ بِما انْزَلَ اللَّهْ فَاولئِكَ هُمُ الْظَّالِمُون » .  « 3 » « آنها كه به احكامى كه خدا نازل كرده ، حكم نمىكنند ستمگرند » .\r\n « وَ مَنْ لَمْ يَحْكُمْ بِما انْزَلَ اللَّهُ فَاولئِكَ هُمُ الْكافِرُون » .  « 4 » « آنها كه به احكامى كه خدا نازل كرده ، حكم نمىكنند كافرند » .\r\n\r\nفصل پنجم : اللَّه ، مستجمع جميع صفات كمال\r\nشكّى نيست كه ذات مقدّس خداوند - عزّ اسمه - « مستجمع جميع صفات كماليّه » يعنى داراى همهء صفات كمال است و هر گونه برترى و حُسن و كمالى كه تصوّر شود به نحو هر چه تمام‌تر و با عينيّت و بساطت ، در ذات او موجود است . كلمهء « اللَّه » اسمى است براى چنين ذاتى كه مستجمع جميع صفات كماليّه است . بنابراين او « مطلق كمال » و بلكه « كمال مطلق » است .\r\nدليل اين سخن نيز بديهى است ، زيرا كليّهء كمالات در جهان هستى از او سرچشمه مىگيرد پس او بايد به نحو اتمّ و اكمل و با عينيّت و بساطت ، « مطلق كمال » و « كمال مطلق » باشد . ذاتى كه خود كمالى نداشته باشد نمىتواند به ديگران آن كمال را اعطاء كند :\r\n\r\n\r\n","description":"","footnote":"\r\n( 1 ) - آل عمران / 26 .\r\n( 2 ) - مائده / 47 .\r\n( 3 ) - مائده / 45 .\r\n( 4 ) - مائده / 44 .\r\n","page_name":" 477 ","page_number":477},
  {"content":"\r\n\r\n ذات نايافته از هستى بخش * كى تواند كه شود هستى بخش \r\nخداوند مىفرمايد :\r\n « وَلِلّهِ الْاسْماءُ الْحُسْنى فَادْعُوهُ بِها » .  « 1 » « براى خدا نامهاى نيك است پس خدا را با آن نامها بخوانيد » .\r\n\r\nفصل ششم : صفات ذات و صفات فعل\r\nصفات پروردگار متعال ، از يك جهت به دو قسم تقسيم مىشود : « صفات ذات » و « صفات فعل » .\r\nمقصود از صفات ذات ، صفاتى است كه در توصيف خداوند به آنها ، به چيز ديگرى نياز نيست ، مانند قدرت ، علم و حيات .\r\nو مقصود از صفات فعل ، صفاتى است كه در توصيف خداوند به آنها به چيز ديگرى نياز است ، مانند خالقيّت و رازقيّت ، زيرا تا فعلى به نام « خلقت » و « روزى دادن » از خداوند صادر نشود ، نمىتوان او را « خالق » و « رازق » ناميد .\r\nالبتّه همهء صفات فعل نيز از ذات و كمالات ذاتى خداوند متعال سرچشمه مىگيرد و به عبارت ديگر صفات فعل ، افعال پروردگار متعال هستند نه صفات او ، ولى آن افعال از « ذات مستجمع جميع صفات كماليّه » نشأت و سرچشمه مىگيرد ، بنابراين همهء صفات خداوند به طور عينيّت و بساطت در ذات او موجود است و كليّهء آنها صفات ذاتيّه‌اند ولى افعالى كه از او همانند رحمت ، رزق ، خلقت ، مغفرت و . . . صادر مىشود در اصطلاح ، صفات فعل مىنامند .\r\n\r\nفصل هفتم : صفات جمال و صفات جلال\r\nدر اصطلاح علم كلام و اعتقادات ، صفات خداوند را در يك تقسيم بندى ديگر به « صفات جمال » و « جلال » يا « صفات ثبوتى » و « صفات سلبى » نيز تقسيم نموده‌اند .\r\nمراد از صفات جمال ، صفاتى است كه در ذات اقدس الهى به عينيّت موجود است ، مانند علم ،\r\n\r\n\r\n","description":"","footnote":"\r\n( 1 ) - اعراف / 180 .\r\n","page_name":" 478 ","page_number":478},
  {"content":"\r\n\r\nقدرت ، حيات و مانند آنها .\r\nو مراد از صفات جلال ، صفاتى است كه خداوند متعال داراى آن صفات نيست و اجلّ و اقدس و برتر از آن است كه متّصف به آن صفات باشد ، مانند تركيب ، جسمانيّت ، بودن در مكان و زمان و مانند آنها .\r\nالبته اين تقسيم بسيار نارساست ، زيرا اطلاق صفت به امور عدمى صحيح نيست يعنى امور عدمى را نمىتوان صفت دانست ، مثلًا اگر دربارهء كسى كه علم ، قدرت و حيات دارد ، بگوييم : « او شش صفت دارد : علم دارد ، جهل ندارد ، قدرت دارد ، عجز ندارد ، حيات دارد ، ممات ندارد » نه تنها عقل چنين گفتارى را قبول نمىكند و بلكه در محاورات و گفتگوهاى عادّىِ مردم ، نيز آن را اشتباه مىدانند . بنابراين تقسيم صفات حقّ تعالى به صفات جمال و جلال ، تقسيم بندى دقيقى نيست ، زيرا همهء صفات الهى ، صفات جمال است و پروردگار متعال از هر عيب و نقصى مبرّاست و چون جهل ، جسمانيّت ، تركيب ، احتياج به مكان و زمان و مانند اينها عيب و نقص به شمار مىآيد ، خداوند از اين گونه كاستىها منزّه است و معناى « سبحان اللَّه » نيز - كه از بهترين ذكرهاست - همين است ، ولى اين موارد را صفات خداوند دانستن درست نيست .\r\n\r\n","description":"","footnote":"","page_name":" 479 ","page_number":479},
  {"content":"\r\n\r\n\r\nاصل دوّم : عدل\r\n\r\nفصل هشتم : اثبات عدل\r\nعدل را دوّمين اصل از اصول دين شمرده‌اند . شكّى نيست كه خداوند متعال عادل است و عدل يكى از صفات زيبا و بارز اوست و هر مسلمانى خدا را عادل مىداند . در قرآن شريف نيز به صورت مكرّر به صفت عدل الهى اشاره شده است :\r\n « انَّ اللَّهَ لا يَظْلِمُ مِثْقالَ ذَرَّة » .  « 1 » « خداوند به اندازهء سنگينى ذرّه‌اى ستم نمىكند » .\r\n « انَّ اللَّهَ لا يَظْلِمُ النَّاسَ شَيْئاً » .  « 2 » « خداوند ، به مردم هيچ ستم نمىكند » .\r\n « فَما كانَ اللَّهُ لِيَظْلِمَهُمْ وَ لكِنْ كانُوا انْفُسَهُمْ يَظْلِمُون » .  « 3 » « خداوند به آنها ستم نكرد امّا خودشان بر خويشتن ستم مىكردند » .\r\nچگونه پروردگار متعال كه در قرآن كريم بيش از صد مورد نهى از ظلم فرموده است - العياذ باللَّه - خودش ظالم باشد ؟ علاوه بر اين كسى ظلم مىكند كه يا جاهل به قبح و زشتى ظلم باشد و يا از اجراى عدالت عاجز باشد و يا حكيم نباشد و يا سفيه ، سنگدل و بىباك باشد و يا محتاج به ظلم باشد ، در حالى كه خداوند متعال ، عالم و قادر و حكيم و رحيم و غنى است پس در ساحت مقدّس او ظلم راه ندارد . اين دليل ، چون به گونه‌اى است كه در آن از راه علّت ، به معلول پى مىبريم - و اصطلاحاً به آن « دليل لِمِى » گفته مىشود - از بهترين دليلهاست .\r\n\r\nاسرار اعتقاد شيعه به عدل\r\nبراى توضيح بيشتر مطالب گذشته ، بايد بگوييم اگر شيعه ، عدل را در شمار اصول دين آورده است ، اسرارى دارد كه به صورت فشرده به آن اشاره مىكنيم :\r\nالف ) عدّه‌اى از اهل سنّت منكر قاعدهء « حسن و قبح » در افعال خداى متعال شده‌اند و\r\n\r\n\r\n","description":"","footnote":"\r\n( 1 ) - نساء / 40 .\r\n( 2 ) - يونس / 44 .\r\n( 3 ) - توبه / 70 .\r\n","page_name":" 480 ","page_number":480},
  {"content":"\r\n\r\nمعتقدند آنچه را خداوند انجام دهد و يا به آن امر كند نيكوست . به عبارت ديگر هر كارى كه خداوند در دايرهء تكوين و در عرصهء تشريع انجام دهد نيكوست ، امّا نه اينكه چون « نيكوست » خداوند آن را انجام مىدهد ، بنابراين اگر نيكو كار را به جهنّم و بدكار را به بهشت ببرد نيكوست ، همچنين اگر امر به كارى كند كه مصلحت ندارد بلكه داراى مفسده است ، نيكوست ، و نيز اگر نهى از كارى كند كه مفسده ندارد بلكه داراى مصلحت است ، نيكوست . ولى « عدليّه يعنى شيعه » معتقدند كار خداوند متعال بايد مطابق با حكمت و مصلحت باشد و در امور تكوينى ، چيزى را كه خداى متعال خلق مىكند عبث و بيهوده نيست ، بلكه بر وفق حكمت و عنايت است ، چنان كه در امور تشريعى هم اگر به چيزى امر فرمود ، بايد داراى مصلحت باشد و اگر از چيزى نهى كرد بايد مفسده‌اى داشته باشد . به عبارت ديگر خداوند طبق مصالح و مفاسد واقعى ، امر و نهى مىكند ، زيرا « خلق » بدون « حكمت » و « امر و نهى » بدون « مصلحت » ، بيهوده است و از ساحت مقدّس ربوبى دور است ، پس همهء امور بايد طبق حكمت و مصلحت باشد و عادل بودن خداوند نيز به همين معنى است كه او بدون حكمت كارى انجام نمىدهد و بدون مصلحت امر و نهى نمىكند :\r\n « افَحَسِبْتُمْ انَّما خَلَقْناكُمْ عَبَثاً وَ انَّكُمْ الَيْنا لا تُرْجَعُون » .  « 1 » « آيا گمان كرديد شما را بيهوده آفريده‌ايم و به سوى ما باز گردانده نمىشويد » .\r\n « يا ايُّهَا الَّذينَ امَنُوا اسْتَجيبُوا للَّهِ وَ لِلرَّسُولِ اذا دَعاكُمْ لِما يُحْييكُمْ » .  « 2 » « اى كسانى كه ايمان آورده‌ايد دعوت خدا و پيامبر را اجابت كنيد هنگامى كه شما را به سوى چيزى مىخوانند كه به شما حيات مىبخشد » .\r\nاز اينرو به اعتقاد شيعه ، « عدل » از اصول دين است .\r\nب ) اشعريان - كه آنان نيز عدّه‌اى از اهل سنّت هستند - معتقدند كه انسان در گفتار و كردار خود اختيار ندارد . بهترين دليل آنها اين است كه خداى متعال به همهء افعال ما آگاه است و در علم الهى خطا راه ندارد ، پس افعال ما بايد طبق علم ازلى خداوند صادر شود و از اين جهت ما داراى اختيار نيستيم .\r\nردّ اين سخن آن است كه علم الهى به افعال ما با وصف اختيارى بودن ، تعلّق گرفته است ، يعنى پروردگار متعال مىداند كه ما با اختيار و اراده « مىگوييم » و كارى را « انجام مىدهيم » ، آرى ،\r\n\r\n\r\n","description":"","footnote":"\r\n( 1 ) - مؤمنون / 115 .\r\n( 2 ) - انفال / 24 .\r\n","page_name":" 481 ","page_number":481},
  {"content":"\r\n\r\nچون خداوند متعال به ما نيرو عنايت فرموده است و رفع موانع بلكه اراده و اختيار ما در دست قدرت اوست بايد به اين تعليم امام صادق عليه السلام معتقد شويم كه :\r\n« لا جَبْرَ وَ لاتَفْويضَ وَ لكنْ امْرٌ بَيْنَ امْرَيْنِ » . « 1 » « نه جبر است و نه تفويض امّا چيزى است ميان اين دو » .\r\nاز اينرو ، شيعه معتقد است اگر ما در كارهايمان مجبور باشيم و پروردگار متعال ما را وادار بر انجام كارى كند و سپس ما را به دليل انجام كارهاى بد عقاب نمايد ، ظلم است و چون پروردگار عالم عادل است پس ما مختاريم .\r\nاز اين جهت « عدل » در نظر شيعيان از اصول دين محسوب مىشود .\r\nج ) بسيارى از مردم گرچه به زبان نمىآورند امّا در دل ، نسبت به عدالت خداوند متعال ابهام و مشكل دارند . اشكال از آنجا ناشى مىشود كه چرا بلاها ، رنجها ، دردها ، ناكاميها ، مرگهاى زودرس ، شكستها ، كمبودها ، تبعيضها ، ظلمهاى اجتماعى ، اختلاف طبقاتى ، زشتيها ، فقرها ، بيماريها و مانند آن در جهان فراوان است ؟\r\nدر مورد مسألهء « قضا و قدر » نيز چنين است . قضا و قدر از نظر قرآن شريف مسأله‌اى قطعى است و به عبارت ديگر ترديدى نيست كه اين جهان با اندازه‌گيرى دقيقى كه به آن « قَدَر » مىگويند - موجود شده است - كه به آن « قضا » مىگويند - :\r\n « انَّا كُلَّ شَىءٍ خَلَقْناهُ بِقَدَرٍ » .  « 2 » « ما هر چيزى را به اندازه آفريديم » .\r\n « وَ انْ مِنْ شَىءٍ الَّا عِنْدَنا خَزائِنُهُ وَ ما نُنَزِّلُهُ الَّا بِقَدَرٍ مَعْلُومٍ » .  « 3 » « خزائن همه چيز نزد ماست ولى ما جز به اندازهء معيّن آن را نازل نمىكنيم » .\r\nبنابراين همهء خوبيها و بديها از خزانهء علم الهى سرچشمه گرفته است و به دست قدرت او موجود شده است حال با وجود اين همه زشتى چگونه خداوند عادل است ؟\r\nاين شبهه از شبهاتى است كه بسيارى از مردم حتّى انديشمندان را در وادى ضلالت و هلاكت انداخته است . از اين جهت اميرالمؤمنين عليه السلام مىفرمايد :\r\n\r\n\r\n","description":"","footnote":"\r\n( 1 ) - الكافى ، ج 1 ، ص 160 .\r\n( 2 ) - قمر / 49 .\r\n( 3 ) - حجر / 21 .\r\n","page_name":" 482 ","page_number":482},
  {"content":"\r\n\r\n« طَريقٌ مُظْلِمٌ فَلا تَسْلُكُوهُ وَ بَحْرٌ عَميقٌ فَلا تَلِجُوهُ وَ سِرُّ اللَّهِ فَلا تَتَكَلَّفُوه » . « 1 » « راهى است تاريك ، آن را نپوييد ، دريايى است عميق ، وارد آن نشويد و رازى است الهى ، خود را به زحمت نيندازيد » .\r\nپاسخ اجمالى به اين شبهه - كه برهانى است لمّى و نزد فلاسفه از بهترين دليلهاست - چنين است :\r\nقبلًا اثبات شد كه پروردگار متعال « مستجمع جميع صفات كماليّه » و از اين جهت حكيم و عالم و قادر و جواد است ، پس بايد همهء امور تكوينى و تشريعى از حكمت ، علم ، قدرت و جود او ناشى شده باشد . به عبارت ديگر تقدير هر انسانى صد در صد بر وفق حكمت ، علم ، قدرت و جود الهى است و اگر بهتر از آن تقدير ممكن بود بايد خداوند يا حكيم نباشد ، يا علم به بهتر بودن نداشته باشد ، يا عاجز از تقدير بهتر باشد و يا جود و رأفت نداشته باشد ، امّا چون حكيم ، عالم ، قادر و جواد است پس تقدير بهترى امكان نداشته و صلاح بنده قطعاً در همين تقدير بوده است .\r\n مقدِّرى كه به گُل نكهت و به گِل جان داد * به هر كه آنچه سزا بود حكمتش ، آن داد \r\nپاسخ تفصيلى به اين شبهه را فلاسفه ، متكلّمان و مفسّران بزرگ داده‌اند كه اين نوشتار گنجايش ذكر آن را ندارد ، ولى خلاصهء كلام چنين است كه غالب اين بلاها ، رنجها ، فقرها ، نا امنيها ، تبعيضها و . . . . را خود ما به واسطهء تقصيرها و گناهان فردى و اجتماعى ايجاد كرده‌ايم .\r\n تو گر اختر خويش را مىكنى بد * مدار از فلك چشم نيك اخترى را \r\n « وَ ما اصابَكُمْ مِنْ مُصيبَةٍ فَبما كَسَبَتْ ايْديكُمْ وَ يَعْفُو عَنْ كَثيرٍ » .  « 2 » « هر مصيبتى به شما برسد به خاطر اعمالى است كه انجام داده‌ايد و بسيارى را نيز عفو مىكند » .\r\n « ظَهَرَ الْفَسادُ فِى الْبَرِّ وَ الْبَحْرِ بِما كَسَبَتْ ايْدِى النَّاس » .  « 3 » « فساد در خشكى و دريا به‌خاطر كارهايى كه مردم انجام‌داده‌اند آشكار شده است » .\r\n\r\n\r\n","description":"","footnote":"\r\n( 1 ) - نهج البلاغه ، كلمات قصار 287 .\r\n( 2 ) - شورى / 30 .\r\n( 3 ) - روم / 41 .\r\n","page_name":" 483 ","page_number":483},
  {"content":"\r\n\r\n « ضَرَبَ اللَّهُ مَثَلًا قَرْيَةً كانَتْ امِنَةً مُطْمَئِنَّةً يَأْتيها رِزْقُها رَغَداً مِنْ كُلِّ مَكانٍ فَكَفَرَتْ بِانْعُمِ اللَّهِ فَاذاقَها اللَّهُ لِباسَ الْجُوعِ وَ الْخَوفِ بِما كانُوا يَصْنَعُون » .  « 1 » « خداوند منطقه‌اى را مثل زده است كه امن و امان بود و روزىِ ( اهل ) آن منطقه از هر سو مىرسيد امّا نعمتهاى خدا را ناسپاسى كردند و خداوند به خاطر اعمالى كه انجام مىدادند لباس گرسنگى و ترس را بر اندامشان پوشانيد » .\r\n « وَ لَو انَّ اهْلَ الْقُرى امَنُوا وَ اتَّقَوا لَفَتَحْنا عَلَيْهِمْ بَرَكاتٍ مِنَ السَّماءِ وَ الْارْضِ وَ لكِنْ كَذَّبُوا فَاخَذْناهُمْ بِما كانُوا يَكْسِبُون » .  « 2 » « اگر اهل شهرها ايمان مىآوردند و تقوا پيشه مىكردند ، بركات آسمان و زمين را بر آنها مىگشوديم ولى ( آنها حقّ را ) تكذيب كردند ، ما هم آنان را به كيفر اعمالشان مجازات كرديم » .\r\n « وَ اتَّقُوا فِتْنَةً لا تُصيبَنَّ الَّذينَ ظَلَمُوا مِنْكُمْ خاصَّةً » .  « 3 » « از فتنه‌اى بپرهيزيد كه تنها به ستمكاران شما نمىرسد » .\r\nنظير اين آيات در قرآن شريف و نيز روايات اهل بيت عليهم السلام به اندازه‌اى زياد است كه جمع‌آورى آن كتابى را فراهم خواهد كرد . به راستى اگر مفهوم جملهء\r\n « مِمَّا رَزَقْناهُمْ يُنْفِقُونَ » .  « 4 » « از آنچه ، به آنان روزى داده‌ايم انفاق و بخشش مىكنند » .\r\n- كه در قرآن شريف به صورت مكرّر آمده است و در روايات به صورت متواتر نقل شده و از علائم مسلمان شمرده شده است - در جامعهء اسلامى حكم‌فرما باشد فقر ، شكست ، ناامنى ، كمبود ، بيكارى ، عزوبت ، رنج ، اختلاف ، تبعيض و . . . . از جامعه رخت نمىبندد ؟ « تو خود حديث مفصّل بخوان از اين مجمل » .\r\nبنابر آنچه گفته شد « عدل » از نظر شيعه از اصول دين است و به همين جهت است كه شيعهء اماميّه را « عدليّه » نيز مىنامند .\r\n\r\n\r\n","description":"","footnote":"\r\n( 1 ) - نحل / 112 .\r\n( 2 ) - اعراف / 96 .\r\n( 3 ) - انفال / 25 .\r\n( 4 ) - بقره / 3 .\r\n","page_name":" 484 ","page_number":484},
  {"content":"\r\n\r\n\r\nاصل سوّم : نبوّت\r\n\r\nفصل نهم : اثبات نبوّت\r\nسوّمين اصل از اصول دين ، « نبوّت » است . شكّى نيست كه فرستادن پيامبران و نازل كردن كتابهاى آسمانى و نصب اوصيا از طرف حقّ - تبارك و تعالى - داراى فوائد فراوانى است كه به برخى از اين فوائد همراه با شاهدى از قرآن كريم اشاره مىكنيم :\r\n\r\nالف ) عدالت اجتماعى\r\n « لَقَدْ ارْسَلْنا رُسُلَنا بِالْبَيِّناتِ وَ انْزَلْنا مَعَهُمُ الْكِتابَ وَ الْميزانَ لِيَقُومَ النَّاسُ بِالْقِسْط » .  « 1 » « ما رسولان خود را با دلايل روشن فرستاديم و با آنها كتاب و ميزان ( شناسايى حقّ از باطل ) نازل كرديم تا مردم به عدالت قيام كنند » .\r\n\r\nب ) حكومت اجتماعى\r\n « فَبَعَثَ اللَّهُ النَبِيّينَ مُبَشِّرينَ وَ مُنْذِرينَ وَ انْزَلَ مَعَهُمُ الْكِتابَ بِالْحَقِّ لِيَحْكُمَ بَيْنَ النَّاسِ فيمَا اخْتَلَفُوا فيهِ » .  « 2 » « خداوند پيامبران را فرستاد تا مردم را بشارت و بيم دهند و كتاب آسمانى كه به سوى حقّ دعوت مىكرد با آنها نازل نمود تا در ميان مردم ، در آنچه اختلاف داشتند ، داورى كند » .\r\n\r\nج ) اخلاق و تزكيهء نفس\r\n« لَقَدْ مَنَّ اللَّهُ عَلَى الْمُؤْمِنينَ اذْ بَعَثَ فيهِمْ رَسُولًا مِنْ انْفُسِهِمْ يَتْلُوا عَلَيْهِمْ اياتِهِ وَ يُزَكّيهِمْ » . « 3 » « خداوند بر مؤمنان منّت نهاد كه پيامبرى در ميان آنها از خودشان برانگيخت\r\n\r\n\r\n","description":"","footnote":"\r\n( 1 ) - حديد / 25 .\r\n( 2 ) - بقره / 213 .\r\n( 3 ) - آل عمران / 164 .\r\n","page_name":" 485 ","page_number":485},
  {"content":"\r\n\r\nكه آيات او را بر آنها بخواند و آنها را پاك كند » .\r\n\r\nد ) تعليم دين\r\n« وَ يُعَلِّمُهُمُ الْكِتابَ وَ الْحِكْمَةَ » . « 1 » « و كتاب و حكمت به آنها بياموزد » .\r\n\r\nه ) هدايت به سوى كمال\r\n  « قَدْ جاءَكُمْ مِنَ اللَّهِ نُورٌ وَ كِتابٌ مُبينٌ يَهْدى بِهِ اللَّهُ مَنِ اتَّبَعَ رِضْوانَهُ سُبُلَ السَّلامِ وَ يُخْرِجُهُمْ مِنَ الظُّلُماتِ الَى النُّورِ بِاذْنِهِ وَ يَهْديهِمْ الى صِراطٍ مُسْتَقيمٍ » .   « 2 » « از جانب خدا براى شما روشنايى و كتابى روشنگر آمده است خدا هر كس را از خشنودى او پيروى كند ، به وسيله آن ( كتاب ) به راههاى سلامت هدايت مىكند و به فرمان خود ، از تاريكيها به سوى روشنايى مىبرد و آنها را به سوى راه راست رهبرى مىنمايد » .\r\nتاريخ انبياء الهى نيز به وجود اين فوائد شهادت مىدهد . وقتى چنين باشد قاعدهء حكمت بارى تعالى و قاعدهء لطف آن لطيف - جلّ و علا - اقتضا دارد كه فرستادن پيامبران و نازل كردن كتابهاى آسمانى و نصب اوصياء به دست او انجام شود ، بلكه از او كه فيّاض على الاطلاق ( فيض دهندهء مطلق ) است ، منع فيض از موجودى كه اقتضاى گرفتن فيض را دارد ، محال است و چون وجود انبياء و اوصياء ، عينِ فيض است و انسان نيز اقتضاى پذيرش چنين فيضى را دارد پس محال است كه از طرف حقّ - تبارك و تعالى - چنين فيضى به انسان افاضه نشود .\r\n\r\nفصل دهم : ابزار پيامبران براى هدايت انسانها\r\nانبياى عظام و اوصياى كرام براى هدايت مردم و رساندن پيام الهى به ايشان ، نيازمند ابزارى هستند . همان دلايلى كه بر لزوم بعثت پيامبران و نازل كردن كتابهاى آسمانى و نصب اوصياء دلالت دارد ( قاعدهء لطف ، قاعدهء حكمت و قاعدهء لزوم افاضهء فيض ) ، همچنين دلالت مىكند كه\r\n\r\n\r\n","description":"","footnote":"\r\n( 1 ) - آل عمران / 164 .\r\n( 2 ) - مائده / 16 - 15 .\r\n","page_name":" 486 ","page_number":486},
  {"content":"\r\n\r\nخداوند متعال ابزار و وسايل هدايت را نيز با آنان فرستاده است . اين وسايل و ابزار عبارت است از :\r\n\r\n1 ) هدايت تشريعى « وحى »\r\nمراد از هدايت تشريعى همان « وحى » است كه رابطهء شهودى ميان خداوند متعال و پيامبران گرامى اوست ، به عبارت ديگر همان « علم حضورى » است كه همهء انبياء به اندازهء احتياج و به قدر وُسعت وجودى خود ، داراى آن بوده‌اند و به همين دليل است كه تفاوت ميان پيامبران از نظر علم و سعهء وجودى بسيار زياد است در حالى كه از نظر اصلِ القاى وحىبه آنان از سوى خداوند ، تفاوتى ندارند و لذا قرآن شريف اگرچه مىفرمايد كه :\r\n « لا نُفَرِّقُ بَيْنَ احَدٍ مِنْ رُسُلِهِ » .  « 1 » « در ميان هيچ يك از پيامبران او فرقى نمىگذاريم » .\r\nولى در عين حال تصريح مىكند كه :\r\n « تِلْكَ الرُّسُلُ فَضَّلْنا بَعْضَهُمْ عَلى بَعْضٍ . . . . وَ رَفَعَ بَعْضَهُمْ دَرَجاتٍ » .  « 2 » « بعضى از آن رسولان را بر بعضى ديگر برترى داديم . . . . و درجات بعضى از آنان را بالا برد » .\r\nلذا بسيارى از انبياء إلهى به اندازهء مقام تبليغى و وظايفى كه داشته‌اند ، داراى اين علم حضورى و وسعت وجودى بوده‌اند و بعضى از آنان نظير حضرت آدم و پيامبران اولوالعزم عليهم السلام ، علاوه بر علم به كلّيهء احكام الهى ، به كلّيهء موضوعات خارجى تكوينى نيز علم داشته‌اند و به عبارت قرآن شريف « علم به همهء اسماء » و به اصطلاح متكلّمين « علم غيب به موضوعات خارجيّه » داشته‌اند .\r\n « وَ عَلَّمَ ادَمَ الْاسْماءَ كُلَّها » .  « 3 » « همهء نامها را به آدم آموخت » .\r\n« وَ انَبِّئُكُمْ بِما تَأْكُلُونَ وَ ما تَدَّخِرُونَ فى بُيُوتِكُمْ » . « 4 » « و شما را از آنچه مىخوريد و آنچه در خانه‌هاى خود ذخيره مىكنيد خبر مىدهم » .\r\n\r\n\r\n","description":"","footnote":"\r\n( 1 ) - بقره / 285 .\r\n( 2 ) - بقره / 253 .\r\n( 3 ) - بقره / 31 .\r\n( 4 ) - آل عمران / 49 .\r\n","page_name":" 487 ","page_number":487},
  {"content":"\r\n\r\nولى در اين ميان حضرت خاتم الانبياء محمد بن عبداللَّه صلى الله عليه و آله و سلم و اوصياء گرامى ايشان عليهم السلام ، چون به معناى حقيقى ، « انسان كامل » هستند و به عبارت دقيق و عميق فلسفى و عرفانى ، « تجلّى حقّ تعالى با همهء اسماء و صفات حتى اسماء و صفات مُسْتَأثِره » مىباشند ، لذا « علم مطلق حقّ در ماسِوَى اللَّه » مىباشند و قرآن شريف از باب نمونه ، گاه همهء عالم هستى را محضر در اوصياء گرامى نبى اكرم صلى الله عليه و آله و سلم مىداند و اوصياء گرامى را در محضر پيامبر خاتم صلى الله عليه و آله و سلم :\r\n « وَ كَذلِكَ جَعَلْناكُمْ امَّةً وَسَطاً لِتَكُونُوا شُهَداءَ عَلَى النَّاسِ وَ يَكُونَ الرَّسُولُ عَلَيْكُمْ شَهيداً » .  « 1 » « شما را امّت ميانه‌اى قرار داديم تا بر مردم گواه باشيد و پيامبر هم بر شما گواه مىباشد » .\r\nو گاه قرآن شريف را علم ما سوى اللَّه معرّفى مىكند و وصى گرامى پيامبر صلى الله عليه و آله و سلم ، يعنى اميرالمؤمنين عليه السلام را عالم به همهء اين قرآن مىداند :\r\n « وَ يَقُولُ الَّذينَ كَفَرُوا لَسْتَ مُرْسَلًا قُلْ كَفى بِاللَّهِ شَهيداً بَيْنى وَ بَيْنَكُمْ وَ مَنْ عِنْدَهُ عِلْمُ الْكِتابِ » .  « 2 » « كسانى كه كافر شدند مىگويند : تو پيامبر نيستى ، بگو كافى است كه خداوند و كسى كه علم كتاب نزد اوست ميان من و شما گواه باشد » .\r\n\r\n2 ) هدايت تكوينى « معجزه »\r\nمراد از هدايت تكوينى ، معجزه است كه هر پيامبرى بايد براى اثبات نبوّت خود داشته باشد ، همانگونه كه تمام پيامبران داشته‌اند :\r\n « لَقَدْ ارْسَلْنا رُسُلَنا بِالْبَيِّناتِ » .  « 3 » « ما رسولان خود را با دلايل روشن فرستاديم » .\r\nو مراد از معجزه آن است كه احدى نتواند آن را بياورد ، گرچه از اهل رياضت يا كرامت باشد ، مانند عصاى حضرت موسى عليه السلام و زنده كردن مردگان توسّط حضرت عيسى عليه السلام و نزول قرآن\r\n\r\n\r\n","description":"","footnote":"\r\n( 1 ) - بقره / 143 .\r\n( 2 ) - رعد / 43 .\r\n( 3 ) - حديد / 25 .\r\n","page_name":" 488 ","page_number":488},
  {"content":"\r\n\r\nكريم كه معجزهء جاويد نبى اكرم صلى الله عليه و آله و سلم است .\r\nالبته در يك معناى وسيع‌تر و با يك برداشت دقيق‌تر ، مىتوان گفت كه : مقصود از اين هدايت تكوينى ، همان واسطهء فيضى است كه فلاسفهء بزرگ مانند صدر المتألّهين دربارهء آن حرفهاى شنيدنى و قابل دقّت و تعمّق دارند و از آن به « امامت تكوينى » و يا « امامت در قرآن » ياد كرده‌اند و هر يك از انبياء و اوصياء به مقدار سعهء وجودى از اين هدايت تكوينى بهره‌اى داشته‌اند .\r\nغالب آنان به اندازهء احتياج در امر نبوّت از آن واسطهء فيض بهره و برخى از آنان به طور مطلق واسطهء فيض حقّ تعالى بوده‌اند ، ولى فقط در زمان نبوّت :\r\n « وَ جَعَلْناهُمْ ائِمَّةً يَهْدُونَ بِامْرِنا » .  « 1 » « و ايشان را پيشوايانى قرار داديم كه به فرمان ما ( مردم را ) هدايت مىكردند » .\r\nامّا پيامبر گرامى صلى الله عليه و آله و سلم و اوصياى بزرگوار ايشان بر اساس قاعدهء « امكان اشرف » واسطهء فيض بين خداوند و آنچه غير اوست ، از ازل تا ابد هستند :\r\n « انَّما وَلِيُّكُمُ اللَّهُ وَ رَسُولُهُ وَ الَّذينَ امَنوُا الَّذينَ يُقيمُونَ الصَّلوةَ وَ يُؤْتُونَ الزَّكوةَ وَ هُمْ راكِعُونَ » .  « 2 » « سرپرست و ولىّ شما تنها خداست و پيامبر او و آنها كه ايمان آورده‌اند ، همانها كه نماز را بر پا مىدارند و در حال ركوع زكات مىدهند » .\r\n\r\n3 ) عصمت\r\nبا كمى دقّت روشن مىشود كه انبياى عظام و اوصياى گرامى او از گناه و خطا و سهو و نسيان محفوظ هستند ، زيرا :\r\nاوّلًا : قاعدهء حكمت و لطف و افاضهء فيض كه بر لزوم فرستادن پيامبران و نازل كردن كتب آسمانى و نصب اوصياء دلالت دارد ، همچنين دلالت مىكند كه آنان بايد از معصيت و سهو و نسيان مصون باشند .\r\nثانياً : اگر گناه يا سهو و نسيانى در زندگى آنان باشد ، اطمينان در وحى و رساندن احكام الهى از آنان سلب مىشود و براى حفظ اعتماد مردم به آنان و اينكه آنان را واسطهء مطمئنّى بدانند بايد\r\n\r\n\r\n","description":"","footnote":"\r\n( 1 ) - انبياء / 73 .\r\n( 2 ) - مائده / 55 .\r\n","page_name":" 489 ","page_number":489},
  {"content":"\r\n\r\nاز لغزشها مصون باشند .\r\nثالثاً : عصمت و مصونيّت از مراتب ايمان است . همانطور كه ما از بسيارى چيزها مصون هستيم مانند خوردن زهر ، رفتن در آتش ، اتّصال به برق و . . . . چون به بدى آنها يقين داريم ، انبياء و اوصياء نيز چون به آلودگى گناه و زشتى آن علم دارند ، از اين جهت ، از نزديك شدن به آن و آلوده شدن به آن مصون مىباشند ، بنابراين بايد گفت عصمت از مراتب بالاى ايمان به مبدأ و معاد است .\r\nرابعاً : پروردگار عالم سند قرآنى ارائه داده است كه همهء انبياء و اوصياء بلكه مقرّبان درگاه او مصونيّت دارند :\r\n  « قالَ فَبِعِزَّتِكَ لَاغْوِيَنَّهُمْ اجْمَعينَ الَّا عِبادَكَ مِنْهُمُ الُمخْلَصين » .   « 1 » « ( شيطان ) گفت : به عزّت تو سوگند ، همهء آنان را گمراه خواهم‌كرد مگر بندگان‌خالص تو را » .\r\nهمچنين خداوند متعال سند قرآنى ارائه داده است كه ظالم و گناهكار لياقت مقام نبوّت و وصايت را ندارند :\r\n « لا يَنال عَهْدى الظَّالِمينَ » .  « 2 » « پيمان من به ستمكاران نمىرسد » .\r\nهمچنين با تأكيد مخصوصى ، پيامبر گرامى اسلام و اوصياى گرامى او و دختر شايستهء او را از هر گونه آلودگى و خطا و نسيانى محفوظ داشته است :\r\n « انَّما يُريدُ اللَّهُ لِيُذْهِبَ عَنْكُمُ الرِّجْسَ اهْلَ الْبَيْتِ وَ يُطَهِّرَكُمْ تَطْهيراً » .  « 3 » « خدا فقط مىخواهد آلودگى را از شما اهل بيت دور كند و شما را پاك سازد » .\r\nپاسخ به يك سئوال\r\nدر اينجا ممكن است اين سئوال مطرح شود كه اگر انبياء و اوصياء عليهم السلام معصوم هستند پس چرا در قرآن كريم و روايات شريف ، مخصوصاً در دعاهايى كه از امامان معصوم عليهم السلام نقل شده است ، نسبت معصيت و خطا و نسيان به انبياء و اوصياء داده شده است ؟ بزرگان دين به اين مسأله\r\n\r\n\r\n","description":"","footnote":"\r\n( 1 ) - ص / 83 - 82 .\r\n( 2 ) - بقره / 124 .\r\n( 3 ) - احزاب / 33 .\r\n","page_name":" 490 ","page_number":490},
  {"content":"\r\n\r\nجوابهايى داده‌اند . بهترين جواب ، جوابى است كه مرحوم حاج مولى هادى سبزوارى در آخر كتاب منظومه فرموده است . ايشان مىگويد :\r\n مَراتِبُ التَّوبِ كَمَراتِبِ التُّقى * مِنْ حُرمَةٍ اوْ حِلٍّ اوْ غَيْرِ اللِّقاءِ \r\nيعنى مراتب توبه مانند مراتب تقوا متفاوت است ، گاه توبه به جهت انجام گناه است ، گاه به دليل ترك اولى « ترك امر بهتر » و گاه به خاطر توجّهاتى است كه به غير حقّ تعالى مىشود . به عبارت رساتر از مثل حضرت آدم عليه السلام انتظار نبود از آن گندم كه از خوردن آن نهى شده بود ، بخورد و خود را گرفتار كند و معلوم است كه اين ترك اولى براى او كه در مقام نبوّت است همانند گناه بزرگى است كه استحقاق آن همه رنجها را داشت .\r\n « وَ عَصى ادَمُ رَبَّهُ فَغَوى » .  « 1 » « آدم به پروردگار خود عصيان ورزيد و بيراهه رفت » .\r\nيا مثلًا تماس پيامبر گرامى صلى الله عليه و آله و سلم با غير خداى متعال نيز كدورت آور است و با اين كار ، قلب مبارك ايشان زنگار مىگيرد و اين زنگار رفع نمىشود مگر با استغفار . از اين جهت از ايشان نقل شده كه فرمودند :\r\n« انَّهُ لَيُغانُ عَلى قَلْبى فَاسْتَغْفِرُ اللَّهَ فِى الْيَومِ سَبْعينَ مَرَّةً » . « 2 » « به درستى كه كدورت قلبم را مىگيرد ، پس در هر روز هفتاد مرتبه از خدا طلب مغفرت مىكنم » .\r\nتوجّه چنين انسانهاى بزرگى به اين دنيا با آن همه كدورتها و ظلمتهاى موجود در عالم فانى ، موجب مىشود تا آنان به خاطر همين توجّه ، خود را گناهكار ديده و استغفار نمايند .\r\n\r\n4 ) تزكيه\r\nتزكيه نيز يكى از وسايل و ابزار پيامبران در امر هدايت بشريّت است . از قرآن شريف استفاده مىشود كه تمام پيامبران براى تزكيه و تهذيب آمده‌اند و بخصوص در مورد رسول گرامى اسلام صلى الله عليه و آله و سلم قرآن شريف چنين فرموده است :\r\n\r\n\r\n","description":"","footnote":"\r\n( 1 ) - طه / 121 .\r\n( 2 ) - بحار الانوار ، ج 60 ، ص 183 .\r\n","page_name":" 491 ","page_number":491},
  {"content":"\r\n\r\n « هُوَ الَّذى بَعَثَ فِى الْامّيّينَ رَسُولًا مِنْهُمْ يَتْلُوا عَلَيْهِمْ اياتِهِ وَ يُزَكّيهِمْ وَ يُعَلِّمُهُمُ الْكِتابَ وَ الْحِكْمَةَ » .  « 1 » « او كسى است كه در ميان جمعيت درس نخوانده فرستاده‌اى از خودشان برانگيخت كه آياتش را بر آنها بخواند و آنها را پاك گرداند و به آنان كتاب و حكمت بياموزد » .\r\nوقتى چنين باشد ، طبعاً خود پيامبران نيز نبايد رذيله‌اى داشته باشند ، بلكه عقل حكم مىكند كه بايد مهذّب و مبرّا از هر رذيله‌اى باشند . علاوه بر اين اگر رذيله‌اى بر كسى حكم‌فرما باشد ، انديشه و گفتار و كردار او از همان رذيله تأثير جدّى خواهد پذيرفت :\r\n « قُلْ كُلٌّ يَعْمَلُ عَلى شاكِلَتِهِ » .  « 2 » « بگو هر كس طبق روش ( و خلق و خوى ) خود عمل مىكند » .\r\nو از اين جهت اعتماد از او سلب خواهد شد .\r\nهمان دلايلى كه دلالت بر عصمت انبياء و اوصياء داشت ، بر لزوم تزكيه و بر اينكه پيامبران الهى و اوصياى ايشان بايد از هر صفت رذيله‌اى مبرّا باشند ، نيز دلالت دارد .\r\n\r\n5 ) تحليه\r\nبسيارى از صفات نيكو و فضائل نيز از ابزار كار پيامبران گرامى و اوصياى آنان در امر هدايت بوده است كه بدون آنها موفّق به انجام رسالت خويش نبوده‌اند . سعهء صدر ، صبر ، استقامت ، رأفت ، عفو ، تواضع و . . . . از جملهء اين صفات بوده‌اند . قرآن كريم خطاب به پيامبر اسلام صلى الله عليه و آله و سلم مىفرمايد :\r\n« وَ لَو كُنْتَ فَظّاً غَليظَ الْقَلْبَ لَانْفَضُّوا مِنْ حَولِكَ » . « 3 » « و اگر خشن و سنگدل بودى ، از اطراف تو پراكنده مىشدند » .\r\n « و اخْفِضْ جَناحَكَ لِمَن اتّبَعَكَ مِنَ المُؤْمنين » .  « 4 » « و در مقابل تمام پيروان با ايمانت تواضع كن » .\r\n\r\n\r\n","description":"","footnote":"\r\n( 1 ) - جمعه / 2 .\r\n( 2 ) - اسراء / 84 .\r\n( 3 ) - آل عمران / 159 .\r\n( 4 ) - شعراء / 215 .\r\n","page_name":" 492 ","page_number":492},
  {"content":"\r\n\r\n « و اسْتَقِمْ كَما امِرْتَ » .  « 1 » « و آنچنانكه مأمور گشتى ، پايدارى كن » .\r\nدر پايان اين فصل ذكر اين نكته لازم است كه : وحى يا همان هدايت تشريعى كه به عنوان اوّلين ابزار انبياء براى هدايت بشر پيرامون آن سخن گفتيم ، به عنوان مرتبهء عاليه‌اى از ارتباط ، نياز به مقدماتى دارد كه عبارت از طى كردن منازل هفت گانهء : « يقظه ، توبه ، تقوى ، تخليه ، تحليه ، تجليه و لقاء » است و تا اين منازل گذرانده نشود ، آن ارتباط هرگز بوجود نخواهد آمد ، چرا كه « نبوت » مرتبه‌اى عاليه از مراتب « عبوديّت » است و تا اين منازل طى نشود ، حقيقت « عبوديّت » هم حاصل نخواهد شد چه رسد به مقام « نبوّت » .\r\nبا اين بيان روشن مىشود كه وجود شرايط و ابزارى كه پيرامون آن بحث كرديم ، براى انبياء و اوصياء عليهم السلام ، يك امر عرفانى ضرورى است و نزد اهل معرفت ، در سرحدّ بداهت است .\r\n\r\nفصل يازدهم : نبوّت حضرت محمّد بن عبداللَّه صلى الله عليه و آله و سلم\r\nپيامبر اسلام ، حضرت محمّد بن عبداللَّه صلى الله عليه و آله و سلم آخرين پيامبر إلهى است كه طبق عقيدهء ما مسلمانان از همهء انبياء بالاتر و والاتر و از هر جهت اشرف و افضل پيامبران است ، دين او كاملترين دين است و تا روز قيامت قدرت ادارهء جامعهء بشرى را خواهد داشت و به اين‌دليل - به رغم همهء موانعى كه بر سر راه داشته و دارد - جهانى خواهد شد :\r\n « هُوَ الَّذى ارْسَلَ رَسُولَهُ بِالْهُدى وَ دينِ الْحَقِّ لِيُظْهِرَهُ عَلَى الدّينِ كُلِّهِ وَ لَو كَرِهَ الْمُشْرِكُونَ » .  « 2 » « او كسى است كه پيامبرش را با هدايت و دين حقّ فرستاد تا آن را بر همهء آيينها غالب گرداند هر چند مشركان خوش نداشته باشند » .\r\nدر مدّت 23 سال نبوّت پيامبر اسلام صلى الله عليه و آله و سلم بيش از چهار هزار معجزه از ايشان صادر شده ، چنان كه تاريخ نويسان نيز آن را بيان كرده‌اند . معجزهء زنده ، جاويد و مهمّ آن حضرت قرآن شريف است . پيامبر گرامى صلى الله عليه و آله و سلم دعوت خود را با قرآن كريم آغاز كردند و با صراحت تمام ، همهء\r\n\r\n\r\n","description":"","footnote":"\r\n( 1 ) - شورى / 15 .\r\n( 2 ) - توبه / 33 .\r\n","page_name":" 493 ","page_number":493},
  {"content":"\r\n\r\nمردمان از عرب و غير عرب ، دانشمند و غير دانشمند ، فصيح و غير فصيح ، اديب و غير اديب ، قانونگذار و غير قانونگذار را به مقابله به مثل دعوت فرمودند كه در اصطلاح علمى به آن « تحدّى » مىگويند :\r\n « قُلْ لَئِنِ اجْتَمَعَتِ الْانْسُ وَ الْجِنُّ عَلى انْ يَأْتُوا بِمِثْلِ هذَا الْقُرانِ لا يَأْتُونَ بِمِثْلِهِ وَ لَوكانَ بَعْضُهُمْ لِبَعْضٍ ظَهيراً » .  « 1 » « بگو : اگر انس و جنّ گرد آيند كه مانند اين قرآن را بياورند ، مانند آن را نخواهند آورد هر چند يكديگر را ( در اين كار ) كمك كنند » .\r\nحتّى قرآن شريف در آيهء ديگر به كمتر از اين نيز تنزّل كرده و مىفرمايد :\r\n  « امْ يَقُولُونَ افْتَريهُ قُلْ فَأْتُوا بِعَشْرِ سُوَرٍ مِثْلِهِ مُفْتَرَياتٍ وَ ادْعُوا مَنِ اسْتَطَعْتُمْ مِن‌ْدُونِ اللَّهِ انْ كُنْتُمْ صادِقينَ فَإِلَّمْ يَسْتَجيبوُا لَكُمْ فَاعْلَمُوا انَّما انْزِلَ بِعِلْمِ اللَّهِ » .   « 2 » « آنها مىگويند : او به دروغ اين ( قرآن ) را ( به خدا ) نسبت داده ، بگو : اگر راست مىگوييد شما هم ده سورهء ساختگى مانند اين قرآن بياوريد و تمام كسانى را كه مىتوانيد - غير از خدا - ( براى اين كار ) دعوت كنيد پس اگر شما را اجابت نكردند ، بدانيد كه آنچه نازل شده است به علم خداست » .\r\nو در آيهء ديگر به يك سوره تنزّل فرموده است :\r\n  « وَ انْ كُنْتُمْ فى رَيْبٍ مِمَّا نَزَّلْنا عَلى عَبْدِنا فَأْتُوا بِسُورَةٍ مِنْ مِثْلِهِ وَ ادْعُوا شُهَدائَكُم‌ْمِنْ دُونِ اللَّهِ انْ كُنْتُمْ صادِقينَ فَانْ لَمْ تَفْعَلُوا وَ لَنْ تَفْعَلوُا فَاتَّقُوا النَّارَ الَّتى وَقُودُهاالنَّاسُ وَ الْحِجارَةُ اعِدَّتْ لِلْكافِرينَ » .   « 3 » « و اگر دربارهء آنچه بر بندهء خود ( پيامبر ) نازل كرده‌ايم شكّ و ترديد داريد ، يك‌سوره همانند آن بياوريد و گواهان خود را - غير از خدا - ( براى اين كار ) فراخوانيد اگر راست مىگوييد ، پس اگر چنين نكنيد - كه هرگز نخواهيد كرد - از آتشى بترسيد كه هيزم آن ، مردم ( گنهكار ) و سنگهاست و براى كافران آماده شده است » .\r\nدرخصوص اين سه آيهء شريفه بايد به اين نكات توجّه كنيم :\r\n\r\n\r\n","description":"","footnote":"\r\n( 1 ) - اسراء / 88 .\r\n( 2 ) - هود / 14 - 13 .\r\n( 3 ) - بقره / 24 - 23 .\r\n","page_name":" 494 ","page_number":494},
  {"content":"\r\n\r\nالف ) در هر سه آيه ، « تحدّى » و مقابله به مثل به صورت كلّى آمده است و اين بدين معنى است كه اين « تحدّى » فقط در بخش و جانب خاصّى از قرآن شريف نظير جنبهء فصاحت و بلاغت نيست ، بلكه در مورد برهانهاى علمى قرآن ، علوم تاريخ و اجتماعى قرآن ، جاذبهء خاصّ قرآن ، مباحث اخلاقى قرآن ، احكام و قوانين قرآن شريف و خلاصه در همهء جوانب قرآن شريف نيز جارى است . در اين باره در فصل بعد نيز سخن خواهيم گفت .\r\nب ) در هر سه آيه ، « تحدّى » عمومى است ، يعنى گفته شده اگر همهء آدميان با همهء ابزارهاى فكرى و علمى خود ، همفكر شوند نمىتوانند حتّى يك آيه مثل قرآن بياورند .\r\nج ) اين « تحدّى » همچنين مربوط به زمان و مكانِ خاصّ نيست و امروز هم اگر كسى يا گروهى بتواند يك آيه مثل قرآن شريف بياورد ( كه نمىتواند ) ، مسلمانها مىپذيرند كه قرآن شريف از طرف حقّ تعالى نيست . دشمنان اسلام نيز گرچه از هيچ ضربه‌اى به اسلام فرو گذار نكرده و نمىكنند ولى تاكنون به فكر تحدّى با قرآن كريم نبوده‌اند ، زيرا مىدانند چنين كارى تحقّق پذير نيست ، البته بعضى مغروران نادان به طور فردى يا جمعى به فكر چنين كارى افتاده‌اند ولى غير از رسوايى ، حاصلى براى آنها نداشته است .\r\n\r\nفصل دوازدهم : قرآن معجزهء جاويد نبىّ اكرم صلى الله عليه و آله و سلم\r\nقرآن شريف از جهات متعدّدى معجزهء جاويد است كه ما تنها به سه جهت اشاره مىكنيم :\r\nاوّل : زمان نزول قرآن شريف ، در منطقهء حجاز ، فنّ فصاحت و بلاغت و استفاده از اين فنّ ، از رونق بسيارى برخوردار بود و بازار عُكاظ در مكّه ، محلّى براى گردهمايى شاعران محسوب مىشد . همه ساله شاعران در آنجا جمع مىشدند و بهترين اشعار را بر ديوار كعبه مىآويختند .\r\n« معلّقات سبع » كه در تاريخ ادبيات عرب ، معروف و از امور مسلّم است ، هفت قطعه از بهترين اشعار عرب بوده كه آنها را به كعبه مىآويختند . با بعثت پيامبر گرامى اسلام صلى الله عليه و آله و سلم و نزول قرآن شريف نه فقط بازار عكاظ تعطيل شد بلكه آن معلّقات نيز به زير آمد . طوايفى كه صاحبان اين اشعار بودند با كمال شرمندگى اشعار خود را بردند ، زيرا نور شمع در مقابل نور خورشيد نابود شدنى است . قرآن كريم علاوه بر تعطيل كردن بازار عكاظ ، چنان تأثيرى بر جاى نهاد كه مثلًا وليد بن مغيره كه در ميان اعراب « ريحانة العرب » لقب گرفته بود ، دربارهء قرآن شريف گفت :\r\n\r\n","description":"","footnote":"","page_name":" 495 ","page_number":495},
  {"content":"\r\n\r\n« انَّ لَهُ لَحَلاوَةً وَ انَّ عَلَيْهِ لَطلاوَةً وَ انَّ اعْلاهُ لَمُثْمِرٌ وَ انَّ اسْفَلَهُ لَمُعْذِقٌ وَ انَّهُ لَيَعْلُو وَ ما يُعْلى » . « 1 » « هر آينه ، قرآن برخوردار از شيرينى خاصّى است و داراى زيبايى و سرور ويژه‌اى است ، طبقات فوقانى آن بسى ثمربخش و طبقات زيرين آن بسى خوشبو ، و اين كتابى است كه از هر چيز برتر است و هيچ چيز بر آن برترى نمىيابد » .\r\nخلاصهء كلام اينكه ، پيامبر گرامى آنان را به تحدّى دعوت كرد ولى آنان هر كارى كه مىتوانستند انجام دادند ، حتّى به پيامبر گرامى پيرايهء جنون ، سحر و . . . . بستند و بيش از هشتاد مرتبه با او جنگ كردند امّا به فكر تحدّى با قرآن شريف نيفتادند چرا كه مىدانستند چنين كارى از قدرت آنان خارج است .\r\nدوّم : قرآن شريف در مدّت بيست و سه سال و در حالات مختلف مثل سفر ، حضر ، صلح ، جنگ ، آسايش ، سختى ، فقر ، غنا ، حبس ، رهايى ، حصر ، آزادى ، و . . . . بر پيامبر گرامى نازل شد و در عين حال هماهنگى خود را حفظ كرد . حوادث و حالات مختلف ، موجب پيدايش حالات روانى ، هيجان‌ها ، آرامش‌ها ، خوف‌ها و اميدها ، غم‌ها و شادىها و . . . . در انسان مىشود و تأثير فراوانى در گفتار و كردار انسان بر جاى مىگذارد ، امّا قرآن شريف از اين امر بر كنار است . هماهنگى مخصوص قرآن كريم از نظر شكل ، محتوا ، جاذبه ، روش ، انسجام و عدم دگرگونى از ابتدا تا انتها نشان مىدهد كه نمىتواند حاصل تراوش فكرى بشر باشد ، كتابى كه در مدّت بيست و سه سال جمع شده باشد ، على القاعده بايد داراى اختلافهاى زيادى باشد . در كتابهاى بزرگان - مخصوصاً اگر علمى باشد - ديده‌ايم كه اختلاف و يا لااقلّ تغيير رأى وجود دارد ، ولى در تمام قرآن شريف يك اختلاف يا تغيير رأى ديده نمىشود ، پس معلوم مىشود كه منشأ آن علم خداست ، نه علم بشر . قرآن كريم از اين معجزهء بزرگ خبر داده است :\r\n « افَلا يَتَدَبَّروُنَ الْقُرانَ وَ لَو كانَ مِنْ عِنْدِ غَيْرِ اللَّهِ لَوَجَدُوا فيهِ اخْتِلْافاً كَثيراً » .  « 2 » « آيا دربارهء قرآن نمىانديشيد ؟ اگر از سوى غير خدا بود ، اختلاف فراوانى در آن مىيافتيد » .\r\n\r\n\r\n","description":"","footnote":"\r\n( 1 ) - بحار الانوار ، ج 18 ، ص 168 ، باب 1 .\r\n( 2 ) - نساء 82 .\r\n","page_name":" 496 ","page_number":496},
  {"content":"\r\n\r\nسوّم : در قرآن شريف زيباترين ، دقيقترين و رساترين برهانهاى مربوط به اعتقادات و اصول دين ديده مىشود ، در حالى كه قرآن كريم كتاب فلسفه و كلام نيست ، همچنانكه دقيقترين ، رساترين و بيشترين بحثهاى تاريخى را در خود دارد ، گرچه كتاب تاريخ نيست . مسائل علمى دربارهء علومى مانند نجوم ، علوم طبيعى ، طبّ و . . . . در قرآن شريف وجود دارد و در آن علوم از حقايقى مانند قوّهء جاذبه ، حركت منظومه‌ها ، معلّق بودن آنها در فضا و . . . . پرده برداشته شده است ، در حالى كه قرآن شريف كتاب علوم طبيعى نيست . قرآن كريم در عرفان نظرى و عملى نيز بهترين و دقيقترين روشها و شيوه‌ها همراه با عقلانيّت را ارائه فرموده است و عالمان و عارفان بزرگ همانند خواجه نصير الدين طوسى ، صدرالمتألهين شيرازى و ابن عربى افتخار شاگردى در محضر مبارك و متعالى قرآن شريف را دارند در حالى كه قرآن شريف كتاب عرفان نيست . چنان كه قرآن كريم در اخلاق و تهذيب نفس نيز بهترين بيانها و روشها را داراست و با جاذبهء مختصّ به خود ، انسان را در مسير سازندگى به پيش مىبرد ، مراتب سير و سلوك را به او نشان مىدهد و سالك را به مقام لقاء و بالاتر مىرساند و حتّى بايد گفت كه تمام آيات آن رنگ اخلاقى دارد ، ولى با اين همه ، قرآن شريف كتاب اخلاق نيست .\r\nبنابراين اگر بخواهيم بگوييم كه قرآن ، كتاب چيست ، بايد پاسخ را از خود قرآن شريف دريافت كنيم . قرآن كريم خود را حاوى تمام علوم مىداند ، گرچه ما قطره‌اى از آن دريا را بيشتر نمىتوانيم برداريم :\r\n « وَ لَقَدْ صَرَّفْنا لِلنَّاسِ فى هذَا الْقُرانِ مِنْ كُلِّ مَثَلٍ فَابى اكْثَرُ النَّاسِ الّا كُفُوراً » .  « 1 » « ما در اين قرآن ، براى مردم از هر چيز نمونه‌اى آورديم امّا بيشتر مردم ( در برابر آن ، از هر كارى ) جز انكار ، ابا داشتند » .\r\n « وَ لا رَطْبٍ وَ لا يابِسٍ الّا فى كِتابٍ مُبينٍ » .  « 2 » « هيچ تر و خشكى وجود ندارد مگر اينكه در كتابى آشكار ثبت است » .\r\n « ما فَرَّطْنا فِى الْكِتابِ مِنْ شَىءٍ » .  « 3 » « ما هيچ چيز را در اين كتاب فرو گذار نكرده‌ايم » .\r\n« وَ نَزَّلْنا عَلَيْكَ الْكِتابَ تِبْياناً لِكُلِّ شَىءٍ » . « 4 »\r\n\r\n\r\n","description":"","footnote":"\r\n( 1 ) - اسراء / 89 .\r\n( 2 ) - انعام / 59 .\r\n( 3 ) - انعام / 38 .\r\n( 4 ) - نحل / 89 .\r\n","page_name":" 497 ","page_number":497},
  {"content":"\r\n\r\n« و ما اين كتاب را بر تو نازل كرديم كه بيانگر همه چيز است » .\r\nاين مطلب را نيز اضافه كنيم كه قرآن شريف را كسى آورده كه درس نخوانده است و علم او « علم لَدُّنى » و علمى است كه از جانب حقّ تعالى به او اعطاء شده است :\r\n « وَ ما كُنْتَ تَتْلُوا مِنْ قَبْلِهِ مِنْ كِتابٍ وَ لا تَخُطُّهُ بِيَمينِكَ اذاً لَارْتابَ الْمُبْطِلُونَ » .  « 1 » « تو هرگز پيش از اين ، كتابى نمىخواندى و با دست خود چيزى نمىنوشتى و گرنه باطل انديشان قطعاً به شك مىافتادند » .\r\nاينك آيا مىتوان گفت قرآن شريف از طرف خداوند متعال نيست ؟ !\r\nاهل سير و سلوك و اصحاب اعداد و افرادى كه از علم طلسم و رموز آگاهند و اهل دل كه با ادعيه سر و كار دارند و نيز اهل رياضتهاى دينى و . . . . از معجزات قرآن كريم به شهودهاى بسيارى رسيده‌اند و دربارهء آن سخنها دارند ، اثرها ديده‌اند و به كشفهايى رسيده‌اند ، ولى همگى برآنند كه آنچه به دست آمده است تنها قطره‌اى از درياى قرآن كريم است .\r\n\r\nفصل سيزدهم : عدم تحريف در قرآن\r\nعالمان بزرگ اسلام اعمّ از شيعه و سنّى تصريح كرده‌اند كه هيچ گونه تحريفى در قرآن كريم واقع نشده است يعنى هيچگونه كاستى يا زياده‌اى در قرآن كريم نازل شده به قلب رسول اللَّه صلى الله عليه و آله و سلم ، واقع نشده است و اين قرآن كريم كه در ميان ما مسلمانان است ، همان قرآنى است كه كاتبان وحى در زمان پيامبر گرامى صلى الله عليه و آله و سلم نوشته‌اند و حتّى تاريخ نشان مىدهد كه اگر كسى دانسته يا ندانسته تحت تأثير بعضى روايات مجعول كه دشمن براى مخدوش كردن قرآن شريف و در نتيجه اسلام وضع كرده است ، قائل به تحريف قرآن شريف مىشد ، از حيث اجتماعى به گونه‌اى مطرود مىشد كه چاره‌اى جز توبه از گفتهء نادرست و اعتقاد باطل خود نداشت . بنابراين قاطعانه مىتوان گفت : به اتّفاق عالمان شيعه و سنّى ، قرآنى كه در دست ماست ، همان قرآنى است كه بر پيامبر گرامى صلى الله عليه و آله و سلم نازل شده است و در حقيقت اين مطلب از اعتقادات شيعه\r\n\r\n\r\n","description":"","footnote":"\r\n( 1 ) - عنكبوت / 48 .\r\n","page_name":" 498 ","page_number":498},
  {"content":"\r\n\r\nمحسوب مىشود .\r\nسرّ مطلب اين است كه در كنار پيامبر گرامى صلى الله عليه و آله و سلم ، كاتبان وحى بوده‌اند كه در تاريخ قرآن شريف تعداد آنان را چهل و سه نفر نوشته‌اند . اميرالمؤمنين عليه السلام و شانزده نفر ديگر ، بيش از ديگران بر اين كار ملازمت داشتند و موظّف بودند قرآن شريف را بدون يك كلمه كم يا زياد بنويسند و با يكديگر مقابله كنند . علاوه بر اين ، همّت مسلمانان بر خواندن و حفظ قرآن كريم و نيز تأكيد رسول گرامى صلى الله عليه و آله و سلم بر آن امرى قطعى و مسلّم است . در تاريخ مىخوانيم كه مسلمانها به دليل زياد يا كم شدن يك كلمه بحثها مىكردند تا اينكه با مراجعه به قرآنهاى مشهور رفع اشكال مىشد . نظير اين دليل براى عدم تحريف در قرآن شريف را بزرگان در كتابهاى تفسيرى و غير تفسيرى ذكر فرموده‌اند . « 1 » دليلى كه فصل الخطاب و رافع نزاع است اين است كه پروردگار عالم وعده داده است حافظ قرآن شريف باشد و هيچ باطل و كم و زيادى تا روز قيامت در آن راه نيابد :\r\n « انَّا نَحْنُ نَزَّلْنَا الذِّكْرَ وَ انَّا لَهُ لَحافِظُونَ » .  « 2 » « ما قرآن را نازل كرديم و قطعاً نگهبان آن خواهيم بود » .\r\n « لا يَأْتيهِ الْباطِلُ مِنْ بَيْنِ يَدَيْهِ وَ لا مِنْ خَلْفِهِ » .  « 3 » « هيچ گونه باطلى از پيش رو و از پشت سر ، به سراغ آن نمىآيد » .\r\n\r\nفصل چهاردهم : خاتميّت پيامبر اسلام صلى الله عليه و آله و سلم\r\nشكّى نيست كه پيامبر گرامى اسلام خاتم پيامبران است و بعد از او تا روز قيامت پيامبرى نخواهد آمد . او پيامبرى است كه اختصاص به قوم ، منطقه و افراد خاصّى ندارد :\r\n « وَ ما ارْسَلْناكَ الّا كافَّةً لِلْنَّاسِ » .  « 4 » « و ما تو را نفرستاديم مگر براى همهء مردم » .\r\n\r\n\r\n","description":"","footnote":"\r\n( 1 ) - ما در كتاب منتشر نشدهء « دلايل الفقه » بيست دليل براى اثبات عدم تحريف در قرآن آورده‌ايم .\r\n( 2 ) - حجر / 9 .\r\n( 3 ) - فصّلت / 42 .\r\n( 4 ) - سبأ / 28 .\r\n","page_name":" 499 ","page_number":499},
  {"content":"\r\n\r\n « وَ ما ارْسَلْناكَ الّا رَحْمَةً لِلْعالَمينَ » .  « 1 » « و ما تو را نفرستاديم مگر رحمتى براى جهانيان » .\r\nهمچنين اختصاص به زمان خاصّى ندارد :\r\n « ما كانَ مُحَمَّدٌ ابا احَدٍ مِنْ رِجالِكُمْ وَ لكِنْ رَسُولَ اللَّهِ وَ خاتَمَ النَّبِيّينَ » .  « 2 » « محمّد پدر هيچ يك از مردان شما نيست ولى فرستادهء خدا و خاتم پيامبران است » .\r\n « وَ اوحِىَ الَىَّ هذَا الْقُرانُ لِانْذِرَكُمْ بِهِ وَ مَنْ بَلَغَ » .  « 3 » « اين قرآن بر من وحى شده تا شما و تمام كسانى را كه اين قرآن به آنها مىرسد بيم دهم » .\r\nچنان كه از پيامبر گرامى صلى الله عليه و آله و سلم رواياتى نقل شده است كه علاوه بر متواتر و قطعى بودن از نظر سند ، از نظر دلالت بر خاتميّت نيز قطعى است ، بلكه در اين روايات ، مسألهء خاتميّت مفروغ عنه و يك امر حتمى دانسته شده است . سه روايت زير از جملهء آن روايات است :\r\n« ( يا عَلِىٌّ ) انْتَ مِنّى بِمَنْزِلَةِ هارُونَ مِنْ مُوسى الّا انَّهُ لا نَبِىَّ بَعْدى » . « 4 » « ( اى على ) ، تو نسبت به من مانند هارون هستى نسبت به موسى ، مگر آنكه بعد از من پيامبرى نخواهد بود » .\r\n« انّى تارِكٌ فيكُمُ الثِّقْلَيْنِ ما انْ تَمَسَّكْتُمْ بِهِما لَنْ تَضَلُّوا كِتابَ اللَّهِ وَ عِتْرَتى وَ اهْلَ بَيْتى فَانَّهُما لَنْ يَفْتَرِقا حَتّى يَرِدا عَلَىَّ الْحَوضَ » . « 5 » « به درستى كه من دو چيز گرانبها در بين شما مىگذارم ، كتاب خدا و عترتم ، اين دو از هم جدا نمىشوند تا در حوض كوثر بر من وارد شوند » .\r\n« ايُّهَا النَّاسُ حَلالى حَلالٌ الى يَومِ الْقِيامَةِ وَ حَرامى حَرامٌ الى يَومِ الْقِيامَةِ » . « 6 » « اى مردم ، حلال من تا روز قيامت حلال است و حرام من تا روز قيامت حرام است » .\r\n\r\n\r\n","description":"","footnote":"\r\n( 1 ) - انبياء / 107 .\r\n( 2 ) - احزاب / 40 .\r\n( 3 ) - انعام / 19 .\r\n( 4 ) - الكافى ، ج 8 ص 106 .\r\n( 5 ) - وسائل الشيعه ، ج 27 ، ص 34 .\r\n( 6 ) - وسائل الشيعه ، ج 27 ، ص 169 .\r\n","page_name":" 500 ","page_number":500},
  {"content":"\r\n\r\nسرّ خاتميّت در اين است كه بعثت پيامبرى بعد از پيامبر ديگر يا به دليل نقص دين قبلى است كه پيامبر بعدى بايد رفع نقص كند و يا به اين دليل است كه دين قبلى نمىتواند جامعهء بعد را اداره كند و يا بايد دستورهاى پيامبر قبلى دستخوش حوادث و در نتيجه نابود شده باشد و يا تحريفى در آن پديد آمده باشد به طورى كه ديگر قابل اجرا نباشد و چون هيچ يك از موارد ياد شده در مورد دين اسلام و پيامبر خاتم صلى الله عليه و آله و سلم قابل تصوّر نيست پس وجهى براى وجود پيامبر بعدى نيست ، بلكه آمدن او بيهوده است و با حكمت بارى تعالى منافات دارد .\r\nاسلام دينى فطرى است و به همين دليل هم ابدى است :\r\n « فَاقِمْ وَجْهَكَ لِلدّينِ حَنيفاً فِطْرَتَ اللَّهِ الَّتى فَطَرَ النَّاسَ عَلَيْها لا تَبْديلَ لِخَلْقِ اللَّهِ » .  « 1 » « پس روى خود را متوجّه به آيين خاصّ پروردگار كن اين فطرتى است كه خداوند انسانها را بر آن آفريده است » .\r\nو چون اسلام دين ابدى است پس جوابگوى تمام احتياجهاى بشر نيز خواهد بود .\r\n\r\nفصل پانزدهم : جهانى بودن اسلام\r\nچنان كه در فصل قبل گفتيم پيغمبر اسلام صلى الله عليه و آله و سلم خاتم انبياء خداوند متعال هستند و دين مبين اسلام هم خاتم اديان الهى و از اين جهت دين ابدى است . اكنون بايد اضافه كنيم كه از قرآن شريف به خوبى استفاده مىشود كه اين دين بزرگ ، بر خلاف ميل دشمنان و مخالفان آن جهانى خواهد شد و با وجود همهء كارشكنيها و ايجاد موانع ، اسلام شكست نخواهد خورد . و بالاخره آيين مبين اسلام ، عالم‌گير خواهد شد :\r\n « هُوَ الَّذى ارْسَلَ رَسُولَهُ بِالْهُدى وَ دينِ الْحَقِّ لِيُظْهِرَهُ عَلَى الدّينِ كُلِّهِ وَ لَو كَرِهَ الْمُشْرِكُونَ » .  « 2 » « او كسى است كه پيامبرش را با هدايت و دين درست فرستاد تا آن را بر همهء آيينها غالب گرداند هر چند مشركان خوش نداشته باشند » .\r\n\r\n\r\n","description":"","footnote":"\r\n( 1 ) - روم / 30 .\r\n( 2 ) - توبه / 33 .\r\n","page_name":" 501 ","page_number":501},
  {"content":"\r\n\r\nظهور اسلام و حكومت آن بر جهان از نظر قرآن كريم مسلّم است ، امّا اين كار به دست چه كسى محقّق خواهد شد ؟\r\nقرآن شريف ، در يك جا اين حركت عظيم را به مستضعفان زمين نسبت مىدهد :\r\n  « وَ نُريدُ انْ نَمُنَّ عَلَى الَّذينَ اسْتُضْعِفُوا فِى الْارْضِ وَ نَجْعَلَهُمْ ائِمَّةً وَ نَجْعَلَهُمُ الوارِثينَ وَ نُمَكِّنَ لَهُمْ فِى الْارْضِ » .   « 1 » « ما مىخواهيم بر مستضعفان زمين منّت نهيم و آنان را پيشوايان و وارثان روى زمين قرار دهيم و حكومتشان را در زمين پا بر جا سازيم » .\r\nو در موارد ديگر ، اين حركت را به صالحان و شايستگان نسبت داده است :\r\n « وَ لَقَدْ كَتَبْنا فِى الزَّبُورِ مِنْ بَعْدِ الذِّكْرِ انَّ الْارْضَ يَرِثُها عِبادِىَ الصَّالِحُونَ » .  « 2 » « در زبور بعد از ذكر ( تورات ) نوشتيم : بندگان شايسته‌ام وارث زمين خواهند شد » .\r\n « وَعَدَ اللَّهُ الَّذينَ امَنُوا مِنْكُمْ وَ عَمِلوُا الصَّالِحاتِ لَيَسْتَخْلِفَنَّهُمْ فِى الْارْضِ كَمَا اسْتَخْلَفَ الَّذينَ مِنْ قَبْلِهِمْ وَ لُيمَكِّنَنَّ لَهُمْ دينَهُمُ الَّذِى ارْتَضى لَهُمْ وَ لَيُبَدِّلَنَّهُمْ مِنْ بَعْدِ خَوفِهِمْ امْناً » .  « 3 » « خدا به كسانى از شما كه ايمان آورده و كارهاى شايسته كرده‌اند ، وعده داده است كه حتماً آنان را جانشين ( خود ) روى زمين قرار دهد همانگونه كه پيشينيان را جانشين ( خود ) قرار داد و دينى را كه براى آنان پسنديده ، ريشه‌دار و پا بر جا خواهد ساخت و ترسشان را به آرامش و امنيّت مبدّل خواهد كرد » .\r\nو از رواياتى مثل روايت ثقلين استفاده مىكنيم كه مراد از افراد صالح و شايسته در اين گونه آيات شريفه ، شيعيان هستند كه با دو بال قرآن كريم و عترت به سوى واقعيّتها پرواز مىكنند ، چنان كه از تاريخ قطعى نيز استفاده مىكنيم كه مستضعف در قرآن كريم همان شيعه است كه از هنگام شكل‌گيرى آن يعنى بعد از رحلت رسول اللَّه صلى الله عليه و آله و سلم در رنج ، ترس ، تقيّه و در زير فشار ضرب ، قتل ، طرد از حكومت ، بلكه از جامعه و . . . . زندگى كرده است و هيچ جرمى جز پيروى از\r\n\r\n\r\n","description":"","footnote":"\r\n( 1 ) - قصص / 6 - 5 .\r\n( 2 ) - انبياء / 105 .\r\n( 3 ) - نور / 55 .\r\n","page_name":" 502 ","page_number":502},
  {"content":"\r\n\r\nپيامبر و عترت عليهم السلام نداشته است . اين ادّعا احتياج به بيان بيشترى دارد كه در اينجا مجال آن نيست ، ولى در تفسير اين آيات مىتوان به رواياتى اكتفا كرد كه از مبيّن قرآن ، يعنى پيامبر صلى الله عليه و آله و سلم صادر شده است . بيش از ده هزار روايت از پيامبر گرامى و عترت او راجع به حضرت مهدى - روحى و ارواح العالمين لتراب مقدمه الفداء - نقل شده است كه اين روايات را اهل تشيّع و تسنّن در كتابهاى معتبر خود آورده‌اند . در اين روايات نام مبارك حضرت مهدى - عجّل اللَّه تعالى فرجه الشريف - امامت او ، غيبت او ، تسلّط او بر جهان بعد از ظهور ، علامات ظهور و . . . . آمده است و بسيارى از اين روايات تواتر لفظى يا معنوى دارد ، مثلًا در بيش از سيصد روايت از شيعه و سنّى ، اين جمله آمده است كه :\r\n« يَمْلَأُ اللَّهُ بِهِ الْارْضَ قِسْطاً وَ عَدْلًا كَما مُلِئَتْ ظُلْماً وَ جَوراً » . « 1 » « بواسطهء حضرت مهدى ، خداوند زمين را پر از عدالت مىكند آنچنانكه از ظلم و جور پر شده است » .\r\nدربارهء حضرت مهدى عليه السلام و امامت ايشان در فصلهاى بعدى ، سخن خواهيم گفت .\r\n\r\n\r\n","description":"","footnote":"\r\n( 1 ) - كمال الدّين ، ج 2 ، ص 426 ؛ اعلام الورى ، ص 424 ؛ اليقين ، ص 494 ؛ كشف الغمّة ، ج 2 ، ص 521 ؛ بحار الانوار ، ج 36 ، ص 316 و ج 38 ، باب 61 ، ص 126 و . . .\r\n","page_name":" 503 ","page_number":503},
  {"content":"\r\n\r\n\r\nاصل چهارم : امامت\r\n\r\nفصل شانزدهم : اثبات امامت\r\nدر اعتقاد شيعه ، چهارمين اصل از اصول دين « امامت » است ، زيرا شيعه مدّعى است كه امامت ، ادامهء نبوّت است و امام بايد از طرف خداى متعال تعيين شود و هيچ كس حتّى پيامبر حقّ ندارد كسى را به امامت و ولايت منصوب كند مگر آنكه به اذن خداوند متعال باشد . پيامبر گرامى صلى الله عليه و آله و سلم بارها به اين مطلب تصريح فرموده‌اند ، از جمله در جريان غدير خم فرمودند : « اين جبرييل است كه از طرف خداى متعال به من امر مىكند كه على بن ابيطالب عليه السلام را به امامت نصب كنم » . « 1 » در تاريخ مىخوانيم هنگامى كه پيامبر ، اسلام را به قبيلهء بنى كِلاب معرّفى كردند ، آنها گفتند :\r\nبا تو بيعت مىكنيم به شرط آنكه حكومت بعد از تو در بين ما باشد ، پيامبر در پاسخ فرمودند :\r\n« الْامْرُ لِلّهِ فَانْ شاءَ كانَ فيكُمْ اوْ فى غَيْرِكُمْ » . « 2 » « امر براى خداست اگر خواست در ميان شما خواهد بود و الّا در بين ديگران » .\r\nسرّ مطلب اين است كه اختيار انسان با هيچ كس نيست جز خدا يا كسى كه خدا به او اختيار داده است . اين مطلب از نظر عقلى بسيار روشن است ، به اندازه‌اى كه مىتوان گفت بديهى است .\r\n « وَ ربُّكَ يَخْلُقُ ما يَشاءُ وَ يَخْتارُ ما كانَ لَهُمُ الْخِيَرَةُ » .  « 3 » « و پروردگار تو هر چه بخواهد مىآفريند و هر چه بخواهد برمىگزيند ، آنان ( در برابر او ) اختيارى ندارند » .\r\nاز اينرو در آيهء امامت اوّلًا « امامت » را عهد خداوند متعال مىداند و ثانياً نصب « امام » را از سوى خود مىداند و به عبارت ديگر « امامت » ، از آنجا كه عهد خداوند است ، بايد خداوند متعال هم آن را جعل فرمايد :\r\n\r\n\r\n","description":"","footnote":"\r\n( 1 ) - الغدير ، ج 1 ، ص 214 .\r\n( 2 ) - المناقب ، ج 1 ، ص 257 .\r\n( 3 ) - قصص / 68 .\r\n","page_name":" 504 ","page_number":504},
  {"content":"\r\n\r\n « وَ اذِ ابْتَلى ابْراهيمَ رَبُّهُ بِكَلِماتٍ فَاتَمَّهُنَّ قالَ انّى جاعِلُكَ لِلنَّاسِ اماماً قالَ وَ مِنْ ذُرِّيَّتى قالَ لا يَنالُ عَهْدى الظَّالِمينَ » .  « 1 » « هنگامى كه خداوند ، ابراهيم را با وسايل گوناگونى آزمود و او به خوبى از عهدهء اين آزمايشها برآمد ، به او فرمود : من تو را امام و پيشواى مردم قرار دادم ، ابراهيم عرض كرد : از دودمان من ( نيز امامانى قرار بده ) خداوند فرمود : پيمان من به ستمكاران نمىرسد » .\r\n\r\nفصل هفدهم : لزوم نصب امام\r\nدر بحث نبوّت گفتيم كه چون فرستادن پيامبران و نازل كردن كتابهاى آسمانى و نصب امامان فوائد زيادى دارد - ( كه از جملهء آنها ، اين فوائد است : تشكيل حكومت بر اساس دين ، اشاعهء عدالت در جامعه ، تزكيهء نفوس ، از بين بردن رذائل و احياى فضائل ، تعليم اعتقادات ، احكام و اخلاق دينى و هدايت مردم به مقام قرب الهى ) - پس بنا به قاعدهء « لطف » و قاعدهء « عدم جواز منع فيض » ، وجود انبياء ، انزال كتابهاى آسمانى و نصب امامان و اوصياء لازم است ، و محال است كه خداى متعال منع فيض كند ، بنابراين با بيان اين دليل - كه آن را « دليل لمّى » ( يعنى از علّت پى به معلول بردن ) مىنامند - به اين نتيجه مىرسيم كه بايد بعد از رسول گرامى اسلام صلى الله عليه و آله و سلم امامانى تا روز قيامت منصوب شوند .\r\nدر جريان گفتگوى « هشام بن حكم » با « عَمرو بن عبيد » - كه امام صادق عليه السلام از اين ماجرا خرسند شده و فرموند : اين ماجرا در صُحُف ابراهيم و موسى است - ، هشام بعد از پرسش دربارهء كار هر يك اعضاى بدن ، از كار قلب پرسيد و عمرو جواب داد : « قلب راهنماى اعضاى بدن است » و چون از وى اقرار گرفت كه قلب محور اعضاى بدن است ، به او گفت : « خداى متعال كه براى اين بدن كوچك راهنما و محور قرار داده است چگونه براى جامعهء انسانى محور و راهنما قرار نداده است و مردم را به حال خود باقى گذاشته است » . « 2 »\r\n\r\n\r\n","description":"","footnote":"\r\n( 1 ) - بقره / 124 .\r\n( 2 ) - الكافى ، ج 1 ، ص 169 .\r\n","page_name":" 505 ","page_number":505},
  {"content":"\r\n\r\n « يا ايُّهَا الَّذينَ امَنُوا اطيعُوا اللَّهَ وَ اطيعُوا الرَّسُولَ وَ اوُلِى الْامْرِ مِنْكُمْ فَانْ تَنازَعْتُمْ فى شَىءٍ فَرُدُّوهُ الَى اللَّهِ وَ الرَّسُولِ انْ كُنْتُمْ تُؤْمِنُونَ بِاللَّهِ وَ الْيَومِ الْاخِرِ ذلِكَ خَيْرٌ وَ احْسَنُ تَأْويلًا » .  « 1 » « اى كسانى كه ايمان آورده‌ايد اطاعت كنيد خدا را و اطاعت كنيد پيامبر خدا و اولياى امر خود را و هر گاه در چيزى نزاع داشتيد آن را به خدا و پيامبر بازگردانيد اگر به خدا و روز رستاخيز ايمان داريد اين ( كار ) براى شما بهتر ، و عاقبت و پايانش نيكوتر است » .\r\nنكتهء مهمّ اين بحث اين است كه امامت ، مختصّ به تشريع نيست ، بلكه جهان هستى از اتم گرفته تا كهكشانها ، همه داراى امامت و محور و مركز هستند . هرگز نمىتوان تعداد اتمهاى يك انگشت را شماره كرد ، ولى آن اتمها داراى محورى به نام « پروتون » هستند كه الكترونهاى آن اتم دور آن حركت مىكنند . مىدانيم كه تاكنون بيش از يك ميليارد منظومهء شمسى كشف شده است ولى ناگفته پيداست كه آنچه تاكنون كشف شده ، قطره‌اى از درياى جهان هستى است و همهء منظومه‌ها داراى محور هستند . با اين حال آيا يقين نمىكنيم كه جهان هستى داراى مركز و محور است ؟ آيا قاعدهء لطف ، قاعدهء حكمت و قاعدهء لزوم فيض دلالت نمىكند بر اينكه بايد امامى در عالم تكوين باشد تا جهان هستى را هدايت كند ؟ به يقين جواب مثبت است :\r\n « وَ جَعَلْناهُمْ ائِمَّةً يَهْدُونَ بِامْرِنا » .  « 2 » « و ايشان را پيشوايانى قرار داديم كه به فرمان ما ( مردم را ) هدايت مىكردند » .\r\n\r\nفصل هجدهم : ابزار امامان براى هدايت انسانها\r\nدر بحث نبوّت گفتيم كه انبياء و اوصياى آنان ابزارى را براى هدايت انسانها لازم دارند و قاعدهء لطف ، قاعدهء حكمت و قاعدهء لزوم فيض دلالت مىكند بر اينكه خداوند متعال - كه فيّاض مطلق است - اين ابزارها را به آنان عنايت فرموده است . اين ابزارها - همانگونه كه گفتيم - علم ، معجزه ، عصمت ، مقام اعلاى تهذيب نفس و مقام والاى تحليه و اتّصاف به مطلق فضائل است .\r\n\r\n\r\n","description":"","footnote":"\r\n( 1 ) - نساء / 59 .\r\n( 2 ) - انبياء / 73 .\r\n","page_name":" 506 ","page_number":506},
  {"content":"\r\n\r\nآنچه در بحث نبوّت گفته شد در امامت نيز گفته مىشود ، زيرا امامت ادامه و استمرار همان نبوّت است . قرآن شريف تمام اين شرايط را در امامت نيز آورده است :\r\n « انَّما يُريدُ اللَّهُ لِيُذْهِبَ عَنْكُمُ الرِّجْسَ اهْلَ الْبَيْتِ وَ يُطَهِّرَكُمْ تَطْهيراً » .  « 1 » « خدا فقط مىخواهد آلودگى را از شما اهل بيت دور كند و شما را پاك سازد » .\r\nتفسير اين آيهء شريفه به اختصار اين است كه : « رجس » كه به معناى اثرات سوء « انديشهء باطل » و يا تأثيرات سوء « عمل باطل » است از وجود مبارك اهل بيت عصمت و طهارت عليهم السلام دور شده است چرا كه آن وجودهاى مقدّس ، هيچ انديشهء باطل و هيچ عمل باطلى ندارند و از اين جهت آن حضرات از جهل ، عجز ، معصيت ، صفات رذيله و نداشتن فضائل پاك و مبرّا بوده و در نتيجه داراى علم مطلق ، قدرت مطلق ، عصمت مطلق ، تهذيب مطلق و نيز داراى تحليه مطلق و خلاصه متخلّق به اخلاق الهى هستند .\r\n\r\nفصل نوزدهم : امامت دوازده امام عليهم السلام\r\nنزديك به ده هزار روايت از طريق شيعه و سنّى دربارهء امامت دوازده نفر از اهل بيت پيامبر گرامى صلى الله عليه و آله و سلم ، نقل شده كه اين روايات در كتابهاى معتبر اهل تشيّع و اهل سنّت موجود است .\r\nاين روايات بر سه گونه تقسيم مىشود :\r\nالف ) رواياتى كه به طور فشرده دلالت بر مدّعاى شيعه دارد ، مانند روايت « ثقلين » و روايت « سفينه » و روايت « ائمّهء اثنى عشر » :\r\n1 ) « روايت ثقلين » : « قال رَسُولُ اللَّهِ صلى الله عليه و آله و سلم : انّى تارِكٌ فيكُمُ الثِّقْلَيْنِ كِتابَ اللَّهِ وَ عِتْرَتى اهْلَ بَيْتى وَ انَّهُما لَنْ يَفْتَرِقا حَتّى يَرِدا عَلَىَّ الْحَوضَ ما انْ تَمَسَّكْتُمْ بِهِما لَنْ تَضِلُّوا » . « 2 » « به درستى كه من در بين شما دو چيز گرانبها مىگذارم قرآن و اهل بيتم ، و آن دو از يكديگر جدا نمىشوند تا در حوض كوثر بر من وارد شوند ، تا زمانى كه به اين دو تمسّك كنيد گمراه نمىشويد » .\r\n\r\n\r\n","description":"","footnote":"\r\n( 1 ) - احزاب / 33 .\r\n( 2 ) - مستدرك الوسائل ، ج 7 ، ص 254 .\r\n","page_name":" 507 ","page_number":507},
  {"content":"\r\n\r\n2 ) « روايت سفينه » : « قالَ رَسُولُ اللَّهِ صلى الله عليه و آله و سلم : مَثَلُ اهْلِ بَيْتى فيكُمْ كَمَثَلِ سَفينَةِ نُوحٍ مَنْ رَكِبَها نَجا وَ مَنْ تَخَلَّفَ عَنْها غَرِقَ » . « 1 » « اهل بيت من در بين شما مانند كشتى نوح است ، هر كس سوار آن شد نجات يافت و هر كس از آن تخلّف كرد غرق شد » .\r\n3 ) « روايت ائمّهء اثنى عشر » : « قالَ رَسُولُ اللَّهِ صلى الله عليه و آله و سلم : لا يَزالُ الدّينُ قائِماً حَتّى تَقُومُ السَّاعَةُ وَ يَكُونُ عَلَيْكُمْ اثْنى عَشَرَ خَليفَةً كُلُّهُمْ مِنْ قُرَيْشٍ » . « 2 » « تا روز قيامت ، دين اسلام پايدار است و دوازده جانشين براى شما هست كه همهء آنها از قريش هستند » .\r\nروايت اخير همچنين با الفاظ ديگرى ولى با همين محتوا ، به طور متواتر در كتابهاى معتبر اهل تشيّع و اهل سنّت از رسول گرامى صلى الله عليه و آله و سلم نقل شده است ، مانند :\r\n« يَكُونُ بَعْدى اثْنا عَشَرَ خَليفَةً كُلُّهُمْ مِنْ قُرَيْشٍ » . « 3 » « بعد از من دوازده نفر جانشين مىباشند كه همگى از قريش هستند » .\r\n« الْائِمَّةُ بَعْدى اثْنا عَشَرَ كُلُّهُمْ مِنْ قُرَيْشٍ » . « 4 » « امامان بعد از من دوازده نفرند كه همگى از قريش هستند » .\r\n« لا يَزالُ هذَا الدّينُ عَزيزاً مَنيعاً الى اثْنَى عَشَرَ خَليفَة » . « 5 » « پيوسته اين دين غالب و محفوظ است تا زمانى كه دوازده نفر جانشين باشند » .\r\nتواتر اين روايات از جهت محتواى آن بوده و به آن ، تواتر معنوى گفته مىشود ، ولى روايات « ثقلين » و « سفينه » داراى تواتر لفظىاند . مؤلّف كتاب ارجمند « عبقات الانوار » ، روايت ثقلين را با صدها سند معتبر از عالمان شيعى و سنّى نقل كرده و تنها يكصد و هشتاد و هفت سند در خصوص اين روايت از علماء اهل سنّت را در طى دو جلد بيان كرده است .\r\nب ) رواياتى كه مقصود را رساتر و گوياتر از روايات دستهء اوّل بيان كرده است ، اين روايات نيز\r\n\r\n\r\n","description":"","footnote":"\r\n( 1 ) - بحار الانوار ، ج 23 ، ص 123 ، باب 7 ، ح 48 .\r\n( 2 ) - بحار الانوار ، ج 36 ، ص 239 ، باب 41 ، ح 38 .\r\n( 3 ) - الخصال ، ج 2 ، ص 472 .\r\n( 4 ) - كفاية الاثر ، ص 27 .\r\n( 5 ) - كشف الغمّة ، ج 1 ، ص 57 .\r\n","page_name":" 508 ","page_number":508},
  {"content":"\r\n\r\nبه تواتر معنوى از پيامبر گرامى صلى الله عليه و آله و سلم در كتابهاى معتبر شيعه و سنّى نقل شده است . ار باب نمونه دو روايت را در ذيل مىآوريم :\r\n1 ) « قالَ رَسُولُ اللَّهِ صلى الله عليه و آله و سلم : يا حُسَيْنُ انْتَ الْامامُ ، ابْنُ الْامامِ ، اخُو الْامامِ ، تِسْعَةٌ مِنْ وُلْدِكَ ائِمَّةٌ ابْرارٌ » . « 1 » « اى حسين تو امام ، فرزند امام ، برادر امام هستى ، نه نفر امام نيز از فرزندان تو هستند » .\r\nيا هنگامى كه از پيامبر در مورد جانشينان آن حضرت سؤال شد ، فرمود :\r\n2 ) « عَلِىٌّ اخى وَ وَزيرى وَ وَصيى وَ وارِثى وَ خَليفَتى فى امَّتى وَ وَلِىُّ كُلِّ مُؤْمِنٍ بَعْدى ، وَ احَدَ عَشَرَ اماماً مِنْ وُلْدِهِ ، الْحَسَنُ ثُمَّ الْحُسَيْنُ ثُمَّ تِسْعَةٌ مِنْ وُلْدِ الْحُسَيْنِ واحِدٌ بَعْدَ واحِدٍ ، الْقُرانُ مَعَهُمْ وَ هُمْ مَعَ الْقُرانِ لا يُفارِقُونَهُ حَتّى يَرِدُوا عَلَىَّ الْحَوضَ » . « 2 » « على برادر و ياور و وصىّ و وارث و جانشين من در امّت من است او و يازده نفر از فرزندانش ولىّ و سرپرست هر مؤمنى بعد از من هستند ، حسن و سپس حسين ، سپس نه نفر از فرزندان حسين يكى پس از ديگرى جانشين من هستند قرآن با ايشان است و ايشان با قرآن هستند ، ايشان قرآن را رها نمىكنند تا همگى در حوض كوثر بر من وارد شوند » .\r\nج ) رواياتى كه روشن و بدون ابهام ، امامان را تعيين مىكند و نام آنان را يكى پس از ديگرى به وضوح بر مىشمارد . اين روايات نيز به تواتر معنوى در كتابهاى شيعه و سنّى نقل شده است .\r\nمانند سه روايت ذيل :\r\n1 ) « قالَ رَسُولُ اللَّهِ صلى الله عليه و آله و سلم فى تَفْسيرِ « اولِى الْامْرِ » فى قَولِهِ تَعالى « يا ايُّهَا الَّذينَ امَنُوا اطيعُوا اللَّهَ وَ اطيعُوا الرَّسُولَ وَ اولِى الْامْرِ مِنْكُمْ » اذا سَأَلَ جابِرُ بْنُ عَبْدِاللَّهِ الْانْصارى عَنْهُمْ : هُمْ خُلَفائى يا جابِر وَ ائِمَّةُ الْمُسْلِمينَ بَعْدى اوَّلُهُمْ عَلِىُ بْنُ ابيطالِب ثُمَّ الْحَسَنُ ثُمَّ الْحُسَيْنُ ثُمَّ عَلِىُّ بْنُ الْحُسَيْنِ ثُمَّ مُحَمَّدُ بْنُ عَلىٍّ الْمَعْرُوفُ فِى\r\n\r\n\r\n","description":"","footnote":"\r\n( 1 ) - بحار الانوار ، ج 36 ، ص 291 ، باب 41 ، ح 116 .\r\n( 2 ) - بحار الانوار ، ج 33 ، ص 148 ، باب 16 ، ح 421 .\r\n","page_name":" 509 ","page_number":509},
  {"content":"\r\n\r\nالتَوراةِ بِالْباقِرِ وَ سَتُدْرِكُهُ يا جابِر فَاذا لَقيتَهُ فَأَقْرِئْهُ مِنّى السَّلام ثُمَّ الصَّادِقُ جَعْفَرُ بْنُ مُحَمَّدٍ ثُمَّ مُوسَى بْنُ جَعْفَرٍ ثُمَّ عَلِىُّ بْنُ مُوسى ثُمَّ مُحَمَّدُ بْنُ عَلىٍّ ثُمَّ عَلِىُّ بْنُ مُحَمَّدٍ ثُمَّ الْحَسَنُ بْنُ عَلىٍّ ثُمَّ سَميى وَ كَنيى حُجَّةُ اللَّهِ فى ارْضِه وَ بَقِيَّتُهُ فى عِبادِهِ ابْنُ الْحَسَنِ بْنِ عَلِىٍّ ، ذاكَ الَّذى يَفْتَحُ اللَّهُ - تَعالى ذِكْرُهُ - عَلى يَدَيْهِ مَشارِقَ الْارْضِ وَ مَغارِبَها ، ذاكَ الَّذى يَغيبُ عَنْ شيعَتِه وَ اولِيائِه غَيْبَةً لايَثْبُتُ فيها عَلَى الْقَولِ بِامامَتِهِ الّا مَنِ امْتَحَنَ اللَّهُ قَلْبَهُ لِلْايمانِ » . « 1 » « پيامبر اكرم صلى الله عليه و آله و سلم درباره « اولى الامر » در پاسخ به سؤال جابربن عبداللَّه انصارى كه سؤال كرد اولى الامر چه كسانى هستند ، فرمود : آنها جانشينان من و امامان مسلمانان بعد از من هستند ، اوّل آنها على بن ابيطالب ، سپس حسن ، سپس حسين ، سپس على بن حسين ، سپس محمّد بن على كه در تورات به باقر معروف است و اى جابر تو او را درك مىكنى ، هنگامى كه او را ملاقات كردى سلام مرا به او برسان ، سپس جعفر بن محمّد صادق ، سپس موسى بن جعفر ، سپس على بن موسى ، سپس محمّد بن على ، سپس على بن محمد ، سپس حسن بن على ، سپس هم نام و كنيه‌ام حجّت خدا در زمين و ذخيرهء خدا در بين بندگان خدا ، فرزند حسن بن على ، اوست كسى كه خدا شرق و غرب زمين را به دست او فتح مىكند ، اوست كسى كه از شيعيان و دوستانش غايب مىشود ، غايب شدنى كه بر امامتش ثابت نمىماند مگر كسى كه خداوند قلب او را براى ايمان امتحان كرده باشد » .\r\n2 ) « قالَ رَسُولُ اللَّهِ صلى الله عليه و آله و سلم لِعَلىٍّ عليه السلام فى تَفْسيرِ آيَةِ التَّطْهيرِ : يا عَلِىُّ هذِهِ الْايَةُ نَزَلَتْ فيكَ وَ فى سِبْطَىَّ وَ الْائِمَّةِ مِنْ وُلْدِكَ ، فَقُلْتُ : يا رَسُولَ اللَّهِ ، وَ كَمِ الْائِمَّةُ بَعْدَكَ ، قالَ : انْتَ يا عَلِىٌّ ثُمَّ ابْناكَ الْحَسَنُ وَ الْحُسَيْنُ وَ بَعْدَ الْحُسَيْنِ عَلِىٌّ ابْنُهُ ، وَ بَعْدَ عَلِىٍّ مُحَمَّدٌ ابْنُهُ ، وَ بَعْدَ مُحَمَّدٍّ جَعْفَرٌ ابْنُهُ ، وَ بَعْدَ جَعْفَرٍ مُوسى ابْنُهُ ، وَ بَعْدَ مُوسى عَلِىٌّ ابْنُهُ ، وَ بَعْدَ عَلِىٍّ مُحَمَّدٌ ابْنُهُ ، وَ بَعْدَ مُحَمَّدٍ عَلِىٌّ ابْنُهُ ، وَ بَعْدَ عَلِىٍّ الْحَسَنُ ابْنُهُ وَ الْحُجَّةُ مِنْ وُلْدِ الْحَسَنِ ، هكَذا وَجَدْتُ اسامِيَهُمْ مَكْتُوبَةً عَلى ساقِ الْعَرْشِ ،\r\n\r\n\r\n","description":"","footnote":"\r\n( 1 ) - بحار الانوار ، ج 36 ، ص 249 ، باب 41 ، ح 67 .\r\n","page_name":" 510 ","page_number":510},
  {"content":"\r\n\r\nفَسَأَلْتُ اللَّهَ تَعالى عَنْ ذلِكَ ، فَقالَ : يا مُحَمَّد هُمُ الْائِمَّةُ بَعْدَكَ مُطَهَّرُونَ مَعْصُومُونَ ، وَ اعْدائُهُمْ مَلْعُونُونَ » . « 1 » « پيامبر صلى الله عليه و آله و سلم دربارهء آيهء تطهير به حضرت على عليه السلام فرمود : اى على اين آيه دربارهء تو و دو فرزندم و امامان از نسل تو نازل شده است ، ( حضرت على عليه السلام مىفرمايد : ) عرض كردم : اى پيامبر خدا ، چند نفر امام بعد از شما هستند ؟\r\nفرمود : اى على ، تو سپس دو فرزندت حسن و حسين و بعد از حسين فرزندش على ، و بعد از على فرزندش محمّد و بعد از محمّد فرزندش جعفر و بعد از جعفر فرزندش موسى و بعد از موسى فرزندش على و بعد از على فرزندش محمّد و بعد از محمّد فرزندش على و بعد از على فرزندش حسن و حجّت فرزند حسن ، اين گونه نامهاى ايشان بر ساق عرش نوشته بود ، از خدا دربارهء اين نامها سؤال كردم ، خداوند فرمود : اى محمّد اينها امامان بعد از تو هستند ، پاك و معصومند و دشمنان آنها ملعون هستند » .\r\n3 ) « قالَ رَسُولُ اللَّهِ صلى الله عليه و آله و سلم لِلْحُسَيْنِ عليه السلام : يَخْرُجُ مِنْ صُلْبِكَ تِسْعَةُ ائِمَّةٍ مِنْهُمْ مَهْدِىُّ هذِهِ الْامَّة ، فَاذَا اسْتُشْهِدَ ابُوكَ فَاْلحَسَنُ بَعْدَهُ ، فَاذا سُمَّ الْحَسَنُ فَانْتَ ، فَاذا اسْتُشْهِدْتَ فَعَلِىٌّ ابْنُكَ ، فَاذا مَضى عَلِىٌّ فَمُحَمَّدٌ ابْنُهُ ، فَاذا مَضى مُحَمَّدٌ فَجَعْفَرٌ ابْنُهُ ، فَاذا مَضى جَعْفَرٌ فَمُوسى ابْنُهُ ، فَاذا مَضى مُوسى فَعَلِىٌّ ابْنُهُ فَاذا مَضى عَلِىٌّ فَمُحَمَّدٌ ابْنُهُ ، فَاذا مَضى مُحَمَّدٌ فَعَلِىٌّ ابْنُهُ ، فَاذا مَضى عَلِىٌّ فَالْحَسَنُ ابْنُهُ ، ثُمَّ الْحُجَّةُ بَعْدَ الْحَسَنِ ، يَمْلَأُ الْارْضَ قِسْطاً وَ عَدْلًا كَما مُلِئَتْ ظُلْماً وَ جَوراً » . « 2 » « پيامبر صلى الله عليه و آله و سلم به امام حسين عليه السلام فرمود : از نسل تو نه امام هستند كه « مهدى » اين امّت نيز از ايشان است ، هنگامى كه پدرت شهيد شد حسن ، و هنگامى كه حسن مسموم شد تو و بعد از شهادت تو فرزندت على ، و هنگامى كه على از دنيا رفت فرزندش محمّد ، و هنگامى كه محمّد از دنيا رفت فرزندش جعفر ، و هنگامى كه جعفر از دنيا رفت فرزندش موسى ، و هنگامى كه موسى از دنيا رفت فرزندش على ، و هنگامى كه على از دنيا رفت فرزندش محمد ، و\r\n\r\n\r\n","description":"","footnote":"\r\n( 1 ) - كفاية الاثر ، ص 155 .\r\n( 2 ) - بحار الانوار ، ج 36 ، ص 306 ، باب 41 ، ح 145 .\r\n","page_name":" 511 ","page_number":511},
  {"content":"\r\n\r\nهنگامى كه محمّد از دنيا رفت فرزندش على ، و هنگامى كه على از دنيا رفت فرزندش حسن ، و سپس حجّت زمين را از عدل پر مىكند همانگونه كه از ظلم پر شده است » .\r\n\r\nفصل بيستم : امامت و ولايت اميرالمؤمنين على بن ابيطالب عليه السلام\r\nدر خصوص ولايت و خلافت بلافصل اميرالمؤمنين على بن ابيطالب عليه السلام بيش از هزار دليل آورده شده و عالمان بزرگ شيعه و سنّى در اين باره كتابها نوشته‌اند ، كتابهايى مانند : عبقات الانوار ، المراجعات ، الغدير ، احقاق الحقّ از عالمان برجستهء شيعه ، و ينابيع الموّدة ، فصول المهمّة و شرح نهج البلاغهء ابن ابى الحديد از عالمان بزرگ اهل سنّت ، ما از بين اين دليلها به سه دليل اشاره مىكنيم :\r\nدليل اوّل : اميرالمؤمنين عليه السلام از هر نظر مخصوصاً از نظر علمى بر همگان مقدّم است و اگر غير از آيهء مباهله - كه اميرالمؤمنين عليه السلام در آن ، « نَفْس پيامبر گرامى » صلى الله عليه و آله و سلم ناميده شده است - نشان ديگرى براى افضل بودن حضرت على عليه السلام نبود ، همين آيه كافى بود كه او افضل خلق خدا دانسته شود :\r\n« فَمَنْ حاجَّكَ فيهِ مِنْ بَعْدِ ما جائَكَ مِنَ الْعِلْمِ فَقُلْ تَعالَوا نَدْعُ ابْنائَنا وَ ابْنائَكُمْ وَ نِسائَنا وَ نِسائَكُمْ وَ انْفُسَنا وَ انْفُسَكُمْ ثُمَّ نَبْتَهِلْ فَنَجْعَلْ لَعْنَةَ اللَّهِ عَلَى الْكاذِبينَ » . « 1 » « هر گاه بعد از علم و دانشى كه به تو رسيده ، كسانى با تو به ستيز برخيزند ، به آنها بگو بياييد ما فرزندان خود را دعوت كنيم شما هم فرزندان خود را ، ما زنان خويش را دعوت كنيم شما هم زنان خود را ، ما از نفوس خود دعوت كنيم ، شما هم از نفوس خود ، آنگاه مباهله كنيم و لعنت خدا را بر دروغ گويان قرار دهيم » .\r\nو از نظر عقلى ، بديهى است كه هر كس افضل است بايد مقدّم باشد ، بويژه در امر مهمّى چون خلافت و ولايت و اگر براى اين قاعدهء كلّى ، غير از « آيهء أَحَقّيّت » دليلى نداشتيم ، كافى بود كه بدانيم از نظر قرآن شريف و عقل ، اميرالمؤمنين عليه السلام خليفهء بلافصل پيامبر گرامى صلى الله عليه و آله و سلم است :\r\n\r\n\r\n","description":"","footnote":"\r\n( 1 ) - آل عمران / 61 .\r\n","page_name":" 512 ","page_number":512},
  {"content":"\r\n\r\n « افَمَنْ يَهْدى الَى الْحَقِّ احَقُّ انْ يُتَّبَعَ امَّنْ لا يَهِدّى الَّا انْ يُهْدى فَما لَكُمْ كَيْفَ تَحْكُمُونَ » .  « 1 » « آيا كسى كه هدايت به سوى حقّ مىكند براى پيروى شايسته‌تر است يا آن كسى كه خود هدايت نمىشود مگر آنكه هدايتش كنند ؟ شما را چه مىشود ، چگونه داورى مىكنيد » .\r\nدليل دوّم : پيامبر گرامى صلى الله عليه و آله و سلم به اقرار شيعه و سنّى طبق روايات متواتر ، هر كجا فرصتى به دست مىآوردند خلافت اميرالمؤمنين عليه السلام را گوشزد مىكردند .\r\nبه طور متواتر از شيعه و سنّى نقل شده است كه وقتى آيهء :\r\n « وَ انْذِرْ عَشيرَتَكَ الْاقْرَبينَ » .  « 2 » « خويشاوندان نزديك را هشدار ده » .\r\nنازل شد ، پيامبر گرامى صلى الله عليه و آله و سلم سران قوم خود را فرا خواندند و دعوت خويش را آغاز فرمودند و در همان جلسه كه در حقيقت ، اوّلين دعوت رسمى پيامبر گرامى صلى الله عليه و آله و سلم بود اميرالمؤمنين عليه السلام را به طور علنى به خلافت منصوب كرده و فرمودند :\r\n« انَّ هذا اخى وَ وَصيىِ وَ وَزيرى وَ خَليفَتى فيكُمْ » . « 3 » « بدرستى كه او ( على ) برادر و وصى و ياور و جانشين من است در بين شما » .\r\nبعد از آن نيز در خِلال هر فرصتى ، خلافت آن حضرت را به صراحت يادآورى مىفرمودند . « 4 » پيامبر گرامى صلى الله عليه و آله و سلم همچنين بارها به حديث منزلت كه تواتر لفظى دارد اشاره كرده و به اميرالمؤمنين عليه السلام فرمودند :\r\n« انْتَ مِنّى بِمَنْزِلَةِ هارُونَ مِنْ مُوسى الّا أَنَّهُ لا نَبِىَّ بَعْدى » . « 5 » « تو نسبت به من مانند هارون هستى نسبت به موسى ، مگر اينكه بعد از من پيامبرى نخواهد آمد » .\r\n\r\n\r\n","description":"","footnote":"\r\n( 1 ) - يونس / 35 .\r\n( 2 ) - شعراء / 214 .\r\n( 3 ) - بحار الانوار ، ج 18 ، ص 191 ، ح 27 .\r\n( 4 ) - بحار الانوار ، ج 22 ، ص 497 ، باب 1 ، ح 44 .\r\n( 5 ) - بحار الانوار ، ج 26 ، ص 3 ، باب 14 ، ح 1 .\r\n","page_name":" 513 ","page_number":513},
  {"content":"\r\n\r\nنظير اين روايات در كتابهاى معتبر شيعه و سنّى به تواتر ديده مىشود . « 1 » براى اهل انصاف و معرفت اين گونه روايات قابل توجيه بر امر ديگر نيست و به خوبى بر خلافت بلافصل اميرالمؤمنين على عليه السلام دلالت دارد و اگر توجيه نيز بشود ، توجيه كننده مىداند كه توجيه غلطى است و از لجاجت و عناد سرچشمه مىگيرد .\r\nجريان غدير خم نيز به تواتر از سوى بيش از پانصد نفر از عالمان بزرگ شيعه و سنّى نقل شده است . بهترين كتابهايى كه دربارهء اين ماجرا سخن گفته‌اند ، كتاب شريف « عبقات الانوار » و كتاب ارزشمند « الغدير » است . « 2 » جريان غدير خم به اختصار چنين است : پيامبر گرامى صلى الله عليه و آله و سلم هنگام مراجعت از حَجَّة الوداع « آخرين مرتبه‌اى كه به حجّ مشرّف شدند » در محلّى به نام غدير خم توقّف كرده و دستور فرمودند تا پيش رفتگان بازگردند و صبر نمودند تا كسانى كه نيامده‌اند به محل غدير خم برسند و بعد از گرد آمدن بيش از صد هزار نفر در آن بيابان فرمودند : بايد پيامى از خداوند را به مردم برسانم ، و در غير اين صورت ، هيچ كارى نكرده‌ام ، سپس اين آيه را قرائت فرمودند ، اين آيه ابتدا در مكّه و سپس در غدير خم نازل شد :\r\n « يا ايُّهَا الرَّسُولُ بَلِّغْ ما انْزِلَ الَيْكَ مِنْ رَبِّكَ وَ انْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ » .  « 3 » « اى پيامبر آنچه را از طرف پروردگارت بر تو نازل شده است ( به مردم ) برسان و اگر ( چنين ) نكنى رسالت او را انجام نداده‌اى ، خداوند تو را از ( گزند ) مردم حفظ مىكند » .\r\nآنگاه نماز ظهر را خواندند و بر فراز يك بلندى رفته و به مردم فرمودند :\r\n« من به زودى از ميان شما خواهم رفت »\r\nسپس حديث ثقلين را خواندند ، آنگاه فرمودند :\r\n\r\n\r\n","description":"","footnote":"\r\n( 1 ) - ر . ك : الكافى ، ج 8 ، ص 107 ؛ الامالى الصّدوق ، ص 174 ؛ صحيح مسلم ، ج 4 ، ص 1870 ؛ فضائل الصحابة ، ج 2 ، ص 633 ؛ سنن الترمذى ، ج 5 ، ص 641 و . . .\r\n( 2 ) - ر . ك : عبدالحسين الامينى ، موسوعة الغدير فى الكتاب و السنّة و الادب ، ج 2 ، صص 527 - 510 .\r\n( 3 ) - مائده / 67 .\r\n","page_name":" 514 ","page_number":514},
  {"content":"\r\n\r\n« أَلَسْتُ اوْلى بِكُمْ مِنْ أَنْفُسِكُمْ » ؟ « 1 » « آيا من اولى به شما نيستم از خودتان » ؟\r\nمعناى اين سخن اين است كه آيا من بر شما حكومت ندارم ؟ زيرا حكومت در اسلام كه از طرف خداى متعال به حاكم داده مىشود به اين معنى است كه خواست خدا در مال و جان و اولاد و همهء متصرّفات ، بر خواست ديگران مقدّم است ، چنان كه قرآن شريف مىفرمايد :\r\n « وَ ما كانَ لِمُؤْمِنٍ وَ لا مُؤْمِنَةٍ اذا قَضَى اللَّهُ وَ رَسُولُهُ امْرَاً انْ يَكُونَ لَهُمُ الْخِيَرَةُ مِنْ امْرِهِمْ » .  « 2 » « هيچ مرد و زن با ايمانى حقّ ندارد هنگامى كه خدا و پيامبرش امرى را لازم بدانند ، اختيارى ( در برابر فرمان خدا ) داشته باشد » .\r\nپس از سئوال پيامبر صلى الله عليه و آله و سلم ، همه گفتند : آرى ، شما بر ما حكومت داريد و اولى هستيد ، آنگاه پيامبر صلى الله عليه و آله و سلم ، اميرالمؤمنين عليه السلام را بر سر دست بلند كرده و فرمودند :\r\n« مَنْ كُنْتُ مَولاهُ فَهذا عَلِىٌّ مَولاهُ » . « هر كسى من مولاى او هستم اين على مولاى اوست » .\r\nو اين جمله را سه مرتبه تكرار كردند سپس فرمودند :\r\n« اللَّهُمَّ والِ مَنْ والاهُ وَ عادِ مَنْ عاداهُ وَ انْصُرْ مَنْ نَصَرَهُ وَ اخْذُلْ مَنْ خَذَلَهُ وَ ادِرِ الْحَقَّ مَعَهُ حَيْثُ دارَ الا فَلْيُبْلِغُ الشَّاهِدُ الْغائِبَ » . « خداوندا ! دوست بدار آن كس كه على عليه السلام را دوست مىدارد و دشمنى فرما با آن كس كه با على عليه السلام دشمنى مىورزد و يارى فرما آن كس كه او را يارى مىدهد و خوار فرما آنكه را كه او را خوار مىكند . و او را محور حقّ قرار ده . آگاه باشيد كه بايد شاهدان و حاضران ، سخن مرا به غائبان از اين جمع برسانند » .\r\nهمهء مردم با اميرالمؤمنين عليه السلام بيعت كردند . اوّلين كسانى كه با جملهء « بَخٍّ بَخٍّ لَكَ يا عَلى اصْبَحْتَ مَولاى وَ مَولى كُلِّ مُؤْمِنٍ وَ مُؤْمِنَةٍ » « 3 » با حضرت على عليه السلام بيعت نمودند عمر ، ابوبكر ،\r\n\r\n\r\n","description":"","footnote":"\r\n( 1 ) - بحار الانوار ج 21 ، ص 387 .\r\n( 2 ) - احزاب / 36 .\r\n( 3 ) - بحار الانوار ، ج 21 ، ص 388 : مبارك باد ، مبارك باد بر تو اى على ، تو اينك مولاى من و مولاى هر مرد و زن باايمان گرديدى .\r\n","page_name":" 515 ","page_number":515},
  {"content":"\r\n\r\nعثمان ، طلحه ، زبير و . . . . بودند . سپس اين آيهء شريفه نازل شد :\r\n « الْيَومَ يَئِسَ الَّذينَ كَفَروُا مِنْ دينِكُمْ فَلا تَخْشَوهُمْ وَ اخْشَونِ الْيَومَ اكْمَلْتُ لَكُمْ دينَكُمْ وَ اتْمَمْتُ عَلَيْكُمْ نِعْمَتى وَ رَضيتُ لَكُمُ الْاسْلامَ ديناً » .  « 1 » « امروز كافران از ( زوال ) دين شما مأيوس شدند ، بنابراين از آنها نترسيد و از من بترسيد امروز دين شما را برايتان كامل كردم و نعمت خود را بر شما تمام نمودم و اسلام را براى شما ( به عنوان ) آيينى برگزيدم » .\r\nدلالت همهء روايات مخصوصاً روايت غدير براى اثبات ولايت اميرالمؤمنين عليه السلام بسيار روشن است .\r\nدليل سوّم : در قرآن شريف آياتى در شأن اميرالمؤمنين عليه السلام وارد شده است . بهترين و يا لااقلّ از بهترين آيات در اين باره ، « آيهء ولايت » است :\r\n « انَّما وَلِيُّكُمُ اللَّهُ وَ رَسُولُهُ وَ الَّذينَ امَنُوا الَّذينَ يُقيمُونَ الصَّلوةَ وَ يُؤْتُونَ الزَّكوةَ وَ هُمْ راكِعُونَ » .  « 2 » « سرپرست و ولىّ شما تنها خداست و پيامبر او و آنها كه ايمان آورده‌اند ، همانها كه نماز را بر پا مىدارند ، و در حال ركوع زكات مىدهند » .\r\nشكّى نيست كه اين آيهء شريفه در شأن اميرالمؤمنين عليه السلام و در موقعى كه انگشترى خود را در نماز و هنگام ركوع به فقير اعطاء فرمودند ، نازل شده است ، زيرا علاوه بر اتّفاق شيعه ، مرحوم علّامهء امينى در الغدير آورده است كه بيش از بيست نفر از عالمان بزرگ اهل سنّت و هر يك از طرق متعدّد و مختلف نقل كرده‌اند كه اين آيهء شريفه در شأن اميرالمؤمنين على عليه السلام هنگامى كه آن حضرت انگشترى خود را در ركوع به فقير دادند ، نازل شده است « 3 » و حتّى برخى از عالمان بزرگ اهل سنّت با آنكه داراى تعصّب خاصّى در اعتقادات خود هستند ولى گفته‌اند كه مفسّرين اجماع كرده‌اند اين آيهء شريفه در شأن امام على بن ابيطالب عليه السلام نازل شده است .\r\nهمچنانكه شكّى نيست كه مراد از « ولايت » در اين آيهء شريفه ، دست كم ، ولايت تشريعى است ، يعنى حكومت الهيّه بر مردم ، ولى اينكه گفته شود مراد از ولايت ، « محبّت » يا « نصرت » يا مفاهيمى نظير اينهاست ، علاوه بر اينكه ، چنين آرايى ، بازى كردن با الفاظ بلكه با وجدان و\r\n\r\n\r\n","description":"","footnote":"\r\n( 1 ) - مائده / 3 .\r\n( 2 ) - مائده / 55 .\r\n( 3 ) - الغدير ، ج 2 ، ص 52 .\r\n","page_name":" 516 ","page_number":516},
  {"content":"\r\n\r\nانديشه و شعور است ، با كلمهء « انّما » در ابتداء آيهء شريفه منافات دارد . آنچه با نظر دقيق به آيهء شريفه استفاده مىشود ، اين است كه خداى متعال ولايت تكوينى و ولايت تشريعى خود را كه به طور ذاتى و استقلالى داراست ، به طور تبعى و غير ذاتى به پيامبر گرامى صلى الله عليه و آله و سلم و اميرالمؤمنين عليه السلام عنايت فرموده است .\r\nدر اينجا لازم است تذكرى داده شود و آن اينكه شيعه و سنّى بايد توجّه كنند كه اهميّت دادن خداى متعال و رسول گرامى صلى الله عليه و آله و سلم به ولايت اهل بيت عليهم السلام مخصوصاً ولايت اميرالمؤمنين عليه السلام چيزى نيست كه قابل انكار باشد . انكار يا توجيه اين امر در حقيقت نفى عقل و بازى با الفاظ است و جز لجاج و عناد و تقليد از گذشتگان منشأ ديگرى ندارد .\r\n « انَّا وَجَدْنا ابائَنا عَلى امَّةٍ وَ انَّا عَلى اثارِهِمْ مُقْتَدُونَ » .  « 1 » « ما پدران خود را بر آيينى يافتيم و به آثار آنان اقتدا مىكنيم » .\r\nعقل چگونه مىتواند قبول كند كه خداى متعال امر ولايت را - كه بالاتر از هر چيزى است - در قرآن شريف كه عرصهء بيان همهء امور مهمّ است ، ذكر نفرمايد ؟ و يا رسول اللَّه صلى الله عليه و آله و سلم كه مبيّن قرآن شريف است آن را بيان نفرمايد ؟\r\n « وَ نَزَّلْنا عَلَيْكَ الْكِتابَ تِبْياناً لِكُلِّ شَىءٍ » .  « 2 » « و ما اين كتاب را بر تو نازل كرديم كه بيانگر همه چيز است » .\r\n « وَ انْزَلْنا الَيْكَ الذِّكْرَ لِتُبَيِّنَ لِلنَّاسِ ما نُزِّلَ الَيْهِمْ » .  « 3 » « و ما اين ذكر ( قرآن ) را بر تو نازل كرديم تا آنچه به سوى مردم نازل شده است براى آنها روشن سازى » .\r\nپيامبر اسلام صلى الله عليه و آله و سلم نيز از بيان آنچه مربوط به سعادت جامعهء اسلامى بود كوتاهى نفرمودند ، همانگونه كه در حجّة الوداع فرمودند :\r\n« ما مِنْ شَىْءٍ يُقَرِّبُكُمْ مِنَ الْجَنَّةِ وَ يُباعِدُكُمْ مِنَ النَّارِ الّا وَ قَدْ امَرْتُكُمْ بِهِ وَ ما مِنْ شَىْءٍ يُقَرِّبُكُمْ مِنَ النَّارِ وَ يُباعِدُكُمْ مِنَ الْجَنَّةِ الّا وَ قَدْ نَهَيْتُكُمْ عَنْهُ » . « 4 » « هيچ چيزى نيست كه شما را به بهشت نزديك و از آتش دور كند ، مگر آنكه\r\n\r\n\r\n","description":"","footnote":"\r\n( 1 ) - زخرف / 23 .\r\n( 2 ) - نحل / 89 .\r\n( 3 ) - نحل / 44 .\r\n( 4 ) - الكافى ، ج 2 ، ص 74 .\r\n","page_name":" 517 ","page_number":517},
  {"content":"\r\n\r\nشما را به آن چيز امر كردم و هيچ چيزى نيست كه شما را به آتش نزديك و از بهشت دور كند ، مگر آنكه شما را از آن باز داشتم » .\r\nآيا مىتوان اين خلاف حكمت را به خداى متعال و رسول گرامى صلى الله عليه و آله و سلم نسبت داد كه مردم در سفر ، براى مقاصد جزيى - چه رسد در وقت مرگ - براى خود جانشين معيّن مىكنند ، يا براى صغار خود در هنگام سفر - چه رسد در وقت مرگ - وصىّ مىگمارند ، مخصوصاً اگر آن امور يا صغار را در معرض خطر يا فساد ببينند و اگر در اين باره كوتاهى كنند همه آنان را مذمّت مىكنند . ولى خداى متعال و رسول گرامى صلى الله عليه و آله و سلم در امر خطير خلافت با آن همه خطرها كه در اواخر عمر پيامبر گرامى صلى الله عليه و آله و سلم بود كوتاهى كرده‌اند ؟ خطرهايى نظير هجوم استكبار جهانى آن روز مانند روم و ايران ، و بالاتر از آن هجوم منافقان كه با كمال صراحت مىگفتند ما منتظر مرگ كسى هستيم كه اولاد ندارد و نيز خطر كارشكنيهاى يهود و مشركانى كه قلباً ايمان نياورده بودند و در پى فرصتى براى آسيب رساندن به اسلام بودند . چگونه مىتوان گفت خداى متعال و رسول گرامى او براى رفع اين خطرها كارى نكردند ؟ قرآن شريف در آيهء « اكمال » به همين امر مهمّ گوشزد مىكند :\r\n « الْيَومَ يَئِسَ الَّذينَ كَفَرُوا مِنْ دينِكُمْ فَلا تَخْشَوهُمْ وَ اخْشَونِ » .  « 1 » « امروز كافران از ( زوال ) دين شما مأيوس شدند ، بنابراين از آنها نترسيد و از من بترسيد » .\r\nقرآن شريف مىفرمايد با روشن شدن امر خلافت و حكومت ، دشمن مأيوس شد ، ديگر از او نترسيد بلكه از اختلاف كه مخالفت با خدا و موجب از بين رفتن اسلام است بترسيد .\r\n\r\nپاسخ برخى از شبهات در مورد امامت اميرالمؤمنين عليه السلام :\r\nشبهه اوّل : واگذارى امر ولايت و تعيين ولىّ به رأى مردم :\r\nاز آنچه تاكنون بيان شد پاسخ اين ادّعاى شبهه انگيز كه گفته شده : نبىّ اكرم صلى الله عليه و آله و سلم ، امر ولايت و تعيين حاكم را به مردم و رأى آنان واگذار فرمودند ، روشن مىشود ، علاوه بر آنكه اين ادّعا با روش و سيرهء آن حضرت و با عقل و درايت ايشان و با حكمت الهى نيز سازگار نيست .\r\n\r\n\r\n","description":"","footnote":"\r\n( 1 ) - مائده / 3 .\r\n","page_name":" 518 ","page_number":518},
  {"content":"\r\n\r\nشبهه دوّم : شخصى بودن و غير وحيانى بودن نصب اميرالمؤمنين عليه السلام\r\nهمچنين اين شبهه كه گفته‌اند : نصب اميرالمؤمنين عليه السلام در غدير خم به ولايت توسّط پيامبر ، امرى شخصى بود نه برخاسته از وحى الهى ، و چون امّت اسلامى تشخيص داد كه ولايت اهل بيت عليهم السلام ، صلاح اسلام نيست با ابوبكر بيعت كردند و در اثر بيعت مردم ، وى خليفه و ولىّ و حاكم اسلام گرديد ، اين هم ، شبهه‌اى نادرست و ادّعايى بدون دليل است چرا كه اگر چنين احتمالهايى در اسلام مطرح شود بايد گفت كه بنياد اسلام سُست خواهد شد ، زيرا در اين صورت راجع به نماز ، روزه ، خمس ، زكات ، حجّ ، جهاد ، امر به معروف و نهى از منكر ، تولّا و تبرّا نيز اين احتمال مطرح خواهد شد كه پيغمبر اكرم صلى الله عليه و آله و سلم نظرات شخصى خود را فرموده‌اند در حالى كه آن بزرگوار ، هر آنچه فرموده است ، وحى الهى است :\r\n« وَ ما يَنْطِقُ عَنِ الهَوى إِنْ هُوَ إِلّا وَحْىٌ يُوحى » . « 1 » « و هرگز از روى هواى نفس سخن نمىگويد ، سخن او ، هيچ چيز ، غير از وحى خداوند كه بر او نازل مىشود نيست » .\r\nو نصب خلافت و ولايت ، بدون ترديد ، از فروع دين ، مهمتر و بالاتر است ، امام باقر عليه السلام فرمود :\r\n« بُنِىَ الْاسْلامُ عَلى خَمْسٍ ، عَلَى الصَّلاةِ وَ الزَّكاةِ وَ الصَّومِ وَ الْحَجِّ وَ الْوِلايَةِ وَ لَمْ يُنادَ بِشَىْءٍ كَما نُودِىَ بِالْوِلايَةِ » . « 2 » « اسلام بر پنج چيز بنا شده است ، نماز و زكات و روزه و حجّ و ولايت ، و به ( سوى ) هيچ كدام ( از اينها ) دعوت نشده ، آنگونه كه به ( سوى ) ولايت فراخوانده شده است » .\r\nشبهه سوّم : عدم وجود نام اميرالمؤمنين و فرزندانشان عليهم السلام در قرآن شريف :\r\nشبهه ديگرى مطرح شده است كه اگر امر ولايت از اهميّت بسيارى برخوردار است و اگر امامت حضرت امام على عليه السلام و فرزندانشان قطعى است ، چرا خداى متعال نام اميرالمؤمنين و ساير امامان عليهم السلام را در قرآن شريف نياورده است ؟ آيا حكمت الهى اقتضا نداشت كه براى رفع\r\n\r\n\r\n","description":"","footnote":"\r\n( 1 ) - نجم / 3 - 4 .\r\n( 2 ) - الكافى ، ج 2 ، ص 18 .\r\n","page_name":" 519 ","page_number":519},
  {"content":"\r\n\r\nهميشگى نزاع از ميان امّت اسلامى نام وصىّ پيامبر و ساير امامان را در قرآن كريم بياورد ؟ اينكه نام ايشان در قرآن كريم نيامده است دليلى است بر اينكه امر خلافت به امّت اسلامى واگذار شده است .\r\nدر پاسخ به اين شبهه ، سه جواب را مطرح مىكنيم :\r\nجواب اوّل ) در قرآن شريف اگر چه نام على بن ابيطالب عليه السلام به صراحت نيامده است لكن چنان كه گفتيم ، از آن بزرگوار ، در موارد متعدّد سخن گفته شده است و اين ماييم كه بايد با تدّبر و دقّت ، آن را بيابيم .\r\nتوضيح مطلب چنين است كه قرآن شريف مثلًا فرموده است :\r\n « انَّما وَلِيُّكُمُ اللَّهُ وَ رَسُولُهُ وَ الَّذينَ امَنُوا الَّذينَ يُقيمُونَ الصَّلوةَ وَ يُؤْتُونَ الزَّكوةَ وَ هُمْ راكِعُونَ » .  « 1 » « سرپرست و ولىّ شما تنها خداست و پيامبر او و آنها كه ايمان آورده‌اند ، همانها كه نماز را بر پا مىدارند و در حال ركوع زكات مىدهند » .\r\nتدبّر در اين آيهء شريفه اقتضا مىكند كه مصداق آيه را بيابيم . تفحّص در تاريخ معلوم مىكند كه مراد از آيهء شريفه ، على بن ابيطالب عليه السلام است . به عبارت ديگر قرآن كريم تنها عناوين كلّى را بيان مىكند و به جزئيات نمىپردازد و امّت اسلامى بايد با تفحّص و تدبّر مصاديق اين عناوين كلّى را بيابد . دربارهء خلافت و ولايت - چنان كه قبلًا گفته شد - لااقلّ سيصد آيه نازل شده است و ما بايد شأن نزول و مصاديق اين آيات ، چگونگى تطبيق كليّات بر موارد ، و نتايج آن را با تدبّر در قرآن كريم و تفحّص در روايات و تاريخ به دست آوريم . قرآن شريف بر اين تفحّص علمى تأكيد فرموده است :\r\n« افَلا يَتَدَبَّرُونَ الْقُرانَ امْ عَلى قُلُوبٍ اقْفالُها » . « 2 » « آيا قرآن را مورد تدبّر قرار نمىدهيد يا آنكه بر قلبهايتان ، قفل زده شده است » ؟\r\nجواب دوّم ) همهء فروع دين نيز مانند ولايت و خلافت است و قرآن شريف آن را به طور كلّى بيان فرموده است و تعيين موارد آن را به رسول گرامى صلى الله عليه و آله و سلم واگذار كرده است :\r\n\r\n\r\n","description":"","footnote":"\r\n( 1 ) - مائده / 55 .\r\n( 2 ) - محمّد / 24 .\r\n","page_name":" 520 ","page_number":520},
  {"content":"\r\n\r\n « وَ انْزَلْنا الَيْكَ الذِّكْرَ لِتُبَيِّنَ لِلنَّاسِ ما نُزِّلَ الَيْهِمْ » .  « 1 » « و ما اين ذكر ( قرآن ) را بر تو نازل كرديم تا آنچه به سوى مردم نازل شده است براى آنها روشن سازى » .\r\nقرآن دربارهء نماز ، روزه ، خمس ، زكات ، جهاد ، امر به معروف و نهى از منكر ، تولّا و تبرّا نيز به بيان خصوصيّات نپرداخته است و تنها كلّيت وجوب آنها را بيان فرموده است ، مثلًا در قرآن شريف مىخوانيم :\r\n « اقِمِ الصَّلوةَ لِدُلُوكِ الشَّمْسِ الى غَسَقِ اللَّيْلِ وَ قُرانَ الْفَجْرِ » .  « 2 » « نماز را از زوال ( هنگام ظهر ) تا نهايت تاريكى شب بر پا دار و همچنين قرآن فجر ( نماز صبح ) را » .\r\nولى كيفيّت نماز ، ركعات و خصوصيّات آن را پيامبر گرامى صلى الله عليه و آله و سلم - كه مبيّن قرآن شريف است - بايد بيان كند ، و همچنين است آيهء ولايت ، آيهء تطهير ، آيهء تبليغ ، آيهء اولى الامر و . . . كه پيامبر گرامى صلى الله عليه و آله و سلم مصاديق آن را تعيين مىكند .\r\nدر كتاب كافى نقل شده است كه ابو بصير از زبان مردم به امام صادق عليه السلام عرض كرد ، چرا نام اميرالمؤمنين و ديگر امامان عليهم السلام در قرآن شريف نيامده است ؟ ، حضرت صادق عليه السلام ، در پاسخ وى ، همين مطلب را فرمودند . « 3 » جواب سوّم ) از تاريخ و روايات فراوان به دست مىآيد كه مردم آن روز اگر نام اميرالمؤمنين و ساير امامان عليهم السلام را در قرآن شريف مىيافتند ، از روى عناد و از سرِ لجاجت زير بار نمىرفتند و از اطراف پيامبرگرامى صلى الله عليه و آله و سلم متفرّق مىشدند و قطعاً به اسلام ضربهء سختى مىخورد . به عبارت ديگر خداى متعال بر اساس مصلحت اهمّ ، به طور كلّى و عنوانى نه جزيى و مصداقى ، با اشاره و شأن نزول نه با تصريح ، نام اهل بيت عليهم السلام را در قرآن شريف‌آورده است . خداى متعال در « آيهء تبليغ » به همين مطلب اشاره دارد زيرا اوّلًا امر به تبليغ و بيان ولايت مىكند :\r\n « يا ايُّهَا الرَّسُولُ بَلِّغْ ما انْزِلَ الَيْكَ مِنْ رَبِّكَ » .  « 4 » « اى پيامبر آنچه را از طرف پروردگارت بر تو نازل شده است ( به مردم )\r\n\r\n\r\n","description":"","footnote":"\r\n( 1 ) - نحل / 44 .\r\n( 2 ) - اسراء / 78 .\r\n( 3 ) - اصول كافى ، ج 1 ، ص 286 .\r\n( 4 ) - مائده / 67 .\r\n","page_name":" 521 ","page_number":521},
  {"content":"\r\n\r\nبرسان » .\r\nو ثانياً نسبت به جان پيامبر ، پيش نيامدن حادثه ، عدم شورش و . . . . تعهّد كرده و آسوده باش مىدهد :\r\n « وَ اللَّهُ يَعْصِمُكَ مِنَ النَّاسِ » .  « 1 » « و خدا تو را از ( گزند ) مردم حفظ مىكند » .\r\nدر روايات آمده است كه پيامبر گرامى صلى الله عليه و آله و سلم بيم آن داشتند كه مردم مرتدّ شوند و يا ايشان را تكذيب كنند و زير بار تبليغ امر ولايت نروند ، بنابراين ، اين تبليغ براى ايشان مشكل بود و به خداى متعال پناه مىبرند . عبارات بعضى از اين روايات را در اينجا مىآوريم :\r\nالف ) « قالَ الْباقِرُ عليه السلام : . . . . فَامَرَ اللَّهُ تَعالى مُحَمَّداً صلى الله عليه و آله و سلم انْ يُفَسِّرَ لَهُمُ الْوِلايَةَ كَما فَسَّرَ لَهُمُ الصَّلوةَ وَ الزَّكوةَ وَ الصَّومَ وَ الحَجَّ فَلَمَّا اتاهُ ذلِكَ مِنَ اللَّهِ ضاقَ بِذلِكَ صَدْرُ رَسُولِ اللَّهِ صلى الله عليه و آله و سلم وَ تَخَوَّفَ انْ يَرْتَدُّوا عَنْ دينِهِمْ وَ انْ يُكَذِّبُوهُ فَصاقَ صَدْرُهُ وَ راجَعَ رَبَّهُ - عَزَّوَجَلَّ - فَاوحَى اللَّهُ - عَزَّوَجَلَّ - الَيْهِ : يا ايُّهَا الرَّسُولُ بَلِّغْ ما انْزِلَ الَيْكَ مِنْ رَبِّكَ وَ انْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ » . « 2 » « امام باقر عليه السلام فرمود : . . . . خداوند دستور داد به حضرت محمّد صلى الله عليه و آله و سلم كه ولايت را براى مردم تفسير كند همانگونه كه نماز و زكات و روزه و حجّ را براى آنها تفسير كرده است ، پس هنگامى كه اين دستور از جانب خدا رسيد سينهء پيامبر تنگ شد و ترسيد كه مردم از دينشان برگردند و او را تكذيب كنند ، پس به خدا مراجعه كرد ( و راه چاره خواست ) خداوند وحى كرد : اى پيامبر ، آنچه از جانب پروردگارت به تو نازل شده است ابلاغ كن و اگر چنين نكنى رسالت او را انجام نداده‌اى و خدا تو را از ( گزند ) مردم حفظ مىكند » .\r\nب ) « فَقالَ عِنْدَ ذلِكَ - حينَ امَرَ اللَّهُ بِتَبْليغَ الْوِلايَةِ - رَسُولُ اللَّهِ صلى الله عليه و آله و سلم : امَّتى حَديثُوا عَهْد بِالْجاهِلِيَّةِ وِ مَتى اخْبَرْتُهُمْ بِهذا فى ابْنِ عَمّى يَقُولُ قائِلٌ وَ يَقُولُ قائِلٌ . . . . فَنَزَلَتْ : « يا ايُّهَا الرَّسُولُ بَلِّغْ ما انْزِلَ الَيْكَ مِنْ رَبِّكَ وَ انْ لَمْ تَفْعَلْ فَما بَلَّغْتَ\r\n\r\n\r\n","description":"","footnote":"\r\n( 1 ) - مائده / 67 .\r\n( 2 ) - اصول كافى ، ج 1 ، ص 289 ، ح 4 .\r\n","page_name":" 522 ","page_number":522},
  {"content":"\r\n\r\nرِسالَتَةُ وَ اللَّهُ يَعْصِمُكَ مِنَ النَّاسِ انَّ اللَّهَ لايَهْدِى الْقَومَ الْكافِرينَ » . « 1 » « پيامبر ( هنگامى كه مأمور به ابلاغ ولايت شد ) عرض كرد : ( خدايا ) امّت من با دوران جاهليّت فاصله‌اى ندارند و هر گاه مسألهء ولايت پسر عمويم را به آنها بگويم هر كدام چيزى خواهند گفت ، آنگاه اين آيه نازل شد : « اى پيامبر آنچه را از طرف پروردگارت بر تو نازل شده است ( به مردم ) برسان و اگر ( چنين ) نكنى رسالت او را انجام نداده‌اى ، خداوند ترا از ( گزند ) مردم حفظ مىكند ، به درستى كه خداوند قوم كافر را هدايت نمىكند » .\r\nج ) « ثُمَّ انْزَلَ اللَّهُ انْ اعْلِنْ فَضْلَ وَصِيِّكَ فَقالَ رَسُولُ اللَّهِ صلى الله عليه و آله و سلم : رَبِّ انَّ الْعَرَبَ قَومٌ جُفاةٌ لَمْ يَكُنْ فيهِمْ كِتابٌ وَ لَمْ يُبْعَثْ الَيْهِمْ نَبِىٌّ وَ لا يَعْرِفُونَ فَضْلَ الْانْبِياءِ وَ لا شَرَفَهُمْ وَ لا يُؤْمِنُونَ بى انْ انَا اخْبَرْتُهُمْ بِفَضْلِ اهْلِ بَيْتى ، فَقالَ اللَّهُ - جَلَّ ذِكْرُهُ - : « وَ لاتَحْزَنْ عَلَيْهِمْ » « وَ قُلْ سَلامٌ فَسَوفَ يَعْلَمُونَ » فَذَكَرَ مِنْ فَضْلِ وَصِيِّهِ ذِكْراً ، فَوَقَعَ النِّفاقُ فى قُلُوبِهِمْ . . . . وَ لايَزالُ يُخْرِجُ لَهُمْ شَيْئاً مِنْ فَضْلِ وَصِيِّهِ . . . . فَلَمَّا رَجَعَ مِنْ حَجَّةِ الْوِداعِ نَزَلَ جِبْرِئيلُ فَقالَ : « يا ايُّهَا الرَّسُولُ بَلِّغْ ما انْزِلَ الَيْكَ مِنْ رَبِّكَ وَ انْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ الناسِ انَّ اللَّهَ لايَهْدِى الْقَومَ الْكافِرينَ » ، فَنادَى النَّاسَ فَاجْتَمَعُوا . . . . فَقال : مَنْ كُنْتُ مَولاهُ فَهذا عَلِىٌّ مَولاهُ ، . . . . فَوَقَعَتْ حَسْكَةُ النِّفاقِ فى قُلُوبِ الْقَومِ وَ قالُوا ما انْزَلَ اللَّهُ هذا عَلى مُحَمَّدٍ قَطُّ وَ ما يُريدُ الّا انْ يَرْفَعَ ابْنَ عَمِّهِ » . « 2 » « سپس خداوند نازل كرد كه فضيلت جانشين خود را به طور علنى بگو ، پيامبر عرض كرد : پروردگارا عرب مردمى جفا كار هستند كتابى در بين آنها نبوده و پيامبرى بر ايشان مبعوث نشده و فضل و شرف پيامبران را نمىدانند و اگر فضيلت اهل بيتم را براى آنها بگويم به من ايمان نمىآورند ( و قبول نمىكنند ) ، خداوند فرمود : « بر آنان غم مخور » « و بگو سلام بر شما ، امّا به زودى خواهند دانست » پس پيامبر فضيلت جانشين خود را بيان كرد ، آنگاه نفاق در قلوب مردم افتاد . . . . و پيوسته پيامبر ، فضيلتى از فضايل جانشين خود را براى مردم\r\n\r\n\r\n","description":"","footnote":"\r\n( 1 ) - اصول كافى ، ج 1 ، ص 290 ، ح 6 .\r\n( 2 ) - اصول كافى ، ج 1 ، ص 293 ، ح 3 .\r\n","page_name":" 523 ","page_number":523},
  {"content":"\r\n\r\nبيان مىفرمود : . . . . زمانى كه پيامبر از حجّة الوداع مراجعت كردند ، جبرييل نازل شد و گفت : « اى پيامبر آنچه را از طرف پروردگارت بر تو نازل شده است ( به مردم ) برسان و اگر ( چنين ) نكنى رسالت او را انجام نداده‌اى ، خداوند ترا از ( گزند ) مردم حفظ مىكند ، به درستى كه خداوند قوم كافر را هدايت نمىكند » پس پيامبر مردم را فرا خواند و مردم جمع شدند . . . . آنگاه فرمود : هر كس من مولاى او هستم اين على مولاى اوست ، پس نفاق در قلوب مردم افتاد و گفتند :\r\nخداوند چنين چيزى را هرگز بر پيامبر نازل نكرده است و او مىخواهد پسر عمويش را بالا ببرد » .\r\n\r\nفصل بيست و يكم : امامت حضرت مهدى\r\n« عجّل اللَّه تعالى فرجه الشريف »\r\nبه اعتقاد شيعهء اماميّه ، آخرين امام معصوم ، حضرت مهدى موعود « ارواحنا و ارواح العالمين لتراب مقدمه الفداء » هستند .\r\nراجع به حضرت ولىّ عصر - عجّل اللَّه تعالى فرجه الشريف - اشكالهايى مطرح شده است كه به اختصار به برخى اين اشكالها و پاسخ آنها اشاره مىكنيم :\r\nالف ) از زمان ولادت بلكه از زمان باردارى مادر مكرّمهء ايشان تا زمان غيبت آن امام ، همراه با خرق عادت و مسائل عجيب است و اين وقايع طورى نقل شده كه عقل آن را باور نمىكند ، مثلًا نقل شده است كه نشانه‌هاى حمل در مادر گرامى ايشان نبود ، يا پس از تولّد شهادتين گفتند ، قرآن كريم خواندند و به پدر سلام كردند و . . . .\r\nب ) او در كجاى كرهء زمين است ؟ علم فعلًا تسلّط بر كرهء زمين دارد و وجود چنين كسى را باور ندارد .\r\nج ) چگونه يك نفر بيش از هزار سال عمر مىكند ؟\r\nد ) چگونه بر كرهء زمين مسلّط مىشود ؟ اگر آگاهى به سلاح و تكنيك جنگى روز نداشته باشد تسلّط بر كرهء زمين ممكن نيست و اگر اين آگاهى را داشته باشد بايد چندين ميليون بىگناه كشته شوند تا او مسلّط شود .\r\nبايد توجّه داشت كه اين اشكالها در واقع اشكال نيست ، استبعاد ( يعنى چيزى را بعيد دانستن )\r\n\r\n","description":"","footnote":"","page_name":" 524 ","page_number":524},
  {"content":"\r\n\r\nاست ، در قرآن شريف نيز با خرق عادت كه با جريانهاى طبيعى سازگار نيست روبرو هستيم و اين امر شايد وضعيّت وجودى حضرت ولىّ عصر - عجّل اللَّه تعالى فرجه الشريف - را در ذهن ما روشنتر كند .\r\nيكى از اين موارد ماجراى حضرت عيسى عليه السلام در قرآن شريف است . آيا حضرت عيسى عليه السلام در گهواره سخن نگفت ؟ آيا حمل و به دنيا آمدن او خرق عادت بلكه معجزه نبود ؟ قرآن شريف در بيان ماجراى عيسى عليه السلام مىفرمايد :\r\n« فَاشارَتْ الَيْهِ قالُوا كَيْفَ نُكَلِّمُ مَنْ كانَ فِى الْمَهْدِ صَبِيّاً قالَ انّى عَبْدُاللَّهِ اتانِىَ الْكِتابَ وَ جَعَلَنى نَبِيّاً » . « 1 » « ( مريم ) به سوى او ( عيسى ) اشاره كرد ، گفتند چگونه با كودكى كه در گهواره است سخن بگوييم ، ( عيسى ) گفت من بندهء خدايم او به من كتاب داده و مرا پيامبر قرار داده است » .\r\n                      « قالَتْ انّى يَكُونُ لى غُلامٌ وَ لَمْ يَمْسَسْنى بَشَرٌ وَ لَمْ اكُ بَغِيّاً قالَ كَذلِكِ قالَ رَبُّكِ هُوَ عَلَىَّ هَيِّنٌ . . . . فَحَمَلَتْهُ فَانْتَبَذَتْ بِهِ مَكاناً قَصِيّاً فَاجاءَهَا الَمخاضُ الى جِذْعِ النَّخْلَةِ قْالَتْ يا لَيْتَنى مِتُّ قَبْلَ هذا وَ كُنْتُ نَسْياً مَنْسِيّاً » .                       « 2 » « ( مريم ) گفت : چگونه مرا پسرى باشد با آنكه دست بشرى به من نرسيده و بد كار نبوده‌ام ، گفت : مطلب همين است ، پروردگارت فرموده اين كار بر من آسان است . . . . . پس ( مريم ) به او ( عيسى ) باردار شد و با او به مكان دور افتاده‌اى پناه جست ، درد زايمان او را كنار درخت خرمايى كشاند ، ( به اندازه‌اى ناراحت شد كه ) گفت : اى كاش پيش از اين مرده بودم و به كلّى فراموش شده بودم » .\r\nآيا حضرت عيسى ، حضرت خضر و حضرت الياس كه از نظر اسلام زنده هستند در كجاى اين جهان زندگى مىكنند ؟ چرا علم ، آنها را نيافته است و آيا مثلًا حضرت نوح از نظر قرآن كريم حدّاقلّ نهصد و پنجاه سال زندگى نكرده است ؟\r\n « فَلَبِثَ فيهِمْ الْفَ سَنَةٍ الّا خَمْسينَ عاماً » .  « 3 » « پس در ميان آنان نهصد و پنجاه سال درنگ كرد » .\r\nآيا آصف بن برخيا كه قطره‌اى از علم قرآن را داشت از نظر قرآن شريف نتوانست به يك\r\n\r\n\r\n","description":"","footnote":"\r\n( 1 ) - مريم / 30 - 29 .\r\n( 2 ) - مريم 23 - 20 .\r\n( 3 ) - عنكبوت / 14 .\r\n","page_name":" 525 ","page_number":525},
  {"content":"\r\n\r\nچشم بر هم زدن تخت بلقيس را از يمن به شام بياورد ؟\r\n « قالَ الَّذى عِنْدَهُ عِلْمٌ مِنَ الْكِتابِ انَا اتيكَ بِهِ قَبْلَ انْ يَرْتَدَّ الَيْكَ طَرْفُكَ » .  « 1 » « كسى كه دانشى از كتاب داشت گفت : پيش از آنكه چشم بر هم زنى ، آن را نزد تو خواهم آورد » .\r\nاين گونه آيات كه در قرآن شريف فراوان است به ما مىگويد آن خدايى كه عيسى عليه السلام را به دنيا آورد و واداشت با مردم سخن بگويد ، بلكه او را پيامبر به دنيا آورد و به او سعهء صدر ، وسعت علم ، گستردگى قدرت و بالاخره سعهء وجودى عطا فرمود ، قدرت دارد كه به ولىّ خود نيز قدرت تكلّم دهد ، او را مخفى كند و تا عمر دارد او را از نظر علم ، قدرت ، فضيلت و بالاخره از نظر سعهء وجودى ، مخزن علم و قدرت خود و مظهر همهء اسماء و صفات خود و خلاصهء كلام ، خليفهء خود كند . آن خدايى كه آدم عليه السلام را آفريد و اسماء را به او تعليم داد قدرت دارد كه ولىّ خود را - به طورى كه آدم عليه السلام نيز بر او غبطه خورد - در حمايت خود بگيرد . آن خدايى كه حضرت عيسى عليه السلام را زنده نگاه داشت\r\n  « وَ ما قَتَلُوهُ وَ ما صَلَبُوهُ وَ لكِنْ شُبِّهَ لَهُمْ . . . . وَ ما قَتَلوُهُ يَقيناً بَلْ رَفَعَهُ اللَّهُ الَيْهِ » .   « 2 » « نه او را كشتند و نه به دار آويختند لكن امر بر آنها مشتبه شد . . . . و قطعاً او را نكشتند بلكه خدا او را به سوى خود بالا برد » .\r\nمىتواند ذخيرهء خود را در اين جهان از چشم همگان مخفى نگاه دارد . آيا خداى آصف بن برخيا قدرت ندارد در يك روز ، كمتر يا بيشتر ، ولىّ خود را كه همهء علم قرآن كريم را داراست ، بر جهان با آن همه اسلحه و علم مسلّط كند بدون اينكه بىگناهى كشته شود ؟\r\nظهور حضرت ولىّ عصر - عجّل اللَّه تعالى فرجه الشريف - و تسلّط او بر جهان و احياى جهان و انسان به دست او ، خواست خداست و اوست كه به دست شيعيان و به رهبرى آن حضرت جهان را حياتى دوباره مىبخشد .\r\n « انَّ اللَّهَ يُحْيِى الْارْضَ بَعْدَ مَوتِها » .  « 3 » « به درستى كه خداوند زمين را بعد از مرگش زنده مىكند » .\r\n\r\n\r\n","description":"","footnote":"\r\n( 1 ) - نمل / 40 .\r\n( 2 ) - نساء / 158 - 157 .\r\n( 3 ) - حديد / 17 .\r\n","page_name":" 526 ","page_number":526},
  {"content":"\r\n\r\n\r\nفصل بيست و دوّم : نيابت\r\nقاعدهء حكمت ، قاعدهء لطف و قاعدهء لزوم افاضهء فيض ، دلالت دارد بر اينكه هرگاه به امام معصوم دسترسى نباشد - خواه به واسطهء دورى مسافت يا منع ملاقات از سوى دشمن و يا در زمان غيبت مانند زمان ما - كسى كه داراى نيابت مطلقه از جانب امام معصوم است بايد در ميان مردم باشد تا مردم در امر حكومت و بيان احكام به او مراجعه كنند . حضرت رضا عليه السلام فرمودند :\r\nهيچ فرقه و هيچ ملّتى را نمىيابيم مگر آنكه بقاء زندگى و حيات آنان به واسطهء وجود رئيس و رهبر در امور دين و دنياى آنان باشد و اگر خداوند امام و قيّم امين و درستكارى را تعيين نفرمايد ، هر آينه اساس ملّت سست خواهد شد و دين از بين خواهد رفت و سنّت الهى تغيير خواهد كرد . « 1 » پس در اصل لزوم نيابت ترديدى نيست ، امّا از نظر اينكه چه كسى بايد نايب باشد نيز عقل به صورت بديهى حكم مىكند كه كسى بايد نايب باشد كه علاوه بر دارا بودن مقام عدالت و همچنين داشتن قدرت تدبير ، بتواند احكام الهى را از قرآن شريف و روايات استخراج كند تا دين از قياسها و استحسانها و از گرفتن قوانين از بيگانگان و . . . . محفوظ بماند . چنين فردى در روايات اهل بيت عليهم السلام به « راوى حديث » و در اصطلاح فقيهان به « ولىّ فقيه » مشهور است .\r\nامام صادق عليه السلام مىفرمايد :\r\n« يَنْظُرانِ الى مَنْ كانَ مِنْكُمْ مِمَّنْ قَدْ رَوى حَديثَنا وَ نَظَرَ فى حَلالِنا وَ حَرامِنا وَ عَرَفَ احْكامَنا فَلْيَرْضَوا بِه حَكَماً فَانّى قَدْ جَعَلْتُهُ عَلَيْكُمْ حاكِماً » . « 2 » « نظر كنند به كسى كه حديث ما را روايت كند و دقّت كند در حلال و حرام ما و بشناسد احكام ما را ، پس راضى شويد به او به عنوان حاكم ، پس به درستى كه من او را حاكم بر شما قرار دادم » .\r\nو نيز امام عصر - عجّل اللَّه تعالى فرجه الشريف - مىفرمايد :\r\n« وَ امَّا الْحَوادِثُ الْواقِعَةُ فَارْجِعُوا فيها الى رُواةِ حَديثِنا فَانَّهُمْ حُجَّتى عَلَيْكُمْ وَ انَا حُجَّةُ اللَّهِ » . « 3 »\r\n\r\n\r\n","description":"","footnote":"\r\n( 1 ) - بحار الانوار ، ج 23 ، ص 32 ، باب 1 ، ح 52 .\r\n( 2 ) - الكافى ، ج 1 ، ص 67 .\r\n( 3 ) - وسائل الشيعة ، ج 27 ، ص 140 .\r\n","page_name":" 527 ","page_number":527},
  {"content":"\r\n\r\n« در حوادث جديد به راويان حديث ما رجوع كنيد ، به درستى كه آنها حجّت من بر شما هستند و من حجّت خدا هستم » .\r\nاز اين جهت بزرگان دين مسألهء ولايت فقيه را يك امر ضرورى در فقه شيعه مىدانند . مؤلّف كتاب شريف « جواهر الكلام » - كه از مهم‌ترين متون فقهى عالمان اهل تشيّع است - مىفرمايد :\r\n« آن كسى كه در مسألهء « ولايت فقيه » وسوسه مىكند ، از طعم فقه چيزى نچشيده است و از لحن گفتار مبارك ائمّهء طاهرين عليهم السلام و اسرار آنان چيزى نفهميده است و در منظور و مراد آنان - كه فقيه را به عنوان حاكم و حجّت قرار داده‌اند - دقّت و تأمّل نكرده است » . « 1 » به بيان ديگر ، صاحب جواهر مىفرمايد : اگر كسى منكر ولايت فقيه شود مجتهد نيست ، زيرا ذوق فقهى ندارد . علاوه بر اين در كلمات فقيهان ديگر نيز دربارهء اين مسأله بحث شده و ضرورت آن امرى روشن ، فرض شده است . استاد عظيم الشأن ما حضرت امام خمينى قدس سره كه در حقيقت روشنگر بحث ولايت فقيه در عصر حاضر و بلكه احياگر آن بودند ، حكومت اسلامى خود را بر اساس همين اصل بنيان نهادند . « 2 »\r\n\r\nفصل بيست و سوّم : رَجعَت\r\nيكى از مسايل اعتقادى كه اختصاص به شيعه دارد مسألهء رجعت است و اهل سنّت‌نسبت به آن حسّاسيّت عجيبى دارند و هميشه مورد نزاع بين طرفين‌بوده است .\r\nشيعه براى اثبات آن به آيات قرآن كريم و روايات اهل بيت عليهم السلام تمسّك نموده و اهل سنّت آن را مورد مسخره و استهزاء قرار داده‌اند .\r\nرجعت يعنى آنكه بعد از ظهور حضرت مهدى « عجل اللَّه تعالى فرجه الشريف » عده‌اى از پاكان و نيكان ، حياتى دوباره يافته و زنده مىشوند و از زندگى شيرين بهره مىبرند زيرا بعد از ظهور آن حضرت ، حكومت جهانى اسلام تا روز قيامت در خاندان نبوّت ( كه زنده مىشوند ) خواهد بود و به\r\n\r\n\r\n","description":"","footnote":"\r\n( 1 ) - جواهر الكلام ، ج 21 ، ص 397 .\r\n( 2 ) - براى توضيح بيشتر در زمينهء بحث ولايت فقيه مىتوانيد به كتب تفصيلى در اين خصوص و از جمله كتاب مختصر ولايت فقيه و حكومت دينى كه از اينجانب منتشر شده است مراجعه نماييد .\r\n","page_name":" 528 ","page_number":528},
  {"content":"\r\n\r\nاهل بيت عليهم السلام اختصاص دارد .\r\nآنچه گفته شد خلاصه‌اى است كه مفصّل آن در بيش از صد و پنجاه روايت آمده است . « 1 » در ميان آن روايات ، رواياتى است كه امامان عليهم السلام فرموده‌اند : « كسى كه رجعت را قبول ندارد شيعه نيست » . « 2 » از همين جهت از صدر اسلام تاكنون هيچ يك از علما و بزرگان دين ، رجعت را انكار نكرده‌اند بلكه بسيارى از اصحاب ائمّه عليهم السلام و علما و بزرگان در صدد بوده‌اند كه با دليلهاى چهار گانه ( قرآن كريم - سنّت - اجماع - عقل ) آن را اثبات كنند و اين كار را كرده‌اند و ما به اختصار به آن دليلها اشاره مىكنيم :\r\nالف ) قرآن : در قرآن كريم آياتى وجود دارد كه ائمّه عليهم السلام آنها را به رجعت تفسير كرده‌اند و علّامهء مجلسى آن روايات را در كتاب بحار الانوار آورده است . « 3 » ب ) سنّت : بيش از صد و پنجاه روايت در مورد رجعت از پيامبر گرامى صلى الله عليه و آله و سلم و اهل بيت عليهم السلام صادر شده است . « 4 » ج ) اجماع : رجعت در نزد شيعه امرى مسلّم و حتمى است و هيچ يك از عالمان و انديشمندان شيعى آن را انكار نكرده است و اگر بگوييم از ضروريات شيعه است ، قطعاً اشتباه نكرده‌ايم . علّامهء مجلسى قدس سره اعتقاد به رجعت را از بيش از چهل نفر از بزرگان دين مانند ثقة الاسلام كلينى و شيخ صدوق و شيخ مفيد و شيخ طوسى قدس سرهم نقل فرموده است . « 5 » د ) عقل : در قرآن كريم و روايات اهل بيت عليهم السلام و فلسفه مسلّم است كه اين عالم احتياج به وجود « حجّت » دارد و اگرلحظه‌اى « حجّت » وجود نداشته نباشداين عالم نابود خواهد شد . امام رضا عليه السلام فرمود :\r\n« لَو خَلَتِ الْارْضُ طَرْفَةَ عَيْنٍ مِنْ حُجَّةٍ لَساخَتْ بِاهْلِها » . « 6 »\r\n\r\n\r\n","description":"","footnote":"\r\n( 1 ) - بحار الانوار ، ج 53 ، ص 39 الى 149 .\r\n( 2 ) - بحار الانوار ، ج 53 ، ص 67 و 136 ، باب 29 ، ح 63 و 161 .\r\n( 3 ) - ر . ك : بحار الانوار ، ج 53 ، ص 39 الى 149 .\r\n( 4 ) - بحار الانوار ، ج 53 ، ص 39 الى 149 .\r\n( 5 ) - بحار الانوار ، ج 53 ، ص 122 ، باب 29 ، ذيل ح 161 .\r\n( 6 ) - بصائر الدّرجات ، ص 489 .\r\n","page_name":" 529 ","page_number":529},
  {"content":"\r\n\r\n« اگر به اندازهء يك چشم بر هم زدن ، زمين از حجّت خالى شود ، زمين اهلش را فرو مىبرد » .\r\n« بِيُمْنِهِ رُزِقَ الْوَرى وَ بِوُجُودِهِ ثَبَتَتِ الْارْضُ وَ السَّماءُ » . « 1 » « به بركت او ( حجّت ) به مردم روزى داده مىشود و به خاطر وجود او آسمان و زمين پايدار است » .\r\nاز سوى ديگر حضرت مهدى « ارواحنا له الفداء » بعد از استقرار حكومت جهانى ، از دنيا مىروند .\r\nنتيجهء مطب اين است كه بعد از آن حضرت بايد يكى از امامان زنده شوند و بر اين جهان حكومت كنند .\r\nنكتهء قابل توجّه آن است كه مسألهء رجعت ، مانند معاد است كه ما تنها دور نمايى از آن در اختيار داريم ولى اصل آن مسلّم و ضرورى است و اثبات خصوصيّات آن مانند خصوصيّات معاد لازم نيست بلكه ممكن نيست .\r\nامامان عليهم السلام و علما بر اصل رجعت تأكيد داشته‌اند كه مايهء اميد ، رجاء ، خرسندى و نشاط ماست ، يعنى پروردگار بعضى از بندگانش را براى ديدن حكومت جهانى حضرت مهدى « ارواحنا له الفداء » بلكه براى كمك به آن عزيز زنده مىكند . همچنين پروردگار متعال ، اهل بيت عليهم السلام را براى ادامهء آن حكومت عدل شيرين جهانى زنده مىكند تا در سايهء آنان ، تمام مردم جهان يك زندگى انسانى داشته باشند .\r\nامامان عليهم السلام مقيّد بودند در موارد حسّاس مسألهء رجعت را بدون ذكر خصوصيّات مطرح كنند ، همانگونه كه در زيارت جامعهء كبيره ، زيارت وارث و زيارت آل ياسين آمده است .\r\nدر زيارت جامعهء كبيره آمده است :\r\n« وَ جَعَلَنى مِمَّنْ . . . . يَكِرُّ فى رَجْعَتِكُمْ » . « و ( خدا ) مرا از كسانى قرار دهد كه . . . . در رجعت شما بر مىگردند » .\r\n« وَ اشْهِدُكُمْ انّى . . . . مُصَدِّقٌ بِرَجْعَتِكُمْ » . « و شما را گواه مىگيرم كه من . . . . رجعت شما را تصديق مىكنم » .\r\nو در زيارت وارث عرض مىكنيم :\r\n\r\n\r\n","description":"","footnote":"\r\n( 1 ) - مفاتيح الجنان ، دعاى عديله .\r\n","page_name":" 530 ","page_number":530},
  {"content":"\r\n\r\n« انّى بِكُمْ مُؤْمِنٌ وَ بِايابِكُمْ مُوقِنٌ » . « من به شما ايمان دارم و به بازگشت و رجعت شما يقين دارم » .\r\nو در زيارت آل ياسين مىخوانيم :\r\n« وَ اشْهَدُ . . . . . انَّ رَجْعَتَكُمْ حَقٌّ لا رَيْبَ فيها » . « و گواهى مىدهم . . . . كه رجعت و بازگشت شما حقّ است و هيچ شكّى در آن نيست » .\r\nابن قولويه در كامل الزيارات به سند صحيح از امام صادق عليه السلام نقل مىكند كه آن حضرت به راوى فرمودند : نزد قبر همهء امامان بگو :\r\n« اللَّهُمَّ لا تَجْعَلْهُ آخِرَ الْعَهْدِ مِنْ زِيارَةِ قَبْرِ ابْنِ نَبِيِّكَ وَ ابْعَثْهُ مَقاماً مَحْمُوداً تَنْتَصِرُ بِهِ لِدينِكَ وَ تَقْتُلُ بِهِ عَدُوَّكَ فَانَّكَ وَعَدْتَهُ ذلِكَ وَ انْتَ الرَّبُّ الَّذى لا تُخْلِفُ الْميعاد » . « 1 » « خدايا ، اين زيارت را آخرين زيارت من از قبر پسر پيامبرت قرار مده ، و او را به مقام عالى - رجعت - برسان تا دينت را به واسطهء او يارى كنى و دشمنانت را به واسطهء او نابود نمايى زيرا وعدهء رجعت وعدهء توست و هرگز خلف وعده نخواهى كرد » .\r\n\r\nفصل بيست و چهارم : توسّل\r\nواسطه آوردن و وسيله قرار دادن كسى را براى برآمدن حاجت ، در ميان مردم ، مشهور و امرى عقلى است . اگر مردم مشكلى داشته باشند كه حلّ آن را به دست كسى بدانند ، معمولًا به يكى از نزديكان او متوسّل مىشوند و او را واسطهء حلّ مشكل خود قرار مىدهند . قرآن شريف اين امر عقلى و بديهى را امضا فرموده بلكه به آن امر كرده است :\r\n\r\n\r\n","description":"","footnote":"\r\n( 1 ) - كامل الزيارات ، ص 318 .\r\n","page_name":" 531 ","page_number":531},
  {"content":"\r\n\r\n « وَ لَو انَّهُمْ اذْ ظَلَمُوا انْفُسَهُمْ جاءُوكَ فَاسْتَغْفَرُوا اللَّهَ وَ اسْتَغْفَرَ لَهُمُ الرَّسُولُ لَوَجَدُوا اللَّهَ تَوَّاباً رَحيماً » .  « 1 » « و اگر مخالفان هنگامى كه به خود ستم مىكردند به نزد تو مىآمدند و از خدا طلب آمرزش مىكردند و پيامبر ( نيز ) براى آنان طلب آمرزش مىكرد قطعاً خدا را توبه‌پذير مهربان مىيافتند » .\r\n « يا ايُّهَا الَّذينَ امَنُوا اتَّقُوا اللَّهَ وَ ابْتَغُوا الَيْهِ الْوَسيلَةَ » .  « 2 » « اى كسانى كه ايمان آورده‌ايد از ( مخالفت فرمان ) خدا بپرهيزيد و وسيله‌اى براى تقرّب به او بجوييد » .\r\n « وَ لِلّهِ الْاسْماءُ الْحُسْنى فَادْعُوهُ بِها » .  « 3 » « و براى خدا نامهاى نيك است پس خدا را با آن نامها بخوانيد »\r\nدر روايات معصومين عليهم السلام نقل شده است كه « وسيلهء » بندگان به سوى خداوند متعال و نيز « نامهاى نيكِ » خداوند ، همان اهل بيت عصمت و طهارت عليهم السلام مىباشند ، چنان كه نبىّ اكرم صلى الله عليه و آله و سلم فرمودند :\r\n« نَحْنُ الوَسيلَةُ إِلىَ اللَّهِ » . « 4 » « ما وسيله به سوى خداوند متعال هستيم » .\r\nو نيز امام صادق عليه السلام فرمودند :\r\n« نَحْنُ وَ اللَّهِ الْاسْماءُ الْحُسْنى » . « 5 » « به خدا سوگند ، اسماء حُسنى و نامهاى نيك در قرآن ، ما هستيم » .\r\nامّا در قرآن كريم آياتى نيز هست كه بت پرستان را به اين دليل كه بت را وسيلهء تقرّب به خدا مىدانسته و آن را شفيع قرار مىدادند مذمّت كرده است :\r\n« وَ يَعْبُدُونَ مِنْ دُونِ اللَّهِ ما لا يَضُرُّهُمْ وَ لا يَنْفَعُهُمْ وَ يَقُولُونَ هؤُلاءِ شُفَعائُنا عِنْدَ اللَّهِ » . « 6 »\r\n\r\n\r\n","description":"","footnote":"\r\n( 1 ) - نساء / 64 .\r\n( 2 ) - مائده / 35 .\r\n( 3 ) - اعراف / 180 .\r\n( 4 ) - بحار الانوار ، ج 25 ، ص 22 ، باب 1 ، ح 38 .\r\n( 5 ) - الكافى ، ج 1 ، ص 143 .\r\n( 6 ) - يونس / 18 .\r\n","page_name":" 532 ","page_number":532},
  {"content":"\r\n\r\n« آنها غير از خدا چيزهايى را مىپرستند كه نه به آنان زيان مىرساند و نه سودى مىبخشد ، و مىگويند اينها شفيعان ما نزد خدا هستند » .\r\n « وَ الَّذينَ اتَّخَذُوا مِنْ دُونِهِ اولِياءَ ما نَعْبُدُهُمْ الّا لِيُقَرِّبُونا الَى اللَّهِ زُلْفى »  « 1 » « و آنها كه غير خدا را اولياى خود قرار دادند ( دليلشان اين بود كه ) اينها را نمىپرستيم مگر به خاطر اينكه ما را به خدا نزديك كنند » .\r\nزيرا اوّلًا كار آنها نه واسطه قرار دادن بُتها ، بلكه عبادت آنها بود كه بالاترين ظلم است ، همانگونه كه قرآن شريف از قول لقمان به فرزندش ، مىفرمايد :\r\n « لا تُشْرِكْ بِاللَّهِ انِّ الشِّرْكَ لَظُلْمٌ عَظيمٌ » .  « 2 » « شرك به خدا نياور زيرا شرك ، ظلمى بزرگ است » .\r\nو ثانياً كار آنها خرافى و مخالف با عقل بود ، زيرا بتى كه نه شعور و نه نفع و نه ضرر دارد و نه مىتواند خود را حفظ كند و نه ديگرى را ، چگونه مىتواند شفيع يا موجب تقرّب به خداى متعال شود ؟\r\n\r\n\r\n","description":"","footnote":"\r\n( 1 ) - زمر / 3 .\r\n( 2 ) - لقمان / 13 .\r\n","page_name":" 533 ","page_number":533},
  {"content":"\r\n\r\n\r\nاصل پنجم : معاد\r\n\r\nفصل بيست و پنجم : اثبات معاد\r\n« معاد » پنجمين اصل از اصول دين است . مسألهء معاد در تمام اديان الهى مسأله‌اى ضرورى است . بيش از يك سوّم از آيات قرآن شريف دربارهء معاد است و كمتر سوره‌اى در قرآن كريم يافت مىشود كه ذكرى از معاد و زندگى پس از مرگ در آن نباشد . فيلسوفان بزرگ نظير خواجه نصير الدّين طوسى ، شيخ الرّئيس ابو على سينا و صدر المتألّهين دليلهاى فراوانى براى اثبات اصل معاد و زندگى بعد از مرگ آورده‌اند . ما از ميان اين دلائل ، سه دليل متقن و قابل فهم براى عموم را در اينجا مىآوريم :\r\n\r\nالف ) برهان حكمت\r\nآفرينش جهان نمىتواند بدون هدف و باطل باشد . قرآن شريف بارها اين نكته را با صراحت مطرح كرده و بلكه دستور داده است كه اين مفهوم را به عنوان دعا بخوانيم تا در عمق جانمان رسوخ كند :\r\n« الَّذينَ يَذْكُرُونَ اللَّهَ قِياماً وَ قُعُوداً وَ عَلى جُنُوبِهِمْ وَ يَتَفَكَّروُنَ فى خَلْقِ السَّمواتِ وَ الْارْضِ رَبَّنا ما خَلَقْتَ هذا باطِلًا سُبْحانَكَ فَقِنا عَذابَ النَّارِ » . « 1 » « همانها كه در حال ايستاده و نشسته و آنگاه كه به پهلو خوابيده‌اند خدا را ياد مىكنند و در اسرار آفرينش آسمانها و زمين مىانديشند ( و مىگويند ) پروردگارا ، اينها را بيهوده نيافريده‌اى ، منزّهى تو ، ما را از عذاب آتش نگاه‌دار » .\r\nپس خلقت جهان هدف دار است ، اين زندگى دنيايى - كه تكرار مكرّراتى ، بيش نيست و براى همه ، حتّى براى آنان كه از رفاه بسيار برخوردارند زندگى پر رنجى است - قطعاً هدف خلقت نيست . هر نوش اين زندگى داراى نيشها ، و هر لذّت آن همراه با دردها است . اگر بناست زندگى دنيايى با آن همه رنجها ، بعد از مدّتى نابود شود ، پس چرا آمده‌ايم ؟ اين جمله كه « اگر آمده‌ام چرا\r\n\r\n\r\n","description":"","footnote":"\r\n( 1 ) - آل عمران / 191 .\r\n","page_name":" 534 ","page_number":534},
  {"content":"\r\n\r\nمىروم ؟ و اگر مىروم چرا آمده‌ام ؟ آيا آمده‌ام يك عمر رنج را تحمّل كنم ؟ » براى ردّ منكران معاد جملهء رسايى است . پس بايد بعد از مرگ نيز حياتى وجود داشته باشد تا بتوان ابديّت ، لذّت بدون درد ، نوش بدون نيش و راحتى بدون رنج را در آن ديد و گرنه خلقت جهان هستى ، عبث و باطل و بر خلاف حكمت خواهد بود ، در حالى كه همهء افعال خداوند حكيم ، از روى حكمت و دليل حكيمانه است . قرآن شريف در آياتى به اين برهان تصريح مىكند . يكى از آن آيات چنين است :\r\n « افَحَسِبْتُمْ انَّما خَلَقْناكُمْ عَبَثاً وَ انَّكُمْ الَيْنا لا تُرْجَعُونَ » .  « 1 » « آيا گمان كرديد شما را بيهوده آفريده‌ايم و به سوى ما بازگردانده نمىشويد » .\r\n\r\nب ) برهان عدالت\r\nاين جهان به گونه‌اى است كه اعطاء پاداش به خوبان و كيفر بدان در آن ، به صورت كامل ممكن نيست ، به عنوان مثال آيا مىتوان پاداش كسى را كه عمرى به جامعهء بشرى و به همنوعان خود خدمت كرده و عالَمى را احياء كرده است ، در چند روز عمر داد ؟ و آيا كسى را كه عمرى به خلق خدا خيانت كرده و عالَمى را به آتش فساد كشيده است مىتوان در اين عمر چند روزه كيفر داد ؟ آيا كيفر كسى كه هزاران بىگناه را به خاك مذلّت نشانده و يا كشته است ، تنها كشتن اوست ؟ حقيقت آن است كه اين دنيا نمىتواند ظرف كاملى براى پاداش يا كيفر بسيارى از مردم باشد در حالى كه عدالت خداوند اقتضا مىكند كه هر كس نتيجهء اعمال خود را ببيند . پس بايد جهان ديگرى - كه ظرف حقيقى و واقعىپاداشها و كيفرها است - وجود داشته باشد . قرآن شريف در آياتى به اين دليل نيز تصريح كرده كه يكى از آن آيات چنين است :\r\n « انَّ السَّاعَةَ اتِيَةٌ اكادُ اخْفيها لِتُجْزى كُلُّ نَفْسٍ بِما تَسْعى » .  « 2 » « به طور قطع رستاخيز خواهد آمد ، مىخواهم آن را پنهان كنم تا هر كس در برابر سعى و كوشش خود جزا داده شود » .\r\n\r\nج ) برهان خلقت\r\nنوزاد در رحم مادر ، داراى چشم ، گوش ، زبان ، جهاز هاضمه ، قلب و بسيارى اعضاء ديگر است ولى اين اعضاى برونى و درونى براى او در شكم مادر ، فايدهء كاملى ندارند . بنابراين ، وجود اعضا و\r\n\r\n\r\n","description":"","footnote":"\r\n( 1 ) - مؤمنون / 115 .\r\n( 2 ) - طه / 15 .\r\n","page_name":" 535 ","page_number":535},
  {"content":"\r\n\r\nجوارح دليل روشنى است بر اينكه نوزاد براى رحم مادر خلق نشده است و شكم مادر براى او تنها جاى پرورش ابتدايى و رسيدن به كمال براى حضور در ظرفى ديگر است . او را در مكانى تنگ و تاريك و پر رنج قرار داده‌اند تا براى زندگى در جهانى كه بتواند از اين اعضا استفاده كند ، آماده شود . پس از تولّد و استفاده از اين ابزار معلوم مىشود كه چيزهاى ديگرى نيز هست كه در اين جهان امكان رسيدن به آنها نيست ، مثل زندگى ابدى و بدون رنج ، شادىهاى بدون غم ، ارضاى غريزه‌هاى انسانى بدون ملامت و بدون سرخوردگى و بدون تبعات ، سلامتى بدون مرض ، جوانى بدون پيرى ، قوّت بدون ضعف ، رسيدن به معنويّات ، رفع جهل و عجز ، كنار رفتن حجابهاى ظلمانى ، يقين مطلق ، مدينهء فاضله ، محيطى كه در آن رذالت ، حسد ، كينه و تكبّر وجود نداشته نباشد ، محيطى بدون ظلم و معصيت كه عدالت و اطاعت الهى در آن حكم‌فرما باشد و . . . . آرى ، اين آرزوها و آرمانها و اميدهاى واقعى انسان است كه رسيدن به آن در اين دنيا ممكن نيست ، زيرا اين جهان ، جهان آلودگى است ، جهان اصطكاك و فساد است . وقتى خداوند متعال فرشتگان را از ارادهء خود بر خلقت آدم آگاه كرد ، فرشتگان گفتند : آيا مىخواهى كسى را خلق كنى كه خونريزى و فساد لازمهء وجود اوست ؟ :\r\n « انّى جاعِلٌ فِى الْارْضِ خَليفَةً قالُوا اتَجْعَلُ فيها مَنْ يُفْسِدُ فيها وَ يَسْفِكُ الدِّماءَ » .  « 1 » « من در روى زمين جانشينى قرار خواهم داد ، ( فرشتگان ) گفتند : آيا كسى را در آن قرار مىدهى كه فساد و خونريزى كند » .\r\nبا اين بيان در مىيابيم كه انسان همانگونه كه براى رحم مادر خلق نشده ، براى اين دنيا نيز خلق نشده است ، بلكه براى جهانى خلق‌شده كه هر چه مىخواهدهست :\r\n « وَ فيها ما تَشْتَهيهِ الْانْفُسُ وَ تَلَذُّ الْاعْيُنُ وَ انْتُمْ فيها خالِدوُنَ » .  « 2 » « و در آن ( بهشت ) آنچه دلها مىخواهد و چشمها از آن لذّت مىبرد موجود است و شما هميشه در آن خواهيد ماند » .\r\nو براى عالَمى خلق شده كه به خواسته‌هاى بلند انسانيّت و اميدهاى ارجمند آدميّت دسترسى پيدا كند ، جهانى كه ظرف دستيابى به آن آرزوها و در حقيقت ظرف استكمال نهايى انسان است .\r\n\r\n\r\n","description":"","footnote":"\r\n( 1 ) - بقره / 30 .\r\n( 2 ) - زخرف / 71 .\r\n","page_name":" 536 ","page_number":536},
  {"content":"\r\n\r\n\r\nفصل بيست و ششم : خبر دادن « صادقِ مُصدَّق » از معاد\r\nفصلهاى بعد از اين فصل ، مربوط به مسائل و منازلى است كه از لحظهء مرگ آغاز مىشود ، مسائل و منازلى كه انسان پس از سير و گذراندن آن مسائل و منازل به منزلگاه ابدى ( بهشت براى خوبان و جهنّم براى بدان ) مىرسد . امّا قبل از بحث دربارهء اين مسائل و منازل ، از ذكر مقدّمه‌اى ناگزيريم كه آن مقدّمه را در اين فصل و به صورت جداگانه مىآوريم .\r\nما از خصوصيّات معاد جز دورنمايى بيش ، در ذهن نداريم و عقل نمىتواند به خصوصيّات آن پى ببرد ، زيرا راهى به آنها ندارد . براى آشنايى با اين خصوصيّات بايد به « صادقِ مصدَّق » مراجعه كنيم . « صادقِ مصدَّق » يعنى راستگويى كه سخنش تأييد شده و پذيرفته شده است . فيلسوفان و متكلّمان بزرگ و از جمله شيخ الرئيس ابو على سينا ، اين نكتهء مهمّ را گوشزد كرده‌اند كه : برهان ، فلسفه و عقل نمىتواند خصوصيّات معاد را اثبات كند ، ولى چون صادق مصدّق - كه همان قرآن شريف ، و رسول گرامى صلى الله عليه و آله و سلم و امامان معصوم عليهم السلام مىباشند - از وجود آن خبر داده‌اند ، عقل ما نيز آن را مىپذيرد ، زيرا بعد از آنكه عقل ، آمدن پيامبر و امام را از طرف خداوند متعال پذيرفت ، بايد گفتار ايشان را نيز بپذيرد ، و قبول كند كه هر چه مىگويند با واقع مطابقت دارد و تمام گفتار آنها از جانب خداى متعال است .\r\nاگر بخواهيم آنچه را گفته شد ، در مورد قرآن شريف ، به صورت گزاره‌هاى برهانى « با صغرا و كبرا و در هيئت شكل اوّل منطقى » درآوريم ، بايد چنين بگوييم : « آنچه را قرآن شريف گفته ، وحى است » و « آنچه وحى است از طرف خداست » پس « آنچه در قرآن شريف است از طرف خداست » .\r\nبنابراين ، دليل آنچه را كه در فصلهاى بعد مىآوريم ، همه از قرآن شريف است و قبلًا هم اثبات شد كه قرآن شريف از جانب خداست و عقل باور كرد كه قرآن كريم معجزهء الهى است ، پس عقل به طور استقلال حكم مىكند كه مدّعاى ما همراه با دليل است و اگر اين دليل قرآنى بهتر از برهان فلسفى نباشد - كه هست - لااقلّ براى ادّعاى ما دليلى عقل پسند است .\r\n\r\nفصل بيست و هفتم : معاد جسمانى\r\nاز قرآن شريف استفاده مىشود كه معاد انسانها نه فقط « معاد روحانى » بلكه « معاد جسمانى » نيز هست . يعنى در روز قيامت ، روح انسان در حالى كه متعلّق به جسم اوست وارد\r\n\r\n","description":"","footnote":"","page_name":" 537 ","page_number":537},
  {"content":"\r\n\r\nمحشر مىشود و در حقيقت انسان ، مركّب از روح و جسم وارد محشر خواهد شد ، آنگاه اگر در زمرهء نيكان و پاكان باشد ، وارد بهشت ، و اگر در صف آلودگان و گنهكاران باشد ، وارد جهنّم مىگردد .\r\nبه عبارت ديگر انسانى كه در قيامت محشور مىشود مانند همين انسان دنيايى است و همانگونه كه در اين دنيا لذّت و درد روحى و جسمى دارد در آخرت نيز چنين خواهد بود . آتش جهنّم همانطور كه جسم او را در هم مىكوبد روح او را نيز مىسوزاند :\r\n    « كَلّا لَيُنْبَذَنَّ فِى الْحُطَمَةِ وَ ما ادْراكَ مَا الْحُطَمَةُ نارُ اللَّهِ الْمُوقَدَةُ الَّتى تَطَّلِعُ عَلَى الْافْئِدَةِ » .     « 1 » « چنين نيست كه مىپندارد ، به زودى كه در آتشى خرد كننده پرتاب مىشود تو چه مىدانى آتش خرد كننده چيست ، آتش برافروخته خدايى است ، آتشى كه از دلها سر مىزند » .\r\nو همانگونه كه در بهشت از خوردنيها و آشاميدنيها و همسران بهشتى بهره‌مند است ، روح او نيز از معنويّات بهشت لذّت مىبرد :\r\n  « لَهُمْ فيها فاكِهَةٌ وَ لَهُمْ ما يَدَّعُونَ سَلامٌ قَولًا مِنْ رَبٍّ رَحيمٍ » .   « 2 » « براى آنها در بهشت ( هر گونه ) ميوه است و هر چه بخواهند در اختيار آنها خواهد بود از جانب پروردگار مهربان ( به آنان ) سلام گفته مىشود » .\r\nخلاصهء كلام اينكه معادى كه همهء اديان الهى آن را قبول دارند و بيش از يك سوّم قرآن كريم دربارهء آن نازل شده است ، « معاد جسمانى » است و بايد گفت كه معاد جسمانى ، يك امر ضرورى در اسلام است و در قرآن كريم بيش از هزار آيه ، معاد جسمانى را با صراحت بيان كرده است . ما از باب نمونه بعضى از آن آيات را در اينجا مىآوريم :\r\n « كُلُوا وَ اشْرَبُوا هَنيئاً بِما اسْلَفْتُمْ فِى الْايَّامِ الْخالِيَةِ » .  « 3 » « بخوريد و بياشاميد گواراتان باد ، در برابر اعمالى كه در ايّام گذشته انجام داده‌ايد » .\r\n\r\n\r\n","description":"","footnote":"\r\n( 1 ) - همزه / 7 - 4 .\r\n( 2 ) - يس / 58 - 57 .\r\n( 3 ) - حاقّه / 24 .\r\n","page_name":" 538 ","page_number":538},
  {"content":"\r\n\r\n                      « وَ فاكِهَةٍ مِمَّا يَتَخَيَّروُنَ وَ لَحْمِ طَيْرٍ مِمَّا يَشْتَهُونَ وَ حُورٌ عينٌ كَامْثالِ اللُّؤْلُؤِ الْمَكْنُونِ » .                       « 1 » « و ميوه از هر چه اختيار كنند و از گوشت پرنده هر چه بخواهند و همسرانى از حور العين دارند ، همچون مرواريد در صدف پنهان » .\r\n« فَالْيَومَ الَّذينَ امَنوُا مِنَ الْكُفَّارِ يَضْحَكُونَ عَلَى الْارائِكِ يَنْظُروُنَ » . « 2 » « امروز ( قيامت ) مؤمنان به كافران مىخندند در حالى كه بر تختهاى بهشتى نشسته ( و به سرنوشت آنها ) مىنگرند » .\r\n « كُلَّما نَضِجَتْ جُلُودُهُمْ بَدَّلْناهُمْ جُلُوداً غَيْرَها لِيَذُوقُوا الْعَذابَ » .  « 3 » « هر گاه پوستهاى بدنشان بريان گردد ( و بسوزد ) پوستهاى ديگرى به جاى آن قرار مىدهيم تا كيفر را بچشند » .\r\n     « لَاكِلُونَ مِنْ شَجَرٍ مِنْ زَقُّومٍ فَمالِئُونَ مِنْهَا الْبُطْونَ فَشارِبُونَ عَلَيْهِ مِنَ الْحَميمِ فَشارِبُونَ شُرْبَ الْهيمِ هذا نُزُلُهُمْ يَومَ الدّينِ » .      « 4 » « قطعاً از درخت زقّوم مىخوريد و شكمها را از آن پر مىكنيد و روى آن از آب سوزان مىنوشيد ، ( مانند ) شتران تشنه ، اين است پذيرايى از آنها در روز قيامت » .\r\n « الْيَومَ نَخْتِمُ عَلى افْواهِهِمْ وَ تُكَلِّمُنا ايْديهِمْ وَ تَشْهَدُ ارْجُلُهُمْ بِما كانُوا يَكْسِبُونَ » .  « 5 » « امروز ( قيامت ) بر دهانشان مُهر مىنهيم ، و دستهايشان با ما سخن مىگويند و پاهايشان كارهايى را كه انجام مىدادند ، شهادت مىدهند » .\r\n                    « حَتّى اذا ما جائُوها شَهِدَ عَلَيْهِمْ سَمْعُهُمْ وَ ابْصارُهُمْ وَ جُلُودُهُمْ بِما كانُوا يَعْمَلُونَ وَ قالُوا لِجُلُودِهِمْ لِمَ شَهِدْتُمْ عَلَيْنا قالُوا انْطَقَنَا اللَّهُ الَّذى انْطَقَ كُلَّ شَىْءٍ » .                     « 6 » « وقتى به آن مىرسند ، گوشها و چشمها و پوستهاى بدنشان به آنچه مىكردند\r\n\r\n\r\n","description":"","footnote":"\r\n( 1 ) - واقعه / 23 - 20 .\r\n( 2 ) - مطفّفين / 35 - 34 .\r\n( 3 ) - نساء / 56 .\r\n( 4 ) - واقعه / 56 - 52 .\r\n( 5 ) - يس / 65 .\r\n( 6 ) - فصّلت / 21 - 20 .\r\n","page_name":" 539 ","page_number":539},
  {"content":"\r\n\r\nگواهى مىدهند ، آنها به پوستهاى بدنشان مىگويند چرا بر ضدّ ما گواهى داديد ؟\r\nآنها مىگويند همان خدايى كه هر موجودى را به سخن در آورده ، ما را به سخن درآورد » .\r\n  « وَ قالُوا أَاذا كُنَّا عِظاماً وَ رُفاتاً أَإِنَّا لَمَبْعُوثُونَ خَلْقاً جَديداً اوَلَمْ يَرَوا أنَّ اللَّهَ الَّذى خَلَقَ السَّمواتِ وَ الْارْضَ قادِرٌ عَلى انْ يَخْلُقَ مِثْلَهُمْ » .   « 1 » « ( كافران ) گفتند آيا هنگامى كه ما استخوانهاى پوسيده و خاكهاى پراكنده شديم بار ديگر آفرينش تازه‌اى خواهيم يافت ؟ آيا نمىدانند خدايى كه آسمانها و زمين را آفريده ، قادر است مثل آنان ( انسانها ) را بيافريند » .\r\n  « وَ ضَرَبَ لَنا مَثَلًا وَ نَسِىَ خَلْقَهُ قالَ مَنْ يُحْيِى الْعِظامَ وَ هِىَ رَميمٌ قُلْ يُحْييهَا الَّذى انْشَأَها اوَّلَ مَرَّةٍ » .   « 2 » « و براى ما مثالى زد و آفرينش خود را فراموش كرد ، گفت : چه كسى اين استخوانها را زنده مىكند در حالى كه پوسيده است ؟ بگو همان كسى آن را زنده مىكند كه نخستين بار آفريد » .\r\n  « ايَحْسَبُ الْانْسانُ الَّنْ نَجْمَعَ عِظامَهُ بَلى قادِرينَ عَلى انْ نُسَوِّىَ بَنانَهُ » .   « 3 » « آيا انسان مىپندارد كه هرگز استخوانهاى او را جمع نخواهيم كرد ، آرى قادريم كه ( حتّى خطوط سر ) انگشتان او را موزون و مرتّب كنيم » .\r\n\r\nفصل بيست و هشتم : شبههء آكل و مأكول\r\nدربارهء « معاد جسمانى » شبهاتى مطرح شده است كه فيلسوفان ، متكلّمان و محدّثان به آنها پاسخ داده‌اند . ما در كتاب « معاد در قرآن » دربارهء اين شبهه‌ها بحث كرده‌ايم كه براى توضيح بيشتر مىتوان به آن كتاب نيز مراجعه كرد .\r\nيكى از اين شبهات ، شبههء « آكل و مأكول » است . اين شبهه به صورتهاى مختلف مطرح\r\n\r\n\r\n","description":"","footnote":"\r\n( 1 ) - اسراء / 99 - 98 .\r\n( 2 ) - يس / 79 - 78 .\r\n( 3 ) - قيامت / 4 - 3 .\r\n","page_name":" 540 ","page_number":540},
  {"content":"\r\n\r\nشده است و از قبل از اسلام تاكنون در كلمات فيلسوفان و غير فيلسوفان ديده مىشود و مهمترين شبهه در اين بحث شمرده شده است . بيان اشكال از اين قرار است :\r\nانسان در زندگى دنيايى خود ، از لحاظ جسمى و ظاهرى ، دائماً در حال تغيير و تبديل است و حتّى هر چند سال يك بار به طور كلّى از حيث ظاهرى و جسمانى عوض مىشود ، بنابراين كسى كه مثلًا در جوانى مرتكب گناه و معصيت شده و بدين خاطر ، استحقاق كيفر و عذاب پيدا كرده اگر در پيرى بميرد و به واسطهء عباداتى كه در پيرى انجام داده ، استحقاق بهشت را داشته باشد ، آيا در قيامت ، بدن دوران جوانى او زنده مىشود يا بدن دوران پيرى يا بدن هر دو زمان ؟\r\nاگر فقط بدن دوران جوانى يا فقط بدن دوران پيرى او زنده شود ، « ترجيح بدون مرّجح » است زيرا زنده شدن بدن دوران جوانى فقط ، يا زنده شدن بدن دوران پيرى فقط ، هيچ كدام داراى برترى و ترجيح نخواهد بود و برتر نشاندن و ترجيح دادن امرى كه برتر نيست و ترجيح خاصّى ندارد « ترجيح بدون مرجّح » ناميده مىشود و امرى قبيح است و خداوند متعال و حكيم ، هيچگاه مرتكب امر قبيح و زشت نمىشود .\r\nو اگر بدن هر دو زمان زنده شود و به عبارت ديگر اگر بدنهاى زمانهاى مختلف زندگى دنيايى انسان ، در آن عالَم زنده شود ، در نتيجه بايد هر انسان در قيامت از نظر جسمى به اندازهء كوهى باشد .\r\nدر كتب فلسفى و كلامى براى شبههء آكل و مأكول چنين مثال مىزنند : اگر درنده‌اى ، انسانى را بخورد يا انسانى ، انسان ديگرى را بخورد و بدن انسان مأكول ( خورده شده ) جزو بدن آكل ( درنده يا انسان ) شود ، در عالَم قيامت و آخرت كداميك از آنها زنده مىشوند ؟ يا اگر بدن انسانى كه مُرده است ، تبديل به خاك شود و به وسيلهء ريشهء درختان ، جزء گياهان و ميوه‌ها گردد و انسان ديگرى از آن گياه و ميوه تغذيه كند و جزء بدن او شود ، آنگاه در عالم قيامت و رستاخيز ، اجزاى خورده شده ، جزء كدام يك از دو بدن خواهد گرديد ؟ اگر جزء بدن اوّل گردد ، بدن دوّم ناقص مىشود و اگر به عكس جزء بدن دوّم باقى بماند ، بدن اوّل ناقص و يا نابود خواهد شد .\r\nپاسخ اين شبهه را قرآن كريم با كلمهء « مثلهم » در دو آيه مطرح فرموده است :\r\n\r\n","description":"","footnote":"","page_name":" 541 ","page_number":541},
  {"content":"\r\n\r\n « اوَ لَمْ يَرَوا انَّ اللَّهَ الَّذى خَلَقَ السَّمواتِ وَ الْارْضَ قادِرٌ عَلى انْ يَخْلُقَ مِثْلَهُمْ » .  « 1 » « آيا نمىدانند خدايى كه آسمانها و زمين را آفريد ، قادر است مثل آنان ( انسانها ) را بيافريند » .\r\n « اوَ لَيْسَ الَّذى خَلَقَ السَّمواتِ وَ الْارْضَ بِقادِرٍ عَلى انْ يَخْلُقَ مِثْلَهُمْ » .  « 2 » « آيا كسى كه آسمانها و زمين را آفريد ، نمىتواند همانند آنان ( انسانها ) را بيافريند » .\r\nدر توضيح كلمه « مثلهم » بايد گفت : شكّى نيست كه جهان آخرت غير از اين جهان است ، اينجا عَرَض و ظاهر است و آنجا ذات و باطن ، اينجا مجاز است و آنجا حقيقت ، اينجا فناست و آنجا بقا ، اينجا وسيله است و آنجا هدف :\r\n « وَ ما هذِهِ الْحَيوةُ الدُّنْيا الّا لَهْوٌ وَ لَعِبٌ وَ انَّ الدَّارَ الْاخِرَةَ لَهِىَ الْحَيَوانُ » .  « 3 » « و اين زندگى دنيا چيزى غير از سرگرمى و بازى نيست و زندگى واقعى سراى آخرت است » .\r\nپس آخرتى كه قرآن كريم مجسّم مىكند - و بازگشت همه به سوى آنجاست - داراى حيات سرمدى است ولى دنيايى كه ما در آن زندگى مىكنيم در ذات آن فنا و مرگ حكم‌فرما است ، بنابراين عالم آخرت به كلّى غير از عالم دنياست . قرآن شريف در آياتى به اين مطلب تصريح كرده است ، از جمله :\r\n « يَومَ تُبَدَّلُ الْارْضُ غَيْرَ الْارْضِ وَ السَّمواتُ » .  « 4 » « در آن روز اين زمين به زمين ديگر و آسمانها ( به آسمانهاى ديگرى ) مبدّل مىشود » .\r\nو از اينرو شكّى نيست كه انسان در عالم آخرت بايد با همان عالم تناسب داشته باشد نه با اين دنيا . به عبارت ديگر جسم انسان در آن عالَم همانند روح او داراى حيات ابدى و شعور سرمدى خواهد بود به گونه‌اى كه اعضاى جسمانى انسان ، به انجام اعمال آدمى در اين دنيا ، گواهى و شهادت مىدهند و انسان گنهكار به اين شهادت ، اعتراض مىكند و سپس جواب اين اعتراض را از آنها مىشنود :\r\n\r\n\r\n","description":"","footnote":"\r\n( 1 ) - اسراء / 99 .\r\n( 2 ) - يس / 81 .\r\n( 3 ) - عنكبوت / 64 .\r\n( 4 ) - ابراهيم / 48 .\r\n","page_name":" 542 ","page_number":542},
  {"content":"\r\n\r\n                    « حَتّى اذا ما جائُوها شَهِدَ عَلَيْهِمْ سَمْعُهُمْ وَ ابْصارُهُمْ وَ جُلُودُهُمْ بِما كانُوا يَعْمَلُونَ وَ قالوُا لِجُلُودِهِمْ لِمَ شَهِدْتُمْ عَلَيْنا قالوُا انْطَقَنَا اللَّهُ الَّذى انْطَقَ كُلَّ شَىْءٍ » .                     « 1 » « وقتى به آن مىرسند ، گوشها و چشمها و پوستهاى بدنشان به آنچه مىكردند گواهى مىدهند ، آنها به پوستهاى بدنشان مىگويند چرا بر ضدّ ما گواهى داديد ؟\r\nآنها مىگويند همان خدايى كه هر موجودى را به سخن درآورده ، ما را به سخن درآورد » .\r\nبه عبارت ديگر قرآن شريف مىفرمايد همانطور كه جهان هستى به جهان ديگرى تبديل مىشود :\r\n « يَومَ تُبَدَّلُ الْارْضُ غَيْرَ الْارْضِ وَ السَّمواتُ »  « 2 » « روزى كه تبديل گردد اين زمين و آسمان به غير از آنچه كه هست » .\r\nانسان نيز از نظر جسمى به انسانى متناسب با همان جهان تبديل مىشود :\r\n                                                        « نَحْنُ قَدَّرْنا بَيْنَكُمُ الْمَوتَ وَ ما نَحْنُ بِمَسْبُوقينَ عَلى أَنْ نُبَدِّلَ امْثالَكُمْ وَ نُنْشِئَكُمْ فيما لا تَعْلَمُونَ » .                                                         « 3 » « ما در ميان شما مرگ را مقدّر ساختيم و هرگز كسى بر ما پيشى نمىگيرد ، تا گروهى را به جاى گروه ديگرى بياوريم و شما را در جهانى كه نمىدانيد آفرينش تازه‌اى بخشيم » .\r\nاين حقيقت - چنان كه گفتيم - در قرآن شريف با كلمهء « مثلهم » بيان شده است ، بنابراين لازم نيست كه جسم انسان در آخرت « عينِ » جسم دنيايى او باشد ، ولى « مثلِ » جسم دنيايى او و شبيه به آن خواهد بود . حتّى با كمى دقّت درمىيابيم كه براى پاداش و كيفر در همين دنيا هم نه تنها « عينيّت » در جسم لازم نيست بلكه چنين چيزى محال است . مثلًا اگر كسى در جوانى انسانى را كشت و فرار كرد و در پيرى او را دستگير كردند ، آيا او را قصاص نمىكنند ؟ اگر كسى در جوانى براى كسى كار كرد و مزد او داده نشد ، اگر در پيرى مزد بخواهد آيا به او پرداخت نمىشود ؟ در حالى كه جسم انسان در ايّام پيرى غير از جوانى است و انسان در سنّ كهنسالى ، از نظر جسمى چندين مرتبه ، نسبت به سنّ جوانى ، مبدّل شده است . به عبارت ديگر در اينجا « مثليّت » محقّق\r\n\r\n\r\n","description":"","footnote":"\r\n( 1 ) - فصّلت / 21 - 20 .\r\n( 2 ) - ابراهيم / 48 .\r\n( 3 ) - واقعه / 61 - 60 .\r\n","page_name":" 543 ","page_number":543},
  {"content":"\r\n\r\nاست يعنى انسان در سنّ پيرى مثل همان انسان در سنّ جوانى است ولى « عينيّت » محال است ، امّا همين « مثل » استحقاق ثواب و عقاب دارد .\r\nسرّ مطلب در اين است كه تمام لذّتها و دردها مربوط به روح است ، و جسم تنها وسيله است براى لذّت بردن يا عذاب كشيدن روح ، يعنى اگر جسم نباشد لذّتها و دردهاى روح به لذّتها و دردهاى معنوى منحصر مىشود . بنابراين « عينيّت » ، « مثليّت » و حتّى « غيريّت » دخالتى در شخصيّت انسان و لذّت بردن و درد كشيدن و نيز در استحقاق ثواب و عقاب ندارد و اين همان سخن فيلسوفان بزرگوار است كه فرموده‌اند : « شخصيّت انسان ، انسانيّت اوست و انسانيّت مربوط به روح اوست و جسم هيچ دخالتى در تحقّق آن ندارد » .\r\nپس پاسخ شبهه « آكل و مأكول » به طور اختصار اين شد كه : جسم انسان كه در عالم آخرت زنده خواهد شد اگر چه « عين » جسم دنيايى او - كه مرتّباً در حال تغيير و تبديل بوده - نيست امّا « مثل » جسم دنيايى خواهد بود و اين « عينيّت » و « مثليّت » دخالتى در استحقاق پاداش و كيفر ندارد چرا كه جسم بشر در عالم آخرت متناسب با شرايط و ويژگيهاى خاصِّ همان عالم است و همانند روح بشر داراى حيات ابدى و شعور سرمدى مىباشد .\r\n\r\nفصل بيست و نهم : برزخ\r\nمنزل اوّل پس از مرگ ، « عالم برزخ » است كه خود نيز داراى منازلى است : منزلى در وقت مرگ ، منزلى در قبر و منزلى نيز تا روز قيامت ، كه براى آگاهى تفصيلى از اين منازل مىتوان به كتابهايى كه در مورد معاد تأليف شده است ، مراجعه كرد . واژهء « برزخ » در لغت ، به معناى چيزى است كه در ميان دو شى قرار مىگيرد . به همين جهت به عالَمى كه ميان دنيا و آخرت قرار گرفته ، « برزخ » گفته مىشود . عالم « برزخ » را « عالَم قبر » يا « عالَم ارواح » نيز مىنامند . قرآن شريف در زمينهء اصلِ وجود عالم برزخ آياتى دارد ، از جمله :\r\n« حَتّى اذا جاءَ احَدَهُمُ الْمَوتُ قالَ رَبِّ ارْجِعُونِ لَعَلّى اعْمَلُ صالِحاً فيما تَرَكْتُ كَلّا انَّها كَلِمَةٌ هُوَ قائِلُها وَ مِنْ وَرائِهِمْ بَرْزَخٌ الى يَومِ يُبْعَثُونَ » . « 1 »\r\n\r\n\r\n","description":"","footnote":"\r\n( 1 ) - مؤمنون / 100 - 99 .\r\n","page_name":" 544 ","page_number":544},
  {"content":"\r\n\r\n« زمانى كه مرگ يكى از آنان فرا رسد مىگويد اى پروردگار من ! مرا باز گردان ، شايد در آنچه ترك كردم عمل صالحى انجام دهم ، چنين نيست ، اين سخنى است كه او به زبان مىگويد و پشت سر آنان برزخى است تا روزى كه برانگيخته مىشوند » .\r\nهمچنين آياتى كه مربوط به زنده بودن شهيدان پس از شهادت مىباشد ، نيز اثبات مىكند كه جهانى پس از مرگ ، غير از عالَم قيامت وجود دارد . در كلمات معصومين عليهم السلام نيز ، روايات متعدّدى در كتب شيعه و سنّى وجود دارد كه با تعبيرات مختلف ، از جهان برزخ ، سخن گفته شده است ، از جمله در حديث شريفى آمده است كه شخصى از امام صادق عليه السلام سئوال مىكند كه « برزخ » چيست ؟ امام عليه السلام در پاسخ مىفرمايند :\r\n« الْقَبْرُ ، مُنْذُ حينَ مَوتِهِ إِلى يَومِ القِيامَةِ » . « 1 » « برزخ همان قبر است كه از زمان مرگ تا روز قيامت ادامه دارد » .\r\nبنابراين در اصل وجود عالم برزخ ، بحثى نيست ، امّا در اينكه زندگى برزخى چگونه است ؟\r\nبايد گفت : روشن‌ترين تصويرى كه از زندگى در عالم برزخ وجود دارد اين است كه روح انسان ، پس از پايان زندگى اين دنيا و ويران شدن جسم فعلى ، در اجساد لطيفى قرار مىگيرد كه از عوارض و خصوصيات جسمِ فعلى و مادّى ، بر كنار است ولى چون شبيه و مثل همين جسم است ، به آن « قالب مثالى » يا « بدن مثالى » مىگويند كه نه به طور كلّى مجرّد است و نه به طور كلّى مادّى است بلكه داراى نوعى « تجرّد برزخى » و خاصّ است . مرحوم علّامهء مجلسى قدس سره در بحار الانوار تصريح مىفرمايد كه در برخى از روايات ، حالت برزخ به حالت رؤيا و خواب ، تشبيه شده است . « 2 » قرآن‌كريم ، علاوه بر اثبات اصل وجود « عالَم برزخ » ، دربارهءمتنعّم بودن خوبان و معذّب‌بودن بدكاران در آن عالم‌نيز آياتى دارد كه براى نمونه به دو آيه اشاره مىكنيم :\r\n1 )   « قيلَ ادْخُلِ الجَنَّةَ قالَ يا لَيْتَ قَومى يَعْلَمُونَ بِما غَفَرَ لى رَبّى وَ جَعَلَنى مِنَ الْمُكْرَمينَ » .   « 3 » « به او « آن مؤمن شهيد » گفته شد وارد بهشت شو ، گفت : اى كاش قوم من\r\n\r\n\r\n","description":"","footnote":"\r\n( 1 ) - الكافى ، ج 3 ، ص 242 .\r\n( 2 ) - بحار الانوار ، ج 6 ، ص 271 .\r\n( 3 ) - يس / 27 - 26 .\r\n","page_name":" 545 ","page_number":545},
  {"content":"\r\n\r\nمىدانستند كه پروردگارم مرا آمرزيده و از گرامى داشتگان قرار داده است » .\r\nدر اين آيه پس از شهادتِ شهيد به وى خطاب شده است كه وارد بهشت شو ، در حالى كه مىدانيم كه بهشت جاويد الهى در عالَم قيامت ، نصيب مؤمنان و شهيدان خواهد شد . از اينجا روشن مىشود كه « بهشت » در عالم برزخ نيز وجود دارد و در آن برزخيان صالح ، به نعمتهاى الهى متنّعم و پاداش داده خواهند شد .\r\n2 )  « النَّارُ يُعْرَضُونَ عَلَيْها غُدُوّاً وَ عَشِيّاً وَ يَومَ تَقُومُ السَّاعَةُ ادْخِلوُا الَ فِرْعَونَ اشَدَّ الْعَذابِ » .  « 1 » « عذاب آنها آتش است كه هر صبح و شام بر آن عرضه مىشوند و روزى كه قيامت بر پا شود آل فرعون را در سخت‌ترين عذابها وارد كنيد » .\r\nدر اين آيه نيز خداوند متعال تصريح فرموده است كه : قبل از برپايى قيامت ، آل فرعون‌در هر صبح و شام برعذاب و آتش‌عرضه مىشوند درحالى كه‌عذاب و آتش جهنم در عالَم قيامت خواهد بود . پس در نتيجه « عذاب و جهنّم » در عالم برزخ نيز وجود دارد .\r\n\r\nابطال « تناسخ »\r\nدر پايان اين فصل مناسب است كه به طور اجمال ، به يك عقيدهء باطل و ردّ آن اشاره كنيم و آن عقيده ، « تناسخ » يا « بازگشت ارواح » نام دارد .\r\nبرخى از فرقه‌ها معتقدند كه روح انسان بعد از مرگ و ويران شدن اين بدن ، به بدن ديگرى در همين عالم دنيا باز مىگردد و به عبارت ديگر ، روح بلافاصله پس از جدا شدن از بدن انسان در جسم و بدن ديگرى حلول كرده و زندگى مجدّدى را در همين دنيا آغاز مىكند و اين مسأله ممكن است بارها تكرار شود . اگر انسانى كه مىميرد ، جزء صالحان و خوبان باشد ، روح او در بدن يك شخص متنّعم و آسوده و در رفاه ظاهرى حلول مىكند و اگر انسانى كه مىميرد ، در زمرهء انسانهاى ناشايست باشد ، روح او در بدن يك شخص بلاكش و ناآرام حلول خواهد كرد . متكلّمين و حكماى الهى ، اين عقيده را از نظر عقل و شرع باطل كرده‌اند و وجود عالم برزخ و تصريح قرآن كريم به وجود چنين عالمى را نيز دليل بر ردّ اين اعتقاد مىدانند . حكيم عارف ، ملّاصدراى شيرازى در\r\n\r\n\r\n","description":"","footnote":"\r\n( 1 ) - غافر / 46 .\r\n","page_name":" 546 ","page_number":546},
  {"content":"\r\n\r\nبحث تناسخ ، دليل محكم ديگرى بر ردّ تناسخ آورده‌اند و آن اين است كه تعلّق روح بعد از مرگ به بدن ديگر ، مستلزم برگشت از فعل به قوّه است و چنين بازگشتى محال است كه البتّه توضيح فنّى اين مطالب در كتب مفصّله آمده است .\r\nعلاوه بر اين ، لازمهء اعتقاد به « تناسخ » آن است كه ، مستضعفان و افراد بلاكش و پر رنج و محنت ، از نظر روحى ، اشخاص ناشايست و بدى باشند و مثلًا روح كسانى مانند معاويه و يزيد و شمر در وجود آنها حلول كرده باشد و در حقيقت اين قشر از اجتماع ، از بدترين انسانها باشند و به عبارت ديگر در اين بزم ، هر كه بلاى او بيشتر است و استضعاف او بالاتر است ، از نظر روحى پست‌تر و شقىتر باشد ، در حالى كه اصلًا چنين چيزى نيست و بسيارى از پاكان و صالحان و شايستگان در بين همين مستضعفان و اقشار پر رنج و محنت مىباشند . بنابراين « تناسخ يك عقيدهء باطل است » .\r\n\r\nفصل سىام : قيامت\r\nمنزل دوّم بعد از مرگ ، « عالَم‌قيامت » است كه اين‌عالَم نيز داراىمنازلى است : منزل نفخ صور ، منزل اجتماع تمام انسانها ، منزل حسابرسى به اعمال انسانها ، منزل تحويل دادن نامهء اعمال خوبان و بدكاران ، منزل شفاعت ، منزل عبور انسانها از روى صراط و سپس جاى گرفتن در منزلگاه ابدى ( بهشت براى نيكوكاران و جهنّم براى بدكاران ) .\r\nدر قرآن شريف دربارهء هر يك از اين منازل آيات فراوانى وجود دارد . ما اينجا براى اثبات وجود هر يك از اين منازل ، آيه‌اى را مىآوريم و بحث مختصر دربارهء برخى از اين منازل و مسائل را در فصلهاى بعدى پى مىگيريم :\r\nنفخ صور :  « وَ نُفِخَ فىِ الصُّورِ فَصَعِقَ مَن فِى السَّمواتِ وَ مَنْ فِى الْارْضِ الّا مَنْ شاءَ اللَّهُ ثُمَّ نُفِخَ فيهِ اخْرى فَاذا هُمْ قِيامٌ يَنْظُرُونَ » .  « 1 » « و در صور دميده مىشود پس همهء كسانى كه در آسمانها و زمين هستند مىميرند مگر كسانى كه خدا بخواهد سپس بار ديگر در صور دميده مىشود\r\n\r\n\r\n","description":"","footnote":"\r\n( 1 ) - زمر / 68 .\r\n","page_name":" 547 ","page_number":547},
  {"content":"\r\n\r\nناگهان همگى به پا مىخيزند و در انتظار ( حساب و جزا ) هستند » .\r\nاجتماع تمام آدميان :  « انْ كانَتْ الّا صَيْحَةً واحِدَةً فَاذا هُمْ جَميعٌ لَدَيْنا مُحْضَرُونَ » .  « 1 » « فريادى بيش نيست ناگهان همگى نزد ما حاضر مىشوند » .\r\nحسابرسى اعمال :  « وَ نَضَعُ الْمَوازينَ الْقِسْطَ لِيَومِ الْقِيامَةِ فَلا تُظْلَمُ نَفْسٌ شَيْئاً وَ انْ كانَ مِثْقالَ حَبَّةٍ مِنْ خَرْدَلٍ اتَيْنا بِها وَ كَفى بِنا حاسِبينَ » .  « 2 » « ما ترازوى عدل را در روز قيامت بر پا مىكنيم پس به هيچ كس كمترين ستمى نمىشود ، و اگر به مقدار سنگينى يك دانه خردل باشد ما آن را حاضر مىكنيم و كافى است كه ما حساب كننده باشيم » .\r\nاعطاء نامهء اعمال :  « فَامَّا مَنْ اوتِىَ كِتابَهُ بِيَمينِهِ فَيَقُولُ هاؤُمُ اقْرَؤُا كِتابِيَه . . . . وَ امَّا مَنْ اوتِىَ كِتابَهُ بِشِمالِهِ فَيَقُولُ يا لَيْتَنى لَمْ اوتَ كِتابِيَه » .  « 3 » « پس كسى كه نامهء عملش را به دست راستش مىدهند فرياد مىزند : نامهء اعمال مرا بگيريد و بخوانيد . . . . امّا كسى كه نامهء اعمالش را به دست چپش بدهند مىگويد : اى كاش هرگز نامهء اعمالم را به من نمىدادند » .\r\nشفاعت :  « وَ لَايَشْفَعُونَ إِلَّا لِمَنِ ارْتَضى » .  « 4 » « شافعان جز براى كسى كه خداوند متعال رضايت دهد ، شفاعت نمىكنند » .\r\nصراط :   « وَ انْ مِنْكُمْ الّا وارِدُها كانَ عَلى رَبِّكَ حَتْماً مَقْضِيّاً ثُمَّ نُنَجِّى الَّذينَ اتَّقَوا وَ نَذَرُ الظَّالِمينَ فيها جِثِيّاً » .   « 5 » « و همهء شما وارد جهنّم مىشويد ، اين امرى است حتمى و قطعى بر پروردگارت ، سپس آنها را كه تقوا پيشه كردند از آن رهايى مىبخشيم و ستمگران را كه به زانو درآمده‌اند در آن رها مىسازيم » .\r\nمنزلگاه ابدى : « فَامَّا مَنْ طَغى وَ اثَرَ الْحَيوةَ الدُّنْيا فَانَّ الْجَحيمَ هِىَ الْمَأْوى وَ امَّا مَنْ خافَ مَقامَ رَبِّهِ وَ نَهَى الْنَّفْسَ عَنِ الْهَوى فَانَّ الْجَنَّةَ هِىَ الْمَأْوى » . « 6 »\r\n\r\n\r\n","description":"","footnote":"\r\n( 1 ) - يس / 53 .\r\n( 2 ) - انبياء / 47 .\r\n( 3 ) - حاقّه / 25 و 19 .\r\n( 4 ) - انبياء / 28 .\r\n( 5 ) - مريم / 72 - 71 .\r\n( 6 ) - نازعات / 41 - 37 .\r\n","page_name":" 548 ","page_number":548},
  {"content":"\r\n\r\n« امّا آن كسى كه طغيان كرده و زندگى دنيا را مقدّم داشته ، جايگاه او دوزخ است و آن كس كه از مقام پروردگارش ترسان باشد و نفس را از هوا باز دارد جايگاه او بهشت است » .\r\n\r\nفصل سى و يكم : شفاعت\r\nاگر چه بحث « شفاعت » در ميان شيعه و سنّى ، از بحثهاى پر گفتگو بوده است امّا ترديدى نيست كه در عالم قيامت امرى با عنوان « شفاعت » وجود دارد ، به اين معنى كه افرادى مانند پيامبر گرامى اسلام صلى الله عليه و آله و سلم و اهل بيت آن حضرت عليهم السلام ، از خداوند متعال ، آمرزش بعضى از گناه كاران را مىطلبند و خداى متعال دعوت ايشان را اجابت مىكند و آن گنهكاران را مورد آمرزش و رحمت خود قرار مىدهد . شفاعت به اعتقاد شيعه ، يك امر ضرورى است و در خصوص آن علاوه بر وجود روايات متواتر و فراوان از پيامبر گرامى صلى الله عليه و آله و سلم و ائمّهء طاهرين عليهم السلام ، آيات متعدّدى در قرآن شريف وجود دارد و حتّى از برخى آيات شريفه استفاده مىشود كه اصلِ وجود شفاعت امرى مسلّم و مفروغٌ عنه است ، به پاره‌اى از اين آيات اشاره مىكنيم :\r\n « مَنْ ذَا الَّذى يَشْفَعُ عِنْدَهُ الّا بِاذْنِهِ » .  « 1 » « كيست كه در نزد او ، جز به فرمان او شفاعت كند » .\r\n « وَ لا يَشْفَعُونَ الّا لِمَنِ ارْتَضى » .  « 2 » « و جز براى كسى كه ( خدا ) رضايت دهد ، شفاعت نمىكنند » .\r\n « لا يَمْلِكُونَ الشَّفاعَةَ الّا مَنِ اتَّخَذَ عِنْدَ الرَّحْمنِ عَهْداً » .  « 3 » « آنان مالك شفاعت نيستند ، مگر كسى كه نزد خداوند رحمن عهد و پيمانى دارد » .\r\n « فَما تَنْفَعُهُم شَفاعَةُ الشَّافِعينَ » .  « 4 » « پس شفاعت شفاعت كنندگان به حال آنها سودى نمىبخشد » .\r\n\r\n\r\n","description":"","footnote":"\r\n( 1 ) - بقره / 255 .\r\n( 2 ) - انبياء / 28 .\r\n( 3 ) - مريم / 87 .\r\n( 4 ) - مدّثّر / 48 .\r\n","page_name":" 549 ","page_number":549},
  {"content":"\r\n\r\n\r\nمعانى و مراتب شفاعت\r\nشفاعتى كه شيعه به آن معتقد است داراى مراتبى است كه توجّه به آن لازم و ضرورى است :\r\nالف ) شفيعى مانند پيامبر گرامى صلى الله عليه و آله و سلم براى آمرزش گناهكار دعا مىكند و پروردگار عالم دعاى ايشان را مستجاب مىفرمايد ، همانگونه كه خداوند در قرآن شريف به گناهكاران امر كرده كه نزد پيامبر بروند و از او بخواهند تا براى آنها استغفار فرمايد :\r\n « وَ لَوْ انَّهُمْ اذْ ظَلَمُوا انْفُسَهُمْ جاءُوكَ فَاسْتَغْفَرُوا اللَّهَ وَ اسْتَغْفَرَ لَهُمُ الرَّسُولُ لَوَجَدُوا اللَّهَ تَوَّاباً رَحيماً » .  « 1 » « و اگر مخالفان هنگامى كه به خود ستم مىكردند ، به نزد تو مىآمدند و از خدا طلب آمرزش مىكردند و پيامبر ( نيز ) براى آنان طلب آمرزش مىكرد ، قطعاً خدا را توبه پذير مهربان مىيافتند » .\r\nب ) پروردگار عالم حكومت آن جهان را به پيامبر و اهل بيت عليهم السلام عنايت مىكند ، همانگونه كه حكومت اين جهان را به آنان عنايت كرده است ، بنابراين در عالم آخرت ، آنها اختيار كامل دارند كه هر كس را - در صورت امكان - به بهشت ببرند و او را از آتش جهنّم نجات دهند و البته روشن است كه بر خلاف عدالت عمل نخواهد كرد و نيز روشن است كه با فضل و كرامت و محبّت با انسانها رفتار خواهند فرمود .\r\nج ) چون پيامبر گرامى و اهل بيت عليهم السلام در اين دنيا هدايتگر مردم بوده‌اند ، در آخرت نيز اين هدايتگرى باقى است ، از اين جهت عالمان دين و كسانى كه موجب هدايت ديگران شده‌اند نيز مىتوانند شفاعت كنند . هر كسى در اين دنيا هدايتش بيشتر باشد ، در آخرت شفاعتش بيشتر خواهد بود ، بنابراين افرادى همانند پيامبر اكرم صلى الله عليه و آله و سلم و معصومين عليهم السلام بيشتر از ديگران شفاعت مىكنند . خلاصهء كلام اينكه امامت و هدايت در دنيا ، امامت و هدايت در آخرت نيز هست :\r\n\r\n\r\n","description":"","footnote":"\r\n( 1 ) - نساء / 64 .\r\n","page_name":" 550 ","page_number":550},
  {"content":"\r\n\r\n  « يَومَ نَدْعُوا كُلَّ اناسٍ بِامامِهِمْ فَمَنْ اوتِىَ كِتابَهُ بِيَمينِهِ فِاولئِكَ يَقْرَءُونَ كِتابَهُمْ وَ لا يُظْلَمُونَ فَتيلًا وَ مَنْ كانَ فى هذِهِ اعْمى فَهُوَ فِى الْاخِرَةِ اعْمى وَ اضَلُّ سَبيلًا » .   « 1 » « روزى كه هر گروهى را با پيشوايشان مىخوانيم ، كسانى كه نامهء عملشان به دست راستشان داده مىشود آن را مىخوانند و به اندازهء رشتهء شكاف هستهء خرمايى به آنان ستم نمىشود امّا كسى كه در اين جهان ( از ديدن حقّ ) نابيناست در آخرت نيز نابينا و گمراهتر است » .\r\nد ) واسطه‌گرى و شفاعت ، اگر حقّى را باطل يا باطلى را حق‌ّنكند ، امرى عقلايى است و قرآن شريف آن را نيكو شمرده و بلكه در برخى موارد به انجام آن امر فرموده است :\r\n « انَّمَا الْمُؤْمِنُونَ اخْوَةٌ فَاصْلِحُوا بَيْنَ اخَوَيْكُمْ » .  « 2 » « مؤمنان برادر يكديگرند پس دو ( گروه ) برادر خود را صلح و آشتى دهيد » .\r\nهمانگونه كه در آيهء فوق مردم به واسطهء مصلح عفو مىشوند ، خداى متعال نيز در روز رستاخيز به واسطهء تقرّب شفيع در نزد او ، گناهكار لايق عفوى را كه مورد شفاعت واقع شده است ، عفو مىفرمايد :\r\n « لا يَمْلِكُونَ الشَّفاعَةَ الّا مَنِ اتَّخَذَ عِنْدَ الرَّحْمنِ عَهْداً » .  « 3 » « آنان مالك شفاعت نيستند ، مگر كسى كه نزد خداوند رحمن عهد و پيمانى دارد » .\r\nه ) همانگونه كه در فصل دهم نيز آورديم ، پيامبر گرامى صلى الله عليه و آله و سلم و اهل بيت بزرگوار او عليهم السلام واسطهء فيض در جهان هستىاند و خداى متعال آنان را هاديان موجودات براى رسيدن به كمال قرار داده است . اينان همانگونه كه هدايت تشريعى دارند ، داراى هدايت تكوينى نيز هستند « 4 » و خواه ناخواه داراى مقام هدايت تكوينى و وساطت فيض در آخرت نيز مىباشند پس هر كس كه به مقام قرب الهى مىرسد به واسطهء آنها است .\r\nشفاعت به اين معنى - كه از نظر عرفان اسلامى و روايات اهل بيت عليهم السلام امرى مسلّم است - تنها مربوط به گناهكاران نيست ، بلكه همهء انسانها از افراد معمولى گرفته تا انبياء و\r\n\r\n\r\n","description":"","footnote":"\r\n( 1 ) - اسراء / 72 - 71 .\r\n( 2 ) - حجرات / 10 .\r\n( 3 ) - مريم / 87 .\r\n( 4 ) - وَجَعَلْناهُم‌ْائِمَّةً يَهْدُونَ بِأمرِنَا « و ايشان را پيشوايانى قرار داديم كه‌به فرمان ما ( مردم را ) هدايت مىكردند » ( انبياء / 73 ) .\r\n","page_name":" 551 ","page_number":551},
  {"content":"\r\n\r\nاولياء عليهم السلام نيز به شفاعت احتياج دارند ، بلكه از اين نظر امامان معصوم عليهم السلام در حالى كه شفيع انسانها هستند ، خود به شفاعت پيامبر گرامى صلى الله عليه و آله و سلم نياز دارند . قرآن كريم مىفرمايد :\r\n « وَ كَذلِكَ جَعَلْناكُمْ امَّةً وَسَطاً لِتَكُونُوا شُهَداءَ عَلَى النَّاسِ وَ يَكُونَ الرَّسُولُ عَلَيْكُمْ شهَيداً » .  « 1 » « شما را نيز امّت ميانه‌اى قرار داديم تا بر مردم گواه باشيد و پيامبر هم بر شما گواه است » .\r\n\r\nرفع يك شبهه\r\nقرآن كريم در آياتى ، شفاعت در روز قيامت را ردّ مىكند . اين آيات دستاويز كسانى شده است كه به شفاعت در روز قيامت معتقد نيستند . در اينجا به چهار آيه اشاره مىكنيم و در پايان هر آيه پاسخ اين شبهه نيز داده مىشود :\r\n1 )  « اتَّقُوا يَوماً لا تَجْزى نَفْسٌ عَنْ نَفْسٍ شَيْئاً وَ لا يُقْبَلُ مِنْها شَفاعَةٌ وَ لا يُؤْخَذُ مِنْها عَدْلٌ وَ لا هُمْ يُنْصَروُنَ » .  « 2 » « از آن روز بترسيد كه كسى مجازات ديگرى را نمىپذيرد و نه از او شفاعت پذيرفته مىشود و نه از او غرامت قبول خواهد شد و نه يارى مىشوند » .\r\nمعناى آيهء شريفه اين است كه بترسيد از روز قيامت كه در آن روز ، به اشتباه ، كسى را به جاى ديگرى گرفتن ، كسى را به ناحقّ بهشتى يا جهنّمى كردن ، رشوه گرفتن و به ازاى آن گناهكارى را از عذاب آتش نجات دادن ، ظلم و طرفدارى از ظالم وجود ندارد و به عبارت ديگر در روز رستاخيز فريب ، پارتى ، رشوه و زور وجود نخواهد داشت . بنابراين آيهء شريفه ، شفاعت به معناى درست و صحيح آن را نفى نكرده است بلكه بحث بر سر برخوردهاى ناعادلانه و از جمله شفاعت بر خلاف عدل است .\r\n2 )  « ما لَكُمْ مِنْ دُونِهِ مِنْ وَلِىٍّ وَ لا شَفيعٍ افَلا تَتَذَكَّرُونَ » .  « 3 » « هيچ سرپرست و شفاعت كننده‌اى براى شما جز او نيست ، آيا متذكّر نمىشويد » .\r\n\r\n\r\n","description":"","footnote":"\r\n( 1 ) - بقره / 143 .\r\n( 2 ) - بقره / 48 .\r\n( 3 ) - سجده / 4\r\n","page_name":" 552 ","page_number":552},
  {"content":"\r\n\r\nاين آيه نيز به امرى بسيار مهم اشاره كرده است : شفاعت بايد به اذن خداى متعال باشد و اين سخن كه بت پرستان مىگويند « بت ما را شفاعت مىكند » . « 1 » غلط است ، زيرا بت حقّ شفاعت ندارد ، و خداى متعال اجازهء تكوينى و تشريعى به آن نداده است .\r\n3 )  « ما لِلظَّالِمينَ مِنْ حَميمٍ وَ لا شَفيعٍ يُطاعُ » .  « 2 » « براى ستمكاران دوستى وجود ندارد ، و نه شفاعت كننده‌اى كه شفاعتش پذيرفته شود » .\r\n4 ) « فى جَنَّاتٍ يَتَسائَلُونَ عَنِ الُمجْرِمينَ ما سَلَكَكُمْ فى سَقَرٍ قُالُوا لَمْ نَكُ مِنَ الْمُصَلّينَ وَ لَمْ نَكُ نُطْعِمُ الْمِسْكينَ وَ كُنَّا نَخُوضُ مَعَ الْخائِضينَ وَ كُنَّا نُكَذِّبُ بِيَومِ الدّينِ حَتّى اتينَا الْيَقينُ فَما تَنْفَعُهُمْ شَفاعَةُ الشَّافِعينَ » . « 3 » « ( آنها ) در باغهاى بهشت هستند و سؤال مىكنند از مجرمان ، چه چيز شما را به دوزخ وارد كرد ، مىگويند ما از نماز گزاران نبوديم و بينوايان را غذا نمىداديم و هميشه با اهل باطل همنشين و همصدا بوديم و روز جزا را انكار مىكرديم ، تا زمانى كه مرگ ما فرا رسيد ، از اين رو شفاعت شفاعت كنندگان به حال آنها سودى نمىبخشد » .\r\nدر اين دو آيه هم تصريح شده كه در روز رستاخيز ، شفاعت شافعان براى كسانى كه همانند ستمگران لياقتِ لازم را ندارند ، وجود نخواهد داشت . بنابراين اين آيات در مقام نفى اصلِ شفاعت نيست بلكه شفاعت براى غير لايقان را نفى فرموده است .\r\n\r\nفصل سى و دوّم : شاهدان در قيامت\r\nاز بحثهاى ارزنده دربارهء قيامت كه سازنده و كنترل كننده است ، بحث شهادت شاهدان است .\r\nاز قرآن شريف و روايات اهل بيت عليهم السلام استفاده مىشود كه در روز قيامت شاهدانى هستند كه به نفع ما يا بر ضرر ما شهادت مىدهند ، پس معلوم مىشود كه اين شاهدان در دنياى فِعلى بر اعمال ما نظارت دارند ، بلكه بايد نحوهء اعمال و نيّات ما را نيز درك كنند چرا كه شاهد براى اداى شهادت\r\n\r\n\r\n","description":"","footnote":"\r\n( 1 ) - « هؤلاء شفعائنا عنداللَّه » ( يونس / 18 ) .\r\n( 2 ) - غافر / 18 .\r\n( 3 ) - مدّثر / 48 - 40 .\r\n","page_name":" 553 ","page_number":553},
  {"content":"\r\n\r\nبايد حاضر و ناظر بر مطلب مورد شهادت باشد و از چگونگى و كمّ و كيف آن اطلاع كامل داشته باشد .\r\nما در اينجا شاهدان در قيامت را ذكر مىكنيم و براى هر يك از شاهدان يك آيه از قرآن كريم به عنوان دليل ، ارائه مىكنيم ، هر چند براى هر كدام ، آيات فراوانى يافت مىشود :\r\n1 ) اوّلين شاهد از نظر قرآن شريف « خداوند متعال » است :\r\n « فَالَيْنا مَرْجِعُهُمْ ثُمَّ اللَّهُ شَهيدٌ عَلى ما يَفْعَلُونَ » .  « 1 » « بازگشتشان به سوى ما است ، سپس خداوند بر آنچه آنها انجام مىدادند گواه است »\r\n2 ) شاهد دوّم ملائكه الهى هستند . از قرآن شريف استفاده مىشود كه ملائكه در قيامت « له » يا « عليه » ما يعنى بر نفع يا ضرر ما شهادت مىدهند :\r\n « وَ جائَتْ كُلُّ نَفْسٍ مَعَها سائِقٌ وَ شَهيدٌ » .  « 2 » « و هر كسى مىآيد ، با او حركت دهنده و گواهى دهنده‌اى است » .\r\nو در روايات « شهيد » به ملائكه تفسير شده است چنان كه اميرالمؤمنين عليه السلام نيز در دعاى كميل به آن تصريح فرموده‌اند :\r\n« وَ كُلُّ سَيِّئَةٍ امَرْتَ بِاثْباتِهَا الْكِرامَ الْكاتِبينَ الَّذينَ وَكَّلْتَهُمْ بِحِفْظِ ما يَكُونُ مِنّى وَ جَعَلْتَهُمْ شُهُوداً عَلَىَّ مَعَ جَوارِحى وَ كُنْتَ انْتَ الرَّقيبَ عَلَىَّ مِنْ وَرائِهِمْ وَ الشَّاهِدَ لِما خَفِىَ عَنْهُمْ » . « و به كرام الكاتبين دستور دادى كه هر گناهى را بنويسند ، همانها كه مأمورشان كردى تا هر چه از من صادر شود حفظ كنند و ايشان و اعضاى بدنم را گواه بر من قرار دادى در حالى كه بعد از ايشان تو مراقب من بودى و گواه بودى بر آنچه از ايشان پنهان بود » .\r\nملائكه‌اى كه از ديدگاه قرآن ، جزء شاهدان روز رستاخيز هستند بر سه دسته‌اند :\r\nاوّل ) « ملائكهء مقرّب خداوند » ، نظير جبرييل ، ميكاييل ، اسرافيل ، عزراييل و . . . . مىباشند :\r\n\r\n\r\n","description":"","footnote":"\r\n( 1 ) - يونس / 46 .\r\n( 2 ) - ق / 21 .\r\n","page_name":" 554 ","page_number":554},
  {"content":"\r\n\r\n« كِتابٌ مَرْقُومٌ يَشْهَدُهُ الْمُقَرَّبُونَ » . « 1 » « كتابى است نوشته شده ، كه مقرّبان شاهد آن هستند » .\r\nدوّم ) ملائكه‌اى هستند كه براى حفظ ما از شرور انسى و جنّى و آفات ، هميشه از ما مواظبت مىكنند :\r\n « لَهُ مُعَقَّباتٌ مِنْ بَيْنِ يَدَيْهِ وَ مِنْ خَلْفِهِ يَحْفَظُونَهُ مِنْ امْرِ اللَّهِ » .  « 2 » « براى انسان مأمورانى است پى در پى ، كه به فرمان خدا او را از پيش رو و از پشت سر پاسدارى مىكنند » .\r\nسوّم ) ملائكه‌اى كه « رقيب » و « عتيد » ناميده مىشوند و براى نوشتن اعمال ما گمارده شده‌اند و در هر روز و شب تغيير مىكنند :\r\n « ما يَلْفِظُ مِنْ قَولٍ الّا لَدَيْهِ رَقيبٌ عَتيدٌ » .  « 3 » « انسان هيچ سخنى را بر زبان نمىآورد مگر اينكه مراقبى آماده نزد اوست ( و آن را ضبط مىكند ) » .\r\n3 ) « انبياء الهى » عليهم السلام همانطور كه جلودار امّت خود هستند در قيامت هم شاهد بر امّت خود خواهند بود :\r\n « وَ يَومَ نَبْعَثُ فى كُلِّ امَّةٍ شَهيداً عَلَيْهِمْ مِنْ انْفُسِهِمْ وَ جِئْنا بِكَ شَهيداً عَلى هؤُلاءِ » .  « 4 » « روزى كه در هر امّتى گواهى از خودشان بر ايشان برمىانگيزيم و تو را گواه بر آنان قرار مىدهيم » .\r\n4 ) « امامان معصوم » عليهم السلام نيز در زمرهء شاهدان روز رستاخيز مىباشند :\r\n « وَ كَذلِكَ جَعَلْناكُمْ امَّةً وَسَطاً لِتَكُونُوا شُهَداءَ عَلَى النَّاسِ وَ يَكُونَ الرَّسُولُ عَلَيْكُمْ شَهيداً » .  « 5 » « شما را نيز امّت ميانه‌اى قرار داديم تا بر مردم گواه باشيد و پيامبر هم بر شما گواه است » .\r\n\r\n\r\n","description":"","footnote":"\r\n( 1 ) - مطفّفين / 21 .\r\n( 2 ) - رعد / 11 .\r\n( 3 ) - ق / 18 .\r\n( 4 ) - نحل / 89 .\r\n( 5 ) - بقره / 143 .\r\n","page_name":" 555 ","page_number":555},
  {"content":"\r\n\r\n5 ) « اعضا و جوارح و دل انسان » نيز در عالم قيامت ، جزء شاهدان هستند :\r\n « يَومَ تَشْهَدُ عَلَيْهِمْ الْسِنَتُهُمْ وَ ايْديهِمْ وَ ارْجُلُهُمْ بِما كانُوا يَعْمَلُونَ » .  « 1 » « در آن روز زبانها و دستها و پاهايشان بر ضدّ آنها به اعمالى كه انجام مىدادند ، گواهى مىدهد » .\r\n « وَ لا تَقْفُ ما لَيْسَ لَكَ بِهِ عِلْمٌ انَّ السَّمْعَ وَ الْبَصَرَ وَ الْفُؤادَ كُلُّ اولئِكَ كانَ عَنْهُ مَسْئُولًا » .  « 2 » « از آنچه به آن آگاهى ندارى پيروى مكن ، زيرا گوش و چشم و قلب ، همه مورد پرسش واقع خواهند شد » .\r\n6 ) « اعمال انسان » ، هم شاهد براى انسان در روز جزاست :\r\n « وَ وَجَدُوا ما عَمِلوُا حاضِراً وَ لا يَظْلِمُ رَبُّكَ احَداً » .  « 3 » « و آنچه را انجام داده‌اند حاضر يابند و پروردگار تو به هيچ كس ستم نمىكند » .\r\n7 ) « هويّت انسان » ، از ديگر شاهدانى است كه در قيامت وجود خواهد داشت . اعمال خوب بر هويّت بشر اثر نهاده و او را به صورت انسان كاملى خواهد آورد ، چنان كه اگر انسان در زمرهء فاجران يا منافقان و يا كافران باشد اعمال دنيايى وى ، او را به صورت حيوانى جلوه‌گر خواهد ساخت و هويّت او كاشف از شقاوت او خواهد بود :\r\n « وَ كُلَّ انْسانٍ الْزَمْناهُ طائِرَهُ فى عُنُقِهِ وَ نُخْرِجُ لَهُ يَومَ الْقِيامَةِ كِتاباً يَلْقاهُ مَنْشُوراًإِقْرَءْ كِتابَكَ كَفى بِنَفْسِكَ الْيَومَ عَلَيْكَ حَسيباً » .  « 4 » « و هر انسانى ، اعمالش را به گردنش آويخته‌ايم و روز قيامت كتابى براى او بيرون بياوريم كه آن را در برابر خود گشوده مىبيند ، ( به او مىگوييم ) كتابت را بخوان ، كافى است كه امروز ، خود حسابگر خويش باشى » .\r\n8 ) « مكان اعمال » ، نيز جزء شاهدان انسان در عالم آخرت ، محسوب مىشود مكانى كه انسان در آن عمل نيك يا پليد را انجام داده است ، در روز جزا بر نفع يا بر ضرر وى شهادت خواهد داد :\r\n\r\n\r\n","description":"","footnote":"\r\n( 1 ) - نور / 24 .\r\n( 2 ) - اسراء / 36 .\r\n( 3 ) - كهف / 49 .\r\n( 4 ) - اسراء / 13 .\r\n","page_name":" 556 ","page_number":556},
  {"content":"\r\n\r\n      « اذا زُلْزِلَتِ الْارْضُ زِلْزالَها وَ اخْرَجَتِ الْارْضُ اثْقالَها وَ قالَ الْانْسانُ ما لَها يَومَئِذٍ تُحَدّثُ اخْبارَها بِانَّ رَبَّكَ اوحى لَها » .       « 1 » « هنگامى كه زمين شديداً به لرزه در آيد و زمين بارهاى سنگينش را خارج سازد ، و انسان مىگويد : زمين را چه مىشود ؟ در آن روز زمين تمام خبرهايش را بازگو مىكند ( همانگونه كه ) پروردگارت به او وحى كرده است » .\r\nهمچنين از روايات فراوانى استفاده مىشود كه زمان انجام عمل نيز ، له يا عليه انسان شهادت مىدهد . علّامهء مجلسى - رضوان اللَّه عليه - اين روايات را در كتاب بحار الانوار ، نقل كرده است از آن جمله :\r\n« قالَ الْصادِقُ عليه السلام : ما مِنْ يَومٍ يَأْتى عَلَى ابْنِ آدَم الّا قالَ ذلِكَ الْيَومُ يَابْنَ آدَم انَا يَومٌ جَديدٌ وَ انَا عَلَيْكَ شَهيدٌ فَافْعَلْ بِى خَيْراً وَ اعْمَلْ فِىَّ خَيْراً اشْهَدُ لَكَ يَومَ الْقِيامَةِ » . « 2 » « امام صادق عليه السلام فرمود : هيچ روزى بر انسان نمىگذرد مگر آنكه آن روز به انسان مىگويد : اى انسان من روزى جديد هستم و بر تو شاهد تو هستم پس در اين روز كلام خير بگو ، روز قيامت براى تو شهادت مىدهم » .\r\n\r\nفصل سى و سوّم : تجسّم عمل\r\nيكى از بحثهاى مربوط به معاد كه پاسخگوى بسيارى از شبهه‌ها و از بهترين مباحث مربوط به معاد است ، بحث « تجسّم عمل » است .\r\nتجسّم عمل در قرآن كريم به سه گونه ، تصوير شده است كه يك نوع آن مربوط به دنياست و شكل ديگر آن مربوط به آخرت و نوع سوّم آن ، هم در دنيا و هم در آخرت وجود خواهد داشت :\r\n1 ) نوع اوّل از تجسّم عمّل كه مربوط به اين دنياست ، آن است كه تمام اعمال ما ( خوب يا بد ) ، در زندگى اين دنيا تأثير دارد ، كارهاى نيك ما موجب پيدايش حيات طيّبه يعنى زندگى سالم و با ارزش مىشود و كارهاى بد ما موجب حيات همراه با خباثت يعنى زندگى ناسالم و بى ارزش\r\n\r\n\r\n","description":"","footnote":"\r\n( 1 ) - زلزال / 5 - 1 .\r\n( 2 ) - بحار الانوار ، ج 7 ، ص 325 ، باب 16 ، ح 20 .\r\n","page_name":" 557 ","page_number":557},
  {"content":"\r\n\r\nمىشود :\r\n « مَنْ عَمِلَ صالِحاً مِنْ ذَكَرٍ او انْثى وَ هُوَ مُؤْمِنٌ فَلَنُحْيِيَنَّهُ حَيوةً طَيِّبَةً وَ لَنَجْزِيَنَّهُمْ اجْرَهُمْ بِاحْسَنِ ما كانُوا يَعْمَلُونَ » .  « 1 » « هر كسى - مرد يا زن - كار شايسته كند و مؤمن باشد ، او را با زندگى پاكيزه‌اى حيات ( حقيقى ) بخشيم و به آنان بهتر از آنچه انجام مىدادند پاداش خواهيم داد » .\r\n « لا يَزالُ الَّذينَ كَفَروُا تُصيبُهُمْ بِما صَنَعُوا قارِعةٌ او تَحُلُّ قَريباً مِنْ دارِهِمْ » .  « 2 » « كسانى كه كافر شدند ، پيوسته به ( سزاى ) آنچه كرده‌اند مصيبت كوبنده‌اى به آنان مىرسد يا نزديك خانه‌هايشان فرود مىآيد » .\r\nاز قرآن شريف استفاده مىشود كه زندگى طيّب و زندگى نكبت بار ، جزاى اعمال نيست ، بلكه بروز و ظهور خود اعمال است كه به اين صورت در آمده و در حقيقت « تجسّم عمل » انسان در اين دنياست :\r\n « وَ لَو أَنَّ اهْلَ الْقُرى امَنُوا وَ اتَّقَوا لَفَتَحْنا عَلَيْهِمْ بَرَكاتٍ مِنَ السَّماءِ وَ الْارْضِ وَ لكِنْ كَذَّبُوا فَاخَذْناهُمْ بِما كانُوا يَكْسِبُونَ » .  « 3 » « اگر اهل شهرها ايمان مىآوردند و تقوا پيشه مىكردند بركات آسمان و زمين را بر آنها مىگشوديم ولى ( آنها حقّ را ) تكذيب كردند ، ما هم آنان را به كيفر اعمالشان مجازات كرديم » .\r\n « وَ ضَرَبَ اللَّهُ مَثَلًا قَرْيَةً كانَتْ امِنَةً مُطْمَئِنَّةً يَأْتيها رِزْقُها رَغَداً مِنْ كُلِّ مَكانٍ فَكَفَرَتْ بِانْعُمِ اللَّهِ فَاذاقَهَا اللَّهُ لِباسَ الْجُوعِ وَ الْخَوفِ بِما كانُوا يَصْنَعُونَ » .  « 4 » « خداوند منطقه‌اى را مثل زده است كه امن و امان بود و روزى ( اهل ) آن منطقه از هر سو مىرسيد امّا نعمتهاى خدا را ناسپاسى كردند و خداوند به خاطر اعمالى كه انجام مىدادند لباس گرسنگى و ترس را بر اندامشان پوشانيد » .\r\nنظير اين دو آيه كه در آنها بركات و بلايا ، همان اعمال انسان معرّفى مىشود ، بسيار است .\r\n2 ) شكل دوّم از تجسّم عمل كه تجسّم عمل در آخرت است ، به اين معنى است كه اعمال ما\r\n\r\n\r\n","description":"","footnote":"\r\n( 1 ) - نحل / 97 .\r\n( 2 ) - رعد / 31 .\r\n( 3 ) - اعراف / 96 .\r\n( 4 ) - نحل / 112 .\r\n","page_name":" 558 ","page_number":558},
  {"content":"\r\n\r\n( خوب يا بد ) صورت ملكوتى دارد و همه جا با ما است ، اگر خوب است به شكل مونس خوب و اگر بد است به شكل مونس بد ، ظاهر و مجسّم خواهد شد ، مونسى كه داراى حيات و شعور مىباشد :\r\n« يَومَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً وَ ما عَمِلَتْ مِنْ سُوءٍ تَوَدُّ لَو انَّ بَيْنَها وَ بَيْنَهُ امَداً بَعيداً وَ يُحَذِّرُكُمُ اللَّهُ نَفْسَهُ وَ اللَّهُ رَؤُفٌ بِالْعِبادِ » . « 1 » « روزى كه هر كسى ، آنچه را از كار نيك انجام داده ، حاضر مىبيند ، و آرزو مىكند ميان او و آنچه از اعمال بد انجام داده ، فاصلهء زمانى زيادى باشد خداوند شما را از ( نافرمانى ) خودش بر حذر مىدارد و ( در عين حال ) خدا نسبت به همهء بندگان مهربان است » .\r\nبلكه از قرآن شريف استفاده مىشود كه نعمتهاى بهشت و نقمتهاى جهنّم نيز ، همين اعمال ما است :\r\n « كُلوُا وَ اشُرَبُوا هَنيئاً بِما اسْلَفْتُمْ فِى الْايَّامِ الْخالِيَة » .  « 2 » « بخوريد و بياشاميد ، گواراتان باد ، در برابر اعمالى كه در ايّام گذشته انجام داده‌ايد » .\r\n                                               « وَ ذُوقُوا عَذابَ الْحَريقِ ذلِكَ بِما قَدَّمَتْ ايْديكُمْ وَ انَّ اللَّهَ لَيْسَ بِظَلّامٍ لِلْعَبيدِ » .                                                « 3 » « و بچشيد عذاب سوزنده را ، اين در مقابل كارهايى است كه از پيش فرستاده‌ايد ، و خداوند نسبت به بندگانش هرگز ستم روا نمىدارد » .\r\n « يا ايُّهَا الَّذينَ امَنُوا اتَّقُوا اللَّهَ وَ لْتَنْظُرْ نَفْسٌ ما قَدَّمَتْ لِغَدٍ » .  « 4 » « اى كسانى كه ايمان آورده‌ايد از ( مخالفت ) خدا بپرهيزيد و هر كس بايد بنگرد تا براى فردا ، چه چيز از پيش فرستاده است » .\r\n « يَومَ يَنْظُرُ الْمَرْءُ ما قَدَّمَتْ يَداهُ وَ يَقُولُ الْكافِرُ يا لَيْتَنى كُنْتُ تُرابَاً » .  « 5 » « روزى كه انسان آنچه را از قبل با دستهادى خود فرستاده مىبيند و كافر مىگويد اى كاش خاك بودم » .\r\n\r\n\r\n","description":"","footnote":"\r\n( 1 ) - آل عمران / 30 .\r\n( 2 ) - حاقّه / 24 .\r\n( 3 ) - انفال / 51 - 50 .\r\n( 4 ) - حشر / 18 .\r\n( 5 ) - نبأ / 40 .\r\n","page_name":" 559 ","page_number":559},
  {"content":"\r\n\r\n  « وَ جيىءَ يَومَئِذٍ بِجَهَنَّمَ يَومَئِذٍ يَتَذَكَّرُ الْانْسانُ وَ انّى لَهُ الذِّكْرى يَقُولُ يا لَيْتَنى قَدَّمْتُ لِحَياتى » .   « 1 » « و در آن روز جهنّم را حاضر مىكند ، در آن روز انسان متذكّر مىشود ، امّا اين تذكّر چه سودى براى او دارد ؟ مىگويد اى كاش براى زندگيم چيزى از پيش فرستاده بودم » .\r\nمولوى در توصيف همين مسأله با اشاره به نعمتهاى بهشتى و نقمتهاى جهنّمى چنين سروده است :\r\n آن درختان مر ترا فرمان بَرند * كآن درختان از صفاتت با بَرند\r\nچون به امر تُست اينجا ، اين صفات * پس در امر تُست آنجا ، آن جَزات\r\nچون ز دستت ، زخم بر مظلوم رُست * آن درختى گشت ، از او زقّوم رُست\r\nاين سخنهاى چو مار و كژدُمت * مار و كژدُم گشت و مىگيرد دُمت \r\n3 ) نوع سوّم از تجسّم عمل كه هم در اين دنيا و هم در آخرت ، وجود دارد ، عبارت است از تكوين هويّت براى انسانها . توضيح بيشتر اين مطلب آن است كه : از نظر قرآن كريم و روايات بلكه از نظر عقل و مشاهدات عقل و مشاهدات اهل اللَّه ، تناسخ دقيقى در انسانها وجود دارد - كه غير از آن تناسخِ باطل است و ربطى به آن‌ندارد - و آن اين است كه ، رفتار و كردار انسانها تأثير به سزايى در تكوين هويّت آنها دارد به اين شكل كه افعال و اعمال ما براى ما « ملكه » مىسازد ، يعنى هر كار و عملى كه خود را به آن عادت دهيم ، به تدريج و آرام آرام ، همان عمل ، شخصيّت ما را مىسازد و موجب تكوين يك هويّت خوب يا بد براى ما مىشود . از اينرو اگر افكار ، گفتار و كردار انسان شايسته و درست باشد ، در نتيجه انسانيّتى شكوفا ، داراى حيات طيّب و با طراوت پديد خواهد آمد ، و انسان را تبديل به يك انسان كامل خواهد كرد ، چندانكه در قيامت با شور و شعف به\r\n\r\n\r\n","description":"","footnote":"\r\n( 1 ) - فجر / 24 - 23 .\r\n","page_name":" 560 ","page_number":560},
  {"content":"\r\n\r\nديگران مىگويد :\r\n « هاؤُمُ اقْرَؤُا كِتابِيَه » .  « 1 » « بياييد و كتابم را بخوانيد » .\r\nولى اگر افكار ، گفتار و كردار انسان ناشايست و بد باشد ، به تناسب آن اعمال ، انسان به صورت حيوانى شهوت پرست يا بوزينه‌اى شكم پرست يا خوكى متكبّر يا پلنگى ظالم يا سگى هار و خلاصه به صورتهايى زشت و پليد جلوه خواهد كرد :\r\n « وَ نَحْشُرُهُمْ يَومَ الْقِيامَةِ عَلى وُجُوهِهِمْ عُمْياً وَ بُكْماً وَ صُمّاً مَأْواهُمْ جَهَنَّمُ » .  « 2 » « و روز قيامت آنها را بر صورتهايشان محشور مىكنيم در حالى كه نابينا و گنگ و كر هستند ، جايگاهشان دوزخ است » .\r\n « يَومَئِذٍ يَصْدُرُ النَّاسُ اشْتاتاً لِيُرَوا اعْمالَهُمْ » .  « 3 » « آن روز مردم ( به حال ) پراكنده برآيند تا كارهايشان به آنان نشان داده شود » .\r\nنظير اين آيات در قرآن كريم بسيار است ، بلكه آياتى كه مفسّران عاليقدر آن آيات شريفه را از باب تشبيه و يا از باب سرزنش شمرده‌اند ، به عقيدهء ما بيان واقعيّات و تبيين هويّات است .\r\n « وَ لَقَدْ ذَرَأْنا لِجَهَنَّمَ كَثيراً مِنَ الْجِنِّ وَ الْانْسِ لَهُمْ قُلُوبٌ لا يَفْقَهُونَ بِها وَ لَهُمْ اعْيُنٌ لا يُبْصِرُونَ بِها وَ لَهُمْ اذانٌ لا يَسْمَعُونَ بِها اولئِكَ كَالْانْعامِ بَلْ هُمْ اضَلٌّ اولئِكَ هُمُ الْغافِلُونَ » .  « 4 » « در حقيقت بسيارى از جنّيان و آدميان را براى دوزخ آفريده‌ايم ، آنها دلهايى دارند كه با آن نمىفهمند و چشمانى دارند كه با آن نمىبينند و گوشهايى كه با آن نمىشنوند ، آنها همچون چهار پايانند بلكه گمراهتر ، ايشان همان غافلان هستند » .\r\n « فَمَثَلُهُ كَمَثَلِ الْكَلْبِ انْ تَحْمِلْ عَلَيْهِ يَلْهَثْ اْو تَتْرُكْهُ يَلْهَثْ » .  « 5 » « مثل او همچون سگ ( هار ) است كه اگر به او حمله كنى دهانش را باز ، و زبانش را بيرون مىآورد و اگر او را به حال خود واگذارى باز همين كار را مىكند » .\r\n\r\n\r\n","description":"","footnote":"\r\n( 1 ) - حاقّه / 19 .\r\n( 2 ) - اسراء / 97 .\r\n( 3 ) - زلزال / 6 .\r\n( 4 ) - اعراف / 179 .\r\n( 5 ) - اعراف / 176 .\r\n","page_name":" 561 ","page_number":561},
  {"content":"\r\n\r\n « مَثَلُ الَّذينَ حُمِّلُوا التَوريةَ ثُمَّ لَمْ يَحْمِلُوها كَمَثَلِ الْحِمارِ يَحْمِلُ اسْفاراً » .  « 1 » « كسانى كه مكلّف شدند به تورات عمل كنند ولى حقّ آن را ادا نكردند مانند دراز گوشى هستند كه كتابهايى را حمل مىكند » .\r\nخلاصهء كلام اينكه تجسّم عمل به اين معنى ، در نزد اهل كشف و شهود امرى قطعى و شهودى است . علمى نيست بلكه يقينى است ، حصولى نيست بلكه حضورى است ، نقلى نيست بلكه عينى است و خلاصه غيبى نيست بلكه شهودى است چرا كه اهل معنى و صاحبان چشمهاى تيزبين ، اين هويّتها را در همين دنيا نيز ملاحظه‌مىكنند و از اين‌جهت است كه گفتيم‌قسم سوّم از تجسّم‌عمل ، هم در آخرت و هم در اين دنيا وجود دارد ، چنان كه اين مسأله در روايات نيز امرى قطعى است :\r\nابو بصير مىگويد در مراسم حجّ ، خدمت امام باقر عليه السلام بودم ، به ايشان گفتم : اى فرزند رسول خدا ! امسال افراد بسيارى به حجّ آمده‌اند ، امام باقر عليه السلام فرمودند :\r\n« ما اكْثَرَ الضَّجيج وَ أَقَلَّ الحَجيجُ » « 2 » « چه بسيارند فرياد كنندگان - و سياهى لشگر - و چه كم‌اند حاجيان واقعى » .\r\nابو بصير مىگويد امام باقر عليه السلام دست به چشمهايم كشيدند و به اين وسيله چشمهايم تيزبين شد و من حيوانهاى گوناگونى را ديدم كه انسان در ميان آنها بسيار كم بود .\r\n\r\nفصل سى و چهارم : نامهء اعمال\r\nيكى از مسائل قطعى در بحث معاد « نامهء عمل » است . آيات فراوانى بر اين مطلب دلالت دارد ، كه در اين آيات ، سه گونه « نامهء عمل » در روز رستاخيز ، ترسيم و تصوير شده است :\r\n1 ) « پروندهء عمر » ، كه بهشتيان ، آن را به دست راست و اهل جهنّم ، آن را به دست چپ خواهند گرفت :\r\n« فَامَّا مَنْ اوتِىَ كِتابَهُ بِيَمينِهِ فَيَقُولُ هاؤُمُ اقْرَؤُا كِتابِيَه . . . . فَهُوَ . . . . فى جَنَّةٍ عالِيَةٍ . . . . وَ امَّا مَنْ اوتِىَ كِتابَهُ بِشِمْالِهِ فَيَقُولُ يا لَيْتَنى لَمْ اوتَ كِتابِيَه . . . . خُذُوهُ فَغُلُّوهُ ثُمَّ\r\n\r\n\r\n","description":"","footnote":"\r\n( 1 ) - جمعه / 5 .\r\n( 2 ) - بحار الانوار ، ج 46 ، ص 261 ، باب 5 ، ح 62 .\r\n","page_name":" 562 ","page_number":562},
  {"content":"\r\n\r\n             الْجَحيمَ صَلُّوهُ » .              « 1 » « پس كسى كه نامهء اعمالش را به دست راستش مىدهند ( با شور و شعف ) فرياد مىزند نامهء اعمال مرا بگيريد و بخوانيد . . . . او . . . . در بهشتى برين است . . . .\r\nو امّا كسى كه نامهء اعمالش را به دست چپش بدهند مىگويد اى كاش هرگز نامهء اعمالم را دريافت نكرده بودم . . . . او را بگيريد و در بند و زنجيرش كنيد سپس او را در دوزخ بيفكنيد » .\r\nاين نامهء عمل ، در حقيقت كتابى است مشتمل بر آنچه كه ملائكهء رقيب و عتيد « 2 » از اعمال انسان برداشت كرده و نوشته‌اند . .\r\n2 ) « حضور همهء اعمال بد و خوب » و در حقيقت تجسّم همهء اعمال ريز و درشت و شايست و ناشايست انسان بگونه‌اى كه وى همهء آنچه را در اين دنيا انجام داده است ، در آن سرا حاضر مىيابد .\r\n « وَ وُضِعَ الْكِتابُ فَتَرَى الُمجْرِمينَ مُشْفِقينَ مِمَّا فيهِ وَ يَقُولُونَ يا وَيْلَتَنا مالِ هذَا اْلكِتابِ لا يُغادِرُ صَغيرةً وَ لا كَبيرَةً الّا احْصيها وَ وَجَدُوا ما عَمِلُوا حاضِراً » .  « 3 » « و نامهء اعمال گذارده مىشود پس گناهكاران را مىبينى كه از آنچه در آن است ترسان و هراسانند و مىگويند واى بر ما اين چه كتابى است كه هيچ عمل كوچك و بزرگى را فرو نگذاشته مگر اينكه آن را به شمار آورده است ، و آنچه را انجام داده‌اند حاضر مىبيند » .\r\nاين ترسيم و تصوير از نامهء عمل ، آن است كه در روز قيامت ، اعمال نيك و بد آدميان ، به صورتى متناسب با قيامت درآمده و آن صورت ، در خارج و نزد صاحب آن مجسّم و ظاهر مىشود و در حقيقت ، عمل بگونه‌اى ظهور پيدا مىكند كه داراى حيات و شعور است . و اين همان نوع دوّم از « تجسّم عمل » است كه در فصل گذشته ، گفته شد .\r\n3 ) « ظهور و بروز هويّات » و صفحهء نفس انسان كه بالاتر ، بهتر ، ظاهرتر و گوياتر از هر نامه‌اى است :\r\n\r\n\r\n","description":"","footnote":"\r\n( 1 ) - حاقّه / 31 - 19 .\r\n( 2 ) - در مورد ملائكهء « رقيب و عتيد » در فصل سى و دوّم ، توضيح داده شد .\r\n( 3 ) - كهف / 49 .\r\n","page_name":" 563 ","page_number":563},
  {"content":"\r\n\r\n « وَ كُلَّ انْسانٍ الْزَمْناهُ طائِرَهُ فى عُنُقِهِ وَ نُخْرِجُ لَهُ يَومَ الْقِيامَةِ كِتاباً يَلْقاهُ مَنْشُوراً اقْرَءْ كِتابَكَ كَفى بِنَفْسِكَ الْيَومَ عَلَيْكَ حَسيباً » .  « 1 » « و هر انسانى ، اعمالش را به گردنش آويخته‌ايم و روز قيامت كتابى براى او بيرون بياوريم كه آن را در برابر خود گشوده مىبيند ، ( به او مىگوييم ) كتابت را بخوان ، كافى است كه امروز ، خود حسابگر خويش باشى » .\r\nاين تصوير از نامهء عمل ، در حقيقت آن است كه هويّت هر شخصى - كه در اثر انجام اعمال صالح و غير صالح - براى او پديد آمده است ، در روز رستاخيز ، بروز و ظهور كرده و او را به همان شكل و گونه‌اى در مىآورد كه نتيجهء اعمالش اقتضاء مىكند و به اين ترتيب او خودش از اين هويّت پديد آمده مىتواند حسابگر خويش باشد .\r\n\r\nفصل سى و پنجم : پاداش و كيفر ، تكوينى است نه قراردادى\r\nاز بحثهاى قبلى به خوبى استفاده شد كه رابطهء دنيا و آخرت ، رابطهء عينيّت و ظاهر و باطن است و اين دو در حقيقت دو روى يك سكّه‌اند ، سكّه‌اى كه يك روى آن دنيا و روى ديگر آن آخرت است . آنچه را ما در اينجا مىكاريم در آنجا برداشت مىكنيم و نتيجهء اعمال دنيايى را در آن سرا مىيابيم ، اگر خوب است به صورت نعمتهاى بهشت و اگر بد است به صورت نقمتهاى جهنّم :\r\n  « فَمَنْ يَعْمَلْ مِثْقالَ ذَرَّةٍ خَيْراً يَرَهُ وَ مَنْ يَعْمَلْ مِثْقالَ ذَرَّةٍ شَرَّاً يَرَهُ » .   « 2 » « هر كس به اندازهء ذرّه‌اى كار خير انجام دهد آن را مىبيند و هر كس به اندازهء ذرّه‌اى كار بد كرده آن را مىبيند » .\r\nاين آيهء شريفه كه نظير آن در قرآن شريف فراوان بوده و از محكمات است و تقدير و تأويل ندارد ، دلالت مىكند كه انسان ، خودِ آن خير يا شرّ را مىبيند نه جزاى آن را ، اگر ذرّه‌اى خوبى كند همان را به صورت پاداش و نعمتهاى بهشتى مىيابد و اگر ذرّه‌اى بدى كند ، همان را به صورت آتش و نقمتهايى در جهنم مىيابد و از طرف حقّ - تبارك و تعالى - به آنها چنين خطاب مىشود :\r\n\r\n\r\n","description":"","footnote":"\r\n( 1 ) - اسراء / 13 .\r\n( 2 ) - زلزال / 8 - 7 .\r\n","page_name":" 564 ","page_number":564},
  {"content":"\r\n\r\n « ذلِكَ بِما قَدَّمَتْ ايْديكُمْ وَ انَّ اللَّهَ لَيْسَ بِظَلّامٍ لِلْعَبيدِ » .  « 1 » « اين در مقابل كارهايى است كه از پيش فرستاده‌ايد ، خداوند نسبت به بندگانش هرگز ستم روا نمىدارد » .\r\nبنابراين مسألهء خلود و جاودانگى پاكان و نيكان در بهشت و خلود و جاودانگى آلودگان و معصيت كاران در جهنّم براى اهل جهنّم امرى طبيعى است . همچنين عذابهاى دردناك جهنّم نظير نعمتهاى بهشتى امرى قرار دادى و به عنوان كيفر يا پاداش نيست تا گفته شود آن كيفرها و پاداشها با آن اعمال موقّت دنيايى تناسب ندارد و خلود در جهنّم با اعمال زشت موقّت - كه حدّ بالاى آن مثلًا در يك دورهء عُمر صد ساله است - متناسب نيست .\r\nالبته « توبه » در اين دنيا و « مغفرت » و « شفاعت » در آخرت براى كسانى كه لياقت دارند و با دست خود اين شايستگىها را از بين نبرده‌اند ، باعث رهايى گناهكاران مىشود و به عبارت ديگر ميان انسان و آتش فاصله مىاندازد و بلكه از قرآن شريف استفاده مىشود كه « توبه » انسان و « مغفرت » خداوند و « شفاعت » اهل بيت عليهم السلام ، آتش و نقمتهاى آن را نابود مىكند :\r\n « الّا مَنْ تابَ وَ امَنَ وَ عَمِلَ عَمَلًا صالِحاً فَاولئِكَ يُبَدِّلُ اللَّهُ سَيِّئاتِهِمْ حَسَناتٍ » .  « 2 » « مگر كسانى كه توبه كنند و ايمان آورند و عمل صالح انجام دهند كه خداوند گناهان آنان را به نيكيها تبديل مىكند » .\r\nهمچنانكه از قرآن كريم استفاده مىشود كه بعضى اعمال نيز ، نعمتهاى بهشتى را نابود مىكند و در حقيقت حسنه را به سيّئه تبديل مىنمايد :\r\n « لا تُبْطِلُوا صَدَقاتِكُمْ بِالْمَنِّ وَ الْاذى كالَّذى يُنْفِقُ مالَهُ رِئاءَ النَّاسِ وَ لا يُؤْمِنُ بِاللَّهِ وَ الْيَومِ الْاخِرِ » .  « 3 » « بخششهاى خود را با منّت و آزار باطل نكنيد مانند كسى كه مال خود را براى نشان دادن به مردم انفاق مىكند و به خداو روز قيامت ايمان نمىآورد » .\r\n« وَ مَنْ يَرْتَدِدْ مِنْكُمْ عَنْ دينِهِ فَيَمُتْ وَ هُوَ كافِرٌ فَاولئِكَ حَبِطَتْ اعْمالُهُمْ فِى الدُّنْيا وَ الْاخِرَةِ وَ اولئِكَ اصْحابُ النَّارِ هُمْ فيها خالِدُونَ » . « 4 »\r\n\r\n\r\n","description":"","footnote":"\r\n( 1 ) - انفال / 51 .\r\n( 2 ) - فرقان / 70 .\r\n( 3 ) - بقره / 264 .\r\n( 4 ) - بقره / 217 .\r\n","page_name":" 565 ","page_number":565},
  {"content":"\r\n\r\n« كسى كه از آيينش برگردد و در حال كفر بميرد تمام اعمال نيك او در دنيا و آخرت بر باد مىرود و آنان اهل دوزخ هستند و هميشه در آن خواهند بود » .\r\nاين نكتهء آخر يعنى تبديل حسنات به سيئات و بالعكس ، همان چيزى است كه متكلّمين و علماء علم كلام ، از آن با عنوان « حبط و تكفير » ياد كرده‌اند كه « حبط » عبارت است از اينكه ثواب اعمال پيشين بر اثر گناهان از بين برود و « تكفير » به اين معنى است كه كيفر و آثار گناهان پيشين به خاطر اعمال نيكِ بعدى ، زائل شود . كلاميّون شيعى به تبعيّت از قرآن كريم و معصومين عليهم السلام ، در اين زمينه ، كلمات متين و ارزنده‌اى دارند كه بايد به محل تفصيل آن مراجعه كرد .\r\n\r\nفصل سى و ششم : خلود در آتش\r\nشيعه به تبعيت از قرآن كريم و روايات اهل بيت عليهم السلام عقيده دارد كه خلود و جاودانگى در جهنّم مربوط به افرادى است كه زمينهء نجات آنها به كلّى از بين رفته است ، كسانى نظير كافران و مشركان :\r\n « انَّ الَّذينَ كَذَّبُوا باياتِنا وَ اسْتَكْبَرُوا عَنْها لا تُفَتَّحُ لَهُمْ ابْوابُ السَّماءِ وَ لا يَدْخُلُونَ الْجَنَّةَ حَتّى يَلِجَ الْجَمَلُ فى سَمٍّ الْخِياطِ » .  « 1 » « كسانى كه آيات ما را تكذيب كردند و در برابر آن تكبّر ورزيدند ، درهاى آسمان به رويشان گشوده نمىشود و داخل بهشت نخواهند شد مگر اينكه شتر از سوراخ سوزن بگذرد » .\r\n « انَّ اللَّهَ لا يَغْفِرُ انْ يُشْرَكَ بِهِ وَ يَغْفِرُ ما دُونَ ذلِكَ لِمَنْ يَشاءُ » .  « 2 » « خدا ، اين را كه به او شرك ورزيده شود نمىبخشد و غير از آن را براى هر كه بخواهد مىبخشد » .\r\nولى آنان كه درّ گرانبهاى ايمان را در صدف وجود خود دارند ، گرچه به دليل نافرمانىها و معصيت‌هاجهنّمى باشند ، امّا به صورت دائمى و هميشگى در جهنّم باقى نخواهند ماند بلكه به اندازه‌اى در جهنّم مىمانند كه آتش و عذاب الهى ، كدورتهاى آنها را از ميان ببرد تا آنگاه پاكيزه و\r\n\r\n\r\n","description":"","footnote":"\r\n( 1 ) - اعراف / 40 .\r\n( 2 ) - نساء / 48 .\r\n","page_name":" 566 ","page_number":566},
  {"content":"\r\n\r\nلايق بهشت شوند . از قرآن شريف و روايات معصومين عليهم السلام استفاده مىشود مجرمى كه سختيهاى دنيا ، رنجهاى برزخ ، عذابهاى قيامت و نيز مغفرت خداى رحمان و شفاعت اهل بيت عليهم السلام ، هيچكدام نتوانسته باشد او را از كدورت گناه و صفات رذيله پاك كند ، به جهنّم مىرود تا از آن كدورتها پاك شده و لياقت بهشت را پيدا كند . از اين جهت فيلسوفانِ حكمتِ متعاليه و عارفانِ دين مىگويند آتش جهنّم براى اين افراد از الطاف خفيّهء خداى سبحان است . امّا مجرمانى كه كفر و عناد ورزيده‌اند يا راه شرك و گمراهى را پيش گرفته‌اند ، در آتش دوزخ ، مُخلَّد و هميشگى باقى خواهند ماند در روايتى از امام كاظم عليه السلام چنين آمده است :\r\n« لا يُخَلِّدُ اللَّهُ فِى النَّارِ الّا اهْلَ الْكُفْرِ وَ الْجُحُودِ وَ اهْلَ الضَّلالِ وَ الشِّرْكِ » . « 1 » « خداوند كسى را در آتش‌جاودان‌نمىكند مگر اهل‌كفر و انكار و گمراهى و شرك را » .\r\n\r\nفصل سى و هفتم : جهنّم جايگاه معاندان\r\nاز قرآن كريم و روايات اهل بيت عليهم السلام استفاده مىشود كه جهنّم جايگاه افراد اهل عناد و لجاجت است و كسانى كه عناد و لجاج و تقصيرى نداشته باشند - گرچه حتّى كافر يا مشرك باشند - به عذاب جهنّم دچار نخواهند شد . عقل نيز بر اين مطلب حكم مىكند ، بلكه مىتوان گفت اين مطلب از ضروريّات عقلى و شرعى است ، زيرا پروردگار رحمان انسان بى تقصير را عذاب نمىكند .\r\nتوضيح بيشتر اينكه انسان در كارهاى بد خود ، گاه ، هيچ تقصيرى ندارد ، چنين كسانى بر چهار دسته‌اند :\r\n1 ) مستضعفان فكرى كه به آنها « سفيه » گفته مىشود .\r\n2 ) افرادى كه مجبور يا مُكرَه به انجام كارى مىشوند .\r\n3 ) افرادى كه به فكر آنها نيايد كه بايد مطالب را درك كنند و حقيقت را به دست آورند ، نظير بسيارى از مردم ، مثلًا بسيارى از كافران در اروپا يا غير اروپا در اين انديشه نيستند كه بايد راجع به اسلام فكر كرد . در اصطلاح به اين گروه « غافل » گفته مىشود . ( غافل غير مقصّر ) .\r\n4 ) افرادى كه فكر كرده‌اند ولى فكر آنها به واقع نرسيده است بلكه به باطل معتقد شده‌اند . در\r\n\r\n\r\n","description":"","footnote":"\r\n( 1 ) - بحار الانوار ، ج 8 ، ص 351 ، باب 27 ، ح 1 .\r\n","page_name":" 567 ","page_number":567},
  {"content":"\r\n\r\nاصطلاح به اين حالت « جهل مركّب » مىگويند و اين حالتِ در ميان مردم - مخصوصاً عالمان - زياد است . در اين حالت شرط است كه در فكر كردن و نرسيدن به حقّ و منتهى شدن به باطل ، عناد ، لجاج و نفسيّت شخص دخالت نداشته باشد .\r\nبنابراين افراد غير مقصّر كه چهار دستهء فوق مىباشند ، عذاب نخواهند شد زيرا استحقاق عذاب مختصّ كسى است كه تقصير داشته باشد :\r\n  « انَّ الَّذينَ تَوَفّيهُمُ الْمَلائِكَةُ ظالِمى انْفُسِهِمْ قالُوا فيمَ كُنْتُمْ قالُوا كُنَّا مُسْتَضْعَفينَ فِى الْارْضِ قالُوا الَمْ تَكُنْ ارْضُ اللَّهِ واسِعَةً فَتُهاجِرُوا فيها فَاولئِكَ مأويهُمْ جَهَنَّمُ وَ ساءَتْ مَصيراً الّا الْمُسْتَضْعَفينَ مِنَ الرِّجالِ وَ النِّساءِ وَ الْوِلْدانِ لا يَسْتَطيعُونَ حيلَةً وَ لا يَهْتَدُونَ سَبيلًا » .   « 1 » « كسانى كه فرشتگان ( قبض ارواح ) ، روح آنها را گرفته‌اند در حالى كه به خويشتن ستم كرده بودند ، به آنها گفتند شما در چه حالى بوديد ؟ گفتند ما در سرزمين خود تحت فشار و مستضعف بوديم ، آنها ( فرشتگان ) گفتند مگر سرزمين خداوند پهناور نبود كه مهاجرت كنيد ؟ آنها جايگاهشان دوزخ است و سرانجام بدى دارند ، مگر آن دسته از مردان و زنان و كودكانى كه به راستى تحت فشار بودند ، نه چاره‌اى دارند و نه راهى مىيابند » .\r\nالبته توجّه به اين مطلب ضرورى است كه اين افراد به بهشت موعود هم نخواهند رفت ، زيرا آن بهشت ، مخصوص متقين است و بهشت ، در حقيقت مقام قرب الهى است و آنان از اين مقام بى بهره‌اند ، زيرا بايد در اين دنيا راه آن طى شود و آنان به هر دليل از اين مسير عقب افتاده‌اند ، امّا رحمت واسعهء حقّ آنها را در رفاه خواهد گذاشت و به هر كس به اندازهء منزلتى كه دارد ، به اندازهء اعمال خوبش در دنيا ، و به اندازهء نيكىهايى كه داشته است پاداش خواهد داد ، به عبارت ديگر پروردگار عالَم به هر كس به اندازهء لياقت و اقتضايى كه كسب‌كرده است پاداش خواهد داد .\r\n « انَّ اللَّهَ لا يُضيعُ اجْرَ الُمحْسِنينَ » .  « 2 » « خداوند پاداش نيكو كاران را تباه نمىكند » .\r\n\r\n\r\n","description":"","footnote":"\r\n( 1 ) - نساء / 98 - 97 .\r\n( 2 ) - توبه / 120 .\r\n","page_name":" 568 ","page_number":568},
  {"content":"\r\n\r\n\r\nفصل سى و هشتم : ميزان اعمال\r\nدر قرآن شريف و روايات اهل بيت عليهم السلام از ميزان اعمال يعنى وسيلهء سنجش اعمال انسانها در روز قيامت مكرّراً ياد شده است :\r\n « وَ نَضَعُ الْمَوازينَ الْقِسْطَ لِيَومِ الْقِيامَةِ فَلا تُظْلَمُ نَفْسٌ شَيْئاً » .  « 1 » « ما ترازوى عدل را در روز قيامت بر پا مىكنيم پس به هيچ كس كمترين ستمى نمىشود » .\r\n    « فَامَّا مَنْ ثَقُلَتْ مَوازينُهُ فَهُوَ فى عيشَةٍ راضِيَةٍ وَ امَّا مَنْ خَفَّتْ مَوازينُهُ فَامُّهُ هاوِيَةٌ » .     « 2 » « امّا كسى كه ترازوى اعمالش سنگين است در يك زندگى خشنود كننده‌اى خواهد بود امّا كسى كه ترازوهايش سبك است پناهگاهش دوزخ است » .\r\nمعلوم است كه « ميزان » هر چيزى بايد مناسب با آن چيز باشد . « ميزان » براى سنجش امور مادّى ، ترازوست ، « ميزان » براى سنجش علوم ، منطق و انديشه است و « ميزان » براى سنجش معنويّات هم فضائل است ، بنابراين بايد ميزان در روز قيامت انبياء و اوصيا عليهم السلام باشند كه فضائل مجسَّم در ميان آدميان هستند .\r\nمراد از سبكى و سنگينى اعمال نيز بايد ايمان ، خُلقيّات ، نيّات ، خلوص و تقواى افراد باشد همانگونه كه در روايات متعدّد سبكى و سنگينى به همين مضمون ، تفسير شده است .\r\nبنابراين ، كسى كه به دستورات خداوند عمل نمىكند و به اندازهء قدرت خويش به همنوعان خود كمك و رسيدگى نمىنمايد و در هوسهاى زودگذر فرو مىرود و در حقيقت عملًا آخرت را فراموش و حتّى تكذيب مىكند ، طبيعى است كه با انبياء و اوصياء عليهم السلام تناسبى ندارد و اعمال وى در ترازوى روز قيامت ، وزنى نخواهد داشت .\r\n\r\n\r\n","description":"","footnote":"\r\n( 1 ) - انبياء / 47 .\r\n( 2 ) - قارعه / 9 - 6 .\r\n","page_name":" 569 ","page_number":569},
  {"content":"\r\n\r\n\r\nفصل سى و نهم : صراط\r\nاز قرآن شريف استفاده مىشود كه راه بهشت از جهنّم مىگذرد و همهء مردم بايد آن راه را طى كنند ، اگر بهشتى باشند از جهنّم مىگذرند و سپس به بهشت مىرسند و اگر جهنّمى باشند همانجا مىمانند و نمىتوانند از جهنّم خارج شوند :\r\n  « وَ انْ مِنْكُمْ الّا وارِدُها كانَ عَلى رَبِّكَ حَتْماً مَقْضِيّاً ثُمَّ نُنَجِّى الَّذينَ اتَّقَوا وَ نَذَرُ الظَّالِمينَ فيها جِثِيّاً » .   « 1 » « و همهء شما وارد جهنّم مىشويد ، اين امرى است حتمى و قطعى بر پروردگارت ، سپس آنها را كه تقوا پيشه كردند از آن رهايى مىبخشيم و ستمگران را كه به زانو در آمده‌اند در آن رها مىسازيم » .\r\nو به همين جهت ، صراط را « پل صراط » ، ناميده‌اند ، گويى پلى است كه از روى جهنّم مىگذرد . و از آنجا كه آخرت ، باطن همين دنياست ، صراطِ آنجا نيز در حقيقت ، باطنِ صراطِ دنياست و از اينرو صراط در قيامت در دنيا نيز وجود دارد و آن ، همان « صراط مستقيم » است .\r\nقرآن كريم در آيات فراوانى صراط مستقيم را « اسلام » مىداند :\r\n « وَ انَّ هذا صِراطى مُسْتَقيماً فَاتَّبِعُوهُ وَ لا تَتَّبِعُوا السُّبُلَ فَتَفَرَّقَ بِكُمْ عَنْ سَبيلِهِ » .  « 2 » « اين راه مستقيم من است از آن پيروى كنيد و از راههاى پراكنده پيروى نكنيد كه شما را از راه حقّ دور مىسازد » .\r\nو معلوم است كه « صراط مستقيم » داراى دقّت و ظرافتِ بسيار است با كوچكترين غفلتى ، موجب انحراف انسان شده و غفلت از آن انحراف ، به كفر و نفاق مىانجامد . بنابراين صراط در اين دنيا نيز مثل صراط در آخرت ، دقيق و باريك و برنده و سوزنده است و از اين جهت ، بايد براى گذشتن از آن ، توجّه ، تضرّع ، تقوا ، تخليه ، تحليه ، تجليه و لقاء و داشتن راهنما را شرط اساسى و رستگارى بدانيم .\r\nاز آنچه گفته شد ، روشن مىشود كه هر كس كه در اين دنيا صراط مستقيم را با صحّت و\r\n\r\n\r\n","description":"","footnote":"\r\n( 1 ) - مريم / 72 - 71 .\r\n( 2 ) - انعام / 153 .\r\n","page_name":" 570 ","page_number":570},
  {"content":"\r\n\r\nسلامت معنوى ، طى كند و بر آن راه درست ، معتقد و مقيّد بماند ، در روز رستاخيز نيز صراط در جهنّم را با صحّت و سلامت خواهد پيمود و از آنجا به بهشت الهى خواهد رسيد و هر كس در اين جهان فانى از صراط مستقيم ، منحرف گردد ، در سراى باقى هم بر صراط خواهد لغزيد و چون نمىتواند آن را طى كند ، در جهنّم واقع خواهد شد . و البته طبيعى است كه نوع گذشتن از صراط در قيامت ، هم وابسته به مراتب تقيّد انسانها به صراط در دنيا است . بعضى از آدميان ، صراط در روز رستاخيز را با سرعت بسيار نظير سرعت برق يا سرعت لحظه طى مىكنند چرا كه حسابِ افرادى كه خود را از قيد و بند نفس و اسارت معصيت رها كرده‌اند ، آسان است و بعضى ديگر كه داراى گناهان و نافرمانىهايى هستند ، اين مسير را افتان و خيزان مىروند چرا كه صراط مستقيم در اين جهان را نيز افتان و خيزان پيموده‌اند و بعضى ديگر كه هيچگونه تقيّدى به صراط مستقيم دنيا نداشته‌اند در روز قيامت هم صراط در جهنّم را طى نخواهد كرد و از همانجا در جهنّم واقع خواهد شد .\r\n\r\nفصل چهلم : توبه\r\nاين فصل از جهاتى بهترين فصل از اين مباحث است .\r\n« توبه » يعنى بازگشت گناهكار و پشيمانى از قصور و تقصير ، بازگشت از نفس امّاره و صفات رذيله به سوى رحمت خداى متعال ، بازگشت از طاغوتها مخصوصاً از شيطان جنّى و انسى به سوى اللَّه تباركَ و تعالى و بالاخره بازگشت از هوا و هوس و از هر وسوسه‌اى به سوى پروردگار مهربان . خداوند نيز وعده داده است چنين توبه‌اى را قبول كند گرچه گناه گنهكار ، بسيار باشد :\r\n « يا عِبادِىَ الَّذينَ اسْرَفُوا عَلى انْفُسِهِمْ لا تَقْنَطُوا مِنْ رَحْمَةِ اللَّهِ انَّ اللَّهَ يَغْفِرُ الذُّنُوبَ جَميعاً » .  « 1 » « اى بندگان من كه بر خود اسراف كرده‌ايد از رحمت خداوند نا اميد نشويد كه خدا همهء گناهان را مىآمرزد » .\r\nبلكه خداوند رحمان وعده داده است گناه را ، هر چند بزرگ باشد مانند قتل ، شرك و زنا ، بيامرزد و نامهء سياه اعمال را محو كند :\r\n\r\n\r\n","description":"","footnote":"\r\n( 1 ) - زمر / 53 .\r\n","page_name":" 571 ","page_number":571},
  {"content":"\r\n\r\n« وَ الَّذينَ لا يَدْعُونَ مَعَ اللَّهِ الهاً اخَرَ وَ لا يَقْتُلُونَ النَّفْسَ الَّتى حَرَّمَ اللَّهُ الَّا بِالْحَقِّ وَ لا يَزْنُونَ وَ مَنْ يَفْعَلْ ذلِكَ يَلْقَ اثاماً يُضاعَفْ لَهُ الْعَذابُ يَومَ الْقِيامَةِ وَ يَخْلُدْ فيهِ مُهاناً الَّا مَنْ تابَ وَ امَنَ وَ عَمِلَ عَمَلًا صالِحاً فَاولئِكَ يُبَدِّلُ اللَّهُ سَيِّئاتِهِمْ حَسَناتٍ وَ كانَ اللَّهُ غَفُوراً رَحيماً » . « 1 » « و كسانى كه معبود ديگرى را با خداوند نمىخوانند و انسانى را كه خداوند خونش را حرام كرده جز به حقّ نمىكشند و زنا نمىكنند ، و هر كس چنين باشد مجازات سختى خواهد ديد ، عذاب او در قيامت مضاعف مىگردد و هميشه با خوارى در آن خواهد ماند ، مگر كسانى كه توبه كنند و ايمان آورند و عمل صالح انجام دهند كه خداوند گناهان آنان را به نيكيها تبديل مىكند و خداوند همواره آمرزنده و مهربان است » .\r\nدر يك كلمه ، خداى سبحان بنده‌اى را كه در پيشگاه الهى حالت تضرّع و سرافكندگى دارد ، دوست مىدارد و در قرآن شريف علاوه بر اظهار محبّت به او ، وى را مطهّر مىداند و چنين است كه پروردگار عالَم بهترين درجه را به او داده است :\r\n « انَّ اللَّهَ يُحِبُّ التَّوَّابينَ وَ يُحِبُّ الْمُتَطَهِّرينَ » .  « 2 » « خداوند توبه كاران و پاكيزگان را دوست مىدارد » .\r\nپروردگار مهربان تأكيد مىكند كه اگر بندهء گناهكار توبه را شكست ولى دوباره به سوى خدا بازگشت ، خداوند متعال بار ديگر توبهء او را قبول مىكند و به عبارت قرآن شريف اگر بندهء عاصى ، توّاب شد ، خداى متعال نيز توّاب است :\r\n « انَّ اللَّهَ هُوَ التَّوَّابُ الرَّحيمُ » .  « 3 » « خداوند توبه‌پذير مهربان است » .\r\nتوبه - كه از الطاف جليّهء و بارز خداى متعال است و انسان گاه مىتواند به واسطهء آن راه صد ساله را در يك لحظه طى كند - نه فقط امرى نَقلى ( نقل شده از قرآن كريم و روايات ) بلكه امرى عقلى است ، و لذا آيات و روايات مربوط به آن ارشادى است نه تعبّدى ، زيرا قاعدهء لطف ، قاعدهء حكمت و قاعدهء لزوم فيض به ما مىگويد كه حكمت و لطف الهى اقتضا مىكند كه راهنماى انسان\r\n\r\n\r\n","description":"","footnote":"\r\n( 1 ) - فرقان / 70 - 68 .\r\n( 2 ) - بقره / 222 .\r\n( 3 ) - توبه / 104 .\r\n","page_name":" 572 ","page_number":572},
  {"content":"\r\n\r\nسالك باشد و بهترين منزلها در سير و سلوك همين منزل توبه است ، چنان كه قاعدهء لزوم فيض به ما مىگويد منع فيض از كسى كه زمينهء گرفتن‌فيض را داشته‌باشدمحال است و گناهكار به‌واسطهء توبه بهترين زمينه را پيدا مىكند .\r\nتوجّه به اين نكته مهمّ است كه از نظر قرآن كريم بلكه از نظر عقل ، توبه هيچ شرطى ندارد و به صرف پيدا شدن حالت درونىِ پشيمانى از گناه ، توبه حاصل مىگردد ، امّا بايد دانست كه لازمهء پشيمانى ، تصميم بر ترك گناه و عمل بر طبق دستورات الهى است ، زيرا اگر كسى تصميم بر ترك گناه نداشت و يا بر اساس فرمان الهى عمل نكرد ، در حقيقت از گناه پشيمان نشده است .\r\nحال ممكن است سئوال شود كه پس چگونه در آيه 17 و 18 سورهء نساء چهار شرط براى توبه ذكر شده است ؟ :\r\n  « انَّمَا التَّوبَةُ عَلَى اللَّهِ لِلَّذينَ يَعْمَلُونَ السُّوءَ بِجَهالَةٍ ثُمَّ يَتُوبُونَ مِنْ قَريبٍ . . . . وَ لَيْسَتِ التَّوبَةُ لِلَّذينَ يَعْمَلُونَ السَّيِّئاتِ حَتّى اذا حَضَرَ احَدَهُمُ الْمَوتُ قالَ انّى تُبْتُ الْانَ وَ لَا الَّذينَ يَمُوتُونَ وَ هُمْ كُفَّارٌ » .   « 1 » « توبه نزد خداوند ، تنها براى كسانى است كه از روى نادانى مرتكب گناه مىشوند سپس به زودى توبه مىكنند . . . . و توبهء كسانى كه گناه مىكنند تا وقتى كه مرگ يكى از ايشان فرا مىرسد مىگويد اكنون توبه كردم ، پذيرفته نيست و ( نيز توبهء ) كسانى كه در حال كفر مىميرند پذيرفته نخواهد شد » .\r\nهمانگونه كه در ظاهر اين دو آيهء شريفه ملاحظه مىشود ، چهار شرط براى توبه تعيين شده است :\r\n1 ) گناه از روى جهالت و به خاطر نادانى باشد . ( نه از روى علم و عمد ) .\r\n2 ) توبه را تأخير نيندازد .\r\n3 ) توبه قبل از ديدن مرگ باشد .\r\n4 ) توبه بعد از مرگ نباشد .\r\nپاسخ اين سئوال آن است كه : آنچه در ظاهر اين دو آيهء شريفه ملاحظه مىشود ، نيازمند توضيح و تفسير است و اين دو آيهء شريفه نكات ديگرى را در بر دارد ، زيرا ظاهر اين دو آيه علاوه\r\n\r\n\r\n","description":"","footnote":"\r\n( 1 ) - نساء / 18 - 17 .\r\n","page_name":" 573 ","page_number":573},
  {"content":"\r\n\r\nبر اينكه خلاف عقل است ، خلاف روايات اهل بيت عليهم السلام و خلاف سيرهء آنان در برخورد با گناهكاران نيز هست . نكات مهمّى كه در توضيح و تفسير اين دو آيه شريفه وجود دارد از اين قرار است :\r\nالف ) گاهى ، گناه در اثر طغيان يكى از غرايز است و در نتيجه ، تسلّط هوا و هوس و طغيان غريزه يا صفت رذيله موجب مىشود كه انسان « معرفت » خود را تقريباً از دست بدهد . قرآن شريف اين حالت را « جهالت » ناميده است و معلوم است كه توبه از اين نوع گناه پذيرفته است ، امّا اگر ارتكاب گناه در اثر عناد و لجاج و از روى طغيانگرى و انكار و دشمنى با حقّ و حقيقت باشد ، طبيعى است كه چنين گناهى ، زمينه ساز عدم آمرزش الهى مىشود ، گناهى كه از روى لجاجت و دشمنى با حقّ انجام مىپذيرد ، حكايت از كفر مىكند و انسان موفّق به توبهء از اين گونه گناهان نمىشود ، زيرا حالت عناد و لجاج مانع از آن است كه از كردهء خود پشيمان شود بنابراين ، اينكه قرآن شريف « جهالت » را در توبه ، شرط فرموده است ، حكايت از يك نكتهء اخلاقى دارد و آن عبارت است از اينكه اگر گناه و نافرمانى از سرِ عناد و لجاج صورت گرفت ، توبهء از آن ممكن نيست و در حقيقت چنين گناهكارى از روى علم و آگاهى به سوى جهنّم حركت مىكند .\r\nب ) گاهى ، حالت تلاطم و پشيمانى از گناه در درون انسان هست و به مجرّد ارتكاب گناه ، همين حالت او را وادار به توبه مىكند ، امّا گاهى اين حالت وجود ندارد ، بلكه « تسويف » در توبه يعنى به آينده واگذار كردن و بى اعتنايى به گناه و فراموشى آن ، جاى پشيمانى را مىگيرد . در چنين وضعى معلوم است كه اين انسان ، خود را گناهكار نمىداند تا توبه كند . پس اينكه قرآن شريف « فوريّت » و « عدم تأخير » را در توبه ، شرط دانسته است ، باز هم حاوى يك نكتهء اخلاقى است و آن اينكه بى اعتنايى به گناه موجب عادتِ انسان به گناه مىشود و در اثر عادت ، ابّهت گناه از دل مىرود و در نتيجه گناه از ضمير آگاه انسان به ضمير ناآگاه وى منتقل شده و موجب مىگردد تا انسان خود را ، گناهكار نداند و در اين صورت طبيعى است كه توبه هم نمىكند .\r\nج ) گاه انسان پس از ارتكاب گناه به دليل برخوردار بودن از ايمان ، پشيمان مىشود و از روى ايمان به خداوند و دستورات او ، خجالت زده شده و از خداى متعال عذر خواهى مىكند ولى گاه پشيمان مىشود ، امّا نه در اثر ايمان ، بلكه به دليل كيفرى كه در مقابل خود مىبيند ، نظير مجرمى كه چوبهء دار را در مقابل خود مىبيند و از كردهء خود پشيمان مىشود ، امّا ندامت او از سرِ ترس از كيفر است و نه به دليل آنكه عمل خود را زشت و ناپسند مىداند و به تعبير قرآن شريف چنين كسى اگر رها شود ، باز همان است كه قبلًا بود :\r\n\r\n","description":"","footnote":"","page_name":" 574 ","page_number":574},
  {"content":"\r\n\r\n« قالَ رَبِّ ارْجِعُونِ لَعَلّى اعْمَلُ صالِحاً فيما تَرَكْتُ كَلّا انَّها كَلِمَةٌ هُوَ قائِلُها » . « 1 » « مىگويد پروردگارا مرا بازگردان ، شايد در آنچه ترك كردم عمل صالحى انجام دهم » .\r\nو توبهء هنگام مرگ غالباً از قسم دوّم است بنابراين اگر قرآن شريف در توبه ، شرط فرموده است كه قبل از مرگ باشد و نه به هنگام ديدن مرگ ، مثل دو شرط پيشين ، حاكى از يك نكتهء اخلاقى است و آن اينكه غالباً پشيمانى در هنگام فرا رسيدن مرگ ، توبهء از روى ايمان نيست بلكه به دليل ترس و اضطراب و ناراحتى از كيفر گناه است و اگر آن كيفر ، در كار نبود ، آن شخص هم از كردهء خود پشيمان نبود .\r\nد ) و امّا آنچه گفته شده كه آيات شريفه 17 و 18 سورهء نساء ، در توبه شرط كرده است كه بعد از مرگ نباشد ، در اين خصوص نيز بايد بگوييم كه چنان كه قبلًا در بحث « خلود در آتش » نيز آورديم ، كافران و مشركان زمينهء براى عفو و مغفرت و شفاعت و نجات ندارند :\r\n « انَّ اللَّهَ لا يَغْفِرُ انْ يُشْرَكَ بِهِ وَ يَغْفِرُ ما دُونَ ذلِكَ لِمَنْ يَشاءُ » .  « 2 » « خدا ، اين را كه به او شرك ورزيده شود نمىبخشد و غير از آن را براى هر كه بخواهد مىبخشد » .\r\nبنابراين در روز قيامت گرچه عفو و مغفرت و شفاعت زمينه‌ساز براى نجات است ولى براى مؤمن نه براى كافر ، زيرا كافر زمينه‌اى براى نجات ندارد :\r\n « انَّكُمْ وَ ما تَعْبُدُونَ مِنْ دُونِ اللَّهِ حَصَبُ جَهَنَّمَ » .  « 3 » « در حقيقت شما و آنچه غير خدا مىپرستيد ، هيزم جهنّم خواهيد بود » .\r\nاز آنچه در اين فصل گفته شد معلوم مىشود كه توبه - كه همان تلاطم درونى است - هيچ شرطى ندارد و اگر در قرآن كريم و بعضى روايات از « تصميم بر ترك » و « استغفار » و يا « اصلاح نفس » سخن به ميان آمده است ، لازمهء همان تلاطم درونى و پشيمانى از گناه است و معنى ندارد كسى ، به راستى از گناه پشيمان باشد امّا تصميم بر ترك نداشته باشد و استغفار نكند و به اصلاح نفس خويش نپردازد .\r\n\r\n\r\n","description":"","footnote":"\r\n( 1 ) - مؤمنون / 100 - 99 .\r\n( 2 ) - نساء / 48 .\r\n( 3 ) - انبياء / 98 .\r\n","page_name":" 575 ","page_number":575},
  {"content":"\r\n . \r\n","description":"","footnote":"","page_name":" 576 ","page_number":576},
  {"content":"\r\n . \r\n","description":"","footnote":"","page_name":" 577 ","page_number":577},
  {"content":"\r\n . \r\n","description":"","footnote":"","page_name":" 578 ","page_number":578},
  {"content":"\r\n . \r\n","description":"","footnote":"","page_name":" 579 ","page_number":579},
  {"content":"\r\n . \r\n","description":"","footnote":"","page_name":" 580 ","page_number":580},
  {"content":"\r\n . \r\n","description":"","footnote":"","page_name":" 581 ","page_number":581},
  {"content":"\r\n . \r\n","description":"","footnote":"","page_name":" 582 ","page_number":582},
  {"content":"\r\n . \r\n","description":"","footnote":"","page_name":" 583 ","page_number":583},
  {"content":"\r\n . \r\n","description":"","footnote":"","page_name":" 584 ","page_number":584},
  {"content":"\r\n . \r\n","description":"","footnote":"","page_name":" 585 ","page_number":585},
  {"content":"\r\n . \r\n","description":"","footnote":"","page_name":" 586 ","page_number":586},
  {"content":"\r\n . \r\n","description":"","footnote":"","page_name":" 587 ","page_number":587},
  {"content":"\r\n . \r\n","description":"","footnote":"","page_name":" 588 ","page_number":588},
  {"content":"\r\n . \r\n","description":"","footnote":"","page_name":" 589 ","page_number":589},
  {"content":"\r\n . \r\n","description":"","footnote":"","page_name":" 590 ","page_number":590},
  {"content":"\r\n . \r\n","description":"","footnote":"","page_name":" 591 ","page_number":591},
  {"content":"\r\n\r\nامور استفتائات وپاسخ به سؤالات\r\nدفتر حضرت آيت الله العظمى مظاهرى \" مدظله العالى \"\r\nآمادهء پاسخگويى به سؤالات شرعى ، اعتقادى و اخلاقى مى باشد .\r\nآدرس : اصفهان - خيابان عبدالرزاق - كوچه شهيد بنى لوحى ( قصر )\r\nكوچه مدرسه قدسيه\r\nكد پستى 99581 - 81486 تلفن : 44464691 - 0311\r\nنشانى اينترنتى : www . almazaheri . ir\r\nهمچنين علاقه مندان جهت دريافت ديگر آثار و تأليفات معظم له ، در زمينه هاى تفسير قرآن كريم ، فقه ، اخلاق ، اعتقادات ، رجال و تاريخ وسيره ، مى توانند با مؤسسه فرهنگى مطالعاتى الزهراء عليها السلام تماس حاصل نمايند .\r\nتلفن ودورنگار : 4463671 - 0311\r\nنشانى اينترنتى : www . al . zahra . ir\r\n\r\n\r\n","description":"","footnote":"","page_name":" 592 ","page_number":592}
  ]