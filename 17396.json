[
  {"content":"\r\n\r\nمعارف\r\nمجموعه مواعظ و سخنان سلطان العلماء بهاءالدين\r\nمحمد بن حسين خطيبى بلخى\r\nمشهور\r\nبه\r\nبهاء ولد\r\nبتصحيح\r\nبديع الزمان فروزانفر استاد دانشگاه طهران\r\nاز انتشارات ادارهء كل انطباعات وزارت فرهنگ\r\n1333\r\nچاپخانه مجلس\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n\r\nبزيور طبع آراسته گرديد\r\n\r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\n\r\nفهرست مندرجات\r\n1 - مقدّمهء مصحح الف - مب\r\n2 - متن كتاب صفحهء 1 - 429\r\n3 - اختلافات نسخهء چاپى با نسخهء اياصوفيا 431 - 455\r\n4 - فهرست احاديث 456 - 459\r\n5 - فهرست كلمات بزرگان و امثال 460\r\n6 - فهرست اشعار عربى و فارسى 461 - 462\r\n7 - فهرست نوادر لغات و تعبيرات 463 - 491\r\n8 - فهرست نامهاى اشخاص و اقوام و طوايف 492 - 495\r\n9 - فهرست اماكن 496\r\n10 - اصلاحات قياسى 497 - 498\r\n11 - جدول خطا و صواب 499 - 501\r\n\r\n","description":"","footnote":"","page_name":" شناسنامه 3 ","page_number":3},
  {"content":"\r\n . \r\n","description":"","footnote":"","page_name":" شناسنامه 4 ","page_number":4},
  {"content":"\r\n\r\nبِسْمِ اللَّهِ الرَّحْمنِ الرَّحِيمِ\r\n\r\n[ مقدمهء مصحح 
  ]\r\nبعد الحمد و الصّلاة - هنگامى كه اين ضعيف بتأليف و تدوين شرح حال مولانا جلال الدّين محمّد اشتغال مىورزيد و وقت خويش را مصروف بدان مىداشت چنان كه در رسالهء شرح حال مولانا ( طبع دوم ، ص 32 ) گفته آمد به نسخه‌اى از معارف سلطان - العلماء بهاء الدّين محمّد بن الحسين الخطيبى البلخى پدر مولانا و مشهور ببهاء ولد دست يافت و از همان مطالعهء نخستين به اهميّت آن كتاب و تأثير آن در افكار مولانا پى برد و وصفى مختصر از اين ذخيرهء گرانبها در آن رساله مندرج گردانيد و از آن روزگار ببعد پيوسته مترصّد و مراقب بود كه به نسخهء ديگر از معارف دست يابد تا آنكه پس از چندى اطّلاع حاصل كرد كه نسخهء ديگر از اين كتاب در كتابخانهء اونيورسيتهء استانبول ( به شمارهء 602 ) موجود است و با كمال عشق و بشتاب و عجلهء تمام در صدد برآمد كه عكسى از روى نسخهء مشار اليها بدست آورد و اين امر را با دوستان خود در ميان گذاشت و باهتمام دوست عزيز فاضل آقاى دكتر تقى تفضّلى ( كه پدر بزرگوارش از آزاده مردان عهد و نيكان خراسان بود و اين ضعيف را بوقت اقامت مشهد در حضانت تربيت و هدايت خويش مىداشت و خود وى نيز به حكم الحبّ و البغض يتوارث همواره اصول و داد سابق و عهد سالف را مرعى داشته و در نشر آثار مولانا بىدريغ يارى و مددكارى نموده است ) و بوسيلهء مستشرق دانشمند آقاى دكتر ريتر نسخهء عكسى اين كتاب فراهم آمد و نگارنده چندين بار آن نسخه را من اوّلها عن آخرها در مطالعه گرفت و هر بار كه از خواندن آن فراغت مىيافت خويش را بتجديد مطالعه و تأمّل در غرائب آن سفينهء غيبى و روحانى مشتاق‌تر مىديد تا در نتيجهء مراجعه و مطالعهء مكرّر بيش از پيش معتقد گرديد كه حلّ بسيارى از غوامض و مشكلات مثنوى شريف به دلالت و هدايت اين كتاب بازبسته است و فهم اسرار كلمات پسر جز بوسيلهء آگاهى از اشارات\r\n\r\n","description":"","footnote":"","page_name":" مقدمهء مصحح 1 ","page_number":5},
  {"content":"\r\n\r\nلطيف پدر ميّسر نيست و هم روا نمىديد كه اين اثر نفيس كه ظاهرا تذكره‌نويسان و متصوّفهء ايران از وجود آن بىخبر بوده‌اند بيش از اين در زير گرد خمول و خاكستر گمنامى بماند و عاشقان مولانا و شيفتگان آثار وى از تفرّج اين گلستان غيبى و بوستان روحانى بىنصيب باشند ازاين‌رو جزو اوّل كتاب را با نسخهء ناقص طهران كه در دست داشت مقابله و براى طبع آماده نمود و دوست ديرين دانشمند آقاى محمّد تقى مدرّس رضوى استاد محترم دانشگاه طهران ( چنان كه در سائر موارد ) وقت عزيز و گرانبها صرف فرمود و در مقابلهء اين دو نسخه مساعدت جوانمردانه مبذول داشت و چون عمل مقابله به پايان رسيد مرحوم دكتر عبد الحميد اعظمى زنگنه كه در آن هنگام وزارت فرهنگ را بر عهده داشت و در تعميم علوم و معارف و بسط و نشر فرهنگ ايران با صدرى رحيب و طبعى كريم و عشقى سوزان و نظرى دور از غرض و ريا دست به كار زده بود نگارنده را تشويق بىحدّ نمود و وسائل تكميل و طبع و نشر كتاب را به نفقهء وزارت فرهنگ فراهم ساخت چنان كه طبع آن كتاب در اواسط سال 1329 آغاز گرديد و با وجود اشغال و گرفتاريهايى كه بانواع وقت را مشغول مىداشت و موانع و قواطع پيش مىآورد طبع جزو اوّل در تابستان 1330 ختام يافت و در اين ميانه به راهنمايى دوست گرانمايه و دانشمند محقّق آقاى مجتبى مينوى اطلاع حاصل شد كه نسخه‌يى از اين كتاب در كتابخانهء اياصوفيا محفوظ است مورخ به سال 747 و چون دو نسخه كه مبناى تصحيح و طبع بود از قرن دهم پيش‌تر نمىرفت تحصيل عكسى از نسخهء اياصوفيا ضرورت داشت خاصه كه جزو دوّم و سوّم منحصر بود به نسخهء اونيورسيته و در بسيارى از موارد كار بتصحيح قياسى و اعمال سليقه منجرّ مىگرديد ازاين‌رو اهتمام رفت تا وزارت فرهنگ در جزو نسخى كه عكس‌بردارى آنها را تقاضا كرده بود از اين نسخه نيز عكسى فراهم نمود و در اختيار مصحح گذارد و هرچند اين امر موجب تعويق كار و تأخير طبع گشت و بيم آن بود كه طبع و نشر سائر اجزا به كلى متروك ماند ولى چون اين تعويق متضمّن فايدتى خطير و منفعتى جليل بود ( و آن اطمينان بصحّت كار است ) از تحمّل مشكلات شانه خالى ننمود و با مراقبت و جهدى\r\n\r\n","description":"","footnote":"","page_name":" مقدمهء مصحح 2 ","page_number":6},
  {"content":"\r\n\r\nتمام باز به همراهى آقاى مدرس رضوى جزو دوّم را با نسخهء اياصوفيا مقابله كرد و چون اين نسخه به نسبت با نسخهء اونيورسيته نقصان داشت ( چنان كه در فصل 149 ص 235 از طبع حاضر پايان پذيرفته ) به ناچار بقيهء جزو دوّم را تنها از روى آن نسخه و با تصحيح قياسى كه در همه موارد بتصريح ذكر شده در معرض طبع و نشر قرار داد و در اين ميان عكس نسخه‌يى از جزو سوّم كه هم در كتابخانهء اونيورسيته محفوظ و نسخه‌ييست مصحح و مضبوط براى كتابخانه ملى و بوسيلهء آقاى مجتبى مينوى فراهم آمد و جزو سوّم از روى اين دو نسخه ( هر دو از كتابخانهء اونيورسيته استانبول ) تصحيح يافت و آمادهء طبع گرديد و طبع تمام اجزاء كتاب در پاييز امسال ( 1333 ) به انجام رسيد و نگارنده بر اين عزيمت بود كه توضيح و تخريج احاديث و كلمات مشايخ و شرح بعضى از رموز و اشارات كتاب را بانضمام فهارس در آخر كتاب منتشر سازد و نيز براى تكميل كار عكس نسخهء ديگر كه در موزهء قونيه موجود است بتاريخ 727 و عكس نسخهء ظاهرا منحصربه‌فرد جزو چهارم معارف را هم از موزهء قونيه بدست آورد و بعون خداى بزرگ و توجّه دولت بخصوص وزارت امور خارجه و مساعى سفارت ايران در آنكارا مقدّمات امر تيسّر پذيرفت و وزارت فرهنگ كشور تركيه نيز با عكس‌بردارى از آن دو نسخه موافقت نمود ولى نظر به‌آنكه چاپ كتاب چندين سال كشيده و ممكن بود كه قسمتهاى چاپ شده بپوسد و از ميان برود و مشكلات مالى از چاپ جزو چهارم و حواشى مانع آيد وزارت فرهنگ مصلحت در آن ديد كه اجزاء چاپ شده بانضمام مقدّمه انتشار يابد تا وقتى كه بنده خود بتواند جزو چهارم و حواشى را منتشر سازد بنابراين مقدّمات اينك اجزاء سه‌گانهء معارف بهاء ولد كه قرنها مانند اكثر نفائس ادبى ما در پردهء استتار و اختفا محتجب مانده بود در دسترس خوانندگان محترم قرار مىگيرد و امّيد است كه اين خدمت هرچند مطابق مطلوب صورت نگرفت مقبول درگاه خدا و منظور صاحب نظران و مردان حق واقع شود و زيادت توفيق و تأييد مصحّح را موجب گردد ، اكنون مىپردازيم بذكر نكته‌يى چند دربارهء كتاب معارف و وصف نسخ و طرز تصحيح آن .\r\n\r\n","description":"","footnote":"","page_name":" مقدمهء مصحح 3 ","page_number":7},
  {"content":"\r\n\r\n\r\nجنبهء ادبى معارف\r\nچنان كه در رسالهء شرح حال مولانا ( ص 32 ) و اضافات و توضيحات ( ص 192 ) اشارت رفته است كتاب معارف مجموعه‌ايست از مواعظ و نصايح بهاء ولد و آنچه وى در جواب سؤال مريدان و ديگر پژوهندگان بيان كرده و يا برسم مجلس‌گويان تقرير نموده است و به‌طورىكه از مطالعهء اين كتاب معلوم مىگردد غالب مطالب آن تقرير افكار و انديشه‌ها و تصوّرات مؤلف است كه از مطالعه و تفكّر در آيات قرآنى و احاديث نبوى و يا تأمل در ملك و ملكوت بدانها رسيده و يا بسبب عروض حالتى جسمانى از قبيل دردسر و گرانى و در دندان ( ص 369 و 322 از طبع حاضر ) معانى بديع و غريب به روى روى نموده است و آنچه شگفتى مىنمايد قوت انتباه و انتقال اوست از مسائل بسيار جزئى و پيش‌پاافتاده كه نظائر آنها در شبانروز براى همه كس اتّفاق مىافتد بافكار دقيق و مطالب عالى كه در كتب مهمّ دينى و اخلاق و تصوّف اشباه و امثال آنها كمتر به نظر مىرسد و نظر به همين طرز انتباه و انتقال مىتوان گفت كه اين كتاب از جهت بيان مطلب باشعار گويندگان بزرگ شبيه‌تر است تا بكتب اصحاب استدلال و اهل تحقيق و به همين جهت خواننده پس از آشنايى به روش گفتار مؤلّف تصور مىكند كه به مطالعه و تأمّل در يكى از منظومات و قصائد دلپذير زبان فارسى مشغولست نه كتابى در تصوّف و تفسير قرآن و توضيح احاديث نبوى بخصوص كه تعبيرات شاعرانه و تشبيهات لطيف و استعارات و مجازات شيرين از جهت نظم ظاهر و اداء معانى جنبه شاعرانهء آن را هرچه قوىتر نموده است .\r\nنكتهء مهمّ ديگر صراحت گفتار مؤلف است در ذكر مطالب خصوصى و اعتراف او بنقصان احوال خود چنان كه گويد : نظيرش آنك سوى بامداد مرا حالتى پديد آمد كه دختر قاضى شرف را دوست مىگرفتم الخ ( ص 327 ) و مانند : در اين سخن بودم كه ناگاه سگ بانگ كرد و مرا مشوّش كرد و بىبى علوى برخاست و صبحدم پيش من آمد الخ ( ص 381 ) و مثل : هرچند هنر ورزم و زيرك‌تر مىشوم از خوار داشت مردمان نيك‌تر مىرنجم و كبرم زياده مىشود ( ص 425 ) راست است كه دختر قاضى شرف ( ممكنست مراد قاضى شرف محمّد بن عمر الكركويى باشد از معاصران محمّد عوفى . لباب الالباب طبع\r\n\r\n","description":"","footnote":"","page_name":" مقدمهء مصحح 4 ","page_number":8},
  {"content":"\r\n\r\nليدن ، ج 1 ، ص 77 ) و بىبى علوى هر دو همسر بهاء ولد بوده‌اند ولى بايد بخاطر آورد كه گويندهء اين سخن يكى از پيشوايان مسلمانان است كه مجلس درس و وعظ داشته و مرجع فتوى و حلّ مشكلات دينى بوده و بارشاد و تهذيب ظاهر و باطن مريدان انبوه خود مىپرداخته است .\r\nهمچنين شهامت او در انتقاد بزرگان عهد از قبيل محمّد خوارزمشاه و فخر الدّين رازى كه هر يك در مرتبهء خود قدرت و توانايى بسيار داشته‌اند و مبتدع خواندن آنان ( ص 82 ) و تشنيع او بر قاضى وخش و گفتارهاى تلخ كه با وى رانده است ( ص 188 ) اهميت بسيار دارد .\r\nامّا قدرت و مهارت او در اداى مقصود از اين جهت است كه وى نكته‌هاى باريك دشوارياب را به‌طورى جذّاب و دلپذير بيان مىكند كه مزيدى بر آن متصوّر نيست و فى المثل مباحث توحيد و اسماء و صفات الهى را كه از اهمّ مباحث كلام و تصوّف و فلسفهء اسلامى است و همچنين رموز و اسرار قرآن و حديث و دقائق عرفان را چنان در تعبيرات شاعرانه و الفاظ دلكش آورده است كه خواننده گذشته از ادراك مطلب بوضوح هرچه تمام‌تر سرمست شيوايى سخن و فصاحت گفتار او مىگردد و حالتى خوش و روحانى كه وراى طور حسّ و حدّ الفاظ است وى را دست مىدهد چنان كه پندارى آثار عطّار و سنايى يا غزليات جان‌فزا و روان‌بخش حافظ را مطالعه كرده است .\r\nاگر چه بهاء ولد در تقرير مطلب بيشتر بتعبيرات مجازى و تشبيهات و استعارات متوسّل مىشود و بر خلاف عطّار و مولانا و بعضى ديگر از بلغاء صوفى مشرب بامثال و قصص كمتر عنايت مىورزد در پاره‌اى موارد كه بذكر داستان حاجت افتاده نهايت زيبايى و تناسب و رشاقت را در پرداخت قصّه و صوغ حكايت به كار برده و سخن او از لون ديگر آمده است مانند قصّهء شهرداد ( ص 368 ) و داستان كسى كه مىگفت نخورم غم چون خورم غم ( ص 384 ) كه از جهت زيبايى و سلاست نظير آنها كمتر مىتوان ديد .\r\nنثر معارف از نوع مرسل است و سجع و صنايع لفظى در آن كمتر ديده مىشود و بااين‌همه چون مؤلف ناچار بوده است كه مطالب بسيار دقيق را در قيد عبارت آورد و در كسوت\r\n\r\n","description":"","footnote":"","page_name":" مقدمهء مصحح 5 ","page_number":9},
  {"content":"\r\n\r\nلفظ جلوه دهد سخن او در بعضى مواضع پيچيده و مبهم است و بر اين مطلب امر ديگر هم علاوه شده و آن اينست كه بهاء ولد در تقرير مسائل عرفانى روش تازه و اسلوب جديدى در پيش گرفته و بجاى بحث در ابواب معاملات و احوال و مقامات و شرح مصطلحات صوفيه چنان كه معمول اين طايفه است تصوّرات و تفكّرات خود را كه از شنيدن آيتى يا روايتى و ديدن منظرى حىّ يا معنوى برانگيخته شده و طبعا مبتنى بر تأمل ژرف در اسرار حقيقت و سلوك و اطّلاع وسيع در علوم روايت و درايت بوده شرح مىدهد و اين اسلوب گذشته از آنكه لطائف ذوق و ادراك فرسنگها از لفظ دور است خود امرى تازه و نامعمول بوده و زبان فارسى و نثر صوفيانه هنوز آمادهء اين بيان و طريقهء نوآيين نبوده است و در زبان عربى نيز اين اسلوب ديده نمىشود و توان گفت كه كتاب مواقف از محمّد بن عبد الجبّار نفرّى كه بسعى آرثر يوحنا آربرى در مصر سنهء 1934 بطبع رسيده شباهتى بدين روش دارد و مطالعهء آن كتاب كه بسيار مغلق و پيچيده‌تر از معارف بهاء ولد است دليلى روشن بر توانايى بهاء ولد در نرم كردن و آماده ساختن الفاظ براى اداء معانى لطيف و دقيق تواند بود .\r\n\r\nخصائص دستورى\r\nبحث دربارهء نكات و خصائص دستورى و قواعد تركيب از روى تفصيل و با ذكر هر يك از موارد به جهت تنگى مجال در اين مقدّمه مقدور نيست و موكولست به هنگامى كه وسائل طبع جزو چهارم و نشر تعليقات فراهم گردد و خداوند تعالى توفيق بر اين عمل خير ارزانى دارد . با وجود اين بعضى از نكات كه در اين كتاب به كار رفته شرح داده مىشود :\r\n1 - جمع دو ضمير - و مقصود از آن استعمال دو ضمير است نسبت بمرجع واحد چنان كه در اين بيت از شاهنامه :\r\n من اكنون ترا اى نبرده سوار * پياده بياموزمت كارزار \r\nكه ضمير ( ترا ) و ضمير متصل ( بياموزمت ) به يك مرجع بازميگردد و اينك نمونه از معارف ولد : « كه از هيچ جنسيت آن خوشيت نباشد » ص 254 « تا به منقارت پاره‌پاره نكندت » ص 256 « اللّه او را كجا مىبردش » « و تو آن را خورديش » ص 95 « ترا\r\n\r\n","description":"","footnote":"","page_name":" مقدمهء مصحح 6 ","page_number":10},
  {"content":"\r\n\r\nبا اين انديشه‌ها چه كبوتربازيت آرزو كرد » ص 71 .\r\n2 - جمع ادات و فعل به يك معنى - بايد دانست كه در زبان فارسى استعمال دو ادات بمعنى واحد در يك كلمه جائز است . خواه آن دو از حيث لفظ متّحد و در حقيقت دوّمى تكرار اوّلين باشد مانند :\r\n نهاد آن سرش پست بر خاك بر * همىكرد نفرين بضحّاك بر \r\n( فردوسى )\r\nو خواه لفظ مختلف باشد چنان كه در مصراع دوم بيت بالا ( بضحّاك بر ) كه هر دو ادات به يك معنى است و از جهت لفظ اختلاف دارد . و در اين بيت از منوچهرى\r\n دهقان به سحرگاهان كز خانه بيايد * نه هيچ بيارامد و نه هيچ بپايد \r\nسه ادات به يك معنى آمده است زيرا ( ب ) و ( گاه ) و ( ان ) هر يك معنى زمان را مىرساند و در تركيب ( به سحرگاهان ) با هم استعمال شده است و در كتاب حاضر فعل ( ماند ) و ادات ( چون - چو ) كه هر دو معنى تشبيه را افاده مىكند در موارد بيشمار به كار رفته است و ما نمونه‌اى چند در اينجا ذكر مىكنيم :\r\nگفتم اى اللّه « مگر مخاطبهء من با تو چون جمادات و اجسام لطيفه را ماند » ص 29 « يا چون موش را مانى كه زر جمع مىكنى » ص 51 « اكنون اين حكمتهاى من چون كف را ماند » ص 87 « آسمان و زمين چون دهانى را ماند » ص 93 « و هر چيزى كه هست چو در انديشه آمد چون گل خشك شده را ماند » ص 395 .\r\n3 - استعمال ادات استغراق ( هر ) در جمع - چنان كه روشن است لفظ ( هر ) كه در شمول حكم نسبت بمصاديق و افراد كلمهء ما بعد خود به كار مىرود همواره بر سر مفرد درمىآيد و اتّصال آن بجمع نادر است چنان كه در اين بيت از فرّخى :\r\n از هر صنايعى كه بخواهى بر او اثر * و ز هر بدايعى كه بجويى بر او نشان \r\nو چنان كه در اين بيت از مثنوى مولانا :\r\n هر كراماتى كه مىجويى بجان * او نمودت تا طمع كردى در آن \r\nو اكنون نمونهء استعمال آن را در معارف بهاءولد ذكر مىكنيم :\r\n\r\n","description":"","footnote":"","page_name":" مقدمهء مصحح 7 ","page_number":11},
  {"content":"\r\n\r\n« و در هر اجزاى خود قبول آن حياتها را تصوّر مىكنم » ص 92 « هر خطرات تو بيقين چنان روشن باشد كه هر ديو كه گرد آن گردد بسوزد » ص 114 « و هر حروف و انديشه را مدار كرده است » ص 12 .\r\n4 - استعمال ( را ) در مسند اليه - مىدانيم كه اين علامت ( را ) به آخر مفعول صريح و نيز علّت و موجب فعل ( مفعول لاجله ) و بمضاف اليه ( در موقع فكّ اضافه ) متّصل مىگردد و مشهور و متداول در استعمال آن همينست كه گفته آمد ولى در داستان سمك عيّار ظاهرا از مؤلّفات قرن ششم كه در فصاحت كمتر نظير آن مىتوان ديد و كتاب فردوس المرشديّه در مقامات شيخ ابو اسحاق كازرونى ( طبع استانبول 1943 ) شواهد بسيار براى استعمال آن در مسند اليه و فاعل مىتوان ديد اينك نمونه از داستان سمك عيّار ( نسخهء عكسى كتابخانهء ملّى ) « كه ما را درين مدّت چندان غصه خورديم كه به صد سال در جهان كس نخورد » ورق 102 « اگر ترا به مردى دختر فغفور را آوردى » ق 107 « تا ترا از قلعه چگونه بيرون رفتى » ق 115 « تا شما را اين كار چگونه خواستيد كردن » ق 125 « خاطور گفت مه‌پرى را هم در اين خيمه مىباشد » ق 126 « پيلبانان را بسيار جهد كردند تا پيلان را به طاعت خويش بازآورند » ق 142 « ناچار چون او را نبيند ترا به مراد رسى » ق 167 « كه ما را از كار لشگردارى با هيچ نمىپردازيم » ق 175 و اينك چند مثال از فردوس المرشديّه :\r\n« بعد از آنكه شيخ آن را بخاطر آمدى ، گفت شما را از بهر آن جمع شده‌ايد كه مرا برنجانيد ، زيراك بسبب علم شرعى مرد را بزرگ و رفيع القدر گردد ، هركه بامداد برخيزد و زبان وى به ياد حق تعالى مشغول شود دانم كه او را حلال خورده است و هركه بامداد برخيزد و زبان وى بفحش و غيبت مشغول شود دانم كه او را حرام خورده است ، تا مگر شما را حق آن نعمت بدانيد و حق تعالى شكر كنيد ، ايشان را به حقيقت مقام معرفت ندارند و او را نيز به‌غايت دردسر داشت ، و او را محروس باشد از شيطان ، قوم را تعجّب كردند » و كمتر صفحه‌يى از اين كتاب هست كه در آن بر خلاف\r\n\r\n","description":"","footnote":"","page_name":" مقدمهء مصحح 8 ","page_number":12},
  {"content":"\r\n\r\nمعمول علامت مفعول صريح ( را ) از مفعول حذف نشده و متّصل بمسند اليه به كار نرفته باشد .\r\nو در معارف بهاء ولد نيز نظير آن به ندرت ديده مىشود مانند : « كه ايشان را با اهل هنر آميغى داشتندى » ص 237 « آن فرزند نجيب را سلام بخواند » ص 379 .\r\n5 - معدود جمع - در زبان فارسى معمول و مشهور چنان است كه در جميع مراتب عدد معدود را مفرد ذكر كنند ولى نبايد تصوّر كرد كه اين قاعده‌اى مطرد است و خلاف آن مردود و غلط زيرا با تتبع در آثار بزرگان معلوم مىشود كه معدود در عدد دو به بالا جائز است كه جمع نيز آورده شود مانند :\r\n برادر بد او را دو اهريمنان * يكى كهرم و ديگر انديرمان \r\n( دقيقى )\r\n و مثل : و اين هفت گوهران گدازان را * سقراط باز بست به هفت اختر \r\n( ناصر خسرو )\r\nو نظائر آن در اشعار خاقانى و سنايى و ديگران بسيار توان ديد و تركيب دو كمران ( موضعى در دركه از توابع طهران ) سه خواهران ، چاراركان ، چهار امّهات ، هفت‌تنان ، چهل‌تنان ، هفت برادران و نظائر آنها كه در نظم و نثر و محاوره موجود است مؤيد صحّت اين ادّعا تواند بود و در معارف بهاء ولد بنظائر اين تركيب بسيار برمىخوريم مانند : « كه صد هزار شاخهاى گلهاى مختلف برآيد » ص 27 « و پنج حواس چون پنج ستاره است » ص 38 « همچنانك اللّه صد هزار حوران باجمال را بر اجزاى نيازمند من مىزند » ص 143 « صد هزار عجايبها و عشقها و مصاحبتها و شهوتها و قبلها مىبينم و هر لحظه‌يى چند هزار آبهاى خوش » ص 159 .\r\n6 - صفت بمعنى مصدر - در زبان فارسى هيئت مصدرى و وصفى گاه مشتركست و به عبارت ديگر ممكنست يك ادات هم علامت صفت باشد و هم نشانهء مصدر چنان كه ( ار ) در كردار و گفتار علامت مصدر است و در خريدار و گرفتار علامت صفت ولى در اينجا مقصود آنست كه صيغهء صفت بمعنى مصدرى به كار رود مانند سرافشان در اين بيت از گرشاسب‌نامهء اسدى :\r\n\r\n","description":"","footnote":"","page_name":" مقدمهء مصحح 9 ","page_number":13},
  {"content":"\r\n\r\n هوا تفّ خشت در فشان گرفت * سر تيغ هر سو سرافشان گرفت \r\nكه « سرافشان » بمعنى سرافشانى آمده است و نظير آن شواهد ذيل است از معارف بهاء ولد :\r\n« و به لطافت كدام لعاب اين ابريشم را استوار داده است » ص 73 « و چون بيكار باشيد همه بدى كرده شود و تاريك و وسوسه و خيال و سوداهاى فاسد و ضلالت پديد آيد » ص 82 « باز در تاريك عقل را به حكم استدلال راه دهيم » ص 107 « تا مرغان كور تشنه‌زده گرد تو درآمده‌اند » ص 71 « خاصه مادر من كلان سال او را دريافته است » ص 319 « و خود را چون در و ديوار و خاك بايد كرد تا بىآگه شوى » ص 320 كه در اين امثله « استوار » و « تاريك » و « تشنه‌زده » و « كلان سال » و « بىآگه » بمعنى استوارى و تاريكى و تشنگى زده و كلان سالى و بىآگهى به كار رفته است .\r\n7 - الحاق ياء مصدرى بمصدر - مشهور چنانست كه ياء مصدرى بايد در آخر صفات و يا اسمائى كه متضمّن معنى وصفى است درآيد و متداول در استعمال نيز همينست ولى در كتاب حاضر به آخر بعضى از مصادر عربى ياء مصدرى الحاق شده است مانند « و جمالى و نغزى و عشق نيز معانىاند كه عرض عدم او باشد » ص 25 « و مىخواهى تا نقصانى تو به نيست رود » ص 169 « و با چندين خلقان نشستم و خاستم هيچ نقصانى جمال اللّه نيافتم » ص 179 « جهانى بدين ترتيبى هم بىارادت نبود » ص 169 « و يا تصديق نكرده باشى در مصلحتى آن » ص 248 و توان گفت كه مجوّز آن ملاحظه و لمح معنى وصفيّت است كه بدان اعتبار الحاق ياء مصدرى رواست و استعمال مصدر بمعنى وصفى بتازى و در پارسى شواهد بسيار دارد و تداول الفاظى از قبيل : سلامتى ، خلاصى ، راحتى ، تمامى هم بدين نظر تواند بود « 1 » .\r\n\r\n\r\n","description":"","footnote":"\r\n( 1 ) - آنچه بعنوان خصائص دستور در اين مقدمه مذكور افتاد مجملى است از بحث مفصّلى كه مصحح در پايان كتاب آورده بود و چون طبع تعليقات ممكن نگرديد نمونه‌اى از آن در اينجا نوشته آمد و ناچار از بحث در طرز استعمال افعال و جمع الجمع و تصغير و ارجاع ضمير مفرد بجمع و استعمال ادات نفى و نهى ( نه - مه ) قبل از الف كه در اين كتاب همواره بدون تبديل بيا و بدين صورت : نه آمد ، مه آريد نه انداخت بجاى نيامد و مياريد و نينداخت به كار مىرود و نظائر آن صرف‌نظر كرد تا آنگاه كه جزو چهارم به يارى خداى توانا باتمام تعليقات و توضيحات بطبع رسد .\r\n","page_name":" مقدمهء مصحح 10 ","page_number":14},
  {"content":"\r\n\r\n\r\nنوادر لغات و تعبيرات\r\nبايد دانست كه چون صوفيّه مجالس خود را بر سر جمع و براى طبقات مختلف مردم مىگفته‌اند بدين جهت سعى داشته‌اند كه مطالب را تا آنجا كه ممكن است ساده و درخور فهم عموم پيروان خود بيان كنند و در نتيجه به پيروى سبك ادبا و نويسندگان ديوانى ( و كسانى كه سخن را با رعايت حدود و قيود و تشريفات مقرّره انشا كرده و ناچار از استعمال الفاظ غير مستعمل در نظم و نثر و يا به عبارت ديگر الفاظ سوقى حتّى الامكان احتراز مىنمودند ) مقيّد نبوده‌اند و همين معنى يكى از جهات صراحت و روشنى كلام و وسعت و كثرت لغات و تعبيرات در نظم و نثر صوفيانست و از طرفى چون مشايخ تصوّف در تقريب مطلب و تطبيق آن با مقدّمات ذهنى مريدان خود و سخن گفتن بر وفق استعداد شنونده ( يعنى قول ليّن در عرف ايشان ) كوشا بوده‌اند و گفتارشان مبناى عمل سالكان و در حكم قانون و دستور كار خانقاه بوده است وضوح و صراحت اساس سخنورى آنان بشمار مىرفته و به كار بردن لغات و مصطلحات عوام و پيشه‌وران را از جهت نزديك ساختن مطلب بذهن آنان حتم و فرض مىشمرده‌اند خاصه كه صوفيّه با اجتماع سروكار داشته‌اند و زندگى آنان مانند ادبا و كتاب ديوان به طبقهء اشراف و امرا بازبسته نبوده و همواره با مظاهر حيات پيش مىرفته‌اند و به همين سبب الفاظ مربوط بحيات عمومى و زندگانى طبقات مختلف در آثار آنان بيشتر بدست مىآيد تا در آثار شعرا و نويسندگان متكلّف كه خود را باستعمال الفاظ ادبى محدود و مقيّد ساخته‌اند و نيز چون لغات و الفاظ براى تعبير از معانى به كار مىرود بالطبع هرچه دائرهء فكر وسيع‌تر و مضامين و مطالب بيشتر و متنوّع‌تر باشد به همان نسبت احتياج بلغات و مفردات الفاظ و تعبيرات فزونى مىيابد و چنان كه گفته آمد صوفيه با مردم و اجتماع همراه و از جهت وسعت فكر نظر به‌آنكه تقليد را عيب و از نقصان تربيت مىشمرده‌اند از ديگر طبقات برتر بوده‌اند پس بالضروره در بيان مطالب خود بلغات و مفردات و تعبيرات بيشتر محتاج مىشده‌اند پس بالضروره در بيان مطالب خود بلغات و مفردات و تعبيرات بيشتر محتاج مىشده‌اند و ما مىدانيم كه تكلّف در طريقت ذنب لا يغفر است خواه در خوردن و پوشيدن و خواه در سخن گفتن و از اين جهت نيز صوفيان در استعمال الفاظ تكلّف روا نداشته و هر تعبير و كلمه را كه\r\n\r\n","description":"","footnote":"","page_name":" مقدمهء مصحح 11 ","page_number":15},
  {"content":"\r\n\r\nوافى ببيان مقصود يافته‌اند بدون رعايت اصول و مبانى تكلّف‌آميز مترسّلان به كار برده‌اند .\r\nپس از تمهيد اين مقدّمه گوييم معارف بهاء ولد از جهت اشتمال بر نوادر لغات و تعبيرات يكى از گنجينه‌هاى لغت فارسى است زيرا هم از لحاظ تنوّع مطالب و هم از جهت وسعت دامنهء فكر و هم از نظر آنكه براى ارشاد مريدان تقرير يافته است آوردن الفاظ و لغات گوناگون و تعبيرهاى تازه و نوآيين گوينده را ضرور بوده است و چون بعضى از اين لغات در فرهنگها مضبوط نيست احتمال توان داد كه از محاورات و يا لهجه‌هاى محلّى گرفته شده باشد و نگارنده را نيّت آن بود كه تمامت آن كلمات را در تعليقات شرحى مستوفى دهد و فهرستى براى آنها مرتب سازد تا مراجعه و استفاده هرچه آسان‌تر گردد و چون انتشار تعليقات و حواشى ميسّر نيامد به ناچار فهرستى فرهنگ‌مانند تنها از آنچه به نظر نادرتر مىآمد ترتيب داد و به آخر كتاب پيوست تا فايده به كلى فائت نشود و حاجت خوانندگان گرامى به مراجعهء كتب لغت كمتر باشد .\r\n\r\nاهميت و مزاياى معارف بهاء ولد\r\nاگر چه از مباحث گذشته اهميت كتاب حاضر بوضوح پيوست در اين فصل بتفصيل بيشتر بذكر مزايا و جهات اهميّت آن مىپردازيم :\r\n1 - يكى از جهات اهميّت اين كتاب اهتمام مؤلف است به قرآن كريم و شرح اسرار آن نامهء آسمانى چنان كه كمتر فصلى است كه در آن يك يا چند آيهء قرآن مذكور نگرديده و در بيان و توضيح آن سخن نرفته باشد و در همهء اين موارد مؤلف سعى كرده است كه رموز كتاب مبين را بعبارات روشن و بوسيلهء تمثيلات كه غالبا منتزع از امور حسّى يا نزديك بحسّ است بيان كند و آن مطالب باريك و لطافت‌آميز را در كسوت عبارات جلىّ و آشكار درآورد چنان كه همه مستمعان مجلس و طبقات مختلف مريدان وى از عالم و عامى و سالك و و اصل آن اسرار را دريابند و از اين جهت است كه روش او در تفسير قرآن با ديگر مشايخ از قبيل ابو عبد الرحمن سلمى و ابو القاسم قشيرى از متقدّمان و صدر الدّين قونوى و ملا عبد الرّزاق كاشى از متأخران اين طايفه تفاوت بسيار دارد ازآن‌جهت كه بهاء ولد مىكوشد تا مشكلى را آسان و درخور فهم\r\n\r\n","description":"","footnote":"","page_name":" مقدمهء مصحح 12 ","page_number":16},
  {"content":"\r\n\r\nنمايد و آنان رنج برده و صرف وقت كرده‌اند تا مطالب ساده را دشوار و درجهء ابهام و اشكال را بيشتر كنند چنان كه از كتب آنان تنها ارباب قلوب و مشاهدات و متوغّلين در مشرب عرفان نصيب مىيابند و جز بدرس و تلقين و تكرار دريافت مقاصدشان ممكن نمىگردد .\r\n2 - ديگر توجّه اوست بحلّ مشكلات دينى در اصول عقايد از قبيل توحيد و اسماء و صفات الهى و معاد و نبوّت و نظائر آنها كه چون در اين مباحث نيز روش تمثيل و حسن استدلال را در پيش گرفته و مسائل غامض و خشك علم كلام را با لطائف ذوقى درهم آميخته بحث و گفتار او چون كتب متكلّمان ملال‌خيز و كم‌فايده نيست بلكه دل‌انگيز و مهيّج است و موجب قوّت ايمان نيز تواند بود .\r\n3 - تمثّل و استشهاد باحاديث نبوى كه گاهى در عنوان سخن آورده و هريك را شرحى لايق و ايضاحى درخور نموده است و در تمامت اين كتاب قطع‌نظر از مكرّرات قرب 70 حديث به نظر مىرسد كه بعضى از آنها جزو موضوعات يا از جهت سند ضعيف است ولى بر اهل تحقيق پوشيده نيست كه صوفيه براى سند روايت چندان اعتبارى قائل نيستند و صحّت و مقبوليّت متن و اصل را اساس قرار مىدهند و ذوق باطن و ادراك قلب را معيار صحّت و سقم اخبار مىشمارند و از اين جهت است كه در كتب آنان اخبار و رواياتى نقل و بدانها حد اكثر اعتبار داده شده كه محدّثين و رواة آنها را از درجهء اعتبار ساقط مىپندارند .\r\n4 - جنبهء اخلاقى - ازآن‌جهت كه مسائل اخلاق به نظر دينى و بيشتر با مذاق و مشرب صوفيانه بيان شده و طرز ادا و تقرير مطلب تأثير بىاندازه دارد و آنچه مقصود از تعليمات اخلاقى است بوجه نيكوتر از اين كتاب بدست مىآيد زيرا مسائل اخلاق و دين بايد به صورتى نوشته و گفته شود كه مؤثر افتد و بتخلّق و عمل برانگيزد و موجب تهذيب نفس و ادراك سعادت گردد نه آنكه مستمع را در شكنجهء بحث و پيچاپيچ شكّ و حيرت گرفتار كند و همين معنى دليل است بر تفوّق بزرگان ما و امتياز روش آنان در بيان مسائل اخلاق ( از قبيل غزالى و سعدى و شيخ عطّار و مولانا ) بر كسانى كه\r\n\r\n","description":"","footnote":"","page_name":" مقدمهء مصحح 13 ","page_number":17},
  {"content":"\r\n\r\nروشن فلسفى و طريقهء برهانى را در كتب اخلاق اختيار نموده‌اند .\r\n5 - علاوه بر همهء اين‌ها كتاب حاضر نمونه‌ايست نادر و غريب از نثر صوفيانه كه از جهت اسلوب ( به‌طورىكه گفته آمد ) نظير آن را هنوز نيافته‌ايم و در آخر قرن ششم و اوائل قرن هفتم كه دورهء بلوغ و كمال تصوّف است تأليف يافته و مؤلّف آن يكى از بزرگان طريقت و خلفاء نجم الدّين كبرى بوده است و از آن دوره اثرى شامل اين مزايا و با اين تفصيل ( طبع حاضر 429 صفحه است ) كمتر بدست داريم .\r\n\r\nارتباط مثنوى و معارف بهاء ولد\r\nچنان كه از مطالعهء حالات مولانا و روايات مناقب‌نويسان مستفاد مىگردد وى را با اين كتاب انسى و الفتى عظيم بوده و پيوسته آن را مىخوانده و لا يزال در آستين داشته است و افلاكى از قول مولانا چنين مىآورد : « در اوايل حالات اوقات كلمات مولاناى بزرگ را مطالعه مىكردم و لايزال در آستينم بودى » و چون شمس الدّين بوى رسيد و استغراق او را در مطالعهء آن كتاب حجاب راه و مانع نظر و تأمّل در اسرار كتاب آفرينش يافت مولانا را بجدّ تمام و جهد بليغ از خواندن آن بازداشت چنان كه هم افلاكى از گفتهء مولانا نقل مىكند : « چون خدمت مولانا شمس الدّين به من رسيد و مصاحبت نمود همانا كه آتش عشق در درونم شعلهء عظيم مىزد بتحكّم تمام فرمود كه ديگر سخنان پدرت را مخوان به اشارت او زمانى نخواندم » و به گفتهء فريدون سپهسالار سيّد برهان الدّين محقّق معارف سلطان العلماء را هزار نوبت به خداوندگارا عادت كرده بود و مولانا مطالب اين كتاب را در مجالس خود تقرير مىنمود و بنا بنقل افلاكى « روزى خدمت مولانا قطب الدّين شيرازى رحمه اللّه به زيارت مولانا آمده بود و حضرتش بمعارف پدر كريم خود گرم گرم شده بود » و گاه نيز آن را با شرح و تفسير املا مىنمود و ياران مىنوشتند مطابق نقل افلاكى « همچنان خدمت شيخ محمود صاحب قران رحمه اللّه روايت چنان كرد كه شبى در بندگى حضرت مولانا بودم و سرماى عظيم بود و ياران را از سخنان حضرت بهاء ولد معانى مىفرمود و اصحاب مىنوشتند و من اوراق نوشته را در تنور خشك مىكردم تا نصف اللّيل » و از مقايسهء مثنوى با معارف روشن مىشود كه كمتر مطلب\r\n\r\n","description":"","footnote":"","page_name":" مقدمهء مصحح 14 ","page_number":18},
  {"content":"\r\n\r\nمهمّى سلطان العلماء در آن كتاب مطرح ساخته كه مولانا آن را در تضاعيف مثنوى نياورده باشد و در تأييد اين ادّعا اينك پاره‌اى از اين مواضع را كه در مثنوى و معارف مشتركا ملاحظه مىشود در اينجا مىآوريم :\r\n حق هزاران صنعت و فن ساخته است * تا كه مادر بر تو مهر انداخته است \r\n( مثنوى چاپ علاء الدّوله ، ص 200 ، س 26 )\r\n« آخر بنگر كه آن گريه و سوز را چگونه در چشم و دل مادر پديد آورده است چو بچه‌اش بمرد كه بر سر خاك او مىگريد و مىزارد آن همه طلب اللّه است و در مادر آن رحم از اللّه است » معارف ، ص 5 .\r\n صورت از بىصورتى آمد برون * باز شد كانا اليه راجعون \r\n( 31 ، - 6 )\r\n صورت از بىصورت آمد در وجود * همچنان كز آتشى زاده است دود \r\n( 640 - 8 ببعد )\r\n« باز نظر كردم ديدم كه همه صورت و همه خيال از بىصورت و از بىخيال مىخيزد و همه صورت چاكر بىصورتست » معارف ص 11 .\r\n اشتران بختييم اندر سبق * مست و بى خود زير محملهاى حق \r\n( 603 - 17 )\r\n« گويى هرچه من مىكنم و هر فعلى كه از من مىآيد همه فعل اللّه است و كردهء اللّه است و من همچون اشتر بار كشم اگر بوقت قيامم بار از من بستاند بايستم و اگر بوقت سجود بخواباند بخسبم » معارف ص 17 .\r\n هيچ عاشق خود نباشد وصل‌جو * كه نه معشوقش بود جوياى او\r\nچون در اين دل برق مهر دوست جست * اندر آن دل دوستى مىدان كه هست\r\nدر دل تو مهر حق چون شد دو تو * هست حق را بىگمانى مهر تو \r\n( 308 - 29 ببعد )\r\n آمديم آنجا كه در صدر جهان * گر نبودى جذب آن عاشق نهان\r\nناشكيبا كى بدى او از فراق * كى دوان بازآمدى سوى وثاق \r\n( 314 - 25 )\r\n\r\n","description":"","footnote":"","page_name":" مقدمهء مصحح 15 ","page_number":19},
  {"content":"\r\n\r\n« باز با خود مىانديشيدم بدانك روح من معظّم اللّه است و متفكّر كار اللّه است و مىورزد تا دوستى اللّه زياده شود به هيچ‌وجهى نمىنمود كه اين احوال مرضى اللّه باشد يا نى اللّه الهام داد كه هرگز دوستى از يك جانب نباشد » معارف ص 24 .\r\n آنچه يعقوب از رخ يوسف بديد * و آنچه او از بوى او اندر كشيد\r\nآنچه در وى بود و اندر وى بديد * خاص او بدان با خوان كى رسيد \r\n( 272 - 23 )\r\n« مرا بجمال تو زياده از آن نظر ده كه زليخا را دادى بجمال يوسف و آن نظر نه از جمال مىباشد كه برادران يوسف جمال يوسف را ديدند و مدهوش نگشتند » معارف ص 31 .\r\n هر كش افسانه بخواند افسانه‌ايست * و آنكه ديدش نقد خود فرزانه‌ايست\r\nآب نيلست و به قبطى خون نمود * قوم موسى را نه خون بود آب بود \r\n( 323 - 16 )\r\n آب نيلست اين حديث جانفزا * يا ربش در چشم قبطى خون نما \r\n( 415 - 29 )\r\n« هر كه اهل بود از آن خطاب و شراب مستطاب بمذاق او رسانيدند تا با چيزى ديگر نياميخت همچون رود نيل در حق بنى اسرائيل آب بود و در حق قبطى خون بود » معارف ص 37 .\r\n كم ز خاكى چونكه خاكى يار يافت * از بهارى صد هزار انوار يافت\r\nآن درختى كاو شود با يار جفت * از هواى خوش ز سر تا پا شكفت\r\nدر خزان چون ديد او يار خلاف * دركشيد او رو و سر زير لحاف \r\n( 105 - 29 )\r\n« اگر نه خاك هوشيارستى اسرار خود را از دى ديوانه چرا نگاه داشتى و دامن خود را از وى چرا دركشيدى و اگر نه يارشناسستى در روى بهار چرا خنديدى و حاصل خود را بر وى چرا عرضه داردى » معارف ص 38 .\r\n آن‌چنان كز نيست در هست آمدى * هين بگو چون آمدى مست آمدى\r\nراههاى آمدن يادت نماند * ليك رمزى با تو برخواهيم خواند \r\n( 225 - 13 )\r\n\r\n","description":"","footnote":"","page_name":" مقدمهء مصحح 16 ","page_number":20},
  {"content":"\r\n\r\n« آخر تو از عالم غيب و از آن سوى پرده بدين سوى پرده آمدى و ندانستى كه چگونه آمدى باز ازين پرده بدان سواى پرده روى چه دانى كه چگونه روى » ص 39 .\r\n كار آن كار است اى مشتاق مست * كاندر آن كار ار رسد مرگت خوش است \r\n( 314 - 28 )\r\n« و آن يك كار كه اميرى را شايد آن كار است كه جان از بهر آن كار بايد و چاكر آن كار بايد بودن » ص 51 .\r\n در زمين مردمان خانه مكن * كار خود كن كار بيگانه مكن\r\nكيست بيگانه تن خاكىّ تو * كز براى اوست غمناكىّ تو \r\n( 111 - 9 )\r\n« و اگر جايى نه‌ايستى و دلت فرونيايد در بناى تن خود و قالب خود تدبير مىكنى و صحت وى مىورزى پس چنان باشد كه در زمين مردمان و بر چه ويران بنا مىافكنى » ص 55 .\r\n هيچ بانگ كف زدن آيد بدر * از يكى دست تو بىدست دكر \r\n( 309 - 2 )\r\n« و اگر ترا ميل به آدميست آن آدمى نيز ترا مىطلبد كه هرگز از يك دست بانگ نيايد » ص 59 .\r\n هست تسبيحت بخار آب و گل * مرغ جنّت شد ز نفخ صدق دل \r\n( 23 - 11 )\r\n« اگر هواى نفس تسبيح ترا بطبع و رغبت بگيرد و حور عين كند و يا بدست فرشته باز دهد تا آن درّ ثمين حوران عين گردد چه عجب باشد » ص 65 .\r\n قلعه ويران كرد و از كافر ستد * بعد از آن بر ساختش صد برج و سدّ \r\n( 8 - 23 )\r\n« اكنون كالبدها همچون قلعه‌هاست بر سرحد كفر شياطين تا اكنون گرد آن گشت مىكردى اكنون ده‌چندان كن اكنون كه سلاح تو سلاح صلاح شده است قلعهء كالبد را اكنون قوى استوار كن » ص 68 .\r\n گر به خويشم هيچ راى و فن بدى * راى و تدبيرم به حكم من بدى \r\n\r\n","description":"","footnote":"","page_name":" مقدمهء مصحح 17 ","page_number":21},
  {"content":"\r\n\r\n شب نرفتى هوش بىفرمان من * زير دام من بدى مرغان من\r\nبودمى آگه ز منزلهاى جان * وقت خواب و بيهشى و امتحان \r\n( 607 - 13 ببعد )\r\n« عجب ازين جنس مرغان هيچ نديده‌يى كه چون اينجا رسيدى و اين گنجشكان انديشه‌ها و مرغان حواس را ديدى و برين جاى فرورفتى و با ايشان مشغول گشتى و كبوتربازى آغاز كردى تو ازين جاى صيدشان نكرده‌يى و خورشان تو نمىدهى و دست‌آموز تو نيستند و بوقت صبح بفرمان تو نمىآيند و بوقت خواب بفرمان تو نمىروند « ص 71 » .\r\n مارگير از بهر حيرانىّ خلق * مار گيرد اينت نادانى خلق\r\nآدمى كوهيست چون مفتون شود * كوه اندر مار حيران چون شود \r\n( 217 - 29 )\r\n« اكنون آنها كه ابلهان‌اند عزم عزايم مىكنند و فسون حيل حاصل مىكنند تا مارى بگيرند و در سلّه و صندوق گرفتار كنند آلت و اختيار را به اينها صرف مىكنند و فسون بر مار مىدمند و مار فسون بر ايشان مىدمد » ص 76 .\r\n آن دم نطقت كه جزو جزوهاست * فايده شد كلّ كل خالى چراست\r\nتو كه جزوى كار تو با فايده است * پس چرا در طعن كل آرى تو دست \r\n( 41 - 5 )\r\n گر تو گويى فايدهء هستى چه بود * در سؤالت فايده هست اى عنود\r\nگر ندارد اين سؤالت فايده * چه اشنويم اين را عبث بىعايده\r\nور سؤالت فايده دارد يقين * پس جهان بىفايده نبود ببين\r\nگر سؤالت را بسى فايده‌هاست * پس جهان بىفايده آخر چراست \r\n( 128 - 11 ببعد )\r\n« اكنون تو جزو اين كلّ جهان آمدى چون توكّل جهان را بهزل دانى تو كه جزوى چگونه است كه كار خود را جدّ دانى » ص 119 .\r\n اندك‌اندك آب را دزدد هوا * و اين چنين دزدد هم احمق ار شما \r\n( 260 - 7 )\r\n\r\n","description":"","footnote":"","page_name":" مقدمهء مصحح 18 ","page_number":22},
  {"content":"\r\n\r\n« اكنون اى خواجه يقينى حاصل كن در راه دين و آن مايهء خود را نگاه دار از دزدان و همنشينان كه ايشان به نغزى همه راحت ترا بدزدند همچنان كه هوا آب را بدزدد » ص 120 .\r\n از يك انديشه كه آيد در درون * صد جهان گردد به يك‌دم سرنگون\r\nجسم سلطان گر به صورت يك بود * صد هزاران لشگرش در تك بود\r\nباز شكل و صورت شاه صفى * هست محكوم يكى فكر خفى \r\n( 127 - 14 )\r\n« چه عجبت آيد كه اقليمها و شهرها و حصارها باشد تبع يكى و چندان دولاب و چرخ و سنگ آسيا و باغها و انبارها و كاه‌دانها و ستور گلّه‌ها و شكاريها همه در جسم و شخص و پيكر كلان‌تر از شخص آن آدمى و آن شخص آن آدمى همه تبع دل پرخون وى و آن دل وى تبع يكى خطره » ص 236 .\r\n گرچه در دانه بهاون كوفتند * نور چشم دل شد و دفع گزند\r\nگندمى را زير خاك انداختند * پس ز خاكش خوشه‌ها برخاستند\r\nبار ديگر كوفتندش ز آسيا * قيمتش افزود و نان شد جان‌فزا\r\nباز نان را زير دندان كوفتند * گشت عقل و جان و فهم سودمند \r\n( 84 - 1 )\r\n« كدام كوفتن را ديدى كه قيمت وى بدان كم شد همه داروها و گلها را و انگورها را بكوبند قيمتشان زياده مىشود خوشه را بكوبند و دقيق كنند قيمت زياده شود و باز چون قرص كنند و باز دگر بار به دندانها بكوبند قيمتشان زياده شود كه اجزاى آدمى شود و بعد از آن كوفتن حيات و سمع و بصرش و عشق و مودّتش دهند » ص 250 .\r\n« جو و گندم را كه بكوبند آن را تلف نشمرند چو از آن كوفتگى اجزاى حيوان مىشود و گل را اگر چه آب كنند او را بكمال حال مىرسانند پس خلق را چون جو و گندم كه مىكوبند آخر ايشان را هم به جايى برند و به كمالى رسانند » ص 103 .\r\n تاجر ترسنده طبع شيشه جان * در طلب نى سود دارد نى زيان \r\n( 274 - 11 )\r\n\r\n","description":"","footnote":"","page_name":" مقدمهء مصحح 19 ","page_number":23},
  {"content":"\r\n\r\n« بازرگان بددل سودى نكند از آنچه بترسد در آن افتد » ص 261 .\r\n اين طلب مفتاح مطلوبات تست * اين سپاه نصرت و رايات تست \r\n( 229 - 9 )\r\n« طلب تو چون كليدى است در هر كارى در غيب مىگشايد و قدرت در آن كار مىآورد هرچند طلب بيش گشايش بيش » ص 268 .\r\n در خزان آن صد هزاران شاخ و برگ * از هزيمت رفته در درياى مرگ\r\nزاغ پوشيده سيه چون نوحه‌گر * در گلستان نوحه كرده بر خضر\r\nباز فرمان آيد از سالار ده * مر عدم را كآنچه خوردى باز ده\r\nآنچه خوردى واده اى مرگ سياه * از نبات و ورد و از برگ و گياه \r\n( 49 - 27 )\r\n« اين همه چيزها آب و خاك و هوا گردد و ليكن ما تضمين كنيم كه ياوى را و يا مثل وى را بازده نبينى كه ستارگان و آسمان را بگوييم و هوا و خاك را گوييم كه از حيوانات و فواكه و اموال چه چيزها برده‌ايد باز دهيد خربزه و خيار با درنگ و همه رنگها بازداد » ص 272 .\r\n دو علم افراخت اسپيد و سياه * آن يكى آدم دگر ابليس راه\r\nدر ميان آن دو لشگرگاه زفت * چالش و پيكار آنچه رفت رفت\r\nهمچنين دور دوم هابيل بود * ضدّ نور پاك او قابيل بود \r\n( 603 - 29 ببعد )\r\n« از دور آدم باطلى با حقّى در هوا شد چنانك ابليس با آدم و قابيل با هابيل » ص 282 .\r\n گر سخن‌كش بينم اندر انجمن * صد هزاران گل برويم زين چمن\r\nور سخن‌كش بينم آن دم زن بمرد * معنى از پيشم گريزد همچو دزد \r\n( 358 - 24 )\r\n« كالبدها چون غارها و سنگلاخها را مانند چون آراميده باشند معانى غيبى چون پريان و يا چون عروسان خوبروى با شرم بيرون مىآيند پاره‌پاره الى ما لا يتناهى\r\n\r\n","description":"","footnote":"","page_name":" مقدمهء مصحح 20 ","page_number":24},
  {"content":"\r\n\r\nهرگز عجايب آن را پايان نباشد و اعداد بىشمار باشد و اگر كسى ناهموار باشد همه باز در آن سوراخها در گريزند » ص 286 .\r\n گويم اى خورشيد مقرون شو به ماه * هر دو را سازم چو دو ابر سياه\r\nآفتاب و مه چو دو گاو سياه * يوغ بر گردن ببنددشان اللّه \r\n( 140 - 12 )\r\n« و سخّر الشمس و القمر دو عاشق و معشوق در مصطبهء جهان يكديگر را مىطلبند چون هر دو جمع شوند نقيب قهر بيايد به يك جايشان بگيرد هر دو را روى سياه كنند » ص 301 .\r\n حق فشاند آن نور را بر جانها * مقبلان برداشته دامانها\r\nهرك را دامان عشقى نابده * زان نثار نور بىبهره شده \r\n( 20 - 16 )\r\n« از آنكه اللّه چنين عادت رانده است در اين جهان و در آن جهان كه چون كسى رانم و زندگى نباشد قابل راحتى و نورى نباشد يعنى دامنى كه درّ راحت در وى جمع مىشود ادراك و زندگى است چون دريده كردى آن را به چه گيرى اين راحت را و در كجاش نهى » ص 206 .\r\n اين جهان همچون درختست اى كرام * ما بر او چون ميوه‌هاى نيم‌خام \r\n( 225 - 15 )\r\n« گويى كه اين آسمان و زمين كه برمىگرددى همچون درختى است و آدميان چون ميوه‌هااند بر شاخ اين درخت كه فرومىافتندى » ص 215 .\r\n موسى و فرعون معنى را رهى * ظاهر اين ره دارد و آن بىرهى\r\nروز موسى پيش حق نالان بده * نيم‌شب فرعون هم گريان شده\r\nكان چه غلّست اى خدا بر گردنم * ورنه غل باشد كه گويد من منم \r\n( 65 - 17 )\r\n« نه كه فرعون و ابليس نمىدانستند حقيقت موسى و آدم را با چندان معجزات\r\n\r\n","description":"","footnote":"","page_name":" مقدمهء مصحح 21 ","page_number":25},
  {"content":"\r\n\r\nو ليكن زنجير قهر ما هم بدانجاى ايشان را بازمىداشت كه اى سگان جاى شما همين - جايست » ص 220 .\r\n معنى اللّه گفت آن سيبويه * يولهون فى الحوائج هم لديه\r\nگفت الهنا فى حوائجنا اليك * و التمسناها وجدناها لديك \r\n( 355 - 2 )\r\n« و آخر نه نام من اللّه است و معنى اللّه آنست كه مفزع خلق باشم كه يفزعون اليه فى النّوائب و يرجعون اليه عند الحوائج » ص 233 .\r\n گر تو باشى تنگدل از ملحمه * تنگ بينى جوّ دنيا را همه\r\nور تو خوش باشى بكام دوستان * اين جهان بنمايدت چون بوستان \r\n( 386 - 9 )\r\n« خود را گفتم اگر تو خرابى همه عالم آبادان خرابست و اگر تو روشنى همه ظلمات روشنست و اگر تو با رنجى همه آسايشها رنجست و اگر تو آبادانى همه خرابها آبادانست » ص 234 .\r\n يؤمنون بالغيب مىبايد مرا * زان ببستم روزن فانىسرا\r\nليك يك درصد بود ايمان بغيب * نيك دان و بگذر از ترديد و ريب\r\nبندگى در غيب آيد خوب و كش * حفظ غيب آيد در استبعاد خوش\r\nكو كه مدح شاه گويد پيش او * تا كه در غيبت بود او شرم‌رو \r\n( 94 - 19 ببعد )\r\n« گفتم هيچ دولتى و راى آن نباشد كه خدمت در غيبت بود در غيبت تو اگر ترا موافق و مصدّق و خدمتكار باشد چنان نوال ارزانى دارى كه در حضور صد چندان چاپلوسى را وزنى ننهى از بهر آن تا كار تو قدر و قيمت گيرد ايمان بغيب فرمودند مر ترا » ص 305 .\r\n همچون آن يك نور خورشيد سما * صد بود نسبت بصحن خانه‌ها\r\nليك يك باشد همه انوارشان * چونكه برگيرى تو ديوار از ميان\r\nچون نماند خانه‌ها را قاعده * مؤمنان مانند نفس واحده \r\n( 334 - 29 )\r\n\r\n","description":"","footnote":"","page_name":" مقدمهء مصحح 22 ","page_number":26},
  {"content":"\r\n\r\n يك گهر بوديم همچون آفتاب * بىگره بوديم و صافى همچو آب\r\nچون به صورت آمد آن نور سره * شد عدد چون سايه‌هاى كنگره\r\nكنگره ويران كنيد از منجنيق * تا رود فرق از ميان اين فريق \r\n( 18 - 17 )\r\n« پس هرگاه كه روحها باللّه پيوندد چنان كه ميان ايشان هيچ حجاب و خلاف نماند هيچ دوزخ و رنج نماند نظير پيوستن چنان باشد كه روشنايى آفتاب در خانه افتاده باشد ديوار از ميانه برگيرى تا آن نور آفتاب به آفتاب يكى شود » ص 321 .\r\n نك جهان نيست شكل هست ذات * و آن جهانتان هست شكل بىثبات \r\n( 21 - 17 )\r\n تا ببينى عالم جان جديد * عالمى بس آشكار و ناپديد\r\nاين جهان نيست چون هستان شده * و آن جهان هست بس پنهان شده \r\n( 132 - 28 )\r\n( جهانىبينى موجود معدوم شكل كه در هر ذرّه‌يى از آن جهان خوض كنى خوشى او به پايان نرسد ) ص 324 .\r\n قصد جفت ديگران كردم ز جاه * بر من آمد آن و افتادم به چاه \r\n( 542 - 7 )\r\n« كسانى كه بد مىورزند ايشان را هم بد بود نه نيكو ، در عورات مردمان مىنگرى در عورات تو بازنگرند » ص 331 .\r\n گاو اگر واقف ز قصابان بدى * كى پى ايشان بدان دكّان شدى\r\nيا بخوردى از كف ايشان سبوس * يا بدادى شيرشان از چاپلوس\r\nور بخوردى كى علف هضمش شدى * گر ز مقصود علف واقف بدى\r\nپس ستون اين جهان خود غفلتست * چيست دولت كاين دوادو بالتست \r\n( 358 - 29 ببعد )\r\n« غفلت اگر نبودى اين جهان آبادان نبودى » ص 347 .\r\n در گلستان عدم چون بيخوديست * مستى از سغراق لطف ايزديست \r\n\r\n","description":"","footnote":"","page_name":" مقدمهء مصحح 23 ","page_number":27},
  {"content":"\r\n\r\n لم يذق لم يدر هر كس كو نخورد * كى بوهم آرد جعل انفاس ورد \r\n( 369 - 25 )\r\n« از بهر آنكه از زبان مزهء عسل حاصل نشود به زبان آگاه كردن اين مزه باشد و ليكن مزه حاصل نشود تا آنگاه كه طلب نكنى » ص 352 .\r\n كس به زير دمّ خر خارى نهد * خر نداند دفع آن برمىجهد\r\nخر ز بهر دفع خار از سوز و درد * جفته مىانداخت صد جا زخم كرد \r\n( 5 - 12 )\r\n« اين خر نفس چه جفته‌ها مىاندازد و چگونه برمىسكيزد تا راكب خود را نه اندازد سود ندارد و اين بار خود نه اندازد چشم را به يك سوى و زبان را به يك سوى ميان را به يك سوى بنگر كه اين خر نفس ترا كدام ديو است كه خار زير دم نهاده است » ص 356 .\r\n گر دم خلع و مبارا مىرود * بد مبين ذكر بخارا مىرود\r\nذكر هر چيزى دهد خاصيّتى * زانكه دارد هر عرض ماهيّتى \r\n( 294 - 17 )\r\n« علاى ترك گفت كه هر قومى را و هر جايى را خاصيّتى است كه از ايشان سخن ديگر آيد و فعل ديگر آيد » ص 357 .\r\n در جهان هر چيز چيزى جذب كرد * گرم گرمى را كشيد و سرد سرد \r\n( 106 - 25 )\r\n« گفتم كه هر چيزى چيزى جذب كند و چيزى ربايد سنگ مغناطيس آهن ربايد و كهربا كه ربايد » ص 357 .\r\n مرغ را پر مىبرد تا آشيان * پرّ مردم همّتست اى مردمان \r\n( 553 - 28 )\r\n« همّت چون پر بود هر كسى به همّت مىپرد تا بجاى خويش رسد » ص 372 .\r\n چون نبىّ السّيف بوده است آن رسول * امّت او صفدرانند و فحول\r\nمصلحت در دين ما جنگ و شكوه * مصلحت در دين عيسى غار و كوه \r\n( 563 - 1 )\r\n\r\n","description":"","footnote":"","page_name":" مقدمهء مصحح 24 ","page_number":28},
  {"content":"\r\n\r\n« باز انديشيدم كه كم‌آزارى و عزلت مر امّتان پيشين را لايق‌تر بوده است چنان كه موسى عليه السّلام با كسى كارزار و قتال نكرد و اللّه بىواسطهء جنگ بنى اسرائيليان را نگاه مىداشت امّا امّت محمّد عليه السلام را حدّت و صلابت و امر معروف و نهى از منكر لايق‌تر است كه اين علوّ اسلام از جنگ حاصل شده است » ص 377 .\r\n گورها يكسان به پيش چشم ما * روضه و حفره به چشم انبيا \r\n( 418 - 12 )\r\n برگهاى جسمها ماننده‌اند * ليك هر جانى به ريعى زنده‌اند\r\nخلق در بازار يكسان مىروند * آن يكى در ذوق و ديگر دردمند\r\nهمچنان در مرگ يكسان مىرويم * نيم در خسران و نيمى خسرويم \r\n( 285 - 25 )\r\n« چنان كه ديگران كالبد مرا مىبينند و ليكن روح مرا نمىبينند كه از مشرق تا مغرب گرفته و دوم استدلال آنكه گورها را مىبينند و احوال اندرونها ندانند كه چيست » ص 383 .\r\n اين تكبر زهر قاتل دان كه هست * از مى پرزهر شد او گيج و مست\r\nچون مى پرزهر نوشد مدبرى * از طرب يك‌دم بجنباند سرى \r\n( 396 - 23 )\r\n« اين حيات اين جهانى كه اللّه ما را مىدهد با چندين مذلّت و رنج درآميخته و نيز با ما وفا نخواهد كردن همچون شراب زهرآلود را ماند و يا چون مى تلخ را ماند كه ما مى بخوريم جام زهرآلود را خوش مى بكشيم » ص 387 .\r\n پس بد مطلق نباشد در جهان * بد به نسبت باشد اين را هم بدان\r\nدر زمانه هيچ زهر و قند نيست * كان يكى را با دگر را بند نيست\r\nزهر مار آن مار را باشد حيات * نسبتش با آدمى آمد ممات \r\n( 324 - 25 )\r\n« و نيز اين فرخجى چيزها به نسبت است نه مطلقا فرخج است مثلا فرخج‌تر چيزى از افكندهء آدمى بتر نيست و او غذاى سگست و گاو است و مدد بسيار\r\n\r\n","description":"","footnote":"","page_name":" مقدمهء مصحح 25 ","page_number":29},
  {"content":"\r\n\r\nجانورانست و نشو و نماى كيكان و سگانست و مدد قوّت زمين است و آن مگس و كيكان غذاى جانوران كلانتر است كه در نفس خود محمود است » ص 389 .\r\n جذب سمع است ار كسى را خوش‌لبى است * گرمى و وجد معلّم از صبى است \r\n( 591 - 24 )\r\n رفتن اين آب فوق آسياست * رفتنش در آسيا بهر شماست\r\nچون شما را حاجت طاحون نماند * آب را در جوى اصلى باز راند\r\nناطقه سوى دهان تعليم راست * ورنه خود آن آب را جويى جداست \r\n( 82 - 3 )\r\n« گفتم شما سه كسيد و هر كسى را حالى مخالف حال ديگرى است حال هر كسى پيش من مىدود كه از من سخن گوى » ص 389 .\r\n« آب سخن را بيل و ميتين برون نه آرد همّت برون آرد » ص 390 .\r\n مدحها شد جملگى آميخته * كوزه‌ها در يك لگن در ريخته\r\nزانكه خود ممدوح جز يك بيش نيست * كيشها زين روى جز يك كيش نيست\r\nزانكه هر مدحى بنور حق رود * بر صور و اشخاص عاريّت بود \r\n( 248 - 20 )\r\n« و اين همه غزلها را كه گفته‌اند مر چشم را و ابرو را و روى را اين‌همه حمد مر اللّه راست » ص 392 .\r\n هرچه روييد از پى محتاج رست * تا بيابد طالبى چيزى كه جست \r\n( 278 - 1 )\r\n« باز گفتم كه اللّه بىحاجت كسى چيزى به كسى نداده است . . . پس نخست تقدير حاجت محتاجان بود آنگاه تقدير بايست ايشان تا حاجت محتاجان متقاضى كرم او باشد » ص 392 .\r\n طفل تا گيرا و تا پويا نبود * مركبش جز شانهء بابا نبود\r\nچون فضولى كرد و دست و پا نمود * در عنا افتاد و در كور و كبود \r\n« و هركه بىقوّت است در گهواره‌اش نهند و روزيش چون شير حلال مىرسانند\r\n\r\n","description":"","footnote":"","page_name":" مقدمهء مصحح 26 ","page_number":30},
  {"content":"\r\n\r\nحاصل اينست كه هر كرا قوّتى دادند به نزد روزيش مىبرند و هر كرا قوّتى ندادند روزى را به نزد او مىبرند » ص 396 .\r\n عيب شد نسبت بمخلوق جهول * نى به نسبت با خداوند قبول\r\nكفر هم نسبت به خالق حكمتست * چون بما نسبت كنى كفر آفتست \r\n( 52 - 14 )\r\n« پس كفر و غفلت اگر چه نسبت بمحلّ خود تباه آمدند و ليكن نسبت بدانكه ازو حياة حميده پديد خواهد آمدن بس نيكو آمد پس همه چيزها نسبت به بارى نيكو باشد » ص 401 .\r\n دو سر انگشت بر دو چشم نه * هيچ بينى از جهان انصاف ده\r\nور نبينى اين جهان معدوم نيست * عيب جز انگشت نفس شوم نيست \r\n( 38 - 4 )\r\n« همچنان‌كه اگر انگشت برابر مردم ديده بدارى بسبب آن يك انگشت نه آسمان را بينى و نه خورشيد را و نه زمين را ازين همه عالم به پردهء يك انگشت محروم شوى نيز سرانگشت نادانى پيش ديدهء دانش تو ايستاده است تا آن جهان را نبينى و ندانى » ص 414 .\r\n مؤمنان در حشر گويند اى ملك * نى كه دوزخ بود راه مشترك\r\nمؤمن و كافر بر آن يابد گذار * ما نديديم اندر اين ره دود و نار\r\nنك بهشت و بارگاه ايمنى * پس كجا بود آن گذرگاه دنى\r\nپس ملك گويد كه آن روضهء خضر * كان فلان‌جا ديده‌ايد اندر گذر\r\nدوزخ آن بود و سياستگاه سخت * بر شما شد باغ و بستان و درخت\r\nچون شما اين نفس دوزخ‌خوى را * آتشىّ گبر فتنه‌جوى را\r\nجهدها كرديد تا شد پرصفا * نار را كشتيد از بهر خدا\r\nآتش شهوت كه شعله مىزدى * سبزهء تقوى شد و نور هدى \r\n( 161 - 7 ببعد )\r\n« مؤمنان چون از دوزخ بگذرند فرشتگان گويند دوزخ آن بود كه گلستان\r\n\r\n","description":"","footnote":"","page_name":" مقدمهء مصحح 27 ","page_number":31},
  {"content":"\r\n\r\nمىنمود مر شما را گويند عجب دوزخ چون گلستان چگونه باشد گويند كه نه كالبد چون گور را بستان كرده بودى به طاعت اللّه و آتش شهوت را چون گلستان كرده بودى برضاى اللّه » ص 418 .\r\n بيضهء مار ار چه ماند در شبه * بيضهء گنجشك را دور است ره\r\nدانهء آبى به دانهء سيب نيز * گرچه ماند فرقها دان اى عزيز \r\n( 285 - 23 )\r\n« چنان كه يكى را دانهء انار و يكى را دانهء آبى و يكى را دانهء امرود گويند و ايشان در مشاهده همه نزديكند به يكديگر ايشان را عملى بايد تا اثر ايشان پديد آيد اكنون در زير خاك كنيد تا اثر ايشان پديد آيد » ص 421 .\r\n ابلهان گفتند مجنون را ز جهل * حسن ليلى نيست چندان هست سهل\r\nبهتر از وى صد هزاران دلربا * هست همچون ماه در شهر اى كيا\r\nگفت صورت كوزه است و حسن مى * مى خدايم مىدهد از ظرف وى \r\n( 521 - 11 )\r\n« كالبدها چون جامهاست مر معانى ارواح و دريافتها را » ص 421 .\r\n هيچ نقاشى نگارد زين نقش * بىاميد نفع بهر عين نقش\r\nبلكه بهر ميهمانان و كهان * كه بفرجه وارهند از اندهان\r\nهيچ كوزه‌گر كند كوزه شتاب * بهر عين كوزه نى از بهر آب\r\nهيچ كاسه‌گر كند كاسه تمام * بهر عين كاسه نى بهر طعام \r\n( 400 - 29 ببعد )\r\n« هر جزوى كه بر يكديگر نهادند و اساسى كه بنهادند و هر صورتى كه بكردند از براى معنى و عاقبتى كردند شيشه‌يى كه بسازند از براى شربتى كنند نه از براى عين شيشه و بنايى كه بكنند نه از بهر عين وى بنا كنند بلكه از بهر منفعت و شكوه وى كنند » ص 422 .\r\n ذرّه‌ذرّه كاندر اين ارض و سماست * جنس خود را همچو كاه و كهرباست \r\n( 619 - 28 )\r\n\r\n","description":"","footnote":"","page_name":" مقدمهء مصحح 28 ","page_number":32},
  {"content":"\r\n\r\n« هيچ چيزى نيست كه سنگ مقناطيس نيست » ص 429 .\r\n چون تو در قرآن حق بگريختى * با روان انبيا آميختى\r\nهست قرآن حالهاى انبيا * ماهيان بحر پاك كبريا \r\n( 41 - 15 )\r\n« هيچ خوش‌تر از حالت انبيا عليهم السّلام نبوده است در قرآن مىنگر تا در ايشان نگريسته باشى و در عالم ايشان رفته باشى » ص 429 .\r\nهمچنين در سائر آثار مولانا ( ديوان - فيه ما فيه - مكتوبات ) تأثير كلمات بهاء ولد و مطالب معارف بسيار مشهود است كه اگر آنها را بنويسيم اين مقدّمه به صورت كتابى درمىآيد و آنچه ذكر كرديم خود نمونه‌اى كوتاه و مختصر است از بحثى دراز و مفصّل .\r\n\r\nكيفيت تدوين و تاريخ تأليف كتاب\r\nهيچ شك نيست كه مطالب اين كتاب در مدّتى دراز و زمانى طولانى بيان و تقرير شده و شايد از همان وقت كه بهاء الدّين ولد مجلس معرفت و تذكير منعقد ساخته فصول مختلف معارف را به رشتهء تحرير دركشيده باشد ولى از روى اين كتاب آغاز تدوين آن را معلوم نتوان كرد زيرا مؤلّف دراين‌باره به هيچ‌روى سخن نمىگويد و تنها از روى قرائن پيداست كه قسمت اكثر از فصول اين نامه خلاصه و محصول سخنان اوست كه در مجالس وعظ و در جواب سؤالات مريدان خود بيان نموده و ناچار مدّتى دراز كشيده تا اين همه مجلس تقرير و تدوين شده است و نيز از روايات فريدون سپهسالار و افلاكى اين نكته مسلّم مىگردد كه بهاء ولد مدّتى كه در خراسان اقامت داشته بوعظ و افادت مشغول بوده و پس از مهاجرت در هر شهر كه منزل گزيده ( از قبيل بغداد و لارنده و قونيه ) دست از مجلس گفتن نكشيده و تا بدان وقت كه دست مرگ قفل خاموشى بر دهان معارف‌گوى و حقايق‌پرداز وى زده همچنان به سخن معرفت و حديث دوست گويا بوده است .\r\nبا اين همه تاريخ انشاء بعضى از فصول كتاب را بتصريح مؤلّف يا از روى اشارات وى مىتوان معيّن كرد و از جمله فصل 277 ( ص 356 - 354 ) كه ظاهرا بعد از شوّال سنهء\r\n\r\n","description":"","footnote":"","page_name":" مقدمهء مصحح 29 ","page_number":33},
  {"content":"\r\n\r\n600 بتحرير درآمده است چه مؤلّف در اين فصل دو بار سال مذكور را ياد مىكند و در ذيل آن مطالبى مىآورد كه از لحاظ تاريخى ارزش و اهميّت بسيار دارد و از آن جمله عبارت ذيلست : چون عمر من نزديك شد به پنجاه و پنج سال در غزّهء ماه رمضان سنهء ستمائة ( ص 354 ) كه از اين جمله روشن است كه ولادت او به سال 545 اتّفاق افتاده و چون وفات او در سال 628 بوده ( رسالهء شرح حال مولانا چاپ دوّم ، ص 31 ) پس عمر وى هشتاد و سه سال كشيده است .\r\nديگر عبارت ذيلست : ملك غور به در وخش آمد فى شوّال سنهء ستمائة هيچ كس با او سخن نگفتى مگر عماد الدّين وزير او و هيچ‌كس شفاعت نيارستى كردن مگر ايشان با ملك كسى سخن صلح مىنيارست گفتن بعضى مىگفتند كه چپ خان بر حقّست و بعضى مىگفتند ملك غور بر حقّست ( باختصار از ص 355 ) و باحتمال هرچه قوىتر مقصود از ملك غور شهاب الدّين محمّد بن سام است ( مقتول در شب اوّل شعبان سال 602 ) كه او در رمضان سال 600 به قصد حرب با سلطان محمّد خوارزمشاه كه هرات را در سال 598 بحصار گرفته بود از غزنين بعزم خراسان و خوارزم با سپاهى آراسته حركت كرد و مراد از عماد الدّين وزير ظاهرا عماد الدّين عمر بن حسين غوريست از امراء بزرگ غوريّه و امير بلخ كه در سال 601 قلعهء ترمد را كه جزو قلمرو ملوك خطا بود بگشود و بممالك غوريان منضمّ ساخت و در سال 603 محمّد خوارزمشاه او را بگرفت و بخوارزم فرستاد ( ابن الاثير حوادث سنهء 601 و 603 ) و ظاهرا علّت خشم ملك غور بر مردم وخش و امير آن ناحيه ( چپ خان ) تمايل آنان بمحمّد خوارزمشاه يا ملوك خطا بوده است در فترت امور خراسان و سائر متصرّفات غوريه پس از وفات غياث الدين ابو الفتح محمّد بن سام در جمادى الاولى سنه 599 و چنان كه از طبقات ناصرى ( طبع كابل ، ص 455 ) برمىآيد ناحيهء وخش ( واقع در شمال شرقى بلخ و شمال غربى بدخشان بر كنار و خشاب از شاخه‌هاى اصلى جيحون كه مركز آن ناحيه را هم وخش مىناميده‌اند بلدان الخلافة الشرقية طبع بغداد ص 478 - 481 ) از اواخر قرن ششم و در روزگار امارت شمس الدّين محمّد بن مسعود ( متوفى 588 ) بتصرّف غوريان درآمد و اين\r\n\r\n","description":"","footnote":"","page_name":" مقدمهء مصحح 30 ","page_number":34},
  {"content":"\r\n\r\nشمس الدّين محمّد از غوريّهء باميان است و در روزگار او غوريّهء باميان تابع و فرمانبردار غوريّهء فيروز كوه بوده‌اند و غياث الدّين محمّد بن سام امير مذكور را تشريف و خلعت فرستاد و بلقب شمس الدّين و چتر سياه گرامى كرد ( طبقات ناصرى ، ص 455 و 456 ) .\r\nنيز در طبقات ناصرى ( ص 433 - 460 ) برمىخوريم بنام يكى از امراء غياث الدّين موسوم به « ملكشاه وخش » كه گويا قبل از چپ خان امارت ناحيهء وخش را داشته است و نظر به قلّت اطلاع و اخبار وخش در كتب تاريخ اين قسمت از معارف اهميّت بسزا دارد و هم از جملهء مذكوره مستفاد است كه بهاء الدّين ولد در شوّال سال 600 در اين ناحيه روزگار مىگذرانيده است و دراين‌باره باز هم سخن خواهيم گفت .\r\nديگر فصل 156 ( ص 245 - 247 ) كه به قوىترين احتمال ما بين سال 603 و 606 انشا شده است زيرا در اين فصل مىگويد : زين زرويه گفت كه جمع فخر رازى در مسجد جامع هرى نمىگنجد همه در شب شمعها گرفته مىآيند تا جايگاه گيرند و او شيخ اسلام هريست و خوارزمشاه يكى از مقرّبان خود را فرموده است تا هر كجا كه باشد و هر كدام ولايتى كه بباشد آن‌كس با كمرزر و كلاه مغرّق بر پايه‌هاى منبر وى مىنشيند ( ص 245 ) اكنون گوييم كه فخر الدّين محمّد بن عمر رازى متولّد در 25 رمضان 544 و متوفّى دوشنبه روز اوّل شوّال سنهء 606 به گفتهء ابن خلّكان پس از اكمال تحصيلات خود ابتدا بخوارزم مسافرت كرد و بسبب مشاجرات و مباحثات مذهبى با مردم خوارزم كه بنصّ ابو القاسم محمود بن عمر زمخشرى ( ربيع الابرار ، ذكر خوارزم ) بر اثر نفوذ كلمه و قوّت استدلال ابو مضر محمود بن جرير ضبى اصفهانى استاد زمخشرى ( متوفّى 508 ) بمذهب اعتزال گرويده بودند طاقت اقامت در آن ناحيه نياورد و به شهر بخارا رفت و از آنجا بسمرقند و خجند و بناكت سفر گزيد ( مناظرات طبع حيدرآباد ، ص 2 ) و چون وى بتصريح خود ( مناظرات ص 20 ) در سالى كه منجّمين از وقوع طوفان باد خبر داده بودند يعنى در سال 582 در بخارا مىزيسته پس مسافرت او بخوارزم پيش از اين سال و ظاهرا سال 580 ( ابن العبرى ص 319 ) و در روزگار سلطنت علاء الدّين تكش بن ايل ارسلان ( 568 - 596 ) ( كه حنفى مذهب و در فقه حنفى\r\n\r\n","description":"","footnote":"","page_name":" مقدمهء مصحح 31 ","page_number":35},
  {"content":"\r\n\r\nصاحب اطّلاع بوده و ممكن است اختلاف او در مذهب با امام فخر كه از ائمهء شافعيّه و اشعريه بشمار مىرود موجب اخراج او از خوارزم شده باشد ) صورت گرفته است و چون فخر الدّين رازى پيش از آنكه بغياث الدّين غورى پيوندد يك چند نزد بهاء الدين سام بن محمّد ( 688 - 602 ) از غوريّه باميان بسر مىبرده و از گفتهء ابن الاثير ( حوادث سنهء 595 ) مستفاد است كه او در اين سال نزد غياث الدّين و در شهر فيروز كوه پايتخت غور جاى داشته است پس اتّصال او به غوريه ميانهء سال 588 و سال 595 اتّفاق افتاده است و نظر به‌آنكه مسجد جامع هرى كه بهاء ولد ذكر مىكند همانست كه به گفتهء معين الدّين اسفزارى ( در روضات الجنات ، نسخهء خطى متعلق به كتابخانهء مجلس شوراى ملى ) غياث الدين غورى آن را در سال 597 بنا كرده و بنقل ابن الاثير ( حوادث سنه 595 ) مدرسه‌يى در نزديكى آن براى امام فخر ساخته بود پس انشاء اين فصل مقدم بر تاريخ مذكور نتواند بود و چون بهاء ولد مىگويد « و خوارزمشاه يكى از مقربان خود را فرموده است الخ » كه دليلى است واضح بر آنكه هرات در آن هنگام بتصرّف محمّد خوارزمشاه درآمده بود و او سال 603 هرات را مسخّر ساخت پس اين فصل ميانهء سال 603 و سال 606 كه سال وفات فخر الدّين را زيست بقيد كتابت درآمده است ، و گفتهء بهاء ولد درباره فخر رازى « و او شيخ اسلام هريست » موافقت دارد با گفتهء ابن خلكان « و كان يلقّب بهراة شيخ الاسلام » .\r\nبراى تكميل يادآور مىشويم كه ابن ابى اصيبعه از گفتار شمس الدّين محمّد و ثار موصلى نقل مىكند كه گفته است : كنت ببلدة هراة فى سنة . . . و ستمائة ( عدد قبل از ششصد در چاپ ذكر نشده ) و در اين هنگام فخر الدّين رازى از باميان به حشمت و شكوه بسيار بهراة آمد و امير حسين خرميل در اكرام او به‌غايت مىكوشيد و گفت تا در صدر ايوان مسجد جامع منبر و سجّاده‌اى ترتيب دادند و مقرّر گشت كه فخر الدّين رازى وعظ كند در روزى كه عامّهء اهل هرات حاضر باشند و من آن روز در مسجد بودم و شرف الدّين ابن عنين هم در پهلوى من نشسته بود و فخر الدّين در صدر ايوان قرار داشت و از دو سوى او دو صف از مماليك ترك‌نژاد تكيه بر شمشيرها داده بودند\r\n\r\n","description":"","footnote":"","page_name":" مقدمهء مصحح 32 ","page_number":36},
  {"content":"\r\n\r\nو امير حسين خرميل و الى هرات درآمد و سلام گفت و فخر الدّين او را نزديك خود نشانيد آنگاه سلطان محمود برادرزادهء شهاب الدّين غورى وارد مجلس گشت ( در نسخهء چاپ شده ابن اخت شهاب الدّين آمده و آن بىشك تصحيف است از ابن اخى شهاب الدّين چه محمود مذكور در اين حكايت همان غياث الدّين محمود بن غياث الدّين محمّد بن سام است كه برادرزادهء شهاب الدّين بود نه خواهرزادهء او ) و فخر الدّين او را نزديك خود نشانيد پس از آن فخر الدين سخن آغاز كرد و دربارهء نفس داد سخن داد و درين ميانه كبوترى در فضاى مسجد به پرواز آمد و چرغى از بىاو مىپريد تا كبوتر فروماند و بايوان جامع پريد و خود را نزد فخر الدّين رازى افكند و از چنگال چرغ رهايى يافت و ابن عنين بپاخاست و بر بديهه اين دو بيت برخواند :\r\n جاءت سليمان الزّمان بشجوها * و الموت يلمع من جناحى خاطف\r\nمن نبأ الورقاء انّ محلكم * حرم و انّك ملجأ للخائف \r\nو اين روايت بجهات ذيل مورد نظر است :\r\n1 - امير حسين خرميل پس از مرگ الب‌غازى بن قراارسلان در اواخر شعبان يا اوائل رمضان سال 600 بفرمان شهاب الدّين غورى امارت هرات يافت و پس از قتل وى ( 602 ) با محمّد خوارزمشاه سازش كرد و از قبول فرمان غوريان سرپيچى نمود و نام غياث الدّين محمود را در خطبه و سكّه نياورد و چنان كه گفتيم شهر هرات در سال 603 بتصرّف خوارزمشاه محمّد بن تكش درآمد و نيز حسين خرميل در سال 604 بفرمان وى بقتل رسيد .\r\n2 - غياث الدّين محمود پس از آنكه پدرش غياث الدّين محمّد بن سام وفات نمود ( سال 599 ) از جانب عمّ خود شهاب الدّين به امارت بست و فراه و اسفزار منصوب گرديد و در همان شغل باقى بود تا شهاب الدّين بقتل رسيد و او بجاى پدر بتخت ملك نشست و در فيروز كوه كه مقرّ سلطنت خاندان غوريه بود مستقر گرديد و به‌طورىكه گذشت امير حسين خرميل سر از اطاعت وى باززد و غياث الدّين چند بار قصد هرات كرد ولى بزرگان غور وى را از اين قصد مانع شدند تا اينكه هرات بكلّى از حوزهء\r\n\r\n","description":"","footnote":"","page_name":" مقدمهء مصحح 33 ","page_number":37},
  {"content":"\r\n\r\nتصرّف غوريان بيرون آمد و ضميمهء ممالك خوارزمشاهى گرديد و بنابراين حضور غياث الدّين محمود بعد از سنهء 600 در مسجد جامع هرات و مجلس وعظ فخر الدّين رازى با اسناد تاريخى موافق نمىآيد و اگر فرض شود كه اين مجلس قبل از سنهء مذكوره منعقد گرديده اين اشكال روى مىدهد كه در آن هنگام حسين خرميل امير هرات نبوده است .\r\n3 - ابن خلّكان از قول ابن عنين ( كه با وى در سال 623 ديدار كرده ) نقل مىكند كه اين حكايت ( يعنى پناه بردن كبوتر به مسجد ) در خوارزم اتّفاق افتاده و او در آن حال قطعه‌يى كه ابيات مذكور جزو آنست بر بديهه بنظم آورده و معلوم است كه روايت ابن عنين در مورد اشعار و احوال خود بقبول نزديكتر تواند بود .\r\n4 - بنا به گفتهء ابن خلّكان شرف الدّين محمّد بن عنين پس از مسافرت طولانى خود در شام و عراق و الجزيره و آذربايجان و خراسان و غزنه و خوارزم و ماوراءالنّهر و هندوستان بيمن رفته و هنگام ورود وى بيمن پادشاهى آن سرزمين با سيف الاسلام طغتكين بن ايّوب ( 578 - 593 ) بوده است و بنابراين وى مدّتها پيش از امارت حسين خرميل و سلطنت غياث الدّين محمود از خراسان سفر گزيده و حضور او در مجلسى كه پس از سنهء 600 در هرات تشكيل يافته باشد ناممكن است و گمان مىرود كه شمس الدّين موصلى حكايت مزبور را شنيده و با تصرّفاتى به خود نسبت داده و از مطابقت آن با حوادث واقعى غفلت ورزيده باشد « 1 »\r\nديگر فصل 238 ( ص 377 - 379 ) كه بعد از سال 600 بتحرير درآمده است بقرينهء آنكه مىگويد : اكنون روح من نظر كرد محمّد عليه السّلام را بر حضرت اللّه رونقى ديد از روى حسن كه محمّد عليه السّلام روشى داشت كه غالب آمد بر روشهاء ديگر اللّه مجسّمات را بر روش او متغيّر گردانيد از منارها و مساجد و حصارها كه\r\n\r\n\r\n","description":"","footnote":"\r\n( 1 ) - مطالب مربوط بفخر الدّين رازى متّكى است بر مآخذ ذيل : طبقات الاطباء طبع مصر ج 2 ، ص 23 - 30 وفيات الاعيان لابن خلّكان طبع طهران ، ج 2 ، ص 48 - 50 ص 130 ، اخبار الحكماء قفطى طبع مصر ، ص 190 و 153 ، مختصر الدّول طبع بيروت ، ص 418 - 419 ، كامل ابن الاثير ، حوادث سال 595 - 606 و طبقات الشافعية طبع مصر ، ج 5 ص 33 - 39\r\n","page_name":" مقدمهء مصحح 34 ","page_number":38},
  {"content":"\r\n\r\nگشاده است و تا ششصد سال زياده شد ( ص 378 ) .\r\nديگر فصل 254 ( ص 406 - 407 ) كه ظاهرا قبل از سنهء 609 يا 607 انشاء شده بدليل آنكه در اين فصل گفته است : نبينى كه خليفهء بغداد را چند كوشك است به يكديگر اندر و سلطان سمرقند را چند سرايهاست به يكديگر اندر ( ص 407 ) كه معلوم مىشود بوقت انشاء اين فصل هنوز پادشاهى خانيان كه ملوك سمرقند بوده‌اند برچيده نشده بود و چون سلطنت خانيان در سال 607 ( ابن الاثير حوادث سال 604 ) و يا سال 609 ( جهانگشاى جوينى طبع ليدن ج 2 ، ص 125 ) انقراض يافت پس اين فصل بايد قبل از سنهء 609 يا 607 انشا شده باشد و قرينهء ديگر آنكه مؤلّف در آغاز اين فصل مىگويد : رشيد بخارى مىگفت كه جنگ وخش بسيار غورى را صوفى كرد و به صومعه‌ها بازنشاند به ضرورت ( ص 406 ) كه قرينهء ديگر است بر تحرير اين فصل قبل از سنهء 607 كه پادشاهى غوريان بكلّى منقرض گرديد و ممالك آنان بتصرّف محمّد خوارزمشاه درآمد و مىتوان گفت كه جنگ وخش مذكور در اين فصل مرتبط است بآمدن ملك غور به در وخش در شوّال سنهء 600 ( فصل 227 ) و بر اين فرض محتملست كه در همان سال يا كمى بعد از آن نوشته شده باشد .\r\nديگر فصل 55 ( ص 82 - 84 ) كه در آغاز آن مىگويد : فخر رازى وزين كشى و خورزم‌شاه را و چندين مبتدع ديگر بودند گفتم ( ص 82 ) كه باحتمال قوىتر بعد از استيلاء محمّد خوارزمشاه بر بلخ و سائر متصرّفات غوريّه در خراسان ( سال 603 ) و قبل از وفات فخر الدّين رازى ( سال 606 ) كتابت شده و علّت اين احتمال اينست كه دليلى بر مسافرت بهاء ولد بخوارزم وجود ندارد و از روى قرائنى كه از مطالعهء كتاب حاضر بدانها پى مىبريم او ما بين سنهء 600 و 607 در بلخ و ناحيهء وخش اقامت داشته پس اين خطاب عنيف با محمّد خوارزمشاه و فخر رازى بايد پس از تسلّط او بر بلخ كه موطن مصنّف ما بوده صورت گرفته باشد و بىگمان مقصود از « خورزم‌شاه » علاء الدّين محمد بن تكش است نه شخص ديگر و فى المثل پدر او تكش بن ايل ارسلان زيرا باتّفاق مورّخين محمّد خوارزمشاه بود كه در تقويت و اكرام فخر رازى كوشش بيكران مبذول مىداشت نه پدر وى و نظر به‌آنكه فخر الدّين رازى از محرّم سال 606 بشدّت بيمار و بسترى\r\n\r\n","description":"","footnote":"","page_name":" مقدمهء مصحح 35 ","page_number":39},
  {"content":"\r\n\r\nبوده و وصيت‌نامهء خود را در 21 محرّم همان سال نوشته و مرض و ناتوانى او تا روز اوّل شوّال سنهء مذكوره كه وفات كرد امتداد يافته است ( ابن ابى اصيبعه ، ص 36 ) پس اين فصل ميانهء به سال 603 و 605 تحرير شده است .\r\nوزين كشى ( در نسخ معارف زين كيشى با ياء بعد الكاف ) از اعاظم شاگردان فخر الدّين رازى بوده و نام او در طبقات الاطبّاء ( ج 2 ، ص 26 ) و مختصر الدّول ( ص 445 ) مذكور است .\r\nديگر فصل 52 ( ص 87 ) كه مؤلّف در آغاز آن چنين گفته است : در وقت ذكر غفرانك و سبحانك مىگفتم دلم بكردرى و خان و نظام الملك رفت ( مطابق نسخهء ص كه موارد اختلاف آن را با نسخهء چاپ شده در آخر كتاب نقل كرده‌ايم نه نسخهء چاپى كه مبتنى است بر نسخهء د - ن و بىشبهه تصحيف در آن راه يافته است ) ظاهرا نظام الملك مذكور در اين فصل بقرينهء ذكر « خان » كه عنوان سلاطين سمرقند و خانيان است بايد نظام الملك صدر الدّين محمّد بن محمّد وزير قلج طمغاج خان ابراهيم بن الحسين باشد كه وقتى محمّد عوفى در سال 597 بسمرقند رفته او داراى همين منصب بوده و بنابراين مقصود از خان نيز همان قلج طمغاج خان ابراهيم بن الحسين است كه در حدود سال 600 درگذشته است ( لباب الالباب طبع ليدن ، ج 2 ، ص 346 و ص 300 - 301 ) و ازاين‌رو توان گفت كه تقرير اين فصل كه يكى از قديم‌ترين فصول معارف بشمار است پيش از تاريخ مذكور بوده است .\r\nو كردرى ( بفتح كاف و سكون را و فتح دال معجم البلدان طبع مصر ، ج 7 ، ص 236 ) نسبت بكر در قصبهء ناحيهء مزداخگان ( مزداخقان ) است كه واقع بوده در جنوب درياچهء خوارزم و ميان نهر كردر و جيحون ( بلدان الخلافة الشرقيّة طبع بغداد ، ص 498 ) و مشهور است بدين نسبت شمس الائمه ابو الوجد محمّد بن عبد الستار كردرى متولّد در 18 ذىالقعدهء سال 559 و متوفّى در 9 محرّم سال 642 از فقهاء بزرگ و معروف حنفيه ( الجواهر المضيئه طبع حيدرآباد ، ج 2 ، ص 82 - 83 الفوائد البهيه طبع مصر ص 176 - 177 ) و محتملست كه بهاء ولد وى را اراده كرده باشد .\r\n\r\n","description":"","footnote":"","page_name":" مقدمهء مصحح 36 ","page_number":40},
  {"content":"\r\n\r\n\r\nمحل انشا و تحرير معارف\r\nچنان كه گفته آمد بهاء الدين ولد در ايام اقامت خراسان و پس از مهاجرت هرجا كه مقيم گرديد مجلس مىگفت و معرفت مىآموخت و چون كتاب حاضر خلاصه‌اى از مجالس و مواعظ اوست مىتوان احتمال داد كه پاره‌اى از آنها را در بلاد روم و سائر كشورها كه بر آنجا گذشته است انشاء كرده باشد ولى قرينه‌يى كه انشاء بعضى از فصول كتاب را بيرون از سرزمين خراسان معيّن سازد در معارف به نظر نمىرسد و بطور تحقيق قسمتى از اين كتاب در ناحيهء وخش انشاء و تحرير شده است و تصوّر مىرود كه بهاء ولد ما بين سنهء 600 و 607 درين ناحيه مقيم بوده و يا آمد و شد داشته بقرينهء آنكه در فصل 227 مىگويد : ملك غور بدر وخش آمد فى شوّال سنهء ستمائهء - كه اين عبارت « به در وخش آمد » به صراحت مىرساند كه در آن هنگام وى در ناحيهء وخش بسر مىبرده و از خاتمهء جزو چهارم معارف محفوظ در موزهء قونيه « 1 » حدس زده مىشود كه او در سال 607 هم در وخش مىزيسته است چه در خاتمهء آن جزو حكايت ذيل ديده مىشود « فقيه عمر احدب فزارى گفت خواب ديدم كه مولانا بهاء الدين بلند شده بود در هوا نيك بلند و خلق بسيار بر روى زمين نيك ايستاده او ذو العرش المجيد را معنى مىگفت بديع ترك و علاء ترك آمدند و گفتند يكى جوانيست بيمار شده گفت در بيدارى از روزن دو سبزپوش ديدم فرود آمدند و گفتند خضر و الياسيم بديع ترك را و علاء ترك را بگوى تا نزد بهاء الدين روند تا وى اين را بگويد و ايشان گفتند سلطان وخش ده سال ديگر بزيد و ملك راند و بعد وى ملك به قلج تكن بازگردد نه بيغان تكن اين خواب در ماه ربيع الاوّل سنهء سبع و ستمائة »\r\nو ظاهرا سلطان وخش همان كسى است كه نام او ( چپ خان ) در صفحهء 355 از طبع حاضر به نظر مىرسد و يغان تكن همانست كه در فصل 261 بنام وى برمىخوريم و بهاء ولد نامه‌يى در شفاعت قاضى رومى به دو نوشته كه افلاكى نيز آن را در مناقب العارفين آورده است .\r\n\r\n\r\n","description":"","footnote":"\r\n( 1 ) - دانشمند محقّق آقاى مجتبى مينوى نگارنده را از وجود اين نسخه آگاه نمودند و حكايت از روى يادداشتهاى ايشان نقل شده است .\r\n","page_name":" مقدمهء مصحح 37 ","page_number":41},
  {"content":"\r\n\r\nاز روايات افلاكى مستفاد مىگردد كه قاضى وخش از منكران و بدسگالان بهاء ولد بود و « مىخواست كه از ديباچهء كتب معارف و استفتاها لقب سلطان العلمايى بهاء ولد را محو كند » و ازاين‌رو احتمال مىرود كه هرجا در معارف ذكر قاضى به ميان مىآيد مقصود همين قاضى وخش باشد و اشارات بهاء ولد نيز مؤيد اين احتمالست مانند :\r\nاى قاضى بعيد ( . ظ : سعيد ) تا به خود حواله نكنى كار وخش را من راست مىدارم ( ص 345 ) و مثل : فقيه على پارسىخوان را قاضى وخش گفته بود كه از اين جايگه برو مرا خشم آمد و چيزى گفتم و باز پشيمان شدم ( ص 407 ) و اين عبارت : قاضى محو مىكرد سلطان العلمايى مرا ( ص 188 ) و اين جمله : مىرنجيدم كه قاضى مرا برنخاست و كسان او چپ و چهار سوى مردمان را مىترسانند از متابعت كردن من ( ص 425 ) پس باحتمال قوى فصل 129 و 221 و 255 و 265 و همچنين فصل 180 و 192 كه در آنها نام « سلطان وخش » مذكور است و فصل 237 كه مؤلّف در آن مىگويد : وقتى به نزديك ملك وخش رفتم ( ص 376 ) و فصل 151 كه در آنجا مىبينيم : گفتند كه افضل را ملك گفته است كه هر سالى هزار دينار مى بدهد تا بيايد همچنانك در باميان مىداده‌اند ( ص 237 ) كه ظاهرا مقصود ملك وخش است و فصل 238 و فصل 227 به جهاتى كه گذشت در ناحيهء وخش انشا و تحرير شده و هم دليل ارتباط اوست با ملك وخش و اقامت او در آن ناحيه .\r\nو از گفتهء او بعد از ذكر افضل كه ملك وخش هزار دينار مرسوم جهت وى مقرّر داشته بود چنان مستفاد مىشود كه او درين ناحيه ( كه بعضى مردم آن ترك زبان و بعض ديگر بتعبير مصنّف پارسىخوان ص 407 ، 420 بوده‌اند » معاش مرتب و زندگانى منظّمى نداشته است اينك سخن وى : او را نظر كردم و حال خود را كه مرا نانى نمىدهند و او را هزار دينار مىدهند ( ص 237 ) .\r\n\r\nوصف نسخ و كيفيت تصحيح\r\nطبع حاضر از كتاب معارف مبتنى است بر چهار نسخه از آن كه سه‌تاى آنها از كتابخانه‌هاى تركيه بوسيلهء عكس‌بردارى و يك نسخه در ايران بدست آمده و به ترتيب عبارتست از :\r\n\r\n","description":"","footnote":"","page_name":" مقدمهء مصحح 38 ","page_number":42},
  {"content":"\r\n\r\n1 - نسخهء خطّى محفوظ در كتابخانهء اياصوفيا به شمارهء ( 1716 ) مشتمل بر 232 ورق به قطع كوچك هر صفحه 15 سطر بخطّ نسخ واضح و پخته كه در جمادى الآخره سال 747 كتابت شده و نسخه‌ييست بسيار درست و كم‌غلط كه نويسنده در كتابت نكات بسيار را رعايت نموده و معلوم مىشود هم خط داشته و هم باسواد بوده است و در اين نسخه غالبا در مورد استفهام بر روى كلمه اين علامت ( س ) قرار مىگيرد بدين صورت ، چه گفت ، گفت .\r\nكلمات مركب گاه جدا نوشته مىشود مانند : رهروانى ، رهنمون ، كام‌روايى .\r\nدر موردى كه دو حرف از يك جنس پشت سر هم باشد بر روى كلمه اين علامت « » را مىگذارد مثلا : در رّاه .\r\nگاف ( فارسى ) را با اين علامت ( ) مىنويسد مانند : يك كام .\r\nچ گاه با سه نقطه و گاه با يك نقطه مانند ( ج ) نوشته مىشود .\r\nكلمات مختوم بهاء غير ملفوظ و مختفى را در حال جمع متصل به علامت جمع مىنويسد مثل : چشمها ( جمع چشمه ) سبزها ( جمع سبزه ) .\r\nحرف ( د ) در آخر دوّم شخص جمع گاهى به شكل ( ت ) كتابت شده مانند :\r\nكرديت ، مىكنيت ، برويت .\r\nگاه در زير حاء حطى يك ( ح ) كوچك مىگذارد و مثلا حزن را اين‌طور مىنويسد : ح حزن .\r\nكه ( ادات ربط ) هرگاه ملحق به كلمه‌اى شود با حذف هاء مختفى نوشته مىشود مثلا : اينك بجاى اينكه و چندانك و بدانك بجاى چندانكه و بدانكه .\r\nاين نسخه مشتمل است بر تمام جزو اوّل و قسمتى از جزو دوم و در صفحهء 235 از طبع حاضر چنان كه در ذيل صفحه ذكر كرده‌ايم خاتمه مىيابد و اين نسخه در تصحيح جزو دوّم مبناى كار ما بوده و آن را با نسخهء ( ن ) مقابله كرده و اضافات اين نسخه را با اين شكل [ 
  ] و اضافات نسخهء ( ن ) را با اين صورت ( ) باز نموده و از موارد اختلاف آنچه راجح فرض كرديم در متن و وجه ديگر را در پاورقى با قيد مأخذ به علامت ( ص ) كه رمز نسخهء حاضر است و يا علامت ( ن ) كه رمز نسخهء اونيورسيته مىباشد ذكر\r\n\r\n","description":"","footnote":"","page_name":" مقدمهء مصحح 39 ","page_number":43},
  {"content":"\r\n\r\nنموده‌ايم و چون نسخهء حاضر پس از چاپ جزو اوّل فراهم آمد در خاتمهء طبع موارد اختلاف را جداگانه بطبع رسانيديم ، از اين نسخه به راهنمايى و اهتمام دانشمند محقّق آقاى مجتبى مينوى عكس‌بردارى شده ( و كلّ خير عندنا من عنده ) و مقابلهء آن با جزو اوّل كتاب به مساعدت دوست عزيز آقاى على اكبر فرزام‌پور دانشجوى دورهء دكترى زبان و ادبيات فارسى صورت پذيرفته است .\r\nدر طبع نسخهء حاضر جز در موارد معدود خصوصيات املائى اين نسخه را رعايت نموده‌ايم و اينك يادآور مىشويم كه در طبع دوّم رسالهء شرح حال مولانا ( اضافات و توضيحات ص 193 ) اين نسخه را اشتباها بنام « نسخهء فاتح » معرّفى كرده‌ايم .\r\n2 - نسخهء اونيورسيتهء استانبول به شمارهء ( 602 ) مشتمل بر سه جزو كه جمعا 278 ورقست بقطع متوسط و هر صفحه 21 سطر به خط نسخ واضح كه جزو اوّل در اواسط ربيع الآخر سال 994 و جزو دوّم در اوائل جمادى الآخره همان سال و جزو سوّم در سنه 1000 هجرى قمرى استنساخ شده و اهميتش از آن جهتست كه نسخه‌يى است كامل و تمام از اجزاء سه‌گانهء معارف هرچند كه به لحاظ صحّت به پايهء ساير نسخ نمىرسد .\r\nاين نسخه را در طبع جزو اوّل مبناى كار قرار داده و با مقابلهء نسخهء ( د ) موارد اختلاف را برمز ( ن ) نشانهء اونيورسيته يا به شكل ( د ) نمودار نسخهء استاد دانشمند آقاى على اكبر دهخدا در پاورقى نوشته‌ايم و در جزو دوّم با مقابلهء نسخهء ( ص ) از آن استفاده نموده و اضافات آن را بر نسخهء ( ص ) از صفحهء 235 تا 310 از طبع حاضر در دنبالهء فصول مشترك ميان دو نسخه بطبع رسانيديم و هرچند بعضى از فصول اضافى گاه با مختصر تفاوت مكرّرى از فصول گذشته بود چنانك فصل 154 نسبت بفصل 132 و فصل 161 به نسبت با فصل 146 و فصل 163 با فصل 138 به جهت رعايت امانت و باحتمال آنكه مگر تصرّف از خود مؤلف باشد « 1 » كه مطالب را بمناسبت مقام مكرّر مىآورد آنها\r\n\r\n\r\n","description":"","footnote":"\r\n( 1 ) در اينكه انشا و تحرير معارف بر دست خود مؤلف صورت گرفته ترديد نيست و بخصوص از گفتهء او : « و همين زمان كه سخن مىگويم و مىنويسم اللّه مرا مىاندازد » ص 131 حدس ما تأييد مىشود ولى وجود دو بيت از مثنوى مولانا در اين كتاب ( ص 223 ) و بعضى از رباعيها مانند رباعى مذكور ص 11 و ص 108 و ص 267 كه ممكن است از مولانا باشد دليل است بر اينكه نسّاخ در بعضى از فصول تصرّف روا داشته‌اند .\r\n","page_name":" مقدمهء مصحح 40 ","page_number":44},
  {"content":"\r\n\r\nرا نيز در جزو دوّم به حال خود گذارديم و از قلم نينداختيم اين نسخه از لحاظ املاء كلمات شبيه است به نسخهء ( ص ) و در اين هر دو نسخه گاه در آخر مضاف ( يا ) آورده مىشود مثلا : پيشنهادى درستى بجاى پيشنهاد درستى - اين املا يا تلفظ را همه جا از لحاظ تازگى و غرابتى كه داشت به حال خود گذاشتيم .\r\nاين نسخه بسعى و اهتمام دوست عزيز فاضل آقاى دكتر تقى تفضّلى و بوسيلهء مستشرق دانشمند دكتر ريتر عكس‌بردارى شده است .\r\n3 - نسخهء ديگر اونيورسيته به شمارهء ( 1274 ) كه مشتمل است بر جزو سوّم و 108 ورق بقطع كوچك هر صفحه 17 سطر بخطّ نسخ روشن و نسخه‌ييست مضبوط و مصحّح و كتابت آن در شب جمعهء دهم شهر صفر 965 به پايان رسيده است .\r\nكاتب اين نسخه مرد فاضل و دقيقى بوده و غالبا كلمات را از روى دقت مشكولا نوشته و گاهى نيز در حاشيه نوادر لغات را بتركى تفسير نموده ولى از جهت املاء كلمات مانند نسخ ديگر است جز آنكه در بعضى موارد اين كلمه را « حقيقة » اين‌طور مىنويسد : حقيقتا - كه به جهت غرابت همچنان در طبع رعايت شده است .\r\nدر طبع جزو سوّم اين نسخه را اصل گرفته با نسخهء ( ن ) مقابله كرده و موارد اختلاف را در ذيل صفحات آورده‌ايم .\r\nعكس اين نسخه بهدايت و اهتمام دانشمند محقّق آقاى مجتبى مينوى فراهم آمده است .\r\n4 - نسخهء ( د ) متعلّق به دانشمند استاد جناب آقاى على اكبر دهخدا و آن نسخه‌ييست بقطع كوچك مشتمل بر 77 ورق هر صفحه 17 سطر بخطّ نسخ واضح كه غالب كلمات را مشكولا كتابت كرده و ناسخ در اوائل شهر صفر 956 از استنساخ آن فراغت يافته و چند ورق از اوّل و اواسط كتاب افتاده است .\r\nاين نسخه هنگام تأليف رسالهء شرح حال مولانا در 1314 هجرى شمسى بدست بنده افتاد و مفتاح طلب و تحقيق اين ضعيف گرديد تا به يارى خداوند متعال و مساعدت دوستان از وجود نسخ ديگر آگاهى حاصل آمد و وسائل تصحيح و طبع اجزاء\r\n\r\n","description":"","footnote":"","page_name":" مقدمهء مصحح 41 ","page_number":45},
  {"content":"\r\n\r\nسه‌گانهء معارف بهاء ولد فراهم گرديد و ازاين‌رو نگارنده را شكر و سپاسگزارى از مساعدت جناب آقاى دهخدا فرض عين است ، اين نسخهء در تصحيح جزو اوّل معارف مورد استفاده واقع شد و موارد اختلاف آن را با نسخهء ( ن ) بدين رمز ( د ) نشان داديم .\r\nنكتهء قابل توجّه اينكه تمام نسخ از جهت املاء كلمات شبيه يكديگر است و در هيچ يك عنوان ( فصل ) مذكور نيست و تمام فصول با جملهء : و اللّه اعلم ، ختم مىشود و همان جمله علامت امتياز آنها بشمار مىآيد و عنوان فصول و اعداد آنها از اضافات مصحّح و ناشر است .\r\nدر خاتمه لازم مىداند كه مراتب امتنان بىشائبه خويش را از جناب آقاى دكتر على فرهمندى و غلامرضا فرخ‌منش كه هنگام تصدّى رياست و معاونت اداره كلّ انطباعات وزارت فرهنگ با كمال صدق نيّت و از جهت علاقه بآثار بزرگان ايران وسائل نشر و طبع اين كتاب را آماده نمودند اظهار نمايد .\r\nهمچنين از كاركنان چاپخانهء مجلس و بخصوص از جناب آقاى مهدى اكباتانى رئيس ادارهء كلّ بازرسى مجلس شوراى ملّى كه در طبع و تصحيح معارف صبر و حوصلهء بىاندازه به كار برده‌اند متشكريم و از خداى بزرگ توفيق آنان و دوستان ديگر را كه مساعدت و عنايت دريغ نداشته‌اند خواستاريم .\r\nبه پايان رسيد مقدّمهء معارف سلطان العلماء بهاء الدين محمّد بن حسين خطيبى بكرى بلخى مشهور ببهاء ولد پدر بزرگوار مولانا جلال الدين محمّد معروف بمولوى به خامهء اين بندهء ناچيز بديع الزّمان فروزانفر اصلح اللّه حاله و مآله در صبح روز يكشنبهء 17 بهمن ماه سال 1333 شمسى مطابق با 12 جمادى الآخره سال 1374 هجرى قمرى در منزل شخصى واقع در خيابان بهار از محلّات شمالى طهران .\r\n\r\n","description":"","footnote":"","page_name":" مقدمهء مصحح 42 ","page_number":46},
  {"content":"\r\n\r\n\r\n[ جزو اول 
  ]\r\nبِسْمِ اللَّهِ الرَّحْمنِ الرَّحِيمِ\r\nالحمد للّه ربّ العالمين و الصّلاة على سيّدنا محمّد و آله الطّاهرين قال الشّيخ الامام العالم الكامل المحقّق المدقّق قطب الاولياء و العارفين سلطان العلماء في العالمين بهاء الملّة و الحقّ و الدين قدّس اللّه روحه و نوّر ضريحه .\r\n\r\nفصل 1\r\n اهْدِنَا الصِّراطَ الْمُسْتَقِيمَ  « 1 » . گفتم اى اللّه هر جزو مرا به انعامى به شهر خوشى و راحت برسان و هزار دروازهء خوشى بر هر جزو من بگشاى و راه راست آن باشد كه به شهر خوشى برساند و راه كژ آن باشد كه به شهر خوشى نرساند . همچنين ديدم كه اللّه مزهء جمله خوبان را در من و اجزاى من درخورانيد گويى جملهء اجزاى من در اجزاى ايشان اندرآميخت و شير از هر جزو من روان شد و هر صورتى كه مصوّر مىشود از جمال و كمال و مزه و محبّت و خوشىگويى اين همه از ذات اللّه در شش جهت من پديد مىآيد چنان كه كسى جامهء آبگونى دارد و بر آن جامه نقشهاى گوناگون و صورتهاى مختلف و لون‌لون باشد همچنان اللّه از خود صد هزار صورت مىنمايد در من از حس و دريافت او و صور باجمالان و خوبان و عشقهاى ايشان و موزونيها و صورت عقليات و حور و قصور و آب روان و عجايبهاى ديگر لا الى نهايه نظر مىكنم و اين صورتها را مشاهده مىكنم كه چندين جمال آراسته در من مىنمايد و هر صورتى كه مىخواهم مىنمايدم و مىبينم كه اين همه از اجزاى من پديد مىآيد و اللّه را ديدم كه صد هزار رياحين و گل و گلستان و سمن زرد و سپيد و ياسمن پديد آورد و اجزاى مرا گلزار گردانيد و آنگاه آن همه را اللّه بيفشارد و گلاب گردانيد و از بوى خوش وى حوران بهشت آفريد و اجزاى مرا با ايشان درسرشت اكنون حقيقت نگاه كردم همه صورتهاى\r\n\r\n\r\n","description":"","footnote":"\r\n( 1 ) قرآن كريم ، سورهء 1 ، آيهء 6 .\r\n","page_name":" 1 ","page_number":47},
  {"content":"\r\n\r\nصورت صورت ميوهء اللّه است اكنون اين همه راحتها از اللّه به من مىرسد درين جهان اگر گويند تو اللّه را مىبينى يا نمىبينى گويم كه من به خود نبينم كه  لَنْ تَرانِي  « 1 » اما چو او بنمايد چه كنم كه نبينم ( و اللّه اعلم ) .\r\n\r\nفصل 2\r\nدر نماز درآمدم باللّه نظر مىكردم چنانك صفت كنند حور را نيمه‌اش از كافور است و نيمه‌اش از زعفران و مويش از مشك و يا گويند فلان كس را سريست از شرم و پاييست از صدق و غير وى همچنان اللّه را مىبينم همه رحمت و جلال و عظمت و كرم و قدرت و حكمت و قدم و حياة و اعطاى مزه‌ها اكنون در اللّه و درين صفات بىكرانهء اللّه نظر مىكنم تا مزهء نوع‌نوع را در وى مشاهده مىكنم و طمع مىدارم كه اين همه را به من دهد و مىبينم كه مىدهد اكنون ديدن من مر اللّه را به اندازهء نظر منست ، اللّه خود را به من به همان اندازه مىنمايد كه مرا نظر مىدهد از قالب من و غير قالب من و ديد اللّه از من ديد اين اجزاى منست كه از اللّه در وى چندين چشمه گشاده است و همچون سفرهء پر پيش من نهاده است اكنون در پيش خويش يعنى در هواى پيش خويش همه اللّه را مىبينم و همه صفاتش را مىبينم يعنى هيچ جاى بىقدرت او و صنع او و كرم او نيست و در همه اجزاى خود مىبينم اللّه را و جمله صفات من ادراك و دانش و قدرت و محبّت و عشق و جمال و تدبير و مصلحت و بينايى و شنوايى و گيرايى و ذوق و عقل و هوش و طبع اين همه چشمهاست از اللّه و از صفات اللّه كه من ازين چشمها در اللّه مىنگرم و مىبينمش و همه رحمت و قدرت و عظمت و جمال بىنهايتش را مىبينم آخر اين هفت ستارهء گردان مدد خوشيهاى جهان مىباشد اگر اين صفات اللّه كه محسوس من است و پيوسته بصفات منست مدد هر دو جهانى من بباشد چه عجب درين ميانه هوشم برفت گفتم اين طلب را اللّه در من نهاده است اى اللّه چو مرا طالب خود گردانيدهء زياده گردان اكنون بيا تا اللّه را از بهر چه طلب مىكنم از بهر همه مرادها كه همه مرادها از اللّه حاصل مىشود در سر مجموع مرادها نظر مىكنم هريك مراد را تمام نظر مىكنم\r\n\r\n\r\n","description":"","footnote":"\r\n( 1 ) قرآن كريم ، سورهء 7 ، آيهء 143 .\r\n","page_name":" 2 ","page_number":48},
  {"content":"\r\n\r\nو مىبينم كه اللّه آن را چگونه زنده مىكند و چگونه مدد مىكند و هست مىكند و درين ميان اللّه را و عين مزه‌هاى اللّه را و جمال اللّه را مشاهده مىكنم و مىبينم پس از اللّه همه مراد من اللّه است باز در چشمهء ادراك مزهء خوشيها نظر مىكنم مىبينم كه از اللّه مزه در خوشيها چگونه مىآيد كه هست‌كنندهء مزه است پس مزه قايم بفعل اللّه آمد و فعل قايم باللّه آمد پس مزه قايم باللّه آمد و بر اين صفت اللّه بىنهايت آمد پس هرچند مزه از اللّه طلب مىكنم و در اللّه نظر مىكنم مزها بيابم بىنهايت باز در صفت اللّه نگاه مىكنم مىبينم كه هم در من و در اجزاى من اين مزه‌هاى صفات اللّه چنان فروآيد كه من گران مىشوم و عين مزه مىشوم ( و اللّه اعلم ) .\r\n\r\nفصل 3\r\nدر شب برخاستم گفتم تا در اللّه مىنگرم گفتم تا در خود مىنگرم كه اللّه از من چه زنده مىكند بعد از آنكه مرده بودم و از اللّه مىخواهم تا آن زندگيم را زياده كند چون زنده كردن اللّه را نهايت نيست و اللّه را ثنا مىگويم و مىستايم در مخاطبه در وى مىنگرم تا زندگى نوع ديگرم دهد چو اين نعمت جز از وى از كسى ديگر حاصل نمىشود اكنون نظر مىكنم كه چقدر ديد عجب اللّه در من پديد آورده است بعد از آنك آن ديد عجب در من نبود و باللّه مىگويم و مىستايمش تا آن ديد عجب را در من زياده گرداند لا الى نهايه . و مىبينم كه اين‌چنين چشمهاى عجب اللّه از من و در من به جوش آورده است و اين‌چنين سبزهاى عجب از آن چشمها اللّه رسته گردانيد در من و چندانك من در اللّه مىنگرم مىبينم كه از وى درين چشمهاام زياده مىشود و چون كوفته شوم در نظر كردن اللّه‌ام خواب مىدهد و آب راحتم زياده مىگرداند و باز من در اللّه مىنگرم مىبينم كه اللّه اين راحتم را هردم زياده مىگرداند اكنون چون نظر باللّه مىكردم همه رحمانى و ربوبيّت مىديدم و علم و حكمت مىديدم و قدرت و عظمت مىديدم يعنى ذات مركّب از اين‌ها چنانك گويند فلان كس را روح مجسّم يافتم يعنى هيچ كثافت نيافتم . هر صاحب هنرى را و صاحب جمالى را اگر همه مدحها بگويى از هيچ چيزيش چنان خوش نيايد كه گويى هرگز در همه جهان همچو تو نيست خود همچو تو كه باشد هرگز نباشد و هرگز جمالى چون جمال تو نتوان بودن اكنون نظر مىكنم هيچ جزوى و هيچ منظورى و هيچ هنرى و هيچ جمالى نيست الا اللّه را و\r\n\r\n","description":"","footnote":"","page_name":" 3 ","page_number":49},
  {"content":"\r\n\r\nهمه چيز از وى مىبينم و با وى سخن مىگويم گفتم كه الحمد للّه يعنى هرچند خوشيها و تربيتها مىيابم از اللّه اللّه را ثنا مىگويم و مىستايم مىبينم كه او را خوش مىآيد و مرا خوشى و تربيت بيش مىدهد اگر نه خوش آمدى اللّه را از خدمت و ستودن و ناخوش آمدى از بيگانگى و ناشناخت نعمت چندين ثنا نخواهدى و چندين عقوبت نكندى بر بيگانگى و ناشناخت نعمت . پس وجود ثنا و خدمت و عدم وى برابر بودى نزد اللّه و اين در حكمت محال باشد ( و اللّه اعلم ) .\r\n\r\nفصل 4\r\nاعوذ و الحمد للّه مىخواندم چنانك كسى پيش خداوندگار خود نشسته باشد و صد هزار ثنا و دعا مىگويدش و مىستايدش و مىزارد و مىنالد و عشقها عرضه مىدارد همچنان گويى اين حرفها كه مىخوانم و اين نظرهاى من به مودّت همچون اغانى و چنگ و رباب و دف و سرناست با معشوق خود و من همه جاى گردانم چنانك كسى رباب مىزند و در شهر مىرود و مىبينم كه اللّه هر ساعتى پيالهء نظر مرا پر از شرابى مىكند و من بوجه كريم او نوش مىكنم در ميان اين پوست و گوشت و در هر صاحب جمالى كه نظر كنم اللّه اجزاى مرا از آن مزه پر مىكند چنانك همه اجزاام مىشكفد و اين‌چنين نظر سبب صحّت تن است اما عزم كردن به چيزى ديگر جان كندنست و نقصان تن است اكنون اين خبث را از ميانه پاك كنم و دگرها را نوش كنم باز در گوشهء دامن عرصهء قهر اللّه مىنگريستم صد هزار سر مىديدم از تنه برداشته و پيوند از پيوند جدا كرده و از روى ديگر مىبينم صد هزار رود و جامها و اغانى و بيت و غزلها و بر گوشهء ديگر صد هزار خدمتكار رقّاص با وجد ايستاده و گل دستهاى جان را از روضهء انس بدست هر كالبدى بازداده و مىديدم كه همه روحها همين جزو لا يتجزّى بيش نيستند و همه پران شده‌اند و بر اللّه مىنشينند و از اللّه مىخيزند و از اللّه مىپرند همچون ذراير در ضوء اللّه بىقرار باشند و مىديدم كه كالبدها همچون بستانيست كه اللّه آن را آب و هوا و رنگ و بوى مىدهد و كالبد چون گدايان چشم بازنهاده باشند كه تا اللّه آثار راحتها از كجا بفرستد ( و اللّه اعلم ) .\r\n\r\nفصل 5\r\nاندكى خوابم برده بود نخست چون بيدار شدم فال گرفتم كه كدام سخن و كدام تسبيح پيش دلم آيد آن را طلوع برجى دانم از آنك روح من به كالبدم\r\n\r\n","description":"","footnote":"","page_name":" 4 ","page_number":50},
  {"content":"\r\n\r\nباز مىآيد هم در آن وقت بسم اللّه الرحمن الرحيم يادم آمد يعنى روح من باسم اللّه در اجزاى من پراكنده مىشود و باسم اللّه اجزاى من زنده مىگردد . و در آن گفتن بسم اللّه و رحمن و رحيم اللّه را مشاهده مىكنم كه چگونه طالب اين اجزاى خاكست آخر بنگر كه آن گريه و سوز را چگونه در چشم و دل مادر پديد آورده است چو بچه‌اش بمرد كه بر سر خاك او مىگريد و مىزارد آن همه طلب اللّه است و در مادر آن رحم از اللّه است و آن اجزا را باز زنده او كند اما آب چشم مادر را و سوز سينهء او را گواه گردانيده است بر رحم خود . گفتم يا رب تا اللّه چه عشق دارد برين اجزاى خاك و هوا و باد و عناصر اربعه گاهى در پرورشش زنده مىگرداند و گاهى از دوستى مىكشدش و حيوة او را مىخورد باز گفتم آخر گربه را نمىبينى كه از اثر دوستى اللّه بچه را چگونه بدندان گرفته است و از دوستى چگونه مىخوردش . اكنون اين چنين طالب و رحيم كه اللّه است مىداند كسى را مرده رها نكند . باز نظر كردم اللّه در همه صنعها تشبيه و تصوّر دارد اما بنده را زهره نيست كه صورت و تشبيه گويد اللّه را  لَيْسَ كَمِثْلِهِ شَيْءٌ وَ هُوَ السَّمِيعُ الْبَصِيرُ  « 1 » اكنون حلول فعل بىفاعل و صنع بىصانع و مصنوع بىصنع محال بود پس  وَ هُوَ مَعَكُمْ  « 2 » درست مىشود اما قرب و بعد و غيبت و حضور صفتهاست كه اللّه مىآفريند و مخلوق را صفتيست كه آن را غيبت و غفلت و كفر و بيگانگى و دوزخ و رنج گويند و صفتيست كه آن را قرب و محبّت و ايمان و جنّت و آثار راحت گويند و آن را اللّه مىآفريند و اللّه ترا از خود چو بىخبر آفريند با اختيار تو در كارها آن را غفلت و اجنبيّت و كفر و عقوبت خوانند باز چون نظر ترا به خود بگشايد آن را قرب مىگويند هرچند حالت معرفت به خود بيش مىدهد آن را قرب زيادتى گويند تا چون بكمال رسد آن را رؤيت گويند . اكنون من هر ساعتى خود را با اجزاى خود مىافشانم همچون درخت گل تا در هر جزو خود مىبينم كه غنچهء معرفت نو و آگاهى نو اللّه بديد مىآرد و بدان مقدار فعل اللّه با من بيش باشد پس بدان مقدار فاعل و صانع با من باشد چندانى بر شوم كه چگونگى را چون كف و خاشاك از روى\r\n\r\n\r\n","description":"","footnote":"\r\n( 1 ) قرآن كريم ، سورهء 42 ، آيهء 11 .\r\n( 2 ) سورهء 57 ، آيهء 4 .\r\n","page_name":" 5 ","page_number":51},
  {"content":"\r\n\r\nهستى و نقصانات و ناسزا را از روى جمال هستى دور كنم آن را كمال قربت و رؤيت گويند آنگاه روح و راحت آن جهانىام تمام شود .  فِي مَقْعَدِ صِدْقٍ عِنْدَ مَلِيكٍ مُقْتَدِرٍ  « 2 » اكنون مرادى كه هست از اللّه مىيابم و همه راحت من از اوست . گفتم اى اللّه مرا از خود قطعيت مده كه هر رنجى كه هست از قطيعتست . باز نظر كردم دو چيز ديدم يكى تعظيم اللّه است با محبّت و آن مطلوبست و پسنديدهء اللّه است و زندگيست و يكى تعظيم بىمحبّت است و آن مطلوب نيست و پسنديدهء اللّه نيست اكنون هرگاه كه اللّه مرا در ذكر گفتن و نظر كردن و تعظيم كردن نور و سرور زندگى مىدهد استدلال گيرم كه آن نظر و آن ذكر و آن تعظيم پسنديدهء اللّه است . و در هر كدام ذكر و نظر و عمل و تعظيم مىبينم كه نور و سرور و زندگى كم شود بدانم كه آن پسنديدهء اللّه نيست باز رجوع به اللّه كنم و آنچه پسنديدهء او آن را طلبم .\r\nاز ذكر گفتن ملالتم گرفت و از نظر كردن . گفتم نظر را بمانم ببينم تا كجا مىرود اللّه او را كجا مىبردش ديدم كه اللّه هر ساعتى چيزها را مصوّر مىكند و رنجهاى نظر را متراكم مىكند گويى كه چشمم از چشم‌خانه و مغزم از سر و خونم از رگها بيرون خواست افتادن باز چون ابر گشاده شدى و چون يخ بگداختى عظيم عجب عالم بىپايان يافتم يك طرف ديدم كه خيال چون خارى مىنمود و باز معدوم مىنمود مگر عدم است اين عالم بسيط عجب كه پايان ندارد و بهشت و دوزخ فناست و اهل جنّت فانى شوند و اهل دوزخ فانى شوند مگر خيال خوشيها بهشت است و خيال رنجها در عالم عدم دوزخ است و بىخبر از هر دو حال و بعدم رفتن از اصحاب اعرافست اكنون ازين سه قسم نديدم وجود خود را باز حواسّم و هوشم مصروف مىشد از اللّه و بجاى ديگر مىرفت . گفتم اى اللّه چو هوش هوش من تويى اين نظر من از تو كجا مىرود و اى اللّه بينايى من تويى اين بينايى من از « تو » « 1 » كجا مىرود و اى اللّه نظر نظر من تويى اين نظر من از تو كجا مىرود و اى اللّه دل دل من تويى اين دل من از تو كجا مىرود . آخر چو مدار مدار اين‌ها تويى كجاشان حواله مىكنى .\r\n\r\n\r\n","description":"","footnote":"\r\n( 2 ) قرآن كريم ، سورهء 54 ، آيهء 55 .\r\n( 1 ) - تصحيح قياسى .\r\n","page_name":" 6 ","page_number":52},
  {"content":"\r\n\r\nگفتم  اهْدِنَا الصِّراطَ الْمُسْتَقِيمَ  « 1 » . صراط مستقيم آنست كه اللّه وجه حكمت و عبادت خود را بروح من بنمايد و روح مرا ميل به روش انبيا عليهم السّلام دهد و اللّه بهر وجهى مرا چفساينده است بدان كه خلق را راه نمايم آن حكمت را او داند و آن را سبب سعادت ما گردانيده است ( و اللّه اعلم ) .\r\n\r\nفصل 6\r\nاللّه مىگفتم و برين انديشه مىگفتم كه اى اللّه همه تويى من كجا روم و نظر بچه كنم و بكى كنم چون شاهد تويى و شاهدى تو مىكنى و اين نظر من به تو مىرود و بكرم تو مىرود و در پى تو مىرود و من زود آن را محو مىكنم و به تويى اللّه باز مىآيم و همچنين از صفات اللّه هرچه يادم مىآيد زود محو مىكنم و به تويى اللّه باز مىآيم و مىگويم اگر تويى اللّه نبود وجود من نبود و من محو بودم و چون وجود من و اوصاف من و حال من و دم هستى من به تو هست مىشود و باز هم به تو محو مىشود پس اى اللّه اوّلم تويى و آخرم تويى و بهشتم تويى و دوزخم تويى و عينم تويى و غيبم تويى من كجا نظر كنم و خود را بچه مشغول كنم جز به تويى تو حاصل سررشتهء اللّه گفتن از منى فراموش كردنست و تويى اللّه را ياد داشتن . اكنون اللّه مىگويم يعنى سمعم و بصرم و عقلم و روحم و دلم و ادراكم توى اى اللّه از خلل و كمال اين معانى چه انديشم حاصل اينست كه با همه چيزها بيگانه شدن لازم است و خاص مر تويى اللّه را لازم بودن حيّا و ميّتا و سقما و صحّة . اكنون اين راه ما را جز بنور دل و ذوق نتوان رفتن و عقل عقلاء همه عالم ازين راه و ازين عالم ما بويى نبردند .\r\nصبحدم به مسجد آمدم امام قرآن آغاز كرد نظر كردم هرچه از مصنوعات دوزخ و بهشت و صفات اللّه و انبياء و اولياء و ملائكه و كفره و بر ره و ارض و سماء و جماد و نامى و عدم و وجود اين همه را صفات ادراك خود يافتم . اكنون نظر مىكنم كه اللّه اثر ادراك مرا به چه صفت مىگرداند سما مىگرداند و ارض مىگرداند و ملك مىگرداند و نبى مىگرداند و ولى مىگرداند و كافر مىگرداند و مؤمن مىگرداند و شقّهاى ادراك مرا بمشرق مىرساند و به مغرب مىرساند و بسمرقند مىرساند تا چند عدد آدمى و حيوان در وقت نظر در شقّهء ادراك من مىآيد چون تاتار موى حقايق و تفاوتها اللّه در ادراك من\r\n\r\n\r\n","description":"","footnote":"\r\n( 1 ) قرآن كريم ، سوره 1 ، آيهء 6 .\r\n","page_name":" 7 ","page_number":53},
  {"content":"\r\n\r\nپديد مىآرد . اكنون نظر مىكنم هماره در ادراك خود كه اللّه او را چگونه مىگرداند گفتم اى اللّه شرائط بندگى و اخلاص و قيام و ركوع و سجود و لرزيدن از هيبت در ادراك من ثابت دار و ادراك مرا جمع مىدار تا ناگاه از اللّه متحيّر مىشوم و از مكان بلا مكان مىروم و از حوادث به بىچون مىروم و از مخلوق به خالق مىروم و از خودى به بيخودى مىروم و مىبينم كه همه ممالك از جمله مدركات منست .\r\nنشسته بودم گفتم كه بچه مشغول شوم اللّه الهام داد كه توى را از بهر آن به تو داده‌ام تا چون در من خيره شوى و دلت از قربت من بگيرد در خود نظر كنى و به خود مشغول شوى گفتم پس دو موجودست يكى اللّه و يكى من اگر در اللّه نگرم خيره شوم و اگر در خود نگرم فكار باشم مگر خويشتن را در پيش بنهم و در اللّه مىنگرم كه اى اللّه اين آش وجود مرا تو در پيش من نهادهء بدين مردارى و بدين تلخى و لقمه‌ييست بدين منغصّى زحمت من اينست اين را از پيش گير تا راحت تو اى اللّه از پرده بيرون آيد با چنين خوشى چگونه يابم همين در خود نظر كنم و بس‌كه اللّه مرا اين داده است تا اين را به پيش بنهم و بگريم و در حال او مىنگرم كه در جان كندن چه مىكند و كى مىميرد ديدم كه پاره‌پاره فكرتم كمتر مىشد و خواب بر من مستولى مىشد گفتم مگر چنانست كه جدّى نمىكنم و در انديشه مىآيم تا در خواب مىشوم و چون در خواب مىشوم گويى درختى را مانم كه در خاكم و اگر در خواب بىخبر مىشوم گويى در عدمم و چون بيدار مىشوم گويى سر از خاك برمىآورم و چون پارهء در خود نظر مىكنم گويى بلند مىشوم و چون به چشم نظر مىكنم و به اندام حركت مىكنم گويى شاخها بيرون آيد از من و چون بدل زياده جدّ مىكنم در تفكّر گويى شكوفه بيرون مىآرم و چون بذكر به زبان برمىآيم گويى ميوه بيرون مىآرم همچنين پرده در پرده است هرچند كه جدّ كنم گويى چيزهاى عجب‌تر از من بيرون آيد و اين همه را گويى كه در دهان عدم است و عدم دهان بر دهان من نهاده است ( و اللّه اعلم ) .\r\n\r\nفصل 7\r\nيا عليّ للسّعيد ثلث علامات قوت الحلال في بلده يعنى قوت حلال توشهء راه آخرتست و حرام آنست كه از رفتن راه باز مانى و علامت ديگر مجالسة العلماء\r\n\r\n","description":"","footnote":"","page_name":" 8 ","page_number":54},
  {"content":"\r\n\r\nو علما آنهااند كه بدانند راهها را و در آن راهها بروند تو بايد كه با ايشان نشينى و با آن ره روانى كه راهها بدانند به روى و علامت ديگر خمس صلوات مع الامام و امام آن‌كس است كه او خداوند و حاكم آن شهر و آن ولايت آبادانست كه ما بدانجا مىرويم اكنون منشور ازيشان باشد « 1 » طلبيدن و از ايشان بايد بدرقه فرشتگان خواستن و منزلهاى آن ولايت طلبيدن و به كسان آن ولايت فرمان خواستن او معناه يا علىّ من اكل من الحرام مات قلبه و خلق دينه و ضعف يقينه و كلّت عبادته و حجبت دعوته لقمه چون تخمى است و خوردن تو كاشتن است در زمين تن اكنون در زمين تن خود مىنگر كه دخلش و نزلش چيست و بارش چيست اگر اينهاست كه گفتيم بدان كه حرام خورده و اگر ضد اين مىبينى آنگاه بدانك حلال خورده‌اى و اللّه اعلم .\r\n\r\nفصل 8\r\nسبحانك مىگفتم در رؤيت اللّه و در آثار عجايبها و پاكيهاى اللّه نظر مىكردم گفتم چون اللّه را با همه پاكيها و عجايبها در آن سبحانك گفتن بديدم گفتم و بحمدك يعنى خواهم تا اوصاف ستوده اللّه را و جمالها و انعامات اللّه را ببينم و مىخواهم كه در همه نغزيها و نيكوييها نظر كنم تا اللّه را به صفت نغزى و نيكوكارى بينم و اين جمال اللّه را و نيكوكارى اللّه را مىديدم كه بىنهايتست و ليكن به اندازه اثر مىبينم و هرچند اثر زياده مىشود بهتر مىبينم و همچنين اللّه به همه صفاتش مىبينم نشسته و در محلهاى آثار هر صفتى كه ازين معانى است بازنگرم در آن آثار اللّه را بينم اما چگونگىاش را نتوانم گفتن ، در نماز كه اللّه اكبر مىگويم يعنى معيّن است كه اللّه اوست و بس و به هرچه نظر كنم او را بينم و بس ، آخر   قُلْ هُوَ اللَّهُ أَحَدٌ   اشارتست به او كه اى طالب اللّه حاضر است امّا تو غايبى تو از ان غيبت به حضرتش بازآى كه او احدست كسى نيست جز او عالم و قادر و هوشمند نيست الّا او و اكنون اللّه گويم يعنى اى خداوند من و اى سازنده هر جزو من چنانك هر جزو من از فاعلى اللّه آگه مىشوند و آسيب مىزنند\r\n\r\n\r\n","description":"","footnote":"\r\n( 1 ) - بايد ظ .\r\n","page_name":" 9 ","page_number":55},
  {"content":"\r\n\r\nبفعل اللّه باز تعظيم اللّه يادم آمد يعنى اين سازنده همه چيزها واجب التّعظيم است باز ديدم كه هم سازندگى و هم صفت تعظيم او بر اجزاى من زد و هر جزو من چون عروسى مىشدند كه تعظيم كنند مر شاه خود را در خلوت گفتم اى اللّه عشقى كه ممزوج با تعظيم تو باشد چه خوش‌حالتى است خوشى است و اللّه اعلم .\r\n\r\nفصل 9\r\nدر وقت ذكر اللّه و سبحانك گفتن بايد كه از تن خود ياد نكنم زيرا كه صفات اللّه از رحمت و قدرت و علم و جمال و پاكى و ارادت و غيرها بصفات محدثات نماند كه اگر بدان مانند بودى از صفات اللّه رحمت و قدرت و ارادت مخلوق پديد نيامدى چنانك از صفات محدثات نمىآيد و هرچند كه اين صفات محدثات نيست نمىشود ذكر پديد نمىآيد از صفات اللّه . پس در وقت سبحانك گفتن بايد كه بجز از وجه اللّه نينديشم تا اللّه را بينم و بمشاهده اللّه مشغول شوم كه معنى  فَاخْلَعْ نَعْلَيْكَ  « 1 » اينست كه هرچند از تن مردار بيش انديشم رنج بيش مىبينم باز چون اللّه را مىبينم همه جهان را مىبينم كه پيش اللّه از حال به حال مىگردد و همه جزو خود را مىبينم بضرورى كه مر اللّه را تعظيم مىكنند كه احسان كردن آنست و معنى احسان آنست كه ان تعبد اللّه كانّك تراه فان لم تكن تراه فانّه يراك . اكنون از نمازست و از ذكر است و از دعاست كه طايفهء بمشاهده اللّه مشغول گشته‌اند . اكنون چون از اللّه ياد مىكنم سر و پاى خود را و رگ و پى و عقل و تميز خود را فرومىريزانم و از اللّه نوع وجود ديگر و عمر ديگر مىخواهم لا الى نهاية .\r\nو مىبينم كه آب عمر از درياى غيب مىآيد و هم به درياى غيب باز مىرود همچنانك اين معانى من از عدم بوجود مىآيد و از وجود بعدم مىرود و از وجود تا بعدم يك گام بيش نمىبينم اما چون بمعنى رسيدم ايمن شدم يعنى بمعنى چون رسيدم باللّه رسيدم و مراد خود يافتم و\r\n اين طرفه گلى نگر كه ما را بشكفت * نى رنگ توان نمود نه بوى نهفت \r\nيعنى نه رنگ اللّه را توان ديدن و نه بوى محبت او را توان نهفتن\r\n\r\n\r\n","description":"","footnote":"\r\n( 1 ) قرآن كريم ، سورهء 20 ، آيهء 12 .\r\n","page_name":" 10 ","page_number":56},
  {"content":"\r\n\r\nاللّه را گفتم كه دلم گفت كتابى « 1 » بايد گفتم كه چشمم گفت سحابى بايد گفتم كه تنم گفت خرابى بايد باز اللّه را گفتم كه دلم نماند گفت كتابى « 2 » كم گير گفتم كه چشمم نماند گفت سحابى كم گير گفتم كه تنم نماند گفت خرابى كم گير گفتم كه اى اللّه هرگز تا يكى ترا با صفات تو نبينم در خود و در هيچ كارى جمع نيايم از آنك درد وى تفرقه بود لا محالة .\r\nحاصل در سحرگاه نظر مىكردم كه هركسى يكى اللّه را چگونه مىبيند ديدم كه بعضى به نظر فقر و عدم ديدند اللّه را و بعضى به نظر صورت ديدند و بعضى به نظر جهة ديدند و بعضى به نظر هيولى و طبع و كواكب ديدند و اللّه ازين بيرون نيست گفتم اى اللّه گاهى به نظر مشبّه بينمت گاهى به نظر فقر و فنا بينمت و گاهى به نظر جبر و گاهى به نظر عاشقان و گاهى به نظر محبان و اى اللّه هركه را به خود نظر دادى هم بر آن وجه او خلقتى و طبعى يافت لاجرم افعال او و حركات او هم بران منوال آمد چون متفاوت بيند اللّه را هم متفاوت آيد حال او .\r\nباز نظر كردم ديدم كه همه صورت و همه خيال از بىصورت و از بىخيال مىخيزد و همه صورت چاكريى صورتست اگر بفرمايد مىآيند و اگر بفرمايد نمىآيند باز نظر به خود مىكردم تا خود را هر ساعتى بر چه رنگ بينم و از اللّه چه عجايبها بينم كه بيشتر از عجايب دنيا باشد و بيرون از عجايب عالم بود خود را همچون وعايى ديدم كه در مشام من آثار معرفت اللّه فرونشسته است بر زبر يكديگر و عجايبهاى ديگر كه در گفت نيايد و من دست بر وى مىزنم و آن همه در جنبش مىآيند لونالون همچنانك آب زره پوشد بوقت باد و من در خود آن همه را نظاره مىكنم و مىبينم و اللّه اعلم .\r\n\r\nفصل 10\r\nاللّه اكبر گفتم ديدم كه انديشه‌هاى فاسد و هر انديشه كه غير انديشه اللّه بود همه منهزم شدند بدل آمد كه تا صورتى پيش خاطر نمىآيد اخلاص عبادت ظاهر نمىشود و تا كلمه لفظة اللّه پديد نمىآيد از فساد بصلاح نمىآيند و تا تصورى نمىكنم از صفات اللّه و تا نظر نمىكنم در صفات مخلوق و جد و رقت و عبوديت ظاهر نمىشود پس گويى كه معبود مصور آمد و گويى كه اللّه لفظ اللّه را و اسامى صفات را چنان آفريده است تا چون پيدا آيد خلق در عبادت آيند و توحيد را سبب قطع\r\n\r\n\r\n","description":"","footnote":"\r\n( 1 ) - كبابى ظ .\r\n( 2 ) - كبابى ظ .\r\n","page_name":" 11 ","page_number":57},
  {"content":"\r\n\r\nترددها كرده است و اشتراك را سبب پريشانى كرده است و هر حروف و انديشه را مدار كرده است چو اين‌ها را نظر كردم گفتم بيا تا هرچه فانيست و مقهورست همه را از نظر محو كنم و دور كنم تا چون بنگرم قاهر را و باقى را توانم ديدن و خواهم كه چندانى محو كنم كه نظر من بر صفت قاهرى اللّه و صفت بقاى اللّه و كمال حقيقى اللّه قرار گيرد و هرچند محو مىكردم خود را محبوس مقهورات و محدثات مىيافتم گويى كه اللّه محدثات را برمىگرداند و من درين ميان مىديدم كه بر دوش اللّه‌ام باز مىديدم كه هم من و هم چرخ و هم افلاك و خاك و عرش همه بر دوش اللّه‌ايم تا كجامان خواهد انداختن تا همه فرياد عاشقانه برآورديم كه اى اللّه ما چنگال در تو زده‌ايم و بر دوش تو چسبيده‌ايم و دست از تو نمىداريم از آنك عاشق زار توايم . اكنون اى اللّه چو يكدم چشم و نظر در تو مىنهيم و عظمت و حسن ترا مىبينيم مىآساييم و دم خوش مىزنيم و دمى ديگر ناله عاشقانه مىزنيم و بوقت خواب نيز همچنانيم . اكنون چو ديدم كه ما همه بر دوش اللّه‌ايم و اللّه ما را مىجنباند و شربتها و خوشيهاى گوناگون در ما مىفرستد و ما از خوشيهاى آن مست مىشويم و فرياد مىكنيم و اللّه ادراكات ما هموار مىكند و در اندرون گردشهاى ديگر و عجايبهاى ديگر روان مىكند و مىنمايد تا من آن همه را مىبينم و مستغرق مىشوم در زمره آن چنانك اللّه روح هر كسى را در عالمى مىگرداند و ملكوت خود را بديشان مىنمايد تا بدانى كه ملكوت اللّه بىنهايت است و اللّه اعلم .\r\n\r\nفصل 11\r\nگفتم عجب نيست عرضه كردن اعمال امّت بر نبى عليه السلام بنگر كه چون پارهء راست مىروم بسوى اللّه و نزديك‌تر مىشوم به حضرت اللّه و كارهاى مريدان مرا كسان مرا بر من عرض مىكنند و دوستان و دشمنان مرا بر من عرض مىكنند تا جمله سراير ايشان را و اعطاف صدور ايشان را مىدانم و چون خيال در دل ايشان مىروم اگر اين محل صفاى مرا اللّه از كالبد من جدا كند و از استخوان و گوشت من جدا كند تا همه را بىاينها در اللّه بينم چه عجب باشد اكنون گفتم كه در موضع جست‌وجوى دل خود نظر كنم و آن را باللّه بپيوندانم تا بينم كه اللّه هر چيزى چگونه مصوّر مىكند و برمىآرد و گوش آن مصور را گرفته باشد و برمىكشد تا من آن بركشيدن اللّه را نظاره مىكنم و خويشتن را بيندازم كاهل‌وار و هرچه اللّه برمىكشد مىبينم\r\n\r\n","description":"","footnote":"","page_name":" 12 ","page_number":58},
  {"content":"\r\n\r\nبركشيدن اللّه را و از خود هيچ صورت نگيرم هماره دست اللّه را نظر كنم كه چگونه مرا از چاه مدر كم و غير برمىكشد و همين بركشيدن اللّه را نظر كنم چيزى ديگر را نظر نكنم به دلم آمد كه اللّه گويم به آن معنى كه اى هست‌كننده همه چيزها همه را تو هست مىكنى و مكرّر مىكنى اكنون اى اللّه در هست شدها از مصورات ننگرم در هست‌كننده بنگرم جايى كه هست‌كننده باشد هست شده را كسى چرا نگرد و چه كند . و نظر مىكنم بجمله هست‌شده‌ها كه همه عاجزوارك پيش اللّه ايستاده‌اند و من مىنگرم كه هست‌كننده ايشان را به رحمت هست مىكند و يا به عقوبت هست مىكند يا بهشت هست مىكند و يا دوزخ و رنج هست مىكند و مىگويم كه اى اللّه چو ادراك من هست كرده تست كجا باشد جز به پيش تو كه هست‌كننده تويى . اى اللّه از همه چيزها گزير باشد هست شده را اما از هست‌كننده هيچ گزير نباشد يعنى همه را عبد و مملوك حقيقى و مطيع هست كرده است مر هست‌كننده را اما گاهى كه كسى كه غافل شود از هست‌كننده مىبينم كه صورت و خيال جمع مىشود و تن ضعيف مىشود يعنى تن و دماغ كه موضع ذكر هست‌كننده است چو به غير مشغول شود مىبينم كه حق تعالى او را درد مىفرستد كه اى تن بر ما بدل گزيدى كه كسى [ كه 
  ] از لطافت ذكر ما بازماند لاجرم به درد كثافت غير ما مبتلا شود و اللّه اعلم .\r\n\r\nفصل 12\r\nبه مسجد رفتم سرم درد مىكرد گفتم ذكر اللّه چنان مىبايد كه بگويم كه اللّه مرا فراغتى دهد از درد سر و از همه دردها و از همه انديشه‌ها گفتم چو اللّه را ياد كنم بايد كه بهر وجهى كه رقّت و خوشى آيدم آن را بگيرم و اللّه را بدان وجه ياد كنم و از وجوه ديگر كه رقّتم نيايد آن را نفى مىكنم از ذكر و ديگر از آن هيچ نينديشم يعنى از حور و قصور و لرزيدن پيش وى از بيم دوزخ وى ، در وقت ذكر اللّه هيچ ازينها نينديشم ديدم كه تصرف اللّه مرا در كنار گرفته است تا  اهْدِنَا الصِّراطَ الْمُسْتَقِيمَ  « 1 » در ذكر اللّه يادم آمد بر وجه مخاطبه يعنى كه اللّه را مىبينم و مىزارم - در پيش او تا از كيفيت و جهات و تصور او هيچ نه‌انديشم و نظر كردن باللّه\r\n\r\n\r\n","description":"","footnote":"\r\n( 1 ) قرآن كريم ، سورهء 1 ، آيهء 6 .\r\n","page_name":" 13 ","page_number":59},
  {"content":"\r\n\r\nصراط مستقيم آمد زيرا كه رنج به آسايش بدل مىشود تا همچنين مست مىشوم و در عجايبها كه اللّه در ذكر مىنمايد فرومىروم اكنون اگر فروشوم و اگر بالا روم و اگر زير شوم كجا روم اگر درياست كيسهء اللّه است و اگر آسمانست صندوق اللّه است و اگر زمين است خزينه اللّه است . باز چون ذكر آغاز مىكنم نخست بر وجه مغايبه مىكنم آنگاه زان پس بر وجه مخاطبه مىكنم از آنكه غايب بوده باشم كه باللّه آيم و ذكر اللّه بمخاطبه گويم كه اى اللّه و اى خداوند اين گوشت من و كالبد من آستانه در تست و من در آنجا خفته‌ام و نشسته‌ام و در پيش توم و از پيش تو جاى ديگر مىنروم و اين كالبد من اى اللّه كارگاه تست و حواس من منقش تست در پيش تو نهاده‌ام تا هر چه نقش مىكنى مىكن اى اللّه من پيش تو آمده‌ام كه خداوند من تويى جز تو كرا دارم اگر ازينجا بروم اى اللّه كجا روم و چه جا دارم تا من آنجا فرود آيم و قرار گيرم چو خداوند من تويى جز تو خداوند ديگر نمىدانم كه باشد و اللّه اعلم .\r\n\r\nفصل 13\r\nبامداد در مسجد نشسته بودم هر كسى سلام مىگفتند و سجود مىكردند گفتم كه اى اللّه روح مرا بر اين‌ها عرضه مىكند و روح مرا مىآرايد و آراسته بدينها مىنمايد . تا ايشان آن آثار اللّه را مىبينند و مرا سجده مىكنند از دوستى اللّه اگرچه بريا و نفاق و سالوس باشد آن هم آرايش اللّه است و چون خلقان را ساجد روح خود مىبينم شكر اللّه را زياده مىكنم و مىبينم كه اللّه روح مرا با روحهاى ديگران گاهى گره‌بند مىبندد و گاهى دريشان مىگشايد و هريكى را در يكى مىآرد و مىديدم كه اين همه از حكم حىّ قيومست و من حىّ قيوم را پيش دل مىآوردم و در زندگى اللّه و كارسازى وى نظر مىكردم دلم زنده مىشد باز نظر در صفت ادراك خود كردم ديدم كه اللّه طائفهء را در عقوبت سرما و زمهرير بازداشته است و طائفهء را در گرما و نار بازداشته است باز نظر بجهان كردم عالم را مرتب ديدم باز نظر كردم بجهان مؤثرات و اسباب ديدم باز نظر كردم درياى بىپايان و ساده ديدم و عدم در يكديگر زده و درّهاى منبسط ديدم باز نظر كردم در جهان نه اجزا و نه منبسط ديدم باز نظر كردم اين جهان را وحده لا شريك له يافتم باز نظر كردم در صفات « 1 »\r\n\r\n\r\n","description":"","footnote":"\r\n( 1 ) - باز نظر در صفات ظ .\r\n","page_name":" 14 ","page_number":60},
  {"content":"\r\n\r\nبىنهايتى و بىغايتى كردم ديدم كه هيچ دريا در وى نمىنمايد و ناچيز شود باز نظر كردم طايفهء را در خوشى و در سماع و در شادى ديدم گفتم اين‌ها بهشتيانند و طايفهء را درد و ناله ديدم گفتم كه اين دوزخيانند باز نظر كردم حسد و كين و عداوت مىديدم در بعضى گفتم كه بارى در پس اين‌ها نظر كنم تا ببينم كه كيست كه اين‌ها را در هوا كرده است و مرا مىنمايد اللّه را ديدم كه اين‌ها را در دست گرفته است و در پيش من مىدارد تا ببينم و اين نقشها را در پيش من مىنگارد تا مرا نگار برمىنهد و مىآرايد همان ساعت ديدم كه آن درخت خار حسد و عداوت و كين همه در پيش من ياسمن سپيد شد و شكوفه و گل شد و فروريزد در پيش من باز اگر غم و اندوه آيدم مىبينم كه آن غم و اندوه و زلف مشكين اللّه است كه بر روى من انداخته است آن را باز مىبينم كه برمىدارد آن را از من گوئى كه اللّه اين‌ها را كه مىبينم رهنمون كرده است بعزيز داشت من كه نعمت‌اللّه‌ام و نعمت اللّه عزيز مىبايد داشتن و اللّه اعلم .\r\n\r\nفصل 14\r\nحسين را گفتم كه نورزيدى تا اينجا كه زمين مرده بود و غير تو بود زنده شد اگر بورزى تا خود را نيز زنده كنى بطريق اولى بود ، از زنده شدن غير كه زمينست چنين خوشىات مىآيد تا از زنده شدن خودت تا چه خوشيهات آيد ، كار به اندازه توانايى و داناييست چون قدرت و علم اللّه را اندازه نيست كار او را هم اندازه نيست اين‌قدر حياتت اللّه داده است اگر بورزى زندگى دهدت كه اين زندگى در برابر آن زندگى مردگى باشد و اين حيات كه دارى زمينى آمد كه نبات او خوشى و ناخوشى و قدرت و علم اختيار « 1 » آمد گفتم اين باغ و خيارزار و پنبه‌زارى كه مىورزى چون ازو دور تر شوى هم از باغ و هم آن منافع وى دور باشى و محروم باشى چرا باغى را نورزى كه هركجا به روى آن باغ و آن بوستان با تو باشد اگر در باغ و بوستان غيبى را نمىبينى بارى اين باغ و بوستان كه از اللّه در تو مىنمايد نظر بكن از آنك هر مزه كه در خود يا بى و هر جمالى را كه مشاهده كنى و هر صورت بستانى را كه ببينى اين همه آثار از اللّه است در تو وقتى كم مىشود و وقتى بيش مىشود و وقتى شاخهاى ديگرگون از تو بيرون مىزند پس سهل چيزى است خوشى اين جهان\r\n\r\n\r\n","description":"","footnote":"\r\n( 1 ) - و اختيار ظ .\r\n","page_name":" 15 ","page_number":61},
  {"content":"\r\n\r\nخوابى را ماند كه از وى چيزى در بن دندان نمىماند اما از رنجهاش طلخى در بن دندان مىماند خواب هنوز خوش‌تر از خوشيهاى اين جهانست پس چه جان بايد كندن از بهر خوشى كه خواب از وى خوش‌تر بود پس خوشيهاى اين جهان را كم طلب رو بطلب خوشيهاى آخرت آر اما هر كسى مىگويد كه من اعتقادى كرده‌ام آخرت را و طالب آخرتم و آن طلب و اعتقاد من كم‌وبيش مىشود هيچ شكى نيست كه گفتن او نقشيست كه بر در گرمابه خود كرده است و لكن جان ندارد و زندگى ندارد اگرچه نقش درخت بر در خانه بكنى و ليكن كيفره آنگاه برى كه به مزه ميوه‌اش اندر رسى اما هرگاه كه در خود اخلاص و اشتياق بينى و اعتقادى و طلب بينى براى لقاى اللّه نشانش آنست كه التّجافى عن دار الغرور و الانابة الى دار الخلود بيابى آنگاه بدان كه درخت تو زنده است مزه بيابى الا كسى كه مزه نيابد بدانك اسب صورت در گرمابه دارد جولان نتوان كردن چون گوش را پنبه و سرب بيا كنى آن‌قدر آواز بشنوى و ليكن تميز حروف و كلمات آن را ندانى نيز هوش را چون بغرور دنيا آكندهء صورت سخن را دانى و ليكن بر معنىاش واقف نشوى تا آب پاك كه ندم و آب چشم است بكرّات بر وى نريزى آن سياهى نرود اگر در تنعم و دولت و ناز آن نقش اعتقاد زنده بودى صحابه پاك ايوانها را به كازه مختصر بدل نكردندى خود بر كوشك نشستندى و انبيا و اوليا عليهم السلام در خوشى و كامروا بودندى تا هم اقبال دنيا و دولت آخرت بهم حاصل بودى و همه وسوسه‌ها از نواست و از تواناييست اما عاجز را چه وسوسه باشد و اللّه اعلم .\r\n\r\nفصل 15\r\nمىگفتم در اللّه متحير باشم و از همه اوامر منقطع باشم كه تحير با تدارك راست نيايد چو اللّه مستغنى است همه عاشق و محب مىخواهد و بس همه صور شرايع و معاملات و قطع خصومات و حدود و زواجر از بهر آنست تا پاره‌پاره محب اللّه شوم و چنان محب شوم كه مرا از خوشى و ناخوشى خود خبر نباشد وقتى كه التّحيّات مىخوانم مىخواهم تا همه آفرينها باللّه بگويم و همچون عاشقان پيش معشوق خود صد هزار بيت مىگويم و چون سبحانك مىگويم مىبينم كه سبحانك در جمال اللّه متحير شد نيست چنانك بر سوم نگاه داشتن كسى نپردازم و هيچ انديشه ديگر نكنم جز\r\n\r\n","description":"","footnote":"","page_name":" 16 ","page_number":62},
  {"content":"\r\n\r\nاللّه پس چون ندانم كه اركان را نگاه داشتن با عشق و محبت اللّه جمع نيايد و احوال وجود من از ذكر عدم و صور و غفلت و بىخبرى و خواب و غير وى از جوهر و عرض اين همه را ديدم كه حجابست مر رؤيت اللّه را و اين همه را باز ديدم كه فعل اللّه است و اللّه را ديدم كه در يكى خودست پس اللّه محتجب بفعل خودست اكنون بايد كه هر جزو من ظاهر خاضع باشد و باطن خاشع باشد و نمىدانم كه مدار تعظيم و عبادت خضوع ظاهرست و يا خشوع باطن است كه به‌منزله نيت است اما ديدم كه عشق سبكى است و عبادت تعظيم عاقلانه است و بينهما تنافى و عشق همچون بويست از اللّه و من تكلفى مىكنم و بر خنورى بسته مىدارم تا بويش بهر كسى نرود كه بدين بوى دردمندان را بسى درمانها باز بسته است اكنون چون اللّه مستغنيست مىبينم كه با هيچ موجودى جنسيت ندارد و موجودات را مىبينم كه از اللّه نيك ترسان مىباشند زيرا كه اللّه خود را تعريف كرد بلفظ مستغنى باز از جهت ترك خوف ايشان را گفت كه رحمن و رحيم و هر موجودى را كه نظر مىكنم مىبينم كه وجود و بقا و فنا و عاقبت او باللّه است و اللّه مىداند كه چه خواهد شدن و همچنان مىشود [ كه 
  ] او خواهد و هر فعلى كه خواهم كردن مىبينم كه آن همه باسم اللّه موجود مىشود نه باسم من گويى هرچه من مىكنم و هر فعلى كه از من مىآيد همه فعل اللّه است و كردهء اللّه است و من همچون اشتر باركشم اگر بوقت قيامم بار از من بستاند بايستم و اگر بوقت سجود بخواباند بخسبم و بوقت ركوع نيز همچنان و كس چه داند درين بارهاى كارها كه مىكنم چه چيزهاست و چه عجايبهاست و چه قيمتها دارد باز ديدم كه اللّه روح مرا هر ساعتى در چهار جوى بهشت غوطه مىدهد در مى و شير و انگبين و آب و هر ساعتى جام روح مرا در جوى خوشى فرومىبرد و در جام سر من كه ده گوشه دارد يعنى چشم و بينى و گوش و زبان و باقى حواس را و آن شربت خوشى را از هر جايى بر اين‌ها مىرساند تا من به كسى ديگر هم رسانم باز مىبينم كه همه خوشى من از آب حيوة منست چون حيوة از آب بهشت كه نوع بنوع است و اين حيوة من زياده مىشود هم از آب حيوة من و راحت من بيشتر مىشود و اللّه اعلم .\r\n\r\n","description":"","footnote":"","page_name":" 17 ","page_number":63},
  {"content":"\r\n\r\n\r\nفصل 16\r\nسبحانك اللهمّ آغاز كردم ديدم كه اين را اللّه مىگويد به من و اين صورت تعظيم را اللّه است كه در من هست مىكند تا وهم من قطع مىشود كه عبارت از وى اللّه مىآيد و اللّه است كه آن حالت را اللّه مىگويد و اللّهم مىگويد و سبحانك مىگويد و اين به من مىگويد از بس‌كه تعجبهاست در من و انقطاع اوهام است . اكنون سبحانك اللهم لفظ مخاطبه است هرگز كسى نگويد كه دروغ است و مخاطبه نيست و مخاطبه بىحضور ممكن نباشد چون من نظر باللّه مىكنم محو مىشوم و معدوم مىشوم باز چون نظر به عبوديّت خود مىكنم موجودم مىكند گفتم كه ايّاك يعنى كه اثبات او كنم و نظر به او كنم و بس چون نعبد گفتم خود را به عبوديّت ثابت كنم و در وقت ذكر اگر نظر به بندگى و اختيار خود كنم زارى و رقّت پديد مىآيد و در ضمن ذكر مىگويم كه بندگك توم و گناهكارك توم و باز چون نظر باللّه كنم و نظر به حكم اللّه مىكنم اختيارم مىرود و در حيرت مىافتم و رقت مىرود و عجب بين مىشوم . اكنون در وقت ذكر اللّه نظر به اختيار خود و نظر به بندگى خود مىكنم تا مانده نشوم و چون مانده شدم و از كار فروماندم نظر باللّه كنم و نظر باز باللّه كنم تا عجب‌بين شوم به يك نظر بنده‌ام و به يك نظر افكنده‌ام باز نظر را پاكيزه مىكنم در وقت ذكر زيرا كه ملك نظر از آن اللّه است و اللّه بر ما ناظر است باز اجزاى خود را گفتم چو اللّه ناظر ماست بياييد تا در تعظيم اللّه نيست شويم ديدم همان‌دم كه همه اجزاى من گرد بر گرد روح من ايستادند و اقتدا كردند بروح من چنانك اقتدا كنند به امام در كعبه و همه محو مىشوند در نماز به حضرت اللّه و روح من پيرى در ميانه نشسته و اجزاى من مسافران گرد جهان گشته با رياضت و به نزديك روح من همه بازآمده و سرها بر زانو نهاده و بوجد مشغول گشته و همه سخن‌گويان خموش بوده گويى كه آدمى و حيوانات و آب و باد و خاك و شمس و قمر برابرندى در عبادت اللّه و چنان بايد كه تعظيم اللّه مرا جزاى مرا خوش‌تر از همه غذاها بود و خوش‌تر از همه شرابها بود و مستى آن از مستى همه مسكرات قوىتر بود باز در روح خود و در موضع علم خود مىنگريستم كه اين چندين نوع علم من و غير من از روحها اللّه چگونه نقش مىكند بايد كه معيّن ببينم ، اللّه الهام\r\n\r\n","description":"","footnote":"","page_name":" 18 ","page_number":64},
  {"content":"\r\n\r\nداد كه در ادراك مميّز و دانش و حكمت نظر مىبايد كرد تا عجايب بينى باز به نياز اللّه را ياد كردم كه اى اللّه مىخواهم تا چگونگى ترا نگاه كنم ديدم كه صورت قفص پديد مىآيد تا هيچ نبينم گفتم پس صور همچون قفص است كه البته اين مرغ روح ازينجاى بيرون مىرود . باز ديدم كه هر صورت از اللّه هست مىشود و هم باللّه باز مىگردد و نيست مىشود  وَ إِلَيْهِ الْمَصِيرُ  « 1 » . گفتم كه آخر مقدم بر صور چيزى بود كه تا صور ازو مركب شود و رنگ گيرد و منظور شود . اكنون من آن سابقه را نظر مىكنم كه هيچ ماهيت ندارد همچنانك هيچ عدد بىيكى نبود هيچ صورت و منظور بىآن نبود باز ديدم كه روح من آفتابست تا ديوار صور و هواى ارادت نمىباشد روح من نمىنمايد و تا لوح صور نمىبود خط و نقش روح من پديد نمىآيد . اكنون اى اللّه شكوفه روح مرا فراغتى بخش از باد سرد انديشه آن آدميان و آن كسان كه به ايشان محبت دارم كه ايشان در خوشيهاى فسرده خود مستغرقند و از خوشيها و مزه‌هاى من بىخبرند يا اگر نه اى اللّه روح مرا بىخبر گردان تا هيچ‌گونه نظرش به ايشان نيفتد نه به خوشيشان و نه به ناخوشيشان اى اللّه گل برگ شكوفه روح مرا از تابش آن خوشيهاى ايشان نگاه دار تا بباد سرد تولّى و حرمان و مجانبه سياه و فسرده نگردد و اللّه اعلم .\r\n\r\nفصل 17\r\nشب برخاستم نظر به ادراكات خود مىكردم ديدم كه ادراكاتم چون مرغان دست‌آموز بذات اللّه مىرفت و پروبالشان مىسوخت و اثر آن بدماغ و استخوانهاى من مىزد و سر و دندانم درد مىگرفت و من بىسوداى اللّه نمىشكيفتم و به دو نمىرسيدم چون صبح به مسجد آمدم امام قرآن آغاز كرد و از حور و قصور خواندن گرفت يعنى كه اللّه مىگويد اگر مرا دوست مىداريد و دوستى خود را در اين‌ها ظاهر كرده‌ام . غزل دوستى مرا از تخته پيشانى حور عين و آب زلال دل ببريد و مرا در چشمه نوشين اين‌ها مشاهده كنيد و دلبرى مرا درينها مطالعه كنيد بجمال ذات من نرسيد بىاينها و درين جهان اين خوشيها را سزاى طبع و هوا آفريدم و دران جهان آن خوشيها را جزاى رضا آفريدم تا هر دو جهان چهره‌ها را بر ياد دوستى من مىبينند\r\n\r\n\r\n","description":"","footnote":"\r\n( 1 ) قرآن كريم ، سورهء 5 آيهء 18 .\r\n","page_name":" 19 ","page_number":65},
  {"content":"\r\n\r\nو اين همه كه درين جهانست رخهاى منست و آن همه كه در آن جهانست جمالهاى منست . پس ديدها بر صورتهاى اللّه داريد و بدل در حقيقتها گرديد چون قوه گيريد در آن مجالس از ديدن جمالهاى خوبان و كنيزكان من آنگاه جمال من بتوانيد ديدن .\r\nدل بروح اللّه داريد و چشم در صورها بجمال اللّه داريد .\r\nنظر در ادراك خود مىكردم ديدم كه ادراك در من نبود جاى ديگر بود و آن آمدن ادراك و رفتن ادراك در ضبط و اختيار من نيست باز ديدم كه آن ادراك منم پس مرا اللّه مىآرد و مىبرد و هر زمانى گويى من باللّه برجفسيده‌ام . هرگاه كه اللّه آمد مرا آورد و من صفت‌اللّه‌ام و هرگاه كه اللّه رفت مرا برد  وَ نَفَخْتُ فِيهِ مِنْ رُوحِي  « 1 » . اكنون من فارغ باشم از وجود و تغيير احوال خود چون من صفت‌اللّه‌ام در وقت اجل اللّه يك‌بارگى از من برود و در وقت خواب پارهء برود و در وقت خيرگى من و غفلت من كه چيزى معين نبود اندكى رود از من باز در وقت ادراك معيّن من همچنان باز اللّه چون ادراك نمايد به من مرا بسيار چيزها معلوم شود فصاعدا . مثال آفتاب كه ماه و ستارگان اتباع ويند چون غارب شود جهان ظلمت شود باز چون ستارگان و ماه بپاشند روشن‌تر بود باز چون اثر آفتاب پديد آيد و بلند شود همچنين روشن‌تر شود همچنان من نيز در وقت عدم نيك مظلم باشم باز وقت خواب روشن‌تر شوم باز بوقت خيرگى روشن‌تر شوم باز بوقت ادراك معيّن خود ديگر روشن‌تر شوم باقبال اللّه   هُدىً لِلْمُتَّقِينَ الَّذِينَ يُؤْمِنُونَ بِالْغَيْبِ   « 2 » گفتم اى اللّه من همگى ادراكم و ادراك را بر غيب به تو بربستم و به ياد تو ادراك را صرف كردم  وَ يُقِيمُونَ الصَّلاةَ  « 3 » . يعنى با قامت صلاة ادراك را بخضوع به تو صرف كردم  وَ مِمَّا رَزَقْناهُمْ يُنْفِقُونَ  « 4 » و ادراك را به راه تو خرج كردم چون بهترين من ادراك است اى اللّه همه را مصروف به تو كردم زيرا كه خون و ريم و گوشت حضرتت را نشايد . از اللّه الهام آمد كه خون و رگ و پى ترا به محل قبول نهاديم و عفو كرديم به بركت انصراف ادراك تو بما كه  « إِنَّ اللَّهَ اشْتَرى مِنَ الْمُؤْمِنِينَ »  « 5 » درين بودم كه زين قرآن\r\n\r\n\r\n","description":"","footnote":"\r\n( 1 ) قرآن كريم ، سورهء 15 آيهء 29 .\r\n( 2 ) قرآن كريم ، سورهء 2 آيهء 3 .\r\n( 3 ) همان سوره و آيه .\r\n( 4 ) همان سوره و آيه .\r\n( 5 ) سورهء 9 آيهء 111 .\r\n","page_name":" 20 ","page_number":66},
  {"content":"\r\n\r\nخواند ناظر معانى قرآن شدم و ناظر صنايع اللّه شدم انديشه‌ام آمد كه در جهان مىنگرم رحمت و لطف و قهر و احسان و انعام اللّه را نظاره مىكنم بمجرّد اين تا چه شود و اللّه را ازين چه حكمت خيزد و ازين نظر مرا چه سود دارد . اللّه الهام داد كه چون نظرى كنى در جهان صفات ما كمال ما را بدانى و از نعمتهاى من آرزو برى و هوست كند كه از من بطلبى و خاضع من باشى و دوستدار من باشى و چون در مكاره نگرى از عقوبت من ترسان شوى و به هيبت در كار من نگاه‌دارى و اين كارها مقرون برضاى من باشد و آن كسى كه در تجمل آسمانها و زمينهاى من نظر نكند او مردود من باشد اين را قهر كنم و آن را بنوازم يكى را برمىآرم و يكى را فرومىآرم خافض باشم و رافع باشم و قهّار باشم و مذمّت آلهه‌پرستان و ستاره‌پرستان را مىگويم تا همه را نظر بوجه كريم من باشد و اگر گوئى كه اين چه حكمت باشد كه كريم كار از بهر اين كند و حكيم اين ورزد گويم خود حكمت جزين كدام را مىدانى و كار از بهر چه كنند جز دوست را نواختن و دشمن را گداختن و تجمل خود را عرضه دادن و طالبان را دوست داشتن و ناملتفتان را مخذول گذاشتن باز مىديدم كه اين نظر من اشارت اللّه است و محض فعل اللّه است باز ديدم كه نظرم چون بدماغ و سرم افتاد بوقت درد كردن گويى كه اللّه دريشان مىنگرد و همه اجزاى من برمىخيزند و بتعظيم به خدمت اللّه مىايستند و به زارى و ناله مىباشند و همچنين اگر نظرم بوقت شادمانى به اجزاى من مىافتد مىبينم كه همه اجزاى من عاشق‌وار برخيزند و خدمت اللّه مىكنند و اغانى تسبيح بر زبان مىگيرند و همچنين نظرم بهر جز وى از اجزاى تن من و اجزاى جهان كه مىافتد مىبينم كه زود به خدمت اللّه بتعظيم قيام مىنمايند باز گفتم كه به خود باز روم و هم از خود نگاه كنم يعنى از روح خود نگاه كنم تا ازو چه ادراك و چه صفت مىخيزد و بچه پيوندد و چه آسيب مىزند بروح من ديدم كه حواس خمسه من از روح من چون پنج جوى مىرفت شير و انگبين و آب و مى و من ديدم كه اين همه از روح من بيرون مىآمد باز نظر كردم كه اين روح من از كجا روان شده است با چندين شاخها ديدم كه اين همه از اللّه روان شده است و نظرهاى خود را و روح خود را و خود را مىبينم كه همه از اللّه روان شده است و جمله روحهاى خلقان را مىبينم با اين شاخها همه از\r\n\r\n","description":"","footnote":"","page_name":" 21 ","page_number":67},
  {"content":"\r\n\r\nاللّه روان شده است و جمله جمادات و ناميات و اختيارات و ارادات و قدرتها همه ازو روان شده است باز اين همه را مىبينم بنور اللّه و صفات اللّه و سبحانى اللّه و چگونگى اللّه روان شده است  وَسِعَ كُرْسِيُّهُ  « 1 » و مىبينم همه جاى كرسى حكم اللّه نهاده است و در همه چيزها حكم مىكند و مىبينم كه پيوسته اين صور را در آب حيوة مىفرستد و اللّه اعلم .\r\n\r\nفصل 18\r\nبه مسجد رفتم ذكر مىگفتم رشيد قبايى را ديدم صورت او از پيش دلم نمىرفت گفتم دوست و دشمن هر دو ملازم دل‌اند ، تا با غير اللّه بيگانه نشوم خلاص نيابم و دل سليم نشود گفتم تكلفى كنم و دل باللّه مشغول گردانم تا دل به چيزى ديگر نپردازد ديدم كه صورت دل پيش نظرم مىآيد تا من ازو باللّه مىرفتم هم از عرضش هم از اجزاش يعنى از رنگ سرخيش باللّه مىرفتم تا ببينم كه اين رنگ سرخيش و اجزاى لعليش از كجا مدد مىيابد ديدم كه هر جزو رنگيش پنج حس دارد و چنگال اندر زده است باللّه و مدد مىگيرد از اللّه و همه اجزاى دل همچنين مدد از اللّه مىگيرد و همه اجزاى عالم را مىديدم از عرض و غرض و هر چيزى كه هست از موكلان و خزينه‌داران اللّه همه اين مددها را از عقول و حواس پاك مىگيرند ، درين عالم همه خيال عقل چون هلال روشن مىبينم كه موج مىزنند با دستها و پاىها و مدد مىگيرند از عالم روح باز در هر خيالى كه نظر مىكنم درى ديگر گشاده مىشود لا الى نهاية پس معلوم مىشود كه اگر در اللّه گشاده شود چه عجايبها كه ببينم اكنون اول از عالم اجزا بعالم اعراض آمديم و از عالم اعراض بعالم عقول و حواس آمديم و باز اين عالم از عالم ارواح مدد مىگيرد و عالم ارواح از صفات اللّه مدد مىگيرد و هر عالمى گداى عالم ديگرست دستها باز كرده سائل‌وار تا از آن عالم ديگر به كف وى چيزى دهند تا هرچه به حضرت اللّه نزديكتر مىشود آن عالم پاكيزه‌تر مىشود تا عالم عقل شد و آنگاه عالم روح شد و آنگاه عالم صفات اللّه شد باز از وراى صفات اللّه عالم صد هزار روح است موج مىزند و خيرگى مىدارد از خوشى و راحت كه در ادراك نيايد لاجرم حضرت اللّه بىچون و بىچگونه آمد اكنون هر جزوى از اجزاى دل را نظر مىكنم كه چگونه ساده و سوده و گردگرد چون خيال روشن\r\n\r\n\r\n","description":"","footnote":"\r\n( 1 ) قرآن كريم سورهء 2 آيهء 255 .\r\n","page_name":" 22 ","page_number":68},
  {"content":"\r\n\r\nمعلق زنان از اللّه مدد مىگيرد و بقا مىستاند و من آن را مىبينم باز چون نظر مىكنم كه اللّه نظر مرا چگونه هست مىكند هرآينه مىبينم كه نظر من ناظر اللّه مىباشد عجب است كه نظر من طرفى كه سوى غير اللّه است چو مىبيند درد غيرتش مىگيرد باز چون سوى اللّه مىنگرد آن درد غيرت نمىماند و از آن حبس بيرون مىآيد عجبم مىآيد از معتزلى كه منكرست مر رؤيت اللّه را گويد تصور اللّه نمىتوانم كردن پس وجود نبود مر رؤيت اللّه را گوئيم اگر چه تصور نمىتوانيم كردن دليل آن نبود كه موجود نشود زيرا كه اين نظر ما موجود و مخلوق بفعل اللّه است اما نه متصل است باللّه و نه منفصل است از اللّه و جزين دو وجه در تصور ما نمىآيد با اين همه موجود است اين نظر ما بفعل اللّه همچنين حقيقت اللّه و صفات اللّه موجودست هرچند در تصور ما نمىآيد و همچنين است روح ما نيز ، باز وقتى كه عاجز شدمى از ادراك اللّه همين عدم و سادگى و محو مىديدم گفتم پس اللّه همين عدم و محو و سادگى است از انك اين همه از وى موجود مىشود از قدرت و علم و جمال و عشق پس اين عدم ساده حاوى و محيط است مر محدثات را و قديمست و محدثات در وى چو خاربنى است در دريا و مىگويم اى اللّه معذوردار كه ننمودى خود را به من من سوآت همين عدم ساده ديدم اكنون مصور روح از مصورات واقع است و هرچه جز مصورات واقع است آن را روح تصور نتواند كردن چنانك اللّه و اوصافه و امور غيب پس آنچه نامصور است محال نباشد و اللّه اعلم .\r\n\r\nفصل 19\r\nاللّه مىگفتم برين معنى كه همه اختيار و ارادت و قدرت و فعل اللّه راست و همه خوشيها در اختيار و قدرت و فعل است ، مجبور خود نام با خود دارد يعنى بىمراد و بيچاره و عاجز و بىمزه هركه جبرى شد او را زندگى نماند چو من ذكر اللّه مىكنم در اللّه نظر مىكنم كه اى اللّه مرا اختيارى ده و فعلى بخش و ارادتى بخش اگر فعل و اختيار بخشيد اللّه مرا خود دران شكر نعمت مىگزارم و مىباشم و اگر اختيارم ندهد در اللّه نظر مىكنم كه اى اللّه مختار و مريد و فعّال مطلق توى اكنون بوقت ذكر و تفكر هر خيالى را نمانم كه بيرون آيد كه خيال همچون سخن است و باز خوشيها در فعل و اختيار است دليل بر آنك لفظ جبر در بىمرادى مستعمل بود باز گفتم كه به هر كس سخن نمىبايد گفتن كه فروماند پس گفتم در دهان نگرم كه چندين\r\n\r\n","description":"","footnote":"","page_name":" 23 ","page_number":69},
  {"content":"\r\n\r\nپرده است انديشه سخن را تا از گزافه بيرون نيارم ازين پرده‌ها آرى زبان راه باريك است مر عمل دل را چون اين راه را گره زدم بيرون نيايد بازرود سخن مغز دلست كه از راه زبان بيرون مىآيد و هرگاه كه سخن راست بود دل راست بوده باشد مگر سخن چون پل صراطست باريك و تيز ، تيزه او صدقست كه اگر بر كوه نهى بگدازد و باريك كه هركسى بدان راه نيابد بچه قدر كه در اين راه سخن بر وى بر همان اندازه بر صراط بگذرى از عزيزى چيزى باشد راهش را باريك كردن يعنى به خزينه رسيدن دشوار بود كه خزينه را پاسبانان و نگاهبانان باشد و هم موضع استوارست اما چو ويرانه باشد آسان توان رفتن عجب چگونه خزينه است بهشت و عالم غيب كه همه پر از كيمياست كه يك ذره از آن كيميا بر درست آفتاب و ماه و ستارگان ماليدند مس وجودشان چون درستهاى مغربى بر نطع آبگون آسمان تابان شد وقتى كه اللّه آن كيميا را ازيشان بازگيرد همه چون تا به سياه بيرون آيند .\r\nمن در شب چون از خواب بيدار شوم در جمله اجزا و حالت خوش و ناخوش و فكر و ادراك و دل و غير وى بيرون و اندرون خود و سرّ مجموع اين‌ها نظر مىكنم مىبينم كه اين همه موجود باللّه‌اند و از اللّه هست شده است و در وقت خواب اللّه مرا استراحت مىدهد و در وقت بيدارى آگاهى مىدهد و از بهر آن مىدهد تا او را شناسم و دوست او را دارم و آرزو ازو خواهم اكنون هر جزوى از اجزاى من مىگويد كه اعوذ باللّه يعنى همه راحت از اللّه مىخواهم و همه گشاد از روى ديد اللّه مىخواهم و همه اميد من و خوشيهاى منن باللّه است چون مرا از اللّه ياد آيد مىدانم كه اللّه مرا به خود مىكشد و به دوستى و اكرام مرا به خود مىخواند در آن دم روح خود را مىبينم كه سجده‌كنان و خاضع‌وار به حضرت اللّه مىآيد و همه كسوتهاى غفلت و صور را بر خود مىدراند و ضرب مىكند عاشق‌وار و همه كارها و جدّها و جهدها و تعظيم و طاعت و رحم و شفقت خلقان مىورزد باز نظر مىكنم كه اين همه مشيّتها و فعلهاى من همه به مشيّت و فعل اللّه است نه چنانك همچو جبرى مرده و گستاخ باشم باز با خود مىانديشيدم بدانك روح من معظّم اللّه است و متفكر كار اللّه است و مىورزد تا دوستى اللّه زياده شود به هيچ‌وجهى نمىنمود كه اين احوال مرضىّ اللّه باشد يا نى اللّه الهام داد كه هرگز دوستى از يك جانب نباشد\r\n\r\n","description":"","footnote":"","page_name":" 24 ","page_number":70},
  {"content":"\r\n\r\nدوم تقدير گير كه روح كسى ديگر دربند دوستى تو باشد و دربند آن باشد كه تا دوستى تو او را حاصل شود آنگاه دوستى قايم شود پس دانستم اين كوشش من در محبت اللّه همه مرضىّ اللّه باشد و اللّه اعلم .\r\n\r\nفصل 20\r\nنظر مىكردم به صاحب جمالان و خوبان كه اللّه ايشان را بدين نغزى كه آفريده است باز نظر كردم كه اللّه اين خوبان را كه همچون پردهء صنع و پردهء جان گردانيده است تا بدين زيبايى است گفتم چو صنعش بدين دلربايى است تا عين اللّه چگونه بود باز مىديدم كه تركيب صورت چون تركيب كلماتست كه به كن گفتن همه چيز موجود مىشود پس همه عالم سخن باشد كه به يك كن هست شده است چون سخن او بدين خوشى است تا ذات او چگونه باشد پس همه روز گوش مىنهم و اين سخنهاش مىشنوم و نظر مىكنم اين سخنهاش را كه موجود شده است مىبينم زيرا كه من همين عقل تميز « 1 » و مدرك و مزها و خوشيهاام و اين منى من مركّب از اجزاى جسم نيست بلك مركّب ازين معانى است و اين منى من از كيست از اللّه است و اللّه كيست آنك اين معانى صنع اوست چنانك اللّه را چگونگى نيست صنعش را هم چگونگى نيست گويى كه منى و توى ما قايم به توى اللّه است زيرا كه صنع اللّه است پس من هماره باللّه مشغول مىباشم و هيچ‌چيز ديگر باللّه ياد نكنم كه ذكر الوحشة وحشة اگر كمال بينم الحمد للّه گويم و اگر نقصان بينم انّا للّه گويم اگر كسى گويد كه مرا از اللّه مزه نيست گويم كه بوقت فراق پديد آيد كه مزه بوده است يا نبوده است باز مىديدم كه سمع و بصر و فعل اللّه بىچون است از آنك شكل و صورت از حدّ سمع و بصر و فعل نيست از انك صورت و شكل به يكديگر متناقض و متنافىاند و سمع و بصر و فعل باقى است و عرضيّت و شكل و صورت ، عدم و نقصان اين هر سه است و جمالى و نغزى و عشق نيز معانىاند كه عرض عدم او باشد و شكل و چگونگى منغصّ عشق و جمال باشد هركجا كه عشق و محبّت بكمال باشد از چگونگى بيان نتوان كردن\r\n\r\n\r\n","description":"","footnote":"\r\n( 1 ) - و تمييز ظ .\r\n","page_name":" 25 ","page_number":71},
  {"content":"\r\n\r\nو هرگاه كه چگونگى آمدن گرفت عشق و محبّت رفتن گرفت و جمال كم شدن گرفت پس چون فعل و صفات و جمال اللّه كمال آمد اللّه را چگونگى نباشد پس اللّه صورتها و جمالها را و چگونگيها را ربض و دايره هستى خود گردانيده يعنى جمالها با چگونگى چون شوره خاك ربض آمد فروريزان ، اين‌ها بجمال و فعل و صفات اللّه چه ماند كه  لَيْسَ كَمِثْلِهِ شَيْءٌ وَ هُوَ السَّمِيعُ الْبَصِيرُ  « 1 » پس اللّه محتجب آمد به شكل و صور و چگونگى اكنون اگر عارفى آهى كند او را مگو چرا آهى كردى كه او هيچ بيان آن آه نتواند كردن از انك آن آه از جمال بىچون بود پس چگونگى چون بود آه را و اگر اشك از چشم مىبارد از بىچون مىبارد تو از چونىاش مطلب من نيز بوقت تذكير چون نظر باللّه و فعل اللّه و جمال اللّه مىكنم آهى مىكنم و مريدان را مىگويم كه شما نيز آهى كنيد و مپرسيد از چگونگى اين آه وقتى كه خاموش كنم از ذكر اللّه و از آه كردن و انديشه زمين و شكل آسمان و غير وى پيش خاطرم مىآيد گويى كه اللّه روح مرا و معرفت مرا مرگ داد و با زمين هموار كرد و باز چون روح مرا بروح و ريحان و معرفت گشاد داد گويى كه مرا از زمين قيامت حشر كرد و حياتم داد بعد از مرگ اكنون هر ساعتى مرا انديشه است خوب و بسبب هر انديشهء خوش مرا حشريست باز چون اللّه مىگويم خدايى و صفات كمال اللّه و آثار صنايع و عجايب او مفهوم و مشاهد من مىشود و چون اللّه مىگويم مىبينم كه اللّه گفتن من از وراى آواز و حرفهاى منست و واسطه بين اللّه همان پردهء آواز است بدان تنكى . اكنون واسطه ميان اللّه و ميان وجود عالم و اجزاى جهان و ميان من و فكر من همان پرده تنك بيش نيست كه آوازست . و اللّه را مىبينم كه از پس آن پرده تصرّف مىكند در همه اجزاى جهان باز گفتم كه در خود نظر كنم تا از روى اجزا و احوال و افكار خويش اللّه را ببينم دلم به صورت مريدان مىرفت گفتم همه خوشيهاى ايشان بدان نمىارزد كه مرا از نظر كردن باللّه بازميدارند همچون خاشاك مىشوند درين چشمه گرم نظر من . اللّه فرمود كه چون تو بسبب مدد دوستى ايشان به حضرت ما رغبتى مىكنى تا\r\n\r\n\r\n","description":"","footnote":"\r\n( 1 ) قرآن كريم ، سورهء 42 آيهء 11 .\r\n","page_name":" 26 ","page_number":72},
  {"content":"\r\n\r\nمايه ايشان برى ما نيز ترا به نزد ايشان بازمىفرستيم تا به ايشان مايه برسانى  نُوَلِّهِ ما تَوَلَّى  « 1 » باز در افكار و احوال خود فرورفتم چنانك كسى در زر نگاه كند تا گوهر ببيند همچنان در سر جملهء خود نگاه كردن گرفتم تا ببينم كه اين سر جملهء من كجا باللّه مىرسد هرچند بيشتر مىرفتم چون شاخ شاخ در يكديگر روشنايى مىديدم تا فروتر مىرفتم چه عجايبها مىديدم كه بوده است و هرآينه اين روشناييها و اين احوال كه ديده مىشد از آثار صنع اللّه همچنان محسوس و معيّن مشاهده مىكردم و مىديدم چنانك روز را مىبينم اگر اين مشاهده را انكار روا دارم انكار روز را روا داشته باشم .\r\nاللّه اكبر گفتم يعنى از آنچه من اللّه را مىشناسم و مىدانم از آن بزرگتر است و بزرگوارترست و ملك او از آنچه مصوّر منست بيشترست و برترست گويى اللّه اللّه گفتن من همچون دانه است مر جمله موجودات بىنهايت را كه صد هزار شاخهاى گلهاى مختلف برآيد كه برگهاش عقل و تميز است و قدرت است .\r\nاكنون اللّه حىّ است و همه نغزيها از حيوة است هر جزوى از اجزاى جهان كه كسى را ناخوش نمايد از روى ميّتى است و جمادى است و نامى است امّا از روى حيوة همه نغز باشد و نود و نه نام اللّه عين اللّه است همه مهربانيست و همه كرم است و همه حيوة است امّا محجوبان را همه قهر است و اللّه اعلم .\r\n\r\nفصل 21\r\n رَبِّ قَدْ آتَيْتَنِي مِنَ الْمُلْكِ  « 2 » گفتم اى اللّه ملك اين دنيا چيز محقّرست از ملكهايى كه تراست در پردهء غيب .  وَ عَلَّمْتَنِي مِنْ تَأْوِيلِ الْأَحادِيثِ  « 3 » و مرا آموختى پايان سخنها را كه در خواب مىشنوم از اسرار غيب تا هم در بيدارى زنده باشم و هم در خواب زنده باشم .  فاطِرَ السَّماواتِ وَ الْأَرْضِ  « 4 » چنانك زمين را از آسمان بشكافتى همچنانك پردهء غيب را بشكافتى تا من بر آستانه آن نشسته‌ام\r\n\r\n\r\n","description":"","footnote":"\r\n( 1 ) قرآن كريم ، سورهء 4 ، آيهء 115 .\r\n( 2 ) قرآن كريم ، سورهء 12 ، آيهء 101 .\r\n( 3 ) همان سوره و آيه .\r\n( 4 ) همان سوره و آيه .\r\n","page_name":" 27 ","page_number":73},
  {"content":"\r\n\r\nهم اين جهان را مىبينم هم آن جهان را مىبينم .  أَنْتَ وَلِيِّي فِي الدُّنْيا وَ الْآخِرَةِ  « 1 » دنيا و آخرت تراست و من نيك عاشق آخرت گشته‌ام از آنم بهره‌مند گردان و جانم بردار كه صبرم نماند باز تأمّل كردم كه دل بر چه نهم و چه چيز را بر زبان دارم و دم بكدام نيت زنم گفتم كه نظر كنم بر همه خوشيهاى اين جهانى و آن جهانى و خواب و راحت و مزها و هست شدن بعد از نيستيها ديدم اللّه همين صفات است كه ياد كرده شد و آنكه دم مىزنم بر نيّت ذكر اللّه هم اللّه است باز روح آدمى را نظر مىكنم گويى كه انديشه‌هاى پراكنده و نظرهاى پراكنده است كه چون ديگ مىجوشد و بس .\r\nو اين صفات روح آدمى مغلوب بدانست كه آنچه ياد كرده شد از خوشيها و تغيير چيزها و نيست شدن و هست شدن و خواب و راحت كه اللّه همين صفات است و اين معانى موجود است بذكر اللّه و باز اين معانى روشن به گفتار و لا إله غيرك مىشود يعنى اى اللّه خوشيها [ ى 
  ] هر دو جهانى بجز از تو از كسى حاصل نشود و هست شدن بعد از نيستى بجز از تو از كسى ديگر نباشد . گفتم اى اللّه مرا هرچه بايد از تو طلبم كه خواست همه را و رزق همه را تو مىدهى و به‌هرحال همه را تو دايهء كه  وَ ما مِنْ دَابَّةٍ فِي الْأَرْضِ إِلَّا عَلَى اللَّهِ رِزْقُها  « 2 » و من نيز از اللّه به حالت وحشت رزق موانست مىخواهم و از اللّه مىخواهم تا مرا از ذات خود صورت موانست دهد و در حال تقاضاهاى شهوت از اللّه روزيى محلّ شهوت مىطلبم و از اللّه مىخواهم تا مرا هم از ذات خود صورتى دهد در قضاى شهوت و در وقت مجاعت روزى غذا مىطلبم هم از ذات اللّه تا مرا صورت غذا دهد هم از ذات خود و مىگويم كه اى اللّه چو مالكم توى من به كه بازگردم و هرچه طلبم از كه طلبم و در وقت بىكارى از اللّه روزى يارى مىطلبم تا بر در او روم و بر او درآويزم و گرد او گردان شوم و در وقت نماز روزى تعظيم از اللّه مىطلبم و تن خود را فربه مىدارم ازين نعمتها كه گفتم و نعمت من و روزى من كه از اللّه مىطلبم اينست .\r\nاكنون چون اللّه را به شادى و خوشى و فرح ياد مىكنم عجايبهاى او را مىبينم و چون\r\n\r\n\r\n","description":"","footnote":"\r\n( 1 ) همان سوره و آيه .\r\n( 2 ) قرآن كريم ، سورهء 11 آيهء 6 .\r\n","page_name":" 28 ","page_number":74},
  {"content":"\r\n\r\nملالتى پديد آيد باز اللّه را ياد مىكنم تا مىبينم كه محو كردن آن هم از اللّه است .\r\nيعنى در هر دو حالت اللّه را مشاهده مىكنم و اللّه اعلم .\r\n\r\nفصل 22\r\nسبحانك و غفرانك مىگفتم گفتم اى اللّه چون بود من و هستى من از تست و نظر و درك من از تست و عقل و روح من از تست و چشم و سمع ظاهر و باطن من از تست چگونه من مخاطب تو و مقابل تو و لب بر لب تو نباشم و جمله اجزاى من چگونه در تو نبود اللّه الهام داد كه اين همه معقولهاى تو و نظر تو بدين وجوه اللّه است معاينه نه مخاطبه ، تو همين نقش مشاهده را بىهيچ وجهى ثابت مىدار . گفتم اى اللّه مگر مخاطبه من با تو چون جمادات و اجسام لطيفه را ماند همچون باد و هوا و آب كه خوش مىوزانى و روان مىكنى و او را از تو هيچ خبر نى و او را خودى خود نيست همه توى . اكنون بنشينم سره‌سره نظر مىكنم تا نغزيهاى ترا اى اللّه مىبينم و عشق من از ديدن تو فزون مىباشد و مىبينم كه اللّه بر من پاره‌پاره خود را جلوه مىدهد گفتم كه اى اللّه از دور يعنى از عالم غيب ، تجلّيت و طلعتت چنين خوب و شيرين است تا از نزديك لطف تو چگونه باشد باز مىديدم كه اجزاى كالبد من و از آن همه عالم و همه انديشه‌ها گويى كه همه عقل و حيات دارند كه چنين فرمان بردارند و در تغيّر و تبدّل و فرمان‌بردارى اللّه در عمارت و ويرانى و اين ادراك من آواز و بيان حيوة و عقل ايشانست لاجرم در عشق اللّه همه اجزا از اجزاى من مست مىشوند و خوش مىشوند چنانك در وقت راندن شهوت همه اجزا خوش شوند باز هر حكمتى چون كف را ماند كه از من برآيد و بيفتد و وقتى كه از اللّه انديشم مىبينم كه اللّه اين حالت مرا چگونه هست مىكند و بديد مىآرد اكنون اى حالت من و اى روح من همچنان سجده‌كنان افتاده باشيد مر اللّه را باز در اللّه نظر مىكنم در آن وقتى كه اين ادراك مرا و حالت مرا هست مىكند مىبينم و چون اللّه مىخواهد تا ادراك مرا هست كند من همان‌جا مىباشم با اللّه و اللّه را بوسه مىدهم و در اللّه مىغلطم و سر به سجده مىنهم همان‌جا كه اى اللّه مرا از خود جدا مگردان و سر مرا در هوا مكن و مرا به غير خودت مشغول مكن گفتم اى اللّه همه ولهها و عشقها و هركه سزاى پرستش است و\r\n\r\n","description":"","footnote":"","page_name":" 29 ","page_number":75},
  {"content":"\r\n\r\nعشق است از توست باز ديدم كه پرستش و عبادت نهايت عشق است و غايت دوستى است هرچه كم از آنست آن را محبّت و عشق اندك گويند اى اللّه من همه را از خود محو مىكنم تا همه عشق ترا ثابت كنم زيرا كه آرزوى جمال تو نوعى ديگرست تا مزه همه چيز را از خود برنگيرم به مزه تو اى اللّه نرسم . اللّه الهام داد كه تا از خود و از همه چيز بىخبر نشوى از ما باخبر نشوى پس گفتم اى روح من از حيوة خود به حيات اللّه رو و بهر كدام نوع كه اللّه حيوة ترا اشارت كند بدان نوع مشغول مىشو و عمر را بران مىگذار و در دقايق آن نظر مىكن اكنون مىخواهم « 1 » كه روح خود را بدانجا رسانم و بدان صفت و حالت رسانم كه روحهاى ديگر را بربايد تا آن حالت ايشان و آن يادهاى انديشه‌هاى پريشان ازيشان فراموش شود و ناپديد شود درين روشنى حالت من چنانك ستارگان و روشنايى چراغ بروز ننمايد لاجرم چو آن روشنايى من ايشان را بنمايد همه را بربايد و اللّه اعلم .\r\n\r\nفصل 23\r\nبه روى مادر نظر مىكردم مىديدم كه اللّه مرا چگونه رحم داده است و او را با من و هرچه در جهان غم است آن از رحمت اللّه است زيرا كه غم از نقصان حال باشد تا مهر نباشد بكمال غم نباشد بنقصان حال ، اكنون مهربانى اللّه ازين محسوس‌تر چگونه باشد باز نظر از مادر باللّه افكندم ديدم كه جمله اجزاى من ناظر شد باللّه باز ديدم كه هر جزو من از چشمهء حيوان اللّه حيوة نونو مىنوشد و گل و رياحين و سمن سپيد و زرد صحّت مىرويد ازين اجزاى من و ازين چشمه حيوان و اين رياحين صحّت نغزتر از رياحين ذكرست و اين را محسوس مىبينم كه اللّه مىدهد به من باز مىديدم كه كمال ايمان مؤمن رؤيت اللّه است از پس كه مؤمن گروش كند پاره‌پاره ببيند اللّه را از بهر اين معنى گفت كه مؤمنان در آخرت نبينند همين‌جا ببينند امّا معتزلى چون كمال گروش نداشت هيچ نبيند گفتم اى اللّه سببى ساز كه آب ادراك مرا و روح مرا هواى وصف تو و يا هواى عالم غيب تو نشف كند و بدانجا رود اى اللّه پاكى و دورى از عيب تراست مرا آن هوش ده كه اين را بداند و اى اللّه آن هوشم ده\r\n\r\n\r\n","description":"","footnote":"\r\n( 1 ) - اصل : مىخواه .\r\n","page_name":" 30 ","page_number":76},
  {"content":"\r\n\r\nكه بىقرار تو باشد و چشمهاى مرا آن نظر ده كه آويختهء جمال تو باشد اى اللّه آن نظر و آن دريافت و آن ادراكم به ارزانىدار ديدم كه ادراك من داميست كه اللّه گرفته است و بدان‌سو كه صورتها و جمالهاى خوب است برمىكشد باز نظر كردم كه اللّه ادراك مرا هست مىكند و برمىكشد و صورتها را نيز گرفته است و برمىكشد و عقل و دل و حواس و آسمان و زمين و هرچه مصوّر مىشود همه را اللّه گرفته است و برمىكشد تا من مىبينم گفتم اى اللّه نظر مرا زياده گردان و مرا زياده از آن نظر ده كه سحره را دادى و مرا [ به 
  ] جمال تو زياده از آن نظر ده كه زليخا را دادى بجمال يوسف و آن نظر نه از جمال مىباشد كه برادران يوسف جمال يوسف را ديدند و مدهوش نگشتند چو آن نظر نداشتند يا رب چه دولت است آن نظرها تا به كى ارزانى دارى مگر به نزديكان و مقرّبان خود اكنون قربت و بعد باللّه چگونه باشد چنان باشد كه انديشه‌هاى تو چون به غير اللّه بود بعيد بودى و چون انديشه و عشق تو باللّه شد قريب گشتى هرچند كه همه اجزاى جهان از آفريدن اللّه دور نباشد و لكن در تفاوت اين دو حال نگر آن يكى را قربت گويند و آن يكى را بعد گويند اكنون سعى بكن تا قربتت زياده گردد نه بعد باز ديدم كه دورى و نزديكى به حضرت اللّه چنانست كه انديشه تو و عشق تو و غم تو در بازارها و كارها و معصيتها بود اين بعد است باللّه چون از آن جايها بازآمد به حضرت اللّه و عرش و بهشت پيوست اين قربتست باللّه امّا پردهء غيب در ميان است و اين پرده در تست نه در اللّه كه اگر پرده را برداشتى دنيا نماندى و لكن تو اين مزه را ندانى تا اللّه در آن جهان آن مزه را در تو نيافريند همچنانك درين جهان هرچند كه صفت مزها با تو بكنند ندانى تا آنگاه [ كه 
  ] در تو آن مزه را نيافرينند ندانى و هيچ ندانى كه اين مزها از كدام چشمها و از كدام جايى در تو مىآيد مگر از سلسبيل و تسنيم بهشت روان شده است و تو جوى گوشتينى كه اين‌ها از تو روانست و اللّه اعلم .\r\n\r\nفصل 24\r\nمىانديشيدم كه اين اجزاى ما چند هزار همسايه يافته است و اين حروف انديشه‌هاى ما چون سبزه و زعفران از كدام سينها رسته است و يا چون مورچه\r\n\r\n","description":"","footnote":"","page_name":" 31 ","page_number":77},
  {"content":"\r\n\r\nاز عارض و نكين « 1 » كدام خوبان برون روژيده است و در سينه ما بر زبر يكديگر افتاده است باز مىديدم كه اللّه به تنهايى درين پرده غيب كارها مىكند و همه كسانى را بر مراد مىدارد و هيچ كس را به خود راه نمىدهد نه از فرشته نه از نبى نه از ولى نه ظالم نه مظلوم هيچ‌كس بر چگونگى كار او واقف نمىشود و از آنجا بيرون هركس را فرمان مىفرستد و حكم و تقديرى مىكند و هيچ‌كس را كاربر مراد او نمىدارد - استحالت و چگونگى را سدّ اسكندر كرده است تا هيچ از آن نگذرد پايان تصوير و تخيّل هركسى را گره زده است تا هيچ‌كس از ان بيرون نيايد هر كه قدم از آن حد بيرون نهد چنان غارتش كنند كه نيست شود و چنان سرما زندش كه بفسرد و يا سموم چنان وزد كه بسوزد . باز ديدم كه جهان همچون سرايى و كوشكى است كه اللّه برآورده است و معانى مرا در وى چون اشخاص باخبر روان كرده چنانك غلامان پادشاه در كوشكها و رواقها مىنشينند و مىخيزند و جواهر من همچون ديوار سرايهاست كه در وى معانى مىرويد و اين جهان كسى را خوش بود كه او را در آن عدن اشتباهى باشد آخر از جهان من چگونه خوش نباشم كه همه فعل در من اللّه مىكند و خاك و هواى مرا و همه ذرّه‌هاى مرا به‌خودىخود مىسازد و هست مىكند و مىبينم كه اجزاى من خوش تكيه كرده است بتن آسايى بر فعل اللّه اما درين جهان مرا فعلى مىبايد كرد و نظر مىبايد كرد كه تدبير و رأى من و نظر من چون رگ‌رگى باشد كه جمع مىشود تا چون دلو آب فعل اللّه را بركشد و در وقت رنجورى خويشتن را به روى آب فعل اللّه بگسترانم و نظر و ادراك خود را چون چشمه‌چشمه مىبينم كه بر روى آب ز فعل اللّه مىرود و مىبينم كه از چشمه نظر ديگر پديد مىآيد و مىرود باللّه و چون مريدان را خواهم كه اين را آشكارا كنم رنجم رسد و چنان مىنمايد كه از درياى نقد اللّه سنگ‌ريزها برمىآرم . اكنون اجزاى من از اللّه چيزى مىنوشد و ادراكات من دست‌آموز اللّه است و مزه از اللّه مىگيرم و حيوة از اللّه مىنوشم و مست از اللّه مىشوم و بالا و زير نظر باللّه مىكنم و هركجا كه مرا از اللّه آگاهى بيش باشد و از هر چيزى كه آگاهى\r\n\r\n\r\n","description":"","footnote":"\r\n( 1 ) - رنگين ، ظ .\r\n","page_name":" 32 ","page_number":78},
  {"content":"\r\n\r\nاللّه بيش يابم آن چيز را و آن جاى را تعظيم بيش مىكنم تا صورت بندد تعظيم اللّه پيش من چنانك فريد را مىگفتم كه مرا تعظيم كن كه تعظيم من تعظيم اللّه است و ترا كسب آخرتى آنست چو از همه چيز آگاهى اللّه را از من بيش مىيابى و اللّه اعلم .\r\n\r\nفصل 25\r\nهر تدبيرى كه مىانديشم آن را چون شكل حجابى مىدانم و من پاره‌پاره آن حجاب را از خود دور مىكنم تا اللّه را نيكوتر مىبينم و چون اللّه را ياد مىكنم زود بمصنوع مىآيم و در آسمان و عالم نظر مىكنم يعنى كه اللّه را مشاهده كردن جز بمصنوع نباشد باز نظر كردم ديدم كه انديشه چون چشمه است كه اللّه برمىجوشاند اگر آب خوشى برمىجوشاند بر حريم تن مىبينم كه سبزه و نواها و گلها مىرويد و زمين تن را بهر طرفيش آب مىرود و اگر آب شوره برمىجوشاند زمين تن شوره مىشود و بىنفع مىشود و من هماره در اللّه نگاه مىكنم كه چگونه آب مىدهد زمين تن را .\r\nاكنون من مر دوستى اللّه را باشم تا همه حركات من پسنديده شود چون عشق اللّه مىآيد همه حركات من موزون مىشود گفتم اى اللّه من هر زمان بچه مشغول شوم اللّه الهام داد كه هر زمانى به حرف قرآن مشغول باش و همه عالم را معنى آن يك حرف دان از قرآن و تو بنگر كه بچه پيوسته‌شدهء در آن دم كه به حرف قرآن مشغول‌شدهء اگر چه اجزاى تو پراكنده صورت بندد اما تو با من باشى باز گفتم كه اى اللّه چگونه كنم كه زندگى و حضور و عشقم بيش حاصل شود اللّه الهام داد كه زندگى و عشق و وله همه معانى اين كلمات است تو پاره‌پاره معانى را مىكش و استخراج مىكن و تصوّر مىكن تا حيوة و عشقت بيايد التّحيّات مىخواندم يعنى آفرينها مر اللّه را گفتم آفرين اللّه را از بهر كارى مىكنم كه مرا خوش آيد و عجب آيد و هيچ عجب‌تر از عشق و محبّت و حيرت نمىبينم كه اللّه در من بديد مىآرد باز در اوصاف عشق و محبّت محبّان و احوال ايشان نظر مىكنم و تصوير مىكنم من بامزه مىشوم و حبيب مىشوم و متحيّر مىشوم و اللّه را آفرين مىكنم و در وجود اين آثار مشغول مىشوم باز بصفات كمال اللّه نظر مىكنم و از هيچ چيز مشغول نمىشوم و سررشته بباد نمىدهم اللّه اكبر\r\n\r\n","description":"","footnote":"","page_name":" 33 ","page_number":79},
  {"content":"\r\n\r\nگفتم در نماز و تأمّل كردم هيچ كبيرى نديدم جز اللّه پس اكبر و كبير هر دو يكى آمد . بزرگوار گفتم بزرگ آن باشد كه نسبت به دو خردى بباشد در ملوك متفاوت نگاه كردم و در نفاذ امر هريك را نظر كردم تا خردتر و كلان‌تر را ببينم و در جسامت آسمان و زمين هم نظر كردم اللّه را از همه بزرگتر ديدم باز در حال خود نظر كردم تا اجزاى فكر و تدبير خود را و ادراك خود را چون مرغان گنجشكان و پشگان هموار ايستاده ديدم در پيش اللّه گويى همه را اللّه زنجير بر گردن نهاده است يا بر رشته همه را بربسته است تا همه بتصرّف اللّه مانده‌اند تا ايشان را خود حيوة بخشد و مزه بخشد و يا هر ازين مرغى را بسوى راحتى پر بگشايد و اين مرغان ايستاده‌اند و مىنگرند تا اللّه چه فرمايد و در كدام تصرّف كشد باز نظر مىكنم مىبينم كه اللّه اجزاى مرا مىگشايد و صد هزار گل گوناگون مرا مىنمايد و اجزاى آن گلها را مىگشايد و صد هزار سبزه و آب روان و هوا مىنمايد و آن هوا را مىگشايد و صد هزار تازگيها مىنمايد .\r\nاكنون چنانك در اندرون و بيرون كالبد خود نگاه مىكنم از هر جزوى گلستان و آب روان مىبينم بعد از مردن اگر چه صور اجزاى من خاك مىنمايد چه عجب [ كه 
  ] از هر جزو من راهى بود بسوى گل و گلستان و هوا و آب روان كه اكنون مىبينم چنانك تخم روح هركسى را از عالم غيب آوردند و در زمين كالبد نشاندند چون بلند گشتند و شكوفه‌هاى خود و هواهاى خود ظاهر كردند باز از زمين قالب نقلشان كردند و ببستان جنان در جويبار جنس خود نشاندند و اللّه اعلم .\r\n\r\nفصل 26\r\n يا أَيُّهَا الَّذِينَ آمَنُوا إِنَّ مِنْ أَزْواجِكُمْ وَ أَوْلادِكُمْ عَدُوًّا لَكُمْ فَاحْذَرُوهُمْ وَ إِنْ تَعْفُوا وَ تَصْفَحُوا وَ تَغْفِرُوا فَإِنَّ اللَّهَ غَفُورٌ رَحِيمٌ  « 1 »\r\nمرد ملك‌طلب بايد تا عدو را نيك بشناسد و بداند كه دشمن ملك را كم بايد كردن اگرچه برادر است و فرزندست . دولت آنست كه از پس خود لت ندارد و ملك آنست كه دمادمش هلاكت نبود . شما همه خليفه‌زادگانهاييد از گلخن تا بىننگ\r\n\r\n\r\n","description":"","footnote":"\r\n( 1 ) قرآن كريم ، سورهء 64 آيهء 14 .\r\n","page_name":" 34 ","page_number":80},
  {"content":"\r\n\r\nداريد شما در عقب و ميمنه و ميسره آدم بوديت كه ملايكه در خدمت شما ايستاده بودند . چون شما را آن همّت و آن دولت بوده است جهد كنيد تا بدان مقام باز رويد كه فرشتگان به خدمت شما بازآيند و سلام ربّ العالمين را بشما برسانند در بهشت .\r\nشما همه موزونيها و خوبيها و جمالها و سماعها و كوشكها و لباسها و براقها و مرغزارها و مى و شير و پادشاهى و آرايش داشتيد و همه را مشاهده كرديد و در طبع شما نقش آن گرفت همچون شكل جكن‌دوزان چون درين جهان آمديد راه غلط كرديد و آن را فراموش كرديد هر كارى و هر پيشهء كه هست چون بيشتر استعمال كنى از آنجا موزونى ديگر پيدا مىشود . پس اين قطره‌قطره موزونى كه از اين سنگ طبيعت مىچكد چون ندانى كه از موضع ديگر مىآيد هر چيزى را ميزانى و اصليست آخر اين موزونى خود را ميزانى و اصلى نطلبى . اكنون چون مال و اولاد ترا از ملك آن جهان و از آن موزونى معزول مىگرداند عدوّ تو باشد و اللّه اعلم .\r\n\r\nفصل 27\r\n وَ إِذْ قُلْنا لِلْمَلائِكَةِ اسْجُدُوا لِآدَمَ  « 1 » يعنى آدم دل زمين آمد و صاف عالم آمد و ازين قبل آدم را صفى گفت اگر چه مقرّبان حواس خمس چون فرشتگان با جبرئيل عقل بر فلك سر و آسمان دماغ جا گرفته‌اند و لكن تبع‌اند مر دل را كه  وَ إِذْ قُلْنا لِلْمَلائِكَةِ اسْجُدُوا لِآدَمَ  . از گوشت دلى آفريدند و آن را مركز دل حقيقى كردند و بهر موضعى از اجزا چاكران روح بنشستند زيرا كه جاى شاه دگر باشد و جاى سپاه‌سالار و لشگر دگر باشد و اين دل با لشكر خود تا شرق و غرب مىرود و نعماى اللّه را مشاهده مىكند و مىبيند و همه چيز او را معلوم مىشود چنانك مىگويند كه دلت كجاست كه اينجا نيست و چون معلوم شد همه چيز او را فرمان آيد بجبرئيل عقل كه بر او آيد   نَزَلَ بِهِ الرُّوحُ الْأَمِينُ عَلى قَلْبِكَ   « 2 » اكنون آن دل كه بمشرق و به مغرب رود و همه چيز را ببيند آن غيب باشد و جبرئيل غيب باشد لاجرم ايشان هم در آن عالم آشنا باشند .\r\n\r\n\r\n","description":"","footnote":"\r\n( 1 ) قرآن كريم ، سورهء 2 ، آيهء 34 .\r\n( 2 ) سورهء 26 ، آيهء 193 و 194 .\r\n","page_name":" 35 ","page_number":81},
  {"content":"\r\n\r\nاكنون هوش من جبرئيل‌وار در لوح محفوظ ساده نظر مىكند تا چه نقش پديد آيد و سررشته كدام مصلحت ظاهر شود مىبيند و پيغام فرشتگان حواس مىرساند تا مسابقت نمايند بتنفيذ آن كار . نى نى سرايچهء دنيايى كالبد را مدبّران عقل و هوش آفريده است تا هر خللى كه پديد آيد آن را عمارت مىكنند و متقاضيان گرسنگى و تشنگى را بفرستند كه خلل پديد آمده است تا حواس در كار آيد و دست‌افزار را در كار آرد به آب و خاك نان و نان خورش آخر اين شهوتها و اين مزه‌هاى چشم و گوش و دماغ را و همه ذوقها را كه بر گوشهاى خوان كالبد آدمى نهاده‌اند اين آشها را مدبّران ملايكه از سراى بهشت دست بدست كرده‌اند و اين آشها را مىفرستند و دو فرشته بر هر خوان تن ايستاده‌اند و محافظت مىكنند مر اين ادب و ترتيب را برين مايده ، حوران از بهشت بر منظرها آمدند و نظاره مىكنند تا ببينند كه برين مايده كيست كه با ادبست و ثنا مىگويد و شكر مىكند و كيست [ كه 
  ] سفيهست و غارت‌كننده است و بر فال « 1 » ريزنده است و دست در كاسه كسى ديگر كننده است و اين چه عجب است اگر تو در خانه خود خاشاكى را غايب بينى و در خانه را گشاده يا بى گويى كه اين را كه برد و آن را كه آورد عجب خس و خاشاكى خانه ترا كسى مىبايد تا بيارد و ببرد . ملك آسمان و زمين و چندين خلقان و احوال ايشان كم از خاشاكى خانه تو آمد كه آن را كسى نبايد كه چيزها بيارد و ببرد تو چندين نام مىنهى مر اين تدبير خود را و تصرّف خود را و قدرت خود را پس چرا در معنى خانهء جهان را و تدبير عالم را قادرى و صانعى و حكيمى نگويى و حاضر ندانى او را اين حكيم و اين قادر مراتب نيكان و بدان را بديد مىكند و مىنمايد پس چنان كن كه دل تو و ضمير تو بپرد و احوال جهان مشاهده كند از بيرون سوى كالبد و باز در سينه رود و وى را باعث باشد تا بدان موضع رود اگر نه غوّاصان بودندى در درياى سما و ارض نشان چرخ و بروج و طباع كه دادى كه زويت لى الارض فرأيت مشارقها و مغاربها « 2 » و  كَذلِكَ نُرِي إِبْراهِيمَ مَلَكُوتَ السَّماواتِ وَ الْأَرْضِ  « 3 » و عيسى بطارم چهارم قرار گرفت\r\n\r\n\r\n","description":"","footnote":"\r\n( 1 ) - بر خاك . ظ .\r\n( 2 ) . حديث نبوى است .\r\n( 3 ) قرآن كريم ، سورهء 6 ، آيهء 75 .\r\n","page_name":" 36 ","page_number":82},
  {"content":"\r\n\r\nو ادريس تدريس را به فراديس برد و ليكن چو اغلب انبيا را عليهم السّلام عالمى كه بيرون چرخ است خوش‌تر آمد فرمان آمد [ كه 
  ] همه از آن بيان كنيد يعنى چو آن سراى بقا آمد از بهر فنا كرا نكند اكنون چيزى كنيد تا خلاص يابيد از زير چرخ گردان و گردش از روزگار شما محو گردد و قرار يابيد بدار القرار و دارالسّلام و اللّه اعلم .\r\n\r\nفصل 28\r\n وَ أَوْحَيْنا إِلى أُمِّ مُوسى أَنْ أَرْضِعِيهِ  « 1 » همچو موسى كسى بايد تا اهل مر شير طيّب را كه بوقت  أَ لَسْتُ بِرَبِّكُمْ  « 2 » بود هركه اهل بود از آن خطاب و شراب مستطاب بمذاق او رسانيدند تا با چيزى ديگر نياميخت همچون رود نيل در حق بنى اسرائيل آب بود و در حق قبطى خون بود يعنى اين خطاب الست بربكم چون آبى بود كه نقش حقايق خطوط مكتوب ايشان به پرده غيب نهان بود آب اين خطاب بديشان رسيد نقش نكرت و معرفت ايشان پديد آمد چون باران كه بر زمين زند هر نباتى درخور خود در جنبش آيد اگر چه زيان همه نباتها از يك شكل است از خرما بن [ و 
  ] گندم همچنانك خواب يكى مىنمود امّا بر تفاوت بود همچنان بلاها نيز بر تفاوت پديد آمد بمادر موسى وحى آمد كه موسى را در آب و آتش انداز و مترس  لا تَخافِي وَ لا تَحْزَنِي  « 3 » كه آب و آتش هر دو بنده من‌اند فرمان‌بردار اكنون اى مؤمن خاك هم فرمان‌بردارست همچنان چشم و گوش در وى انداز و مترس ما در مرگ به سلامت به تو بازرسانيم  إِنَّا رَادُّوهُ إِلَيْكِ  « 4 » بعد از پرورش بسيار اكنون آب چو فرمان‌بردارتر از آتش آمد لاجرم چون تيغ آمد بر سر آتش يعنى هرچند كه آب را براندازى به بالا باز آب به پستى فرومىآيد و هماره روى بر خاك دارد امّا آتش چاكر مرتبه‌جوى است عبادت آتش قيام است و عبادت آب سجودست و سجود افضل است بر قيام پس آب چو عابدترست حيات چيزها را در وى نهيم خاك نيز همچون بندهء\r\n\r\n\r\n","description":"","footnote":"\r\n( 1 ) سورهء 28 ، آيهء 7 .\r\n( 2 ) سورهء 7 ، آيهء 172 .\r\n( 3 ) همان سوره و آيه .\r\n( 4 ) همان سوره و آيه .\r\n","page_name":" 37 ","page_number":83},
  {"content":"\r\n\r\nمدهوش است سر به زانوى حيرت برده خبرش نيست از حركات و سكنات عالم بسان صوفى كامل كه چون وجدى بر وى غالب شود اشارتى كند به حركت در عضوى از اعضاء و آن عبارت از زلزله است باش تا در سماع اسرافيلى بيكبارگى در رقص آيد تاروپود خرقه وجودش برقرار نماند و  أَذِنَتْ لِرَبِّها وَ حُقَّتْ  « 1 » اگر نه خاك هوشيارستى اسرار خود را از دى ديوانه چرا نگاه داشتى و دامن خود را از وى چرا دركشيدى و اگر نه يارشناسستى در روى بهار چرا خنديدى و حاصل خود را چرا بر وى عرضه داردى جهان چون چاكريست كه پيچان و لرزانست در فرمان او ، با چون‌وچراش كارى نيست اكنون اى آدمى در و ديوار كالبد ترا بر سبيل عاريت نام زد روح تو كردند تا بيان و سخنان روح ترا درمىيابد و در فرمان‌بردارى تقصيرى روا نمىدارد پس دروديوار جهان كه ملك حقيقى است مر اللّه را چگونه فرمان او را درنيابد و از وى آگاه نباشد و چگونه قامت السّماوات و الارض بأمر اللّه نباشد . چو كوشكها در بهشت فرمان‌بردار بهشتيان باشند و آگاه از احوال ايشان باشند و اين چه عجب آيد كه از اللّه جهان را آگهى باشد آگهى كوه طور را از بهر آن آشكارا كردند تا اسرار دل همه را بشناسى همچنان فرمان‌بردارى زمين را دانستى از آن آسمان را هم بدان كه   إِذَا السَّماءُ انْشَقَّتْ   « 2 » يعنى سينه صدق آسمان را شكافتند و در رها از وى بيرون آوردند و آگاهيش دادند همچنان فلك سرت را آگاهى داد بر برج زحل شنوايى و بر برج مشترى بينائى و عطارد گويايى و بر برج مرّيخ لمس و پنج حواس چون پنج ستاره است . اين همه را آگاهى داد از حال روح تو چرا ايشان را آگاهى ندهد از خود و هر ستاره چرا مدركه نباشد چنانك بدين پنج حس تدبير كالبد مىكنند به پنج ستاره تدبير جهان مىكنند تا چنين استخوانهاى جبال و پشت و پهلوى زمين برقرار مىباشد و اللّه اعلم .\r\n\r\n\r\n","description":"","footnote":"\r\n( 1 ) قرآن كريم ، سورهء 84 ، آيهء 2 .\r\n( 2 ) سورهء 84 ، آيهء 1 .\r\n","page_name":" 38 ","page_number":84},
  {"content":"\r\n\r\n\r\nفصل 29\r\n مَنْ جاءَ بِالْحَسَنَةِ فَلَهُ عَشْرُ أَمْثالِها  « 3 » هر بند و گشادى كه به تو بازبسته بود تا تو عمل نكردى كجا گشاده شد . كدام قفل ديدى كه از خود باز شد آنها كه به اختيار تو نبود ما خود آن را مىگشاديم چنانك طبقهء زمين را گشاديم و نبات بيرون آورديم بىخواست تو .\r\nاكنون تو جهد مىكن كه تا يك در خير بر خود مىگشادى « 1 » تا ما ده در خير بر تو بگشاييم و نياز و اخلاصت مى بدهيم از پوست به گوشت رو و از گوشت به خون رو و از خون بشير رو و از شير به آب حيوة و عرصه غيب رو آخر چو به خاك فرومىروى به آبى مىرسى و اگر درين راه به روى هم بملكى و به دولتى برسى آخر تو از عالم غيب و از آن سوى پرده بدين سوى پرده آمدى و ندانستى كه چگونه آمدى باز ازين پرده بدان سوى پرده روى چه دانى كه چگونه روى . آنگاه كه نواله « 2 » كالبدت را مىپيچيدند از سمع و بصر و عقل و قدرت و تميز تو ندانستى كه چگونه پيچيدند چون بازگشايند چه دانى كه چگونه گشايند عقل و تميز و قدرت ترا به چاپكى صنع از آن عالم برمىكشيدند تو چه دانى كه چگونه كشيدند باز اگر در همان دريا غرق كنند تو چه دانى كه چگونه غرق كنند . شما چه دانيد حكمهاى اللّه را آخر اين دانها را كه مىكاريد هيچ مىدانيد كه از كجا آورده‌ايم . و يا دانيد كه چگونه سبز و بلند مىگردانيم و آن دانها را چگونه رنگ و سبزيش مىدهيم و آبدارش مىكنيم همين مىگوييم كه شما مىاندازيد تا ما برهان مىنماييم نيز تخم آن جهانى را از خيرات تو مىانداز تا ما برهان مىنماييم و آن دانه شفتالو را كه بدان سختى است آن را فرسوده كنيم . باز چون شكل كالبد تو پوسيده گردانيم آن پوست تنك را از وى بكشيم و آن دل سپيد را سبز گردانيم . اكنون همه كار از دل تو مىرويد پوست آن دانه مىبايد تا آن مغز را در عمل آريم هرچند كه پوست را بىكار و پوسيده مىگردانم نيز اگر كالبد تو نبودى از مغزت چيزى نرستى پس تو نيز كالبد ترا در راه مجاهده ما\r\n\r\n\r\n","description":"","footnote":"\r\n( 3 ) سورهء 6 ، آيهء 16 .\r\n( 1 ) - مىگشايى ، ظ .\r\n( 2 ) - اصل : نواكه .\r\n","page_name":" 39 ","page_number":85},
  {"content":"\r\n\r\nكاربند و كاهلى مكن كه  إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ  « 2 » آخر تو در تنهء اين جهان چندين گاهست كه روزگار بردى چه سود كردى و بچه رسيدى اگر بامداد روان گردى شب همان‌جا منزل كنى و اگر شب روان گردى بامداد همان‌جا منزل كنى .\r\nآخر دلت نگرفت ازين ريك درين چهل سال بارى در نقش ديگر قدم زن و عالم ديگر بين  أَ فَحَسِبْتُمْ أَنَّما خَلَقْناكُمْ عَبَثاً وَ أَنَّكُمْ إِلَيْنا لا تُرْجَعُونَ  « 3 » يعنى بهر مقدمه كه رسيدى مشغول شدى و بر آنجا قرار گرفتى ندانى كه به هرچه مشغول شدى و بهرجا كه قرار گرفتى آن منزليست از منزلها درين راه كه مىروى اگر در قضاى شهوت آمدى گفتى خود قرارگاه نيست « 1 » هرچند عمر باشد درين بايد گذرانيدن و اگر روى فرزند ببينى خيمه بازگشايى و طنابهاى تدبير استوار كردن گيرى تو هر روز همچنانك آفتاب از مطلع خود روانست تو از مطلع خود همچنان از مبدا روز با او روانى حقيقت با هر چيزى ساكن مىباشد و هر زمانى ميخ ترا و چرخ ترا مىگشايند و متاع ترا نقل مىكنند و تو ميخ ديگر استوار مىكنى ودّ به فرومىآويزى طرفه‌روان نشسته ديدم ترا آبى كه از گزافه مىرود كدام بستان از وى آراستگى مىيابد تو خود را مدبّر مىدانى و عاقبت‌بين مىدانى با آنك هيچ كاريت سرانجام ندارد پس جهانى بدين آراستگى مىبينى چرا مدبّرى ندانى اين را . پس كار اين همه جهان را گزافه دانى و آن خود را گزافه ندانى خود را مدبّر تنها دانى و بس ترا اگر تدبيرى و راحت و مزهء هست همه ازوست اما تو سبب نوايب دهر بىمزه گشتهء . اكنون نوميد مباش باز مزه‌ات بدهيم اگر تو همه اسباب راحت و مزه جمع كنى از زنان و كنيزكان و كودكان و مال و نعمت چون ترا مايه مزه ندهيم چه كنى چو اجزاى ترا قفل برافكنده باشيم و در او را از راحات بسته باشيم چه كنى گاهى اجزاى ترا به مزه‌ها بنديم و گاهى مىگشاييم . همچنانك آب مىآيد و در آب همه رنگها و همه چيزها هست و ليكن تا نگشاييم از وى چيزى بديد نيايد نيز هر جزو تو عيبهء راحتيست تا نگشاييم راحت\r\n\r\n\r\n","description":"","footnote":"\r\n( 2 ) قرآن كريم ، سورهء 9 ، آيهء 111 .\r\n( 3 ) سورهء 23 ، آيهء 115 .\r\n( 1 ) - اينست ، ظ .\r\n","page_name":" 40 ","page_number":86},
  {"content":"\r\n\r\nبديد نيايد ترا از مقام بىمزگى خاك تا بدينجا كه مزه‌هاست رسانيديم و تو منكر مىبودى قدرت ما را ، نيز برسانيم ترا به مزهء آخرت اگرچه عجبت نمايد از مادر چون بوجود آمدى چشمت بسته بود چون چشم بگشادى شير مادر مىديدى و بس و باز چون گشاده‌تر كرديم تا مادر و پدر را دانستى و ديدى و باز در كودكى بازيگاه را ديدى و به آن مشغول شدى نيز در پايان چشمت را و عقلت را بغيب بگشاييم تا راحتها بينى و عجايبها بينى و اللّه اعلم .\r\n\r\nفصل 30\r\nقال النّبىّ عليه السّلام . الايمان عريان و لباسه التّقوى .\r\nاى آدمى آرام تو با استوار داشت رسول است عليه السّلام بدانچ از خداوند عزّ و جلّ آورده است و قبول كردن تو آن را يعنى قرار دادن به خود و دل نهادن بر آنچ رسول عليه السّلام گفته است كه اين فرمانبردارى بكنم و از نهيها احتراز كنم و اگر به حكم غفلت تقصيرى رود چون شرع الحال كند تقصيرى نيارم كردن و به گستاخى امر او را ردّ نكنم همچون ابليس امّا اين حالت تو ضعيف است كه نگاه‌دارى تو چراغى را تا چراغ‌ورهء نمىباشد و زير دامنهاش نمىدارى سلامت از در خانه تا بدر مسجد نمىتوانى بردن و از دست باد خلاص نمىتوانى دادن اين بادهاى هواها و شهوتها و حرصها كه از در سوراخهاى چشم و گوش و دل برمىگذرد و بادهاى آرزوها و صورها و سخنان مخالف نيز مىگذرد . اگر نگاه ندارى چراغ ايمان تو زود كشته شود اگر اين حالت نزد تو عزيز است غم وى بخور تا از تو نرود و اين ايمان تو چون تن تو است اگر از پيش گرگ و شيرش نگريزانى و ماران و كژدمان را نكشى و آن غفلت از خداست و متابعت كردن به هوا و شهوتها و آرزوهاست و او را از چنين سرما و گرما در پناه جايى نيارى و در خانه و خرگاهى نيارى زنده نمانى و جان از بهر دوست بايد و آن اللّه است و اگر نه جان از بهر ديد دشمن و ناجنس نبايد .\r\nاكنون تو ايمان را از ناجنسان و گرگان يار بد نگاه مىدار  وَ لا تُطِعْ مَنْ أَغْفَلْنا قَلْبَهُ عَنْ ذِكْرِنا وَ اتَّبَعَ هَواهُ وَ كانَ أَمْرُهُ فُرُطاً  « 1 » پس نماز مىكن و\r\n\r\n\r\n","description":"","footnote":"\r\n( 1 ) قرآن كريم ، سورهء 18 ، آيهء 28 .\r\n","page_name":" 41 ","page_number":87},
  {"content":"\r\n\r\nزكات مىده و در دفع دشمن نفس روزه مىدار و اين سى روز روزه سى چوبيست كه مر ديو نفس را مىزنى و چند روز در حبس و بىمراديش مىدارى در سالى يك ماه تا نيك بىخرد نشود بيكبارگى سر از فرمان نكشد و ميلى كند به حصارچهء نماز و شهرستان روزه و ربض صبر و برجهاى حج و خندق عتاق و عهود وثاق ايمان و موضع صلح و جنك نكاح و طلاق و جرّاحان ديات و چاوشان تسابيح و جانداران كلمات طيّبه و استغفار و لشكر حسن خلق و سيرت خوب . اكنون اگر تو موضع مستحبّ را بمانى تا خصم بگيرد جنگ جاى سنّت را از دست تو بستاند و اگر سنّت را از دست تو بستاند فريضه را از دست تو بستاند و اگر فريضه را نيز از تو ببرد شاه ايمانت را مات كند و يا ايمان تو چون تنهء درختيست برهنه كسى نداند كه بيخ او گرفته است يا نى برگ اقرار ببايد و ميوه و شاخهاى آن ببايد تا از آن فايده باشد و در سايه و در اسّ او بنشينى و بآسايى .\r\n\r\nفصل 31\r\nسؤال كرد يكى كه اگر از گناهان كه كرده‌ام استغفار كنم عجب آن گناه از من برخيزد . گفتم كه تو در خود نظر كن كه اللّه آن گناه را از تو برداشت يا نه معنى اين آنست كه هرگاه از آن كه كردهء و استغفار كردى اگر ديدى كه آن خصلت اول كه گناه كردى از دل تو پاك شد و از تو برفت كه دگر گرد آن نگردى و آن گرانى و سياهى آن از دل تو برخاست بدان كه اللّه ترا آمرزيد از آن گناه و اگر همچنان دل تو به آن گناه است و گرانى و سياهى آن با تست بدانك ترا نيامرزيده است .\r\nنشان آمرزش آنست كه دل تو رقّتى يابد و آرامى يابد به طاعت و دلت نفور شود از معصيت و اگر اندكى پريشانى معصيت بر جاى باشد و يا سياه‌دلى اندكى مانده باشد اندك عتاب اللّه هنوز با تو باقى باشد و اين از بهر آنست تا بدانى كه اللّه ترا به استغفار آمرزيد هرگاه ببينى كه عقوبت گرفتگى را از روح تو برداشت و ترا كشوفى يا راحتى داد و اوصاف ناخوش را از روح تو برداشت ترا آمرزيده بود اگرچه مجرمان در عالم بسى هستند اما بر حضرت اللّه شفيعان رحيم دل هم بسى هستند از پيران ضعيف دل‌شكسته كه روى بتجريد و تفريد آورده‌اند و زهّاد و عبّاد انفاس مىشمرند و بر مصلّاها نشسته‌اند ايشان [ را 
  ] چون نظر به مجرمان مىافتد به مرحمت نگاه مىكنند و از تقدير اللّه عاجزشان\r\n\r\n","description":"","footnote":"","page_name":" 42 ","page_number":88},
  {"content":"\r\n\r\nمىبينند از حضرت اللّه عفوشان مىطلبند زيرا كه خواصّ حضرت اللّه همه رحيم‌دلان‌اند و نيكوگويان‌اند و عيب‌پوشان‌اند و بىغرضان‌اند و رشوت ناستانان‌اند و جفاكشانان‌اند و آن فرشتگان مقرّبان آسمان كه فراغتى دارند از شهوت و حرص بر عاجزى شهوتيان ببخشايند و بر اسيرى حرصشان مرحمت نمايند و استغفار كنند براى مجرمان را هر كرا بينى كه روى به طاعت آورده است زينهار تا خوار ندارى حالت او را گويى كه زمان انابت و رغبت كردن باللّه چون مقرّب اللّه و خاص اللّه شدن است زيرا كه عذر خطرات فاسده و مجرمه مىخواهد و آن خطرات فاسده چون عاصيان‌اند و خطرات ندم چون شفيع است مر ايشان را كه از پس مردن ايشان را رحمت مىفرستد تا در حشر مغفور برخيزند اكنون هرگاه كه تو از غير اللّه باخبر باشى از ريا و صور خلقان و ترس تن و غير وى تو بندهء اللّه نباشى و مخلص نباشى اگر هيچ چيزى ترا ياد نيايد ترا عقاب نيايد امّا اگر اللّه ترا ياد نيايد معذور نباشى چه عذر آرى در تصرّف اللّه نبودى و معلوم او نبودى كرمش پيوستهء تو نبود صنعتش از تو دور بود بيداريت نمىداد و خوابت نمىداد هيچ عذرى نيست ترا در ترك ذكر اللّه همچنانك جهان را ياد مىكردى اللّه را ياد مىكن تا آن نقشها كه غير اللّه است از تو برود و اللّه اعلم .\r\n\r\nفصل 32\r\nقال النّبىّ عليه السّلام . اسبغ الوضوء تزدد في عمرك .\r\nيعنى خود را تمام پاكيزه دار از آرزوها تا عمرت زياده گردد و آرزوها و بار بيرون از طاقت برداشتن هلاكت ورزيدن است پس با خود بس آى و ترك آرزوانهء خود بگوى و اين هوا پوستست و آرزوانه مغزست تو ازين پوست و ازين مغز بگذر تا به جنّت مأوى برسى آرزوانه همين‌قدرست كه مىبينى چو يكدم گذشت دگربار آن ناآرزوانه شود و برنجاندت و اين تن تو لقمهء آرزوانهء تست بعضى را باشد كه همان نظر پيشين نمايد باز دوم بار چو نظر كند ناموافق يابد بعضى بلب برساند و آنگاه ناموافق پديد آيد بعضى را در آن جهان بچفسد .  أَذْهَبْتُمْ طَيِّباتِكُمْ فِي حَياتِكُمُ الدُّنْيا  « 1 » . آرزوانه چو دانه است كه در ميان فخك باشد موشكى كه انبار يكى را خراب كند لقمه مهيّا\r\n\r\n\r\n","description":"","footnote":"\r\n( 1 ) قرآن كريم ، سورهء 46 ، آيهء 20 .\r\n","page_name":" 43 ","page_number":89},
  {"content":"\r\n\r\nمىكنند موافق طبع وى و داروى موش در ميانه مىكنند چنگال و دندان ترا در ويران كردن انبارهاى مراد ديگران كم از آن نمىبينم آخر ترا چگونه داروى موش ننهند .\r\nاكنون اللّه وعاى كالبد و قدح دماغ بما داده است و ما را اختيار داده يعنى خود برگزينيد و درين وعا كنيد . اكنون تو هر ساعتى دست برين وعا مىنه كه در وى چه چيزست و اگر چيزى نباشد فبطن الأرض خير لك من ظهرها .\r\n  فَمَنْ يَعْمَلْ مِثْقالَ ذَرَّةٍ خَيْراً يَرَهُ وَ مَنْ يَعْمَلْ مِثْقالَ ذَرَّةٍ شَرًّا يَرَهُ   « 1 » . گفتم اغلب شما ببازى و غم مشغوليت و هر دو نمىبايد زيرا كه بازى از بهر دو نوعست يكى آنك تا از غم بگريزى يعنى از كرى و شكستگى و كورى و مردن و تو از دست اين‌ها هيچ جاى نتوانى گريختن چو اصل غم در قفاى تست و يكى دگر بازى از بهر آنست كه سبك و بىمايه مىباشى تا باد هوا و هوس ترا همچون خسى كوى مىپراند تا بهر جاى مىنشينى ترا مايهء عقل و تميز از بهر آن نداده‌اند تا خود را با خس كوى برابر كنى و غم خوردن نيز چيزى نيست كه غم ناديدن برون شو كار باشد و آن كورى باشد اگر راهى نديدهء جدّ كن تا راهى بينى و اگر راه ديدى توقّف چه كنى انديشه غم مىخورى مىرو تا زود به منزل برسى و هيچ روى باز پس مكن اگر پيش روى بهتر ديدهء غم سرگشتگى باشد درين مجلس چه منزل كنى سر به يكى سوى بيرون آر تا سرگشته نشوى در جهان هيچ نام نيك و بد نشنودهء و اگر نيك و بد شنودهء هيچ زمانى خود را از ذرّهء نيكى خالى مدار و خود را به بدى مشغول مگردان كه آخر تميز دارى كسى كه درم چند مىدهد چيزى معيب نمىستاند تو چگونه كسى كه عمر مىدهى و بد مىستانى كسى جان دهد از بهر جانان دهد نه از بهر جان‌كنان دهد و اللّه اعلم .\r\n\r\nفصل 33\r\n  يَوْمَ نَحْشُرُ الْمُتَّقِينَ إِلَى الرَّحْمنِ وَفْداً . وَ نَسُوقُ الْمُجْرِمِينَ إِلى جَهَنَّمَ وِرْداً   « 2 » . گفتم متّقى آن باشد كه گردن نهاده باشد مر تصرّف اللّه را از\r\n\r\n\r\n","description":"","footnote":"\r\n( 1 ) قرآن كريم ، سورهء 99 ، آيهء 7 و 8 .\r\n( 2 ) سورهء 19 آيهء 85 و 86 .\r\n","page_name":" 44 ","page_number":90},
  {"content":"\r\n\r\nبلا و عنا و زيان مال و مرگ فرزندان و تو بايد كه بر حذر باشى از منازعت اللّه چو اين‌ها بيايد كه حقيقت بنده اينست اكنون بايد كه از اين‌ها ترا نه خشمى و نه اندوهى تاختن نيارد كه آن منازعت ايجاد اللّه باشد و منتظر مىباش كه اللّه از اندرونت كدام دريچه بگشايد كه ترا از آن هيبت و شكوه پديد آيد « يوم نحشر المتّقين » اهل دنيا در كوى تحصيل مرادات دوان شده‌اند و مزها مىگيرند و اهل دين را مىگويند كه اين‌ها بىفايده روزگار مىگذرانند و ثمره و فايده حاصل نيست مر سعى ايشان را نه جامه و نه زينت و نه آبرويى . آرى اين‌ها اهل دنيااند تخمهاى مراد مىكارند در زمين تن . و اين‌ها كه اهل دين‌اند تخمهاى مراد خود را نگاه مىدارند و انبار مىكنند و اين تخمهاى اهل دين ننمايد بر تن و نه در خانه و نه در عين جز در غيب ننمايند و اهل دنيا آن غيب را نمىدانند همه بركت و نغزى را ازين عين مىدانند كه مدد اين سرايچهء عين از سراى غيب است و اين سراى عين پوسيدن نعمتها راست و سراى غيب مدد فرستادن نعمتها راست .\r\nهرچه آنجا بشكفت اينجا فروريخت پس تو چرا چنين نوميدى از زنده كردن ترا باز از غيب و از نيست موات آفريد و بعضى موات را حيوة داد و بعضى را در ممات مقرّر داشت و بعضى را عقل و تميز و حيوة گردانيد و حركات داد تا سوداى آسمان پيمودن گرفت و بعضى بر آسمان رفتند و بعضى آسمانيان را ممات داد تا به خاك ملحق شدند بساط اموات و احيا را بگسترانيدند تا هر جزو ميّتى را در بساط حيوة مىآرند و بعضى را از احيا به اموات ملحق مىكنند بساط شطرنجى را كه بازيست آن در عمل نمىآيد بىتصرّف ، اين بساط جدّ كه آسمان و زمين است چگونه بىكسى در عمل آيد مگر اين جدّ را كم از بازيش مىدارى اين طبقه را آفريد و شطرنج انجم و شاه آفتاب و فرزين ماه در وى نهاد بعضى تيزرو چون رخ و بعضى باثبات چون پياده . آخر اين باخت اين هر دو بساط از بهر برد مات « 1 » را بود آن يكى بهشت مىبرد و آن يكى را به دوزخ مىماند بدل آمد كه بزرگان سيرت ديگراند و بزرگان صورت ديگراند عجب در راه آخرت چه بزرگانند كه هرگز احوال ايشان را بزرگان دنيا ندانند و ازيشان خبر ندارند و آن\r\n\r\n\r\n","description":"","footnote":"\r\n( 1 ) - ظ ، برد و مات .\r\n","page_name":" 45 ","page_number":91},
  {"content":"\r\n\r\nبزرگان نيز فارغند از بزرگان دنيا و از احوال ايشان يا رب تا ايشان چه شاهانند و چه سلطانانند كه نام ايشان در آن جهان خواهد برآمدن باز اين بزرگان و توانگران دنيا از بيم چنگ در حشيش حطام دنيا زده‌اند كه نبايد كه اگر دست ازين بداريم در چاه غم و اندوهان فروافتيم و آن مرغ باشد كه پروبال بگشايد و بر روى هوا مىپرد و نترسد اما توانگران دنيا بيم‌دل آمدند و در مصاف يار بيم‌دل نبايد كه ديگران را دل بشكند با توانگران منشينيد تا در راه دين بيم‌دل نشويد از بهر اين معنى است كه اغنيا اموات آمدند .\r\n\r\nفصل 34\r\nقال النّبىّ عليه السّلام . ما ذئبان ضاريان في قرية غنم باسرع فيها فسادا من حبّ الشّرف و المال في دين المرء المسلم . بدين دو گرگ رمهء خصال نيك تو و خيرات تو برمد . و سر در خسها كشد تو دهان را چون حطمه باز كردهء و اين معده و شكم و رگهاى تو بر مثال هفت دركهء دوزخ است كه چندين هزار پاكيزه‌رويان را مستحيل و متغيّر مىگردانى و اين متوكلان « 1 » متقاضى كه درين دركهاست از گرسنگى و تشنگى و غيرهما بىخبراند از درد چندين ميوه‌ها و چيزها كه مىخورى . پس چه عجب كه اگر موكّلان دوزخ بىخبر باشند از درد دردمندان كه در دوزخ‌اند و اين لقمها كه تو درين دركها افكنى اگر ترا در آن حق هست پس بدانك دوزخيان هم حق باشند مر دوزخ را پس چون اين همه را درخور همديگر كرده است بدانك به نزد او نيك و بد يكسان نباشد كه اگر يكسان باشد درخوركننده نگفته باشى تو هر كارى كه در جهان مىكنى از بهر مردارى و شهوتى مىكنى . هم از آن وجهى « 2 » بر تو رنجى مستولى شود كه ترا از ورزش آن پشيمان كند تا ترا معلوم شود كه آن راه راه رنج بوده است كه به صورت خوش به تو نموده است امّا در معنى آتش بوده است پس راه راست رضاى اللّه است كه هرگز از آن پشيمانى نيست خواه گو رنج باش و خواه گو آسايش . و اللّه اعلم .\r\n\r\n\r\n","description":"","footnote":"\r\n( 1 ) - ظ : موكّلان .\r\n( 2 ) - ظ : وجه .\r\n","page_name":" 46 ","page_number":92},
  {"content":"\r\n\r\n\r\nفصل 35\r\n لِكَيْلا يَعْلَمَ مِنْ بَعْدِ عِلْمٍ شَيْئاً  « 3 » . علم علم و ادراك را بدست تو مىدهند تا از خود سلطانى نكنى و بدانك اين اميرى به تو كسى ديگر داده است همان زمان كه اين علم علم و ادراك را بدست تو مىدهند مىنگر كه مىدهد و از به هرچه مىدهد از بهر آن مىدهد تا با ياغى جنگ كنى نه آنك به روى ياغى شوى اين علم ادراك آرزوها از در پنج حس تو درآوردند و راههاى ديگر از اندرون تو گشادند تا بعضى ادراك را از آن راه به نزد تو آرند از جوع و محبّت و شهوت اگرچه اين درها بسته شود اين ادراك را در تو پيدا مىكنند چون شمع و به هر گوشه پيش تو مىگردانند تا چون برين خزاين واقف شوى خدمت خداوند خزينه كنى تا ترا عطاها دهد و شمع دانش ترا بدان جهان بزابا « 1 » بديد كند خود شمع ادراك ترا درين خزاين از پيش تو مىبرند آخر اين ادراك و نظر روح تو چون چراغيست كه اللّه به هر جاى و در هر گوشه مىگرداند تا موجودات آن زاويه ترا مكشوف مىشود تو چرا چون دزدان درمىافتى و خود را پرباد مىكنى تا به روى از باد كسب و كار و تدبير تو به همه كويها فرودويدى از مقامرى و قلّاشى و خدمتگرى و بنا آوردن و تحصيل علم و تحصيل مراد پس تو نتوانى از خزينهء ما چيزى بيرون بردن تو همه حيلها بكن تا از ادراك فرومانى و خزينهء ما به سلامت بماند لكيلا يعلم من بعد علم شيئا تو هر گامى كه مىروى تدبيرى و كارى بر خود مىنهى تا گران‌بار مىشوى از سوداهاى دنيا كه دارى تو چنگ در حيات دنيا در زدهء و مىپيچى و درمىآويزى تا از تقدير افناى ما بستانى و يقين مىدانى كه بس نيايى و همچنان درمىآويزى ناصيهء ترا گرفته‌ايم بعالم غيب مىبريم كه بيا تا ببينى آنچه ترا وعده كرده‌ايم و تو منكر مىشدهء و همچنانك ماهى درشست مانده باشد در آب و در دريا و از عالم آب بعالم خاكش مىآرند و او سر مىپيچاند تا نبيند جز آن عالمى كه در وى است تو نيز بهر كو مىروى و قوتى مىكنى بهر شغلى تا سر از عالم غيب بكشتى « 2 » اى بيچاره از بس\r\n\r\n\r\n","description":"","footnote":"\r\n( 3 ) قرآن كريم ، سورهء 22 ، آيهء 5 .\r\n( 1 ) - در اصل بالاى حروف كلمه تماما فتحه گذاشته بدين صورت : بزابا و گويا عبارت مطابق نسخه د است : بزوايا بديد كند .\r\n( 2 ) - د : بكشى .\r\n","page_name":" 47 ","page_number":93},
  {"content":"\r\n\r\nكه همه روز كاروان سوداى فاسد برمىگذرد از سينهء تو جمله نبات خير و اوصاف پسنديدهء ترا پىكوب كردند و ستوران اين كاروان خوردند اكنون نوميد مباش به توبه گراى و زمين دل را شيار كن وزير و زبر كن و اوصاف بد و سختى را به زير آر و نرمى را بر زبر آر و هر خون زيادتى و سوداى فاسد چون خشتى است كه هر ساعتى چون سدّ اسكندر مىكنى كه ياجوج و مأجوج مىليسند آن را و باز آن سد همانست همچنانك مجاهده مىكنى تا سدّ عصيان را براندازى به توبه و باز توبه را در تسويف مىافكنى روز ديگر مىبينى كه سدّ عصيان چون كوه گشته باشد و آن رقّت رفته و آن ندم نمانده و دل‌سياه شده با اين همه تو نوميد مشو از حضرت بارى آن دى ديوانه چون ترك غارتى خشم‌آلود فرود آيد و حلّهاى سبز را از سر درختان بركشد و بتيغ ميوه‌ها را از سرهاى اشجار دراندازد و برگها و نواها را غارت كند درخت برهنه و بىبرگ لرزان و عاجز و متحيّر بماند دست به دريوزه دراز كرده باز در بهار چون آب فرستيم همه خلعتهاى او را بازدهيم اجزاى تو نيست‌تر از نواى اشجار نشود چگونه به تو باز ندهند عجب اگر شربت حيوة دنيا را از بهر چاشنى به تو فرستادند از همين‌قدر مست شدى و ترك خريدارى آن جهان بگرفتى مست آن باشد كه آسمان از زمين نشناسد تو نيز دركات زمين را از درجات عليّين بازنمىشناسى . اكنون چون اللّه عدل است اينكه تو از جهان پاره‌پاره خوردى و مىخورى همچنان ترا نيز پاره‌پاره كنند و از تو هم بخورند از كژدم و مار و مور و پرنده و بر آش جهان ترا نواله‌نواله كنند همچنانك نوالهء جهان را از تو باز ستديم ترا از جهان باز توانيم ستدن . تو هر كارى و صلاحى و هر نمازى كه كنى و هرچه ورزى از بهر روز مرگ و راحت سپس مرگ و راحت آن جهانى بايد كرد كه راحت اين جهانى بىاين همه حاصل مىشود چون دنيا بىاين حاصل مىشود و آن جهانى بىاين خيرات و ورزش حاصل نمىشود پس هرچه كنى از بهر آن جهان كن از احوال اين جهان هرچه به خاطرت مىآيد نظر از آن كوتاه مىكن تا ترا به از آن دهد از آن كه محال باشد كه اللّه منظور ترا و مصوّر ترا از تو بستاند و به از آنت بازندهد . تو وقتى كه در نظر خود صورتى مىگيرى چون نظر تو از آن صورت برون مىآيد اللّه صورت ديگر مىدهد نظر\r\n\r\n","description":"","footnote":"","page_name":" 48 ","page_number":94},
  {"content":"\r\n\r\nترا پس چه عجب باشد كه اگر روح تو ازين صورت برون آيد صورت ديگرش دهد كه به ازين صورت باشد و بىنهايت باشد و تو نظر خود را ببينى كه در ميان آن صورت بىنهايت چگونه مىپرد و چگونه مىرود و اللّه اعلم .\r\n\r\nفصل 36\r\n  هَلْ أَتى عَلَى الْإِنْسانِ   « 1 » . گفتم اى آدمى بچه اگر بر كسىات رحم نيست بر خودت هم رحم نيست و اگر در حق كسى ديگر بيداد مىكنى در حق خود بيداد مىكنى در هر شيوه كه فروشوى چنان فروشوى كه خود را هلاك كنى و بيرون از طاقت باربردارى تا در آن راه تازيانهء بىمرادى بر سر تو زنيم تا بازگردى و به آخر بازآيى چون در قضاى شهوت افتى همچنين و در اكتساب هنر همچنين و در اكتساب زر همچنين چون اسبى كه سر بكشد و بدست شيران خود را اسير كند لگام بر سر او نهند و به آخرش بازآرند . هل اتى على الانسان چندين هزار سال در عدم بىاين نامورى بودى چگونه صبر مىكردى . اكنون چون چندين صبر در عدم توانستى كردن اين چند روز كه درين جهان آمدى چگونه است كه چنين بىصبر و بىقرار شدى آخر تو نطفهء چكيده بودى در تنور رحم ترا بازبستيم تا همچو نان پخته شدى و بر روى خوان جهان‌ات انداختيم و عالم را به تو آراستيم امّا نان چه داند كه عالم به دو آراسته مىشود و بر كار مىباشد چون بينايى خلقان‌اش نداده‌ايم همچنان ترا نيز بينايى و شنوايى به بندگى كردن داديم نه از آن وزيرى و چيزهاى ديگر تو خلقان آن جهان را و احوال ايشان را چه دانى چنانك جمادات را بينايى و شنوايى خلقان نداديم و گويايى و بصر و بينايى اين خلقان را نباشد آخر اللّه از خاك آدمى مىآفريند و جانش مىدهد و رنج و راحتش مىدهد و باز هم خاكش مىكند از آنك حق تصرف او راست هو الحق اى له الحق و يا از محنت به دولت و از دولت به محنت مىآرد تا حقها بمستحقها برساند اهل دوزخ را به دوزخ و اهل جنت را به جنت لقمه هركسى به دو رساند حق باشد اگر كسى باشد با خداوند تصرّف كه حق است جدل كند كه از بهر چه چيز تصرف مىكنى احمق باشد اكنون اگر وقتى اللّه شما را سياستى\r\n\r\n\r\n","description":"","footnote":"\r\n( 1 ) قرآن كريم ، سورهء 76 ، آيهء 1 .\r\n","page_name":" 49 ","page_number":95},
  {"content":"\r\n\r\nفرمايد بدانيد كه آن از شماست نه از كرم اوست كه بىهيچ واسطه چندان انعام كرد و بسيار چيزها از شما درگذرانيد و شما را هيچ ازو ياد نيامد پس شما دشمنان اللّه بوده‌ايد و دشمنان را پروردن از بهر آنست تا كرم او معلوم شود و فرومايگى دشمنان ظاهر شود و اللّه اعلم .\r\n\r\nفصل 37\r\n وَ أَنَّهُ يُحْيِ الْمَوْتى  « 1 » گفتم كه احياى زمين و آسمان و آن همه تفاوتهاى نطفه و مضغه كه مبدل مىشود و به زندگى مىرسد از آنست كه اللّه محيى است يعنى شما را در حيوة آگهى داد نه در ممات تا شما احياى او را بدانيد چنانك كسى خاكها جمع كند و از وى كوشكى سازد معلوم شود كه او از خاك ديگر سرايى و كوشكى ديگر هم تواند ساختن عجب بنده چون چنين باشد كه قدرت او چون در يك صورت معلوم شود در صورتهاى ديگر همچنان باشد پس خداوند بنده را اين قدرت چرا نگويى كه همه مردگان را او زنده كند و زندگى جاويد دهد اين درهاى هوس را كه هر شب در درياى غيب مىاندازد و روز بازمىآرد عجب كه ريزهاى اجزاى شما را جمع نتواند كردن اين صفحه تيغ روز را او همىجنباند كه صد هزار گوهر عقل و دانش در صفحهء او لامع است و اين مرده شده را همچون عصاى موسى حيوة داد تا مقرّ باشيد كه او زنده مىكند مرده را و با خود اين قرار ندهيد كه چون مرديم رستيم كارگاه جهان را كه بازكشيدند رويش بدان سوى است و از آن پردهء غيب رنگى چند ازين سوى پرده است و صد هزار رنگ و كاروبار و ماه رويان بران سوى پرده است تو درين چه راحت دارى و چه شغل دارى اگر شغل دارى برنج دارى آن شغل كه با خوش‌دليست در آن جهانست اين جهان باغيست و سراييست سهل زيرا كه عام است بيست تا دوستى ورزى و ثناى اين سراى و اين باغ بگويى آنگاه بينى آن باغ ديگر كه در پيش است و سروهاى خاص آنجاست چون از ثنا گفتن و دوستى ورزيدن پيشتر آيى ببينى خوشيهاى آن را و عجايبهاى آن را  وَ أَنَّ السَّاعَةَ آتِيَةٌ لا رَيْبَ فِيها  « 2 » آنجا كه وهم است خويشتن را كشتى از غم آنك داشت يك‌ماهه دارى يعنى\r\n\r\n\r\n","description":"","footnote":"\r\n( 1 ) قرآن كريم ، سورهء 22 آيهء 6 .\r\n( 2 ) همان سوره آيهء 7 .\r\n","page_name":" 50 ","page_number":96},
  {"content":"\r\n\r\nاز ترس بينوايى موهوم خود را هلاك كردى و چيزى كه آمدنى است غم آن نمىخورى تو هر لقمه كه مىخورى بدانك آن لقمه ترا مىخورد و عمر ترا كم مىكند و اين زمان كه مىگذرد چون سيلابيست كه ترا مىربايد و مىگذرد تو خواهى ساكن باش و خواهى متحرّك باش خواه گو چنگ در غيشهء سر او كوشك زن و خواه گو در خاشاك اقارب زن و خواه گو بر لوح تخت و بخت باش و خواه گو به زوبعى شناو كن و خواه به كاهلى دست و پا بينداز در آب مراد غم خود و روزى زندگانى خود كه مىطلبى تا به يك‌لحظه نيست كنى و بىعمر مانى و اين آب عمر تو از درياى غيب مىآيد و هم به درياى غيب بازمىرود و همچنان اعراض معانى را از عدم بوجود و از وجود بعدم بيش نمىبينم و بدانك همه چيزها را بر تختهء جهان حساب مىكنند و چون حساب مىكنند دانى كه بىفايده نمىكنند .\r\n\r\nفصل 38\r\n ما أَصابَكَ مِنْ حَسَنَةٍ فَمِنَ اللَّهِ وَ ما أَصابَكَ مِنْ سَيِّئَةٍ فَمِنْ نَفْسِكَ وَ أَرْسَلْناكَ لِلنَّاسِ رَسُولًا وَ كَفى بِاللَّهِ شَهِيداً  « 1 » گفتم همه رنجهاى آدمى از آنست كه يك كار را اميرى نداده باشد و دگر كارها رعيّت و تبع آن يك كار نداشته باشد تا همه فداى آن يك كار باشند و آن يك كار كه اميرى را شايد آن كارست كه جان از بهر آن كار بايد و چاكر آن كار بايد بودن اكنون بيا تا ببينيم كه چه چيز پيش نهاده است و ترا كرامى كند كه چندين دست‌افزار را در آن ببازى اين كالبد ما كه چون تل برفست اندك‌اندك جمع گشته است و اين وجود شده است بارى ببين اين وجود را در كدام راه در گداز مىآيد چندين اجزاى وجود را و تدبير و مصالح جمع شده را كه چون لشكريست جمع كرده نبينى كه در كدام مصاف به جنگ مىافكنى آخر كشتى وجود و كالبد عمد ما درين گرداب افتاده است چندين جهدى نكنيم كه يك طرف راه كنيم و بيرون رويم پيش از آنك غرقه شود اين كشتى وجود بيا تا اين نفسهاى حواس را و درمهاى گلبرگ انفاس را نثار كنيم يا چون موش را مانى كه زر جمع مىكنى و از كنج بيرون مىآورى و پهن مىكنى و بر زبر آن مىغلطى باز هم آن را بكنج بازمىبرى آخر تو چندين سلاح جمع مىكنى از دشنهء خشم و سپر حلم و تاج\r\n\r\n\r\n","description":"","footnote":"\r\n( 1 ) قرآن كريم ، سورهء 4 ، آيهء 79 .\r\n","page_name":" 51 ","page_number":97},
  {"content":"\r\n\r\nعلوّ و نيزهء تدبير هيچ ازينها را در موضع او صرف نمىكنى تو درين خانقاه قالب اين سلاح شورى مىكنى چرا روزى نبرد نيايى و در راه « 1 » كراكند جنگى نكنى تا ظفر يا بى يا كشته شوى از درياى هواى محبّت آب اين كلمات بحوض گوش تو فرومىآيد تا تو در كار آيى اكنون معنى از تو همچون آبيست كه بوقت بيدارى از دلت بيرون مىروژد و در تنت پراكنده مىشود و از چشمهء پنج حواس تو روان مىشود و بوقت خواب آن آب فرومىرود و بموضع ديگر بيرون مىآيد و باز بوقت اجل فروتر مىرود به درياى خود باز مىرسد تا به زير عرش يا بثرى اگر آب از رگ كژ و شور باشد در خواب همان كژ و شور باشد و در وقت بيدارى همان كژ و شور باشد و اگر تلخ باشد همان تلخ باشد و اگر خوش و شيرين باشد همان خوش و شيرين باشد و چون بميرد به همان رگ خود بازرود همچنانك در سنگها رگهاست از لعل و ياقوت و زر و نقره و سرب و نمك و نفط و سيماب امّا چون تو راست باشى در خواب و بيدارى هيچ تفاوت نكند از بهر اين معنى است كه نوم العالم عبادة يعنى آب ادراكت چون از چشمه‌سار دماغت تيره برآيد در خواب هم تيره باشد راست نبيند زيرا كه از درياى سودا موج زند و در مشرعهاى سينها درمىآيد اى اللّه از آسيب آن موج ما را نگاه‌دار ، چون تو شب به پاكى و به طهارت خفتى همه شب در عبادت باشى چون تو ظاهر پاك دارى پاره‌پاره باطن و دل تو پاك شود از سوداهاى فاسد و روح تو در خواب بهواها و صحراهاى خوش رود و تن درست شود و قوّتى گيرد و تخمهاى انفاس تو چون گندمى كومى « 2 » آكنده باشد و چون بيدارى شوى آن تخم را بهر كسى كه بكارى همه سنبل طاعت و خيرى پديد آيد و اگر ناپاك خفتى تخم انفاس سستى پذيرد ديوك زده و مغز خورده و پوست مانده و چون بيدار شوى بر سنبل نفست چندان ديو نشسته باشد و مىخورد تا ازو چيزى نرويد و اللّه اعلم .\r\n\r\nفصل 39\r\n وَ هُوَ الَّذِي جَعَلَ لَكُمُ اللَّيْلَ لِباساً  « 3 » گفتم اى آدمى جهدى كن تا از التباس بيرون آيى آخر از خاك پليتهء كالبدت را و از آب روغن او ساختند و\r\n\r\n\r\n","description":"","footnote":"\r\n( 1 ) - ظ : راهى كه .\r\n( 2 ) - د : كوهى .\r\n( 3 ) قرآن كريم ، سورهء 25 آيهء 47 .\r\n","page_name":" 52 ","page_number":98},
  {"content":"\r\n\r\nهر دو را تركيب كردند و آذركى از نور علّيين كه روح است در وى گرانيدند چندان جهدى بكن كه همه كالبد تو نور گردد چنانك آن آتش پليته و روغن را بسوزاند و نور گرداند امّا آن نور سازوار باشد چنانك كرم پيله اگر چه و رخج مىنمايد امّا يك ريزه لعاب او را ابريشم گردانيدند همچنان چون كالبد تو نور گردد همه اجزاى تو ابريشم شود و حرير شود باز لباس شب را اگر چه تاريك نماييم و لكن روشنايى از وى بيرون آريم از تلّ مشك شب كه تل ريگ روان را ماند ببين كه چگونه شكوفه روز مىرويانيم باش تا از تل خاك گورستان تو شكوفهء قيامت و حشر را ببينى كه چگونه پديد آريم چنانك سياهى ديده‌ات كه دل لاله را ماند و سپيديش كه نرگس را ماند چنانك روز گرد شب بود سپيدى چشم كه گرد سياهى چشم است به آن ماند بر تل تنت اين چنين شكوفه پديد آورديم تا شكوفهء جهان را نظاره مىكند امّا راحت در سياهى نهاديم و سپيد را معطّل از راحت كرديم همچنان نخست پردهء شب را فروگذاريم و راحت را در عالم مشاهده بديشان رسانيم باز چون لباس شب را بگسترانند شب هندوش « 1 » را بفرستيم تا آيينه حقيقت را از زنگار رنج بزدايد و بغلاف كالبدها بازآرد امّا صوفيان و مخلصان حقايق ترك آن لباس گويند و به زاويهء روند از عالم غيب و به عبادت مشغول شوند  وَ النَّوْمَ سُباتاً  « 2 » ماه و آفتاب و ستارگان حواس را از افلاك سر ايشان فروريختيم و كالبدها را بر عرصهء جهان چون گل تر بينداختيم آنگاه اين ندا در داديم كه  لِمَنِ الْمُلْكُ الْيَوْمَ  « 3 » ملوك كه حافظ بلاد اللّه‌اند كجا شدند سلاطين كه ناصر عباداللّه‌اند در چه كاراند ارباب عقل و كياست چه تدبير مىسازند ببين كه همه را بىكار كرديم و جهان باقى ماند ما را كه  وَ لِلَّهِ مِيراثُ السَّماواتِ وَ الْأَرْضِ  « 4 » باد مىوزانيم و نبات مىرويانيم و آب مىرانيم يكان‌يكان متعبّدان و مستغفران باسحار ادريس‌وار جواب مىگويند  لِلَّهِ الْواحِدِ الْقَهَّارِ  اكنون اين متقاضيان سهل و لطيف را پيش‌پيش\r\n\r\n\r\n","description":"","footnote":"\r\n( 1 ) - ظ : هندووش .\r\n( 2 ) قرآن كريم ، سورهء 25 ، آيهء 47 .\r\n( 3 ) سورهء 40 ، آيهء 16 .\r\n( 4 ) سورهء 3 ، آيهء 180 .\r\n","page_name":" 53 ","page_number":99},
  {"content":"\r\n\r\nمىفرستند « 1 » و حقوق تعظيم مىطلبد تا اگر در اينجا مماطله رود موكل قوى حال قيامت را فرستد تا نفخ اسرافيل چون نفس صبحدم پديد آيد و همه زنده گرداند كه  وَ جَعَلَ النَّهارَ نُشُوراً  « 2 »  أَرْسَلَ الرِّياحَ بُشْراً بَيْنَ يَدَيْ رَحْمَتِهِ  « 3 » . نيز رياح روح را وزان كرده است تا مبشّر راحت آن جهانى باشد ساقى باد را ببينى كه درآمده باشد و مجلس را مىآرايد و اشتران ابر را پر از شراب آب كرده‌ايم و به محبوسان عالم مىفرستيم تا تازه شوند و هيچ ثقل و نجاست در ايشان نباشد چون اين مردگان را بادى و ابرى باشد و موكّلان فرشتگان بسبب آن ايشان را زنده مىگرداند عجب ابرى و بادى و فرشتگان ديگر ندارد تا همه اختيارات مرده را زنده گرداند .\r\nيوسف عليه السلام در چاه مىگفت كه آن‌كس كه رحم را بر من رحم داد چاه را بر من رحيم تواند كردن . همچنانك يوسف را از راه چاه بملك رسانيد و نزد يعقوب رسانيد اطفال مسلمانان را از راه لحد به پادشاهى بهشت مىرساند و مادر و پدر را بوى رساند و اللّه اعلم .\r\n\r\nفصل 40\r\nقال النّبيّ عليه السّلام . كلّكم راع و كلّكم مسئول عن رعيّته . گفتم مير را كه تو همچون بوتيمارى كه سر فروكردهء و همّت و وهم دربستهء كه مرا اين مىبايد و آن مىبايد چون كژپايك كه گرد آب مىگردد و كرمكى مىجويد تو گرد جهان مىگردى و قدم بتأمّل و تأنّى برمىدارى و مىنهى و جاه و مال مىطلبى اگر از بهر آن مىطلبى تا خداونده باشى و اين‌ها بفرمان تو باشد درآمدن و در رفتن محال مىطلبى زيرا كه چندين هزار آدمى خداونده نشدند تو نيز هم نشوى آخر كدام صحّت بفرمان تو آمد و بفرمان تو رفت و كدام فرزند بفرمان تو آمد و بفرمان تو رفت تا چنين مغرور شدى و غلط افتادى پس معلوم شد كه خداوندى نتوانى گرفتن اكنون چه كارجويى مىكنى يعنى كار ديگران چه مىكنى بىآنك ترا بفرمايند و اگر چنگ در كار بفرمان مىزنى در ولايت كسى مىخواهى تا آشنا و چاكر باشى خداوند\r\n\r\n\r\n","description":"","footnote":"\r\n( 1 ) - ظ : مىفرستد .\r\n( 2 ) قرآن كريم ، سورهء 25 ، آيهء 47 .\r\n( 3 ) همان سوره ، آيهء 48 .\r\n","page_name":" 54 ","page_number":100},
  {"content":"\r\n\r\nآن ولايت را و نمىدانى كه اين‌ها را كه مىگيرى به امانت و عاريت مىگيرى و شبانى مىكنى و گوسفندان خداوند آن ده مىستانى تا نيكو دارى و نگاه دارى و تو نمىدانى كه هرچه بيش طلبى بار تو بيش شود و كار تو مشكل‌تر بود چو در عهدهء اين‌قدر امانت درماندهء ديگر چه مىطلبى بنگر درين امانت و عاريتها كه دارى اگر صيانتى بجاى مىآرى ديگر مىطلب و اگر خيانت مىكنى ديگر مطلب اكنون حاصل اينست كه با درستى و راستى استوار باش تا باطل و نادرست ترا نربايد و بدانك باطل و نادرست صف كشيده‌اند و بسوى تو حمله مىآرند و خود را بر تو عرضه مىدهند امّا چه غم چو در چشم و حواس تو حق برقرار خودست . اكنون حيوة دنيا باطلست از آنك باطل آن باشد كه مىنمايد و چيزى نباشد همچون سحر كه بنمايد و چون چشم بمالى آن خيال نمانده باشد و همچنانك در تاريكى ديو چون مناره مىنمايد چو لا حول كنى هيچ نپايد و اين حياة دنيا و خوشى دنيا صف زده است از مشرق تا مغرب از عملها و شهوت و نهمت و آرزوى فرزندان و شره جمعيّت و خويش و تبار و آبروى و زينت و زبردستى و اين همه بر تو حمله مىآرند و ازين خيالهاى فايده دنيا وى چندين بار ديدى كه آمدند و رفتند و هيچ نمانده است و حاصل آن خاكى يا عقوبتى بوده باشد امّا سعادت تو به آخرت و بطلب آخرت باز بسته است . اكنون نسبت تو به خاك است و خاك را چه اثر باشد همچنانك خاك را چه خبرست از نسبت تو بوى و خاك را از تو چه كمال و ترا از خاك چه كمال و دور تو نيز گذرد و خاك شوى پس خاك را از خاك چه اثر شود ديدى كه دنيا حيوة نمود و ليكن هيچ نبود .\r\nاكنون چو اين باطل ترا از حق مىكند تو در دست وى اسير باشى اگر فرصت يا بى بگريز به حق بازآى كه توبه عبارت ازين است تو كه عمارت و بنا را دوست دارى چون دلت آنجا نيارامد باز بدست خود خراب مىكنى و جاييت كه دل بيارامد بنادر مىافكنى و اگر جايى نه‌ايستى و دلت فرونيايد در بناى تن خود و قالب خود تدبير مىكنى و صحت وى مىورزى پس چنان باشد كه در زمين مردمان و بر چه ويران بنا مىافكنى بارى بنا چنان افكن كه اگر خداونده بيايد و آن را ويران كند چوبى بماند كه با خود\r\n\r\n","description":"","footnote":"","page_name":" 55 ","page_number":101},
  {"content":"\r\n\r\nببرى نمىبينى اهل خرگه را بهر كجا كه روند بنا با خود ببرند . اكنون چنان باش كه شقّهاى خيمه‌ات را چون فروگشايند جايى ديگر باز توانى گشاييدن و برآوردن يعنى كالبد را چنان برآر كه چوب وى در جاى ديگر خرج شود چنانك نحل جانت كه در سنبل حواس خمسه ذلل مىرود و از رنگهاى آدمى مىگيرد و از بويهاى سخن مىگيرد و از مزه‌هاى طعام مىگيرد و بلعاب خود خانهء كالبد را ترتيب مىكند و اللّه اعلم .\r\n\r\nفصل 41\r\n إِنَّ الَّذِينَ كَفَرُوا وَ يَصُدُّونَ عَنْ سَبِيلِ اللَّهِ .  « 1 » اى يمنعون عن طاعة اللّه .  وَ الْمَسْجِدِ الْحَرامِ الَّذِي جَعَلْناهُ لِلنَّاسِ  « 2 » . خلقناه و بيّناه للنّاس كلّهم ، لم نخصّ به بعضا دون بعض  سَواءً الْعاكِفُ فِيهِ وَ الْبادِ  « 3 » . سواء فى تعظيم حرمته و قضاء النّسك فيه الحاضر و الّذى ياتيه من البلاد . احوال هر كسى را سبب سعادت وى گردانيده‌اند و سبب خذلان وى گردانيده‌اند هم درين جهان و هم در آن جهان . چنانك آن سيد بامداد دو كلمه دعا از سرشكستگى گفت همه چيزيش دادند پس مبدأ حالت نظر است و تمامش آنست كه در هر دو جهان آشكارا شود آن‌چنان‌كه در بارگاهى بانگ برآيد و كوكويى درافتد كه فلان كس نامزد سياست است يعنى آن نظر اوّل كه به بدى مىكند كسى آن نيز همچنانست كه بانگ و كوكو مىكنند و آن نظر فعل تست و منظور فيه فعل تو نيست و اين فعل ترا سبب جزاى تو گردانيده‌اند و اگر ناگاه نظر تو بر بدى افتد ترا بدان نگيرند كه النّظرة الاولى لك و الثّانية عليك امّا اگر نظر به مداومت كنى كه فعل تست بر تو بگيرند اكنون چون نظر بد كردى آن كوكوييست كه ترا نامزد عقوبتى كردند حالى ، و از اثر آن نام زد بر دلت تيرگى بيفتد همچون شكل دل‌تنگى اگر همان حالت در تو باشد به آخر ابر شود و پژمردگى در تن تو و در دين تو پديد آيد و پوست تو دگرگون گردد و آن حالت باقى ماند و تن تو در بديها خو كند و دل سياه شدن گيرد همچنين تا بدر مرگ  ظُلُماتٌ بَعْضُها فَوْقَ بَعْضٍ  « 4 » حجاب بر حجاب\r\n\r\n\r\n","description":"","footnote":"\r\n( 1 ) قرآن كريم ، سورهء 22 ، آيهء 25 .\r\n( 2 ) قرآن كريم ، سورهء 22 ، آيهء 25 .\r\n( 3 ) قرآن كريم ، سورهء 22 ، آيهء 25 .\r\n( 4 ) سورهء 24 ، آيهء 40 .\r\n","page_name":" 56 ","page_number":102},
  {"content":"\r\n\r\nو پلاس بر پلاس شود و اين حالتها پيش از مرگ به اختيار تو چنين گردد و بعد از مرگ به حكم خاصيت اين پلاس محسوس شود و چون بمنكر رسد گرز شود و در گور قرين تو شود و در عرصات زنجير و در دوزخ نار شود و اگر چنانك نظر كردى به بدى و نامزد عقوبت شدى امّا پشيمانيت آمد از آن نظر از اندرون بارگاه احبّه ملايكه و عقل [ و 
  ] تمييز جمع شدند و ترا تلقين كنند بر عذر خواستن بجمله كلمات عاجزانه و بيچارگانه چنانك بآدم كه  فَتَلَقَّى آدَمُ مِنْ رَبِّهِ كَلِماتٍ فَتابَ عَلَيْهِ  « 2 »  رَبَّنا ظَلَمْنا  « 3 » تا آن نامزد عقوبت را و آن گفت‌وگوى را از تو دور كنند و آن تيرگى را از روى دل تو ببرند و همچنين اگر آن حالت و آن نظر تا عمل كردن بىاعتقادانه انجاميده باشد و لباسهاى سياه زير يكديگر بر دل تو پوشانيده باشند باز نيكوگويان و عذرخواهان پيش از غرغرهء مرگ در ميانه آيند و ترا آزاد كنند و لكن بدان‌قدر بدنامى فاش گشته باشى و بىمراد مانده باشى و از پايگاه افتاده باشى باز اگر خواهى تا بسر آن منصب بازآيى دير باشد اكنون چو معلوم شد كه همين حالت نيك را خلعت مردم گردانيده‌اند و همين حالت بد را خذلان و عقوبت وى گردانيده‌اند و آن دو حالت گردان است و منشأ او از دو درگاه نهادن است يكى درگاه آرزو و هوا و يكى درگاه فرمان‌طلبى و رضاى اللّه هرگاه بدان درگاه رفتى نامزد خلعت باشد ترا و اگر گردان مىباشى نامزد و خلعت تو گردان مىباشد تا پايان بر يكى نامزد مفرد « 1 » مانى و آن مؤكّد شود به مرگ يعنى يا برآويختند ترا يا زود منشور  أَلَّا تَخافُوا وَ لا تَحْزَنُوا  « 4 » نبشتند ترا و اللّه اعلم .\r\n\r\nفصل 42\r\nقال النّبى عليه السّلام اوّل صلاح هذه الأمّة بالزّهد و اليقين گفتم در چيزى كه آدمى به گمان باشد باز بىگمان شود باسباب و استدلال آن را يقين گويند از بهر اين معنى است كه اللّه را يقين نگويند كه او منزّه است از گمان ، يقين\r\n\r\n\r\n","description":"","footnote":"\r\n( 2 ) قرآن كريم ، سورهء 2 ، آيهء 37 .\r\n( 3 ) سورهء 7 ، آيهء 23 .\r\n( 1 ) - مقرّر ( بقاف و دو را ، در كتابت ) نيز خوانده مىشود .\r\n( 4 ) سورهء 41 ، آيهء 30 .\r\n","page_name":" 57 ","page_number":103},
  {"content":"\r\n\r\nآنست كه معنى بىگمان بر در دل ايستاده باشد و چون نظر خواهد كه محبوس شود بر راحت حالى و بر دنيا از مجامعت و فرزندان و منال و جاه آن معنى رها نكند تا نظر بر اين‌ها بنشيند بگويد كه درين منزل اگرچه سبزه و آب روان مىبينى فرونايى كه دزدان از پس تو نشسته‌اند ترا اگر لقمه در دهان باشد و شربت آب در كف دست باشد هنوز خوشى آن به حلقت فرونرفته‌باشد كه دزدان بيرون آيند و غارتت كنند تا آن بر تو تلخ شود و آن معنى ترا هر دم مىگويد كه تو درين منزل و درين تاريكى بخواب چه مىشوى چون بيدار شوى و تاريكى برود جامه وجودت را همه پرحدث رنج خواهى ديدن و آن معنى البتّه نظر ترا خيره و سرگردان مىدارد تا از سررشتهء اين جهان گسسته دارد و از روى آخرتش گشاده و روشن دارد و يقين چون دايگان ايستاده باشد و كنارهاى چادر نظر ترا در هوا مىكند تا بر زمين قصور دنيا ننشيند چنانك حوران بهشت دامن چادرهاى زنان بصلاح را در بهشت و زلفهاى ايشان را بر طبق سيمين نهاده باشند تا بر شاخ زعفران و مشك اذفر آسيب نزند اين‌چنين يقين عجب بچه حاصل شود بعبادة اللّه حاصل شود كه  وَ اعْبُدْ رَبَّكَ حَتَّى يَأْتِيَكَ الْيَقِينُ  « 3 » و عين اليقين بدانك چشم ديدنست تا بىگمان شوى و آن بدر مرگ بود و علم اليقين بعبادة اللّه حاصل شود اكنون آدمى شايستهء خيرات و عبادات آنگاه گردد كه او رغبت به دنيا نكند يعنى نگرش او در هر كار از بهر رضاى اللّه و فرمان‌بردارى اللّه باشد و اينكه از بهر فرمانبردارى اللّه مىكنى و رضاى اللّه مىطلبى و آن را مىخواهى اين طلب تو و اين خواهش تو دريچه‌ايست از نشيمن بلند و رشته‌ايست كه ترا از آن دريچه‌ها بالا مىكشد و آن رشته متقاضيست كه حامل نظر تست و آن دريچه در پرده غيب است بايست « 1 » تا وقت اجل آن دريچه را بگشايند و اين مرغ روح ترا كه نظرش بدان دريچه است در آن دريچه برند تا چه باغها و رواقها كه بيند و چه حور « 2 » و قصور كه بيند و هيچ آدمى نيست كه او را معشوقهء در عالم غيب نيست يا از دريچهء و حورايى و عينايى و يا از دركهء و مالك دوزخى و بوى آن معشوقان بمشام روح آدمى مىرسد و او را در طلب مىآرد تا او را\r\n\r\n\r\n","description":"","footnote":"\r\n( 3 ) قرآن كريم ، سورهء 15 ، آيهء 99 .\r\n( 1 ) - اصل : بئيست .\r\n( 2 ) - اصل : حصور .\r\n","page_name":" 58 ","page_number":104},
  {"content":"\r\n\r\nوسيلت بود به آن معشوقه و همچنانك آن مرغ از لانهء خود گم شده باشد بهر سوراخى برمىنشيند و باز برمىخيزد و مىطلبد مقام خود را و چنانك بوى يوسف آمده بود بمشام يعقوب اكنون چون تو خود را رغبتى ديدى باللّه و بصفات اللّه مىدان كه آن تقاضاى اللّه است ترا و اگر ميلت به بهشت است و طالب بهشتى آن ميل بهشت است كه ترا طلب مىكند و اگر ترا ميل به آدميست آن آدمى نيز ترا مىطلبد كه هرگز از يكدست بانگ نيايد و اللّه اعلم .\r\n\r\nفصل 43\r\n وَ الَّذِينَ جاهَدُوا فِينا  « 2 » گفتم دهقان و كمانگر و بازرگان و هر پيشه‌ورى كه هست چون متأمّل دقايق پيشهء خود نباشد و شب و روز در انديشهء آن نباشند ايشان را از آن كار بهره نباشد چون كار اين عالم سرسرى نمىبايد كردن كه سرسرى حاصل نمىشود مسلمانى را نمىدانم كه چنين كار پس‌مانده است كه سرسرى حاصل شود عجب مسلمانى نامى ندارد شرفى ندارد عاقلان آن را اختيار نكرده‌اند اهل او خوار بوده‌اند چگونه است اينكه او را چنين طاق برنهادهء و عقل [ و 
  ] تمييز در كارهاى ديگر چنين خرج مىكنى آخر در آن كارهاى ديگر مىكوشى اگر چه نانت نباشد و خوش‌دل مىباشى كه من خود چنين دقايق درين پيشهء خود مىدانم عجب اگر مجاهده در اسلام كنى ترا در ان گشايشى ندهيم كه تو خوش‌دل باشى چندين مجاهده درين كارهاى ديگر مىكنى اگر بهر توشهء راه آخرت كارى نمىكنى همه بوقت مرگ پديد آيد كه بادى بوده است و هيچ حاصل ندارد و تو چندين جان‌كندهء در وى و اگر مجاهده از بهر توشهء راه آخرتست آنچ مقصود است چگونه سرسرى مىدارى و آنچ وسيلت است چنين نگاه مىدارى اكنون تو نشست و خاست « 1 » و خريد و فروخت و كارى كه مىكنى از بهر اميد راحت آن جهانى مىكنى كه عمر هيچ نيست مگر كه متّقى باشى و يا حالتى باشد كه ترا بتقوى نزديك كند كه  وَ الْعاقِبَةُ لِلْمُتَّقِينَ  « 3 » پس بيا تا غنيمت شمريم آن حالت را و آن دم را كه از بهر رضاى اللّه آريم و همچون تخمى دانيم\r\n\r\n\r\n","description":"","footnote":"\r\n( 2 ) قرآن كريم ، سورهء 29 ، آيهء 69 .\r\n( 1 ) - اصل : خواست .\r\n( 3 ) سورهء 7 ، آيهء 128 .\r\n","page_name":" 59 ","page_number":105},
  {"content":"\r\n\r\nكه در خاك اندازيم و در آن سعى مىكنيم و هر ساعتى دل بران مىنهيم تا روزى ببينيم كه چه بردارد پس در دل هركسى كه به آرزوى رضاى اللّه باز شود و آن آرزوى او رسول خوشى عالم غيب است كه او را آگه مىكند از خوشيهاى خويش تا دران عالم چون برود در آرزوها براى او بگشايند كه آن را نه چشم كسى ديده باشد و نه بر دل كسى گذشته باشد ما لا عين رأت و لا اذن سمعت و لا خطر على قلب بشر يوم تمور السماء مورا « 1 » رقعهء طبع ترا در خريطهء كالبد تو نهاده‌ايم تا هر ساعتى خطوط خوشيهاى عالم غيب ما مىخوانى آنچ در لوح محفوظ ثبت كرده‌ايم كه چند عدد مهمان به جايى فرو خواهيم آوردن از آنجاى بعالمى ديگر نقلشان خواهيم كردن آنگاه اين سرايچه را ويران كنيم و سرايچهء ديگر بنا كنيم تا ايشان را در آنجا مهمان‌دارى كنيم تا ايشان هم در آنجا قدر خود بدانند كه بچه ارزند و شايسته فروآورد كجااند و بىادبى و باادبى خود بدانند  بَلِ الْإِنْسانُ عَلى نَفْسِهِ بَصِيرَةٌ  « 2 » درين ميان نور الدين آه كرد و بگريست آن يكى ديگر در روى افتاد مىگريست و ديگران گريه برداشتند و گريه بر من نيز افتاد كه حال ما چه خواهد شد و هم بران ختم كرديم و اللّه اعلم .\r\n\r\nفصل 44\r\n مِنَ الْمُؤْمِنِينَ رِجالٌ صَدَقُوا  « 3 » گفتم كه بيم دل كژرو و دروغ‌گوى باشد و صادق مرد راست‌رو و راستگو باشد  مَنْ قَضى نَحْبَهُ  « 4 » قضاى نحب خود كردند و در حلق از كليد تيغ گشادند و بعضى گرويدگان منتظر مىباشند تا هم بدان طريق به آخرت روند اكنون اى جمع در خود نظر كنيد كه چه چيز را منتظر مىباشيد  خِتامُهُ مِسْكٌ  « 5 » يعنى اهل بهشت طبع لطيف دارند و باهمت باشند شراب با مهر خورند دست و پا بزده و نيم‌خورده نخورند پس هيچ دون همّت راه آخرت نرود ، تا بحالتى نباشد كه ملك جهانش به چشم نيايد او راه آخرت نگيرد ، آن گلخنى باشد\r\n\r\n\r\n","description":"","footnote":"\r\n( 1 )  يَوْمَ تَمُورُ السَّماءُ مَوْراً ،  قرآن كريم ، سورهء 52 ، آيهء 9 .\r\n( 2 ) سورهء 75 ، آيهء 14 .\r\n( 3 ) سورهء 33 ، آيهء 23 .\r\n( 4 ) سورهء 83 ، آيه 26 .\r\n( 5 ) سورهء 83 ، آيه 26 .\r\n","page_name":" 60 ","page_number":106},
  {"content":"\r\n\r\nكه در ميان چنين گلخن تن پرحدت ميل به شراب خوردن كند مؤمنان را گفتند دريغ باشد كه در تغار سگان آب دهيم اندك مزه در نعمتها و شرابهاى جهان از آخرت نهاديم از براى نشانى دوستان و حسرت دشمنان كه دوستان استوار مىكنند راه معرفت و احسان ما را امّا آلايش ناخوشى و تلخى و پليدى با اين مزه ياد كرديم از آنك نصيب سگان است شما كه درين جهان از گليت رخساره چو گل داريد آنها كه در بهشت از گل رويند دانى رخسارشان چگونه باشد   إِنَّا أَعْطَيْناكَ الْكَوْثَرَ   « 1 » يعنى همه چيز را ما مىدهيم از خوشيها و خوبيها اميد همه به من آريد اگر شهوتتان بمرده است شهوتتان دهيم و اگر آرزو را نمىدانيد كه چگونه باشد آرزوتان دهيم و اگر عشق را نمىدانيد عشقتان دهيم .\r\nچندين آژنگ نااميدى را در پيشانى مه آريد آن چوب خشك اگرچه آژنگ نااميديها پرده بر پرده بر پوست او افتاده است امّا چون فصل بهار مىآيد تازگىاش مىدهيم بر لوح آلوده جسمت كه در رحم مادر بود نقش آرزوها را بقلم تقدير ثبت كرديم اگر تخته سينه‌ات محو شود بار ديگر توانيم ثبت كردن و اگرچه تخته را بشويند بار ديگر استاد تواند نبشتن اگرچه عقيق سنگ است و ليكن او را قابل نقش گردانيده‌ايم . اكنون تا ابد اين آب حيوة آرزوها را پايان نيست و انبياء عليهم السّلام بديدند كه آب حيوة آرزوها كه اللّه دهد آن را پاياب نيست و كرانه نيست و زبر آن آرزوها آرزوى ديگر و حيوة ديگر هست لا الى نهايه  خالِدِينَ فِيها أَبَداً  « 2 » عبارت از آن حالت آمد اكنون قرار بران شد كه چون من مرد آخرتىام و ملك آن جهان مىطلبم و پادشاه آن جهانم از خلقان نينديشم و غيظ و غضب ايشان را بدل خود راه ندهم و اللّه اعلم .\r\n\r\nفصل 45\r\n يا أَيُّهَا الَّذِينَ آمَنُوا اصْبِرُوا وَ صابِرُوا وَ رابِطُوا  « 3 » يعنى صبر در جنگ تن و قهر نفس و صابروا ثبات در حزم و رابطوا دست از جنگ او ندارى تا فلاح يا بى اكنون با دشمن اندرون و دشمن بيرون از بهر اين بايد جنگ كردن امّا\r\n\r\n\r\n","description":"","footnote":"\r\n( 1 ) قرآن كريم ، سورهء 108 ، آيهء 1 .\r\n( 2 ) سورهء 4 ، آيهء 122 .\r\n( 3 ) سورهء 3 ، آيهء 200 .\r\n","page_name":" 61 ","page_number":107},
  {"content":"\r\n\r\nبا دشمن بيرون از بهر اين جنگ كن تا اندرون تو سلامت ماند با مطلوب و چون عداوت از اندرون مىآيد جنگ و مجاهده با او اولى باشد و اين جنگ را قوىتر بايد كردن رجعنا من الجهاد الاصغر الى الجهاد الاكبر و اين جنگ با اين دو دشمن در اندرون و بيرون از بهر مطلوبيست و تو آن مطلوب را باش درين بودم كه روى بنفس نهادم و گفتم تا ببينم كه بيخ او كجاست تا آن بيخ را ببرم و هر مهمّى كه بيخ نفس بدان تعلّق دارد آن مهمّ را ويران كنم و از هر كجا كه نفس سر برآوردى پاره‌پاره‌اش مىكردم همچون صورت سگ و دندانهاش را مىشكستم باز ساعتى بر شكل خوكش مىديدم سيخهاى آهنين در شكمش مىخليدم و پاره‌پاره و ريزه‌ريزه‌اش مىكردم چنانك هيچ نماند چون بخفتم سبزها و خوشيها و راحتها مىديدم در خواب و چون بيدار شدم سورهء تبّت پيش دل آمد بخواندم گفتم مگر ابو لهب نفس منست كه چنين لهبى در من مىزند  ما أَغْنى عَنْهُ مالُهُ وَ ما كَسَبَ  « 1 » چندين علم و حكمت اين بلاى لهب را از ما بازنداشت  وَ امْرَأَتُهُ حَمَّالَةَ الْحَطَبِ  « 2 » آن بيخ اوست كه اندك‌اندك جمع شود ازو  فِي جِيدِها حَبْلٌ مِنْ مَسَدٍ  « 3 » بايد كه رسنى در گردن نفس كنم و به هزار رسوايىاش برآويزم و اللّه اعلم .\r\n\r\nفصل 46\r\nسؤال كرد كه دوستان را چندين بلا چگونه مىدهد كه اشدّ البلاء علي الانبياء گفتم كه بلا بمعنى نيكويى باشد اگرچه به ظاهر مبيّن رنجست يعنى بر تن رنج نمايد و ليكن دل به زير آن رنج خندان باشد همچون ابر بهارى كه او همىگريد و گل همىخندد همچنانك تنشان چون از روى ظاهر از دنياست و دنيا سراى بلاست لاجرم بلا بر تن فرومىآيد امّا دل چون آن جهانى بود در رياض خرّم [ بود 
  ] باز تن چون از حساب مردگانست شادى را سزاوار نبود و دل چون موضع دريافت است شادى نصيب او بود باز آن همه بازگونگى از اهل دنياست كه ايشان شادى را بتن آرند و غم را بدل\r\n\r\n\r\n","description":"","footnote":"\r\n( 1 ) قرآن كريم ، سورهء 111 ، آيهء 2 .\r\n( 2 ) همان سوره ، آيهء 4 .\r\n( 3 ) همان سوره ، آيهء 5 .\r\n","page_name":" 62 ","page_number":108},
  {"content":"\r\n\r\nنهند اما آن دلق‌پوش مخلص را بينى كه دل را چو بستان خندان دارد آرى هماره ديوار بستان دژم باشد يعنى ديوار كالبد ظاهر اهل دنيا روشن و تازه چو برف باشد و در زير همه شكوفه‌هاى فسرده باشد اما دل چو جاى دريافت است چون به خوشى آن جهانىاش صرف كردى رنج كجا باشد او را از ملك همّت كه دارد ننگ آيدش كه انديشهء ملوك دنيا بخاطرش آيد بدانك اخلاص دو بال دارد و هر دو بال‌اش [ را 
  ] پرهاست يك پرش محبّت است بر پنج نماز و يكى روزه داشتن و زكات دادن و بر عيال خود نفقه راست داشتن و غير آن از فروض و آن يكى بال ديگر [ پرها 
  ] دارد يكى دشمن داشتن اهل كفر و ناساختن با اهل معصيت و نهى منكر كردن و قتال كافران كردن .\r\nزنان در وقت صحابه ريسمان ريستندى كه شكالهاى اسب كنيد تو اگر بشنوى كه زن تو دست و پاى مىجنباند در كار دين از قلم مرجانى زبان و از مداد نفس بر صفحهء هوا اوّل اين را نقش كنى در عهدها كه با دوستان من دوست باشى و با دشمنان من دشمن باشى نانش نيارى دادن كه نبايد ازو فتنه آيد اى بىحميّتان اهل سراغج با دستار و كلاه تو زيادتى مىكند تو نه حميّت دين دارى و نه حميّت آخرت آتش اندر زن مالى را كه مدد اهل كفر و ظلم شود .\r\nسؤال كرد كه دوستى و دشمن‌آذگى در حقّ حق چگونه باشد گفتم كسى كه حق نعمت تو نشناسد و تو در حق او نيكويى كرده باشى و امر ترا به هيچ نگيرد و با مخالفان تو يار شود و ترا ناسزا گويد و سبك دارد اين را دشمن‌آذگى گويند باز اين رنجيدن تو اثر و ميوه اين دشمن‌آذگى « 1 » است نه از حد دشمن‌آذگى است اين اثر در حق خداوند صورت نبندد اما اثر دشمنى بارى استحقاق دوزخ است و همچنين دوستى فرمان‌بردارى و تعظيم [ و 
  ] ثنا گفتن باشد و اثر آن در حق تو خوش‌دلى باشد امّا آن خوش‌دلى نه از حد دوستى بود اما دوستى در حق بارى اثرش استحقاق خلعت بهشت باشد دوست حق را چگونه ياد از بهشت و دوزخ آيد گفتم بهشت كمال همه تواناييهاست و كمال همه دانشهاست و كمال همه خوشيهاست و كمال مزهء دوستى است و دوزخ كمال\r\n\r\n\r\n","description":"","footnote":"\r\n( 1 ) - اصل : دشمنان‌ذگى - در هر دو مورد .\r\n","page_name":" 63 ","page_number":109},
  {"content":"\r\n\r\nهمه رنجهاست پس دوستى جزوى آمد از بهشت و يا اثر بهشت وسيلت آمد به دوستى پس دوستى بىاو نبود و باز دوزخ تازيانه است كه ترا مىزند تا به دوستى رساند پس هر دو طرف دوستى مىروياند و اللّه اعلم .\r\n\r\nفصل 47\r\n  إِنَّا فَتَحْنا لَكَ فَتْحاً مُبِيناً   « 1 » شما درهاى غيب را بزنيد تا ما گشاييم آخر سنگ خارا را توانستيم شكافتن و آب خوش از وى پديد آورديم و آتش از وى ظاهر كرديم چون تو طالب باشى دل سنگين ترا هم توانيم شكافتن و از وى آتش محبّت و آب راحت توانيم ظاهر كردن آخر بنگر كه خاك تيرهء پىكوب كرده را بشكافتيم و سبزهء جان‌فزا رويانيديم و پيدا آورديم همچنان از زمين مجاهدهء توهم توانيم گلستان آخرتى ظاهر كردن و پيدا آوردن آخر بدين خوان كرم ما چه نقصان ديدهء كه چنين نوميدشدهء  اللَّهُ لا إِلهَ إِلَّا هُوَ  « 2 » يعنى چو اللّه يكيست تقدير او برآيد و بس تو دل باللّه نه و اين تدبيرهاى آرزوها را از كتفهاى خود بيرون انداز و برو و اين بيخكهاى مرادها و پيشنهادها را از خود بتراش و از هرچه مىترسى كه بيايد آمده گير و اين شيشهء وجود را شكسته گير چو همچنين خواهد شدن پس مشغول شدن به حضرت بارى اولى بود .\r\nسؤال كرد كه كريم چون چيزى بدهد بازبستاند نان داد بازستاند جان داد بازستاند گفتم اگر پدر درستهاى زر و سيم را بيارد و پيش دختر و پسر بريزد و گويد كه اين از آن شماست و باز از پيش ايشان برگيرد تا به جايى نهد و ايشان بگريند كه چرا از پيش ما برداشتى و باز بردى پدر گويد از بهر آن برمىدارم تا روز جهاز و عروسيتان بباشد اگر همين ساعت شما را بدهم به ناجايگاه خرج كنيد و آن روز كه بايستتان شود شرم‌زده و با تشويش بمانيد كرم اينست كه از پيش شما برگيرم نه آنك كار را بشما مهمل فروگذارم و ديگر آنك شما را درين حجره به مهمانى فروآورده‌ايم چون يگانگى ورزيديت بسراى خاص برم و در آنجايتان ساكن گردانم اگر شما را داديمى همه را تلف كردتانى و ربايندگان ربودندى و به غارت بردندى و به هوا و آفتاب سوخته شدندى و از\r\n\r\n\r\n","description":"","footnote":"\r\n( 1 ) قرآن كريم ، سورهء 48 ، آيهء 1 .\r\n( 2 ) سورهء 2 ، آيهء 255 .\r\n","page_name":" 64 ","page_number":110},
  {"content":"\r\n\r\nسرما فرسوده گشتيديتى پس كرباسها را دران عيبهء پم‌دانه « 1 » نهاديم و ابريشمين را در گنجينهء تخم پيله نهاديم تا اگر دزدان اين را ببرند كليد آن گنجينه را بازنيابند كه ببرند و آن قفل را نتوانند كه بگشايند .\r\n\r\nفصل 48\r\nموفّق پرسيد كه كه رجب چه باشد و يا رجب را اصمّ چرا گفت گفتم رجب درخت گل صد برگست اما رجب بسر زبان تو چون ربابك كلكين است كه بدست بچگانست مردى دهقان چون دربند كشت و درود باشد قدر زمين خوش را بداند امّا مردى كه در آن كار كه كشت و درود است چيزى نداند او را چه زمين شوره و چه زمين خوش مردى هواشناس بايد تا فرق كند ميان هواها و معتدل را از غير معتدل جدا كند بر لب دريا بار نظّاره‌گيان نشسته باشند و غوّاصان سنگ و در برمىآرند تفاوت به نزد ايشان سهل نمايد اما بازرگانانى كه از دوردست آمده باشند آن تفاوت درها را مىدانند و خوششان مىآيد صدف كه قطرهء آب مىگيرد در آنجا خداوند حال آن آب را مىگرداند تا در مىشود پرده‌گيان با جمال بايد كه آسيب آن در چون با گوش و بناگوش ايشان باشد قدر آن در بدانند و جمال خود را به قيمت كامله بفروشند اكنون اصل آب هواست چون آب را تنگ‌تر كنى هوا گردد دليل بر آنك چون آب را بجوشانى هوا گردد و به چشم ننمايد گويى كه نيست شده چون آبى را درمىگرداند و هوا مىگرداند اگر هواى نفس تسبيح ترا بطبع و رغبت بگيرد و حور عين كند و يا بدست فرشته بازدهد تا آن در ثمين حوران عين گردد چه عجب باشد اكنون تعظيم كنيد بارى را درين ماه تا شما را شفيع باشد چنانك سوار بتازد گرد از سم اسب وى انگيخته شود و چون چادر در يكديگر بافته شود سوار عزم شفاعت چون بتازد از صحن سينه گرد چون غبار هوا و باد برخيزد و در يكديگر چون زنجير دربافته شود و آن عبارت از شفاعت آيد و اگر اين هواى رجب متسلسل شود بقوّت باد بر تقطيع خاص و شفاعت مىكند بود آن چه عجب باشد هركسى را از بادهاى هوا بر تقطيع خاص پردهء داده‌اند تا عبارت او\r\n\r\n\r\n","description":"","footnote":"\r\n( 1 ) - ظ : پنبه‌دانه .\r\n","page_name":" 65 ","page_number":111},
  {"content":"\r\n\r\nگردد و هريكى از عبارت يكديگر را ندانند  وَ لكِنْ [ لا 
  ] تَفْقَهُونَ تَسْبِيحَهُمْ  « 1 » و اگر چنگ كوژپشت فلك كه تارهاى هواى او در دامن زمين بسته است اگر زخمهء بادى بران زند و او در آواز آيد چه عجب كه در آن آوازنواخها « 2 » و معنيها باشد اكنون اين ماه رجب را اصمّ از بهر آن گفت كه تو كر باشى درين ماه يعنى در باغ درونت را باز منه تا ميوه‌هات را غارت نكنند و تا بادهاى مشاغل خارها و خاشاكها و خسكها نيارد و بر زبر سبزهء خوش‌دلى تو و گلستان نفس تو نپاشد تا هر گامى كه بنهى خسته نگردى تو خود گل را و آب حيوة را كه بىخاشاك و خارست در خود نمىبينى چون خاشاك را باد به روى آب حيات طيّبه افكند بعد از آن از آن آب بجز خس بدست تو نيايد زنهار تا بوستان نفس را نيك نگاه‌دارى تا راحت آن به تو بماند اگر كسى درآيد و همچون زمستان پىكوب كند ترا چه حاصل آيد اكنون تو اين‌چنين زمستانى را بر روى ربيع طبع خويش فروگذاشتهء اثر خوشى آن را چگونه يا بى پس روزه‌دار كه روزه جوى را پاك كردنست تا آب زلال رقّت در آنجا روان شود و سبزهء خلد برين را از وى مددى باشد آخر آب را از زير عرش بجهان مىرسانند و اين آب را ازينجا به زير عرش مىرسانند  خَتَمَ اللَّهُ عَلى قُلُوبِهِمْ  « 3 » امّا ختم بر دل چون ژنگ است بر روى آينه هرگاه كه آيينه را به زير خاك كردى لا جرم اللّه اثر زنگار و ختم بر آنجا پديد آرد و هرگاه صيقل بر آنجاى نهى و صيقل زنى اللّه آن زنگار را از وى زائل گرداند تو آيينه دل را كه در وى صد هزار صورت صاحب جمالان آخرت مىنمايد به زير خاك سوداهاى خاكدان دنيا فروبردى لاجرم سزاى آن را زنگار طبع و ختم بر آنجا نهاد هر كارى را اللّه سزايى و اثرى درخور وى نهاده است چون كارى كردى بسزاى اثر آن رسيدى و اللّه اعلم .\r\n\r\nفصل 49\r\nگفتم اى دوستان جمع باشيد با خود تا عقل و روح ديگرتان پديد آيد نبينى چون اجزاى تو پراكنده بود او را نه عقل بود و نه روحى بود و نه خوشى بود و نه\r\n\r\n\r\n","description":"","footnote":"\r\n( 1 ) قرآن كريم ، سورهء 17 ، آيهء 44 .\r\n( 2 ) - ظ : نواختها .\r\n( 3 ) سورهء 2 ، آيهء 7 .\r\n","page_name":" 66 ","page_number":112},
  {"content":"\r\n\r\nراحتى بود چون فراهم آمدند اللّه به بركت جمعيّت مر ايشان را عقل داد و روح داد نبينى كه هرچه نيكانند در دنيا يكى بودند و چون بدان جهان رفتند باز همه جمع‌اند كه السّلام عليك ايّها النّبىّ و رحمة اللّه و بركاته السّلام علينا و علي عباد اللّه الصّالحين گويى كه نيكان همان صفات نيكويىاند از جمال و قدس و عقل و تواضع و غيره دليل بر آنك اگر اين صفات مىبرود همان اجزاى خاك مىماند و جماد و مرده مىباشد و بوجود اين‌ها از نيكان مىباشند و هر ازين صفت نيكويى گويى كه قايم مىشود به صفت اللّه لاجرم نيكان باقيند به بقاى اللّه ، مقرون كرد تحيّات للّه را با عباد صالحين كه عباد صالحين از صفات نيكانست و صفات نيكان رحمت است و او ملحق و مغلوب گشته به رحمانى اللّه است پس هرگاه كه خواهى با نيكان باشى با اللّه باش و خصوصيت دوستى ايشان مغلوب به رحيمى اللّه است و همّتهاى نيكان قايم به صفت ملكى است كه  لَهُ الْمُلْكُ  « 1 » اذا اردت ان تنظر الى همم الصالحين فانظر الى الملك القدير الازلى الزينة و الجمال و ميل طباعهم و تعشقهم من صفات الصالحين قايم بصفة اللّه و هو القدوسية القدوس و التعجّبات من الجمال و المحبّات من صفات الصالحين تابعة لصفة السبوحيّة فاذا اردت ان تنظر اليهم فانظر الى السبّوح  إِنَّ اللَّهَ مَعَ الَّذِينَ اتَّقَوْا وَ الَّذِينَ هُمْ مُحْسِنُونَ  « 2 » و تحقيق المعيّة فى الاتحاد الظاهر من الساذجيّة و الاخلاق الرضيّة و طهارة الصدور و طيب النفس من صفات الصالحين ثمّ جملة صفات الصالحين المغلوب بصفات اللّه گويى اللّه همان صفات است كه ياد كرده شد و اين صفات روح آدمى مغلوب بدانست و اين معانى روشن‌تر به گفتار لا إله غيرك مىشود يعنى اى اللّه خوشيهاى هر دو جهان بجز از تو از كسى ديگر حاصل نشود و هست شدن بعد از نيستى بجز از تو از كسى ديگر نباشد پس ذكر اللّه مىكن برين وجه كه اى اللّه آن شكر مر محبّان را در خدمت خود تو دادهء و اين عشقها و مزها تو مىدهى و مقصود از نان و غذاها خوشى است و مصاحبت صاحب جمالان و مزه در جمالها و مقاصد\r\n\r\n\r\n","description":"","footnote":"\r\n( 1 ) قرآن كريم ، سورهء 35 ، آيهء 13 .\r\n( 2 ) سورهء 16 آيهء 128 .\r\n","page_name":" 67 ","page_number":113},
  {"content":"\r\n\r\nاين همه صور در هر دو جهان مر بنده را آن گرمى و عشق و رغبت و محبّت آمد پس مقصود از صور احسان اللّه آن گرمى و عشق و رغبت و محبّت دادن آمد از اللّه و وجود بنده آن گرميست و عشق است و محبّت است و مزه است و هرك را آن مزه و رغبت و محبّت و عشق بيشتر وجود او قوىتر پس بنده همين همّت و رغبت و محبّت و مزه و عشق آمد و بس و اللّه همين همّت‌بخش و مزه‌بخش و محبّت‌بخش آمد و بس و دگرها همه صور است و بس بلافايده اكنون ذكر اللّه مىكن و اين و الهى مىطلب از اللّه كه اى اللّه از راه مى و سماع و شاهد سكر چگونه مىبخشى و از راه ملك گرفتن همّت و رغبت و جانبازى چگونه مىبخشى كه تا پنجاه فرسنگ را پيش دشمن باز مىروند و آن پابستگى و رقت با فرزند چگونه مىدهى و انبيا و اوليا را شكر چگونه دادى و اين همه در تو هست اى اللّه و از تو است اى اللّه و در هر جزو از اجزاى كالبدم ازين مزها و رقتها نشانى نهادهء كه اين اجزاى من از بىمزگى نرسته باشد و اگر در هر جزو از اجزاى من اين نشانى را ننهادهء من چگونه پى بردمى اين‌ها را اكنون هر جزو من طالب كمال همان نشانى است كه در وى نهادهء و تو همان معطى كمال آن نشانى اگر صورت نيستى آن كمال مرا اين نشانى ندادى مرا چون نفس عاشقانه ملائكه را پيش آمد كه  لا يَعْصُونَ اللَّهَ ما أَمَرَهُمْ  « 1 » لاجرم خاص‌تر آمدند و بهشت ايشان همان عشق آمد .\r\nنور الدين را مىگفتم روزه مدار كه ضعيف چون روزه دارد از پاى درافتد و چون از پاى درافتد عتاب آيد همچنانك والى چاكر خود را قلعهء داده باشد كه اينجا بنشين و با اعداى من جنگ مىكن او قلعه را رها كند و بگريزد و به نزد خداوندگار خود رود عتاب آيد كه چرا حصار را ماندى و چرا نپاييدى تا من ترا بازخواندمى اكنون كالبدها همچون قلعه‌هاست بر سرحد كفر شياطين تا اكنون گرد آن گشت مىكردى اكنون ده چندان كن اكنون كه سلاح تو سلاح صلاح شد است قلعهء كالبد را اكنون قوى استوار كن .\r\n\r\n\r\n","description":"","footnote":"\r\n( 1 ) قرآن كريم ، سورهء 66 ، آيهء 6 .\r\n","page_name":" 68 ","page_number":114},
  {"content":"\r\n\r\nسؤال كرد دين با دنيا چگونه جمع شود گفتم هرگاه كه اين قوة تو دينى شد اين قلعهء كالبد تو هم دينى شد دنياوى نماند و اللّه اعلم .\r\n\r\nفصل 50\r\nدلم كاهل‌گونه شده بود از غلبهء خواب زود برخاستم ، از خفتن و از سوداى فاسد دست شستم و وضو كردم و به نماز ايستادم و دست بتكبير آوردم يعنى پردهء كاهلى را از خود بركشم و از سر بيرون اندازم نى نى دست از خود و تدبير خود بدارم و دست به زارى زنم از خود و چون دست بتكبير برآرم انگشت را به گوش خود برسانم كه حلقه در گوش توم و باز انگشتان را بسر برم كه سرم را فداى خاك درگهت كردم نى نى دستهام را پنجه گشاده از زير خاك غفلت برآرم چون شاخ درخت انجير كه سر از زير خاك برآرد بفصل بهار و اللّه اكبر گويم و آنگاه خود را گويم كه در كار جهان چست مىباشى كار اللّه مهم‌ّتر است در جمال معشوقان عالم شيدا و دست بر سر دارى عشق حضرت اللّه از ان قوىتر است سبحانك گفتم يعنى توى ترا اى اللّه هيچ نمىدانم و سبّوحى و نغزى ترا هيچ نمىدانم از غايت آنك همه نغزيهاى جهان مرا مصوّر مىشود و از هنرهايى و صفتهايى كه مرا مصوّر مىشود گفت اللّه اين صفاتى كه تمام و كمال شماست و توى شماست وجود ناقص است و من منزّهم از وجود و جمال ناقص تا بدانى كه وجود جمال من كامل‌تر است و نغزتر است نه چنانك خيره شوى و مرا خيال وصفت و عدم نام نهادن گيرى آخر خيال وصفت عدم كم از وجود ناقص باشد پس مرا ناسزاتر نام مىنهى و عاشق‌تر و واله‌تر نمىباشى بر من چون اين را شنيدم از اللّه به ركوع رفتم يعنى هركه به محبّت اللّه ايستاد و عاشق او بود پشت او خم بايد و روى او بر خاك بايد حاصل چون خيال و صفت كم از وجود ناقص است اللّه [ را 
  ] بدان صفت نكنم باز نظر كنم اللّه را بهر خيال كه تشبيه مىكنم بنگرم كه شايسته هست مر هست كردن موجودات را چون شايسته نباشد اللّه را بدان صفت نكنم و هرچه مرا خوش آيد از جمال و آواز و مزه همه را نفى كنم از وى آن كمال و آن خوشى را ثابت دارم كه  لَيْسَ كَمِثْلِهِ شَيْءٌ  « 1 » هركسى كه جمال او مزه و حيات و\r\n\r\n\r\n","description":"","footnote":"\r\n( 1 ) قرآن كريم ، سورهء 42 ، آيهء 11 .\r\n","page_name":" 69 ","page_number":115},
  {"content":"\r\n\r\nخوشى يافته‌اند از اللّه يافته‌اند چنانك حوريان و خلقان بهشت و بهشتيان اختصاصى دارند به حضرت اللّه و به مجاورت اللّه و از آن مجاورتست كه چنان حياة مىگيرند .\r\nاكنون اى مريدان هر روز بر جايگاه خويش و در نماز با هم مىنشينيم و با هم مىباشيم و چنين چيزى مىگوييم تا در شما اثرى كند و در كار خود گرم باشيد همچنانك آن مرغ بر آن بيضه خود بنشيند و آن را گرم مىدارد و از آن چوزگان بيرون مىآرد از بركت آن گرمى و محافظت وى كه از آن بيضه دور نمىباشد باز اگر آن مرغ از آن بيضه برخيزد تا سرد گردد چيزى بيرون نيايد . اكنون شما نيز بامداد چون از جاى نماز برمىخيزيد و در كار ديگر و شغل ديگر مشغول مىباشيد اين كار سرد مىگردد لاجرم چون چوزگان بيرون نمىآيند اما چون گرم باشيد در كار خود ازين گرمى و مراقبهء حال خود ببينيد كه چه مرغان تسبيح پديد آيد آخر وقتهاى كارها را بديد كرده‌اند و روز را و شب را ترتيب نهاده‌اند خواب را بوقت خواب و بيدارى را بوقت بيدارى و نماز را بوقت نماز و كسب را بوقت كسب . چون تو اين‌ها را در يكديگر مىزنى لاجرم مزهء تو نمىماند . در ساختن كاهگل كسان بايد كه آن گل شود يكى كاه آرد و يكى خاك آرد و يكى آب آرد و يكى بياميزد آنگاه درخور خانه و كاشانه شود آن گل ، و اين گل تا به خانه و كاشانه چنان نباشد كه گل ستورگاه ، باز به بيل تقدير از روى زمين شما را تراشيدند به آب و كاه و خاك ، كاركنندگان ملايكه و ستارگان و باد و ابر جمع كرده‌اند تا شما را چنين غنچه‌هاى گل كرده‌اند باش تا دست بدست به كنگره بهشتتان برسانند تا ببينيد كه چه رونق مىگيريد پس گل حيوانات ديگر ، جاى ديگر را شايد و جاى شما ديگر ، آخر چشم شما را كه بآثار خود بگشادند چنين عاشق شديت باش تا چشم شما را به خود بگشايند آنگاه ببينيد تا چگونه مىباشيد و اللّه اعلم .\r\n\r\nفصل 51\r\nقال النّبىّ عليه السّلام اذا اصبحت فلا تحدّث نفسك بالمساء و اذا امسيت فلا تحدّث نفسك بالصّباح اين چند مرغ حواس را و گنجشكان انديشه‌ها را با تو جمع كرده‌اند درين ميانه ترا با اين مرغان حواس و گنجشكان\r\n\r\n","description":"","footnote":"","page_name":" 70 ","page_number":116},
  {"content":"\r\n\r\nانديشه‌ها چه كبوتربازيت آرزو كرد تو هنوز قدم در رحم ننهاده بودى و با اين منزل رنگ‌به‌رنگ نرسيده بودى كه چندين منزلها كردى تا اينجا رسيدى و از چندين منازل كه گذشتى عجب ازين جنس مرغان هيچ نديدهء كه چون اينجا رسيدى و اين گنجشكان انديشه‌ها و مرغان حواس را ديدى و برين جاى فرورفتى و با ايشان مشغول گشتى و كبوتربازى آغاز كردى تو ازين جاى صيدشان نكردهء و خورشان تو نمىدهى و دست‌آموز تو نيستند و بوقت صبح بفرمان تو نمىآيند و بوقت خواب بفرمان تو نمىروند هر بارى كه از شاخ تنت بجنبيدى برنجى از دنبلى و يا از قولنجى و يا از ظلمى گفتى كه آه اين مرغان پريدند كه باز نيايند گويى هر رنجى سر دارست كه ترا آنجا مىبرند تا برآويزند باز آزادت مىكنند تو اين آه آهت را چرا فراموش مىكنى چگونه زيركى آخر اين مرغان حواس را كه به نزد تو باز مىآرند بعد از خواب نمىبينى كه باز تا وقت خواب بيش با تو نمىباشند تو چه دل بر اين‌ها مىنهى يك ساعت چون توانايى يافتى ياغى شدى يعنى مىگويى كه سلطانى اگرچه زمانيست « 1 » خوش است تو چندين روزى خويشتن مشغول مىدارى و به كف هيچ حاصل ندارى زمين شور را مانى كه پارهء آب شور مىدارى تا مرغان كور تشنه‌زده گرد تو درآمده‌اند چو آب از تو فرورود بينى كه بگرد خود هيچ‌كس ندارى مردارى را مانى كه كركسان گرد تو درآمده‌اند چون گوشت و پوستت نماند جمله بپرند و بروند و آتش شهوات بر تو افكنند و جوش برو زنند تا كف بسر آرد چون كف بسر آمد تو آن را نام بچه كردى آنگاه امعات را در شيرزنهء كالبد تو به گردش احوال بجنبانيدند تا روغن از دوغ جدا شد آن را نام نبيره كردى و باز اين مرغان را بدين جاى و بدانجاى چندانى كار بستى كه كسى اشتر را آن كار نبندد سوى شبانگاه و آن بار بر تو بماند چنانك آن مرد با بار كه بار سنگى دارد و در منزل دور مانده است از خوف ناايمنى و تنهايى نتواند آسودن و آن بار را مىكشد و از راه قوى مانده شده باشد و هر گامى كه مىنهد بجان كندن مىنهد ببين كه چگونه در رنج باشد همچنان اگر اين منزل خواب را پيش تو نيارندى هزار بار اين گوهرهاى تو كه\r\n\r\n\r\n","description":"","footnote":"\r\n( 1 ) - اصل : زمانست . د : يك زمانست .\r\n","page_name":" 71 ","page_number":117},
  {"content":"\r\n\r\nعقل و تمييز و دانش و بينايى و شنوايى تست كه به از فرزندان تست و عزيزتر است به نزد تو از بچگان تو اين گوهرهاى تو زياده از آن بار گرددى بر تو كه بران مرد مانده شده آن بار ، اگر بفضل خود اين خواب را نيارد بر تو ، اكنون چو اين مرغان تو درين عالم مرده و پژمرده و بىقوّت مىشود بازشان مىخوانند و در پرده غيب پرورش مىدهند و با قوّت مىكنند و باز بر تو مىآرند امّا پردهء سياهى در پيش تو فروآويخته‌اند تا غيب را نبينى و چگونگى آن را ندانى آرى چشمهء حيوان درون تاريكى بود يعنى تا بدانى كه آن عالم چه عالم خوشست و چه عالم حياتست آخر اگر لحدت تاريك شود ازين تاريكتر نباشد پس چه مىترسى اكنون چو اين مرغان را خور راحت كسى ديگر مىدهد ندانى كه مرغان بفرمان وى باشند نه بفرمان تو باشند پس تو هم او را باش تا ترا دران عالم خواب راحت هم او بدهد آخر اين جهان همچون سرايى و كوشكى است كه اللّه برآورده است و معانى در وى چون اشخاص با حيات و باخبراند كه درين سرا و درين كوشكشان روان كرده است چنانك غلامان در كوشكها و سپس رواقها مىنشينند و مىخيزند و جواهر همچون ديوار سرايهاست كه معانى در وى مىرود همچنانك اللّه از خاك صد هزار نبات گوناگون مىروياند كه يكى به يكى نماند و از هر تنى گوناگون خلقان مىروياند يك ساعت مخلص مىروياند و يك ساعت منافق مىروياند و يك ساعت جبرى مىروياند و يك ساعت قدرى مىروياند تا اين حال عدم چندگونه است كه اللّه در هر رگش چه نبات مىروياند اى اللّه ما را از رگ انبيا رويان و از رگ اوليا رويان كه همه روح و راحت است اى اللّه ما بآرزوانه و خوف آن جهانى پناه گيريم تا ملك ابد فوت نشود از ما و به عقوبت گرفتار نگرديم و اللّه اعلم .\r\n\r\nفصل 52\r\nبا خود قرار مىدادم كه هرچه از جمادات و عرضيّات و ناميات به چشم و گوش و عقل من درآيد خود را به مملكت ايشان اندازم كه ملك ايشان عرصهء گشاده‌ترى دارد و احوال خوش‌ترى دارد از حيوانات نظرم به پوست آهو برافتاد مويهاى او را چون سبزهء خوش‌رنگ ديدم كه بدان خوشى رويانيده بود تا اللّه او را در كدام صحراها مىرويانيد گفتم حال اين ناميات بدين خوشى است باز نظر مىكردم در تاروپود پيراهن\r\n\r\n","description":"","footnote":"","page_name":" 72 ","page_number":118},
  {"content":"\r\n\r\nو رعنائى عتّابى و علم دستار كتان كه اللّه اين‌ها را از كدام هوا تافته است و به لطافت كدام لعاب اين ابريشم را استوار داده است و چند تاروپود لطيف طبعها را داده است در يكديگر تا اين‌چنين بافتها پديد آورده است ، اكنون اى اللّه مرا در ملك اجزاى جمادى دار كه اين ولايت خوش‌تر است و بسيارتر است و آرميده ترست چو متصرّف در وى يكى بيش نيست و آن توى و بس امّا صورت عالم حيوانى بس ناخوش است كه در وى منازعت نفسانى و اختيار و هوا و شهوت آمده است و پيوسته اين ولايت ولايت خراب مىبود و به غارت و تاراج مبتلا مىبود زيرا كه  إِنَّهُ كانَ ظَلُوماً جَهُولًا  « 1 » اكنون زنهار تا خود را نگاه دارى از ذكر اوصاف بشرى و حيوانى و از سرما و گرما و شهوت و درد و غير وى كه بس عالم گنده است مگر انبيا و اوليا از صفات بشرى نقل كرده بودند و آدمى هرچند زيرك‌تر باشد عيب‌بين‌تر باشد ، لاجرم بىمزه‌تر باشد و بارنج‌تر باشد اى اللّه و اى منزّها و مقدّسا از حيات حيوانى و اختيار حيوانى و ملك و قدرت و ارادت مخلوقى ، از حضرت تو مىطلبم كه ما را از اين اوصاف نگاه دارى و اوصاف حيات اهل بهشت دهى كه ايشان شمّهء دارند از اوصاف تو كه ما آوازهاى ذراير سوختهء پرتوزهء در چغزيدهء بر جوشيده آن صفات حيوانيم چه با رنج جاييست و چه دوزخيست اين صفات حيوانى كه روح چو احوال او مىبيند مىگويد  يا لَيْتَنِي كُنْتُ تُراباً  « 2 » دليل بر آنك عالم جمادى خوشترست آنست كه در خواب چو بعالم جمادى و بىخبرى مىروى راحت مىيابى مگر در آن خواب خيال حيوانى بينى كه منغّص شوى اكنون خود را گويم چون ترا مزه نيست از عالم حيوانى از اللّه بخواه تا اين هستيت را محو كند و ترا از عرصهء عدم و از گور عدم و محشر نيستى اين‌چنين شخصى را برانگيزاند با آرزوانهء هر دو جهانى و ترسنده از فوات اين هر دو نعمت تا پناه گيرى به هست‌كننده‌ات باز به نزد عدم نام اللّه به همه وجوه ممكن است و فرمانبردارى او ظاهرست خاك اللّه را داند و ديو و پرى اللّه را داند و به نزد هر كه نام اللّه را ببرى حرمت مىدارد نام اللّه را يعنى ايمان دارند باللّه آمنوا عبارت از نظر و تصديق و محبّت است\r\n\r\n\r\n","description":"","footnote":"\r\n( 1 ) قرآن كريم ، سورهء 33 ، آيهء 71 .\r\n( 2 ) سورهء 78 ، آيهء 40 .\r\n","page_name":" 73 ","page_number":119},
  {"content":"\r\n\r\nو عمل صالح است بجوارح از نماز و زكات و روزه و كسب حلال اكنون جمله خلق خبر دارند كه معتقد را خط و پرگارى و نقطهء باشد كه بدان كژ را از راست بداند به راستى بازرود آخر چند كسى كه خبر مىدهند از وجود بغداد كه بغدادى هست تو آن را استوار مىدارى و به شك نمىتوانى بود چند ملل خبر دادند كه پرگارى است كه كژى را بدان شناسند اين را چگونه است كه نمىدارى اگر تو گويى كه من خود را مسلمان مىدانم گوييم اين تجديد عهد و ايمان باشد و ايمان بس بزرگ آبست و بىپاياب است و ليكن اين خاشاك وسواسها و پوست كالها و چرم پاره‌ها و تخته و بوريا پاره‌هاى غفلت و معصيت چندانى جمع مىشود [ كه 
  ] نزديك است تا اين آب روشن ايمان را نبينى تو همچون ناودانى و ايمان در تو آب ناودان است كه مىرود تا در آن جهان آبادانيها كند براى تو و ازين آب ايمان بوى خوش مشكين مىآيد و بوى گل مىآيد و اين مصلح باشيدن اهل ايمان و سلامت باشيدن اهل ايمان از غفلت و معصيت بوى آن آب ايمانست اكنون گاه‌گاهى دست بازمىزن و باز مىكاو تا اين خاشاك را از روى آب ايمان باز مىافكنى و چهرهء ايمان را مىبينى تجديد عهد ايمان چنين باشد هرچند تو سنگ را بميتين مىكاوى و گل و غير بژنك پاك مىكنى ولى خاصيت آب از بالا به نشيب رفتن است و آن تقاضا مىكند كه هرچند پاك كنى از زير و تك آن فرودتر رود امّا به بركت آن مجاهده ما آن آب برآريم و بر آن روى ظاهر گردانيم تا از وى طهارتى مىكنى و به زمين زارى مىفرستى  قُلْ أَ رَأَيْتُمْ إِنْ أَصْبَحَ ماؤُكُمْ غَوْراً فَمَنْ يَأْتِيكُمْ بِماءٍ مَعِينٍ  « 1 » و اگر اهمال و غفلت ورزى آن آب فرورود و برنيايد و خاشاك بگيرد پس كژى را به راست توانى دانستن  وَ لَيْسَتِ التَّوْبَةُ لِلَّذِينَ يَعْمَلُونَ السَّيِّئاتِ حَتَّى إِذا حَضَرَ أَحَدَهُمُ الْمَوْتُ  « 2 » اكنون روح و عقل نهانست و آن جهان نهانست و كالبد متغافل و اين جهان عيانست چون اين جهان باطل ظاهرست و هر تنى منقسم است و كالبد غافلست و عقل و روح با آگهى است هرك را عقل و روح زياده\r\n\r\n\r\n","description":"","footnote":"\r\n( 1 ) قرآن كريم ، سورهء 67 ، آيهء 30 .\r\n( 2 ) سورهء 4 ، آيهء 18 .\r\n","page_name":" 74 ","page_number":120},
  {"content":"\r\n\r\nآيد تنش در گداز آيد و هرك را كالبد و غفلت زياده آيد عقلش و روحش در كاهش آيد و از بهيمهء غافل بدتر شود چو عقل و روح را بگداخته است لاجرم چون بهايم تراب شود و چون كافر بسوى عقاب شود پس تمنى برد در حال بهايم كه يا ليتنى كنت ترابا باش تا اين جهان قلب شود و عالم جان عين شود و عالم مشاهده غيب و غايب شود و اعمال روح و عقل را صور دهند و معقول را محسوس گردانند تا آن جمالها ببينى و آن كمالها ببينى چو از آب گنده چنين صور نغز مىآفريند از باد پاك تسبيح چگونه صاحب جمال نيافرينند اصل اين‌ها چو گنده بود لاجرم پرخون و رگ و پى آمد و اصل آن چو پاك باشد صورتش آكنده به مشك و كافور باشد و اللّه اعلم .\r\n\r\nفصل 52\r\nهر شب متحيّر مىمانم كه چه راه بيرون آورم گفتم خود قرآن راهيست كه كوفتهء انبياست عليهم السّلام بيا تا هم در شرح آن باشيم اتّقوا من سمة اللّه يعنى به آرايشهاى روان در بهشت راه نيابيد چون مؤمنيد شما راى داغ كنند تا سره شويد پس به طاعت مشغول باشيد يا كفّارات جنايات خود كنيد تا داغ بلاها راى بشما نفرستند و بدست عقوبت آن جهان گرفتار نشويد هر رنج بىنهايت كه مؤمن مىبيند آن رنج آنست كه داغش مىكنند ، از آن فرزند عزيز راى در زمستان برهنه مىكنند و مىشويند تا گنده نماند هرچند كه از سرما مىلرزد امّا آن بچهء بيگانه را رها كنند تا همچنانك كرمك مىباشد دران گندگى كفر .\r\nيكى گفت دل حاضر نمىشود چه كنم گفتم حاضر كن تا بشود تو هزار من بار راى چون بخواهى از دشت به خانه مىتوانى آوردن بتدريج نه به يك‌دم همچنان اگر دل ضعيف راى بخواهى هم بتوانى بجا آوردن و حاضر كردن هرچه ترا آلت كردن آن بداديم « 1 » و اختيار آن داديم كردن آن را بر تو افكنديم اگر كردن آن را نمىتوانستى آلت دادن ترا چه فايده بودى آخر آبى كه در سنگ است چو مىخواهى مىتوانى آب را از سنگ آوردن و چشمه روان كردن چون آلت آوردن آب چشمه به تو داديم هم آوردن\r\n\r\n\r\n","description":"","footnote":"\r\n( 1 ) - اصل : نداديم .\r\n","page_name":" 75 ","page_number":121},
  {"content":"\r\n\r\nآن را به تو باز گذاشتيم همچنان اگرچه دلت در سنگ رفته است هم توانى باز آوردن و حاضر كردن امّا در آب باران چون ترا اختيار نداده‌ايم آن را ما بىتو آريم اكنون آنها كه ابلهان‌اند عزم عزايم مىكنند و فسون حيل حاصل مىكنند تا مارى بگيرند و در سلّه [ و 
  ] صندوق گرفتار كنند آلت و اختيار راى به اينها صرف مىكنند و فسون بر مار مىدمند و مار فسون بريشان مىدمد ، اگر گويند به چه سبب مار راى به سلّه مىكنى گويد بدان سبب كه در جهان ابلهان بسيارند چون اين مار راى گرفتم بگرد من درآيند بسان هنگامه و خدمت من كنند و عاقبت آن مارگير راى مار بكشد چون بوقت جان كندن و فراق رسد درد آن زهر او راى بيند ، انبيا و اوليا جام زهر راى نوش كرده‌اند از كرامت و معجزه كه داشتند ايشان راى زيان نكرده است و اين مار مالست كه اهل دنيا در تحصيل آن مىكوشند و اين مار مال اين‌قدر مزه كه آورده است از بهشت آورده است و زهرها را از عصيان و تباهى آورده است همچنانك مار رنگها و نقشهاى مختلف دارد مال نيز همچنان دارد اكنون اين جهان كسى راى خوش آيد كه در آن جهان او راى اشتباهى و انكارى باشد آخر آن جهان چگونه خوش نباشد كه آنجا در تو همه فعل راى اللّه كند و خاك و هواى ترا و ذرّه‌هاى ترا به‌خودىخود او كند و اجزاى تو خوش تكيه كرده باشد بر فعل اللّه بتن آسايى « 1 » و اللّه اعلم .\r\n\r\nفصل 53\r\nگفتم اى اللّه چنانك نظر مرا بدين اسباب جهان گشاده كردى تا چست شدم در نگاه داشتن احوال خود همچنان نظرم راى گشاده باسباب آخرت كن تا احتراز كنم ازين جهان همچنانك در حسن صور خوبان اين جهانى چشم دادى تا اين‌ها را مىبينم همچنان چشم دلم راى بجمال خوبان آن جهانى گشاده كن تا منجذب شوم به خدمتت چشمهاى علم هر دو جهانى راى از عرصه‌هاى عدم تو گشاده مىكنى اى اللّه انبيا راى بر سر كدام چشمه‌سار در عرصهء عدم فروآوردهء يا رب مرا از آن چشمه آب بده گفتم ثنا بايد گفتن اللّه راى تا مرا اين عطا به ارزانى دارد فاتحه راى آغاز كردم  الْحَمْدُ لِلَّهِ رَبِّ الْعالَمِينَ  « 2 »\r\n\r\n\r\n","description":"","footnote":"\r\n( 1 ) - ظ : بتن آسانى .\r\n( 2 ) قرآن كريم ، سورهء 1 آيهء 1 و سائر آيات هم به ترتيب از همان سوره است .\r\n","page_name":" 76 ","page_number":122},
  {"content":"\r\n\r\nگفتم اى اللّه و اى پروردگار تربيت هر دو جهانى را تو توانى كردن تربيت چه باشد كه علم آن جهانى را به من تو كرامت كن  الرَّحْمنِ الرَّحِيمِ  اى رحمن شير مهربانى اين جهان را تو گشاده كردهء تا دل نمىدهد كه از سر اين شير مهر برخيزند اى رحيم همچنان شير مهربانى آن جهانى را در سينه‌ام تو روان كن تا عاشق آن جاى باشم   مالِكِ يَوْمِ الدِّينِ إِيَّاكَ نَعْبُدُ   اى مالك يوم الدّين آرزويم هماره عبادت تست و ايّاك نستعين استعانت از تو مىطلبم كه بگشايى در نظرم را بروح آن جهانى و به تو تا عاشق ضرورى باشم نه عاشق بتكلّف  اهْدِنَا الصِّراطَ الْمُسْتَقِيمَ  راه چشمه نما از چشمه‌سارهايى كه در عدم است كه راست بملك آن جهانى مىرساند  صِراطَ الَّذِينَ أَنْعَمْتَ عَلَيْهِمْ  آن چشمه‌سار دانش كه انبيا عليهم السلام در آن چشمه رفته‌اند و از آن نوشيده‌اند مرا نيز هم از آن چشمه كرامت كن امّا هركسى در آن چشمه راه ندارد چنانك آن غلام را خواجه‌اش مىگفت كه بيرون آى از مسجد غلام گفت مرا رها نمىكنند . تا بيرون آيم خواجه‌اش گفت كه كه رها نمىكند تا بيرون آيى گفت آن‌كس كه ترا رها نمىكند تا به عبادت به مسجد اندر آيى و اين اشكال بر همه مذهبهاى مختلف بيايد چنانك مرا كسى بازمىدارد كه بمذهب تو اندر آيم « 1 » [ همان كس ترا بازداشته است كه بمذهب من اندر آيى « 2 » 
  ] پس شما صواب را نمىدانيد چو شما خود را آكنده‌ايد صواب كجا راه يابد در شما چشم را بخواب آكنده‌ايد و سر را به سوداى فاسد آكنده‌ايد و شكم را بنان آكنده‌ايد و دل را بحرص آكنده‌ايد و تن را به كاهلى آكنده‌ايد ، اى بيچارگان همتان در ژنگار عصيان مانده‌ايد چنان كه مرغان در دام مانند .\r\nاكنون جهد كنيد تا هريك گره از پاى يكديگر بگشائيد و رهايى يابيد آرى از خاك برآمديت باز در همين خاك مىغلطيد تا هم درين خاك بياراميد اين عزم را نيك تباه كرده‌ايد امّا بنگر اگر تو درين عالم خاك حرام مىخورى در حريم اللّه ، در حريم\r\n\r\n\r\n","description":"","footnote":"\r\n( 1 ) - اصل : اندر آيى .\r\n( 2 ) - در اصل نيست و از ( د ) آورده شد .\r\n","page_name":" 77 ","page_number":123},
  {"content":"\r\n\r\nاللّه بدزدى مىآيى تا از ملك او رزق بىفرمان او بدزدى آخر ببين اگر كسى را بياويزند و چوبش زنند گويند بدر سرايش بريد و يا بسر چهارسويش بريد آن چند گامى را مهلتش مىدهند امّا هم مىآويزند و هم مىزنندش آخر اللّه را مالك يوم الدين گوييم تا نگويى حالى كه حرام خوردم دهنم تلخ نشد و آتش در شكم نيفتاد و اگر حلال مىخورى چگونه است كه به روزى حلال بفرمان اللّه مىكوشى و هيچ كار بفرمان اللّه نمىكنى چه پندارى كه هرچه مىكنى ضايع مىشود تو مشت گندم كه مىكارى چون سبز شود هيچ بيل بگيرى و آن را زير و زبر بكنى و به خاك بپوشانى و رها كنى تا ناچيز شود نى نكنى .\r\nپس اين خاك وجود ترا كه برگ سبز عقل و تميز و روح و دانش داد چگونه بيل اجل بگيرد و زير و رو كند و رها كند تا ضايع شود اين محال باشد قوله تعالى  وَ مِنْ آياتِهِ الْجَوارِ فِي الْبَحْرِ كَالْأَعْلامِ  الآية « 1 » و اللّه اعلم .\r\n\r\nفصل 54\r\nقال النّبىّ عليه السّلام . اسبغ الوضوء تزدد في عمرك و سلّم على اهلك يكثر خير بيتك و استعفف عن السّؤال ما استطعت .\r\nقوم را گفتم حال شما همچنين مىنمايد كه هر روزى كه سبزهاى خوش ادراكات شما را و تمييرات شما را بديد مىآرند ملخهاى سوداهاى فاسد بر بيخ آن نشسته است و مىخورد و شما از حرص خوشى اين حيات دنيا به ناوچه درمىآييد و اين بارهاى گران بر خود مىنهيد و نمىخواهيد كه به يكى كنجى درآييد و مجاهده كنيد تا درى بگشايد و روشنيها درآيد تا هم از آن در بدان جهان راه يابيد و برويد از بس‌كه خويشتن از غم و سوداى فاسد چون غمام كرديد آن در گشاده نمىشود و آن راه پديد نمىآيد آخر همه درين چه نظر مىكنيد كه ديگران را سر زيربغل مىگيريم و خود را بر همه آشكارا داريم هيچ در خود نظر نكنيد كه چگونه سياه و تيره و بىمزه‌ايد چنانك ابر فروآيد و به مزد بعض جزاير را كه در وى آب نماند و چنانك هوا نيك سرد و يا نيك گرم باشد و يا آتش\r\n\r\n\r\n","description":"","footnote":"\r\n( 1 ) قرآن كريم ، سورهء 42 ، آيهء 32 .\r\n","page_name":" 78 ","page_number":124},
  {"content":"\r\n\r\nبىحد بسيار باشد كه آبها را به مزد و ببرد اين سوداهاى فاسد شما همچنان فرومىآيد و جمله آب طراوت شما را مىبمزد و مىببرد آخر جهد در آن كنيد كه در بىراحتى راحت گيريد و در رنج آسايش يابيد كه اگر در آن بىراحتى بگذاريد « 1 » با راحت‌تر شويد زيرا شكر چون شكراب شود خوش‌تر شود و گل را چون گلاب كنند نيكوتر بود و همچنانك كسى عاشق خوبى شود و عشق او بكمال باشد پوست او زرد مىشود و نحيف مىشود اگر گويند كه درمانى كنيم تا او بر دل تو سرد شود و ازين رنج خلاص يا بى گويد كه درمان آن كنيد تا رغبتم و عشقم زياده مىشود « رحم اللّه عبدا قال آمينا »\r\nاكنون اگر خواهى تا حرير عمرت ازين ميته خلاص يابد و عمر تو در فزايش آيد و دراز شود وضوء ظاهر كن با اين نيّت كه از بهر خدمت اللّه طهارت مىكنم و از عظمت اللّه بينديش و در بندگى و امتثال فرمان اللّه چست شو و سوداهاى فاسد زيادتى را از سر بينداز و روشنايى آن جهان را طلب كن و نجاسهء كاهلى را از آن آب بشوى و مسّ شيطان را كه خود را در تو مىمالد چون سگ و بر سر و روى تو بوسه مىدهد و با تو بازى مىكند و در پاهاى تو مىغلطد و مخبّط و گران‌جان و كاهلى مىكندت از آن آب وضو اين‌ها را بشوى و غبارهاى غفلت را آبى بر سر بپاش و در هر ركنى بلفظ تسبيح و كلمه طيّب او را ميران و از پاكى اللّه و عظمت اللّه ياد مىكن تا اين گناههاى غفلتها و سوداهاى فاسد از تو بريزد چون برگ از درخت در فصل خزان و سيّئاتت متقاطر شود از انامل تو . اين معنى رفتن گناهانست به آب دست اگر ازينها چيزى مانده است بدانك هنوز گناه در تست وضوى تو تمام نيست تكلّفى كن بارى ديگر وضو ساز كه الوضوء علي الوضوء نور على نور و هر ساعتى وضوء دل بذكر اللّه بجاى مىآر و اسباغ و حضور تمام بجاى مىآر تا عمرت زياده شود كه عمرت تنهء درختست و زيادهء او ميوه و شاخ بر كشيدن وى است و ميوه‌ها و نزل آن را ملايكه با آسمانها مىبرند و بوى خوش آن ميوه‌ها در كوى و محلّت مىافتد از سلامتى مردمان و روح و راحت ايشان با تو و ديگر\r\n\r\n\r\n","description":"","footnote":"\r\n( 1 ) - د : بگدازيد .\r\n","page_name":" 79 ","page_number":125},
  {"content":"\r\n\r\nاز حساب عمر آن بود كه غم نبينى و شادمان باشى از آن روى كه اميد دريافت خوشى عمر دارى ازين روى كه اين سوداهاى فاسد مزهء عمرت را برده است عمرت در كاهش است چون بخيرات اين غم را و اين سوداهاى فاسد را از خود ببرى عمرت را افزوده باشى .\r\nاكنون بهر حال كه هست تو دابّة  وَ ما مِنْ دَابَّةٍ فِي الْأَرْضِ إِلَّا عَلَى اللَّهِ رِزْقُها  « 1 » يعنى در حالت وحشت از اللّه روزى موانست خواه از ذات اللّه تا از ذات خود صورت موانست دهد ترا و در وقت مجاعت روزى غذا طلب از ذات اللّه تا ترا صورت غذا دهد از ذات خود و در وقت آب‌دست و نماز روزى تعظيم از اللّه مىطلب و تن خود را فربه مىدار از نعمت تعظيم اللّه و مىگوى چون مالكم توى به كه بازگردم و از كه طلبم كه آنچ غير تست ديوست و شيطانست چون شيطان نزد مار آمد در بهشت و مار مغرور شد بشيطان و عاصى شد تا حوّا او را در سر خود جاى داد حالى حال بر مار دگرگون شد هان اى عاصى تا مغرور نشوى بر آنك حال بر تو حالى نمىگردانند باش تا مهلت بسر آيد حال خود را آنگاه ببينى . اكنون در بهشت تنت نفس همچون مار آراسته شده نديمى مىكند حقيقت ترا و شيطان مىآيد بر آستانهء بهشت تنت و نفس ترا مىخواند كه جنس منى مرا در سر خود جايى ده چون در تن تو درآيد كلماتى كه ترا خوش آيد با تو بگويد تو پندارى كه نديمى مىكند خود ندامتت بار مىآرد و اين نفس تو با او يار مىشود تا ترا گمراه كند به رنگها و جمال نغز و شهوت و خوشيهاى ديگر ، باش تا چون مسخش گردانند آنگاه ببينى كه حال بر وى چگونه شود چنانك ابليس خدمتها مىكرد و لكن بر وفق عقل و هواى او بود او از حساب حق مىشمرد آن را تا آدم را بيرون آورد كه تا وى را معلوم گرداند كه آن از حساب هواى خود مىكرد كه اگر طاعت از بهر حق مىكردى آدم را سجده كردى بفرمان اللّه .\r\nاكنون اى آدمى تو نيز هوا ترا درين نصيبه نيافتى خدمت نكردى پس نفس تو و هواى تو عدوّ حق است او مىگويد كه غلام و دوستدار من باش و نفست گويد كه\r\n\r\n\r\n","description":"","footnote":"\r\n( 1 ) قرآن كريم ، سورهء 11 ، آيهء 6 .\r\n","page_name":" 80 ","page_number":126},
  {"content":"\r\n\r\nكار از بهر من كن و هوات گويد از بهر من كن او گويد كه غلام و دوستدار من باش و نفست گويد كه غلام و هوادار من باش و تو درين كشاكش ماندهء .\r\nاكنون بدانك در آدم و آدمى هم ملكى مركّب شده است و آن عقلست و هم شيطانى مركّب شده است و آن نفس است و شيطان در نفس خويشتن متمرّدست مگر بر سبيل ندرت منقاد شود كه اسلم شيطانى مگر اين عقل همان فرشته است و اين نفس همان شيطانست كه هر دو در كسوهء بشر آمدند آن سجده كن و متواضع و اين سركش و متكبّر و دوزخ سراى متكبّرانست كه  مَثْوىً لِلْمُتَكَبِّرِينَ  « 1 » زيرا كه متكبّران مخالفان‌اند ، بندگى را نمىدانند و بهشت سراى متواضعان است .  سَلامٌ عَلَيْكُمْ بِما صَبَرْتُمْ فَنِعْمَ عُقْبَى الدَّارِ  « 2 » زيرا كه ايشان بندگى مىكنند و بندگى را مىدانند و جنگ افكندند ميان اين دو كس آن كسان عاقل كه چون فرشته متواضع بودند پيش آدمى و ميان آن نفس كه كسى او ديوست در قلعهء وجود آدمى اگر شجاع الدّين عقل غالب آيد نفس لولى باش لوندشكل هر جانشين ياوه‌رو را اسير كند و چون مغلوب عقل شود آزادش كند و مقامش بهشت گردد . و امّا اگر نفس غالب آيد چنانك كافران غالب آيند بر شاهان و عروسان اهل اسلام و لباس سرى و سرورى را از سر ايشان بركشند و پوستين و پلاس بر ايشان پوشانند و بىمرادشان دارند و در هر وادى كه قرارگاه ايشان باشد بدانجا برند و قرارگاه ايشان دوزخ است امّا عقل ممزوج بنفس اگر نيكويى و عقل او غالب آيد مزه‌اش بيش از آن ملايكه باشد كه پيش آدم بودند و سجده كردند از آنك اين نفس گنده و رسوا و شهوانى را مسلمان كرد لاجرم در بهشت مزهء فرشتگىاش بدهند از تسبيح و لقا و تواضع و پاكى باز اگر نفس خسيس غالب آيد و اين مايهء فرشتگى را نيست كند رنج او زياده از بهايم و شهوانيات دگر باشد كه او مايهء فرشتگىاش را فاسد كرده است لاجرم آن فرشتگان در عالم غيب مر عقل را يارىگرند و مؤمنان\r\n\r\n\r\n","description":"","footnote":"\r\n( 1 ) قرآن كريم ، سورهء 39 ، آيهء 60 .\r\n( 2 ) سورهء 13 ، آيهء 24 .\r\n","page_name":" 81 ","page_number":127},
  {"content":"\r\n\r\nرا در عالم مشاهده ياريگرند و آن شياطين در عالم غيب مر نفس را ياريگرند و كافران را در عالم عين و مشاهده ياريگرند و اين غلبه مر ايشان را از آنست كه اين جاى ايشان است و اين قلعهء كالبد را اللّه فرموده است كه بفرمان من عمارت مىكنيد تا اين قلعه از حساب من باشد و نسخهء داديم كه از دكانهاى كسب عمارت كنيد اگر شما بفرمان اعدا عمارت كنيد بدانيد كه آن را خراب كنيم و آتش و نفط دوزخ درو اندازيم و باز اين لشگر حواس را كه بروز از جنگ كردن مانده مىشوند در پردهء خواب مىبريم و آن جراحت ايشان را راست مىكنيم باز دو در گوش كه لشگر سمع‌اند در آنجا هوش مىدارند هر جوق‌سوارى را از حروف و اصوات كه بر آن در بر مىگذرند اگر دوست باشند درآرند و نزل جان بيش آرند از تسبيح و تهليل و قرآن و احاديث و اگر دشمن بوند از هزل و مدح اهل دنيا و زينت ايشان بيرون آرند و ايشان را بشكنند و بنگذارند كه راه يابند و تاريكى ايشان درآيد در آنجا و خداوند ما را ناسزا و علت گويند اما آدمى تاريك‌طلب است هر كجا كه تاريكى و شكالى است به نزد آن مىرود و به آن صحبت مىدارد چنانك صحبت من بيشتر با دلست و با روحست .\r\n\r\nفصل 55\r\nفخر رازى وزين كيشى و خورزم‌شاه را و چندين مبتدع ديگر بودند گفتم شما صد هزار دلهاى با راحت را و شكوفه‌ها و دولتها را رها كرده‌ايد « 1 » و درين دو سه تاريكى گريخته‌ايد و چندين معجزات و براهين را مانده‌ايد و به نزد دو سه خيال رفته‌ايد اين چندين روشنايى آن مدد نكرد كه اين دو سه تاريكى عالم را بر شما تاريك دارد و اين غلبه از بهر آنست كه نفس غالب است و شما را بىكار مىدارد و سعى مىكند به بدى و چون بىكار باشيد همه بدى كرده شود و تاريك و وسوسه و خيال و سوداهاى فاسد و ضلالت پديد آيد از آنك عقل غريبست و نفس در مملكت خودست و آن مملكت از آن شياطين است و اين دنياست كه ما حضرست و حجابست از در غيب و نزد عاقلان اين دنيا حاجتى « 2 » است بر در غيب .\r\n\r\n\r\n","description":"","footnote":"\r\n( 1 ) - اصل : كرده‌اند .\r\n( 2 ) - ظ : حاجبى .\r\n","page_name":" 82 ","page_number":128},
  {"content":"\r\n\r\nو امّا قسم نيكويى همين سعى كردنست به نيكويى و آلت نيكوى آنست كه تا با يار نيك ننشينى « 1 » وجد نكنى و مراقب احوال خود نباشى نغزى و نيكويى پديد نيايد از آنك اين جهانيست كه خار و حشيش بىسعى تو رويد و همه بيابانها و صحراها پر شود .\r\nاما گلزار و درختان ميوه‌دار بىسعى تو پديد نمىآيد امّا خيالات صور اسفل و عداوة چون آن خس است كه هر ساعتى پيش تو برويد و پديد آيد بىسعى تو .\r\nاكنون اين جهانيست همچون زره و گرد در يكديگر شده و شما متحير مانده و هيچ بيرون شوى نمىبينيد آخر از ولايت عدمتان برانگيختند و شما همچون ملخ بر سر اين سبزه‌زار حطام دنيا فروآمديت  كَأَنَّهُمْ جَرادٌ مُنْتَشِرٌ  « 2 » چشم را بخيره روى گشاده‌ايد و در شما يك ريزه آب نى از توشهء آخرت همين توشهء دنيا ساخته‌ايد و پروبال مىگشاييد و بهر جايى فرومىنشينيد آخر ملخ نيستيد كه همچنين مىكنيد كه بيضه همين‌جا بيرون مىآريد و همين‌جا مىنشينيد . امّا چنانك فرشتگان را پرها داده‌اند   أُولِي أَجْنِحَةٍ مَثْنى وَ ثُلاثَ وَ رُباعَ   « 3 » مرا نيز همچنان پرها داده‌اند يكى پرعقل و يكى پرحلم و يكى پرعلم و نظرم بعرش داده‌اند و دريافتم به دانش اللّه داده‌اند و من همچون مدّثّر سر در لباس ارحام و اصلاب داشتم و مرا خبر نبوده است كه با من چه كارها دارند از براى ضعيفان آخر زمان كه چون مورچهء اسفل بىقرار و بىثبات‌اند به بركت آنك متابعت من كنند سوارشان گردانند . پس مرا قرين ايشان بدان گردانيدند تا مر ايشان را راه نمايم خود من عزيزى خود را و عزت خود را نمىدانستم گويى كه   وَ الضُّحى   « 4 » قسم به چاشتگاه نماز چاشت منست  وَ اللَّيْلِ  « 5 » زمان طاعت شب منست كه  فَتَهَجَّدْ بِهِ نافِلَةً لَكَ  « 6 » . اكنون من نيز مدّثّرم در پرده‌هاى غفلت تا برخيزم و خود را آگاه كنم\r\n\r\n\r\n","description":"","footnote":"\r\n( 1 ) - اصل : نشينى .\r\n( 2 ) قرآن كريم ، سورهء 54 ، آيهء 7 .\r\n( 3 ) سورهء 35 ، آيهء 1 .\r\n( 4 ) سورهء 93 ، آيهء 1 .\r\n( 5 ) سورهء 93 ، آيهء 2 .\r\n( 6 ) سورهء 17 ، آيهء 79 .\r\n","page_name":" 83 ","page_number":129},
  {"content":"\r\n\r\nكه   قُمْ فَأَنْذِرْ وَ رَبَّكَ فَكَبِّرْ   و اللّه اعلم .\r\n\r\nفصل 56\r\nقال النّبىّ عليه السّلام رجعنا من الجهاد الاصغر الى الجهاد الاكبر هركه با نفس برآمد غزو ظاهر آسان بود بر وى امّا اگر غزو ظاهر نكند مجاهدهء نفس آسان نبود ، آدمى بچه‌پيچان عظيم است و سلامت نمىزيد چنگ بهر جايى در مىزند از آنك از هواى عدم اينجا درافتاده است نه اوّل مىبيند و نه آخر مىبيند مىترسد كه اگر چنگ در جايى نزند هلاك شود همچون كفتار چنگ بخار سر ديوار در مىزند و افكار مىشود و افكارىاش همه از ان چنگ در زدن است بخار همه رنجت از آنست كه رياى چند كس را معشوقهء خود گردانيدى هر مرادى و پيشنهادى ترا چون معشوقه و عروسى است و هر ازين معشوقه‌ات را خويشاوندانند و تبارىاند بارى عروسى بگزين كه كرا كند جفاى او شنودن چون همه رنج تو از معشوقه گرفتن است كه عاقبت از آن معشوقه خواهى بريدن و جدا شدن اكنون چندين در عمارت او چه مىكوشى امّا اگر كسى چندان حريص حيات دنيا نباشد او را ازين حياة بريدن چندان رنج نباشد امّا آنك نيك حريص حيات دنيا باشد بوهم آنك او را خواهند بريدن ازين حيات او پيشين مرده باشد از وهم امّا اگر معشوقهء راستين دارد در مشاهدهء او اگر دست و پاش را ببرند و يا گردنش بزنند چندان رنجش ننمايد چنانك آن زنان در مشاهدهء يوسف چون تن خود را از معشوقكى بگذاشتند و چهره او را به معشوقكى گرفتند از دست بريدن خود خبر نداشتند باز چون معشوق چهرهء يوسف از پيش چشم ايشان غايب شد معشوقهء تن خود را بازآمدند آنگاه درد يافتند كه  وَ قَطَّعْنَ أَيْدِيَهُنَّ  « 1 » و همچنانك سحرهء فرعون نيز ، و رسول عليه السّلام از بهر تسلّى دل ايشان خود را در ميان آورد كه رجعنا من الجهاد الاصغر الى الجهاد الاكبر نه چنانك صفوف نفس را نزد او محلّى مانده باشد و اللّه اعلم .\r\n\r\nفصل 57\r\n وَ النَّجْمُ وَ الشَّجَرُ يَسْجُدانِ  « 2 » گفتم اى آدمى چندين به دنيا\r\n\r\n\r\n","description":"","footnote":"\r\n( 1 ) قرآن كريم ، سورهء 12 ، آيهء 31 .\r\n( 2 ) سورهء 55 ، آيهء 6 .\r\n","page_name":" 84 ","page_number":130},
  {"content":"\r\n\r\nمغرور مشو كه شمس و قمر به حساب مىرود و فرمان‌بردارى چراغ و شمع از خود نبود به فرمانروايى باشد و النجم و الشجر و اشلغ شجر يعنى مطبخ شجر از خود آبادان نشود و نجم در آسمان همچنان مدبّرست كه شجر در زمين اما تا نواشان ندهيم چيزيشان نباشد اين همه بيان كمال و قدرت از بهر آنست تا بدانى كه فرق باشد ميان نيكى و بدى و ناقص و كامل  وَ وَضَعَ الْمِيزانَ  « 1 » يعنى خويشتن را بر موزون كن كه تا موزون و ظريف نباشى بمقعد صدق راه نيابى اگر از كار خير مانده شوى در راه آخرت زنهار بر لوح خمر معصيت مشغول مشو كه آن ماندگى افكندن نيست آن بر جاى ماندن است و نوم را از بهر آن ماندگى افكندن پديد آورد كه راحة لابدانكم و اين راح راحت را او مىدهد كه  وَ سَقاهُمْ رَبُّهُمْ شَراباً طَهُوراً  « 2 » اكنون اى يار كان بدين حكمتهاى من كه همچون دواخانه‌ايست خود را بشوييد و خويشتن را مرهمى مىكنيد و اخلاق خود را بدل مىكنيد تا سلامتىتان حاصل شود و هم در خود مىنگريد و گرد مصالح خود برمىآييد چون نور نظر را اينجا درين عالم خرج كرديد در اللّه چگونه نگريد و عالم غيب را چگونه ببينيد امّا چو اللّه را بوده باشيد خود را بوده باشيد و چون خود را باشيد هيچ چيز را نبوده باشيد امّا اگر يكى فرع و يكى جزو را بوده باشى دگرها را نبوده باشى از انك چو كليّات و اصول را بوده باشى فروع را و اجزا را بوده باشى  إِنَّا نَحْنُ نُحْيِ الْمَوْتى  « 3 » مطلق است يعنى بىقيدى تواند كه همين لحظه هزار چشمه شهوت در تو بگشايد و با هزار حورعين‌ات قرين گرداند امّا تو دايم مىگويى كه اى اللّه ماه‌رويان عمل كاهربايى دارند در دل ما خداوندا دل ما را آهنگى بخش تا ربوده نشود تن شوره گشته ما را از آب شور حرص بتوفيق مجاهده طيّب گردان و زمين پىكوب دل ما را مزيّن بخضر طاعات گردان بيضهاى اعمال كه نهاده‌ايم بر خاك تن از آسيب چنگال گربهء شهوت نگاه‌دار تابهء طبع ما را از صدمت سنگ سنگين‌دلان نگاه‌دار مؤمن بدر مرگ چو آن عالم را\r\n\r\n\r\n","description":"","footnote":"\r\n( 1 ) قرآن كريم ، سورهء 55 ، آيهء 7 .\r\n( 2 ) سورهء 76 ، آيهء 21 .\r\n( 3 ) سورهء 36 ، آيهء 12 .\r\n","page_name":" 85 ","page_number":131},
  {"content":"\r\n\r\nببيند بطپد و بر خود زند چنانك مرغ از قفس درخت سبز را ببيند و در آرزوى آن پروبال بزند امّا مؤمن را بيان آن بدهند تا درين جهان بازگويد آن عشق را و آن جمال را كه مىبيند و ازو بر خود مىپيچد و آن ديدن او در آن حال همچون نفس صباست كه بر سينه او وزان مىشود تا اندوهها را از وى بزدايد و اللّه اعلم .\r\n\r\nفصل 58\r\n  يا أَيُّهَا الَّذِينَ آمَنُوا اتَّقُوا اللَّهَ وَ قُولُوا قَوْلًا سَدِيداً يُصْلِحْ لَكُمْ أَعْمالَكُمْ   « 3 » من پريشان شده بودم و خود را به هيچ كويى بازنمىيافتم در خود نظر كردم ديدم كه در هر جزو من صد هزار رياحين گوناگون غيبى از هر جزو من مىبرستى و آب آب و لطافت هوا و حور و سماع از آنجا قابل بود كه اللّه بيرون آوردى باز چون وضو مىساختم در هر عضو خود كه آب مىماليدم مىديدم كه طهارت آن جهانى و نور آن جهانى و پيرايهاى اهل بهشت از اعضاى من بيرون مىآورد بسبب تسبيح‌هايى كه در وضو مىخواندم  يا أَيُّهَا الَّذِينَ آمَنُوا اتَّقُوا اللَّهَ  چون پريشان منبسطم و پاى بر هيچ جاى ندارم نخست خود را هست كنم و عقد كنم و موجود كنم از گروش كه آمنوا و بر روى آب اللّه انگشت اندر كنم و خود را جمع كنم و ببينم كه چه چيزم آنگاه آب حيا و ترس از اللّه كه عبارت از وى اتّقوا اللّه آيد با اين درخت و نهال گروش بپيوندانم تا هواى صور خوش و فكر خوش و خطرات خوش كه عبارت [ از وى و قولوا قولا سديدا آيد بدان درخت گروش « 1 » 
  ] بپيوندد آنگاه اصل ايمان قوت كند و شاخ سبز زمرّدين از شاخ ياقوت زبان سر برزند و عبارت از وى كلمهء طيّبه آيد بران شاخ و بران برگها و بران ميوه‌هاى نماز و زكات و طهارت و روزه و مرحمت و انصاف و عدل و راستى برويد و فرشتگان اين نعم را بدان جهان مىبرند تا بنده چون بدان جهان پيوندد « 2 » كار او به سامان شود و عبارت از وى اين آيد كه يصلح لكم اعمالكم تا قرارگاهيتان پديد آيد و بدانيد كه كجا مىباشيد و بر چه كار مىباشيد نه چون خاكستر باشيد كه بر روى آبى\r\n\r\n\r\n","description":"","footnote":"\r\n( 3 ) قرآن كريم ، سورهء 33 ، آيهء 70 و 71 .\r\n( 1 ) - در اصل نيست و از ( د ) افزوده شده است .\r\n( 2 ) - د : بپيوندد .\r\n","page_name":" 86 ","page_number":132},
  {"content":"\r\n\r\nمىرويد و يك ساعت چون گل تيره باشيد كه به يكى كويى فرومىرويد و مىنشنيديت كه  يا أَيُّهَا الَّذِينَ آمَنُوا اتَّقُوا اللَّهَ  گفتم هان اى مؤمنان شما را كجا طلبيم نشان شما از كدام روش پرسيم آخر گروش را جايى بايد كه چنگ در زده باشد و پيشنهاديش باشد شما را از كدام پيشنهاد پرسيم  إِنَّا عَرَضْنَا الْأَمانَةَ  « 1 » يعنى ما را مىگويى كه شما را سرورى دهيم و شما متواضع باشيد و قوّت تنفيذ مراد و هوا دهيم و ترك مراد و هوا گوييد و شما را فضل دهيم فضل خود را مبينيد و اين نيك دشوار است آسمان گفت همچون راكعانم ازين خوف بيم است كه شكسته شوم و از پاى درافتم .\r\n\r\nفصل 59\r\nدر وقت ذكر غفرانك و سبحانك مىگفتم دلم بكردارى و جان بنظام الملك رفت اللّه الهام داد كه اگر دل ترا به من يقين استى چرا جاى ديگر روى چرا همه اميد و حاجات به من ندارى و چرا ملك و هرچه مىطلبيدى از من نطلبدى و روى دلت چرا سوى من نيستى باز سبحانك و غفرانك گفتم يعنى اى اللّه چون توى من از تست و نظر و ادراك من از تست و عقل و روح من از تست و چشم و عقل و سمع ظاهر و باطن من از تست چگونه من مخاطب تو و مقابل تو و لب بر لب تو نباشم و جمله اجزاى من در تو نبود اللّه الهام داد كه اين همه معقوليهاى تو و نظر تو بدين وجوه معاينه است و مخاطبه تو همين نقش مشاهده را بىهيچ وجهى ثابت مىدار گفتم اى اللّه مگر مخاطبهء من با تو چون جمادات و اجسام لطيفه را ماند چون باد و هوا و آب كه خوش مىوزانى و مىرويانى و ايشان را از تو هيچ خبر نى و ايشان را خودى خود نى همه تويى اكنون اين حكمتهاى من چون كف را ماند كه از من برآيد و بيفتد و من در آن وقت از اللّه انديشم كه اين حالت مرا اللّه چگونه بديد مىآرد و ظاهر مىكند باز مىبينم كه وساوس زبان مرا مانع است و رها نمىكند تا حالت نيكو از روح من سر برآرد اكنون مىگويم كه اى حالت من و اى روح من همچنان افتاده باشيد سجده‌كنان مر اللّه را و من در اللّه نظر مىكنم در ان وقتى كه اين ادراك مرا و اين حالت مرا هست مىكند هنوز اللّه\r\n\r\n\r\n","description":"","footnote":"\r\n( 1 ) قرآن كريم ، سورهء 33 آيهء 72 .\r\n","page_name":" 87 ","page_number":133},
  {"content":"\r\n\r\nتمثال ادراكم را و حالتم را مىخواهد تا هست كند كه من همان‌جا باشم و اللّه را بوسه مىدهم و درو مىغلطم و سر به سجده مىنهم همان‌جا كه اى اللّه مرا تمام مگردان و سر مرا در هوا مكن و به غير خودم مشغول مكن كه اوّل من توى و آخر من توى بىتو كجا روم آخر اين عقلم از تنم روزى چندى اگر مىبرود دستار بر سرم راست نماند و كرته در برم درست نماند بىسر و سامان شوم با آنك رباط روح با منست عجب بىتو اگر بمانم چگونه باشم باز مىديدم كه آخرت و بهشت و دوزخ و ملائكه و شياطين و ملك مختلف و عرش و كرسى و عشق و محبّت اين همه بواطن خلقانست و رنگ دلهاست كه هر كسى را رنگ ديگرست و عالم او ديگرست و هر كسى را انديشه است امّا از انديشه تا سر زبان ولايتيست دور و دراز يك دروازهء آن ذهنست و يك دروازهء آن دهنست و زبان يك دربان دلست آنجا كه انديشه برآيد و يك دربانست اينجا كه از دهن برآيد و انديشه را هم مشرق است و هم مغربست و تو ندانى كه از مشرقست يا از مغربست و يا از عرشست و دورى آن بىحدست و به يك طرفة العين بسر زبان مىرسد چنانك براق از زمين تا آسمان به يك ساعت طى كرد اكنون چون از دروازهء دلت تا دهانت ولايت دورست از گزافه‌اى دل از آن راه چيزى رها مكن كه درآيد و آن ولايت كه بيرون سوى دلست بىنهايتست و در آنجا از ديو و پرى و فرشتگان بىنهايتست و از بيرون سوى دهان خود عالم مشاهده است پس درين هر دو دربند جنگ نيك مىبايد كردن و اگر از آن راه درآمد بارى ازين راه نجهد و بيرون نيايد و اللّه اعلم .\r\n\r\nفصل 60\r\n لَوْ أَنْزَلْنا هذَا الْقُرْآنَ عَلى جَبَلٍ  « 1 » گفتم كوه و جماد را يعنى طور را چو از خود خبر دادند چون طير پروبال باز كرد و چون كبوتر مطوّق معلّق زن شد چون آن سنگ انگشت رنگ چون باز بر پريدن گرفت و بىخبر نماند پس هر كسى بىخبر از آنند كه از خودشان خبر نداده‌ايم هر كرا از خود آگاه كرديم بىقرار شد هيچ كس نيست كه از وجهى آگهى ندارد و از وجهى بىخبر نيست جمادات\r\n\r\n\r\n","description":"","footnote":"\r\n( 1 ) قرآن كريم ، سورهء 59 ، آيهء 21 .\r\n","page_name":" 88 ","page_number":134},
  {"content":"\r\n\r\nو ناميات ز روى پذيرايى فعل اللّه باخبرند و عاقل‌اند و از روى حيوانات جمادند و آدمى از روى خود عاقلست و از روى جمادات جمادست و هر كسى را خبر از وجهى داده‌اند كه گرانى او از آن وجه سبك شود و در آن وجه گرم شود نه چنانك اين مغفّلان كه درين مجلس من گرم نشوند چون صاحب جمالى را و خوب چهرهء را نظر كنند در آن حال زود بشكفند و در آگاهى آيند .\r\nاستاد هندو گفت كه به نزد هندو قواچى رفتم او در معرفت گفتن مست شده بود پرسيدم كه بهاء الدين را چگونه مىبينى گفت زير آسمان معلّق مىبينمى و صد هزار نور از وى مىتابيدى گفتم ما را چگونه مىبينى گفت چون چوزگان « 1 » مىبينم كه بگرد وى مىگرديد گويى كه اجزاى كالبد من و از آن همه عالم و همه انديشه‌هاشان و اين همه حيات و عقل دارند كه چنين فرمان [ بردارند در تغيير و تبديل و « 2 » 
  ] فرمان‌بردارى و در عمارت و ويرانى و گويى كه اين ادراك من آواز و بيان حيات و عقل ايشانست لاجرم در عشق اللّه همه اجزاى من مست شوند همچنانك كه در راندن شهوت خوش مىشوند همه اجزاى من خوش شوند و اللّه اعلم .\r\n\r\nفصل 61\r\nقال النّبي عليه السّلام القناعة كنز لا يفنى اى مؤمن هم بدان‌قدر كه از اسباب اكتساب حلال حاصل شود خرسند باش و توكّل كن و مترس كه اگر در مرادى ازين طريق بر تو بسته شود در ديگر بگشاييم به از آنكه هر درى كه از حرام و شبهت نمايد بدان كه دركه باشد و دام « 3 » باشد و اگر آن مرغ صبر كند و خور خود را ترك گويد و از آن دانه كه در دام است نخورد روزى بر وى كم نيايد و در دام گرفتار نشود اكنون اى مؤمن صدّيق بر حلال بسنده كن  فَخُذْ ما آتَيْتُكَ وَ كُنْ مِنَ الشَّاكِرِينَ  « 4 » اگر در نانت مزه نماند در گرسنگىات مزه دهيم كه الجوع طعام اللّه في الارض يشبع به ابدان الصّديقين و اگر در تنت مزه نماند برون سوى\r\n\r\n\r\n","description":"","footnote":"\r\n( 1 ) - د : چوژكان .\r\n( 2 ) - در اصل نيست و از ( د ) افزوده‌ايم .\r\n( 3 ) - اصل : دوام .\r\n( 4 ) قرآن كريم ، سورهء 7 ، آيهء 144 .\r\n","page_name":" 89 ","page_number":135},
  {"content":"\r\n\r\nترا مزه دهيم و اگر فربهىات نماند در لاغرىات مزه دهيم تو همچنان بر جاى باش و صبر كن تا چشمهء ايّوب صابر از زير پاى تو روان كنيم كه مغتسل باشد و هم بارد اگر چه چشم در جهان نهادهء و اللّه را نمىبينى مثال تو چنانست كه كسى بنايى برآرد و بيارايد و صفها و جناحها در برابر يكديگر برآرد اگر چه اجزاى سراى روى به يكديگر « 1 » دارند و لكن خداوند خانه را نبينند كه درآيد و بيرون آيد و درون و بيرون عمارت مىكند اكنون اللّه چهار جناح عالم را و صور و خيالات و ادراكات ترا هست كرده است و روى در يكديگر نهاده‌اند و مشاهده مىكنند يكدگر را و چون در و ديوار بهشت آگاهى دارند و حيوة دارند امّا حضرت اللّه را نمىبينند كه چه تصرّفها مىكند در عالم و تصرفش را مىدانند و حضرت اللّه يك حضرت بيش نيست و آن آسمانها و زمينها كه ملك اللّه است از آن آسمان مثالى فرستاده‌اند تا بدانند كه معامله با هر كسى چگونه كنند و حق تعظيم اللّه چگونه بجاى آرند و اللّه را بكدام صفات دانند و بكدام عبارت خوانند و از دور آدم اين مثال را تجديد مىكرده‌اند و بر زبان هر رسول منشور را تازه مىكرده‌اند بمعجزات و براهين و مؤيّد كرده بر حسب تفاوت احوال خلقان احوال ايشان مىگردانيده‌اند چنانك خمر پيشينيان را موافق مىبود و آخرزمانيان را سكر حرام شد زيرا كه ضعيف‌تر بودند و گرم‌دماغ‌تر بودند از خوردن مى مر اين‌ها را تيزى و تهتّك و بىباكى و بىصبرى حاصل مىشود و آدمى را صبر قدر و قيمت مىدهد و اخلاق او را نغز مىگرداند و گوهر نيك مىگرداند چنانك تاب آفتاب و گرما و سرما و بادهاى مختلف ميوه‌هاى خام را و غورهء خام را شيرين مىگرداند و قدر و قيمت مىدهد همچنانك هركه را اين صبر دادند مرتبهء قوى دادند  وَ ما يُلَقَّاها إِلَّا الَّذِينَ صَبَرُوا وَ ما يُلَقَّاها إِلَّا ذُو حَظٍّ عَظِيمٍ  « 2 » و صبر كردن در روزه و نماز و در همه طاعت فوائد عظيم دارد و روزه شربت هاضمهء طعام آن جهانيست و داروى اشتها آرنده نعمت بهشت است و اين روزه و همه طاعتها چون تخمى است كه اصل آن را اللّه به ملايكه مقرّب از لوح المحفوظ بفرشته رسانيده است .\r\n\r\n\r\n","description":"","footnote":"\r\n( 1 ) - اصل : يكديگر .\r\n( 2 ) قرآن كريم ، سورهء 41 ، آيهء 35 .\r\n","page_name":" 90 ","page_number":136},
  {"content":"\r\n\r\nتا پارهء از آن تخمهاى روزه و طاعات به تو رسيد چنانك تخمهاى جهان را از بهشت آورده‌اند تا تو اين تخمهاى روزه و طاعات را كجا مىكارى و در هواى سموم غيبت مىكارى و يا در بادرو خوشى تسبيح مىكارى و يا در زمين شورهء دل پركين مىكارى و يا در سينهء خوش بىغش مىكارى تا چگونه مىكارى چنانك بكارى همچنان بر بردارى امّا بسيار تخم باشد كه بار برنيارد ربّ صائم ليس له من صيامه الّا الجوع و العطش و اللّه اعلم .\r\n\r\nفصل 62\r\nسبحانك مىگفتم . يعنى پاكى و دورى از عيب تراست از آن عيب كه خلقان پندارند [ و اجزاى من پندارند و هر جزوى كه از اجزاى جهان پندارند « 1 » 
  ] كه تو قادر نيستى و عالم نيستى و متصرف ايشان نيستى و آنك مىگويند كه اين اجزا بيننده « 2 » تو نيست كه تو چگونه آن اجزا را هست مىكنى و پست مىكنى و بلند مىكنى نمىبينند و آنك مىگويند كه تو اجزاى نور چشم مىآفرينى و او ترا نمىبيند و تو اجزاى عقل و هوش و دريافت هست مىكنى و او ترا نمىبيند . نى نى سبحانك آنست كه پاكى و دورى از عيب اين‌چنين سخن كه مىگويند كه هر جزو ترا نمىبيند و كسى ترا چگونه شناسد تا نبيند و بىديدن شناختن تو محال باشد آنها كه منكر ديد تواند ترا نشناخته‌اند خود كسى را ميل به خدمت چگونه باشد تا پيشنهاد آن‌كس ديد تو نباشد « 3 » معيّت  وَ هُوَ مَعَكُمْ  « 4 » آنست ، اى اجزا تا ديد نباشد معيّت محال باشد پس مگر كفر ناديدن تست و اسلام ديدن تست .\r\nاكنون چون سبحانك گويم و در گلستان بىمثل نگرم درخور آن گلستان پاكى ثابت كنم اللّه را و اگر روى شكرستان بىمثل بينم پاكى مر اللّه را درخور آن ثابت كنم حاصل از تعجيب آن حالت اين عجب مىخيزد . اكنون ادراك اجزاى من مر اين انواع را هم موجب تسبيح باشد باز سبحانك گفتم يعنى اى اللّه عجايبى تو و همه\r\n\r\n\r\n","description":"","footnote":"\r\n( 1 ) - از ( د ) اضافه شد و در اصل نيست .\r\n( 2 ) - اصل : بنده .\r\n( 3 ) - اصل : باشد .\r\n( 4 ) قرآن كريم ، سورهء 57 ، آيهء 4 .\r\n","page_name":" 91 ","page_number":137},
  {"content":"\r\n\r\nعشقها در عجايبى باشد و همه زندگيها در عجايبى تو است و اللّه اعلم .\r\n\r\nفصل 63\r\nقال النّبىّ عليه السّلام ترك ذرّة ممّا نهى اللّه خير من عبادة الثّقلين ، عمرى كه تنهء او باجتناب از منهىّ و اقامت فرائض برآيد تنهء آن درخت استوار باشد و اگر اجتناب از مناهى نباشد فرائض و تطوّعات و تسبيحهاش همچون درخت كدو باشد كه زود بر شاخ بر دود و سبز نمايد و لكن به اندك باد وسوسه خشك شود .\r\nاو معناه خير من عبادة الثقلين ، آنكه پريان و آدميان مر يكديگر را خدمت كنند ايشان را آن سعادت و آن مصلحت حاصل نشود كه در ترك منهيّات شود  الْحَيُّ الْقَيُّومُ  « 1 » يعنى كه حياة هر حالتى بقا ندارد تحيت زندگانى دادن اللّه است .\r\nاكنون در عالم حيات درآيم و نظر كنم كه چند نوع حيات داده است و در ماهيّت حياة نظر كنم كه چگونه است و آن معلوم نمىشود مگر بمثال و صور ، مردم در آن خيره مىبمانند چنانك ذات اللّه بمثال صفات و محدثات وقوف مىدهد سراير را و صور خيالات ادراكات خوش و ناخوش از حساب حيات نيست .  لا يَمُوتُ فِيها وَ لا يَحْيى  « 2 » و صور حيات يكى است و سبزها و عشقها و تازگيها و آبهاى خوش و تفاوت حالاتشان و تازگى اجزاى آدمى و حور بهشت در هر نوعى ازينها كه نظر كنم مىبينم كه حيات بر حيات است لا الى نهايه و در هر اجزاى خود قبول آن حياتها را تصوّر مىكنم و مىگويم كه اى روح از حيات خود به حيات اللّه رو و بهر كدام نوع مثال كه اللّه حياتت را اشارت كند بدان نوع مشغول مىشو و عمر را بدين مىگذار و در دقايق آن نظر مىكن و خوش مىباش و اللّه اعلم .\r\n\r\nفصل 64\r\n ثُمَّ أَماتَهُ فَأَقْبَرَهُ  « 3 » يعنى هر ريزهء شما را در هوا و در هامون « 4 » گور دهند همچنانك در زمين مردهء باشد و زمين هموار شده باشد و تو ندانى كه گور كجاست\r\n\r\n\r\n","description":"","footnote":"\r\n( 1 ) قرآن كريم ، سورهء 2 ، آيهء 255 .\r\n( 2 ) سورهء 20 ، آيهء 74 .\r\n( 3 ) سورهء 80 ، آيهء 21 .\r\n( 4 ) - د : هامان .\r\n","page_name":" 92 ","page_number":138},
  {"content":"\r\n\r\nو اللّه داند كه كجاست و آن زمرهء « 1 » اجزا را او پراكنده كرده است نداند كه كجاست هر اجزايى را در رحمها مستودع او نهاده است بدست دايگان نداند كه كجاست ، شاهين بك آنجا بود ديدم كه مىخنديد گفتم سر از دهان اژدهاى جهان بيرون نياوردهء چرا مىخنديدى « 2 » آسمان و زمين چون دهانى را ماند از آن اين اژدهاى جهان و دندانهاى زيرينش ستارگانند و دندانهاى زيرينش كوههااند و خلقان چون كرمكان دندانند باز اين دهن دهنهء شير را ماند اگر پرخنده مىنمايد و لكن پرآفتست كاروانى كه در زير عقبهء مىرود و يا در زير جرى مىرود و بيم است كه پارهء بسكلد و بر سر كاروان فروآيد آنجا چه جاى خنده باشد و چه جاى قرار باشد ايشان را همچنان تو در زير جر مجرّه آسمان مىروى ناگاه باشد كه درزى كند و بسر شما فرود آيد چه خنده است هرگاه كه بسراى سلامتى برسى كه دارالسّلام است آنگاه هرچند مىخواهى مىخند  فَالْيَوْمَ الَّذِينَ آمَنُوا مِنَ الْكُفَّارِ يَضْحَكُونَ  « 4 » چه خيره‌رويى مىفروشى كدام روى بر خيره‌رويى سلامت ماند تا تو بخيره رويى كار بسر برى و كدام ديدهء شوخ و شنگ برقرار ماند تا تو شوخ‌چشمى مىفروشى آن خرك را اگر جامه و يا بارش فروگيرند او بغلطيدن رود و دست و پاى بيندازد و جفته درانداختن گيرد امّا از خداوند « 3 » نجهد اكنون املى است آدمى را تا در مرگ و آن يك ساعت بيش نيست كه الدّنيا ساعة يعنى در مقابلهء ملك آخرت و بقاى آخرت دنيا كم از ساعت است و لكن تقدير آن ندانى به ساعت تقدير بيش نيست .\r\nسؤال كرد كه كفر يك ساعته را عقوبت ابد چه حكمت بود گفتم عالمى آفريده‌اند از بهشت و دوزخ و هر چيزى سبب آن ساخته‌اند بسبب هواى هر كسى عالمى زير و زبر نكند زهر را چون خاصيت اين آفريده‌اند چون بخورى بىجان شوى چون طبيب و غير طبيب و دوستان با تو گفتند خاصيت آن را چون بخورى آن را ندانى كه بىجان شوى و تا قيامت اجزاى تو متفرّق باشد و آن ابطال كردن خود را مضاف به تو دارد\r\n\r\n\r\n","description":"","footnote":"\r\n( 1 ) - د : رمه .\r\n( 2 ) - د : مىخندى .\r\n( 4 ) قرآن كريم ، سورهء 83 ، آيهء 34 .\r\n( 3 ) - د : خداونده .\r\n","page_name":" 93 ","page_number":139},
  {"content":"\r\n\r\nهيچ خللى نباشد در اكرام اللّه اگر چه زهر يك ريزه است امّا چنين عمل قوى مىكند اگر چه كفر نيز ريزهء مىنمايد ولى چنين عمل قوى دارد باز يك ريزهء گستاخى كه با ملوك اين جهان مىكنند گردنش مىزنند آن‌كس را و تا قيامت معطّلش مىكنند با همه نقصان و رسوايى كه ايشان راست كسى كه به اين چنين حضرتى گستاخى كند ببين كه حال اين‌چنين كس چگونه بود كسى را كه بر خود غالب و قادر دانى و منعم و سخى و جواد و عفوكنندهء خود مىدانى پيش او بادب « 1 » مىباشى و شكوه مىدارى و گوش بفرمان او مىدارى و تا ندانى كه رضاى وى در آن است پيش او لب نيارى گشادن به خنده مگر اللّه را بدين اوصاف نمىدانى كه هيچ شكوه نمىدارى تو بچه چيز كسى را بدين اوصاف مىشناسى تا ازو شكوه مىدارى و مىترسى مثلا شما جمله كه اينجا نشسته‌ايد اگر در شما اين دريافت و عقل و حيوة و روح و شنوايى و گويايى و بينايى نباشد اين صورتها را هيچ گويى كه اى عالم و اى قادر و اى شجاع و اى پردل و يا از ايشان هيچ دهشتى دارى بلك جمله را چون در و ديوار دانى پس معلوم شد كه اين اوصاف احترامى و اختصاصى ندارد بدين صورت چون تصوّر انفكاك هست چو اين صورت مىبينى و اين اوصاف را درين صورت بچه مىدانى كه از وى شكوه مىآيدت و احترامش مىكنى قدرتش را هيچ بديدى كه كجاست و علمش را بديدى كه كجاست و شجاعتش را بديدى كه كجاست و حياتش را بديدى كه كجاست هيچ ازينها نديدهء و لكن چون كارى كرد كه عاجزان آن را نتوانند كردن گويند قدرت دارد و چون عطايى بخشيد گويند جود و سخاوت دارد و اگر حملهء كند گويند شجاعت دارد چون اين آثار را ببينى بدين آثار بدانى كه بدين صفتست و يقين مىدانى و معاينه مىدانى بىآنك صفاتش را ببينى تا همه احترامها بجاى آرى چگونه است كه مخلوقات را بآثار يقين مىدانى و معاينه مىدانى و ترا شكى نيست و خدايى او را و صفات كمال او را بآثار نمىدانى و موقوف مىدارى بر ديدن و هيچ احترام نمىخواهى تا بجاى آرى چون تاى دلت به آب شفقت روان بينى بدانك آن اثر رحمت اللّه است بدان اثر بدانك\r\n\r\n\r\n","description":"","footnote":"\r\n( 1 ) - د : باادب .\r\n","page_name":" 94 ","page_number":140},
  {"content":"\r\n\r\nاللّه را رحمتست با تو تا او را رحمت نباشد ترا چگونه رحم دهد چون در خود توانايى بينى بدانك قادريست كه اين قدرت را در تو هست كرده است الى غير ذلك يكى از آثار صنع آفرينش سيمرغ سالست كه چهار جناح چهار فصل را مىگشايد كمينه پرش از مشرق تا مغرب مىگيرد و اللّه اعلم .\r\n\r\nفصل 65\r\nگفتم اى آدمى در هر ريزهء شهوت تو ديوى چنگال در زده است و ببوى آن مراد در تو مىآيند چنانك مورچه با دانه چنگال سخت كرده باشد اندرونت از ديوان همچون مورچه خانه از ان شده است ترا گفتند كه اين دو در را كه گلو و شهوت است دربند تا درنيايند و اگر تو در آن را بستى و هنوز اندكى مىآيند و وسوسه مىكنند از آنست كه اندكى مراد هنوز باقيست ترا گفتند كه شيشه را از نان تهى كن تا از نور پر كنى تو از نان تهى كردى و لكن نقش سودا پر كردى و خون و ريم مردمان پر كردى از نانت از ان تهى كردند تا بدانى كه از ان دگرها بطريق اولى است تهى شدن العاقل يكفيه الاشارة ما با عاقل خطاب كرده‌ايم نه با غير عاقل اكنون هر انديشه كه هست و هر سودايى كه هست و هر چيزى كه هست چو در انديشه آمد چون گل خشك شده را ماند و گياه خشك و زرد گشته را ماند و آنك برون از انديشهء تست هنوز نونو شكوفه و تازگى دارد و سبزهء نيك تازه از آنجا بيرون مىآيد همچنانك ميوه‌ها و كوكها كه نو مىرسد اوّلش را مىخورند و دگرها را رها مىكنند زيرا كه اوّلش لطفى « 1 » و طبعى دارند و ازين قبل گفت كه الجوع طعام اللّه يعنى كه در عرصهء غيب سبزهء حكمت مىرويد و آهوى طبعت آن را مىچرد اكنون هر انديشه كه چهره نمود و تو آن را خورديش باوّل و هلت در عالمى سادگى آبگون مىباش كه هرچه بروييد و بدان « 2 » انديشه خوردى رهاش كن تا باز نو بيرون آيد .\r\nسؤال كرد از هوايى كه سپس مرگ بود گفتم چون قدم در معصيت نهادهء بدانك قدم در حدود ولايت دوزخ نهادهء در طرفه هوايى يعنى چنانك بادى را سموم آفريند و بادى\r\n\r\n\r\n","description":"","footnote":"\r\n( 1 ) - د : لطيف .\r\n( 2 ) - د : بدندان .\r\n","page_name":" 95 ","page_number":141},
  {"content":"\r\n\r\nرا هواى عفن آفريند كه سر و پوست و گوشت مردم را زيان رساند همچنان دم غيبت ترا و نفس فحش ترا سمومى و هواى عفنى آفريند سپس مرگ تا ترا پريشان دارد و از نفس تسبيح و نصيحت و شهادت و صدق تو در قول آن را هواى خوشى « 1 » آفريند در حدود ولايت بهشت اكنون يك ركن در اصل آفرينش هوا و باد راست و آب و خاك راست و آتش راست و آتش آتش صلابت و عداوت است با اهل كفر و آب آب رقّتست و شفقتست بر اهل اسلام و باد باد نصايح و عدل و صدق است و خاك خاك اجزاى صابر و حمول است و ترا ازينها قرينان آفرينند و هواى خوش و آبهاى روان آفرينند در بهشت تا بدانى كه مقصود اعتقاد و تعظيم است و به آنچ مراد اللّه باشد اعتقاد را به آن دارى پس تسبيح و تهليل و اعتقاد و بندگى و زارى بر حضرت اللّه خوش‌تر بود از همه چيزهاى ديگر اكنون چو اللّه ترا مىبيند خود را چون عروسان بياراى كه خريدار از وى قوىتر نخواهى يافتن چشم را به سرمهء شرم و اعتبار مكحّل كن و گوش را به گوشوارهء هوش بياراى و دست را به كار ادب برنه و روى را به سپيده و غازهء نياز و اخلاص بياراى و پاى را بخلخال خدمتگارى آراسته گردان و فرق ميان حق و باطل راست كن و خمار تعفّف و معجز استعصام بر سر افكن كه الاولياء عرائس اللّه تا اغياران بران وقوفى نيابند اكنون نيكو و بافضل آن‌كس است كه مردمان نيكو و با فضلش بينند نه آن كسى كه محتاجان وىاند از آنك خوب باجمال خود را نبيند و زشتى زشتى خود را نبيند امّا كسى ديگر ببيند ايشان را اگر كسى گويد كه خلقان متضادّاند در پسند نيك و بد از آنك اختلاف طباع است گوييم آخر نيكويى تو در حق تو اصل است تو چنان زى كه ار خود مزه بيابى من از اللّه هوش و حيات عشقى مىطلبيدم و نظر محبت و تفكّر بخيرى مىطلبيدم و فروسوى ادراك مىنگريستم و اميد مىداشتم كه آن حيات و آن حواسّ خاصه والهانه بخشدم ديدم كه هر حياتى را حياتى ديگر مر جوّ است و هر عشقى را عشقى ديگر مطموع و ممكن است كه اللّه دهد لا الى نهايه و هر جزو وجودى چون پشهء خفته‌اند\r\n\r\n\r\n","description":"","footnote":"\r\n( 1 ) - د : خوش .\r\n","page_name":" 96 ","page_number":142},
  {"content":"\r\n\r\nو منتظر حياتىاند و ممكن است كه همه را زندگى دهد اللّه چنانك در و ديوار بهشت را داده است اكنون من از اللّه هماره طالب آن حياتها مىباشم و آن هوش و ادراكات را منتظر مىباشم و اللّه اعلم .\r\n\r\nفصل 66\r\n أَ فَمَنْ شَرَحَ اللَّهُ صَدْرَهُ لِلْإِسْلامِ فَهُوَ عَلى نُورٍ مِنْ رَبِّهِ فَوَيْلٌ لِلْقاسِيَةِ قُلُوبُهُمْ  « 3 » يعنى ويل مر قاسيه قلوب راست كه خبر ندارند از دولت انشراح صدر ، اين همه نوحهء جهان از بهر مال و فرزندان كه مىكنند همه نصيب قاسيه قلوبست از نور ، و شرح صدر آنست كه اندكى چو از آن شرح صدر مر سحرهء فرعون را بديد كرد دست و پاى « 1 » درباختند چو بر جرجيس افتاد مرقّعه وجود را بدست خرق بازداد چو بر زكريّا عليه السّلام افتاد به دو نيمه شدن در ميان درخت روا داشت چو اندكى يحيى را عليه السلام كشف شد از نرگسانش آب چكان بود و سر درين راه غلطان داشت و شمّهء مر موسى را عليه السلام پديد آمد خود را در دريا انداختن گرفت مر ابراهيم را چو روى نمود از آتش مفرش ساخت بر خضر و الياس چو پيدا شد در جهان بىقرار شدند چو بر ايّوب افتاد چندان رنج بر خود نهاد و تن خود را ميزبانى كرمان ساخت ، مريدان درين كلمات بىهوش شدند كه آيا عاقبت ما عجب چون شود « 2 » يعنى عقلست كه عاقبت‌بين است و صابرست و صبر كردن و عاقبت‌بينى و باركشى كار مردانست نه آن زن كه نفس زنست پس زن بايد كه زيردست باشد زيرا كه خانهء زير زبر باشد يعنى زن اكنون درختى كه در پردهء غيب است چون در تحرّك مىآرند مىشكند و شكوفه‌هاى او عقل و تمييز است و قدرتست كه در جويبار كالبدت روان مىشود و مىفزايد  وَ سِيقَ الَّذِينَ اتَّقَوْا  « 4 » يعنى چند در خارستان مىباشيد شنوده‌ايم كه هندوان خود را در آتش اندازند شما نيز چون هندوان خود را چند در آتش حرص و تدبير جهان مىاندازيد و اين را\r\n\r\n\r\n","description":"","footnote":"\r\n( 3 ) قرآن كريم ، سورهء 39 آيهء 22 .\r\n( 1 ) - د : دست و پاى را .\r\n( 2 ) - اصل : چون عجب بود .\r\n( 4 ) سورهء 39 ، آيهء 73 .\r\n","page_name":" 97 ","page_number":143},
  {"content":"\r\n\r\nچندين گاه آزموده‌ايت كه هيچ حاصل ندارد آخر ازين نيش كژدمان و زخم مارانتان سيرى نمىآيد خود را به زخم دندان مار چند بار داده‌ايت هنوز ملالتان نمىگيرد اكنون زنجير تعظيم و اعتقاد درست را در گردن خود « 1 » افكنيد خود شما را بركشيد آن زنجير تعظيم و آن اعتقاد درست تا رهايى يابيد شما اين حلقهء پند « 2 » را به اختيار خود در گوش كنيد تا كمر زرين قربت را بر ميانتان ببنديد اگر چه شما ريزه شويد و اين درخت وجود شما افشانده شود و اين ثمار عقل و قدرت و حركت او بجاى افتد و اين عروس كالبد را چو پيرايهاى او بگشايند آخر به جايى دفن كنند و شما ندانيد كه از پردهء غيب چگونه بدين جاى مىآئيد لاجرم ازينجا چون برويد هم ندانيد كه در پرده غيب چگونه باز مىرود اگر نظر را در طلب كيفيّت آن صرف كنيد نظرتان خلل گيرد چنانك در چشمهء آفتاب كه نور از وى برمىجوشد تو آن نور را بينى كه از آن چشمهء قرص بيرون مىزند امّا آنچ در عين چشمه باشد نتوانى ديدن اكنون هريكيتان را باصل فطرت بر كتم عالم غيب بستانها و درجات نامزد كرده‌اند يعنى هركه فرمان‌بردارى كند اين درجات مروى را باشد و هركه بىاعتقادى كند و فرمان‌بردارى نكند او را دركها نامزد كرده‌اند چون مؤمن سبقت كرد در ايمان و كافر بىاعتقادى كرد لاجرم آن درجات را به غنيمت گرفت مسلمان از كافر .\r\n\r\nفصل 67\r\n وَ اعْتَصِمُوا بِحَبْلِ اللَّهِ جَمِيعاً  « 3 » يعنى اين زمين چاهى است و در حرص رفتن و تنيدن درين چاه فرورفتن است چون قارون و اگر فرونمىروى روى در چاه تاريكى چرا مىبينى زود دست بحبل اللّه زن و جهدى بكن تا ازين چاه برآيى تو هر پيوندى كه از روى اين جهان مىكنى از زن و فرزند برجى است كه گرد زندان برمىآرى تا حبس تو بيش باشد در زندان و هر مالى كه جمع مىكنى چنانست كه ديوار زندان خلل مىكند و تو كلوخها و سنگها مىآرى تا آن را استوار كنى و شادى طمع مىدارى بارى نظر بيرون چاه كن تا صحرايى بينى آخر چند بميتين گرد چاه را مىكاوى\r\n\r\n\r\n","description":"","footnote":"\r\n( 1 ) - اصل : خود را .\r\n( 2 ) - اصل : پندار .\r\n( 3 ) قرآن كريم ، سورهء 3 ، آيهء 103 .\r\n","page_name":" 98 ","page_number":144},
  {"content":"\r\n\r\n رَفِيعُ الدَّرَجاتِ  « 1 » يعنى كه مؤمن را از آشنايى جهانيان اللّه برآرد و دل او را از پيوستگى خلقان قطع كند و از پلاس سوداها بيرون آرد و هرگاه كه نظرت از بهر خوش‌آمد به جايى تاختن ببرد بدانك طناب خيمهء عدو خود را استوار مىكنى اگر مست را و خفته را بربندند و او نداند چو آگهى در تنش آيد و بجنبد داند كه او را بسته‌اند باش تا از آگهى آن جهان به كالبد اين جهانيان آگهى آيد آنگاه بدانند كه اين جهان بىخبرى است و معلومشان شود كه چگونه در بندها شده‌اند گاه‌گاهى كه رنجهات پديد آيد چو بيخ درختان و بر يكديگر افتد همچنان معقول كه اگر صورت كالبدت پرده نشود مشرقيان و مغربيان بر تو و بر درد تو زارزار بگريندى و اگر اين معقول را و يا محسوس را صورت بند دهند در آن جهان چه كنى رفيع الدّرجات ذو العرش فرمود در آخر  يُلْقِي الرُّوحَ مِنْ أَمْرِهِ  « 2 » فرمود تا بدانى كه همه درجه در بيان وحى آسمانيست اكنون اى خاكيان شما فرشىايد از حال عرش چه خبر داريد اى فرشى ترا عرشى همى بايد شدن چون حملهء حواس خمس مىببايد روح ترا اگر حمله باشد مر عرش روح‌افزاى را چه عجب باش تا آگهى بجهان بىآگهى برسد از عالم عرش كه همه روح است و ارواح از آنجا چون درر نثار خاكيان است كه ذو العرش يلقى الرّوح من امره على من يشاء من عباده و اين اجزاى كالبدت را كه بىخبرند آگهى دهند و همه اجزات را بينايى و دانايى دهند زيرا كه يك جهت را سو باشد اما شش جهت را سو نباشد پس اللّه را بىسو ببينند و حضرت آفريدگار بىجهت و سوى نظر را هست كرد و عمل او در سوىسوى است چنانك نظر را نظر داد به طرف سوى اگر نظرش دهد به بىسوى چه عجب باشد مردم ديده را نظر داد به غير خود اگر نظرش دهد هم به خويشتن چه عجب معتزلى گويد كه ديد بىچگونه نباشد گوييم او را كه اللّه فرمود  إِلى رَبِّها ناظِرَةٌ  « 3 »\r\n\r\n\r\n","description":"","footnote":"\r\n( 1 ) قرآن كريم ، سورهء 40 ، آيهء 15 .\r\n( 2 ) سوره ، 40 آيهء 15 .\r\n( 3 ) سورة 75 ، آيهء 23 .\r\n","page_name":" 99 ","page_number":145},
  {"content":"\r\n\r\nو چون اللّه چنين فرمود ما همان ديد را ثابت مىكنيم كه مراد اللّه است بىچون خود هركسى را به اندازهء ديد اللّه زندگى است هركس كه بيش ديد زنده‌تر بود و هركه كم ديد پژمرده‌تر بود و هركه بيش مىبيند اللّه را اصل علوم را بيش داند و دين را نيكو داند پس مرد بايد كه دين‌شناس باشد و دين‌شناس آنگاه باشد كه خود را و خوشى خود را بشناسد كه تايبى بود درين سخن بگريست گفتم اين گريه او را به از خندهء اهل دنيا بيش باشد و او را آن گريهء جان‌كنان نباشد و خوشى مرد دين موقوف كسى ديگر نباشد باز اهل دنيا خريدار طلب باشند و اهل دين از خريدار گريزان باشند از غايت خوشى خود و اين آنگاه باشد كه مزهء خويش را بدانست و چون مزهء خويش را بدانست دست و پاش را از حساب خود ندانست و محرم خويش نداشت چنانك سحره كه خوشى ايشان موقوف دست و پاى ايشان نبود هرگاه كه تو مزهء خويش را حاصل كنى آتش و آب مزهء ترا پراكنده نكند چنانك ابراهيم و موسى عليهما السلام و اللّه اعلم .\r\n\r\nفصل 68\r\n جَنَّاتُ عَدْنٍ يَدْخُلُونَها  « 1 » اى آدمى اين اجزاى ترا به خوشيهاى نوع‌نوع رسانيديم و عطاياى بامزه داديم چون كحل مزه در ديده وجودت كشيدم بانعام مرا بشناس و در خدمت آى و فروريز تا همه اجزات را بامزه گردانم از همه وجوه و مقيمى شود اين عرض سنگ سرمهء مردم ديگر ديده‌ات را چون كحل دريافت مزه‌هاى رنگها و صورتها داده‌ايم اگر چون سرمه خرد شود در فرمان‌طلبى چه عجب كه اگر كحل دريافت مزه‌هاى رنگهاى معانى را به دو ارزانى داريم اى چشم شرم دار از انعامش تا اين دولت را با تو پاينده دارد گوش را كه وعاى دريافت مزهء نقش هوا و نظم باد كه سماعش مىگويند گردانيده‌ايم اى گوش هوش دار فرمان ما را اگر چه فروريزى باز اين مزه را به تو ارزانى توانيم داشتن  لا يَسْمَعُونَ فِيها لَغْواً إِلَّا سَلاماً  « 2 » اى استخوانها و پشت و پهلو كه در يكديگر تركيبى كرده‌ايم و درساخته‌ايد با هم در شما توانايى فرستيم كه شما ندانيد كه از كجا مىآيد و جنبشى از غيب در شما ظاهر كنيم و شما ندانيد كه بر چه نمط\r\n\r\n\r\n","description":"","footnote":"\r\n( 1 ) قرآن كريم ، سورهء 13 ، آيهء 23 .\r\n( 2 ) سورهء 19 ، آيهء 62 .\r\n","page_name":" 100 ","page_number":146},
  {"content":"\r\n\r\nبايد جنبيدن و عقل مدبّريت فرستيم براى ترتيب خاص هان اى استخوان در مودّتش چرا فرونمىريزى و تقصير مىكنى عجب عقل و حركت و قدرت در عالم غيب كم خواهد آمدن كه ترا بدان بازنرساند آخر برخوانى كه چند تا نان مىبينى معطىاش را منعم مىدانى و ولىنعمت مىدانى و حق او مىشناسى همچنين بر استخوانى چندى چو نزول مىبينى معطىاش را منعم چرا ندانى و حق او چرا نشناسى و اگر گويى كه مىشناسم حق او را چگونه مىشناسى كه تكاپوى جز در كوى او مىدارى  لَقَدْ خَلَقْنَا الْإِنْسانَ فِي أَحْسَنِ تَقْوِيمٍ  « 3 » آخر قدرت و قيمت و قامت شما زياده از حيوانات است و حيوان برّى سامان آن ندارند تا در بحر روند و بحريان را سامان آن نى تا در بر درآيند اى آدمى بچه ترا در برّ و بحر نفاذ داده‌ايم و حساب و كتاب مر ترا داده‌ايم هر كجا كه تو بنا افكنى شيران بيشه‌ها رها كنند آنجاى را و برمند و اژدرها از آنجا « 1 » بمانند چون جهانيان طبع « 2 » تو آمدند پس انعام ما در حق تو بيش آمد چون تو حق انعام ما نشناسى ترا سپس‌تر از همه حيوانات بازبرند  ثُمَّ رَدَدْناهُ أَسْفَلَ سافِلِينَ  « 4 » اكنون نظر را از شهوات نگاه‌دار تا قوة نظر را به هر جاى باد ندهى چنانك بعضى حشرات را نظر دهيم در بيضهء وى يعنى كه بيضه را در زير بال چو نتواند گرفتن در زير بال نظر بگيرد از روى كرم و آن نظر فرخ را بيرون آريم همچنان تو نيز چون نظر پراكنده نكنى بجاى ديگر و بقوّت در محل حق و ملك خود نگران باشى بركتها پديد آيد به زور شهوات كه مايهء قوى و كامروايى شماست بنا جايگاه مرانيد تا بضعف بدل نگردد و بىخبر و بىمايه نشويد چو قوم لوط بازگونگى كردند شهرستانشان را سرنگون كردند پس تكليف و خطاب و فرمان از خداوند عزّ و جلّ خلعت است و هركه او عزيزتر خطاب و بار تكليف او را بيشتر زيرا كه خلعت آنست آخر هريك تنه را از انبياء گفتند كه با جهانى جنگ كن زكريّا را عليه السلام گفتند خود را بدست ارّه بازده و آن يكى را به آتش تسليم كردند و آن دگر را به آب و موسى را گفتند با عصايى با فرعونيان بيرون آى و اين همه بلاست و آدمى خلعت\r\n\r\n\r\n","description":"","footnote":"\r\n( 3 ) قرآن كريم ، سورهء 95 ، آيهء 4 .\r\n( 1 ) - ظ : آنجا .\r\n( 2 ) - ظ : مطيع .\r\n( 4 ) همان سوره ، آيهء 5 .\r\n","page_name":" 101 ","page_number":147},
  {"content":"\r\n\r\nبه آن يابد اگر بلا نبودى ترا بچه نام خواندندى تا ترا خلعت آن جهانى دادندى  الصَّابِرِينَ وَ الصَّادِقِينَ وَ الْقانِتِينَ وَ الْمُنْفِقِينَ وَ الْمُسْتَغْفِرِينَ بِالْأَسْحارِ  « 5 » براى آن فرمود پس بلاهم نعمت است و هم محنت است ترا و اين نعمت و بلا در سرّ او ضرّا هنر ترا آشكار مىكنند تا تو گواه خويشتن باشى و اين قباله با تو باشد تا معلوم شود كه تو چه را مىشايى اللّه اكبر يعنى هركه در خدمت اللّه بيشتر بود جهان او بيشتر بود چون تو ترك اين عالم و ترك مشغولى اين عالم بگويى و به خدمت اللّه آيى عالمى خوش‌تر و كسى « 1 » بهتر و مشغولى زيباتر بدهد و اللّه اعلم .\r\n\r\nفصل 69\r\n أَ فَمَنْ شَرَحَ اللَّهُ صَدْرَهُ لِلْإِسْلامِ  « 6 » در عالم ظاهر سينهء آسمان را گشاده كرديم يعنى بنور ستارگان و آفتاب و ماه گشاده كرديم و همه نواى زمين كه خاك تيره است ازوست هرچه در جهان پيرايه است از تبسّم شيرين آفتاب است تا بدانى كه نور صدر منشرحان « 2 » كه ابدال‌اند چه نواها مىدهند مر عاصيان را تو در قبض و قساوة زمين مىنگر و در شرح صدر آسمان مىنگر و در قبض و قساوة دل عصاة مىنگر و در بىمزگى ايشان مىنگر و در روح و راحت اصحاب مشروح الصدر نظر مىكن خاك را چه خبر كه رونق او از آسمانست و بىباكى را چه آگاهى است كه بقاى [ وى 
  ] بسبب نيكان است آخر از شهر سما بولايت سباء زمين چندين هزار كاروان سرمايه مىآرند آخر از بهر چيزى مىآرند تا خريد و فروخت كنند و چيزى برند و هما « 3 » را نگذارند و رايگان چيزى نبرند اعمال برند و عقل و روح برند و اجزاى تنت « 4 » را كى افكنده بمانند بلك بتبرّك همه ازين تربت يعنى از خاك تو ببرند اگر چه تو آب را در حوض و آوند بازدارى تا بدست تو بيمار شود و رنگ و مزه بگرداند امّا بتدريج حفره بران زمين را و عيّارپيشگان هوا را و ربايندگان تيزى آفتاب را بفرستند تا او را از دست تو بيرون كنند و ببرند و بموضع او رسانند به همان جاى كه آمده است اين عقل و روح و رنگ و بوى از كدام حضرت آمده است همان جاى بازرود  وَ إِلَى اللَّهِ تُرْجَعُ الْأُمُورُ  « 7 »\r\n\r\n\r\n","description":"","footnote":"\r\n( 5 ) قرآن كريم ، سورهء 3 ، آيهء 17 .\r\n( 1 ) - ظ : كسبى .\r\n( 6 ) سورهء 39 ، آيهء 22 .\r\n( 2 ) - اصل : مبشرجان .\r\n( 3 ) - كذا .\r\n( 4 ) - اصل : كيت .\r\n( 7 ) سورهء 2 ، آيهء 210 .\r\n","page_name":" 102 ","page_number":148},
  {"content":"\r\n\r\nعجبم مىآيد كه خاك ولايت زمين را به توبرهء سمند تقدير بعرصهء افلاك مىكشند و از مؤمن عجبست كه ياد سما نكند و عجبست از قرآن خوانى كه هيچ خبر ندارد از قرآن كه فرمود  وَ فِي السَّماءِ رِزْقُكُمْ وَ ما تُوعَدُونَ  « 2 » مگر تردّد است او را در عليّين مگر او به گمان شنيده است اين را  وَ كَذلِكَ نُرِي إِبْراهِيمَ مَلَكُوتَ السَّماواتِ وَ الْأَرْضِ  « 3 » مگر او درين آيت خلافى روا داشته است كه  وَ رَفَعْناهُ مَكاناً عَلِيًّا  « 4 » مگر قبض كردن عيسى را به آسمان منكرست مگر   سُبْحانَ الَّذِي أَسْرى بِعَبْدِهِ   « 5 » را به هرزه شنوده است مگر ندانسته كه آدم را از راه سما به بهشت بردند  اسْكُنْ أَنْتَ وَ زَوْجُكَ الْجَنَّةَ  « 6 » اكنون هبوط جايى باشد كه صعود باشد مگر اميدى نمىدارند كه كارهاى او را بالا برند و به سما افكنند جو و گندم را كه بكوبند آن را تلف نشمرند چو از آن كوفتگى اجزاى حيوان مىشود و گل را اگرچه آب كنند او را بكمال حال مىرسانند پس خلق را چون جو و گندم كه مىكوبند آخر ايشان را هم به جايى برند و به كمالى برسانند و اللّه اعلم .\r\n\r\nفصل 70\r\n قُلْ إِنْ كُنْتُمْ تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ  « 7 »\r\nقوم را گفتم كه هيچ در جهان مزه يافته‌ايد و هيچ از جهان دوستى و مزهء شهوتى ديده‌ايد پس متابعت رسول كنيد تا به محبّت كلّى برسيد اگر بگوييد كه يافته‌ايد خبرى دروغ از خوشى مىگوييد اكنون رخسارهء بعضى سرخ بوصول محبوبيست و رخسارهء بعضى زرد بفراق محبوبيست كسى نان از بهر جان كندن نخورد از بهر وصال جانان خورد و هيچ كارى نباشد و هيچ از بهرى نباشد و آن از بهر محبوبست تا « 1 » جنبش تو رقص است و رقص از بهر محبوب باشد هرگز كسى جز از بهر مرادى [ دمى 
  ] نزند و همه مرادها مراد اللّه است كه بىارادت او مرادى برنيايد و هيچ قدمى بىمزه برنگيرند و شراب تلخ را بر باد لب شيرين نوش\r\n\r\n\r\n","description":"","footnote":"\r\n( 2 ) قرآن كريم ، سورهء 51 ، آيهء 22 .\r\n( 3 ) سورهء 6 ، آيهء 75 .\r\n( 4 ) سورهء 19 ، آيهء 57 .\r\n( 5 ) سورهء 17 ، آيهء 1 .\r\n( 6 ) سورهء 2 ، آيهء 35 .\r\n( 7 ) سورهء 3 ، آيهء 31 .\r\n( 1 ) - ظ : يا .\r\n","page_name":" 103 ","page_number":149},
  {"content":"\r\n\r\nنوش كنند و وحشها در بيابانها و مغارات منكنّس از بهر استيناسى باشد و جمادات بىتميز تبع با تميز است و تمييز همه از بهر محبوب آمد پس جهان آويختهء محبوب آمد و باز محبّت شمعى آمد و همه جهان پروانهء او و محبّت چشمهء خورشيد آمد و همه جهان چون آثار انوار گرد او و همه موجودات روشن‌رويى از محبّت دارند اكنون جهد كنيد تا بسراى احبّه رويد كه آنجا انقطاع وصل نباشد چنانك طايفهء احبّه رفتند از آدم و نوح و ابراهيم عليهم السّلام و محبّت چون تنهء درخت آمد و دگرها بر وى چون برگ لرزان باز هر تدبيرى كه مىانديشى آن را چون شكل حجابى ميدان بر محبّت اللّه اندك‌اندك و پاره‌پاره اين حجاب را از خود دور مىكن تا محبّت اللّه را و اللّه را نيكوتر ببينى و چون هوا را ياد كردى زود بمصنوع آى و در آسمان و عالم نظر مىكن كه اللّه را مشاهده كردن جز بمصنوع نباشد و باز انديشه چو چشمه‌ايست كه اللّه برمىجوشاند اگر آب خوش برمىجوشاند بر حريم تن سبزه و نواها و گلها مىرويد و زمين تن را بهر طرفيش آب مىرود و اگر آب شوره برمىجوشاند زمين تن‌شوره مىشود و بىنفع مىشود پس هماره در اللّه نگاه مىكن كه چگونه آب مىدهد تن را همچنانك انديشه‌ها و خوشى و ناخوشى در كالبد من از پردهء غيب بيرون مىزند و از عين سپس پرده اين معانى را برون مىدهد اكنون بيا تا دربند هيچ چيزى و هيچ حالتى نباشيم دست از خود بشوييم « 1 » و خود را بمانيم « 2 » تا بهر پهلوى كه بيفتيم افتاده باشيم چنانك سپس مرگ اجزاى من از من كجا رود جايى نرود و ياوه نشود آخر تو اسبى را لگام برمىنهى از تو نمىجهد پس اللّه چو آن جزو را رقم وجود برنهاده است كجا رود آخر وجود قوىتر است از لگام گل اگرچه گلاب مىشود از دست متصرّف نمىرود راح روح را كه در جام قالب ريخته‌اند روح از حىّ قيّوم مىيابد چو او قيّومست تو چرا نوميدى آخر تو را وقت بلوغ جنگ و جدال نفرمودند و تكليف نكردند تا مزها برداشتى و نشان از مزهء آخرت يافتى اكنون كه بالغ شدى تكليف كه عين جنگ است و جهاد است با طبع و نفس ترا فرمودند تا به مزهء آخرت هم برسى تو همه\r\n\r\n\r\n","description":"","footnote":"\r\n( 1 ) - اصل : بشويم .\r\n( 2 ) - اصل : بمانم .\r\n","page_name":" 104 ","page_number":150},
  {"content":"\r\n\r\nمر دوستى اللّه را باش تا همه حركات تو پسنديده شود چون عشق آمد و محبّت آمد حركات تو موزون شود اكنون اهل خبر را و خير را تكلّفى بايد تا ازو خير و طاعت برويد فامّا معصيت به خود برويد چندين هزار خار و خس از خود برويد امّا نبات و اشجار مثمر را تا رنج نبرى و نگاه ندارى نرويد ازين معنيست كه اهل خير اندك آمدند پس خلاصهء نبات و حيوانات مؤمنانند باز گفتم كه نيكى و بندگى در وقت رنج بايد كه پديد آيد زيرا كه در وقت آسايش همه كس اوصاف حميده دارد و رضا طلب اللّه باشد و شاكر نعم بود پس در رنج بايد كه هنر نيك از تو پديد آيد يعنى باللّه باشى چنانك ايّوب صابر و جمله انبيا عليهم السّلام و آنگاه در رنج نيكو باشى كه هرگز از رنج نينديشى و ياد رنج در دل راه ندهى كه اگر صورت رنج بينديشى همواره خود در پريشانى باشى و اللّه اعلم .\r\n\r\nفصل 71\r\nقال النّبىّ عليه السّلام كما تعيشون فكذلك تموتون\r\nفكذلك تحشرون چنانك دانها از بهشت منعقد كردند از هوا و طراوت و سبزهء آن را بجهان فرستادند در زمين كه در رود عمل بر شاكلهء خود كند سبز و شاخ شاخ شود كه من شاخ بوده‌ام انگله شده‌ام باز با همان هنر از عرصهء جهان سر برزند آدميان نيز متضاعف الاحوال سر برزند اگر خار باشند خار و اگر گل باشند گل و اگر سيبستان « 1 » باشد سيبستان  وَ جَعَلْنا لَكُمْ فِيها مَعايِشَ  « 2 » از عين عرصهء خاك تيره شما را ترهاى اين خاك تيره و غبارها دردانه مىخورانيم و ريشه‌ريشه سبز مىگردانيم باز او را گره مىزنيم همچون انگلهء گريبان و زه يكتايى و آن پنبه هرچند كه نخست ريشه‌ريشه است باز ببين كه چگونه پنبه‌دانه و انگله مىكنند آن را و آن ريشه‌ريشهء مدد از غبار و هوا و آفتاب مىگيرد همچنانك اين دانها منعقد مىشود ازين آثار و از آثار بهشت و بران وجه صفت مىگيرد باز هم بران وجه شاخ و بال مىزند ببين كه اين حبّهء دل تو از چه آثار منعقد مىشود هم بران وصف در زمين تن تو عمل كند و شاخها بران وصف از جوارح و اجزاى تو سر بيرون كند از خير و شر و تا قالب تو بر چه اوصاف منعقد شده باشد از خير و شر چون\r\n\r\n\r\n","description":"","footnote":"\r\n( 1 ) - ظ : سپستان .\r\n( 2 ) قرآن كريم ، سورهء 7 ، آيهء 10 .\r\n","page_name":" 105 ","page_number":151},
  {"content":"\r\n\r\nفروريزد هم بران وصف برخيزد باز هر ازين جزو تو قابلست بسيار آثار را از سر پستان گوشت سوراخكها كردند و از آنجا شير بيرون آوردند چنانك از انامل رسول عليه [ السّلام 
  ] آب بيرون آوردند و از اجزاى سياهى چشم نور بيرون آوردند اگر همه اجزاى خاك را بهشت گرداند چه عجب و يا اگر همه اجزاى تن را روح گرداند چه عجب باز زبان منارها در جهان از بهر بيان صدق قال رسول اللّه است عليه السلام از گزافه مشنو كلمات وى را و هر روز پنج وقت جماعت از بهر آنست كه اين پنج وقت چون پنج جوى حكمتست و صواب كارست يعنى هرچه ديو در تو پريشان كرده باشد تو در آن پنج وقت به سامان كنى تا ثواب تو مضاعف شود و روح تو مضاعف شود و ادراك تو بغيب بسته شود و مقصد ترا معيّن كند و اقامت صلاة كه سفر راه آخرتست آغاز كنى  وَ يُؤْتُونَ الزَّكاةَ  « 2 » و فقراء اين راه را توشه بدهى تا با تو رفيقى كنند كه الرّفيق ثمّ الطّريق آخر سمع و بصر كه داريد از بهر آنست تا تمييز كنيد كه اهل دين كيست تا با او جمع شويد  إِنَّ السَّمْعَ وَ الْبَصَرَ وَ الْفُؤادَ كُلُّ أُولئِكَ كانَ عَنْهُ مَسْؤُلًا  « 3 » يعنى بپرسند كه اين‌ها را در چه استعمال كردى كه دين را و اهل دين را نشناختى و اين‌ها را از بهر اقالت تميز و معرفت داده بوديم اكنون جهد بايد كرد تا آن معنى را حاصل كنى كه كار تو بدان‌قدر گيرد و قيمت گيرد و آن محبت و حضور است و اخلاص و تميز است و اللّه اعلم .\r\n\r\nفصل 72\r\n بِسْمِ اللَّهِ الرَّحْمنِ الرَّحِيمِ  مىخواندم گفتم كه به حرمت بسم اللّه و بنام و آوازهء بسم اللّه اجزاى عالم و ابعاض عالم ارزاق از اسباب مىستانند چو اللّه خود را رحمن و رحيم مىفرمايد از بهر آن مىفرمايد تا بسيار اميدها بداريد باسم اللّه امّا شما درين مقدّمه دنيا سخت شده‌ايد و رنج مىبينيد و همه مقدمات را فراموش كرده‌ايد همچون خس كه در دريا باز به هر جايى « 1 » تعلّق مىكند باز چون آب او را آسيب زند از آن موضع بيندازدش\r\n\r\n\r\n","description":"","footnote":"\r\n( 2 ) قرآن كريم ، سورهء 5 ، آيهء 55 .\r\n( 3 ) سورهء 17 ، آيهء 36 .\r\n( 1 ) - ظ : جانبى سعدى فرمايد :\r\n غلام همّت آنم كه پايبند كسى است * بجانبى متعلّق شد از هزار برست \r\n","page_name":" 106 ","page_number":152},
  {"content":"\r\n\r\nاى تو در آسمان و زمين بوده و همه را فراموش كرده برين سفرهء آسمان نگر به قرصهاى ستارگان و كاكى ماه در ميانه بركند و ره شعر هوا و مدبّران فرشتگان كه ذات شريفان « 1 » را ننگ آيد از شربت هوا اين لقمه را به دهان خاك مىرسانند و حيوانات چون رگهاى مختلف و چون چشم و سپيدى وى و گوش و بينى همه مدد مىگيرند لاجرم هر حيوان درخور خود غذا مىگيرد و هر رگى در سنگها از ياقوت و لعل و زر و نقره درخور اهليّت خود غذا مىگيرند حضرتى كه آش آسمان بدل سنگ مىرساند اگر آش رحمت به اجزاى خاكى تو رساند چه عجب تو اين الاغ تيزتك را نگر كه تازيانهء برق در دست گرفته است و بانگ رعد مىزند و سحاب بىكار را از كنارهاى جزاير و كوهها جمع مىكند تا آب كشند و گل‌كارى كنند و اين خزينهء « 2 » دنيا را معمور دارند همچنان لطائف صنع خود را در گوشت‌پارهء دل بشر نقش فرمود تا بران منوال كار جهان را راست آرند تو نقشى و صورتى در خانهء خود نكنى مگر از بهر زه و احسنت كنى پس چه مىپندارى كه اللّه اين چندين صور را نه از بهر حمد و ثنا كند ترا اگر خانهء باشد و تو زيردستان را نگويى كه اين را بكنيد و آن را نكنيد گويند مگر اين خم است و يا در و ديوار است كه او را سخن نيست ببين تو اين صفت را بحكيم قادر چگونه روا مىدارى عجب او را حكم و امر و نهى نباشد  إِنَّا عَرَضْنَا الْأَمانَةَ  « 3 » شما سرور باشيد برين شرط زيرا كه شما تشنهء آب شهوات و مزها مىباشيد چو از بيابان عدم برآمده‌ايت از آن بخوريد كه  إِنَّ اللَّهَ مُبْتَلِيكُمْ بِنَهَرٍ فَمَنْ شَرِبَ مِنْهُ فَلَيْسَ مِنِّي وَ مَنْ لَمْ يَطْعَمْهُ فَإِنَّهُ مِنِّي إِلَّا مَنِ اغْتَرَفَ غُرْفَةً بِيَدِهِ فَشَرِبُوا مِنْهُ إِلَّا قَلِيلًا مِنْهُمْ  « 4 » شما را دوستدار نفس‌آفرينم و بفرمايم كه نفس را دشمن داريد پنج در حسّ خمستان به معاينه با اين جهانتان گشاده كنم تا كه مصلح اين حال باشيد باز در تاريك عقل را به حكم استدلال راه دهيم و بفرمايم كه ترك اين معيّن كنيد و راه استدلال گيريد همه چيزها اين صورت امانت را نيارستند\r\n\r\n\r\n","description":"","footnote":"\r\n( 1 ) - ظ : شريفشان .\r\n( 2 ) - اصل : خريبه .\r\n( 3 ) قرآن كريم ، سورهء 33 ، آيهء 72 .\r\n( 4 ) سورهء 2 ، آيهء 249 .\r\n","page_name":" 107 ","page_number":153},
  {"content":"\r\n\r\nبرداشتن و آدمى برداشت با زانو و ميانگاه و گردن و فرمان آمد كه اى امانت در گردنش لازم باش  إِنَّهُ كانَ ظَلُوماً جَهُولًا  « 1 » يعنى كه چنين بارى نفيس و با خطر برداشته است و در پايان اگر سودى كند چنان ملكى كه بهشت است بدست آرد و اگر زيان كند به چنان عقوبتى كه دوزخست برسد با چنين امانت مغفّل زيستن و بىكار باشيدن ظلومى باشد و جهولى باشد در حق خود به حال چنين امانتى اين بيان از بهر آنست تا سرسرى نباشيد در كار دين با چنين امانتى و اللّه اعلم .\r\n\r\nفصل 73\r\n فَلَمَّا بَلَغَ مَعَهُ السَّعْيَ قالَ يا بُنَيَّ إِنِّي أَرى فِي الْمَنامِ أَنِّي أَذْبَحُكَ فَانْظُرْ ما ذا تَرى  « 2 » يعنى اى پسرك من واى بچگك من به نرمى و مرحمت و مهربانى مىگفت آن ساعت ازين سخن بوى مودّت و كمال رأفت مىآمد اگر پسر من گفتى اين بيان محبّت نبودى آدمى را از همه چيز فرزند محبوب‌تر باشد طرفه درخت تراست فرزند در مردم .\r\nشعر\r\n عجب از باغ جمال تو چه كم خواهد شد * كه از ان سيب زنخدان دو سه شفتالو بخش \r\nباز اين درخت فرزند درختى طوبى را ماند كه در بهشت تن مردم برآمده است .\r\nشعر\r\n روحها روحى و روحى روحها * من رأى روحين عاشا فى بدن \r\nمگر تن مردم چون صفحهء تيغ است و فرزند در وى چون گهر مىنمايد و در بهشت رويش چهار جوى روانست رنگ رويش و لب لعلش چون چشمه خمر را ماند روان ، و سپيدى او چون چشمهء شير را ماند كه چشمه‌چشمه برمىروژد و شيرينى او چون عسل را ماند و طراوتش آب زلال را ماند كه نرگس و ارغوان درو رسته اكنون اى ابراهيم تو خليل منى گاه‌گاهى اين نظرت به پسر مىرود به يك نظر دو منظور نتوان ديدن و به يك‌قدم طالب دو محبوب نتوان بودن آن را محو كن تا همه نظرت بما باشد و از شرك خفى پاك شو  أَنْ طَهِّرا بَيْتِيَ لِلطَّائِفِينَ  « 3 » بر تخت دولت مر اين بندگان را بعالم غيب نشانده‌اند و\r\n\r\n\r\n","description":"","footnote":"\r\n( 1 ) قرآن كريم ، سورهء 33 ، آيهء 72 .\r\n( 2 ) سورهء 37 ، آيهء 102 .\r\n( 3 ) سورهء 2 آيهء 125 .\r\n","page_name":" 108 ","page_number":154},
  {"content":"\r\n\r\nنثار راحات « 1 » بر سرشان مىپاشند و اندرين دنيا ثناى ايشان مىرانند و نامشان را در جهان ساير مىدارند و در آن جهان راحتشان مىرسانند كه راحت نصيب آن جهان است تا در هر دو جهان ايشان را جلوه كرده باشند پدر پسر درمىبازد و پسر سر درمىبازد اگر محبّى چنين باش همچنانك توتيا را بعضى آدميان در چشم كشند سبب روشنى باشد آخر زوّار توتياى تربيت ايشان را در نظر آرند مزيد روشنايى معرفت گردد بوى خوش نيك نامى ايشان در جهان فاش گردد همچون مشك كه بر صلايه بسايند تا در ميوه‌خانهء عالم غيب فواكه اعمال خير ايشان مجموع نباشد در صحن سراى دنيا بوى خوش نام ايشان نيايد كدام جاى بوى گل ديدى كه آنجا [ گلى نبود و كدام موضع گندى ديدى كه آنجا « 2 » 
  ] نجاستى نبود چو گند لعنت همىشنوى بدانك آنجا مرداريست  وَ إِذِ اسْتَسْقى مُوسى لِقَوْمِهِ  « 3 » بيان موسى و قوم او گويد كه ميان فرعونيان بودند تا تو با اهل دين يك كلمه باشى اگر موسى در تيه مانده بود تو نيز چهل سالست كه در تيه كالبد تنگ و تاريك ماندهء تو همه روز در سوداها مىروى چون مىنگرى منزل بامداد و شبانگاه يكى مىبود و اين بيان آنست كه وجود شما كه گنجشگانست به رشتهء تقدير ما بازبسته است چنين اندر خس و خاشاك پنهان مشويد بازتان به خود بازآرند و پرتان بشكند .\r\n\r\nفصل 74\r\n وَ ما أُمِرُوا إِلَّا لِيَعْبُدُوا اللَّهَ مُخْلِصِينَ لَهُ الدِّينَ حُنَفاءَ  « 4 » اخلاص خواست دلست دل تو چون پاك و خوش است ان طهّرا بيتى حج بدر خانهء تست مريم بدخشانى گفت در كعبه رفتم صد هزار عرقم برون آمد يا از هيبت اللّه يا از خجالت گناه به چاه زمزم آمدم دلو پرآب بر خود ريختم يقينم شد كه از گناهان پاك شدم اكنون حج پيش تست ان طهرا بيتى گرد دل مردان گرد تا از گناهان خود پاك شوى و اللّه اعلم .\r\n\r\nفصل 75\r\nقال النّبيّ عليه السّلام منهومان لا يشبعان طالب العلم\r\n\r\n\r\n","description":"","footnote":"\r\n( 1 ) - د : راحت .\r\n( 2 ) - اضافه از ( د ) است .\r\n( 3 ) قرآن كريم ، سورهء 25 ، آيهء 60 .\r\n( 4 ) سورهء 98 ، آيهء 5 .\r\n","page_name":" 109 ","page_number":155},
  {"content":"\r\n\r\nو طالب الدّنيا نهمت سير ناشدن از چيزى و سخت حريص شدن ، منهوم سير ناشونده رسول عليه السلام دو قسم كرد اين را يكى علم و يكى دنيا تا بدانى كه هرچه به دنيا برد و وسيله باشد بقرار اين جهانى آن علم نيست آن جهل است و از آنك علم آنست كه وسيله نباشد به پشيمانى و عقوبت كه هرچه پايانش وسيله باشد به پشيمانى و عقوبت آن را جهل گويند اگر چه آن از ابتدا علم نموده باشد چنانك دزد به حكم دانش خود حفرهء نغز بريد و بهنجار چيزها بيرون آورد و نگاه داشت چون در بازار برد آن را ببينند و بشناسند و سردست او بگيرند گويد كه آه تباه كردم و ندانستم اكنون هر علمى ترا بقرار « 1 » اين جهانى مىدارد آن از حساب علم نباشد بسيار علم‌نماى آمد چو « 2 » پايانش دل برقرار اين جهانيست و رغبتىاش نيست به آخرت و آرزويش نيست به كار آخرت آن جهل باشد از روى معنى و بسيار دنيانماى باشد كه پايانش رغبت به كار آخرت باشد چنانك كسب حلال از بهر توشهء آخرت و سرورى جستن از بهر گستردن كار آخرت اكنون از بهر اين فرمود كه چون آتش حرص و قوة را در پختن فطير دنيا صرف كردى لاجرم در كار آخرت تنورت سرد ماند و شرط حصول علم ترك دنيا آمد تا اغراض اين جهانى را نمانى هرگز تو عالم نشوى اكنون اجزاى كالبدت سماوى و ارضيست و تو غير وى از انك تو در چهار طبع آب و آتش و خاك و باد و هوا و سمايى و تو هيچ مشاهده كردى و ديدى كه تو از عالم ديگر آمدهء درين عالم چرخ و ترا باز ازين جاى بيرون مىبايد رفتن تو همچون خجندهء كه درين پنگان آسمان و زمين ماندهء تو اين‌ها را از خود محو مىكن تا همه عشق اللّه را ثابت كنى و اللّه اعلم .\r\n\r\nفصل 76\r\nمؤذن از برون بانگ مىگويد ما از اندرون بانگ مىگوييم مر عشق جملهء حيوانات را و مزهء ايشان را و همه شهوتها و خوشيها را از شهوات آدميان و پريان و ديوان و پاكيهاى ملائكه و راحتهاى ايشان و جمال حورا و عينا و مىبينم كه هر ازين جزو من قابل است مر اين مزها را از اللّه از انك هر جزو من ازين مزها افزون‌تر مىبيند\r\n\r\n\r\n","description":"","footnote":"\r\n( 1 ) - د : برقرار .\r\n( 2 ) - د : چون .\r\n","page_name":" 110 ","page_number":156},
  {"content":"\r\n\r\nدر اللّه لا الى نهايه در عين اين زمان ، و اين مزها را از اللّه مىيابد و خوش مىشود و آن دگرها را نيز چشم مىدارد اگر نه هر جزو من عاقل و دريابنده استى چرا بوقت قضاى شهوت همه اجزاى من خوش مىشود و يا بوقت نظر بجمالى چرا راحتى مىيابد و يا بوقت تفكّر و غمى چرا همه پژمرده مىشوند اكنون اى ذرّه‌هاى غمها و سوداها همه فربه از اللّه‌ايد و اى اجزاى من همه عاشق زاراللّه‌ايد و از عشق اللّه همه فرمان برداريد بطوع و رغبت بىهيچ تدبيرى لا الى نهايه اگر اجزاى همه عالم از آسمان و زمين بدين روش‌اند در معرفت اللّه از روى تسخير كه جزو ادراك منست خود من راه راست گرفته‌ام تا به خوشيها رسم و راه من دارم و اگر اجزاى عالم برين شكل نيست مىبايد دانست كه هر جزو عالم را اللّه عالمى داده است كه به يكديگر تعلّق ندارد و من تنهاگانه عالمى گرفته‌ام و خوش مىگذرانم و اين عالم را خوش‌تر از عالم ظاهر مىبينم آخر اينك چندين كسان رغبت مىكنند به حالت من و مرا رغبتى نيست به حالت ايشان معلوم مىشود كه اللّه مرا عالمى خوش‌تر از عالم ايشان داده است و اللّه اعلم .\r\n\r\nفصل 77\r\nفاتحه مىخواندم گفتم اى اللّه شكر و آزادى و ستودن همه اجزاى عالم تراست يعنى هر جزو موجودى فربه شده هستى از بركت آسيب تو دارد و هر جزو موجودى لب برنهاده است و از لطف تو همىنوشد و فربه هستى مىشود و در جمالت نگاه مىكند و برمىبالد و مىافزايد و اين جزو هوا و محبتم كه بذكر اين كلمه و اين ديد هست شد و زياده شد و هم فربه‌شدهء هستى شد اين همه از نظر كردن شد به تو اين خود حيات و لطف توست كه اجزاى موجود از هر طرف « 1 » خود مىبيند و فربه مىشود تا آن نغزى و لطفى كه در توست تا خود چه جان‌فزاى باشد آن را كه داند  تَعْلَمُ ما فِي نَفْسِي وَ لا أَعْلَمُ ما فِي نَفْسِكَ  « 2 » اكنون از ستودگى وصف تست كه همه اجزاى موجودات بوجود فربه هستى مىشود سبحانك مىگفتم يعنى كه اى اللّه چه پاكى و چه پاكيزهء تو كه همه نقش حورا و عينا و جمال همه اصناف حيوانات و خرّمى همه گلها و سبزها\r\n\r\n\r\n","description":"","footnote":"\r\n( 1 ) - د : طرف .\r\n( 2 ) قرآن كريم ، سورهء 5 ، آيهء 116 .\r\n","page_name":" 111 ","page_number":157},
  {"content":"\r\n\r\nو آبهاى خوش و بادهاى و زان و همه خوشيها و همه آرزوها كلفهء روى جمال حضرت خاص تو مىشود و همه گرد و خاشاك كوى تو مىشود يا رب تا آن هواى درگاه خاص تو چه هواست كه اين همه هواها آنجا زحمت مىشود با اين همه اللّه رحيمست رحيمى مىكند و غم‌خوارگى مىكند همه را ، در آن وقتى كه ترا غم و انديشه كارى پيش آيد نظر مىكن كه اللّه چگونه غم‌خوارگى مىكند ترا و ليكن كسانى بسيار دارد بهر جايى و به همه غم‌خوارگى مىبايد كرد و بهر شخصى متولّى روح نصب كرده است تا آن غم‌خوارگى مىكند آخر ببين كه آن غم‌خوارگى مىكند آخر ببين كه غم‌خوارگى در روح كه مىكند درين سخن مريدم نعره بزد گفتم نوشت باد كه شراب مهنّا مىنوشى و شراب بىخذوك « 1 » و بىخمار نوش مىكنى و اين نعرهء تو شراب جان‌فزايست كه جان در عشق او جان گدازست و اللّه اعلم .\r\n\r\nفصل 78\r\nانّ اكيسكم اكثركم للموت ذكرا گفتم اى مؤمن ذكر موت و صبر كن يك پاره راه مانده است تا در حد « 2 » ولايتى روى كه در آنجا شهريست مقرّ اگر چه پايت آبله كرده است و كوفتهء راه‌شدهء امّا اى مؤمن دل‌تنگ مكن كه همين ساعت راه قطع شود و ازين رنجهات هيچ نماند مگر آن ولايت رؤية اللّه است و آن سفر و راه دور غافل بودنست از اللّه و تو از ولايتهاى دور آمدهء و اين اجزاى كالبد تو كه اكنون جماديست تا كدام بر و بحر كوفته است تا اينجا رسيده است و تو فراموش‌كارى همه را فراموش كردهء آنچ حاليست مىبينى و سفرهاى دگر را فراموش كردهء چنانك درين كوچگه اين عقبات درآمدهء سفرها بسيار كردهء و همه را فراموش كردهء هرچه خوشى حاليست از تو نيك دور است از انك ترا خير باد مىكند [ بلك شر باد مىكند « 3 » 
  ] و مىرود از تو چنانك هرگز تو او را درنيابى و آن جهان به تو نزديكست كه با تو قرار مىگيرد و قرارگاه تو آنست تو بازگونه اين را حالى نزديك مىدانى و آن را دور مىدانى جهان مزرعه‌ايست و خلقان جنس جنس را و جفت‌جفت را اللّه يوغ برنهاده است و در\r\n\r\n\r\n","description":"","footnote":"\r\n( 1 ) - د : خدوك .\r\n( 2 ) - د : حد .\r\n( 3 ) - د : ندارد .\r\n","page_name":" 112 ","page_number":158},
  {"content":"\r\n\r\nهر قطعه نوع دگر مىكارد « 1 » اگر گاو يك مىباشد نيك رنجش رسد در شيار كردن اين همه تعلّقهاى خلقان گوناگون و همه پيشه‌هاى مختلف در جهان كاركنان اللّه‌اند بنگر كه اللّه بسر خاريد نشان نمىگذارد اگر انكارى كنند فعل اللّه را فعل خلقان محسوس است اكنون اين همه پايان سفرهاست كه بولايت مقرّ مىروى پيش از آنك بدان شهر به روى چون پاى در حد آن ولايت نهى بوى آن هوا به مشامت برسد و آنگاه مزهء آبهاى آن نوع ديگر و سبزهاى آن را طراوة ديگر و ميوه‌هاى آن را لطيفى ديگر و بينى كه مردمان آن شهر پيش تو باز مىآيند زبان ايشان و لغت ايشان نوع ديگر و اسپان برنشسته و از آن باغها كه بيرون آن شهر باشد گلها ببينى دستها باز كرده و پيش تو مىآيند كه  فَرَوْحٌ وَ رَيْحانٌ وَ جَنَّةُ نَعِيمٍ  « 2 » و ميدانها ببينى گسترده هركه باادب‌تر رفته و حرمت‌دارنده‌تر بوده دران ميدان درآرند تا گوى بازد و از براى كوفتگى راه كه ديده باشى بشارت دهند كه  أَلَّا تَخافُوا وَ لا تَحْزَنُوا  « 3 » هوايى كه مدد از شفقت يافته باشد و آبى كه مدد از رحمت يافته باشد چه عجب هوايى باشد يا رب تا چه هوا دارد آن عالمى كه وجود همه چيزها از آنجا مىرويد و اللّه اعلم .\r\n\r\nفصل 79\r\nقال النّبىّ عليه السّلام من قرأ آية الكرسيّ عقيب كلّ صلاة مكتوبة قبض اللّه روحه بنفسه آرى كافرى كه منكرتر بود او را فرشتهء هول‌تر فرستد و هر مؤمنى كه نيكوتر بود او را فرشتهء بارحمت‌تر فرستد عزرائيل عليه السّلام به انبيا عليهم السّلام بيامدى هر نبى كه گزيده‌تر بودى نزد او در صورت متواضع‌تر و بالطف‌تر آمدى پادشاهان موكّلان را به گريختگان درخور ايشان فرستد و بطلب مهمانان در خور ايشان فرستد  إِنَّا زَيَّنَّا السَّماءَ الدُّنْيا بِزِينَةٍ الْكَواكِبِ  « 4 » آسمان علو ممالك خاكست تو مغرور مشو كه آن غرور تو شياطين است هم ازين زينت آلت جهاد ساز و شياطين اندرون و بيرون را بران در آسمان بزينة خود بنگر كه چگونه ديو را ميراند تا خطرات\r\n\r\n\r\n","description":"","footnote":"\r\n( 1 ) - اصل : مىكارى .\r\n( 2 ) قرآن كريم ، سورهء 56 ، آيهء 89 .\r\n( 3 ) سورهء 41 ، آيهء 30 .\r\n( 4 ) سورهء 37 ، آيهء 6 .\r\n","page_name":" 113 ","page_number":159},
  {"content":"\r\n\r\nضماير او كه كلام ملاء اعلاست مشوّش نشود تو نيز نگاه‌دار تا اسرار اخلاص تو به تشاويش ايشان بدل نشود هر خطرات تو بيقين چنان روشن باشد كه هر ديو كه گرد آن گردد بسوزد و راه نيابد بگرفتن آسمان سينه‌ات و دماغت ، اعمال منافقان نيز فرشتگان همچنان مىرانند از آسمان بسجّين باز هركه قصد ملك دارد كه تقدير بارى بنام او نيست به ستارگان موانع همچنان برانند باز اثر از عالم خوش و از عالم ناخوش بجهان فرستادند تا آن جهان را بدانى تو چنان سرمست خوشى گشتى كه از جاى نمىجنبى عجب نتوانند كه اين آثار را در گور تو فرستند باز من ذكر مىكردم يعنى من نيازمندم مرا در پناه خود دار و نظر بدان صورت نياز خود و پناه اللّه مىكردم مىديدم كه نياز مرا مزه مىآمد از پناه اللّه هرچند كه آن مزه‌گيرنده بر شكل گرد روشن چو آبگينه مىنمود هيچ شكل كالبد ندارد اكنون در آن شكل مزه و رنج نظر مىكن كه به كجا تعلّق مىگيرد تا بدانى كه علّت خوشى و ناخوشى از اجتماع اجزا نيست و اللّه اعلم .\r\n\r\nفصل 80\r\n إِنَّ فِي خَلْقِ السَّماواتِ وَ الْأَرْضِ وَ اخْتِلافِ اللَّيْلِ وَ النَّهارِ لَآياتٍ لِأُولِي الْأَلْبابِ  « 1 » تاكيد و قسم از براى آنست كه ربايندگان حقايق بسيارند صور مر اعتبار بصر را و مسموعات انبساط سمع را و ذوق و شهوت تمييز حلال و حرام را و اجرام موجودات صف‌زده و پرده گشته عالم غيب را صور باغ ديگر و مسموعات باغ ديگر و لمس باغى ديگر و مذوقات باغ ديگر كه روى صد هزار شكوفه‌هاى گوناگونست اگر چه دريچهء چشمت باز باشد چون روح تو نظاره‌گر اين دريچه نباشد سر از دريچهء ديگر بيرون كرده باشد از رياحين صور هيچ خبر ندارد و اگر سر از دريچهء عقل بيرون كرده و به حساب و تدبير مشغول باشد هر پنج باغ حس بىفايده باشد چون ربايندگان بسيار دارى تاكيد فرمود ، خلق فرمود كه كارهاى شما را و تصوير شما را قياسى و مثالى بايد آن مقاييس را ما از بىاصلى و بىمثالى آفريديم سماوات و ارض منتهاى هر صاحب همّتى چون جاه و مملكت و خواجگى و عالمى و سيادت و دهقنت كامل و استادى در\r\n\r\n\r\n","description":"","footnote":"\r\n( 1 ) قرآن كريم ، سورهء 3 ، آيهء 190 .\r\n","page_name":" 114 ","page_number":160},
  {"content":"\r\n\r\nحرف و دانايى در فنون هرچه آدمى را همّت بران جاى رود آن سماوات انواع است اگر چه بدان منتهاهاى همم رسند « 1 » خود را همان عاجز مىيابند كه در مبادى ارض كار و ارض عبادت از موضعى است كه تو بران افتادهء و دست و پاى مىزنى در همه پيشه‌ها و در همه كارها تا به بلندى برسى نخست كه رضيع بودى در مهد همان عاجز بودى اكنون كه دست و پاى تو گشاده‌اند از در خانه تا بدكان باز همان ابر بستان مىبايد و باد صبا مىبايد تا تو زور يا بى آخر عاجزى را قادرى بايد تا نواى او راست آرد در خلقى « 2 » آسمان و زمين بهر وجهى كه نظر كردند برين شكل چون خانهء را ماند و بر شكل منجّمان چون چرخى را ماند هم از اسمى « 3 » مخلوقى بيرون نمىآيد آخر اين‌ها دليل باشد بر خالقى آخر تو چندين خيل و تبار بر خود جمع مىكنى از بهر چه جمع مىكنى چون ترا بر سر چهار سوى اجل برمىآويزند تو اين همه را جمع مىكنى تا بر تو بگريند و رسوايى ترا ببينند پس همه رسوايى يكديگر را نظاره مىكنيد بارى تنها باشيد تا رسوايى يكديگر را نبينيد و دل‌سوز يكديگر را نچشيد نظير شما همچون آن كسى است كه فرياد كند در ميان بازار و كويها و خيلى را با خود جمع كند چون جمع شوند گويند چه مىخواهى از ما او گويد بايستيد تا بينديشم كه از بهر چه جمع كرده‌ام شما را جاى فسوس باشد آن مرد اكنون چون اين سخن از من شنويت مىانديشيد كه اين قوم را از بهر چه جمع مىكنيم شما همچون آن ابله باشيد كه چندين گاه مردم را بر خود جمع مىكنيد بىهيچ پيشنهادى و بىهيچ نيتى شما مفلس‌وار سر از ولايت عدم برزديت و روى بجانب اين جهان نهاديت تا تخم شهوت بگيريد و سرمايه از اللّه بستانيد درين جهان از عقل و تميز و غير وى و چون مقيم شديت درين ولايت جهان اكنون خراجها قبول كنيد و در خدمت درآييد و اشهد بگوييد و اگر در خدمت نمىآييد جزيه قبول كنيد و اگر قبول نمىكنيد از ولايتش بيرون كند شما را بكشتن كه  فَاقْتُلُوا الْمُشْرِكِينَ  « 4 » يعنى چندين سال در ولايت ما نظاره كرديد و باغ و بستانها ديديد و از هر چيزى چشيديت و مهمان‌دارى كرديم شما را آخر\r\n\r\n\r\n","description":"","footnote":"\r\n( 1 ) - د : مىرسند .\r\n( 2 ) - ظ : خلق .\r\n( 3 ) - ظ : اسم .\r\n( 4 ) قرآن كريم ، سورهء 9 ، آيهء 5 .\r\n","page_name":" 115 ","page_number":161},
  {"content":"\r\n\r\nشما هر دمى و هر قدمى و هر حركتى و هر نورچشمى و هر شنوايى كه مىگيريد سرمايه است و تخمى است تا بكاريد درين بهار دنيا زيرا كه وقت كاشتن از بعد بلوغ است تا در مرگ چونكه اين هنگام برود كاشتن نيك نيايد و برى ندهد از عبادت و خضوع و نماز و روزه چون وقت سپيد كاخ سپس مرگ بيايد آنگاه برها برگيرى از پنج نماز كه گزارده باشى و زكات كه داده باشى .\r\nبه دلم مىآمد كه با هر كه آشناتر مىشوم با آن كس گستاخ‌تر مىباشم و عيب خود را از آن كس نمىپوشم از آنك تكلّف كردن مر بيگانه را مىبايد مر آشنا را انقباض حاجت نيست و هيچ ذاتى از اللّه معروف‌تر نيست و با ذوات آميخته‌تر نيست لاجرم آن گستاخيها كه از بندگان او عفو كند هيچ كس نكند و اللّه اعلم .\r\n\r\nفصل 81\r\n وَ لَقَدْ أَضَلَّ مِنْكُمْ جِبِلًّا كَثِيراً  « 3 » گفتم اين دنيا همه را « 1 » مستهلك كرد و اين سحّارهء شيطان به صد هزار غرور مهرهاى دل پيشينيان را بهر شيوه از حقهء سينهايشان ربود شما كجا برآييد با او شما بگرد پيشينيان درنرسيد اين پايان‌آبهء دنياست كه بشما رسيد بدين خوشى است تا سرابه‌اش چگونه بوده باشد از هر نباتى اوّلش سودمند و و خوش باشد اكنون شاد مشويد بهر لقمه كه بشما درآيد كه آن لقمه شما را استوار مىكند تا رنج آن لقمه بكشيد اين آيت را مىخواند « 2 » كه  ثُمَّ مِنْ نُطْفَةٍ ثُمَّ مِنْ عَلَقَةٍ ثُمَّ مِنْ مُضْغَةٍ مُخَلَّقَةٍ وَ غَيْرِ مُخَلَّقَةٍ  « 4 » گفتم شما مسافريد و خود را مقيمان مىداريد از آنك نظرتان جز بدفع بلاى حالى نيست و صحّت حالى نيست نه صحتتان خواهد ماندن و نه اين بلا از شما دفع خواهد شدن اين همه قرينان تو مسافرند از فكر و زبان و همه احوالهات چون همه در رفتن‌اند و تو با ايشان قرينى چگونه است كه تو مىنروى اين محال باشد اى احوال پيشين‌ات گذشته و احوال ديگرت نيامده تو چه فن مىزنى اگر سفر نكردهء چرا مىگويى كه فلان وقت چنين كرده بوديم و در فلان مرغزار و باغ بوديم همه از در\r\n\r\n\r\n","description":"","footnote":"\r\n( 3 ) قرآن كريم ، سورهء 36 ، آيهء 62 .\r\n( 1 ) - اصل : همه .\r\n( 2 ) - د : مىخواندند .\r\n( 4 ) سورهء 22 ، آيهء 5 .\r\n","page_name":" 116 ","page_number":162},
  {"content":"\r\n\r\nگذشته خبر مىدهى موكّلان گورستان آمده‌اند تا ترا به گورستان برند چون ترا آنجا برند مردگى گويند چون ايشان به نزد تو آيند پژمردگى گويند ثم من نطفة تو آن اندك بودى بسيارت كرد تو خوار بودى عزيزت كرد اگر خاك ترا بدان جهان كسى كند چه عيب باشد تو مگو كه من متنعّمم گندگى را با من چه كار كه اصلت گنده است ثمّ من علقة آن رنگ سپيد را سرخ گردانيديم و از آب سرخ رويت برانگيختيم اگر از خاكت سياه‌روى برانگيزند چه عجب هر كار كه تو در جهان از بهر مرادى و شهوتى بكنى هم از آن وجه بر تو رنجى مستولى شود كه ترا از ورزش آن پشيمان كند و ترا معلوم شود كه آن راه‌راه رنج بوده باشد و به صورت خوشى نموده باشد پس راه رضاى اللّه آنست كه هرگز از آن پشيمانى نيست خواه گو رنج باش خواه آسايش چندين كس را به مرتبه رسانيدند و درمهاى خبر را از كيسه حواس او بيرون كردند تا تو ازين مصادره بترسى و تخم خبر را در زمين بىخبرى نيندازى همه پيشنهاد تو چون زمين است تو چه دانى كه از زمين چه بيرون آيد صد هزار كيد مختلف بيرون مىآيد .\r\nاكنون نظر را بسيار در زمين خشك بىمرادى و نوميدى منه كه نظرها چون روزنهاست بر هر كدام معنى كه گشاده كنى نظر را هم از آن معنى درآيد در نظر و اللّه اعلم .\r\n\r\nفصل 82\r\n  خَلَقَ الْإِنْسانَ مِنْ صَلْصالٍ كَالْفَخَّارِ وَ خَلَقَ الْجَانَّ مِنْ مارِجٍ مِنْ نارٍ   « 1 » هر كسى را در خود قرار بايد گرفتن و در كوى اعدا فرو نبايد آمدن تو خاكى به آبت بايد ساختن چنانك باد به آتش سازد و انبان دلت را سر به نظر مگشاى تا از دهانت باد سخن وزان نشود و غبار خيراتت را پريشان نكند چنانك نباتى نرويد صلصال باش تا دست بر تو نزنند در بانگ مه آى و افكنده باش تا كه همه نبات از تو رويد و از آتش نسوزد انديشهء تو از حال خود و از حال متعلقان خود آتش تست تو خود را فراموش كن و از احوال خود مينديش تا آتش تو كشته شود بمقام خود بازآيى درين جهان خاموش و افكنده باش تا در تو اميد آن جهانى قرار گيرد زيرا كه سبزهء خرمى دل از خاكى\r\n\r\n\r\n","description":"","footnote":"\r\n( 1 ) قرآن كريم ، سورهء 55 آيهء 14 و 15 .\r\n","page_name":" 117 ","page_number":163},
  {"content":"\r\n\r\nشدن باشد و از آتش منظرها بگذر و چشم دل را نگاهدار تا پرخاشاك [ نشود 
  ] كه غضّوا عن هوى ابصاركم تا به پل صراط برسى و آسان برگذرى و به بهشت پيوسته شوى و بهشت آنست كه ازين معانى كمال و خوشى بباشد ترا بىاوصاف نقصانى كه در دار دنياست هرگاه كه مستغرق خوشى شدى كه دگر هيچ وصف نقصان را نبينى آن صفت بهشت باشد و اللّه اعلم .\r\n\r\nفصل 83\r\n لا تَأْخُذُهُ سِنَةٌ وَ لا نَوْمٌ  « 1 » گفتم چون غنودن محال باشد اللّه را پس غفلت و بىهوشى و جمادى و نامى و بىخبرى هم محال باشد زيرا كه اين‌ها زياده از نوم باشد و نوم زياده از سنه باشد و در صورت بىخبرى و جمادى و غفلت و نوم و پژمردگى و سنه باشد اگر كسى باخبر نباشد چندين بىخبر را كى نگاه دارد و كى تصرّف كند امّا نفى صورتست از اللّه از آنك هيچ صورت نيست كه مشتمل نيست بر نقصان اگر صورت حيواناتست مشتمل است بر لحم و دم و قابل است مر آفات را و اگر صورت جماداتست مشتمل است بر بىخبرى و بىذوقى و بىحسى و اگر صورت نقش است در وى معنى نيست بعضى از جمادات و ميتات را حيوة و ادراك و اختيار داد تا او را بدانند و حرمت و تعظيم او را بجاى آرند و لطف و قهرش را بازشناسند .\r\nاكنون بيا تا تعظيم اللّه ورزيم كه فايده ما اينست حاصل اللّه بعلم قديم خود دانست شايستگى گوهر هر ذاتى را كه هر ذاتى شايستهء كدام مرتبه و قرارگاه است هم بر آن خاصيت اللّه او را آشنايى داد تا شقاوة و سعادة آن كس پديد آيد و اللّه اعلم .\r\n\r\nفصل 84\r\nگفتم اين خاك در ميان شيشهء اين فلك است اگرچه صورت مشوّش دارد امّا سرّ دل فلك است و همچون مشك است در حقّه از آنك باطنش با صورتش به جنگ است و با صورت تيره صورت نور دارد و با پوشيدگى تربيه دارد و هركه طبع را خلاف كند منزلتش اين‌چنين آمد لاجرم ملايكه ساجد آدم آمدند تو ازين اصلت چه ديدى كه در جنگ نبود آتشش را آبى نيست خاكش را بادى نيست چو در جنگ‌اند مزه از جنگ مىيابند\r\n\r\n\r\n","description":"","footnote":"\r\n( 1 ) قرآن كريم ، سورهء 2 ، آيهء 255 .\r\n","page_name":" 118 ","page_number":164},
  {"content":"\r\n\r\nچنانك مرد شجاع را مزه در جنگ باشد صورت آب غالب بر صورت آتش آمد و معنى آتش غالب بر معنى آب آمد تا آب را آتش سوزان نيست كند و ناچيز كند و جمله را بخورد و در دل آب قرار گيرد اكنون تو جزو اين كلّ جهان آمدى چون تو كلّ جهان را بهزل دانى تو كه جز وى چگونه است كه كار خود را جدّ دانى و پساپيش كارهاى خود را نگاه مىدارى اگر نقش تدبير تو نه از اين اصل است از كجاست پس جنگ تو تا آن‌وقت باشد كه بمركز و به مقامگاه خود برسى . اكنون چو جنگ مىبايد كرد بارى جنگ از بهر دوست كن ، دوست آن‌كس است كه نيكويى تو همه ازوست اگر تو خود را خوش نيامدهء نان مخور تا نيفزايى كه عاقل ناخوش را نيفزايد اگر تو خود را خوش‌آمدهء خود را و هستى خود را بفرمان معطى اين لقمه خرج كن ترا نسخهء فرستاد كه آب‌دست و استنجا و زينت گير  عِنْدَ كُلِّ مَسْجِدٍ  « 2 » تو روزى روى خود را شستى كه نه بهر « 1 » خلقان خاص از براى تعظيم رحمان باشد و يا جامه پوشيدى كه آن از بهر بزرگ داشت امر اللّه باشد آخر سگ به‌وقتى كه لقمه مىگيرد دمك از بهر معطى بر زمين مىزند و روى بر خاك مىنهد . عجب است تو روى بر خاك نمىنهى از بهر او ، در سگى كه اين سيرت بود به از تو آمد  كَلْبُهُمْ باسِطٌ ذِراعَيْهِ بِالْوَصِيدِ  « 3 » مگر از بدى موى پوستين تو بركنده‌اند ببين درخت سر فروبرده به زمين را آگهى نداده‌اند و ليكن ترتيبىاش داده‌اند يعنى اشتر و اسب آب را از ميان خاشاك چنان نغز نمزد كه درخت از ميان گل و خاك غذاى خود مزد در ميان چندان خلط صاف خود نوش مىكند كه اگر پارهء خاشاك باشد در قدح تو عاجز آيى كه چگونه خورى آن را .\r\nمرا اعتقاد مىدارد مريد من كه در جهان همچو من كسى نيست كه در هر هنرى محو مىشوم پيش هنرمندان از ديگران همه معانى و تحقيق است و از من همه نمايش و نمودن است .\r\nاكنون اين سخنان كه از من مىشنويد اگر راست مىدانيد چون كژيها را بوى\r\n\r\n\r\n","description":"","footnote":"\r\n( 2 ) قرآن كريم ، سورهء 7 ، آيهء 31 .\r\n( 1 ) - د : از بهر .\r\n( 3 ) سورهء 18 ، آيهء 18 .\r\n","page_name":" 119 ","page_number":165},
  {"content":"\r\n\r\nراست نمىكنيد و اگر دروغ مىنمايد با خود چند دروغ جمع مىكنيد ديگران را دروغ فروشند امّا دروغ نخرند گندم‌نماى جوفروش باشند اما گندم‌نماى جوخر نباشند . اكنون اى خواجه يقينى حاصل كن در راه دين و آن مايهء خود را نگاه‌دار از دزدان و همنشينان كه ايشان به نغزى همه راحت ترا بدزدند همچنان كه هوا آب را بدزدد آخر ببين كه اسرار آسمانى را حافظى مىبايد همچون شهاب ثاقب تا چيزى ندزدند پس نگاهبان ترا بايد از آن ديوان ختايىوش سياه‌پوش كه ناگاه از پس ديوار سينها بيرون آيند و بانگ برمىزنند كه ، هى  الشَّيْطانُ يَعِدُكُمُ الْفَقْرَ  « 2 » چو اين‌چنين راهزنان ديوان ناگاه ازين راهها برمىخيزند تو چه غافلى از ايشان عجب در منال دنيا وى باحتمال خود را در خطر مىاندازى كه بوك [ در آخرتى چرا نمىيارى انداخت كه بوك « 1 » 
  ] در دريا فرومىروند باحتمال و تحمل مىكنند و در كانهاى با خطر جانى بوهم درمىافتند اين همه خود سست رايان باشند آخر از ريگ گوهر گدازان چنان شيشهء صافى كردند و از شورهء خاك جهان اين قالبهاى لطيف ظاهر كرده‌اند و شربتهاى خوشيها در وى ريخته اگر باز فروريزند و ازين بهتر بيرون آرند چه عجب باشد و اللّه اعلم .\r\n\r\nفصل 85\r\n  أَ لَمْ نَجْعَلِ الْأَرْضَ كِفاتاً أَحْياءً وَ أَمْواتاً   « 3 » گفتم اى آدمى همه زيركيها و حرفتها و نسلها و همه چيزها را خاك شدن مىبينى و هيچ از خاك برآمدن نمىبينى زر كه بدست گرفتهء خاك مىكنى دو گوهر شب‌چراغ چشم بر طبق نهاده خاك مىكنى عقيق و ياقوت دل را خاك مىكنى گوش كه ريح را دور كند و روح را نوش كند و آن دمى كه چهار طبع در وى مركّب است روح كلمهء حقيقت آدميّت را برگيرد بر روى هوا تا به گوش رسد و چادر چهار طبع دم در هوا بماند و عروس روح معنى در وى رود و تو اين همه را خاك مىكنى . اكنون اين همه معانى را چه خاك مىكنى و خاك را تباه مىسازى و خاك از خود خاك نيست خاك را خاكى ما داده‌ايم باز از آن خاك پاره را آدمى گردانيديم و قدم او را بر روى خاك روان كرديم تا بدانى كه خاك را خاكى از وى نبود بخواست ما بود همچنان بدان كه جمله خاك را توانيم در هوا كردن و خاكى را\r\n\r\n\r\n","description":"","footnote":"\r\n( 2 ) قرآن كريم ، سورهء 2 ، آيهء 268 .\r\n( 1 ) - در ( د ) نيست .\r\n( 3 ) سورهء 77 ، آيهء 25 و 26 .\r\n","page_name":" 120 ","page_number":166},
  {"content":"\r\n\r\nاز وى ناچيز نتوانيم كردن و او را يا حيوان يا عرصهء بهشت و يا اجزاى دوزخ مىتوانيم كردن و همچنين باز هر چهار اركان را و آدمى را از روى خاك در سينهء خاك برديم همچون مادر كه فرزند را گاه بر رو نهد و گاه بر سينه نهد .\r\nسؤال كرد كه آدمى بعد از آنك خاك گردد او را دور مىنمايد از طبع چيزى ديگر گشتن و به آسمان رفتن . گوييم همه تغييرها و تبديلهاى حال و صفت و نقل كردن از مكان به مكان و همه چيزها از طبع دور است همان مقدار كه آدمى از زمين به آسمان رود اين همه تغيّرها بر خلاف خاصيّت و صفت مغيّر عنه است و اگر اتّحاد صفت و خاصيّت بودى ميان چيزها خود شىء واحد بودى و تغيّر محال بودى پس شان اللّه همه تغيّر است تا بدانى كه اللّه همه بر خلاف عادت مىكند الّا آنك تغيّر بعضى چيزها زودتر است و پيش‌تر است و تغيّر بعضى ديرتر است و كمتر است و اين مقدار دليل عدم نكند و متصوّر مدار قبول تغيّر آمد و صيرورة الانسان شيئا آخر و به آسمان بردن متصوّر است  ثُمَّ أَنْشَأْناهُ خَلْقاً آخَرَ فَتَبارَكَ اللَّهُ أَحْسَنُ الْخالِقِينَ  « 3 » .\r\nاكنون ذات او و صفات [ و عرش و كرسى او و سما و ارض او « 1 » 
  ] و ما بينهما او و خلق او و قهر او و لطف او و جهات او و صور او فعلم انّه لا إله الّا هو و لا موجود الّا هو و اللّه در همه صنعها تشبيه و تصوير « 2 » دارد و بنده را زهره نى كه او را صورت و تشبيه گويد  لَيْسَ كَمِثْلِهِ شَيْءٌ وَ هُوَ السَّمِيعُ الْبَصِيرُ  « 4 » و تعظيم و قهر در عين اين باشد كه كسى را سامان سخن گفتن با لبها نبود گرچه حقيقت مردم همه سخن است يعنى هركس به سخنش معلوم مىشود نيكى او و بدى او و گوهر او و منزلت او همچون غنچه و شكوفه كه شكفد و همه باطن خود را بخلق مىنمايد كه هيچ پنهان نمىماند چنانك تا خورشيد نباشد و هوا و ارض و سما\r\n\r\n\r\n","description":"","footnote":"\r\n( 3 ) قرآن كريم ، سورهء 23 ، آيهء 14 .\r\n( 1 ) - از نسخه ( د ) افزوده شد .\r\n( 2 ) - د : تصور .\r\n( 4 ) سورهء 42 آيهء 11 .\r\n","page_name":" 121 ","page_number":167},
  {"content":"\r\n\r\nنباشد ذره ننمايد همچنان تا اللّه نبود صورت و شكل ننمايد و چيزى نجنبد اين‌چنين طالب و رحيم كه اللّه است مىدانك كسى را مرده رها نكند و اللّه اعلم .\r\n\r\nفصل 86\r\n  أَ يَعِدُكُمْ أَنَّكُمْ إِذا مِتُّمْ وَ كُنْتُمْ تُراباً وَ عِظاماً أَنَّكُمْ مُخْرَجُونَ هَيْهاتَ هَيْهاتَ لِما تُوعَدُونَ   « 1 » خلق دو صنف‌اند يكى مىگويد كه ترتيب مصالح خود را همه من مىكنم چو من رفتم كه باشد كه كار مرا سرانجامى دهد و مرا مزهء بخشد گرم و تيز در خود درآمده باشد و نخواهد تا هيچ مزهء از وى فوت شود و آن صنف ديگر مأيوس مانده باشد كه مرا بار ديگر كه مزه دهد آن يكى همه كار را به خود حواله مىكند و اين ديگر خود مدبّرى نگويد كه هست . آرى چون جويبار رگهاش را ترتيب مىكردند اى عجب او آن‌چنان بر سر آن بود تا آب را روان كند سگان طباع را كه تعليم صيد كردن مزه مىدادند او در آن تعليم هيچ شريك بود شكار كردن قضا و قدر شاهين و باز حواس را تعليم شكار كردن مدركات مىكردند تو آنجا مشار اليه بودى مايدهء جهان را كه آراستگى مىدادند مر قدوم ترا تو آنجا بر سر بودى درر فواكه را و حرير خضر را كه از برو بناگوش خاك بيرون مىكنند تو آنجا هيچ حامى و حافظى بودى آنجا كه زال خاك كه ز سرماى ايّام عجوزه عجوز گشته است ما آن را جوان و تروتازهء نوعروس مىگردانيم و به پيرايها مزيّن و موشّح مىگردانيم در آن عطايا بگو كه تو كجايى .\r\nاكنون فايده نيكو از دانش است و تباهى از نادانى است و همچنين دان صحّت تن را و سقم تن را و صحّت دل را و سقم دل را باز بىادبى اثر نادانى است و باادب بودن اثر دانش است اگر تو پيش كسى بىادبى كنى و گويى معذور دار كه ندانستم اگر قبول كنند ترا نزنند و ليكن بر نادانى تو خلعت ندهند و وقتى بود كه معذورت ندارند و از بهشت دل حرير ميل و رغبت را به خدمتكار باادب دهند و محرومى بىادب را دهند و اللّه اعلم بالصواب و اليه المرجع و المآب .\r\n\r\n\r\n","description":"","footnote":"\r\n( 1 ) قرآن كريم ، سورهء 23 ، آيهء 35 و 36 .\r\n","page_name":" 122 ","page_number":168},
  {"content":"\r\n\r\nتم الكتاب المعارف ( كذا ) الجلد الاوّل فى اواسط ربيع الآخر سنة اربع و تسعين و تسعمائة الهجرية النبوية كتبه الفقير الحقير المذنب المحتاج الى رحمة اللّه تعالى درويش مصطفى بن محمد بن احمد القنوى عفا عنهم العافى . رحم اللّه من نظر فيه و دعا لكاتبه و لجميع المسلمين و المسلمات . آمين « 1 » .\r\n\r\n\r\n","description":"","footnote":"\r\n( 1 ) - پايان نسخهء ( د ) ثم الكتاب المعارف ( كذا ) فى اوايل شهر صفر المظفر واجب ( كذا ) سنه ستة و خمسين و تسعمائة هجرة نبوية كتبه الفقير الحقير خداداد المولوى القونوى احسن اللّه عواقبه .\r\n","page_name":" 123 ","page_number":169},
  {"content":"\r\n . \r\n","description":"","footnote":"","page_name":" 124 ","page_number":170},
  {"content":"\r\n\r\n\r\nجزو دوم از معارف بهاء ولد\r\n\r\n","description":"","footnote":"","page_name":" 125 ","page_number":171},
  {"content":"\r\n . \r\n","description":"","footnote":"","page_name":" 126 ","page_number":172},
  {"content":"\r\n\r\nبِسْمِ اللَّهِ الرَّحْمنِ الرَّحِيمِ\r\n\r\nفصل 87\r\nيادم آمد كه  وَ هُوَ مَعَكُمْ أَيْنَ ما كُنْتُمْ  « 2 » . گفتم بايد كه ببينم جز سمع و بصر و عقل و ادراك و اختيار و حيوة و علم و قدرت خود نمىديدم و درينها نظر كردم تاروپود اين‌ها را وقتى كم [ و 
  ] وقتى بيش مىيافتم و وقتى ناقص و وقتى كامل مىيافتم و هماره متغيّر و منفسخ و منعزم « 1 » مىيافتم گفتم [ كه 
  ] اين معانى از آن من نيست و در دست من نيست كه اگر از آن من بودى پيوسته كامل داشتمى اكنون از آن كسى ديگر آمد و آن اللّه باشد پس علم و حيوة اللّه به من پيوسته باشد اكنون در اوصاف و معانى خود نظر كنم اللّه را ديده باشم و او مونس من باشد و همه تدبير و رأى من كلمات اللّه باشد اكنون من دو قسم آمدم يكى اجزاى باخبر و آن اللّه است كه او را مىبينم و قسم ديگر آن اجزاى بىخبر و جمادى كه آن را اللّه بلطف و كرم پرورده است و مىپروراند اكنون ادراكات در همه خلقان از آن اللّه باشد و اللّه با ايشان باشد اكنون در اللّه مىنگرم و مىزارم و مىنالم كه رحمتت وافر دار و مرا بهشت ادراكات خوش مىده گويى از اللّه با هركسى پا رهاستى در يكى بيشتر و در يكى كمتر آن جزو كلان‌تر از اللّه ، اللّه آن جزو خردتر مىشود تا او را در آن لحظه محو مىكند و از خود مىستاند اكنون هر حالت كسى كه به حالت كسى ديگر مغلوب مىشود آن غالب اللّه مىشود اين عداوت در ميان آدميان و حيوانات گويى از بهر آنست كه تدبير در هر ذاتى اجزاى اللّه است و همهء اجزاء با يكديگر مونس چون به يكديگر مىرسند و يكديگر را مىشناسند آن كمتر محو مىشود در آن كلانتر و در پاى وى مىافتد و در كنارش مىگيرد و يكى مىشود لاجرم آن ذات در پاى آن ذات ديگر مىافتد و سجده مىكند آن سجدهء عارفانست و آن هستى و خويشتن‌بينى و تكبّر چون پردهء است در ميان اجزاى تدبير اللّه ، عداوت آنست كه بسبب آن پرده به يكديگر نمىرسند دنيا آن خويشتن‌بينى\r\n\r\n\r\n","description":"","footnote":"\r\n( 2 ) قرآن كريم ، سورهء 57 ، آيهء 4 .\r\n( 1 ) - ظ : منصرم .\r\n","page_name":" 127 ","page_number":173},
  {"content":"\r\n\r\nآمد كه مبغض اللّه است كه اجزاى اللّه را نمىماند تا به يكديگر پيوندد ( و اللّه اعلم ) .\r\n\r\nفصل 88\r\nروح من به كالبد مشغول مىشد كه سرم درد مىكند الى غير ذلك و بيرون مىغيژيد از زير كالبد و من در وى نظر مىكردم گلهاى عقل و ادراك و روح مىديدم و هر ساعتى بدين درخت مىزد و گلهاى وى مىريخت و چون خوشه او را فرومىكوفت چون از پوست كالبد بيرون آمدم هر صورتى كه مرا مىشد خود را از آن بيرون مىكشيدم و در عالم اللّه و بىچونى مىرفتم و در صفات اللّه مىرفتم خود را برافراشته كه از همه رنجها رستم ناگاه اللّه را ديدم از پس عدم ايستاده و عدم را حاوى همه چيزها گردانيده و چيزها را از عدم بيرون مىآورد و من مىديدم حاصل باز بصفات اللّه بازرفتم و بآثار سبزه و آب روان و شاهدان حور « 1 » گفتم تا اين همه خوشيهاى خوشى را به يكديگر اندر گشايم و هرچه صورتست مىشكنم و مىاندازم و مزهء معانى بىكيفيّت مىگيرم چنانك حقيقت روحست و يا چنانك اللّه است كه هيچ چگونگى ندارد اكنون اللّه اين عدم نامتناهى را معشوقه گردانيده است و صد هزار جمال و شهوت و عشق و محبّت و رأى و تدبير و اختيارات و عاشق گشتن و عاشق نواختن و قوّتهاى گوناگون و انواع حيوة و كربزيها و حيلها و كنارها و بوسها و مجالس خوش اين همه را اللّه بر چهرهء عدم كشيده است كسى بايد كه در عدم مىنگرد و در عشق او قطرات بر رخساره مىبارد و اين‌چنين عدم حاوى گرد اجزاى منست از شش جهت آخر اين اجزاى من چگونه بىمونس و تنها باشد ( و اللّه اعلم ) .\r\n\r\nفصل 89\r\nمىانديشيدم كه مخلوق را باللّه چو جنسيّت نباشد چگونه باللّه انس گيرد و خوش شود و بيارامد اللّه الهام داد كه چون مخلوق از موجدست و آن منم چگونه انيس نباشم آخر اگر وجود با ايجاد نيارامد چگونه در وجود آيد و چگونه با او آسيب دارد آخر با شش وجود با ايجاد نبود با چه خواهد بود چو ارادتم و فعلم و صفتم و خلقم و رحمتم بمخلوق پيوسته باشد موانست با من نباشد با كه باشد آخر نه اين همه شهوتها و عشقها و موانستها از منست و از آفرينش منست پس چگونه با من انس\r\n\r\n\r\n","description":"","footnote":"\r\n( 1 ) - ن : حورا .\r\n","page_name":" 128 ","page_number":174},
  {"content":"\r\n\r\nنباشد چو انس از فعل منست همهء كلمات دوستان و راز گفتن ايشان و مماسّهء ايشان و مصاحبت ايشان من هست مىكنم پس هست را با هست‌كننده چگونه آرام نباشد و با كى خواهد موانست بودن كه دايم ماند جز با من اكنون ذكر مىگوى و با اللّه و با صفات او انيس مىباش و قرآن مىخوان و حقيقت انس را مشاهده مىكن  اللَّهُ لا إِلهَ إِلَّا هُوَ  « 1 » چون نفاذ مشيّت هيچ‌كس را نيست جز اللّه را و من خواستهء آن خواستم خواست را با خواهنده چگونه انس نباشد  الْحَيُّ  « 2 » چون زنده دايم است چگونه بازنده انس نباشد  الْقَيُّومُ  « 3 » همه روزگار ترا مىسازد و تصرفات ترا راست مىدارد چگونه ترا با او سخن و راز و انس نباشد  لا تَأْخُذُهُ سِنَةٌ وَ لا نَوْمٌ  « 4 » چو هيچ زمانى بىخبر نباشد چگونه حال خود را با وى عرضه نتوانى داشتن عاشقان بيدار باشند مگر تو معشوقهء كه خفتهء اكنون وجود تو چون شاخ ريحان در دست اللّه است همه شكوفه‌هاى شهوت و برگهاى رازت با اللّه بايد كه باشد ( و اللّه اعلم ) .\r\n\r\nفصل 90\r\nچون اللّه بنده را شايسته مقام قرب گرداند و او را شراب لطف ابد بچشاند ظاهر و باطنش را از ريا و نفاق و صافى كند محبّت اغيار را در باطن وى گنجايى نماند مشاهد لطف خفى گردد به چشم عبرت در حقيقت كون نظاره مىكند از مصنوع با صانع مىنگرد و از مقدور بقادر مىرسد آنگاه از مصنوعات ملول گردد و به محبّت صانع مشغول گردد دنيا را خطر نماند عقبى را بر خاطر او گذر نماند غذاى او ذكر محبوب گردد تنش در هيجان شوق معبود [ مى 
  ] نازد دل در محبّت محبوب مىگدازد نه روى اعراض نه سامان اعتراض چون بميرد حواس ظاهرش از دور فلك بيرون آيد كلّ اعضاش از حركت طبيعيش ممتنع گردد اين همه تغيّر ظاهر را بود و ليكن باطن از شوق و محبّت پر بود اموات عند الخلق أحياء عند الرّبّ .\r\n ( حرام دارم با مردمان سخن گفتن * و چون حديث تو آيد سخن دراز كنم ) \r\n\r\n\r\n","description":"","footnote":"\r\n( 1 ) قرآن كريم ، سورهء 2 ، آيهء 255 .\r\n( 2 ) قرآن كريم ، سورهء 2 ، آيهء 255 .\r\n( 3 ) قرآن كريم ، سورهء 2 ، آيهء 255 .\r\n( 4 ) قرآن كريم ، سورهء 2 ، آيهء 255 .\r\n","page_name":" 129 ","page_number":175},
  {"content":"\r\n\r\nاكنون اى اللّه اين معانى را با جواهر من جفت گردان تا عاشق و معشوق به يك جاى باشند و به كسى ديگر محتاج نباشند يعنى عين اين معانى را چو مشاهده مىكنم [ گوئى ديدار معشوقهء حقيقى را مشاهده مىكنم 
  ] و اللّه اين معانى را چون عروس آراسته بر زبر جواهر من فرومىآرد و جواهر مرا با رحمت و شفقت مىگرداند با معانى ( و اللّه اعلم ) .\r\n\r\nفصل 91\r\nسؤال كردند كه مؤمن زندانى است چگونه خوش‌دل باشد گفتم چو صدّيق باشد [ خوش‌دل باشد 
  ] چون يوسف صدّيق در زندان ، وقتى كه مؤمن معصيتى مىكند و دهانش تلخ مىشود كه من با چنين معصيتى از اللّه چگونه مغفرت طمع دارم و چگونه باللّه به نياز و مخاطبه سخنى گويم بايد كه بدين تلخ شدن و شكسته شدن تن شادمان باشى و رضا بدهى بدين قسمت كه اللّه كرده است كه از خوف فراق او تلخ دهان مىباشى و تا گروشى نباشد چرا از عقوبت ترسان باشى و اگر با گستاخى و دليرى بر جنايات ، شادمان باشى بر ياد بهشت و لطف و كرم و مغفرت وى ، آن گروش و دوستى و اعتقادست كيف ما كان درين روش غم و شادى و شكستگى از جنايات و دليرى بر جنايات دليل محبّت تست و دليل اعتقاد تست مر اللّه را و محبّت تو مر اللّه را دليل محبّت اللّه است .\r\nمر ترا  يُحِبُّهُمْ وَ يُحِبُّونَهُ  « 1 » هركجا كه گريه است و خنده است خنده از بهر وصال به لطايف اللّه است و گريه از بهر فراق از لطائف اللّه است آدمى بچه چو از خردكى بلند مىشود شادمانست از لطائف اللّه و بوقت كبر سن دژم و گريانست بسبب فراق از لطائف اللّه ، خندان به دو و گريان از فراق او ، اكنون اگر خوشى خود را ابدى خواهى ابدى را خدمت كن يعنى اگر در ذكر اللّه آيى بستان اجزاى تو شكفته شود و باغ جان تو در خنده آيد و صباى حالت تو وزان شود نظر كن كه اللّه بنفس مبارك خود چگونه درمىدمد كه اجزاى تو در خنده مىآيد اگر بگويى در دميدن از لب و دندان باشد پس بگويم كه اسباب وزيدن صبا همچون لب و دندان اللّه است چنانك روح بواسطهء لب و دندان دردمد اللّه بلب و دندان اسباب درمىدمد و نظر مىكن كه اللّه نهال حالت در روح تو\r\n\r\n\r\n","description":"","footnote":"\r\n( 1 ) قرآن كريم ، سورهء 5 آيهء 54 .\r\n","page_name":" 130 ","page_number":176},
  {"content":"\r\n\r\nمىنشاند بدست خود اسباب چون ساعد سيمين اللّه است الى غير ذلك من تصويرات اللّه  الَّذِينَ كَفَرُوا وَ صَدُّوا عَنْ سَبِيلِ اللَّهِ  « 1 » . سبيل اللّه همين اللّه است و نظر باللّه است خود را بر روى اللّه مىبينم امّا اللّه واسع است كه هر جزو من بر روى اللّه صد هزار ولايت دارد و همين زمان كه سخن مىگويم و مىنويسم اللّه مرا مىاندازد و مىغلطاند تا مستعمل بوم در كار به حركت و سكون چنانك از غلطانيدن در كار گويى سر و روى من مىشكندى اكنون چو اللّه اجزاى مرا چنين بر كار مىدارد و مىگرداند درين كارهاى اجزاى خود نظر كنم با سهم شوم و پرهيبت شوم كه چنين كارى در اجزاى منست ( و اللّه اعلم ) .\r\n\r\nفصل 92\r\n بَلِ ادَّارَكَ عِلْمُهُمْ فِي الْآخِرَةِ بَلْ هُمْ فِي شَكٍّ مِنْها بَلْ هُمْ مِنْها عَمُونَ  « 2 » هرچند با نابيناى مادرزاد صفت صور جهان كنى خيره مانده باشد و بدانك او خيره باشد صور جهان نيست نباشد بدانك صفت بهشت و آخرت با تو مىگويند و تو خيره مىشوى صورت حور عين و سبزه و آب روان نيست نشود من صفت حور مىگفتم و جنّات و فراديس مىگفتم پيرى از اهل معرفت گفت كه درين جهان بدينها مشغولى در آن جهان نيز مشغولى باشد پس چه وقت باللّه بازگردند و اللّه را چه وقت بينند جواب گفتم كه روا باشد كه حور و قصور و جنّات و سلسبيل و زنجبيل عبارت از احوال ديدن اللّه باشد كه هر بارى كه ببينى مزهء ديگر يا بى اكنون تو معانى را نظر مىكن كه اللّه ترا پيوسته چگونه بر كف دست خود و در بر خود مىدارد تو خداوند خود را باش و مصاحب وى باش و با چيزهاى ديگر و احوال ديگر بيگانه باش و نظر در مالك خود دار و هرچه خواهى ازو خواه و خود را بوى در مال و چون شير و انگبين درو آميز تا همه حور و قصور و خوشىهاى بهشت را بنقد بيابى و اللّه را بيابى و سعادت تو آنست كه اين در بر تو بگشايند كه بدانى كه اللّه با توست  وَ هُوَ مَعَكُمْ أَيْنَ ما كُنْتُمْ  « 3 » پس اللّه و صفات اللّه و قدرت و علم و تصرّف اللّه از مخلوقات دور نيست چون به حقيقت مصنوع اللّه است ازين روى بنده را با اللّه موانست\r\n\r\n\r\n","description":"","footnote":"\r\n( 1 ) قرآن كريم ، سورهء 27 ، آيهء 66 .\r\n( 2 ) قرآن كريم ، سورهء 27 ، آيهء 66 .\r\n( 3 ) سورهء 57 آيهء 4 .\r\n","page_name":" 131 ","page_number":177},
  {"content":"\r\n\r\nو مناجات و مشغول شدن تواند بودن و هرچند نظر از اين وجه بيش كنى تجلّى اللّه مر ترا بيش باشد و عظمت اللّه بر تو نيك‌تر غالب باشد و عجايب بىنهايت بيش بينى كه حقايق هر خلقى را چه رنگ مىدهد و چه نوع حيوة به ارزانى مىدارد و هريك حياتى از نوع عالم ديگر اكنون بنگر كه اللّه از حيّز وجود خلقان چه چيزها بيرون مىآرد و از آن پرده با تو چه سخن مىگويد و چه چيزها بر تو روشن مىكند و اين افكار و اخطار تو هميشه آسيب مىزند باللّه و با او آرام مىگيرد در سرّا و ضرّا حاصل هرچه هست به اللّه قايم است چو اللّه همه اوست ( و اللّه اعلم ) .\r\n\r\nفصل 93\r\nمردمان شفاعت مىكردند كه چشم ما را باز كن گفتم اى اللّه ايشان را از چشم و گوش نفاذ و مصلحت مطلوبست نفاذ تصرّفم بده تا به ايشان دهم چون تو با من اين كرم نكنى من نيز با ايشان اين كرم نتوانم كردن اى اللّه اگرچه مرا دارى چو من بنده‌ام اگر وجود منت بايد بدارى و اگر نبايدت ندارى گفتم اى اللّه چون اللّه من تويى آخر اين متاع وجود مرا و لوازم وجود مرا خداوندهء بايد آن خداونده تويى ترا مىگويم كه چون مرا راه نمىدهى و نفاذ نمىدهى از بهر مصلحت [ ورزيدن 
  ] دينى اكنون آن در دربستم به خودم راه ده در ستانهء كالبدم همان كه نيك جايگاه تنگ است بلك تخته‌بند است اللّه مرا برداشت و بهر جايى برد و تماشا كردم گفتم من ازين جاى مىنروم و هم بدين جاى فروروم چون آب ، اللّه در بربست كه وقت نيست چون دلت پارهء گشاد و ماندگى افكندى برخيز باز رو تا وقت شدن دست پيمان حاصل مىكن بىچونگى « 1 » اللّه مصوّر مىشد مرا و در هر صفتىاش صد هزار باغ مىديدم گفتم آخر اللّه است كه بىچگونگى اللّه را در من نقش مىكند آرى تا جهان را بر من برنج چون شب تاريك نكنند از راه ديگر بعالم روشن نبرند كه معراج هركسى را به اندازه گوهر پاك وى بود اجزاى من در وقت ذكر اللّه به ناز مىباشد و خبر ندارد اللّه به رحمت خاك اجزاى مرا گرد مىدارد و او را بدولتها مىرساند چنانك از وقت عدمم بدين زمان رسانيد و مىبرد به رحمت\r\n\r\n\r\n","description":"","footnote":"\r\n( 1 ) - ظ : بىچگونگى .\r\n","page_name":" 132 ","page_number":178},
  {"content":"\r\n\r\nبه آخرت اى مالك يوم الدّين ، اى پادشاه ، اجزاى من مملوك مضبوط استوار گرفتهء توست هيچ حركتى و رفتنىاش نباشد جز در ممالك تو ، اجزاى مرا باحوال بسزا تو مىرسانى برگ روحم از شجرهء تقديرت جدا شدست گاهى حركت بسوى يمين آسايش مىكند و گاهى حركت بيسار رنج مىكند [ بهر حركتى كه در يسار رنج مىكند 
  ] نوعى رنج مشاهده مىكند و بهر حركتى كه سوى يمين مىكند نوعى آسايش مشاهده مىكند تا اين برگ روح به قيامت بيمين بهشت افتد و قرار گيرد يا بيسار دوزخ اصحاب ميمنه و اصحاب مشئمه اين بود باللّه گفتم كه اى اللّه مرا و اجزاى مرا بىخبر مدار از خود كه مرده و پژمرده شوم چنانك ماهى از آب دور مىماند ، چنان شد كه اجزاى وجود من و اجزاى عالم مستغرق صنع او شد و من مشاهده مىكردم اللّه را بر سبيل حيرت با همه صفتهاش با خود گفتم چو اللّه گفتى حيرت گفتى يعنى اى كسى كه چشمها در وجه تو متحيّرند از نغزى و از سپيدى و از خوبى و از بىعيبى تا دل خيره مىشود از هرچه از اسم اللّه پيش دل آيد از سبحانى و پاكى روى و بىعيبى و سبكى دل از آن جمال كه در مخلوقات چنان نبينى اين همه [ نشان 
  ] كنيزكان و غلامان بهشت و غيب باشد كه از پرتو حسن اللّه بديشان زده است پس هرچه مرا از سبحانى و قدّوسى و معشوقى اللّه و طرب پيش دل آيد آن همه نتيجهء پرتو اللّه است و خواتين غيب و بهشت‌اند و ملوك بهشت‌اند كه در جوار اللّه آن حسن و بها گرفته‌اند اكنون باك نيست از درآمدن ايشان در دل كه آن حسنهاى دلربا كه تا بد از غيب آن همه اللّه است ( و اللّه اعلم ) .\r\n\r\nفصل 94\r\nگفتم اى اللّه وعده كردهء كه  وَ ما مِنْ دَابَّةٍ فِي الْأَرْضِ إِلَّا عَلَى اللَّهِ رِزْقُها  « 1 » مرا چون از طريق ظاهر درها بر آوردهء روزى من از خود بده چو مرا از اسباب ميسّر نمىكنى هم شاهد خواهم و هم نعمت خواهم و هم سماع خواهم و هم حرمت خواهم و هم قدرت خواهم و هم مشيّت خواهم اللّه الهام داد كه اللّه و هو اللّه عبارتست از خوشيها و مرادها و مشيّتهاى همهء مخلوقات و زياده تو بىنهايت از من مىخور چنانك\r\n\r\n\r\n","description":"","footnote":"\r\n( 1 ) قرآن كريم ، سورهء 11 ، آيهء 6 .\r\n","page_name":" 133 ","page_number":179},
  {"content":"\r\n\r\nنحل از گلها تا همه اجزات عسل شود از آنك محيى ماييم احيا جز به خوشى نباشد و جز بمراد نباشد و مميت ماييم امانت جز بفراق خوشى و مراد نباشد هرچه خوشى درآيد « 1 » وجود پديد آيد و هرچه خوشى برود « 2 » فنا پديد آيد همه صور بهشت از حور او عينا همه از ما چرند جانها عرقهاى ماست اسباب خوشيها و مرادها چو كفچه‌ايست پيش ما چندانك مىتوانى بقدح ذكر اللّه از ما مىخور از شراب ما چون مست شدى و سست گشتى خوشى خوابت دهيم چون اصحاب كهف تو از ما مىخور و شكر سكر ما مىكن يعنى بخلقان خوشى ما مىرسان تا ترا زياده مىدهيم گفتم كه الحمد للّه يعنى اين شرف مرا تمام نيست كه تصرّف اللّه و فعل اللّه در اجزاى منست كه از عدمم بركشيد و وجودم داد و در اجزاى من تصرّف مىكند و من مىدانم كه او متصرّف منست و اين حالت عزيزترين حالهاست نزد من كه به اين صفت باللّه مىروم اكنون حمد مىگويم و هر دم خود را از اين حالت پر مىكنم و از خلقان و احوال ديگر بىخبر مىباشم و از همه آشنايى قطع مىكنم گويى آن حمد مر مزه‌هاى اللّه را مىكنم زيرا آن همه عشق نامها و همه ثناها مر پارهاى مزه‌هاى اللّه را مىگويند اكنون همچون عروسان عاشق مىزارم كه اى اللّه مرا از مزه‌هاى خود محروم مدار كه جز تو هيچ كسى ندارم  لا تَذَرْنِي فَرْداً وَ أَنْتَ خَيْرُ الْوارِثِينَ  « 3 » اكنون با هر موجودى كه صحبت اللّه با وى كم شود كمال حال آن چيز بنقصان بدل شود چنانك شاه چون از عروس روى بگرداند عروس پژمرده شود و اللّه را صحبتى است با عقل و مزهء معقولات از آنست و كذا الحسّ پس همه تصرّفات اللّه است در همه اجزاى من و فعل اللّه بىصفات اللّه نيست از رحمت و كرم و غير ذلك و اين اوصاف همه نور و مؤثر نور است بدان رنگ كه پيش ازين ديدم پس در هر جزو من جويهاى نور مىرود همچون زر آب و روان مىشود از صفات اللّه و چون صنع اللّه مىكند در هر جزو من و همه خواطر و مزه از اللّه هست مىشود همه روى سوى اللّه آورده‌اند و اللّه چنانك شاه زيبا در ميان عروسان نو بنشسته يكى بر كتفش مىگزد و يكى بر شانه بوسه‌اش مىدهد و يكى خود\r\n\r\n\r\n","description":"","footnote":"\r\n( 1 ) - ص : دارد .\r\n( 2 ) - ص : ناخوشى برود .\r\n( 3 ) قرآن كريم ، سورهء 21 ، آيهء 89 .\r\n","page_name":" 134 ","page_number":180},
  {"content":"\r\n\r\nرا در وى مىمالد و يا چنانك فرزندان چو دانهء مرواريد گرد پدر جوان درآمده و با وى بازى مىكنند و يا چون كبوتران و گنجشگان گرد كسى كه خورشان مىدهد درآمده باشند و بهر جاى وى برمىنشينند همچنان همه ذرّه‌هاى كائنات گرد جمال اللّه گردان و تدبير و خواطر من گرد اللّه گردانست و سبّوح و سبحان‌گويانست ( و اللّه اعلم ) .\r\n\r\nفصل 95\r\n اسْتَعِينُوا بِالصَّبْرِ وَ الصَّلاةِ  « 1 » صوم برداشتن كلوخست از زير آيينهء دل [ و حسد و غيبت و قصد بد دور كردن از خود چون زنگار برداشتن است از آئينهء دل 
  ] آخر چو كلوخ برمىگيرى اولى بود كه روى آيينه بزدايى صبر تكاليف بجا مىآر كه همه دولت تو از رنج است نخست در زندان رحم آيى آنگاه در بستان جهان بچه مىگريد مادرش دست به گهواره مىبندد تا سرش دراز نشود و استخوانهايش كژمژ نيايد شارع دست و پاى تو مىبندد بتكاليف تا آوازت ناخوش نشود و  زَفِيرٌ وَ شَهِيقٌ  « 2 » نگردى  وَ تَسْوَدُّ وُجُوهٌ  « 3 » نشوى به نواى بنان و استعينوا بالصبر و الصلاة ترا در خواب مىكند رنج بدرقهء تو آمد اگرچه فراز و نشيب مىبرد از دست دزدانت نگاه مىدارد اكنون تو خواهى تا از انوار غيبى بهره‌مند گردى نتوانى از خود يافتن ترا نشان دهيم بجاى آن موضع بنشين تا به نزد تو آيد چنانك موسى بمجمع البحرين از بهر خضر ، تو به نزد آفتاب نتوانى رفتن اما جايى كه آفتاب تابد آنجا باش تا تاب آفتاب به نزد تو فرستيم اكنون بمجمع البحرين صوم و صلاة بنشين چون موسى و رنج بجاى آر و خود را در آتش و آب انداز و ليكن نسوزى و از عوّانان شياطين خلاص يا بى صلاة آتش مىنمايد و ليكن نورست و سازوار  إِنِّي آنَسْتُ ناراً  « 4 » و ليكن نور بود .\r\nسؤال كرد كه مخلوقات را چندان هستى و كمال هست كه اللّه او را محل خطاب و امر و نهى نهد جواب گفتم كه تو با كمال اللّه او را محل خطاب نهى اللّه ترا محل خطاب\r\n\r\n\r\n","description":"","footnote":"\r\n( 1 ) قرآن كريم ، سورهء 2 ، آيهء 45 .\r\n( 2 ) سورهء 11 ، آيهء 106 .\r\n( 3 ) سورهء 3 ، آيهء 106 .\r\n( 4 ) سورهء 20 ، آيهء 10 .\r\n","page_name":" 135 ","page_number":181},
  {"content":"\r\n\r\nنهد و هرگاه ننهى اللّه ننهد اكنون اثر اللّه و رسيدن باللّه كل جهانست با همه انواعش تو نيك در جهان نظر كن تا خيرگى و حيرت بينى  يُؤْمِنُونَ بِالْغَيْبِ وَ يُقِيمُونَ الصَّلاةَ  « 2 » پيش از اين  أَ لَسْتُ بِرَبِّكُمْ  « 3 » گفت و تو بلى گفتى ايمان بغيب آوردى اكنون چون غيب را عين كرد و از بيّنه و آيات اقامت كرد چرا انكار مىكنى اكنون بايد كه صدق زياده باشد نه كم نى نى بورز اللّه را و امر او را گير و ذكر اللّه كن و سبحان اللّه مىگوى يعنى پاكى از همه عيبها چون او موجودست بىهمه عيبها بچه عيب تو از وى روى مىگردانى در جمالى كه چندين عيب دارد عاشق وى مىباشى جان را دوست مىدارى با چندان عيب اللّه را جان نگويم از آنك جان هزار عيب دارد پس اگر صادقى در سبحان اللّه گفتن چرا واله او نباشى و اگر راست مىگويى و الحمد للّه چرا بىاو آرام دارى چو همه صفات سزا مرا و راست حيات و كالبدها كه بناى اوست بدين نغزيست تا وى چگونه باشد سبحانك هركه در كوى تسبيح و قرآن آمد در عين بهشت و نظر الى وجه رحمن آمد اكنون چون با كاف خطاب باشى آنگاه از همه اوصاف خود و جهان پاك باشى در آن لحظه كه از خود بى خود شدى با كاف خطا بىتو با كاف كن آى بنگر كه نظر تو بر چه مىافتد تو با آن چيز باشى و در آن چيز نگرى مثلا در زيد نظر كنى چو پوست و گوشت او را ببينى زيد را ديده باشى اكنون بنگر كه بروح تو چه چيز نزديك ترست و در چه نظر مىكنى آن نظر در اللّه است  وَ نَحْنُ أَقْرَبُ إِلَيْهِ مِنْ حَبْلِ الْوَرِيدِ  « 4 » اللّه ساعتى ترا مىشكافند به نظر خود و ساعتى ترا مىگدازند به نظر باعدا وجود آدمى را اللّه آفريد تا قهر خود و لطف خود ازو ظاهر كند . همه محبان « 1 » را اللّه عاشق وجود [ خود گردانيد و عاجز نقصان كمال خود گردانيد 
  ] و وجود هركس چو حاجب آمد بر حضرت اللّه كه همه كس در پيش حاجب وجود خود ساجد آمدند و محجوب بدين حاجب شدند ( و اللّه اعلم ) .\r\n\r\n\r\n","description":"","footnote":"\r\n( 2 ) قرآن كريم ، سورهء 2 ، آيهء 3 .\r\n( 3 ) سورهء 7 ، آيهء 172 .\r\n( 4 ) ، سورهء 50 آيهء 16 .\r\n( 1 ) - ص : همه مختاران را .\r\n","page_name":" 136 ","page_number":182},
  {"content":"\r\n\r\n\r\nفصل 96\r\nسبحانك مىگفتم گفتم سبحانك را معنى اين مىشود كه دل تو اگر بجمال مىرود مىفرمايد كه جمال بىعيب اينجاست و اگر بمال مىرود مىفرمايد كه غناى بىعيب اينجاست و اگر بجاه مىرود مىفرمايد كه جاه بىعيب اينجاست و اگر به موانست سماع و سخن كسى ديگر مىرود سخن بىعيب اينجاست و رحمت و رأفت بىعيب اينجاست و همچنين جملهء صفات تا فرمود كه مهيمن ام مرغ فرخ خود چنان نگاه ندارد « 1 » كه من دوست خود را زير بال خود دارم تا نااميد نشوى كه اللّه جنس من نيست مرا به خوشى جمال خود موانستى ندهد كه از هيچ جنسىات آن خوشى نباشد كه از اللّه باشد سبحانك مىفرمايد اللّه كه تو عاشق و طالب هرچه هستى آن بىعيبى نيست چو پاك و بىعيب منم عشق اينجا آر احترق من سبحات وجهه پاكىهاى رو عبارت ازين معنى است گفتم اى اللّه عيب همين هستى من است و خيال و نظر منست كه حجابست از تو و ترا مىبينم اى اللّه كرتهء « 2 » وجود و حواس مرا در سر من كشيده و سبحات وجه تو وراى اين كرتهء وجودست من اين خرقهء وجود خود را مىخواهم تا ضرب كنم كه در روى من و در سر من آمده است كه ديدن تو همه عيش و طرب است پس حجاب از اين عشق و محرومى ازين نظر دركات جهنمست كه محسوس « 3 » گشت ، اين صفت بىعيبى و نشان پاكى از بهر آن دهند تا چست آيم در عشق كه عبادت عشق عرضه كردن آمد پس مقصود بىقرار آن جمال باشيدن و طالب وى بودن آمد و بس چون از طلبيدن تو اى اللّه در جامهء وجود خويش كه حجاب تست مانده گردم و از طلب كند شوم اجزاى خود را پيش تو مىدارم چون قدحها كه اى اللّه درين اقداح قدرت و مزهء طلب خود هست كن كه من زنده بدين مزهء طلبم كه اگر اين مزهء طلب نباشد من مرده باشم اكنون عشقها بجمالها و سماعها و سبزها چون باد صبا خبركننده از جمال يوسفيست اى يعقوب از حضرت اللّه با باد صبا بس كنى و به نزد يوسف خود بيايى « 4 » تا چه شود ( و اللّه اعلم ) .\r\n\r\n\r\n","description":"","footnote":"\r\n( 1 ) - ص : دارد .\r\n( 2 ) - ن : اگر كرتهء .\r\n( 3 ) - ن : محبوس .\r\n( 4 ) - ن : نيائى .\r\n","page_name":" 137 ","page_number":183},
  {"content":"\r\n\r\n\r\nفصل 97\r\nقرار دادم با خود كه اللّه آنست كه ذكر او چون كردى بمعنى خدايى همه مزها و همه روشناييها و همه عجايبها و همه راحتها و همه خوشيها در وى بيابى هرگاه بذكر اللّه آمدى باللّه آمدى .  إِنِّي ذاهِبٌ إِلى رَبِّي  « 4 » چون اللّه را بمعنى خدايى ديدى خداى را ديدى اكنون چون اللّه را بدين معنى ديدم طرب در دلم پديد آمد و سبك شدم و معنى و له در اللّه ديدم چون از قهرش ترسيدم پناه باللّه دادم معنى و له ديدم چون از عشق بىهوش و خيره شدم از بس‌كه عجايب ديدم و از بس‌كه جمال ديدم متحيّر شدم معنى و له ديدم در اللّه هرگاه كه خواهم تا از خود جدّ نمايم و تكلّفى كنم و اللّه محتجب شود از من معنى و له در اللّه بيابم و هرگاه ملول شدم از نظر باللّه بمعنى خدايى در صفتى از صفات اللّه نظر كنم چون رحمن در بر اللّه باشم و اللّه مرا در برگرفته و بوسه مىدهدى و بدين صفات نور خود « 1 » را بر من عرضه مىكند تا نرمم از وى و همه دل بر وى بنهم و شب و روز چشم را و حواس را ازين ظاهرها به اندرونها بسرابه اللّه برم و نظر مىكنم « 2 » آب قدرت از اللّه در چمنهاى استخوانها و گوشها چگونه روانست و جوى مهربانى و دوستى و شهوت و عشق و تلخى و بىمرادى را نظر مىكنم و اين ظاهرها را نظر مىكنم كه حركات و آوازها و سخنان خلقان است چگونه منعقد مىشود و مخلوقات را آگه مىكند ازين صفات چون از رحمانى دلم بگيرد از رحيمى انديشه كنم يا از ملكى و از قدّوسى و سبّوحى و طاهرى و جبّارى الى آخر الصفات هريكى ازينها همه صفت شهرى را ماند گرد قبّهء اللّه درآمده هر از اين صفتى نظر مرا سعد و نحسى مىشود و سعد من انواعست رحمانى و رحيمى و كريمى و نحس من انواعست جبّارى و قهّارى الى آخره همچنين نظر من دور مىكند گرد اين همه بروج مىگردد كه ملك سعادت اين است سلام مىگفتم اللّه را يعنى بىعيبا كه تويى اى اللّه يعنى صورت حوران و شاهدان « 3 »\r\n\r\n\r\n","description":"","footnote":"\r\n( 4 ) قرآن كريم ، سورهء 37 ، آيهء 99 .\r\n( 1 ) - ص : همه خود را .\r\n( 2 ) - ص : مىنكنم .\r\n( 3 ) - ص : و شاهان .\r\n","page_name":" 138 ","page_number":184},
  {"content":"\r\n\r\nو همه صورتها هرچه مرا مصوّر شود از مزها و انواع وى و مزه‌هاى عقلى و حسّى اللّه ازينها ننگ دارد و ننگ باشد كه كسى اللّه را بدينها نسبت كند اى عجب تا اللّه چه لطف و بها و حسن و مهربانى دارد كه ازينهاش ننگ است چون اللّه بدين مهربانيها و قدرتها و مزها و جمالها نمىماند معلوم مىشود كه از اين‌ها ننگ باشد اللّه را ازين معنى است كه دل را از همه مزها سأمتى آيد و از طلب اللّه هرگز سير نشود اكنون همه مزها و صورتهاى با جمال هر دو جهانى چون تارهاى ساز زيردست بنهم و بريشان مىزنم از بهر اظهار عشق اللّه و اين همه صور با جمال و مزه‌هاى اغانى است و معشوقه است ازين معنى چو مكشوف گشت مر جبل و موسى را دكّ الجبل  وَ خَرَّ مُوسى صَعِقاً  « 1 » چون موسى آن لذت بديد استغفار و توبه كرد از احوال پيشين كه من از اين مزها پيش ازين چون دور بودم اكنون زخمهء از گفت سبوح قدوس سازم و اين اغانى را مىزنم ( و اللّه اعلم ) .\r\n\r\nفصل 98\r\nگفتم كه اللّه رحمن و رحيم است تصوّر مىكردم بخشايندگى اللّه را به صورت سپيدى چو شكل ذاتى كه از درهاى سپيد مركّب باشد در ذات بخشايندگى نظر مىكردم روح من در وى آرام مىگرفت و خود را در وى مىماليد كه چه خوش چيزيست اين بخشايندگى كه همه راحتها در وى مىيافتم و همه فرجها از اندوهها و همه شفاها از دردها مىيافتم و در وى مىغيژيدم و ملالت تصوّر نمىيافتم باز در رحيمى و ذات مهربانى نظر مىكردم و همه دلگرميها و خوشيها و عشقها در وى مىيافتم هرچند كه نيك‌تر در وى مىغژيدم خوش‌تر مىيافتم [ و ذات مهربانى را معشوقه‌تر مىيافتم 
  ] اكنون بخشايندگى آن باشد كه تو افتاده باشى كريمى دانايى بسر تو برسد و درمان كار تو بسازد و يا شكسته و تنگ‌دستى باشى به نزد فريادرسى و دستگيرى روى و او ببخشايد و درمان كار تو او كند و مهربان آن باشد كه مىطلبد بيچارهء را و به نزد خود به كره و طوع مىكشدش تا كار او را مىسازد و از بلاهاش نگاه مىدارد و هماره در بر خودش مىخواهد و\r\n\r\n\r\n","description":"","footnote":"\r\n( 1 ) قرآن كريم ، سورهء 7 ، آيهء 143 .\r\n","page_name":" 139 ","page_number":185},
  {"content":"\r\n\r\nموانست بر موانست مىافزايد اكنون اللّه اكبر گويم اگر در جمال نگرم اللّه اكبر گويم اگر در قدرت‌ها نگرم اللّه اكبر گويم اگر در علمها « 1 » نگرم اللّه اكبر گويم همه در ذكر اللّه و معنى اللّه شوم كه ذكر اللّه از همه نيكوتر است زبان كليد دلست هرچند زبان بگفت ذكر اللّه گردان‌تر باشد دل گشاده‌تر [ باشد 
  ] « 2 » و نفايس نيك‌تر پديد آيد گويى ذكر اللّه باد صباست كه خبر دوست آورد و زمين كالبد مرده را پر از باغ و بوستان شادمانى كند و آب روان شود پيش در [ هر 
  ] خانهء كالبد و شكوفهء ريزان از هر چمن عضوى و اجزايى پديد آيد مرد عاقل باتجربه كه سير شده و مانده شده باشد از ذكر اللّه و پژمرده گشته باشد چون اين عجايب ببيند و اين عجب به او پيدا شود همه اجزاش چست و چالاك شوند و در ذكر اللّه آيند گويى كه آن عجب زندگى بود كه آسيب به اجزاى او كرد و زنده گردانيدش و يا آن [ عجب 
  ] « 3 » دم اسرافيل را ماند كه اجزاى خاك فروخفته را زنده مىگرداند يعنى اين بيان آن است كه باشارتى چگونه اجزاى پژمرده را زنده مىگردانيم و به بهشت خوشى مىرسانيم   وَ الطُّورِ   « 5 » يعنى باطن كوه طور چو از اللّه واقف شد « 4 » از عشق پاره‌پاره شد اگر باطن تو نيز سره‌سره بنگرد واقف شود و واله شود و همان لذّت بيابد اكنون چندانى ذكر گو كه اللّه را ببينى چنانك پرده از طور برخاست بديد پرده‌هاى غفلت چون بذكر اللّه بر درد تو هم ببينى ( و اللّه اعلم ) .\r\n\r\nفصل 99\r\n  الم   « 6 » الف يعنى منم كه چو اللّه مىگويد كه منم كجا نظر كنم تا بىشبهت ببينمش به‌آسانى سوى هوا و آسمان نظر كردم گفتم در هر جزو هوايى و موجودى كه نظر كنم اللّه آنجاست كه آن جزو را تغيير و تبديل مىكند و هست مىكند و نيست مىكند و اللّه اجزاى موجودات را پيش خود داشته است چون سپر و يا چون پرده او را مىگرداند از آسمان تا زمين همهء اجزاى جهان در تصرف او عاجز و جمله اجزاى جهان چون خاضعان و عابدان پيش او متغيّر مىشوند هوا تنك‌تنك مىشود چون\r\n\r\n\r\n","description":"","footnote":"\r\n( 1 ) - ن : در عملها .\r\n( 2 ) - ص : ندارد .\r\n( 3 ) - ص : ندارد .\r\n( 5 ) قرآن كريم ، سورهء 52 آيه 1 .\r\n( 4 ) - ص : شود .\r\n( 6 ) قرآن كريم ، سورهء 2 آيهء 1 .\r\n","page_name":" 140 ","page_number":186},
  {"content":"\r\n\r\nدل مشتاقان و باران قطره‌قطره مىچكد چون اشك چشم عاشقان و اوصال كوه در قيام متخلّع مىشود و چون استخوان و اجزاى پيران سست و واهى مىگردد اكنون در هر چيزى نظر مىكنم [ كه 
  ] « 1 » در تصرف اللّه چگونه خاضع‌اند .\r\nصفىّ حمّامى سؤال كرد كه محبّت اللّه چگونه است [ گفتم 
  ] « 1 » چون دوست داشتن صفت اللّه است نظر كن در آن دوست داشتن اللّه كه محبوب اللّه كيست از انبياء و اولياء و اللّه در آن محبوب خود چه تصرّفها مىكند و چگونه بىقرارش مىدارد و دوستى هركه باشد از آن اللّه و از آن غير وى دانى كه آن محبّ چگونه بىقرار و بىآرام باشد در حق محبوب خود تا محبوب ممكن الوصول نباشد محبّت در حق وى محال باشد اگرچه با جمال باشد اكنون اللّه اللّه مىگويم و به حقيقت مىدانم كه اللّه مرا دوست مىدارد چون در محبّت اللّه نظر مىكنم از نور روى وى صد هزار حورا آفريده مىشود و در من مىافتند همچنانك حسن از رخ خوبى ميزايد و در اجزاى عاشق شايع مىشود حكمت اللّه از خلقت جهان بجز محبّت نبود از آنك هيچ صفتى ازين معنى كامل‌تر نبود ازين معنى بود كه مقصود از خلقت جهان محمد صلى اللّه عليه و سلم آمد كه او حبيب اللّه بود لولاك لما خلقت الافلاك اشارت بدانست كه اگر محبت نبودى و ما محبّ كسى نبوديمى و كسى محبّ ما نبودى هيچ موجودى هست نكردمى « 2 » كه منتهاى مبتغاى وجود محبّت است « 3 » و اين محسوس است كه تا محبّت و موافقت نبود وجود محدث محال بود و اللّه محبّ است و محال بود كه اللّه محبّ نبود چو وجود و عطاها مىدهد از حواس و شهوت « 4 » و اختيار و عقل و اللّه مر آدمى را محب‌ّتر است چو انعام او بر وى بيشتر است و ليكن چو دوست به غير گرايد از همه دشمن‌تر شود و عقوبت كافر ازين سبب بيشترست از همه اكنون مىنگرم تصرّفات اللّه را در خود مىبينم و معاشقهء اللّه را با خود مىبينم و همه عالم را همچون ذرّه‌هاى بنفشه رنگ مىبينم و فاعل همه اللّه را مىبينم چون بيشتر مىروم لرزه بر من و اجزاى من و بر همه جهان مىافتد مگر آن معنى مىبود كه بر كوه طور زد و كوه پاره‌پاره شد باز\r\n\r\n\r\n","description":"","footnote":"\r\n( 1 ) - ص : ندارد .\r\n( 2 ) - ن : نكردى .\r\n( 3 ) - ن : محب است .\r\n( 4 ) - ن : شهرت .\r\n","page_name":" 141 ","page_number":187},
  {"content":"\r\n\r\nهمه محدثات را چون متاعى مىبينم و اين متاع پراكنده را خداوندهء بايد و يا همه را چو ذرّها مىبينم و اين ذراير را خورشيدى بايد تا بنمايد اكنون همه اللّه است كه هيچ آميزش ندارد با كسى و هم با همه آميزش دارد و آميزنده بود با همه گويى اللّه هم مستغنى است و هم عاشق است و محبّت اللّه چون زليخاست كه يوسف را بخرد تا هرچه خواهد بكند گاهى در زندانش كند و گاهى خويشتن را [ پيش او قربان كند اللّه نيز محبوب خود را 
  ] آفريند تا گاهيش در زندان دنيا كند و گاهيش ويران كند و همان محبّت اللّه باشد كه دگر بارش زنده كند هماره بينى كه لب معشوقه بدندان خاييده و ژوليده گشته در دست عاشق شيفتهء خود اگر بنده ژوليده بود در تصرف اللّه چه عجب بود اللّه اكبر يعنى چو ذات خود را بذات اللّه و صفات خود را بصفات اللّه ملحق دارم اكبريّت اللّه را ببينم و چون در ذات اللّه نظر كنم همه هستيها « 1 » كه تعلّق بذات اللّه دارد ببينم و عظمت ذات اللّه را ببينم و چون به رحمانىاش نظر كنم همه رقّتها و رحمتها و شفقت‌ها و عجايبهاى عجب كه به رحمانى تعلّق دارد مشاهده كنم و استمداد آن از رحمت اللّه ببينم و همچنين چو لطف بىنهايت اللّه را ببينم همه عجايب و لطف مخلوقات و خوشيهاى ايشان را مشاهده كنم باز در زمين تن نظر مىكنم كه اللّه چه باغ از وى مىنمايد شكوفه‌هاى عقل و چشمهاى شهوت و نسيمهاى روح و انهار مزها و گشنيج صبرها و نرگسهاى چشم و سيسنبر گوش و سوسن زبان و هواى عشق و صد هزار ياسمن‌زار و حوران صاحب‌جمالان و آب‌هاى حيات در زمين وجود مىبينم و نظر مىكنم به سبحانى و خوش‌رويى اللّه كه در اجزاى من و اجزاى همه نغزان چه نوع صحبت مىكند كه چنين خوب و فربه مىشوند درين بودم كه دلم به مشاهدهء اللّه رفت يعنى ديدم كه اللّه از سر تا پاى من همه اجزاى پرست و سمع و بصر و ايتلاف اجزاى من و ادراك من [ همه 
  ] شكوفه است كه از اللّه مىآيد باز ديدم كه همه محو شده باللّه بتقسيم و فروشسته شد و همه نظر من باللّه مستغرق شد و همچون غبار و گرد روشن پيش من بايستاد چنان شد كه هيچ كس را نمىديدم و هيچ\r\n\r\n\r\n","description":"","footnote":"\r\n( 1 ) - ص : هستها .\r\n","page_name":" 142 ","page_number":188},
  {"content":"\r\n\r\nدر و ديوار نمىديدم همه اللّه مىديدم ( و اللّه اعلم ) .\r\n\r\nفصل 100\r\nسؤال كرد كه معرفت چيست و محبّت چگونه است گفتم اگر نمىشناسى با تو چه گويم [ و اگر مىشناسى با تو چه گويم 
  ] كسى كه اهل معرفت و محبّت باشد خود مزهء معرفت و محبّت اللّه يابد بىشرح و اگر كسى اهل آن نباشد هرچند شرح كنى مزه نيابد كسى مزهء محبّت و عشق جمال اللّه را يابد كه دربند آن باشد كه اين مزه از كجا بيرون مىآيد تا آن مزه بيش نمايد نه آن‌كس را كه گويد آن چون و يا چگونه بود چون از چگونگيش بپرسى از مزهء محبّت و عشق جمالش محروم شوى آن را چگونگى بر وى روا نباشد چون از چگونگى محبّتش بپرسى ندانى كه محروم مانى از مزه‌اش اكنون نيازمند باش تا محروم نمانى كه اللّه پناه نيازمندان است همچنانك اللّه صد هزار حوران باجمال را بر اجزاى نيازمند من مىزند و تن مرا چون تنگ سيم خام مىكند و با هزار طراوت مىگرداند و روى مرا چون ماه تابان مىگرداند از آنك نيازمندم اندر محبّت و معرفت اللّه و اللّه پناه نيازهاست و نيازها را در برمىگيرد و هرگاه نيازها بر اللّه يافت از حور عين خوش‌تر شود اكنون اللّه مرا از سر تا پاى نيازمند آفريد تا در دام نياز صيد اللّه باشم و عاشق و معظّم اللّه باشم و مىزارم و آرزوانه مىخواهم و اللّه مرا آرزوانه مىدهد باز چندان عاشق اللّه شوم كه لذّت ذكر او خوش‌تر شود از همهء خوشيها و به خيالهاى سرمست محبّت وى شوم و چون مرگ بيايد اللّه آن همه خيالها را محسوس گرداند و اگر محسوس نباشد خود خيال محال باشد اكنون چون لذّت ذكر او همه حورا و عينا مىشود و به نزد اجزاى من مىفرستد و اجزاى مرا حوران مىگرداند پس من عاشق چنين حوران باجمال باشم پس عاشق او باشم كه مرا چنين خوشيها مىدهد كه پس مؤمن مصدّق‌اللّهىام كه صفتش « 1 » چنين است و من عاشق اين اللّه و بىقرار اين اللّه باشم اكنون عشق نهايت طلب است و محبّت بىحسابست و بىقرارى است در ترك\r\n\r\n\r\n","description":"","footnote":"\r\n( 1 ) - ص : صفاتش .\r\n","page_name":" 143 ","page_number":189},
  {"content":"\r\n\r\nطلب مطلوب چون ذكر مىگويم و اللّه را ياد مىكنم گويى همه موجودات را از خير و شر و غم و شادى و خوب و زشت و علو و سفل و ظلمت و نور همه را ياد مىكنم از آنك اللّه شامل است مر همه صفات را و همه موجودات اثر اين صفاتست گويى چون اللّه مىگويم هر جزو لا يتجزّى را از يكديگر جدا مىكنم همچنانك غنچه‌هاى گل بر يكديگر چفسيده باشند باد وزان مىشود و آنها را از يكديگر مىشكفاند و جدا مىكند و مىافشاند اكنون در وقت ذكر اللّه همچنان مىشوم و اين‌اند كيست كه از سرخوشى از آن حالت ياد مىكنم و هر حالتى كه از ذكر اللّه مىشود بر اجزاى من بر همه عرضه مىكنم تا عاشق و معظّم شوند مر اللّه را و از رستگاران [ شوند و بر ستارگان 
  ] نيز هم عرضه مىكنم ( و اللّه اعلم ) .\r\n\r\nفصل 101\r\nگفتم لا حول بسيار گو تا عاشق علىّ العظيم شوى آنگاه كلمهء چو از تردّد بسيار شود علم شود و عشق شود چنانك كلمهء بىتكرار از زبان و دلت بيفتد و بتكرار لازم زبان و دل شود و از حدّ نسيان بيرون آيد چنانك سنگ بتكرار تابش خورشيد عقيق مىشود كلمه با تردّد بتكرار علم شود و عشق شود و در عشق اللّه رنج نماند « 1 » علم آنست كه از يقين است و يقين آنست كه عشق است و عشق آنست كه از رسوايى بىخبر است پس علم اللّه عشق است كه هيچ بىكار نيست و هيچ رنجش نيست  كُلَّ يَوْمٍ هُوَ فِي شَأْنٍ  « 3 » اگر گويند كه عشق چيست و يا بر چه چيزست گويم بدانك چندين هزار انبياء عليهم السلام تن خود در عشق سرها درباختند « 2 » هركه چگونگى طلبد از عشق بىمزه شود هركه بحث كند از عشق و محبّت هرگز آن مزه نيابد كه ميان عاشق و معشوق بود اكنون برو استعانت طلب از اللّه كه علم اين جهانى از تو برود تا علم اللّه كه عشق است ترا معلوم شود و مزهء آن بيابى و مشاهده كنى بىآن كه كسى بيان كند اكنون آنجا كه مزهء مشاهده بر جان زند و از جان بر دل زند و از دل بر نفس زند و از\r\n\r\n\r\n","description":"","footnote":"\r\n( 1 ) - ن : نمىماند .\r\n( 3 ) قرآن كريم ، سورهء 55 ، آيهء 29 .\r\n( 2 ) - ن : باختند .\r\n","page_name":" 144 ","page_number":190},
  {"content":"\r\n\r\nنفس بر تن زند و از تن بر زبان زند تا از زبان بيان آيد چه مزه و چه نور مانده باشد اگر چه آن مزه از پرتو حسن اللّه است كه بر اين‌ها مىزند همچنانك جان بر تن زند اكنون خود را بر اللّه مىزن و مىساى كه اى اللّه مرا خوشى و مزه تو ده كه همه خوشيها و مزه‌ها از تو بيرون مىآيد گويى اين همه صورتهاى صورت صورت اللّه است كه محسوس مىشود « 1 » خوشىها و مزه‌ها همه از صورت اللّه است نه از حقيقت اللّه است كه غيب است چنانك روح آدمى را تعريف مىكند به صورت قالب پس علم اللّه را كه عشق است بىآنك اللّه را صورتى [ كنى محالست همچنان ديد اللّه بىآنكه اللّه را صورتى 
  ] نهى محال است چو آن صورت در علم و عشق باللّه رواست اين صورت در ديدن اللّه هم رواست صلّ كانّك تراه -  تَجَلَّى رَبُّهُ لِلْجَبَلِ  « 4 » از آنك تعريف چيزى از اللّه مر بندهء را جز در صورتى محال باشد و اگر معنى هستيّت اللّه تصور كنى صورت نبندد بىضرب چگونگى پس آن كيفيّت تصور بايد كرد تا وجود اللّه گفته باشى ( و اللّه اعلم ) .\r\n\r\nفصل 102\r\n قُلْ لا يَعْلَمُ مَنْ فِي السَّماواتِ وَ الْأَرْضِ الْغَيْبَ إِلَّا اللَّهُ  « 5 » گفتم چه نظر مىكنيد در چيزى كه چو پايان آن شما را معلوم شود هيچ فايده نباشد همه عمر در نظر برديد آخر سفر چه وقت خواهد بودن نظر از بهر آن بايد تا قدم كجا نهم و بروم نه چنانك از خانه بيرون آمدى و نظر كردى در مواضع « 2 » قدم و تأمل بسيار كردى باز در خانه رفتى و نشستى تو كارى مىكن و مگوى كه من اثر آن بايد كه بدانم اگر اين تخم كار درين راه نكارى در كدام زمين خواهى انداخت كه يقينت باشد كه از آن اثرى « 3 » بردارى هر كسب و كارى و هر تجارتى كه مىكنند كه بدان مقاصد برسند و يقين ندانند كه بدان مقاصد و آثار برسند اگرچه در بعضى صور بمقاصد نرسند و ليكن دست از آن اكساب برندارند با آنك درين راه بارها شكست افتاده باشد و پشيمان گشته باشى پس تخم در زمين غيب كار و سفر در راه آخرت كن كه هيچ كس نيامد كه من\r\n\r\n\r\n","description":"","footnote":"\r\n( 1 ) - ص : مىآيد .\r\n( 4 ) قرآن كريم ، سورهء 7 آيهء 143 .\r\n( 5 ) سورهء 27 ، آيهء 65 .\r\n( 2 ) - ص : موضع .\r\n( 3 ) - ظ : برى .\r\n","page_name":" 145 ","page_number":191},
  {"content":"\r\n\r\nزيان كردم و هيچ كس خبر نداد كه در اين راه زيانى و پشيمانى بود بلك صد هزار اندر هزار خبرها آوردند از انبيا و اولياء و زهاد و عبّاد كه درين راه سودست و هيچ زيانى نيست ندانم كه چندين نظر و تأمل در رفتن اين راه از بهر چيست چون چندين هزار انبيا عليهم السلام خبر دادند كه راه اين‌سوست كه شكست ندارد و بيرون شوى دارد و تو دانستى كه سوى ديگر بيرون شوى ندارى چرا روشنى « 1 » كه از آن انبيا و اولياست نورزى و رو باللّه نيارى و بندگى او نكنى اكنون خاص مر اللّه را مىپرست و در اللّه نظر مىكن كه هرگاه بسوى ديگر ميل كردن گرفتى از عالم خوشى و گلستان بهشت محروم شدى كه رو باللّه آوردن و بندگى او كردن در بهشت و خوشى بودنست و رو به چيز ديگر آوردن و اللّه را و بندگى اللّه را فراموش كردن از بهشت و خوشى بيرون آمدنست و در آن جهان اين صورت درخت طاعت و بندگى را بشكافند و از وى درختهاى بانعمت بهشت بيرون آرند ( و اللّه اعلم ) .\r\n\r\nفصل 103\r\nگفتم اى اللّه مرا بىخبر مدار بعد از مرگ و خاك شدن از فعل و تصرّف خود كه من عاشق تصرّف و فعلهاى توم و شاهدم كه در جهان جز فعلهاى تو نيست از آنك ديدن فعلهاى تو از وجهى ديدن توست لاجرم افعال تو مونس و معشوقهء من آمد ديدن اللّه و رؤيت اللّه بدانست كه نظر كنم كه هست شدن من و ادراك من از چه روى مضافست باللّه و نظر كنم كه از چه وجه هستى من و هستى عالم ثابت مىشود باللّه ديدم كه به ارادت اللّه هست مىباشد پس ارادت اللّه رو يا روى من باشد و من متعلّق ارادت اللّه باشم پس من نظر بدان ارادت اللّه دارم كه او موجودات را چگونه برداشته باشد بر وجه تعظيم و مىزارم كه اى ارادت اللّه چه حالتها هست مىكنى و نظر مىكنم كه سمع و بصر و عقل از تو چگونه بيرون مىآيد [ و در دو راحت از تو چگونه بيرون مىآيد 
  ] و همچنين اگر بقدرت هست مىكند ناظر مىباشم [ بلكه به جملهء صفات كه هست مىكند ناظر مىباشم 
  ] و مىبينم پس تعلّق من بيش باشد مر اللّه را و موانست من و تعظيم من\r\n\r\n\r\n","description":"","footnote":"\r\n( 1 ) - ص : روشى .\r\n","page_name":" 146 ","page_number":192},
  {"content":"\r\n\r\nبيش باشد مر اللّه را  اللَّهُ لا إِلهَ إِلَّا هُوَ  « 2 » نفاذ مشيّت اللّه را نظر مىكردم همه اجزاى خود را و اجزاى عالم را ديدم كه بتعظيم پيش اللّه ايستاده بود تا خون جگر از ظاهر ايشان روان بود و نظر مىكردم كه همه خوشيها و زندگيها از چنين تعظيم با خشيت است و همه بهشت‌ها در خشيت است و ايمان و عمل صالح در خشيت است  ذلِكَ لِمَنْ خَشِيَ رَبَّهُ  « 3 » و نظر مىكنم مرا و اجزاى مرا ازين تعظيم و خشيت از اللّه چه فايده خواهد بودن مىبينم الحىّ القيّوم همه اجزاى من و اجزاى عالم بايد كه بدانند كه حقيقت زندگى صفت اللّه است كه مشاهده مىكنند بآثار و نظر مىكنند باز نظر مىكردم كه با جمالهاى با شخص و با شهوتها و عيشها و درختان سبز بارور كه ايشان همه جمالها را و حياتها را از مشاهدهء حيات اللّه حاصل كرده‌اند تا بدانى كه همه نغزى و كمال را كسى به چشم نمىبيند بلك باثر مىبيند و بعقل مىبيند همچنين حيات و علم و قدرت و محبّت و عشق اين همه را بآثار مىبينند و بعقل مىبينند و مىدانند كسى صورت اين‌ها را نمىبيند من نظر مىكنم اين‌ها را و عين همهء قيامهاى اجزاى عالم را و ايستادگىهاى ايشان را مشاهده مىكنم پس هماره اين گردش را بگردانيدن اللّه نظاره مىكنم چون چرخ فلك اكنون در صنايع اللّه نظر مىكنم و عاشق و محبّ اللّه مىباشم و در گلستان صنايع اللّه مشاهده مىكنم و بهر سويى اللّه را مىطلبم چو ناگاه اللّه را بينم باللّه مىنگرم فرياد مىكنم كه اى اللّه تا كى مرا بىخود دارى و بىقرار دارى و محجوب دارى اگر چه صنايعت خوش است و ليكن لذّت لقا خود دگر باشد ( و اللّه اعلم ) .\r\n\r\nفصل 104\r\nوقتى كه از خواب بيدار شوم همه جهان را تويى اللّه بينم چو بر خود بجنبم تويى اللّه را در كنار گيرم و مىبينم كه از تويى اللّه در دست من چه مىآيد [ و در حواس من چه مىآيد « 1 » 
  ] همچنانك شاه بجنبد و از خواب بيدار شود پندارد كه تنهاست چو آسيب زلف عروس و روى عروس و اجزاى عروس بر وى زند داند كه عروس با وى است\r\n\r\n\r\n","description":"","footnote":"\r\n( 2 ) قرآن كريم ، سورهء 2 ، آيهء 255 .\r\n( 3 ) سورهء 98 ، آيهء 8 .\r\n( 1 ) - ص : ندارد .\r\n","page_name":" 147 ","page_number":193},
  {"content":"\r\n\r\nو مونس ويست بيارامد و با وى سخن گفتن گيرد من نيز از تويى اللّه آنچ بدست من آمده باشد با وى سخن گيرم و به نزد خوشيها و نغزيها و جمالهاى اللّه درآيم و هر ساعتى با تويى اللّه درمىآميزم و عجايب باطن تويى اللّه را نظر مىكنم و عجايب آن را مىبينم و شراب مزهء هر عجبى را چنان نوش مىكنم كه تا ديرى بىهوش مىمانم چنانك از حالت موسى ( عليه السلام ) « 1 » خوش‌تر از همه تجلّى است و ارنى است و هر ساعتى تويى اللّه را در كنار مىگيرم كه  وَ إِذا سَأَلَكَ عِبادِي عَنِّي فَإِنِّي قَرِيبٌ  « 2 » و هر ساعتى بگرم روى عيسى و وجد موسى و بىگمانى محمّد عليهم السلام و كشوف و قرار اولياء و بجمال معشوقان و حالت عاشقان و نواى خوش ايشان ، پايم از بهر آن داده‌اند تا به نزد خوشىهاى ايشان پويان باشم و عجايب آن را نظر كنم و مىگويم كه اى اللّه مرا از اين‌ها بده كه اين‌ها را از غيب تو هست كردهء و بداد تو چنين هست شده است مرا هم بده  كُنْ فَيَكُونُ  تا مرا نيز هست شود اى اللّه انبيا را و افلاك را و سيّارات را گرم‌روى دادهء و خوشى دادهء مرا برقرار و خفتن و آسودن خوشى ده اكنون خوشىهاى ظاهر مدد از خوشىهاى باطن مىگيرد و باطن مدد خوشىها از تصرّف اللّه مىگيرد و تصرّفهاى اللّه از صفات اللّه است لاجرم درهاى باغ ابدى كه نامش بهشتست صفات اللّه آمد و در هر نوعى از خوشى جهان يك در صفت اللّه بر آن گشاده است تا در وى درمىدمد و مىافزاياندش يا اكنون بيا تا خود را بعرصهء آن درهاى صفات اللّه اندازم و در آن بهشت روم كه ياد اين جهان نكنم ياد اللّه كنم و باللّه باشم اللّه را ياد مىكردم گفتم تا اللّه محبّ من نبود من محبّ اللّه چگونه باشم عشق از يك طرف محال باشد هرگز يكدست بانگ نكند نيز ميل حوران بهشت به بهشتى محبّت اللّه است گويى اللّه است كه در كنار مىگيرد همچنان صورتها يكديگر را كنارها گيرد آن محبّت روحها باشد امّا در حقيقت روح و در معنى صورت معانقه صورت نبندد ( و اللّه اعلم ) .\r\n\r\nفصل 105\r\n رَبِّ قَدْ آتَيْتَنِي مِنَ الْمُلْكِ  « 3 » ملك آنست كه ربوبيّت را\r\n\r\n\r\n","description":"","footnote":"\r\n( 1 ) - ص : ندارد .\r\n( 2 ) قرآن كريم ، سورهء 2 ، آيهء 186 .\r\n( 3 ) سورهء 12 ، آيهء 101 .\r\n","page_name":" 148 ","page_number":194},
  {"content":"\r\n\r\nبدانستم و قرارگاه آن را ساختم اهل « 1 » دنيا به ظاهر بر رفتن است و بمعنى فرود آمدنست باز قرار با ربوبيّتش از روى ظاهر فرورفتن است و بمعنى برآمدنست اهل دنيا عمر دراز را در تحصيل صورتى خرج كردند و در صورت آراسته رفتند و ليكن در اندرون همه جان كندن مىبينند و عمر ديگر ندارند تا بدان عمر قرارگاهى ديگر ورزند و نتوانند گفتن « 2 » با خلقان كه ما را در اندرون جان كندنست كه چون در اندرون باطل باشند و بيرون باطل نمايند به هيچ حسابى برنيايند  وَ عَلَّمْتَنِي مِنْ تَأْوِيلِ الْأَحادِيثِ  « 3 » پايان مثلها و كلمات را دانستم كه رحمة اللّه كرامى گويند و لعنة اللّه كرامى گويند اكنون چون اين را دانستم در اللّه نظر كردم ديدم كه از اللّه صد هزار دانش و عجايب ديگر اين جهانى و آن جهانى بر من فرومىآيد و هر عجبى هيچ نهايتى ندارد و صد هزار گلهاى زرد و سرخ و رنگهاى گلزارها و مزها و حورا و عينا و اجرام و اجسام و بوهاى خوش چون بوى مشك وزان مىشود از اللّه مگر  الرَّحْمنُ عَلَى الْعَرْشِ  « 4 » اينست كه همه چيز از وى فرومىآيد  يَتَنَزَّلُ الْأَمْرُ بَيْنَهُنَّ  « 5 » چون مزهء هر كارى و هر دانشى و عجايبى كه از طاقت من [ زياده 
  ] فروآيد از اللّه آن عشق و مستى من شود اكنون اى اللّه در هر كار بىنام تو و بىياد تو نباشم در نان خوردن و در آب خوردن و در قرآن خواندن يعنى اين همه شرابهاست كه بر ياد تو مىنوشم و به مشاهدهء تو مىنوشم و ترا مىبينم كه از همه ظاهرتر و پيداتر تويى ، اللّه اكبر يعنى اللّه از آن بزرگوارتر است كه او پنهان شود [ در ميان مخلوقات و يا جهان پرده شود 
  ] او را تا كسى وى را به جايى بيند و به جايى نبيند چون نظرم به ظاهر حواس خود افتاد همه تصرّف اللّه مىديدم همچون دريا كه موج زند و حواس من متلاشى و پاره‌پاره شود بر آب روان تصرّف اللّه همچون صدف‌ريزها كه بر آب روان باشد و اگر هوا و آسمان در خود نظر كنند همين ظهور تصرّف اللّه را ببينند پس اللّه چگونه پنهان شود ( و اللّه اعلم ) .\r\n\r\n\r\n","description":"","footnote":"\r\n( 1 ) - ظ : امل .\r\n( 2 ) - ص : گرفتن .\r\n( 3 ) قرآن كريم ، سورهء 12 آيهء 101 .\r\n( 4 ) سورهء 20 ، آيهء 5 .\r\n( 5 ) سورهء 65 ، آيهء 12 .\r\n","page_name":" 149 ","page_number":195},
  {"content":"\r\n\r\n\r\nفصل 106\r\nگفتم هركه خوار تن باشد عزيز دل و عزيز دين باشد و هركه عزيز تن باشد خوار دين و خوار دل باشد چو عزيز تن باشى هرآينه خوار دل و غمگين دل باشى كه دو عمارت جمع نشود عمارت تن و عمارت جان و دل اگر مراقب دل و جان باشى حال حواس و تن [ بر تو فراموش شود راحت نصيب روحست و مذلت نصيب خاك تن 
  ] تو نامتناسب كارى كردهء مذلّت بروح بردهء و راحت نصيب تن كردهء البتّه هر دو راحت جمع نشود اگر عمارت گور تن كنى و چتر چون گنبد بر سر وى برافرازى در لحد سينه‌ات پر از عقوبت باشد يعنى آن‌كس كه عزيز تن بود غذايش رسانند كه  ذُقْ إِنَّكَ أَنْتَ الْعَزِيزُ الْكَرِيمُ  « 4 » و خوار تنى ديگر هست كه نظر او ( بطبع « 1 » ) در آن كار باشد كه خوار باشد بتن چنانك خضوع و خشوع و زارى كردن و روى بر خاك نهادن در نماز اين‌چنين خوار تن از نظر بتعظيم اللّه حاصل شود كه بزرگى اللّه مر ترا غلبه كند و خوار و خوار تن شوى كه آن معنى « 2 » عبوديّت بود و اين خوار تنى را كسى تحمّل كند كه اعتقاد آخرت دارد كه او را عزّت تن در آخرت حاصل شود اگر فضل اللّه كسى را دست نگيرد و راه ننمايد كه او چنين خوار تنى را تحمّل كند ابدالآباد « 3 » در آن آتش بماند كه عزّت تن خود بيند و در اندرون خود هرچه از متاع راحت و ذوق گرد كرده بود همه سوخته شود اكنون دربند عزّت تن مباش تا اللّه ترا بر زبر اين‌چنين درياى آتش نگاه دارد و در بهشت راحت دارد و در عين بهشت راحت باشى و آتش دوزخ بىمرادى را به تو ننمايد ( و اللّه اعلم ) .\r\n\r\nفصل 107\r\nگفتم اى آدمى احوال ترا رنگ‌به‌رنگ نقش كرده‌اند در تو از هوا و عشق و قضاى شهوت و صحّت و جاه و رفعت و استيناس و حيات و ترا عاشق زار اين صورت و اين نقش كرده‌اند كه هرگز ترا ازين صبرى نيست در كوى صلاح و در كوى فساد از بهر اين قدم مىزنى همچنانك سر مار گرد دم او گردان است تو گرد اين\r\n\r\n\r\n","description":"","footnote":"\r\n( 4 ) قرآن كريم ، سورهء 44 ، آيهء 49 .\r\n( 1 ) - ص : ندارد .\r\n( 2 ) - ص : كه معنى وى .\r\n( 3 ) - ص : ابد الابد .\r\n","page_name":" 150 ","page_number":196},
  {"content":"\r\n\r\nاحوال خود گردانى خط عزيمت را ماند اين احوال كه تو چون مار سر از سوراخ عدم از بهر وى در هوا كنى اگر عاطل آيى ازين پيرايها گويى  يا لَيْتَنِي كُنْتُ تُراباً  « 3 » باز آرزوى عدم برى اكنون چو اين نقش ديدى عاشق اين خط گشتى بنگر كه در زير اين نقش در ضمير تو اين خط را كى پديد آورده است كه خط بىخطّاط و نقش بىنقّاش محال بود اكنون چو واله اين خطّ احوال خود آمدى بنگر كه اين خط از زير قلم كى بيرون مىآيد سر بر خط خدمت وى دار و افكندهء تعظيم وى باش ، بدل آمد كه تن و مال دريغ مىداريد از خدمت و فرمان‌بردارى اللّه و پنداريد كه شما را خداوندهء نيست و شما به‌خودىخود در جهان مىباشيد اكنون چون صفيرى مىشنوى از زير دام سوى ساعدى رو ، مرغ دست‌آموز باش و بر ان دست نشين تا از خورى كم نيابى و حلقت بريده نشود عبادت را در زير اين چرخ در هوا كرده‌اند بصفير اذان و نصايح بيان ، قرآن بدان مىخوانند ترا كه فرمان‌بردار باشى تا آنگاه كه راه يقينت پديد آيد  وَ اعْبُدْ رَبَّكَ حَتَّى يَأْتِيَكَ الْيَقِينُ  « 4 » اكنون چو مقصود اللّه از خلقان جز بندگى نيست چه روزگار مىبرى به كار ديگر جهد در بندگى اللّه كن تا به مزهء آن برسى و راحت بندگى را بيابى ديگران اگر مزهء از روى سيم و زر برانگيزند تو از روى آب‌دست و نماز و از اجزاى خود برانگيزان شاهد ايشان روى ديگران باشد شاهد تو روى تو و دست تو باشد در طهارت و نماز و ركوع و سجود و در اجزاى تو مزه‌هاى آن دررود اكنون در آرزو و طلب ( بندگى ) « 1 » اللّه باش كه همه جهان و اجزاى جهان و احوال جهان قايم باللّه‌اند ازين مكدّرهاى جهان فانى درگذر تا بلطف بندگى اللّه برسى ( و اللّه اعلم ) .\r\n\r\nفصل 108\r\nچيزى خورده بودم در خود همه نان و آب مىديدم « 2 » اللّه الهام داد كه اين همه نان و آب و ميوه‌هاست كه زبانها دارند و به آواز و نياز مرا ثنا مىگويند يعنى آدميان و حيوانات و پريان همه غذاهااند كه زبان و آواز و نياز و ثنا و حمد من\r\n\r\n\r\n","description":"","footnote":"\r\n( 3 ) قرآن كريم ، سورهء 78 ، آيهء 40 .\r\n( 4 ) سورهء 15 ، آيهء 99 .\r\n( 1 ) - ص : ندارد .\r\n( 2 ) - ص : ديدم .\r\n","page_name":" 151 ","page_number":197},
  {"content":"\r\n\r\nگشته‌اند پس برين قياس ذات ستارگان احوال ايشان شد از سعد و نحس و آن سعد و نحس هوا شد و هوا آب و زمين شد باز نبات شد باز حيوان شد و حيوان آدمى و زبان « 1 » و ثنا و حمد اللّه شد و قهر اللّه شد و رحمت اللّه ( شد « 2 » ) پس از اللّه صفات او را مىگشايم آثار را مىگشايم اللّه را و صفات اللّه را مىبينم چون در طعام و نان و آب در اندرون خود و در اجزاى خود نظر مىكردم همه را شكافته و شاخهاى گل گشته مىديدم و از دهان شاخهاى گل زبان‌ها ( و ثناها « 3 » ) و تسبيحها مىشنيدم و ميوه‌هاى او عقل و تميز و روح مىديدم ازين معنى بود  وَ إِنْ مِنْ شَيْءٍ إِلَّا يُسَبِّحُ بِحَمْدِهِ  « 4 » چون همه گلستان و راحت جان ديدم كه از اجزاى من رسته است باز ازين شاخهاى حمد و ثنا حورا و عينا ديدم كه پديد مىآمد و آن حورا و عينا عين خوشيهاست و مزه‌هاست و نظر مىكنم كه اللّه از ميان طبعها و هواها چند هزار آرزوانهاى حيوانات بىنهايت بديد مىآرد و آن ولدان مخلّدون را ماند و چند هزار عشقهاى گوناگون را بديد مىآرد بىنهايت و آن حورا و عيناست و چند هزار گرسنگى و تشنگى و آرزوى طرب بىنهايت بديد مىآرد و آن چهار جوى و ميوه‌هاى بهشت است چون تشنگى زياده بود تسنيم و سلسبيل بود الى غير ذلك من المعانى كه چون آن را كسوت صورت دهند بهشت باشد اكنون در اللّه نظر مىكنم كه چه خوشيهاى بىنهايت مىتواند نهادن در هر چيزى از آب و نان و شهوت و اين‌همه از اثر مزهء عشق است و زندگيها همه از عشق است باز نظر كردم هيچ زندگى از خوشى و مزهء عشق قوىتر نيافتم خوف جلال و خوف عبوديّت و تعظيم اللّه همه از بهر مزهء شهوت و خوشى رسانيدن اللّه است اكنون هيچ اثر اللّه قوىتر از عشق نيامد و عجب‌تر از عشق نيامد و زندگى قوىتر از عشق نيست و من اللّه را بهر اين دايم ياد مىكنم و مشغول باللّه مىباشم ( و اللّه اعلم ) .\r\n\r\nفصل 109\r\n  تَنْزِيلُ الْكِتابِ مِنَ اللَّهِ   « 5 » گفتم اى اللّه چون باطن و ادراك و ذهنم همچون دسته گلى است در دست مشيّت تو و تو ادراكم را صفتها مىدهى و مىگردانى\r\n\r\n\r\n","description":"","footnote":"\r\n( 1 ) - ص : و به آن .\r\n( 2 ) - ص : ندارد .\r\n( 3 ) - ص : ندارد .\r\n( 4 ) قرآن كريم ، سورهء 17 ، آيهء 44 .\r\n( 5 ) سورهء 39 آيهء 1 .\r\n","page_name":" 152 ","page_number":198},
  {"content":"\r\n\r\nاوّل خواهم كه كتابهاى حكمت بخشى مرا بىرنجى چنانك توريت دادى باطن موسى را عليه السلام و فرقان دادى باطن محمّد را صلّى اللّه عليه و سلّم و انجيل مر عيسى را عليه السلام و زبور مر داود را عليه السلام مرا كتابهاى حكمت بده از عالم غيب چنانك هستيها را از عالم غيب و عدم مدد مىدهى بىتكيّفى و آن مدد بىتكيّف سبب نشو و نما مىشود و سبب راحات و خوشى مىشود چون بنفشه‌زارها و هواهاى عشق و مزه‌هاى عشق مىشود و مصاحبت حورا و سماع‌هاى بىچون و چگونه مىشود كه اجزا در آن آسيب دارد و غرق آن مساس « 1 » مىباشد تا بسبب او در هوا مىشود و بلند مىشود و صفت وجود مىگيرد همچنان هر جزو من چون مرغابيان در آن خوشى غيب غرق مىباشد و من نظر بدان استغراق اجزاى خود مىدارم و بر آن وجهى كه هر جزو مرا در كنار گرفته است و در آن وقت ذكر اللّه مىكنم و به اجزاى خود آن مزه‌هاى بىچگونه را به خود جذب مىكنم و چون نظرم « 2 » در آن عالم حيوة باشد گويى كه شخص دار الحيوانستى و چون درين معنى شكّى نيست لاجرم در دار الحياة باشم و حيات زندگى است و زندگى از جانست و جان دوستى است كه جان بىدوستى پژمرده باشد و با دوستى تازه و زنده بود و چون دوستى كامل شود سرايت كند به چيزى ديگر و همه را زنده كند چنانك كوه با داود  يا جِبالُ أَوِّبِي مَعَهُ  « 4 » و چنانك عصاى موسى و چنانك سنگ در دست محمّد عليهم السلام زنده شود و ياريگر وى شود اكنون نظر مىكنم وقتى كه اجزاى من به مزه گرفتن از اللّه مشغول باشد چنان مىشود كه ماهى تشنهء پژمرده به آب رسد چگونه حيوة يابد و شاد شود همچنان مىشود اجزاى من در مزه گرفتن از اللّه اكنون اين الهامات را كه سخن اللّه است رد مكن تا سخن ديگر توانم با تو گفتن « 3 » چون سخنان مرا كه الهامات اللّه است رد كنى با تو چگونه سخن ديگر گويم تو ظاهر اين سخن را مبين كه در باطنش سرهاست تا همچون ابليس نباشى كه ظاهر آدم را ديد و باطنش را نديد\r\n\r\n\r\n","description":"","footnote":"\r\n( 1 ) - ص : و غرق مساس .\r\n( 2 ) - ص : و چون نظر .\r\n( 4 ) قرآن كريم ، سورهء 34 آيهء 10 .\r\n( 3 ) - ص : گفتن با تو .\r\n","page_name":" 153 ","page_number":199},
  {"content":"\r\n\r\nطينش را ديد و دينش را نديد و ظاهر چاكر باطن باشد و سر چاكر سر باشد اكنون سر [ ظاهر « 1 » 
  ] خود را به چاكرى اين سخن كه سرّ آدم است اندر آر و سجود كن ( و اللّه اعلم ) .\r\n\r\nفصل 110\r\n وَ قَرْنَ فِي بُيُوتِكُنَّ وَ لا تَبَرَّجْنَ تَبَرُّجَ الْجاهِلِيَّةِ الْأُولى  « 3 » همچنانك زنان به زينت خود راه مردان زنند نفس شما نيز چون آرزوهاى اين جهان و آرايش و تجمّل و بوش و آبروى طلبد گويى پيرايها بربندد و چون هرزه و طرب به گوش خود راه دهد گوشوارها در گوش مىكشد تا راه مردان دين زند از آنك در وى نظر كنند آرزوشان كند تا آن ورزند آنها كه خوضى داشتند در منال دنياوى و خوشى اين عالم اگر چه كسى را حججى آخرتى بيان كردى هيچ به گوش خود راه ندادندى و دل را بجاى ديگر مشغول داشتندى تا نبايد كه از شنود آن خللى در كار ايشان راه دهد و دلشان بدين ميل كند و چشم را از اعتبار حال زهّاد و عبّاد بسته داشتندى خود را بتكلّف كر و كور كردندى  صُمٌّ بُكْمٌ عُمْيٌ فَهُمْ لا يَعْقِلُونَ  « 4 » اكنون بايد كه تو خود را كر و كور دارى از بوش جهان تا دين آراسته مىباشد گويى  صُمٌّ بُكْمٌ عُمْيٌ فَهُمْ لا يَعْقِلُونَ  طايفهء اباحتيان و سوفسطائيان و ملحدانند كه به‌هيچ‌وجه بر ايشان الزام حجّت نتوان كردن كه ايشان دقايق راه نگاه « 2 » نمىدارند و قبول نمىكنند و بر هواى خود مىروند و آنچ گزيده‌تر از همه است دينست و مقصود از صلاة و غزو و جهاد و همهء چيزها دين است و دين تركيب از دو چيز است يكى رجا و يكى خوف تا عالم خوف چه عالم عجب است و عالم رجا چه عالم خوش است كه اين عالم رجا بىآن عالم خوف نيست و خوف بىاميد نيست و اين دو چيز مفضى به دو تعظيم است يكى تعظيم از روى محبّت و يكى تعظيم از روى خوف يكى اثر لطف است و يكى اثر قهرست و جهان از بهر اظهار اين دو اثر است نه از بهر حاجت خلقان .\r\n\r\n\r\n","description":"","footnote":"\r\n( 1 ) - ص : ندارد .\r\n( 3 ) قرآن كريم ، سورهء 33 ، آيهء 33 .\r\n( 4 ) سورهء 2 آيهء 171 .\r\n( 2 ) - ن : دقايق راه دين را نگاه .\r\n","page_name":" 154 ","page_number":200},
  {"content":"\r\n\r\nبوقت صبح بيدار شدم ديدم همچنانك از همه چيزهاى عزيز نخست چشم آفريد و زندگى داد وى را تا باقى ذراير مرده را نظر مىكند و مىبيند كه چه مىشود همچنان من نيز چو از خواب بيدار شدم ديدم كه اللّه اوّل نظر مىآفريند تا ذراير پراكندهء حواس را نظر مىكند كه چگونه جمع مىشود و چون خواهم كه در سحرگاهان بر حضرت اللّه جمع گردم و مغفرت طلبم ذكر آغاز مىكنم و مىبينم كه نخست اللّه نظر مىآفريند در من و اجزاى مرده را زنده مىكند و من مشاهده مىكنم اللّه گفتم يعنى موجب و خالق اجزاى موجودات اللّه است از سر تا پاى خود جزوجزو همه را نظر مىكنم كه چگونه بايجاد هست شده است در مناجات مىگفتم كه اى اللّه يا اسباب مغفرت مرا ميسّر گردان يا جنايت ازين بيچاره مگير من آنم كه نظارهء جايها و دركهاى ديگرم خوش نمىآيد و همچنين آمده‌ام و در كوشككى « 1 » نشسته‌ام و نظاره مىكنم بر درگاه تو كه كى درمىآيد و كى بيرون مىآيد و چند هزار خواص دارى و چند هزار كس را سياست مىكنى اگر چه بيگانه شكلىام و بر خدمتى نيستم آخر نه بدرگاه تو پير گشتم پير ، باز باللّه مىگويم بطريق لاغ‌وار كه اى اللّه من با تو بس نيايم هيچ توانى كه مرا به من ببخشى .\r\nدرويشى بود پيش من مىگفت كه گاه‌گاهى چندان استغنا بر من مستولى شود كه اگر اللّه با همه جلالت خويش بيايد و گويد كه به من نگاه كن من نكنم و گاه‌گاهى چنان شوم كه از همه بيچاره‌تر شوم چون گدايى و سقّايى و مزدورى باشم پس چه عجب آيد از طايفهء كه مرا اللّه گفتند با چندين عجب چيزها كه مىبينند بلك روح چون يك ريزه عجب از من مىبيند مرا اللّه مىگويد و خويش را اللّه مىگويد اكنون هر عجبى و مزهء كه از غيب پيدا مىشود باز بسته است به نظر چو نظر كنى به زير هر جزوى صد هزار آوازها و سماعها و عشقها و وجدها بينى كه باللّه مىكنند اين همه خوشيها و عجايبها از آن پردهء بيابان عدم و غيب ساده برآمده‌اند در اجزا و اجزا مظهر اين‌ها شده باز همان‌جا باز مىروند چنانك آفتاب را مىبينى كه فرومىرود ولى فرونمىرود ( و اللّه اعلم ) .\r\n\r\n\r\n","description":"","footnote":"\r\n( 1 ) - ص : كوشكى .\r\n","page_name":" 155 ","page_number":201},
  {"content":"\r\n\r\n\r\nفصل 111\r\n  إِنَّ لِلْمُتَّقِينَ مَفازاً حَدائِقَ وَ أَعْناباً   « 4 »     ( وَ كَواعِبَ أَتْراباً وَ كَأْساً دِهاقاً لا يَسْمَعُونَ فِيها لَغْواً وَ لا كِذَّاباً جَزاءً مِنْ رَبِّكَ عَطاءً حِساباً )     « 1 » اين نعمتها را درين جهان از آن آفريد تا نامهاش را بدانى تا اگر تعريف نعمت آخرت كنند بازشناسى امّا از نعمت آخرت نامهاست در اين جهان نه حقيقتها اگر اين جهان را از بهر آسايش آفريدى در انگور پوست و ثفل نيافريدى هر لقمه را مشتمل گردانيدست بر خوشى و ناخوشى تا نظر به خوشى كنى و رغبت كنى به آخرت و نظر به ناخوشى كنى دل برين جهان ننهى كه اين جهان جاى خوشى نيست خوشى از آن جهانست چنانك « 2 » آب مىآيد و نباتها را سبز مىكند و بازمىرود به دريا و معدن خود نيز آب خوشى و مزه و جمال از درياى خود بيايد ناگاه چهره بنمايد و از چشمهاى حواس برروژد « 3 » و بازرود همچنان در كأس شكر و جام مذاق نيز درآيد و بازرود چنانك حالت بيمار بود يعنى من از جاى ديگر آمده‌ام جاى من جنّت عدنست و مىگويد كه من كنيزكم رضاى خداوندم حاصل كن تا مرا به تو دهد كه نكاح كنيزك بىرضاى مالك روا نبود زود دست پيمان حاصل كن و دمادم من بيا كه اگر تو عاشق منى من هزار چندان عاشق توم از آنك تا محلى نبود خوشى در كجا قرار [ تواند 
  ] گرفتن و مرا در اينجا به تو ندهند كه من خوشى ابدىام موضع فنا جاى من نباشد از آنك خوشى محال بود كه ناخوش بود كه اگر ناخوش بود خوش نبود اكنون رضاى مالك در چه بايد طلبيدن اللّه نسختهاى رضا فرستاد بدست خطباى انبيا عليهم السّلام و آن ايمان و صلاة و زكات و صوم [ و تضرّع 
  ] و زاريست بر حضرت اللّه [ چون مؤذن صلا گفت گفتم 
  ] معلوم شد كه سبب خلاص از بلاها دعا و زاريست اكنون در حال خود نظر كن اگر مرده‌دل و مرده اجزا باشى نوحه‌گرى به حضرت اللّه آغاز كن و هر جزوت بر تن خود زاريى آغاز كند به حضرت اللّه و اگر زنده‌دل باشى و زنده اجزا باشى هاىوهوى عاشقانه در حضرتش مىده و خدمت مشتاقانه بجاى مىآر و كاهلى مكن در خدمت اللّه تا هرچه بخواهى اللّه ترا بدهد و ذكر اللّه بر اين وجه كن\r\n\r\n\r\n","description":"","footnote":"\r\n( 4 ) قرآن كريم ، سورهء 78 ، آيهء 31 ببعد .\r\n( 1 ) - ص : ندارد .\r\n( 2 ) - ص : همچنانك .\r\n( 3 ) - ص : بروزد .\r\n","page_name":" 156 ","page_number":202},
  {"content":"\r\n\r\nكه اى اللّه مرا محبت خود روزى گردان و هر زمانى دوستى خودم زيادت گردان و همه اجزاى مرا آرزومند و محبّ خود گردان و اشك از اجزاى من از بهر محبت خود روان دار و همه اجزاى مرا خاضع خود دار ذكر بر اين وجه يافتم كه سبب سعادت هر دو جهانيست و لا بد مرگ سودمند است اكنون چون اللّه دعا و سؤال شما را اجابت مىكند شما نيز امر او را اجابت كنيد تا شما را راه نمايد كه سؤال و دعا چگونه مىبايد كردن كه شما سؤال كنيد ( و دعا كنيد « 1 » ) اجابت آن شما را زيان دارد چون بوقت دعا و سؤال و ترس و رنجورى درگاه او را مىدانيد « 2 » چگونه است كه امر او را اجابت نمىكنيد « 3 » اكنون امر اللّه را بگيريد و از او برمگرديد و بىوفايى مكنيد به يك ساعته بىمرادى كه الدّنيا ساعة آخر چرا بر بىمرادى صبر نمىكنيد و بر آستان عبوديت او نمىباشيد تو شكر نمىكنى كه آتش بىمرادى را در تو مىنهد تا پخته مىشوى و قيمتت زياده مىشود ( و اللّه اعلم ) .\r\n\r\nفصل 112\r\nمضطجع بودم انديشيدم كه من و همه حوالى من از هوا و ارض و جهات و خطرات همه صنع اللّه است پس اللّه با من مضطجع باشد باز انديشيدم كه اللّه همه انبيا را عليهم السلام آن كشوف و آن حالات داده بود و ارض بهشت را آن چندان چشمها و حوران و غلمان داد و آن مكان را كه چشمهء ايوب كرد  هذا مُغْتَسَلٌ بارِدٌ وَ شَرابٌ  « 5 » و آن جبال را آواز خوش داد كه  أَوِّبِي مَعَهُ وَ الطَّيْرَ  « 6 » و كوه طور را وجد و تجلّى و استحقاق داد اين شرفها مر جوهر و عرض را ثابت نيست بلك اللّه مخصوص گردانيده است اكنون گويم اى اللّه چون اين همه چيزها تو مىدهى مكان و زمان را اثر نيست و جوهر و عرض مستحق نيستند اين همه اجزاى منظور و مرئى مرا همچنان گردان چون اللّه با من مضطجع باشد او را يكان‌يكان باسماء حسنى مىستايم و از هر ناميش « 4 » جدا شرابى مىنوشم تا پايان اللّه مرا چه دهد سبحانك مىگفتم گويى كه\r\n\r\n\r\n","description":"","footnote":"\r\n( 1 ) - ص : ندارد .\r\n( 2 ) - ص : دانيت .\r\n( 3 ) - ص : نمىكنيت .\r\n( 5 ) قرآن كريم ، سورهء 38 ، آيهء 42 .\r\n( 6 ) سورهء 34 ، آيهء 10 .\r\n( 4 ) - ص : نامش .\r\n","page_name":" 157 ","page_number":203},
  {"content":"\r\n\r\nصد جان و يقين است و اللّه و صفاته مع عبده و بهر جزو كه آن يقين يار شود آن جزو زنده مىباشد چنان شود كه همه اجزاى تن تو يار شوند در تسبيح گفتن مر اللّه را و همه چون جانور شوند و با روح و با عقل و تميز شوند و چون يقين بيشتر شود در آن زمان همه اجزاى مكوّنات زنده شوند و تسبيح‌گويان شوند تو بچه اندازه زنده مىشوى بيقين خود بهر كجا كه نظر تو افتد آن چيز همان مقدار زنده شود در آن زمان به نظر تو چنانك كوه طور و عصا بيقين موسى زنده شود و جبال و طيور و حديد با داود و سليمان ( عليهما السلام ) يا خود اين موجودات همه زنده بوده باشند و عارف باللّه امّا چون كسى مرده باشد ايشان را نبيند بدان صفت به همان صفت مردگى خود بيند و روا باشد كه اين موجودات از روى آن طرف مرد زندهء كه با يقين زنده باشد زنده باشد و از طرف خلقان ديگر كى بىيقين‌اند و مرده‌اند جماد باشند چنانك اين مرد زندهء با يقين از اين طرفى كه نظر اوست زنده است و از طرفهاى ديگر كه نظر و حواس او از آن منقطع است مرده است و چنانك موجودات از طرف قبول فرمان اللّه زنده‌اند و از طرف قبول فرمان خلق مرده‌اند اللّهمّ يعنى اى بار خداى ما را خيرخواه بهر حالتى يقين ما مىدهى از آن حالتمان بسته‌تر ده همچنين الى ما لا يتناهى آدمى بنگر كه چند رويها دارد يكى رويش خوشيهاى بهشت و عقل و دانش و يكى رويش غم و تاريكى و يكى رويش خون و شش و جگر و يكى رويش جماد تا عالم باطنش چو نيك موج زند آنگاه بر ظاهر او پديد آيد و همچنين صورت عقل و آنچه در ويست كس را بر آن وقوفى نيست و همچنين آتش اندر سنگ و آهن مدفونست كس را بر آن وقوفى نيست و نيز آن ساعت كه جان يقين و صدق بجز و تو پيوندد آن يك طرف جزو تو بنور معرفت آراسته و طرف ديگرش از آن فارغ و اجزاى عالمت نيز از آن بىخبر مگر آن جان يقين مىجنبد و كلان‌تر مىشود و به همه اجزاى تنت مىرسد و همه زنده مىشوند و اگر به ديوار و اجزاى خاك برزند اجزاى ديوار بجنبد و زندگى خود پيدا كند چنانك عصاى موسى و كوه طور ، تا در چه شيوه جان يقينت باشد آن معنى در همه چنين بجنبد و به يكديگر زنده شوند از آنك همه محدثات مشابه‌اند مر يكديگر را و همه معانيهاى ايشان در يكديگر باشد\r\n\r\n","description":"","footnote":"","page_name":" 158 ","page_number":204},
  {"content":"\r\n\r\nچون عاملى بيايد در همه عمل كند نبينى كه نبات چندان معانى رستن را از اللّه قبول مىكند و هيچ كس را بر آن قبول وقوفى نى و ليكن در و ديوار را اللّه در عمل نيارد تا غيب ماند و ختم رسالت بمحمد صلّى اللّه عليه و سلّم بود پيروان چون جمع شوند بركت آن جمعيّت عمل كند چنانك چهار جوى يا ده جوى يكى شود چگونه عمل كنند پس جملهء اسماء حسنى مشتمل است بر آنك همه موجودات بفعل اللّه آمد ( و اللّه اعلم ) .\r\n\r\nفصل 113\r\n  تَبارَكَ الَّذِي بِيَدِهِ الْمُلْكُ   « 2 » مىخواندم سرم و استخوانهاام درد مىكرد گفتم اى بزرگوارى كه استخوانهاى من از تجلّى تو و از تجلّى صنع تو چون طور موسى بر خود پاره‌پاره مىشود و اين استخوانهاى من و اجزاى تن من نشان  وَ إِنَّ مِنَ الْحِجارَةِ لَما يَتَفَجَّرُ مِنْهُ الْأَنْهارُ وَ إِنَّ مِنْها لَما يَشَّقَّقُ فَيَخْرُجُ مِنْهُ الْماءُ وَ إِنَّ مِنْها لَما يَهْبِطُ مِنْ خَشْيَةِ اللَّهِ  « 3 » دارد و از اين معنى خبر مىدهد كه  بِأَنَّ رَبَّكَ أَوْحى لَها  اكنون بهر چه نظر مىكنم و چشمم و نظرم بر خاك و صورت جهان و بر اجزايم و بر جمادى جهان مىافتد هر جزوى را ازينها چون دانهء شفتالويى مىبينم كه در آن دانه باغهاست اللّه را و در آن باغها غذاهاست بر تربيتهاى صاحب روح و عقل را و ادراك را و عشق را و مزه را و مصاحبتها را و سماعها را از آن باغ غذاهاست و صد هزار آسايش است و چون نظاره مىكنم باللّه بمعنى خداوند صد هزار عجايبها و عشقها و مصاحبتها و شهوتها و قبلها مىبينم و هر لحظهء چند هزار آبهاى خوش و بادهاى لطيف و گلزارهاى عجب در هر طرف مىبينم و چندان در وجه كريم اللّه بمعنى خداونديش نظر مىكنم كه مستغرق مىشوم گويى كه فعل اللّه فعل من است و فعل من فعل اللّه است و آن مزه‌هاى عشقها و خوبيها و آبها و بادها و سبزها و گلزارها و چشمها همه از من روان مىشود « 1 » و پيدا مىشود و من آن همه را مىبينم و در مزهء آن غرق مىشوم اكنون كسى مزه چيزى را آنگاه يابد كه همه عمر آن را باشد و در آن ماند تا از آن مزه بيابد نيز دخل مزه در دل ورزيدن همچنان باشد كه اگر كسى در زمين گل سير و\r\n\r\n\r\n","description":"","footnote":"\r\n( 2 ) قرآن كريم ، سورهء 67 ، آيهء 1 .\r\n( 3 ) سورهء 2 ، آيهء 74 .\r\n( 1 ) - ن : باشد .\r\n","page_name":" 159 ","page_number":205},
  {"content":"\r\n\r\nپياز كارد چندانك بينديشد و چشم باز كند و مشاهده كند سيرزار خود را بيند و مزهء آن را يابد هرگز از آن سيرزار مزه ترنج و نارنج و نار خندان و سيبهاى لعل را نيابد اما اگر تخم مزهء دينى كارد در دل اللّه او را مزهء دينى دهد و اگر تخم مزهء دنياوى كارد در دل اللّه او را مزهء دنياوى دهد اكنون تخم مزهء دين من در دلم آنست كه اللّه مرا جذب مىكند و من در وى محو مىشوم و او مىشوم چنانك هوا آب لطيف را نشف مىكند همچنان اللّه روح لطيف مرا نشف مىكند و به خود مىكشد چو اين را مشاهده كردم گفتم بيا تا انديشهء خود را در تعظيم اللّه و محبّت اللّه پاكيزه دارم و بپسند اللّه مقرون گردم و ظاهر كالبد و باطن دل را بتعظيم و محبّت اللّه بىقرار دارم تا باز مردود اللّه نباشم چون كالبدم باحوال خود مشغول شود بيا تا باطنم را بتعظيم و محبّت اللّه آراسته دارم تا ترس بر هر دو نباشد زيرا چو ترس و وهم منقطع مىشود مىبينم كه جام در جام است و ساقيان هموار ايستاده‌اند از اللّه و به من شرابها مىچشانند و دستهاى رياحين و گل مىرسانند اكنون سرمست عشق اللّه و محبّت اللّه و تعظيم اللّه باشم هرگاه باحوال ظاهر و كار ديگر مشغول شوم آن ذوق شراب و مجلس انس نمىماند از آنك مشغولى به غير اللّه عربده باشد و عربده راحت شراب و سماع و ذوق را ببرد ( و اللّه اعلم ) .\r\n\r\nفصل 114\r\n وَ لَقَدْ خَلَقْنَا الْإِنْسانَ وَ نَعْلَمُ ما تُوَسْوِسُ بِهِ نَفْسُهُ وَ نَحْنُ أَقْرَبُ إِلَيْهِ مِنْ حَبْلِ الْوَرِيدِ  « 1 » مؤمنان را دشمنان بسيارست در دنيا اوّل اهل دنيا دشمن مؤمن است بمجرّد آنك مؤمن او را نخرد و نپسندد و اهل دنيا را ميل باشد كه مؤمن او را خوش نگرد و خوش بيند و مؤمن را باهل دنيا التفات نباشد و نظر نكند پس اهل دنيا اگر دشمن دارد مؤمن را معذورش دار و ديگر اهل دنيا چندان جان مىكند تا خود را بجمالى بنمايد و مؤمن به چشم زشتى بوى مىنگرد اعمال او هباء منثور مىشود و ديگر خاصيّت اهل دنيا آنست كه چون خود را تنها مىبيند در آن دنيا وى و ديگران را محروم مىبيند از آن نعمت كه\r\n\r\n\r\n","description":"","footnote":"\r\n( 1 ) قرآن كريم ، سورهء 50 ، آيهء 16 .\r\n","page_name":" 160 ","page_number":206},
  {"content":"\r\n\r\nدارد مزه مىيابد و چون كسى را در موازنهء آن ديد منغصّ مىشود و حسد و حقدش رستن مىگيرد بخلاف نعمت مؤمن كه حكمتست و معرفتست و ذوقست چون دو مؤمن به يكديگر جمع شوند هرچند كه يكديگر را در راحت معرفت و ذوق مىبينند جانشان تازه‌تر مىشود و هرچند ياران خود را در آن راه بيش مىبيند حالتشان خوش‌تر مىبود زيرا كه مؤمنان نشان نعمت بهشت دارند و نعمت بهشت از ايمان و اعتقاد و ورزش مؤمن مىشود لاجرم هرچند يار و دوست خود را درجه بلندتر مىبينند راحت جانشان زياده مىشود اكنون چون مؤمن كوى خوش‌آبادى دارد بىآنك راه اهل دنيا رود و اهل دنيا را غيرت مىآيد كه مرا چندين جان مىببايد كندن تا مرا خوشى حاصل شود و او را بىاين سببها مىشود و ديگر آنك اهل دنيا در حصار مراد اين جهانى استوار نشسته است و آن را عمارت « 1 » مىكند و آبادان مىدارد و مؤمن منجنيق محو و فنا را بر آن عمارت اهل دنيا مىزند و به سنگ بىعاقبتى كنگره‌هاى آن را ويران مىكند و وى را فرومىآرد و ديگر عدو مؤمن رنجهاست كه الشتاء عدوّ المؤمن و ديگر مؤمنان را دشمنان نهانىاند از وسوسه‌ها و انديشه‌هاى فاسد و آن دزدان رو بسته‌اند كه از پشتهء پشت و از وادى بطن برمىآيند تا پيراهن نياز و اخلاص را به دشنهء آز و آرزوها از وى بيرون كنند و كلاه طربى كه از مى « 2 » مسلمانه بر سر نهاده باشد به سوداى فاسد از سر او بربايند به دزدافشار نفس امّاره سر يكى كرده‌اند تا او راهها و نشانها ( را ) مىنمايد و نحن اقرب اليه من حبل الوريد يعنى ازين دزدان فرياد كنيد به درگاهم كه من بشما نزديكم ( و اللّه اعلم ) .\r\n\r\nفصل 115\r\n يَسْئَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي وَ ما أُوتِيتُمْ مِنَ الْعِلْمِ إِلَّا قَلِيلًا  « 3 » دانهء مرده و خاك مرده كه در جنبش مىآيد از بهر اميد نما و حيات مىآيد و منى و علقه و مضغهء ميّت همه از عشق حيات در جنبش آمده است و روح\r\n\r\n\r\n","description":"","footnote":"\r\n( 1 ) - ص : عمارتى .\r\n( 2 ) - ص : از پى .\r\n( 3 ) قرآن كريم ، سورهء 17 ، آيهء 85 .\r\n","page_name":" 161 ","page_number":207},
  {"content":"\r\n\r\nخبر فرستاده است و برين اجزا آوازهء خود را درافكنده است كه من مىآيم ببوى آوازهء او و گفت‌وگوى او همه چالاك مىشود اكنون چون تو پژمرده باشى هماره روح را درمىجنبان كه خيز ازين پژمردگىها بيرون آى و طالب من باش تا پژمردگىها برود و زندگى تازه و حيات نو حاصل شود همچنانك آب تيره و گنده شده به صحراها رود و باز سوى هوا رود تا تازه شود و بازآيد و ميوه‌ها را زنده گرداند همچنان روح پژمرده از پس پژمردگى بعالمى رود تا باز تازه شود و بازآيد و اجزاى خاك كالبد را تازه گرداند اكنون چون ( همه ) « 1 » احوالها گداى روحند لاجرم گدايى و سؤال از بهر روح كنند قل الروح من امر ربى يعنى به دولت روح بفرمان خداوند جهان توان رسيدن اين همه دم زندگى كه مىزنيد « 2 » و روح مىگوييد « 3 » اندكيست از حياة روح و ما اوتيتم من العلم الا قليلا يعنى از دانش حيات و روح بينش خبر نداريد « 4 » دانش شما و علم شما از مزهء حيات و روح‌اند كيست بيش نيست ، با قوم گفتم كه حيات اين جهانى علت ناكست « 5 » تا با تست تب‌لرزه با تست چون از تو برود آنگاه ترا « 6 » جاى آسايش و خرّم حاصل شود باز گفتم كه ازين جهان گذشتن و بدان جهان رفتن ترسى بديد مىآرد در راه از نزع تا اللّه در آن دم چه كند بيامرزد يا بگيرد پس آن دم نزع مقام نفسى نفسى است ؛ استاد هندو گفت كه چون اين را شنيدم آن شب چندان قل هو اللّه احد بخواندم چون بخواب شدم رسول را صلى اللّه عليه و سلّم بخواب ديدم پرسيدم كه يا رسول اللّه سبب نجات من در آن دم چه باشد گفت هركه خواهد تا او را نجاة باشد و رهايى يابد در خدمت بهاء الدين ولد باشد كه سبب نجات و رهايى همه ازوست و دستگير همه او بود انديشيدم كه مگر سبب اين كرامت آن باشد كه مرا رنج « 7 » قوى گرفته بود نزديك بود تا هلاك شوم مرگ آرزو بردم تا مرا معلوم شد كه  لا يَمُوتُ فِيها وَ لا يَحْيى  « 8 » چگونه باشد اكنون\r\n\r\n\r\n","description":"","footnote":"\r\n( 1 ) - ص : ندارد .\r\n( 2 ) - ص : كه مىزنيت .\r\n( 3 ) - ص : مىگوييت .\r\n( 4 ) - ص : نداريت .\r\n( 5 ) - ص : علت‌ناكيست .\r\n( 6 ) - ن : كارگاه ترا .\r\n( 7 ) - ن : ريح .\r\n( 8 ) قرآن كريم ، سورهء 20 ، آيهء 74 .\r\n","page_name":" 162 ","page_number":208},
  {"content":"\r\n\r\nگفتم بيا تا با اللّه باشم و اللّه را ببينم تا حيوة ابدم حاصل شود و هيچ گرد من رنجى نگردد ( و اللّه اعلم ) .\r\n\r\nفصل 116\r\n  وَ لَقَدْ خَلَقْنَا الْإِنْسانَ مِنْ سُلالَةٍ مِنْ طِينٍ ثُمَّ جَعَلْناهُ نُطْفَةً فِي قَرارٍ مَكِينٍ   « 2 » از خاكها و زمينها چه چشمها و چه باغها بيرون مىآرد و از مشت گل آدم چه نوع چشمهاى عقل و تميز بيرون آورد و چه نوع باغهاى محبّت و عشق و نور علمها پديد آورد تا بدانى كه هرچه خواهد از خاك تو پديد آرد كه اين بدان نماند و آن بدين نماند كه اگر آب عالم غيب بدين آبها نماند و حور عين آن بدين حوران نماند تا عجبت نيايد ، با خود گفتم كه تو تعظيم اللّه را بجاى آر تا اللّه همه كارهاى ترا تازه دارد و در تعظيم اللّه آن باغها و بوستانهاى محبّت و عشق و نور علمها و چشمهاى حيوة ابدى با تو روان باشد و مزهء آن با تو « 1 » برسد و آفتاب معنى كه در چرخ فلك روح تو گردانست چون به كرهء كالبد تو برسد همچنانك اجزاى جهان بنور آفتاب نموده شود از كالبد تو صد هزار تدبير و خطرات و معانى خوب نموده شود و چون فصل بهار همه اجزاى تو سبزهء تر و تازه و گلستان لطيف معانى پديد آرد گويى كه اين جهان عين چون برقعى است بر روى عالم عروس غيب و سبحانك اللّهم عبارتست كه اى اللّه چه عجايبها و نغزيها دارى زير پردهء عالم شهادت و بهر ساعتى كه باللّه نظر مىكنم تا مرا عجبى بنمايد مىبينم كه سر هر واديى مىگشايد از عالم غيب تا صد هزار رياحين گوناگون مىبينم كه هرگز نديده باشم و جزيره‌ها مىبينم از جزاير آن بحر معانى و در وى هزار عجايب بىنهايت مىبينم اكنون اللّه قادرست كه از هر جزوى از اجزاى من و از اجزاى جهان اين همه را پديد آرد امّا غفلت مانع است تا هر كسى نبيند و غفلت همچون پرده‌ايست كه بر در باغى باشد كه در وى از همه نوع ميوه‌ها و شكوفه‌ها و هواهاى خوش و آبهاى روان باشد و يا پرده‌ايست كه بر در بهشت مخلّد فروهشته است وقتىكه پرده غفلت بينى سپس آن پرده بنشين و زارزار مىگرى كه اى اللّه اين پرده‌هاى غفلت را برانداز تا من\r\n\r\n\r\n","description":"","footnote":"\r\n( 2 ) قرآن كريم ، سورهء 23 ، آيهء 12 ببعد .\r\n( 1 ) - ن : آن به تو .\r\n","page_name":" 163 ","page_number":209},
  {"content":"\r\n\r\nصفات ترا ( و آثار صفات ترا ) « 1 » و بهشت را ببينم و ديدار ترا ببينم اكنون هماره در غفلتهاى خود كه پردهء تو مىشود نگاه مىكن و زارزار مىگرى كه اى اللّه از پس اين تصوّرات غفلت چه چيزهاى عجب است كه هرچند كه پرده برمىگيرى عجب‌تر و خوش‌تر مىبينم تا به حدّى كه بدان جهان برسم و قرار گيرم گويى همه چيز از شهوتها و عشقها و صورتهاى خوبان و گلزارها و سبزها و آبهاى روان و از همه عجايب‌هاى ديگر كه مشاهده مىكنم از اين همه اللّه را مىبينم و باللّه مشاهده مىكنم كه از هر صورتى اللّه خود را به من مىنمايد و اجزاى من در سمن‌زار و بنفشه‌زار اللّه مىچرد و مىبينم خوشى من و مزهء من همه از مزهء اللّه است ( و اللّه اعلم ) .\r\n\r\nفصل 127\r\n  إِذا جاءَ نَصْرُ اللَّهِ وَ الْفَتْحُ   « 2 » اگر چه در بندى ماندهء و ليكن جهدى مىكن تا از بند جهان باز رهى ترا دو حالست يكى صبر و يكى شكر صبر بتكلّف نگاه داشتن است تا خود را در خانهء هوا درنيندازى و شكر از خانهء هوا بيرون كردنست خود را بتكلف و در ولايت رضا رفتن است اذا جاء نصر اللّه چون نصرت بيايد هجرتست از مدينهء وحشت و غربت و مهجورى است از ولايت صحّت و بسطت و از مكهء مكنهء تن بيرون آمدنست و ظفر يافتن است و بر لشكر غفلت و الفتح و گشادنست ولايت اللّه را كه كعبهء دلست  وَ رَأَيْتَ النَّاسَ يَدْخُلُونَ فِي دِينِ اللَّهِ أَفْواجاً  « 3 » يعنى چو بينى افكار و اخطارى را كه مرتد گشته بودند و آن كافران اصلى را كه غفلت‌اند همه فوج‌فوج بدين بازآمدن گيرند و ظلمت بنور بدل شدن گيرد آن را نفس بازپس دان اگر چه مقامت بلند بوده باشد از تقصيرى و نقصانى خالى نبوده باشد  فَسَبِّحْ بِحَمْدِ رَبِّكَ وَ اسْتَغْفِرْهُ  « 4 » استغفار بجاى آر و چيزى كه آن برضاى ما مقرون بوده باشد از فضل ما دان  إِنَّهُ كانَ تَوَّاباً  بنگر كه از نور روح جلالت چند كلوخ‌پاره‌ها كمال و جمال گرفته است چنانك سوخته و خاكستر در تابش آتش منوّر نمايد و ذرّه در برابر خورشيد خوش‌روى نمايد\r\n\r\n\r\n","description":"","footnote":"\r\n( 1 ) - ص : ندارد .\r\n( 2 ) قرآن كريم ، سورهء 110 ، آيهء 1 .\r\n( 3 ) قرآن كريم ، سورهء 110 ، آيهء 2 .\r\n( 4 ) قرآن كريم ، سورهء 110 ، آيهء 3 .\r\n","page_name":" 164 ","page_number":210},
  {"content":"\r\n\r\nتو نيز كاهلى را رها كن در صفّ خوش‌حالتان درآى تا خوش‌روى شوى گويى كه جان محبوس است از خوشيها درين جهان در آن وقت كه بوى اللّه مىيابد از آن خوشيها مىخواهد تا بيرون آيد و ابد باللّه باشد اكنون در آن وقت كه اللّه كمال خوشيها را مىدهد آن دم جان مىخواهد تا بيرون آيد و گرد وجه كريم اللّه گردد تا ابد خوشى يابد و به نهايت مزها برسد ( و اللّه اعلم ) .\r\n\r\nفصل 118\r\n وَ ما كانَ لِنَفْسٍ أَنْ تَمُوتَ إِلَّا بِإِذْنِ اللَّهِ كِتاباً مُؤَجَّلًا  « 2 » در لوح محفوظ تنت مدّت عمر ترا ثبت كرده‌اند چنانك جبرئيل عقلت هر روز در مصلحتى و در تدبيريست اينكه مىگويى بينديشم كه اين كار چه مصلحت دارد و اين مصلحت چه روى دهد مرا آن انديشه از تدبير و مصلحت عقل است در تو و آن آنست كه جبرئيل عقلت به نزد لوح حافظهء خود مىرود كه اللّه همه كار ترا و مدت عمر ترا بر لوح او ثبت كرده است و هر روز همان قدر كه جبرئيل عقلت را حاجت آيد مىانديشد مصلحتى را يعنى اين جبرئيل عقلت چشم درنهاده باشد بلوح حافظه كه از هر مصلحتى چه پديد آيد و چه روى نمايد آن‌قدر كه پديد آمد آن فرمان را بعالم تن تو برساند . هرچند كه تو اين لوح را و اين جبرئيل عقل « 1 » را نمىبينى و ليكن در وى انكارى ندارى اكنون چو نهال روحت را در چهار ديوار تن ما نشانده‌ايم كه بر و ميوهء آن از دريچهء چشم و گوش و بوى خوش ميوه‌هاى آن از اجزاى ديوار كالبدت مىوزد چو ما نشانده‌ايم هم ما بركنيم و بر زمين زار ديگر نقل كنيم و وصلش كنيم با درخت بامزه‌تر و خوش‌تر ، شاخ درخت تلخ با دانهء شيرين وصل مىپذيرد مزه را مىگرداند چه عجب كه در آن وصل روحت با راحت شود ، عادتى باشد كه چون كلاه و قباى كسى بيرون خواهند كردن شربتىاش دهند تا بىهوش شود سكرات موت آن بيهوشيست تا كلاه سر و قباى تنت از بر تو بيرون كنند آخر هر شبى كلاه سر و قباى تن بىخبر به گوشهء بماند و حركت و تدبير از وى برود تا بدانى كه كلاه و قباست سر و تن اكنون اگر چه جامهء جسم تو\r\n\r\n\r\n","description":"","footnote":"\r\n( 2 ) قرآن كريم ، سورهء 3 آيهء 145 .\r\n( 1 ) - ن : عقلت را .\r\n","page_name":" 165 ","page_number":211},
  {"content":"\r\n\r\nفرسوده و پوسيده شود آخر مپندار كه از پردهء غيب پنبهء نفرستند و لباس جسم ترا از سر تو نكنند اكنون صورت نفس وجود چون قبّهء بر روى درياى عدم برآمد و يا چون كفى و تو آن را به نظر باطن ديدى اما برين شكل كه اكنون است نبود لطيف‌تر بود اگر بدين شكل مىديدى وجود را در عدم ترا تردّدى مىشد كه اين ديدن به نظر ظاهر است و فرق نيست بين النّظرين اگر چه آن باطنست و اين ظاهر بلك اين ظاهر بنا بر نظر باطن است كه اگر نظر باطن غايب بود به ظاهر هيچ نبينى اكنون چون نظر كردم نفس وجود را كه چگونه هست مىشود و چگونه در وجود مىآيد بر روى درياى عدم بديدم و طالب آن شدم از اللّه كه ميان وجود با آرندهء وجود چه حالتست « 1 » و ميان طالب و مطلوب چگونه حالتست همه را بديدم و عاشق و معشوق را نيز كه بچه نوع يكىاند و غير نيند و وجود اين بىوجود آن چرا نبود همه را بديدم گفتم پس ازين قبل وجود و موجد هر دو يكى آمد كه موجد عاشق وجود باشد پس طالب و مطلوب هر دو يكى باشد اكنون بنگر كه من عاشق كار خويشم يا كار من عاشق منست من محتاج كار خويشم يا كار من محتاج منست نيز همچنان طالب و مطلوب و عاشق و معشوق هر دو منم و هر بيانى كه در طالبى « 2 » خويش گفتم در طالبى همه كس گفته باشم و هرچه در مطلوبى خويش « 3 » گفته باشم در مطلوبى همه موجودات گفته باشم امّا مقدّمه اول جمع كردن خاطرست و خود را برافشاندنست از جملهء اشغال و كار چنانك درخت را مىجنبانند تا برگ و ميوه فروريزد اكنون هر صفتى و هر حالتى كه در من پديد مىآيد خود را از آن مىافشانم تا عين راحت و خوشى و حالت كمال و مزه من مىشوم آنگاه قرار مىگيرم زيرا كه وجود بىمزه دوزخست و مزه در جنس است و سبب وجود و نماى همه چيز از مزه باشد ( و اللّه اعلم ) .\r\n\r\nفصل 119\r\n وَ اسْتَعِينُوا بِالصَّبْرِ وَ الصَّلاةِ  « 5 » يعنى صبر جوع است و صلاة دعا و نياز و زارى و حمد است بر قضاى حوايج و رسيدنست باللّه و آرميدنست « 4 »\r\n\r\n\r\n","description":"","footnote":"\r\n( 1 ) - ص : چه حالست .\r\n( 2 ) - ن : طالبى كار .\r\n( 3 ) - ن : همه موجودات ؟\r\n( 5 ) قرآن كريم سورهء 2 ، آيهء 45 .\r\n( 4 ) - ص : و آراميدنست .\r\n","page_name":" 166 ","page_number":212},
  {"content":"\r\n\r\nبا وى و استعانت بدين دو خصلت گران باشد   إِلَّا عَلَى الْخاشِعِينَ الَّذِينَ يَظُنُّونَ أَنَّهُمْ مُلاقُوا رَبِّهِمْ   « 1 » الا آن كسانى كه يقين مىدانند كه ما خداوند خود را ببينيم و به خداوند خود برسيم و هرگاه كه كسى از ذكر اللّه و بندگى اللّه و از حركت و جنبش كردن با تن در راه اللّه ساكن باشد و كاهل شود همه تعظيمهاى اللّه و خوشيهاى اللّه بر وى پوشيده شود و بىمراد ماند و حاجتش برنيايد گويى همه حاجتها اطفال اللّه‌اند و از اللّه هست شده‌اند و هم از وى شير مراد مىطلبند و از وى مىمزند و هواى خود با وى مىرانند و اجسام چون گهواره‌ها و خانهااند اكنون هماره حاجتها را در همه نوعها پيش اللّه طپان دار و از فيض او مزان دار تا تعظيم اللّه كرده باشى ، اللّه اكبر گفتم يعنى خداوندى وى را ندانم تا خداوندى نكند همه اجزاى مرا و تا دست دوستى را از سر تا پاى من فرونيارد بلطف و تا با من سخنى نگويد و تا سرمهء نور بدست خود هر ساعتى در چشم من نكشد و هر ساعتى انگشت در گوش من نكند و سمع در آنجا ننهد و تا در گوش من سرها نگويد و سر مرا ببر خود بازنگيرد و دست لطف را بدانجا فرونيارد و از عشق آسيب دست او و بر او هزار آرزوانه و هزار سوداى عجب پديد نيايد و تا زبان را در دل من نكند و نليسد و درندمد چندين سخن در دل و انديشهء من چگونه پديد آيد و خداوندى او را چگونه دانم چون اين همه را اللّه در اجزاى من مىكند و از سر تا پاى مرا مىمالد تا من بدانم كه مرا خداوندهء هست اكنون هر بار كه اللّه مىگويم مىدانم كه اللّه مرا مىمالد و در بر خود مىافشارد چنانك نزديك مىباشد كه از خوشى آن شير از پستان من روان شود و از هر جزو من راحتها بيرون مىآيد و ظاهر مىشود چنانك فرمود الاولياء عرائس اللّه و اوليائى تحت قبابى اكنون تا اللّه مرا در وقت ذكر چنين نمالد و در بر خود نيفشارد پس اللّه گفتن من بىفايده بوده باشد و همچنين چون رحمن و رحيم گويم يعنى تا مهربانى اللّه سر تا پاى من نگرفته باشد و همهء اجزاى من در خوشى بخشايش اللّه غرق نبوده باشد من رحيم را و\r\n\r\n\r\n","description":"","footnote":"\r\n( 1 ) - قرآن كريم ، سورهء 2 آيهء 46 .\r\n","page_name":" 167 ","page_number":213},
  {"content":"\r\n\r\nرحمن را چه دانم و چون مرا با اللّه چنين عشقى بود من نيك ترسان باشم از آنك نبايد كه ساعتى بىاللّه باشم اكنون به خود گفتم چو اللّه اكبر گفتى آن اللّه اكبر تويى زيرا تا سر مجموع اجزاى تو جمع نشد ازو اللّه اكبر متولد نشد اللّه اكبر را بوجود اجزا و اوصاف خود دانستى پس به همان مقدار كه تو در خود از نوازشهاى اللّه صور بينى و خيال بينى و تغيّر بينى و ريزه شدن و ذرّه شدن بينى و معاشقه و حور بينى و مصاحبت بينى الى ما لا يتناهى به همان مقدار اللّه اكبر ترا اسماء حسنى باشد و همچنان چو رحمن گويى به همان مقدار رحمن باشى كه در اجزاى خود رحمت و دلدارى بينى و سبزه و آب روان اللّه بينى و يا رحمتها و شفقتها و مهربانيهاى صور نغزان بينى كه بر تو چفسيده است و ترا در كنار مىگيرد و روح ترا در ميان خوشيها و ذوقهاى خود راه مىدهد به همان مقدار رحمان باشى و هكذا جميع الاسماء الحسنى اكنون اللّه گفتن در حق من همچنين باشد و در حق موجودات ديگر درخور ايشان باشد و معنى اللّه گفتن را آنگاه مىبينم و مىدانم كه اللّه به صورت نغزى بىنظيرى مرا در كنار مىگيرد و مىمالد و مرا نيز صورت نغز مىگرداند و حورا و عيناء من « 1 » مىگرداند و در هر سوى من سبزها و بنفشه زارها و گلستانهاى لطيف پديد مىآرد تا شاخ و بلگ آن بر اندام من مىزند « 2 » و از آسيب آن در خود خوشيها و مزها مىيابم از اللّه هرچند كه اللّه را صورتى نمىبينم بىچون و بىچگونه مىبينم من در آن مزها و خوشيها كه از اللّه مىيابم مىپيچم و مىگردم و مىلرزم و زير و زبر مىشوم و غرق مىشوم و اگر در وقت اللّه گفتن مثل اين عجايبها نبينم اين اللّه گفتن از من درست نيايد ( و اللّه اعلم ) .\r\n\r\nفصل 120\r\nمىگفتم كه در چه نظر كنم كه قطع باشد كه هستى و حصول نيستى و خوشى و ناخوشى از وى در وجود مىآيد و هرگز متناقض نبود و هرگز اثر وى متخلّف نبود آن را جز عدم نيافتم از آنك هرچه ترا نيست در آرزوى حصول آن باشى پس از عدم اميد مىدارى تا موجود شود از بقا و كمال و حيات و عمر بسيار\r\n\r\n\r\n","description":"","footnote":"\r\n( 1 ) - ن : گرد من .\r\n( 2 ) - ص : مىمالد .\r\n","page_name":" 168 ","page_number":214},
  {"content":"\r\n\r\nو بهشت و حور و جاه و منزلت و رفعت و بيمار باشى مىخواهى تا صحّت موجود شود از نيست و توانگرى موجود شود از نيست و مىخواهى تا نقصانى تو به نيست رود و كمال تو از نيست بيايد پس اين عدم خوش جايى آمد و مبارك جايى آمد و صد هزار صور بينى در عدم متخيّل مىشود چون هلال و تو در عشق آن مخيّلات و آن صور [ و نگار 
  ] « 1 » روزگار مىگذارى پس هرچند در عدم پيش مىروى خوش‌تر باشى و تازه‌تر باشى و نمىبينى كه اللّه از اين عدم چه چيزها پديد مىآرد چون در هر موجودى نظر كردم ديدم كه جهان بمراد او نبود و كار بمراد او نبود بلك وقتى بىمرادى او بود وقتى با مراد او بود و وقتى كامل بود و وقتى ناقص گفتم آخر اين جهان بمراد كسى است چو اندك‌كارى بىارادت نبود جهانى بدين ترتيبى هم بىارادت « 2 » نبود اكنون جاى اللّه كوى عدم است و هرجا كه عدم چيزى مىبينى اللّه آنجاست بىنهايت حاوى و محيط گرد موجودات و در باطن و ظاهر ايشان و بهر جايى كه عدم سرديست سردى هست مىكند و به جايى كه عدم گرميست گرمى هست مىكند و به جايى كه عدم خطرت و عدم ادراكست خطرت و ادراك هست مىكند و به جايى كه عدم خيال و عدم صورست خيال و صور هست مىكند همچنانك من خود را محو مىكردم و صورتها را از خود محو مىكردم تا اللّه را ببينم گفتم خود از اللّه اين‌ها را محو كنم و صورتها را از اللّه محو كنم تا اللّه را ببينم و بمنافع وى زودتر بپيوندم ذكر اللّه گفتم ضميرم باللّه پيوست و اللّه را مشاهده كردم بمعنى خدايى و صفات كمال ديدم كه چون و چگونگى بر ذات و صفات او روا نيست گفتم خود عالم اللّه ديگر است كه جاى او نه جاى محدثات است نه جاى معدومات است بلكه همين است كه چون ذات بىچون و صفات بىچون او را مشاهده مىكنم مىبينم كه صور و چگونگى و جهت چون برگ و شكوفه از حضرتش متساقط مىشود و من مىدانم كه اللّه و صفات اللّه غير اينهاست و هست‌كنندهء اينهاست و بدينها نمىماند پس چون ضميرم باللّه مشغول مىشود من از عالم كون و فساد بيرون مىروم نه بر جايى مىباشم و نه در جايى مىباشم اندر آن عالم بىچون مىگردم و مىنگرم كه قرارم كجا مىافتد حاصل در امل و مقصود\r\n\r\n\r\n","description":"","footnote":"\r\n( 1 ) - ص : ندارد .\r\n( 2 ) - ن : بىارادتى .\r\n","page_name":" 169 ","page_number":215},
  {"content":"\r\n\r\nخود مىنگريستم كه درين جهان چيست و پيشنهادم و رنجم همه از چيست اين را يافتم كه مىخواهم از اللّه تا همهء آرزوهاى من از جاه و بوش وصيت و احترام خلقان و علم و فتوى و سعادت آن جهانى مرا حاصل شود بىآنك من جهدى كنم و فعلى كنم و ديدم كه بىنگاه داشت و مراقبت من اللّه اين معانى را موجود مىگرداند گفتم آخر اين ممكنست كه اللّه ميسّر گرداند اين دولت را به من بىجدّى و جهدى و فعلى چنانك داود را و سليمان را و باقى انبيا را عليهم السّلام ميسّر گردانيد بىفعل و جدّ ايشان اكنون اى اللّه چو ممكن است كه اين مراد مرا برآرى بىفعل بيچارهء برآورده گردان اللّه وحى فرستاد كه تو فعل خود و جهد خود دور كن و آرزوانهء معيّن پيشنهاد مكن همين تو در من و در ذكر من بىخود شو تا من از عجايبهاى خود در تو پديد آرم و خواستهاى تو ميسّر گردانم و مراد ترا برآرم بىفعل تو و آن آرزوانهء معيّن لازم نبود ( و اللّه اعلم ) .\r\n\r\nفصل 121\r\n أَ فَلا يَتَدَبَّرُونَ الْقُرْآنَ أَمْ عَلى قُلُوبٍ أَقْفالُها  « 5 » گفتم تا چه كرده‌ايد « 1 » كه در زندانتان كرده‌اند رندان را در زندان كنند تا دلهاى شما چه رندى و خيانت كرده‌اند كه به زندان ختم و طبع گرفتار شده‌اند مگر كه سررشته را گم كرده‌ايد « 2 » و به راه كژ رفته‌ايد زينهار به سررشته بازآييد و بهر جايى راه مسازيد و از راه راست مسكليد « 3 » اكنون [ كسى كه حق كسى را « 4 » 
  ] گرفته باشد آن كس را در زندان كنند يعنى كه حق او را بگزار كه يسارى دارى هرچند كه وى حرونى مىكند كه نگزارم اگر چه يسار آن دارم لاجرم ما نيز در حبسش كنيم و در زندان را مهر كنيم اكنون اگر خلاص مىخواهى اين زندان كليدش بدست تست و آن توبه و حق گزاردنست  إِنَّ الَّذِينَ ارْتَدُّوا عَلى أَدْبارِهِمْ مِنْ بَعْدِ ما تَبَيَّنَ لَهُمُ الْهُدَى الشَّيْطانُ سَوَّلَ لَهُمْ  « 6 » يعنى چون ميل تو به كاهلى افتاد در توبه كردن از ميان آن كاهلى بيرون دويد يكى حريفكى حقيرى ناداشتكى چستى و در پيشت آمد و آن شيطانست تسويل چهار يك و پنج يك را\r\n\r\n\r\n","description":"","footnote":"\r\n( 5 ) قرآن كريم ، سورهء 47 آيهء 24 .\r\n( 1 ) - ص : كرده‌ايت .\r\n( 2 ) - ص : گم كرده‌ايت .\r\n( 3 ) - ص : مسكليت .\r\n( 4 ) - ص : ندارد .\r\n( 6 ) قرآن كريم ، سورهء 47 آيهء 25 .\r\n","page_name":" 170 ","page_number":216},
  {"content":"\r\n\r\nو مهرهاى بساطى ( را ) در گلخن گمراهى گسترانيد و به زير حقه مهرها انداختن گرفت كسى كه راه يافته باشد و انديشه‌مند شود از عاقبت شقاوتى و سعادتى حالى آن ناداشتك بازى ديگر بيرون كند و اين راه يافته را مشغول كند و درمهاى روز و شب را پيش وى فروريختن گيرد مجاهزوار  وَ أَمْلى لَهُمْ  « 10 » يعنى كه روزگار در پيش است اين انديشه را وقتى ديگر كن از همه جهان اين انديشه‌ات اكنون گرفته است چنان سبك‌دستى مىكند تا او را از سر حالتى كه دارد دور افكند هان اى دوستان هر زمان را پايان عمل خود دانيد « 1 » و چنان باشيد « 2 » كه باجل راهى بريد « 3 » تا مغرور ديو نباشيد « 4 » شما كاهلى مىكنيد در طاعت و شرائط بندگى بجاى نمىآريد و پهلو به زمين مىنهيد و مىخسبيد كاهل‌وار و نور و ذوق طمع مىداريد « 5 » و چون حاصل نشود زبان بتقدير و حكم دراز كردن مىگيريد « 6 » كه ما را نياز ده تا نياز باشد و ذوق ده تا ذوق باشد همچون سگ كهدانى كه وعوع مىكند و همان جاى از كاهلى مىخسبد اما سگ شكارى را وعوع و بانگ كمتر باشد از آنك باهنر باشد شما چون بىهنريد « 7 » لاجرم وعوع نصيب شما باشد الحمد للّه مىخواندم گفتم اى اللّه از كرم عاصى مجرم را سنگ نمىگردانى و رسوا نمىكنى باز اميد مغفرتش مىدهى و در دلش اميد مغفرتها مىافكنى آرى كرم اين‌چنين باشد كه از چنين مجرمى درگذراند و درجه دهد و با وى ازاين‌رو عتاب نكند وقتى كه بسبب جنايات خود نااميدگونه مىشوى باز به اميد « 8 » مىآيى و اندر آن انديشه مخيّل مىشوى چون در ساق پاى تو چندين خيال و تردّد آويخته باشد كى توانى قدم در جدّ نهادن و راه رفتن تو آن درختى را مانى كه سر از خاك برآورده باشد نه شكفته و نه تازه گشته و نه در زمين مانده اكنون همچنان تو نيز نه بينايى و نه نابينايى نه در حركتى نى بىحركتى اى عجب تو چيى اكنون بر ياران موافق جمع شو و با ايشان يار باش و قدم در راه راست نه و پساپيش نگاه مكن تا ترا ديو نبرد « 9 » بنگر كه شياطين چون\r\n\r\n\r\n","description":"","footnote":"\r\n( 10 ) قرآن كريم ، سورهء 47 ، آيهء 25 .\r\n( 1 ) - ص : خود دانيت .\r\n( 2 ) - ص : باشيت .\r\n( 3 ) - ص : راهى بريت .\r\n( 4 ) - ص : نباشيت .\r\n( 5 ) - ص : مىداريت .\r\n( 6 ) - ص : مىگيريت .\r\n( 7 ) - ص : بىهنريت .\r\n( 8 ) - ص : به اوميد .\r\n( 9 ) - ن : نگاه مىكن تا ترا ديو برد .\r\n","page_name":" 171 ","page_number":217},
  {"content":"\r\n\r\nكركسان جمع شده‌اند و به گوشهاى جهان نشسته‌اند با يك چشم فراز و يك چشم باز تا هركه در جهان درآمد برپريدند و آن‌كس را بمنقار سودا برداشتند و ( بر ) مىبرند سوى اجل چون از در اجل بيرون بردند بازپريدند و به ويرانهء جهان نشستند باز چون كسى ديگر درآمد باز بر آن كس نشستند و اين سوداهاى دنيا زخم منقار ايشانست اكنون شما را بيان راه سعادت و راه شقاوت مىكنيم تا خود را نگاه داريد « 1 » از راه شقاوت و راه سعادت را پيش گيريد تا به بهشت مخلّد برسيد و به لقاى حق بپيونديد « 2 » ( و اللّه اعلم ) .\r\n\r\nفصل 122\r\n  الم   . معنى الف آنست كه اللّه مىگويد انا يعنى منم گفتم چو اللّه انا مىگويد درين اجزا و تن من آخر دو انا چگونه در تنى تواند بودن پس اناى من در آن دم كه اللّه انا گويد ضرورى محو باشد گويى كه اناى اللّه در همهء اجزاى من ايستاده است و چون انا مىگويد همه اجزاى من از شرم فرومىريزد چون گلبرگها از انا گفتن اللّه و چون اجزاى من ريخته مىشود عقل و تميز و دانش من چون سروهاى سهى پديد مىآيد اكنون چون اللّه انا گويد مىبينم كه هر چيز از شرم و خجلت آب مىشود و مىرود و چون سبحان مىگويم صورتهاى نغز و پاكيزه مركّب مىشود به بركت اين نام از همه اجزاى من [ و چون انا مىشنود همه اجزاى من 
  ] فرومىريزد اللّه اكبر ( را ) « 3 » معنى اينست كه اللّه مىگويد همه كبريا و ملك مرا مىرسد شما انايى خود را دور كنيد و بيندازيد اكنون چون درين ذوق و درين راحت بودم گفتم كه هم درين خوشى درروم و بيرون نيايم و منفرد نشوم در جهان تا به حقيقت انايى اللّه را ببينم تا چند بتقليد روزگار بگذرانم باز مىترسيدم كه نبايد اين حالت از من برود و نماند باز خود را گفتم كه تو در حقيقت محبّت نظر مىكن كه محبّ با محبوب خود چگونه بود تو نيز با اللّه چنان باش اكنون بايد كه هر زمان كه ترا آن حالت محبّت ياد آيد تو نيز زود با محبّت شوى تا ببينى كه محبّ و محبوب هر دو يكىاند و از هم جدايى ندارند و عاشق و معشوق يكىاند و هر دو عشقى دارند بر يكديگر امّا عشق عاشق جانسوز بود و عشق\r\n\r\n\r\n","description":"","footnote":"\r\n( 1 ) - ص : داريت .\r\n( 2 ) - ص : پيونديد .\r\n( 3 ) - ص : ندارد .\r\n","page_name":" 172 ","page_number":218},
  {"content":"\r\n\r\nمعشوق رخساره‌افروز بود عشق رخسارهء معشوق را سرخ مىكند و رخسارهء عاشق را زرد مىكند باز اسم و مسمّى هر دو يكى است يعنى چو اسم اللّه را مىبينى اللّه را ديده باشى اكنون چون من يگانگى محبّت را و عشق را ديدم كه چگونه است پس غير محبّت اللّه و عشق ( اللّه ) « 1 » انديشهء كار ديگر و از آن كسى ديگر در دل نيارم هرچه از دستم برود از بهر نگاه داشت آن ترك مجبوب خود نگويم و دو چيز را در دل نگاه ندارم يا محبوب و يا غير وى و تن و مال و فرزندان را و همه جهان را با محبوب خود برابر ننهم و همچنين كتابها را و همه فضلها را و هنرها را و همه چيزها را بر باد دهم تا يك ساعت از محبوب خود بدينها مشغول نشوم و از مرگ و عقوبت نينديشم و از اولى و اخرى نينديشم و از زمان و امل و اسباب نينديشم كه نبايد زمانى از محبوب خود بدينها مشغول شوم و ازو غافل باشم اكنون بايد كه رياضت برين شكل كنم كه محبّت او بر من مستولى شود و درانديشم كه دريغا من چندين چيزها چرا انديشيدم و گفتم در تذكير و آنچه مقصودست آن محبّت اللّه است چرا آن را رها كردم و به چيز ديگر مشغول شدم اكنون چنان بايد كه مرا آن حالت محبّت اللّه چو ياد آيد زود من با محبّت شوم و به چيزى ديگر نپردازم در چندين نوع علم شروع كردم و با چندين خلقان نشستم و خاستم هيچ نقصانى جمال اللّه نيافتم و همه جمالهاى محدثات را نقصان يافتم اكنون بعد ازين هيچ چگونگى و كيفيّت اللّه نطلبم و دل بر جمال و كمال وى بنهم و به محبّت وى محترق شوم باز گفتم من كه باشم كه بيارم انديشيدن كه اللّه محبوب من بود امّا محبوب من اعتقاد من است [ باللّه و يقين من است باللّه و هر ساعتى مىزارم و مىنالم تا مرا اللّه ازين محبوب كه اعتقاد من است 
  ] جدا نكند و به غير وى مشغول نكند ( كه ) « 2 » هرگاه در اعتقاد و يقين را گشاده يافتم در بهشت و ملك ابد و موانست دايم و حور او عينا و نظر بجمال ذو الجلال دايم يافته باشم و سرگردانى از من رفته باشد و آرامى گرفته باشم و وحشت و غربت از من رفته بود اى دريغا كه بوى من از كوى اللّه برگذرد و رحمتى\r\n\r\n\r\n","description":"","footnote":"\r\n( 1 ) - ص : ندارد .\r\n( 2 ) - ص : ندارد .\r\n","page_name":" 173 ","page_number":219},
  {"content":"\r\n\r\nنباشد خاك آن كوى را اى دريغا كه خون مرا سگان كويش بياشامند و گرانيى نيايد دندانشان را شرم دارم كه خاشاك كوى او باشم كه نبايد زحمتى بود خاك كويش را من كه باشم كه خاك كوى تو باشم يا خون لبان سگان تو باشم اى آنك دعوى محبّت مىكنى بنگر كه مخالفت محبوب در تو چگونه صورت مىبندد اوّلا خمر مىخورى و به نامحرم مىنگرى و درم در كيسه مىدارى و بدرويش نمىدهى و از مرگ مىگريزى با آنك در مرگ رسيدنست بمحبوب و هواى خود مىطلبى و رضاى محبوب مىمانى و آنگاه مىگويى كه اى شكسته‌دلان در آن وقتىكه حالتان خوش بود مر اين بندهء گريختهء گناهكار را درخواهيد از حضرت اللّه اكنون اى دوستان اللّه بزرگوار است روى بوى آريد كه همه خوشيها و مزها از اللّه است و همه موجودات را خوشيها و مزها اللّه مىرساند و هرچه دارند [ همه « 1 » 
  ] ازو دارند و همگان چيزها را از خوشيها و مزها و ذوقها از اللّه مىگيرند و اگر محبّت از شفقت است همه شفقتها از اللّه است و اگر از جاه و رفعتست همه جاه‌ها و رفعتها از اللّه است و اگر از بهر انعام است همه انعامها از اللّه است و اگر از بهر موانست است مونس همه اللّه است و هرچه تو خوب مىبينى همه خوبيهاى اللّه است و جمالهاى اللّه است و همه خوشيها و مزها از اثر پرتو اللّه است و اللّه بهر يكى از اين اثرها طايفهء را محبّ و خاضع گردانيده است اكنون گويى گناه آنست كه آنچ اللّه ترا داده است و ميسّر گردانيده است آن را از اللّه نبينى و ناظر اللّه نباشى چون تو نمىدانى كه ميسّر شدن آن كار از اللّه است نظر تو بسوى غير اللّه مىرود و آن نظر كه به غير اللّه رود آن همه رنج و عقوبت است ( و اللّه اعلم ) .\r\n\r\nفصل 123\r\nپيش دلم مىآمد كه اللّه گفته است به محمّد صلّى اللّه عليه و سلّم   إِنَّا فَتَحْنا لَكَ فَتْحاً مُبِيناً   « 2 » معيّتى و مخاطبتى بوده است اللّه را با محمّد عليه السلام چنانك فرموده  إِنَّا أَنْزَلْنا إِلَيْكَ الْكِتابَ  « 3 » و   أَ لَمْ نَشْرَحْ لَكَ صَدْرَكَ   « 4 » كه آن\r\n\r\n\r\n","description":"","footnote":"\r\n( 1 ) - ص : ندارد .\r\n( 2 ) قرآن كريم ، سورهء 48 ، آيهء 1 .\r\n( 3 ) سورهء 4 ، آيهء 105 .\r\n( 4 ) سورهء 94 ، آيهء 1 .\r\n","page_name":" 174 ","page_number":220},
  {"content":"\r\n\r\nمعيّت با كسى ديگر نباشد باز وسوسه مىآمد كه اللّه چون همه اجزاى اين كس را هست مىكند و در هر جزوى هزار نوع تصرّف مىكند پس اللّه با هر كسى بباشد اللّه الهام داد بجواب كه اللّه با هر كسى به نوعى باشد با يكى برنج باشد و عقوبت و با يكى به شهوت و با يكى براحت بدان نوع كه اللّه با انبياء عليهم السلام بوده است از روى نصرت و معجزه و محافظت و شرح آن جهان و ديد عالم غيب محسوس است كه از آن نوع با كسى ديگر نيست و ازين نوع تركيب و تصوير و گرما دادن و سرما دادن و غذا را در وى قسمت كردن و خواب و بيدارى دادن اللّه با همه كس هست اكنون طالب آن باش كه اللّه با تو از آن نوع باشد كه با انبياء عليهم السلام بوده است و مىگوى اى اللّه از نوع ديگر با من باش و در هر حالتى در خود مىنگر و مىدان كه از آن نوع اللّه با تست بدل مىآمد كه همچنانك مر كلّ مرا نوع حالتى است از خوشى و ناخوشى و عشق و محبّت و ادراك باغ و بوستان و اين معنى ادراك را در من كسى نمىبيند چه عجب كه هر جزو مرا همين نوع ادراك باشد و در وى كسى آن را نبيند اكنون اى اللّه آن معنى ادراك را و آن خوشى عشق و محبّت را بوقت تنهايى من بالا ده و بيفروزان و بلند گردان پيش من تا من مىبينم و آن معنى عشق است و طاعتست و توحيدست اكنون بايد كه تنها بنشينم و آن معنى را بالا دهم و تعظيمش كنم تا به نهايت وى برسم و مطلوب خود را بيابم و چون آن معنى كه مطلوبست حاضر شود و با من مساس كند من حمل گيرم از وى و در خورد آن بچهء شادى از من موجود شود همچنانك چون نظرم بر خاك مىافتد آن معنيها كه از خاك آمده است از عشقها و سبزها و خوشيها چون بدان مىپيوندم « 1 » از من راحات پديد مىآيد حاصل تا اللّه مساس كدام معانى لطيف روزى كرده بود درخور آن وجدها و حالات و كرامات از من پديد مىآيد و ادراك اين اصل و اين معانى مرا دهد و مثال ما فيلسوفان را دهد كى بهر كسى دهد و اگر كسى را ازين خوشى روزى كرده باشد با خيالات اين معانى مساسش بدهد باز هر صورتى كه مظهر اين معنى شد هماره\r\n\r\n\r\n","description":"","footnote":"\r\n( 1 ) - ن : مىچرندم .\r\n","page_name":" 175 ","page_number":221},
  {"content":"\r\n\r\nبا صورهاى ايشان و با خيالات ايشان و احوال ايشان مساس داريد « 1 » تا اللّه از شما آثار بركت پديد آرد و عشق و مودت در شما ظاهر كند چنانك من با صور انبياء عليهم السلام و مناجات ايشان مساس دارم و چيزها مىبينم و اللّه را ياد مىكنم و از آن چيزها كه مىبينم آنچه مرا موافق است درخواست مىكنم و از حال به حال مىگردم و حقيقت اللّه را نظر مىكنم و دلير مىشوم و هر وصفىاش را كه مىبينم دگرگون مىشوم ( و اللّه اعلم ) .\r\n\r\nفصل 124\r\n انْطَلِقُوا إِلى ما كُنْتُمْ بِهِ تُكَذِّبُونَ  « 6 » هيچ‌كس معذور نيست در جهل به خالق خويش زيرا از برون از حال به حال مىگرداند [ و حال اندرون را مىگرداند 
  ] مىجنباند كسى را و مىگويد مرا نمىجنبانند مكابره كرده باشد و مىزنند مر كسى را و وى مىگويد مرا نمىزنند جحودى آورده بود آخر اين تشنگى و گرسنگى و درد و رنج هر يكى زخمى است و ضربيست « 2 » و راحت و رفع گرسنگى و دارو دادن دردها انعامى است اكنون خالق را دانستن آن بود كه او را دوست دارى چو انعامش مىبينى و بترسى چو قهرش مىبينى و نشان محبّت و ترس آن بود كه اندرون و بيرون تو حالت ديگر گيرد و جنبشى ديگر بود ترا كه مباين حركات اوّل باشد و ترس نيز آن بود كه اندرون و بيرون تو حالت ديگر گيرد و لون ديگر شود هرگز هيچ محبّى ديدى كه حالت بر وى نگشته بود و هيچ ترسى ديدى كه ظاهر و باطن وى تفاوت نكرده بود اكنون تفاوت حالت محبّت « 3 » آنست كه محمّد رسول اللّه صلّى اللّه عليه و سلّم آورده است در قرآن و تفاوت حالت ترس را نيز همچنانك در رحم از حال به حال بگشتى [ و رنگ به رنگ بگشتى « 4 » 
  ] آنگاه روح ترا « 5 » به تو تعلّق دادند بعد از مرگ نيز از حال به حال بگردى آنگاه همان روح را به تو تعلّق دهند تا تو در رحم باشى نعمت اين عالم را چگونه اهل باشى و\r\n\r\n\r\n","description":"","footnote":"\r\n( 1 ) - ص : درآيد .\r\n( 6 ) قرآن كريم ، سورهء 77 ، آيهء 29 .\r\n( 2 ) - ن : زحمتست و ضربتست .\r\n( 3 ) - ن : محب .\r\n( 4 ) - ص : ندارد .\r\n( 5 ) - ص : آنگاه همان روح را .\r\n","page_name":" 176 ","page_number":222},
  {"content":"\r\n\r\nچگونه توانى خوردن تا از خون خوردن بشير خوردن آيى و از شير خوردن به غذاى لطيف آيى آنگاه به دگرها آيى تا تو درين جهان باشى چگونه نعمت آن جهان توانى خوردن و چند توانى خوردن آخر شخصى درخور آن ببايد هيچ ديدى كه كسى مورچه و پشه را آورد كه بيا مايده‌ها و آشهاى با تكلّف را بخور و با زنان آدميان صحبت كن اين‌ها چه اهل آن باشند آخر قد و قامتى درخور آن ببايد اكنون خود را گفتم چو نشان محبّت اللّه [ از حال به حال گشتن است در ظاهر و باطن بيا تا به تحصيل محبّت اللّه شوم و بذكر اللّه 
  ] مشغول شوم و باز پيش دلم مىآمد كه نبايد چو من به محبّت اللّه مشغول شوم بىخبر شوم و آب از دهانم دويدن گيرد و كسى بيايد و جامه‌ام ببرد اللّه الهام داد تا تو هوش به چيزهاى ديگر دارى هوش به محبّت من ندارى اكنون بوقت ذكر اللّه و محبّت اللّه تا باطن به يكديگر نزند و از حال به حال نگردد محالست كه زندگى و محبّت اللّه پديد آيد و هرچند باطن من آرميده‌تر « 1 » باشد و هموارتر باشد مىبينم كه پژمرده‌تر مىشود اكنون مىبينم كه باطن من بوقت ذكر اللّه و محبّت اللّه بر يكديگر مىزند چنانك گويى هوا بر كوه مىزند و كوه بر كوه مىزند و در آب مىافتد و يا باد و اشجار بر يكديگر مىزند و يا شاخهاى پرشكوفه بر يكديگر مىزنند و آب مىشوند حاصل بىحركت باطن در محبّت اللّه هيچ زندگى نباشد و اين حركات باطن كه كسى از حال به حال بگردد همچنانست كه گويى خود را بر اللّه و بر صفات و صنع اللّه مىزند از بهر طلب مزيد محبّت اللّه و مىبايد كه خويشتن را چون مصروعى و ديوانهء سازد و شوريده باشد در وقت طلب محبّت اللّه و اگر باطن مانده شود از حركت و طلب و تن فروماند بدانك اللّه محبّت را در تو مىآكند و مىفشارد و ترا بىهوش مىكند تا از محبّت و عشق و خوشى ترا پر مىكند ( و اللّه اعلم ) .\r\n\r\nفصل 125\r\nمادر را « 2 » گفتم كه اللّه روشناييهاى حواس ما را از مواضع وى بيرون مىكشد و ظاهر مىكند چون روشنايى چشم و ادراك گوش و ساير حواس همچنانك كسى از غوزه كثيف پنبهء روشن لطيف بيرون كشد بيا تا ناظر بصنع اللّه باشيم نه بمصنوع\r\n\r\n\r\n","description":"","footnote":"\r\n( 1 ) - ص : آراميده‌تر .\r\n( 2 ) - ص : در حاشيه : مريدى را .\r\n","page_name":" 177 ","page_number":223},
  {"content":"\r\n\r\nكه مصنوع چو شكل شورستان و خارستان و خشكستانى را ماند چون هوش بصنع اللّه داشتى گويى ازو با هواى خوش آمدى و از آب تلخ به آب خوش آمدى و از خارستان به گلستان آمدى اين حالت خوش‌تر بود كه نظارهء چنين جمال مىكنى تا راحت آن در اجزاى تو مىپراكند به از آن « 1 » كه نظاره شورستان و خارستان و صورت زشتى مىكنى تا اثر رنج آن در تو مىپراكند اكنون همه روز درين جمال نظاره مىكن تا آش ترا به تو مىآرند و تو مىخورى به از آنكه همه روز غم نان و آب مىخورى تا ترا حاصل شود و غم مرده شدن و زنده شدن مىخورى و غم حشر و قيامت مىخورى تو خود به نظر اين جمال مشغول شو هرچه خواهد شدن بشود و ترا از آن خبر نبود درين ساعت دم مرا ببين كه چون وزان كرد و آب لطافت كلمات مرا روان كرد تا كندهء نغزگرفتهء سود او رنج ترا اى مادر چون نهال و شكوفه و ميوه كرد تا تو مىخورى و درين ساعت در زير سايهء اين برگ آمدى و از ديوار و خار رز اندوه خلاص يافتى اكنون در اين زمان كه تو در زير اين برگ و ميوه‌هايى ترا از كالبدت چه خبر كه وى خون است و رگ است و پى است و كنده است و پهلوى خاشاك و نمد است و يا پهلوى ديوار است اكنون نيز چون روح ترا در فردوس فروآرند و كالبد ترا در ويرانى جهان پيش سگان در ميان حدّثها ذرّه‌ذرّه كنند ترا چه خبر باشد هيچ لطيفى نيست كه گرد آن كثيفى نيست تو از بيرون سون باغ در و ديوار و خار مىنگرى چه خوشى يا بىچو از ديوار و خار درگذرى بميدانها و سروها و چمنها درآيى و زير گلبنان و سيب بنان و لب حوض بيايى و به صاحب جمالى كه خداوند باغست باسماع و لطافت برسى آنگاه از وحشت خار و ديوار ترا ياد نيايد نيز هركه در صورت خار و خاك و ديوار و چوب و آتش و آب مىنگرد او در وحشت ديوار و خار رز باشد امّا چون بارى و اللّه را از پس اين‌ها ببيند و به صنايع و لطائف او بتغيير و تبديل نظر كند و به ميوه‌هاى انس و بمقعد عشق برسد از وحشت ديوار و خار رز خلاص يافته باشد اكنون خود را گفتم كه هرچه منظور تو شد اللّه را ازو راى\r\n\r\n\r\n","description":"","footnote":"\r\n( 1 ) - چنين است در هر دو نسخه و الظاهر : يا آنكه .\r\n","page_name":" 178 ","page_number":224},
  {"content":"\r\n\r\nآن ديدى و هرآينه كه هست بىصانع نخواهد بود « 1 » از آنك چندين چيزى ببايد تا نام هستى گيرد به نزد تو يكى تويى تو و نظر تو و تخصيص تو بدان منظور و ضرّ و نفع نظر تو و مناسبت و انجذاب ميان نظر تو و آن منظور و تحيّر به نظر تو و تحيّر آن منظور [ و تخصّص او بنوع وجود و بدان زمان و اشتمال آن منظور 
  ] بر ضرّ و نفع اين چندين تركيب مختلف و وجود همه با موانع و آن عدم كه بخلاف وجود است هرآينه بىتدبير مدبّرى و حكيمى نباشد بلكه نزد اهل نجوم و حكمت عمل جملهء افلاك و ستارگان و طباع و قرار ارض و جملهء موجودات ببايد تا آن نام موجودى بر چيزى بنشيند و عمل افلاك و عالم را بفعل مدبّرى گويند پس جملهء خلق متّفق آمدند كه اللّه وراى هر موجوديست سميع و بصير و فعّالست و علم و حكمت ازوست كه وجود صورت‌بند بىاينها نيست اكنون چون بوجود هر چيزى كه باشد اللّه را با اين همه صفتهاش ديدى پس اللّه را به نامى از نامهاش بينديش مثلا المستعان گفتى چون اللّه مستعان بود ملالت و سأمت و درد و تفرقه همه بوى زائل شود تا معنى عون متحقّق بود بلك هرچه تو از وى بخواهى باللّه كه هستى آن حاصل شود در حال از حورا و عينا و سلسبيل و زنجبيل و ترا حالى ولايت تكوين نباشد لا محالة چنانك اهل بهشت را و از آن مكشوف‌تر كه اهل بهشت راست اين ولايت بباشد و اگر خواهى در يك زمان ترا به برجهاى آسمان برد تا برج آتشى و آبى و بادى و خاكى را نظاره كنى و قرين سعد مشترى و نحس زحل گردى و جملهء كواكب را بر تو مكشوف كند و اگر خواهى تا ترا معجزهء جمله انبيا عليهم السّلام بود از طوفان نوح و عصاى موسى و يد بيضا چون اين همه از اللّه است و اللّه بسبب منظور با تست اين همه ترا بباشد و در هر عجبى كه دلت خواهد فرومىرو و اللّه را مىبين از وراى آن و سأمت و ملالت بعشق برود تو از اللّه عشق مىخواه و قضاى شهوت با حوران و بيهشى از خمر بهشت و سلام ملايكه و وصايف و خدمتكاران با چندان حلّها مىخواه كه آن همه خوشيها باللّه است چو اللّه با تو بود بدان منظور لاجرم همه چيز مر ترا باشد پس\r\n\r\n\r\n","description":"","footnote":"\r\n( 1 ) - ص : نباشند .\r\n","page_name":" 179 ","page_number":225},
  {"content":"\r\n\r\nچو اللّه با تست در همه موجودات نظر مىتوانى كردن هم اين جهانى و هم آن جهانى از حورا و عينا و از هرچه خواهى و ليكن نظر تو يك ريزه بيش نيست اگرچه همه جهان مملوك تست تو آن ريزه نظر در كجا مىدارى كه مزه و رنج بيش از آن نتوانى كشيدن و به اندازه و ذوق خود بيش مزه نتوانى گرفتن اكنون در هر جزو اين جهانى و آن جهانى كه نظر كنى نيك‌نيك نظر كن تا مزهء آن به تو راه يابد و هر ساعتى اللّه ترا نور روى ديگر و قدّ و قامت ديگر مىدهد چو قدرت اللّه با تست همه سمع و بصر بىنهايت با تو بود و سأمت و ملالت همه از تو بدان زائل شود . كه اللّه بهر ساعتى در باطنت عشقى و نورى ديگر دهد ترا و ظاهر جمالت را نيز هر ساعتى نورى مىدهد كه آفتاب و برق را خيره كند چنانك موسى و يوسف را صلوات اللّه عليهما نقاب مىبايستى و هر ساعتى ترا هوش مىستاند و ترا مست مىگرداند هم برين ترتيب هرچه منظور تو شد اللّه را با همه صفاتش و راى آن همه مىبين اكنون نظر مىكنم كه اللّه دستكهاى مرا چگونه پيوستهء يكدگر كرده است و چگونه هموار كرده است و جمله اعضاى مرا در خورد يكدگر راست كرده است آن‌كس كه از وى چنين صورت بندد مىبينم كه عالم و قادر و حكيم و كريم و رحيم و طالب و غالب همه اوست باز چون در چشم شكافتهء خود و دهان كفتهء خود و اعضاى سليم خود نظر مىكنم همه عالمى و كريمى و رحيمى و قادرى و قاهرى اللّه را مىبينم بىخيال و بىجهت و رؤيت اللّه مقصود از نظر بذات اللّه آن باشد [ كه 
  ] تا صفات و افعال و فوائد و تصرّفات وى را ببينم پس چون تصرّف و فعل و رحمت و عاطفت و كرم و لطف و قهر اللّه را مىبينم به حقيقت اللّه را ديده باشم چو مقصود اين آثارست كه ببينم از ذات اللّه نه مجرّد ذاتست پس چه عجب باشد اگر ذات اللّه مجموع اين صفات بود كه لاينفك است از يكديگر ( و اللّه اعلم ) .\r\n\r\nفصل 126\r\n يا أَيُّهَا الَّذِينَ آمَنُوا  اى طالب بىخبر از مطلوب خود هماره مىخواهى تا بجويى چو دست‌افزار جستنت كم شود بخسبى و تا رگيت مىجنبد مىطلبى\r\n\r\n","description":"","footnote":"","page_name":" 180 ","page_number":226},
  {"content":"\r\n\r\nو حسرت مىخورى كه آلت جستنم نماند تدبير چون كنم و چون به فراموشى دست بدارى از جستن ترا در طلب آرند آخر بنگر كه صد هزار از اهل عقل برين بوى درين تكاپوى آمده‌اند آخر ببين كه سگ بىبويى به جايى نمىپويد چندين عاقلان بىبويى درين راه طلب چگونه پويند و اين سفر را هيچ كرانه نيست از آنك لطف محبوب را هيچ كرانه نيست همه گردان شده‌اند در ميان راهى و يا چون معلّقى كه بر هيچ چيز تكيه ندارد چنانك روح تو در گردش چون چرخ فلك است و يا چون مرغى كه در هوا پر مىزند تا كجا فرود آيد و اين حجابهاى مصوّر حجاب نيست از ديدن اللّه بلك صرف كردن اللّه حجابست دليل بر آنك در يك زمان در پيش خويشتن اللّه را مىبينم و در زمان دوم نمىبينم معلوم شد كه مجرّد صرف اللّه حجابست از ديدن اللّه اكنون خود را گفتم ناديدن اللّه آن است كه بر پنداشت غيبت اللّه با صورت مخلوق دمى زنى همان پنداشت تو ضايع كردن عمر و بيگانه بودنست از اللّه و اگر نه هيچ جزوى از موجودات نيست [ كه اللّه آنجا نيست 
  ] با همه قوّتهاى تو قوّت اللّه پيوسته است و به رؤيت تو [ رؤيت 
  ] اللّه پيوسته است و همه موجودات جهان چاكرند اللّه را يكى آراميده و يكى رونده و يكى منجمد منقبض ترش‌روى و يكى منبسط تازه‌روى چنانك بچه نخست كه بجهان آيد يك‌چند گاهى بگريد [ آنگاه بخندد همچنان مؤمن نيز در اين جهان بگريد 
  ] آنگاه بخندد نخست آدم بگريست و رسول صلّى اللّه عليه و سلّم فرمود اللّهمّ ارزقنى عينين هطّالتين باز نخست ابر گريد تا گل بخندد اكنون رسول عليه السّلام كه روضهء بهشت و گلستان معانى بود اشك دو چشم مىخواست لا جرم جبرئيل با طاوس ملايكه آن هماى همّت او را آنچه در خورد او مىآوردند از خورش حكمت و بسر او مىرسانيدند چنانك كبوتربچهء خود را خورش آورد تا رسول عليه السلام بيهوش مىگشت از بشارت آن شراب كه از شوق لقاى اللّه بوى مىرسيد و از آن بشارت چو بىهوش مىگشت بهشت را و حوران را پديد مىديد و بديشان مىرسيد و در مهترى و سرورى كمال مىگرفت و رخساره از شراب طهور مىافروخت باز چون به هوش مىآمد\r\n\r\n","description":"","footnote":"","page_name":" 181 ","page_number":227},
  {"content":"\r\n\r\nمىگفت كه  اجْعَلْ هَذَا الْبَلَدَ آمِناً  « 3 » يعنى در اين جهان قرارم مده مرا با محبّت خود آرام ده تا در سراى امان و دارالسلام بيارامم و به مؤمنان لحظه‌لحظه بوى موانست آخرت برسانم  وَ اتَّبَعَ مِلَّةَ إِبْراهِيمَ  « 4 » ابراهيم با همه جنگ كرد و تا دوست را نيافت هيچ آرام نگرفت و جنگ ازين قوىتر چه بود كه  لا أُحِبُّ الْآفِلِينَ  « 5 » گفت همه ستارگان را چيزى گفت و دشنام داد يعنى اگر ستارگان بىتمييزند دوست و دشمن را نشناسند ايشان را از بهر چه دوست دارى و اگر تميز دارند [ عاجزند 
  ] كه دوست را بمراد نتوانند رسانيدن و آن دوست نمروديان و منجّمانند و دشمن را قهر نتوانند كردن و آن دشمن منم كه ابراهيمم بخلاف دوستى اللّه مر مؤمنان را اگرچه مؤمنان در غم‌اند جاى شادى بموضعى ديگرست و كافران را جاى قهر بموضعى ديگرست و اتّبع ملّة ابراهيم يعنى نفاق را بمانيد « 1 » و خدمت نفس مكنيد « 2 » و خواست و آرزوى او را مدهيد شما را چشم و ابرو جاى ديگر است و دست و پايتان جاى ديگر اين بزبازى باشد نه متابعت ملّت ابراهيم باشد آن خداوندهء بزمرد خسيس است از بهر شكم آن بزك را چگونه چراغ‌پايه‌بازى آموخته است و آن نفس خسيس تو بنگر كه به حكم حرص چگونه بزبازى مىآموزد مر ترا تا تو سخن وى مىشنوى و از طلب اللّه غافل مىشوى و جان تو مىكاهد پس تو اللّه را و جان را ندانى از آنك تمييز ندارى و بىخبرى تو سخن آن‌كس را دانى كه پهلوى وى نشينى اما آنها كه از حرص رهيده‌اند و نفس را اسير خود كرده‌اند تو سخن گفتن ايشان را چه دانى بچه چو گوشت‌پاره است چو از مادر بيايد مادر و پدرش بكدام لغت در وى دردمند و آن در ضمير وى آيد هم بر آن نقش آواز نفس وى بيرون آيد و آن نوع را دريابد يعنى بر ضمير طفل هر مهرى كه نهى همان نقش گيرد اكنون تا سپس مرگ با تو كدام كسان نشينند و بكدام لغت ترا گويند و كدام آب و هوا با تو آسيب زند گويى كلمات مردمان و\r\n\r\n\r\n","description":"","footnote":"\r\n( 3 ) قرآن كريم ، سورهء 14 ، آيهء 35 .\r\n( 4 ) سورهء 4 ، آيهء 125 .\r\n( 5 ) سورهء 6 ، آيهء 76 .\r\n( 1 ) - ص : بمانيت .\r\n( 2 ) - ص : مكنيت .\r\n","page_name":" 182 ","page_number":228},
  {"content":"\r\n\r\nحيوانات و بادها همه اللّه است كه در هر جوهرى مىدمد تا رنگها دهدش اكنون دو حالست يكى شادى و يكى رنج و آن دو به يكى بازآيد زيرا كه رنج سبب شادى بود و شادى سبب رنج بود و يك چيزى نامنقسم به دو كس چگونه مضاف مىبود چنانك آب مسكن و راحت خلق آبيست و سبب هلاك خلق خاكيست و خاك همچنين و باد همچنين خاصه بر قول اهل طبع كه هيچ جزوى نيست كه سبب ضرر يا سبب نفع نيست چو متركّب از چهار طبع است و هريكى ازين ضرّيست و نفعى است و اين‌همه حيلهء زوبعانست امّا باطن انبيا و اولياء را نورى دادند و بينا گردانيدند تا بدان نور يقينشان حاصل شد و بدانستند چون آن بينايى ديگران را نبود هرچند كه وصف كردند ايشان درنيافتند چنانك بينايى چشم دادند يكى را تا بديد و ندانست و آن دگر را كه ندادند هرچند او را وصف كنند و خواهند تا او را بينايى حاصل شود نشود اكنون تا هر كسى را پروانهء او كدام شمع است چون از پاى درافتد همان شمع بسر وى برسد اگر زشتى باشد زشتى رسد و اگر خوبى باشد خوبى رسد باز خلق غافلان چون پروانه‌اند و دنيا چون شمع كه معشوقه‌شان از عاشقانشان زردروىتر و نزارتر است امّا شعله سر و روى آن تن شمع را بر ايشان پوشيده گردانيدند و چشمشان را خيره گردانيدند تا نمىبينند هدايت اللّه نگر كه چشم دو كس يكسان و نور چشم ايشان يكسان و ارض و سما و نجوم و هوا كه اسباب بصرست يكسان يكى را چشم عبرت‌بين شده است و اللّه در عجايب بر وى گشاده و يكى ديگر را اللّه در حجاب كرده تا هيچ نبيند از آن پس لاجرم چنين حجابى حجاب چيزى نباشد و اين‌چنين حجابى دليل [ مسافت « 1 » 
  ] نكند بين اللّه و بين الانسان از آنك مسافت هوا و آب و خاك و سما و عين و جرم باشد دليل بر آنك غرض مسافت نباشد ميان فاعل و مفعول و همچنين سماع و گوش دو كس يكسان يكى را در كلمه درى بگشايند تا راحتها مىبيند از آن كلمه و يكى را در پرده كنند كه از آن خوشى هيچ بهره‌ايش نباشد باز دل دو كس يكسان خطرت دل يكى را به بستانها و\r\n\r\n\r\n","description":"","footnote":"\r\n( 1 ) - ص : ندارد .\r\n","page_name":" 183 ","page_number":229},
  {"content":"\r\n\r\nبراحتها درى بگشايند و يكى را حجاب دهند تا از آن راحت هيچ نبيند امّا گاهى كه اين محجوب با وى كه مىبيند جدل كند گويد كه چه خوش است اينكه تو مىبينى و باز گويد كه اين خيالست و سود است و آن خيالها بدان سبب بود كه پارهء از آن حجاب خود بوى داده باشد و خوشى وى كم شود و آن‌كس كه در خوشى است و راحتى مىيابد از آن بستانها پارهء از آن سرور و تازگى و طراوت بستان خود دستهء بندد و به نزد آن محجوب آرد تا وى را بازنمايد كه خوشى اين بستان بدين‌سانست و ازين وجه است ، اين نور را با حجاب و ظلمت وى آميخته باشد لاجرم نور و راحتش را اللّه كم كند تا آن محجوب محروم ماند كه اگر آن محجوب از اهل اين نور بودى هم از ابتدا اللّه وى را بنمودى امّا جمعى كه اين بستان را مىبينند و اهل آن نورند چون جمع شوند و به يكديگر پيوندند آن نور و بستان ايشان زياده شود و محجوب با محجوب چون جمع شوند آن ظلمت ايشان زياده شود پس گفتم تنها باللّه بودن و از همه بريدن خوش‌تر بود امّا اين دوستان و مادر و فرزندان همچون لنگرىاند بر پاى روح من و يا چون رشتهء بر پاى گنجشكىاند و اين روح من خواهد تا در هر كوى خوشى فرورود و بازنيايد و از صحبت و مجامعت و نظر كردن در جمالى و ذوقى بازرهد و ايشان بازكشند امّا روح چون شربت راح راحت نوش كرد و در آن خوشى فرورفت مىخواهد تا همچنان سرمست بباشد و بازنيايد امّا سررشتهء دوستى متعلّقان و نفس خلقان او را بازمىكشند و دنيا ازين مبغّض آمد كه شهد وى بىموم نيامد و اين قالب چو از وجود سرير زند هر عضوى را به عضوى ديگر حاجت بود و آنگاه مراد آن عضو حاصل شود كه بار و رنج آن عضو ديگر بكشد اكنون چو در دام جهان آمدى خواهى تا باز بيرون [ پرى 
  ] نتوانى زيرا كه روح چون ماهى از درياى عدم برآمد به حكم حرص لقمه‌طلبى و آسيبى زد به لقمهء و همچنين مىچشيد و مىخورد و در وقت خواب و بيهوشى بازمىرفت و بسبب بليّه روزگار و رنج كه گاهى بر وى رسيدى بترسيدى نيارستى تمام آن لقمه را گرفتن و بهر آسيبى مىخواستى تا به درياى عدم بازرود و به حكم آنك حيوة متعلّق به لقمهء بود بازمىآمد اكنون هركه لقمه را\r\n\r\n","description":"","footnote":"","page_name":" 184 ","page_number":230},
  {"content":"\r\n\r\nترسان‌ترسان بخورد و بر ادب شرع و حلّ و حرمت وى برود غذا يافته باشد و امان يافته باشد از شست عذاب و عقوبت ، حاصل برّ و فاجر چو دو ماهيند ماهى مؤمن چو قطرهء لقمه را بخورد چون ماه در درياى علو رود و باز آن جاه جوى حريص لقمه را پرتر گيرد تا لقمه او را بكشد و بشست عذاب و عقوبتش مبتلا كند چنانك موسى عليه السلام تا هماره در تشرّب روح قدسى بود در راحت مىبود و چون بسبب پريشان شدن قوم دلتنگ مىبود و شربت راح او مهنّا نمىبود پريشان مىشد گفتند بموسى كه اگر تو رنج قوى نمىبايستى كشيدن به ظاهر كردن يد بيضا و ثعبان شدن عصا مشغول چرا مىبودى و اللّه اعلم .\r\n\r\nفصل 127\r\nاللّه اكبر گفتم در نماز آمدم گفتم در سياست جاى آمدم « 1 » و اللّه اكبر گفتن نام قربانيست يعنى نام قربانى از بهر آنست كه اجزاى ما همه قربانىاند و اين نمدها كه در زير پاى انداخته‌اند همه موى كشتگانست و اجزاى در و ديوار اجزاى صد هزار حيوانات و آدميانست تا چند سرها كوفته‌اند و اينجا بىخبر انداخته‌اند بلك اجزاى تن ما تا چند بار بمرده است و از آدميان ديگر و حيوانات نيز تا چند بار در چهار « 2 » خانه آب و باد و آتش و خاك بوده است پس سرتا سر ما همه سراى سياست است .  سُبْحانَكَ اللَّهُمَّ  آغاز كردم يعنى اى اللّه تو منزّهى از صورت كه صورت را چنين عقوبتهاست و بحمدك يعنى نخست از باغ لطائف تو بود كه اجزاى خاك بچريدند تا فربهى وجود يافتند آنگاه قربانى شدند همچنان به آخرت همه زخمها و رنجها را سماع مؤمنان كنند و خوشيهاى راحات ايشان گردانند او معناه سبحانك اللّهمّ عجبا از تو اى اللّه كه اجزاى خاك و هوا و آب را بدان منصب رسانيدى كه پاكى و چگونگى ترا بدانست اگر اجزاى خاك مرده را به بهشت و فردوس رسانى و به رؤيت خود رسانى چه عجب و بحمدك يعنى سرتاپاى نعمت توام و تبارك اسمك\r\n\r\n\r\n","description":"","footnote":"\r\n( 1 ) - ن : آمده‌ام .\r\n( 2 ) - ص : در جهان .\r\n","page_name":" 185 ","page_number":231},
  {"content":"\r\n\r\nهر جزو كه بنام تو برآمد هرگز نكاهد و به سعادت ابد برسد و تعالى جدّك رحمت و لطف و كرم تو چو نصيب بيچارگان نباشد از آنكه باشد چو ذات تو و بزرگوارى تو متعاليست از آنك حاجتش بود به رحمت و كرم و لطف چو معرفتم دادى حضرتت بس بلند ديدم جاى ديگر نروم و لا إله غيرك اكنون چو در نماز اللّه اكبر گفتم با خود قرارى دادم كه نظر را از همه چيزها كوتاه كنم و همين در الوهيّت و تعظيم و صفات اللّه نظر كنم و بس چون چنان مىكردم صد هزار روشنايى و هيبتها و شكوهها مىديدم و مىخواستم تا بر خود شكاف كنم از بس‌كه پر مىشدم از هيبت و تعظيم و هرگاه كه پر مىشوم از تعظيم و هيبت و عشق و محبّت اللّه هوش مىدارم و نظر مىكنم كه اين روح و ادراك من كجا فرغرده شد و سست شد و كجا سخت ماند و چون بندى مىبينم از اللّه مىخواهم تا آن بند را بدراند و آن موضع را شكاف كند تا هيبت و رحمت و رقّت و گريه از آن موضع درآيد و از من بيرون روژد و چون در الوهيّت و تعظيم و صفات اللّه نظر مىكنم چنان روشنايى و عجايبها پديد مىآيد كه روح من چون آبگينه مىطرقد و مىجهد چنانك از آتش بجهد و بشكند و صد هزار عجايبها از زير هر شكافى بيرون مىآيد اكنون مىبايد كه در نماز به الوهيّت بتعظيم چنان نگاه كنم كه بينم كه اللّه روح مرا چگونه از حال به حال مىگرداند و در وى چه تصرّفها مىكند و در آن گردش روح مرا چه عجب تفاوتها مىباشد كه يكى به يكى نمىماند چنانك خاك را از حال به حال گردانيد تا بدينجا رسانيد كه عقل و حسّ و تمييز و معرفت و محبّت و عشق شد روح مرا نيز همچنان در عجب‌هاى بسيار از حال به حال مىگرداند تا من مشاهده مىكنم حاصل اينست كه آب محبّت و تعظيم اللّه و وجد كه از غيب به عين مىآيد در آن وقت كه نظر به الوهيّت و تعظيم اللّه مىكنم مىبينم و مىخواهم كه آن رگ را در روح خود نيك نگاه دارم تا پى بيرون برم بغيب ، باز قوم را گفتم كه اللّه قهّارست چو در نماز آييد خاضع و ذليل و ترسان باشيد و از قهر اللّه درانديشيد مگر كه شما اللّه را در وقت نماز قهّار نمىبينيد كه از چشم مردمان شرم مىداريد و مىگوييد كه\r\n\r\n","description":"","footnote":"","page_name":" 186 ","page_number":232},
  {"content":"\r\n\r\nاگر در نماز راست نه‌ايستيم ايشان ما را رسوا كنند كه اين منافق است و بىاعتقاد است و شايد كه قصد زدن و كشتن و آواره كردن ما كنند مگر كه اللّه را شما قادر نمىبينيد بر رسوا كردن كه از بيم وى در نماز خاضع و ذليل نمىباشيد حاصل نفس آدمى از بيم زخم تيغ و شكنجه خاضع و ذليل مىباشد چنانك هرگز به هيچ نعمتى و آسايشى چنان خاضع و ذليل نشود اكنون شما در در وقت نماز و سبحانك اللّهمّ قهر اللّه را مىبينيد تا خاضع و ذليل باشد ( و اللّه اعلم ) .\r\n\r\nفصل 128\r\nمىگفتم كه علامة الاحمق كثرة الكلام في غير ذكر اللّه تعالى كسى تكرار مىكرد من پريشان مىشدم خود را گفتم كه دل بنام اللّه دار و ياد اللّه كن تا انديشه‌ها ترا فرونگيرد ريزهء نان را چندان مورچه گرد مىآيند آخر تو كم از آن ريزهء كه ديوان چون مورچگان با تو گرد نيايند چنانك دريا اگر چه بسيارست امّا خلق دريا خورندگان ويست اكنون چون خورندگان و ربايندگان بسيارند مرا وصف دوستى و دشمناذگى و بيگانگى و آشنايى خلقان و رنجيدن و پريشان شدن از حال ايشان اين همه را از دل خود مىببايد تراشيدن و پاك كردن و ترك ذمّ و حمد و نصيحت خلقان كردن كه اين بخوانيد و آن مخوانيد و تكرار كرديد و يا نكرديد اين‌همه را مىببايد ماندن تا وسوسه و انديشهء ايشان همچون ديوان بر من گرد نيايند يعنى همچون گويى باشم و هيچ جاى سر تدبير مصالح را بمانم « 1 » در ميان اين چرخ اشغال بچوگان محبّت در احوال معرفت و تعظيم اللّه و در روح و ريحان رفتن و جراحات خود را درمان كردن گردان باشم تا در عالم غيب بر من گشاده شود و ازين احوال كه گفته شد هيچ يادم نيايد و اگر اثرى از احوال من ظاهر شود و بيرون تلابد از معرفت و تحقيق و اسرار و انوار و يا از خلافى وفقه و غير آن و بر هر اثرى ازينها جداگانه خيلى و گروهى جمع شوند من بايد كه با همه بيگانه باشم از نام و نسبشان و از خان‌ومانشان نپرسم و نظر نكنم من در احوال روح خود چون آسيا گردان باشم و در مزهء معانى خود مشغول شوم اگر آرد معانى از\r\n\r\n\r\n","description":"","footnote":"\r\n( 1 ) - ظ : نمانم .\r\n","page_name":" 187 ","page_number":233},
  {"content":"\r\n\r\nكنارها برون مىآيد گو تا بيرون آيد و گيرندگان تا مىگيرند و مىبرند و مىآسايند و بدولتها مىرسند بىدريغ و بىتأمّل بىآنك من به ايشان نظر كنم و سخن گويم اكنون خود را گفتم كه نشان اللّه با خود مىدار تا ترا ازين احوال و ازين معانى بازندارند در ملك كسى و در باغ كسى آيى تا نشانى ندارى ترا در آن باغ رها نكنند در باغ نماز بىاعوذ و بىبسم‌الله مرو و نان و آب بىتسميه مخور زيرا كه در هر كويى كارى و در هر راهى شغلى است صد هزار ره زنان و مردان كمين گشايند امّا چون بدرقهء ملايكه در آن كوى و در آن راه با تو باشند كه  لَهُ مُعَقِّباتٌ مِنْ بَيْنِ يَدَيْهِ وَ مِنْ خَلْفِهِ يَحْفَظُونَهُ مِنْ أَمْرِ اللَّهِ  « 1 » زهره ندارند تا دزدان و راهزنان بيرون آيند باز اگر ايشان نباشند دزدان و راهزنان بيرون آيند همچنانك حشرات در زمين آواز آدميان و دم زدن ايشان كه دشمنان ايشانند مىشنوند و دشمن خود را مىشناسند و در سوراخها مىباشند حشرات زمين تو نيز از بيم مشغلهاى الهام ملايكه سر از سوراخ‌هاى خود بيرون نيارند كردن همچنانك در اسطرلاب مىنگرى و احوال ستارگان آسمان مىدانى و بر احكام آن مىروى و چيزها مىدانى اين حروف الرّحمن الرّحيم الى غير ذلك من الفاظ القرآن تا درين جايها ننگرى و در معنى اين خوض نكنى احوال اين جهان و آن جهان هيچ‌گونه دانى [ راز الوهيت ندانى هنگام كشت ندانى و هنگام سفر ندانى 
  ] نحس منهيّات و سعد امريّات را نشناسى امّا هرگاه كه درين حروف نظر كردى چرخ معانى را مشاهده كنى و فرشتگان ادراكات ملهمه و الهام را چون ستاره در پيش چشم تو و نظر تو مىآرند تا تو در آن مشاهده [ راه 
  ] مصالح و مناهج قطع كنى و به مقصد مىرسى اكنون نشانى اللّه را كه در باغ رحمانيش درين جهان مىروى با خود مىدار تا به سلامت برگذرى و ببستان رحيمىاش برسى و آن آخرت است كه دار القرار و دارالسّلام است ( و اللّه اعلم ) .\r\n\r\nفصل 129\r\nقاضى محو مىكرد سلطان العلمايى مرا گفتم اى اللّه هرچه اشخاص\r\n\r\n\r\n","description":"","footnote":"\r\n( 1 ) قرآن كريم ، سورهء 13 ، آيهء 10 .\r\n","page_name":" 188 ","page_number":234},
  {"content":"\r\n\r\nحيوانات است هيچ بموجب عداوت نشايد كه محض صنع تست كس را در آن فعلى نيست اما آنكه مبغّض و مستوجب عقوبت است آن اختيار و فعل بدست اكنون اى اللّه اختيار و فعل خلق را بر حضرت تو چه وزنست از بادى كمترست و از هوا ضعيف‌ترست اكنون اختيار قاضى را بازتابان و آن اختيار شرا صفت دردى و سودايى ده تا از خود به ديگرى نپردازد اى اللّه اگر چه اختيار صنع تست و ليكن صنع خود را دگرگون مىگردانى چون صفت اختيار و فعل دادهء و عقوبتى را صفت آن گردانيدهء ، اى قاضى تو چشم درد و موضع نهادهء يكى آب روى جستن و غلبه كردن تا لقمهء كسانى از جاه و منزلت بربايى و ديگر آنك مىخواهى تا شهوت خود برانى همچون آن عاشقى كه دو چشمش به صورتى درمانده باشد و خيره مانده بود نه پيش پاى نگرد و نه چپ و چهار سوى نگرد كه كسى مرا درين خيانت نگيرد تو نيز اى قاضى نمىنگرى كه زمين حق كيست و نمىنگرى كه ترا شهوت كه داده است تو از كجا آمدهء و كجا مىروى و تصرّف در ملك كى مىكنى و بد كى مىگويى تو چگونه مسلمانى كه گرد خود نمىگردى و در غم دين و ايمان خود نيستى اگر كسى در خانهء تو بيايد و يك درم سيم تو ببرد هزار حجّت با وى بگويى كه بچه حساب در ملك من آمدى و درم كه حق من بود چرا مىبرى و اگر داد نيابى گويى كه مسلمانى را آب برد بدان طرف چنان مسلمانى و بدين طرف هيچ ايمانت نى تو چگونه محو كنى سلطان العلمايى مرا كه عزيزى از عزيزان و گزيدگان حق در خواب ديد كه پيرى نورانى از خاصان حق بر بالاى بلنديى ايستاده بود و مرا مىگفت كه اى سلطان العلماء بيرون آى زود تا از [ تو 
  ] همه عالم پرنور شود و از تاريكى غفلت بازرهد ، خواجهء بود مروزى خدمت بزرگان بسيار كرده بود مرا گفت كه من هم ديدم كه بندگان خداى عزّ و جلّ در حق تو گواهى مىدادند كه سلطان العلماء براى تو رسول فرموده است و حكم اوست كه ترا چنين گويند درين جهان و در آن جهان كسى چگونه تواند آن را محو كردن بازگفت كه قومى را ديدم به آواز بلند مىگفتند كه رحمت بر دوستان سلطان العلماء [ بهاء الدين ولد 
  ] باد مرا ازين سخن معلوم مىشد كه لعنت بر دشمن‌دارانش باد ( و اللّه اعلم ) [ و احكم 
  ] .\r\n\r\n","description":"","footnote":"","page_name":" 189 ","page_number":235},
  {"content":"\r\n\r\n\r\nفصل 130\r\nبا خود مىگفتم كه التّحيّات آفرينهاى اللّه است چنان كن كه همه اجزات التّحيّات گوى شوند يعنى همه اجزات بهشت و حور و شهوت شوند از تربيت و نظر كردن باللّه و چون همه اجزات خوشى شدند همه مدح و تحيّات شده باشند كه تحيّات و مدح همه از خوبى و خوشى باشد نه از رنج و در حالت رنج خود همه ثنا گوى و تحيّات باشى يعنى بدين تحيّات زارى كن تا ترا از همه رنجها خلاص دهد صنع اللّه باسباب تعلّق ندارد آثار را به‌خودىخود در برگرفته است و هست مىكند و ليكن عقيب اسباب نيست مىكند و كسى را بر وى چون و چرا نرسد تو گندمى را كه در زمين انداختى اول نيست شد آنگاه از نيست [ آن را 
  ] هست كرد يعنى اوّل آبى شد و نيست شد و آنگاه آن آبك را در برگرفت و تربيت مىكند و هست مىگرداند اين اوصاف را تا خوشه و ميوه و درخت مىكند پس چه عجب كه از يك طرف عبادت تو نيست مىشود و از طرف ديگر اللّه به‌خودىخود از آن عبادت تو بهشت و حور و خوشيها هست مىكند باز خود را گفتم كه هر كجا نيستى و هوايى ديدى چشم و نظر دل را در آن دار كه هرچه خواهى اللّه از آنجا بيرون آرد و هست كند آخر بنگر كه ترا اللّه از آن نيست و از آن هوا چگونه بيرون آورده است و احوال ترا از پردهء نيستى به‌خودىخود چگونه هست مىكند و پيدا مىكند آخر تو چيزى را از بهر خود چگونه جمع كنى چون تو جمع نيستى و همه احوال تو در ميان هست و نيست است تو يكى از احوال خوشى و ناخوشى و جنبش و آرام و نظر و خيره شدن بيرون شو و از درماندن در رنج و از گشاده شدن در راحت بيرون شو كه هر يكى از اين احوال ترا اللّه نيست مىكند و به‌خودىخود ديگرى هست مىكند بيضه را مرغ چنان بپروراند كه هر يكى ازين احوال كه به اجزاى تست اللّه مىكند و مىپروراند باز اگر اجزا و احوال ترا نيست كند و چيزهاى ديگر از آن جهانى هست كند و باقى دارد چه عجب باشد اكنون بنگر كه در هوات كى مىدارد در هواى وى باش يعنى در دوستى وى باش و اين آرزو و طلب را ببين كه به تو [ كه 
  ] مىدهد در آرزو و طلب وى باش چو همه جهان و\r\n\r\n","description":"","footnote":"","page_name":" 190 ","page_number":236},
  {"content":"\r\n\r\nاجزاى جهان و احوال جهان قايم باللّه‌اند ازين مكدّرها درگذر تا بلطف او برسى اين همه چيزهاى ديگر را كه ورزيدى از خلافى و جدل و اصول و از جمله علوم ديگر همه لفظ گردانيدنست ديگر هيچ فايدهء ندارد و هيچ حالت خوش‌تر از حالت تو از آن پديد نيايد و چون حال تو از آنچه هست هيچ تفاوت نكند از آن علوم همين‌قدر باشد كه به شنوندگان عجب‌ترى نمايد حالى چو بشنوند اكنون خود را گفتم كه چو مقصود ديگر نيست چه روزگار مىبرى بلفظ گردانيدن لفظ آماده و پاكيزه از قرآن و از معانى وى و از اسرار و انوار و معانىهاى ديگر كه در آن سيرها و تفرجها دارى پيش تو نهاده است جهد در آن كن كه به مزهء آن برسى كه چون به مزهء آن برسى ببينى كه آن مزهء اللّه است ديگران را اگر مزه از زر و سيم و از طلب آن برانگيزد تو از روى طلب اللّه و از آب‌دست و نماز و از اجزاى خود برانگيزان اگر شاهد ايشان روى ديگران باشد شاهد تو روى تو و اجزاى تو باشد در طهارت و نماز و در طلب اللّه و چنگ و ساز و عشرت تو ركوع و سجود تو باشد و در همهء اجزاى تو ذوق و خوشيها و مزه‌هاى آن در رود و همه اجزاى تو با آن مزها همرنگ شود اكنون از آنجا كه وجود تو فرودوشيده است او را دوست دارد و از آنجا كه عقل و حيات تو فرومىدوشند او را دوست دار يعنى با معشوق و موجد خود باش و باقى را بمان ( و اللّه اعلم ) .\r\n\r\nفصل 131\r\n أَ لَمْ نَجْعَلِ الْأَرْضَ مِهاداً  « 1 » اجزاى زمين را به همديگر پيوستيم و ترا بر وى نشانديم چون پادشاهان بر كرسى و يا تن ترا فراهم آورديم و روى ترا به روى نشانديم و تو از ما جدا نيستى درين تصرّفها و متّصل نيستى خود را گفتم كه اين ذكر نعمت از بهر آنست تا در اللّه نظر مىكنى و در اين نعمت كه عطاى اللّه است نگاه مىكنى و جمله اجزاى تو به بزرگداشت اللّه مستغرق [ است 
  ] و بىهوش مىبود اكنون آه مىكن و با مريدان مىگوى كه همين گويند كه خداوندا ما را از آه كردن گستاخانه و بىباكانه نگاه‌دار ، آه ترس جاه و خجلتمان ده و آه شوق الى لقائك و آه رجاء الى نعمائك‌مان ده\r\n\r\n\r\n","description":"","footnote":"\r\n( 1 ) قرآن كريم ، سوره 78 ، آيهء 6 .\r\n","page_name":" 191 ","page_number":237},
  {"content":"\r\n\r\n وَ الْجِبالَ أَوْتاداً  « 2 » اگر چه كوهها را قوى ساخته‌ايم و ميخ زمين كرده‌ايم نتوانيم كه شما را نيز شخصهاى باقوت و نيرو و پاينده دهيم در بهشت با آنك اهل اسلام و اهل دهر متّفقند كه كوه ذرّه‌ذرّه جمع شده است  وَ خَلَقْناكُمْ أَزْواجاً  « 3 » روى شهر جهان را بشما آراسته گردانيده‌ايم كه جنس جنس چون عاشقان با معشوقان نشسته‌ايد  إِخْواناً عَلى  « 1 »  سُرُرٍ  « 4 » و يا شما را جفت از روانها و شهوتها گردانيده‌ايم و جفت و دوست جان گردانيده‌ايم  وَ جَعَلْنَا اللَّيْلَ لِباساً  « 5 » و نظر كن در آن زمان كه ما لحاف شب را بر شما چگونه مىپوشانيم و شما را بعالم ديگر مىبريم و ما از شما منفصل نيستيم نتوانيم كه شما را بعالم غيب بريم  وَ بَنَيْنا فَوْقَكُمْ سَبْعاً شِداداً  « 6 » درجات بهشتيان را نيز بتوانيم دايم داشتن  وَ جَعَلْنا سِراجاً وَهَّاجاً  « 7 » در مصنوع ما نمىتوان نگريستن در ما چگونه نظر كنى تا ترا نظر ندهيم اكنون در ما نظر مىكن چو ما از تو منفصل نيستيم تا نظرت قوت گيرد و تواند نگريستن ما ترا نظر داديم كه آفتاب را مىبينى و به آفتاب نظر مىكنى نتوانيم ترا حوريى دادن كه نور رويش آفتاب را غلبه كند و تو آن را چو نظر كنى ببينى كه تجلّى اللّه است كه از وى مىتابد همچنانك كسى به كار خير مشغول مىباشد مزه مىيابد و خوش مىشود و پرذوق مىباشد آن خوشى و آن مزه شراب اللّه است كه او را مىنوشاند از آن كار خير و از مزهء آن او را مست مىگرداند پس آن كار همچون جاميست سرمستى و خوشى از جام نباشد از آن شراب باشد كه در جام است اكنون كسى كه طلب اللّه كند و به كار آخرت و خير مشغول شود او را مستى مىدهد از حقايق آن جهانى تا او خوش‌دل مىشود و سرخ‌رو مىشود و برمىافروزد از مزه و خوشى آن و امّا كسى كه به كار خسيس و كار اين جهان مشغولست و مزه و خوشى\r\n\r\n\r\n","description":"","footnote":"\r\n( 2 ) قرآن كريم ، سورهء 78 ، آيهء 87 .\r\n( 3 ) قرآن كريم ، سورهء 78 ، آيهء 87 .\r\n( 1 ) - ص : تقوى .\r\n( 4 ) قرآن كريم ، سورهء 15 ، آيهء 47 .\r\n( 5 ) سورهء 78 ، آيهء 10 .\r\n( 6 ) سورهء 78 ، آيهء 12 .\r\n( 7 ) سورهء 78 ، آيهء 13 .\r\n","page_name":" 192 ","page_number":238},
  {"content":"\r\n\r\nازين مىيابد و سرمست مىشود اين نيز همچون جاميست ( و شراب و مزهء آن از قهر اللّه است نه ازين جامست ! ) كه كار خسيست تا آن‌كس كه در آن كار خسيس است در عذاب مىباشد از قهر اللّه پس سرمست در طلب اللّه و در كار آخرت باشى به از آنك در كار ديگر باشى و آدمى مختار است و اين آسمانها و زمينها تبع‌اند مر مختاران را از آنك اين‌ها از بهر نفع و ضرر باشد و مختار داند نفع را و ضرر را و مختارى در عرصهء زمين قوىتر از آدمى نيست پس آسمانها و زمينها و همه چيز كه هست همه تبع مؤمنانست اگر اقليمها و شهرها و حصارها تبع يك آدمى باشد چه عجبت مىآيد و چندان دولاب و چرخ و سنگهاى آسيا و باغها و انبارها و كاه‌دانها و گلّه‌هاى ستوران و شكاريها اين‌همه در جسم و شخص و پيكر كلان‌تر از شخص آدمى است و ( تبع آدمى است « 1 » ) و آن شخص آدمى همه تبع دل پرخون ويست و آن دل وى تبع يك خطرت و اختيار روحست كه معيّت است تا بدانى كه اگر فلكهاى آسمان و طبقات زمين فداى آدمى ضعيف و مسخّر وى باشد چه عجب باشد اكنون  وَ جاهِدُوا فِي اللَّهِ حَقَّ جِهادِهِ  « 2 » يعنى به همان قدر كه سعادت ابد طمع مىدارى و به همان قدر كه رنج آخرت ترا زيان دارد بكوش تا جذب نفع كنى و دفع ضر كنى و دين اسلام مونس شناختن است كه  وَ هُوَ مَعَكُمْ أَيْنَ ما كُنْتُمْ  « 3 »  ما يَكُونُ مِنْ نَجْوى ثَلاثَةٍ إِلَّا هُوَ رابِعُهُمْ وَ لا خَمْسَةٍ إِلَّا هُوَ سادِسُهُمْ  « 4 »  وَ نَحْنُ أَقْرَبُ إِلَيْهِ مِنْ حَبْلِ الْوَرِيدِ  « 5 » اين همه بيان آن مىكند كه اللّه مونس مؤمنانست و طالبانست و شك نيست كه حالت آن‌كس كه مونس [ دارد خوش‌تر از آن كسى كه مونس ندارد و آن كس كه مونس 
  ] ندارد هيچ كس او را فرياد نرسد و هيچ كس ندارد كه با وى غم دل تواند گزاردن و سخنى تواند گفتن و بوى تواند مشغول بودن و مونس اللّه است هركه طالب اللّه نباشد كه اللّه را بيابد تا اللّه مونس او شود آن كس مرده باشد و دل\r\n\r\n\r\n","description":"","footnote":"\r\n( 1 ) - ص : ندارد .\r\n( 2 ) قرآن كريم : سورهء 22 ، آيهء 78 .\r\n( 3 ) سورهء 57 ، آيهء 4 .\r\n( 4 ) سورهء 58 ، آيهء 7 .\r\n( 5 ) سورهء 50 ، آيهء 16 .\r\n","page_name":" 193 ","page_number":239},
  {"content":"\r\n\r\nبه مرده مشغول نباشد و نپيوندد و اگر كسى را پيشنهاد او مونسى نباشد هرگز با هيچ كارى و عمارتى و احوالى مشغول نشود و به هيچ‌گونه كارى قرارش نبود و مؤمن را با ارض و سما و جماد از بهر آن آرام باشد كه نظر او ازينها باللّه است و آرام باللّه مىگيرد .\r\n( و اللّه اعلم ) .\r\n\r\nفصل 132\r\nاللّه را مشاهده مىكردم بر سبيل حيرت با همه صفتهاش باز به صفت رحمانى و رحيمى « 1 » مشاهده كردم گفتم اى رحمان مىبايد كه ترا دايم ببينم فرمود كه حاجبان رحيمانم را در دهليز عالم مشاهده مىكن تا ببينى كه خلعت رحمت را بر ايشان چگونه مىپوشانيم تا ايشان بر زيردستان خود رحمت مىكنند ، گفتم اى اللّه جزو ادراك عقل من چو سروريست مر اجزاى مرا تا هرچه ادراك كند و خوشش آيد آن را ندا كند مرا جزاى ديگر را تا اجزاى ديگر نيز « 2 » آن خوشى گيرند و بدان صفت شوند و آنگاه اجزاى من ندا كند اجزاى عالم را [ تا اجزاى عالم را 
  ] نيز بدان صفت يابند ، اكنون چون جزو عقل مدركه‌ام جواب رحمانى را از اللّه بشنود كه حاجبان رحيمانم را بر درگاه ما مشاهده كن اين جزو عقل مدركه‌ام به اجزاى ديگر [ خبر 
  ] مىفرستد كه شما نيز حاجبان رحمت را بر درگاه او مشاهده كنيد از ان روى كه خوشيها و سبب تربيتها بشما مىرسد و نيز اللّه [ را 
  ] به صفت ملكى مشاهده مىكردم گفتم ملك را رعايا باشد اجزاى عالم را و احوال ايشان را بر من عرضه داد « 3 » باز گفتم اى اللّه ترا مىبايد كه ببينم گفت كه ملوكند در بارگاهم نشسته ايشان را مىبين كه خلعت ملكيشان مىدهيم باز معزولشان مىكنيم و تو هيچ به حقيقت ملكى ايشان مشاهده نمىكنى از قدرت و نفاذ مشيّت و حكمت و علم بلك آن صورتى كه حاويست مر اين معانى را او را مشاهده مىكنى و آن صورت از بهر آنست آن معانى را كه معانى به اندازه‌ايست و آن صورت حاوى را اندازه نتوان « 4 » بودن و نيز هر صورتى را كه يك‌بار و دو بار بينى و بيشتر شود ديدن او آن مهابت و عظمت و مزهء جمال او كم شود و آن نقصان باشد سبحان ربّى العظيم مىگفتم اللّه گفت كه ربّها\r\n\r\n\r\n","description":"","footnote":"\r\n( 1 ) - ص : صفت رحمانيش .\r\n( 2 ) - ص : ديگر را .\r\n( 3 ) - ص : دارد .\r\n( 4 ) - ص : بتوان .\r\n","page_name":" 194 ","page_number":240},
  {"content":"\r\n\r\nدارم بر درگاه از ستارگان و ماه و آفتاب و مالكان دارم در روى زمين و آن ربوبيّت ازيشان نيست زيرا كه به هرچند روزى از آن ربوبيّتشان معزول مىگردانيم و ديگرى را بجاى ايشان مىنشانيم و احوالشان را متغيّر مىگردانيم از آنك ايشان ربّ صغيرند و من ربّ عظيم اكنون چو اللّه هرك را خواهد پادشاهى مىدهد امّا پادشاهى كه مر حيوانات را را دهد جز از آن نيست كه ايشان را انديشهء خوش دهد و صور خوش و خيال خوش دهد ، گفتم اى اللّه مرا هم پادشاهى ده و هم خيال خوش و صور خوش ده بىنهايت باز خود را گفتم كه تو خود را در راه اللّه در باز و خود را و هرچه دارى بوى سپار كه اللّه امانتيهات را بپروراند و به توبه از آن [ باز 
  ] « 1 » دهد همچنانك دانها چو خود را به زمين دادند و محو شدند نباتها شدند و چون زبان از زمين سر برزدند و بيان مىكنند كه اى اللّه امانتيها را چنين باز « 2 » مىدهند و چنانك درختان دست شاخها برون كرده‌اند و مىگويد كه بنگريد كه اللّه ما را به سلامت بشما چگونه باز رسانيد اگرچه از روى ظاهر تن ما را نيست گردانيده بود و امانتيها را كه اللّه بازمىدهد مدّتهاش بر تفاوتست يكى را سر يك هفته بازدهد چو ترها و يكى را به دو ماه و يكى به شش ماه چنانك جوها و گندمها يكى را به يك سال و دو سال و سه سال چنانك درختان را مدّتى زد امّا امانتى تنتان بيشترك مىبايد تا باز دهد باز در فعل و پيشنهاد خود نگاه مىكردم ، اللّه را ديدم كه روح مرا از آن فعل و پيشنهاد من چون چشمه برمىروژانيد از شره و حرص در آن كار و من مىبينم كه اللّه است آنك مرا مىغيژاند و آنك گوشهء كار در هوا مىكند همچنانك كسى دست در انبانى كرده باشد و هر چيزى را در گوشهء انبانى مىغيژاند و اندر مىخلاند گويى اللّه هر حرص و شره و فعل آدمى را در انبان جهان از گوشهء بيرون مىغيژاند و از آن هر كسى را گوناگون مىغيژاند و اللّه مىداند كه فايده و عاقبت اين‌ها چيست ( و اللّه اعلم ) .\r\n\r\nفصل 133\r\nبا فريد نشسته بودم گفتم بايد كه از همه خوشيهاى كلّى غافل شوم و از اللّه ياد كنم و بدرگاه اللّه روم كه همه خوشيها از وى بيرون مىآيد چون عزم\r\n\r\n\r\n","description":"","footnote":"\r\n( 1 ) - ص : ندارد .\r\n( 2 ) - ن : كه اللّه امانتيها را چنين بازمىدهد .\r\n","page_name":" 195 ","page_number":241},
  {"content":"\r\n\r\nبدرگاه اللّه كردم همه چيزها را چون سمن‌زار و گلستان خوشى و حور و قصور مىديدم و اللّه و صفات اللّه را مىديدم كه همه ترتيب خوشيهاى من مىكردند و من در آن عالم گلستان اللّه فرومىرفتم ، لطف اللّه و فعل اللّه را مىديدم و از عجب بعجب مىشدم با خود گفتم كه تا كى در [ ين 
  ] « 1 » نظاره و روش باشم ، اللّه الهام داد كه هماره در باغ و بوستان نمىتوانى بودن در خدمت من مىباش و درين بستان بىنهايت من مىكرد چنانك ازين جهان بيرون روى خبر نباشد كه بيرون روى به مرگ و مرگ ترا ننمايد و اگر بنمايد لحظهء پيش ننمايد مگر كه دلت مىبگيرد از نعمت خوردن و از مشاهده كردن عجايبها و نظارهء گلستان و سبزه و آب روان و بانگ مرغان و يا چنان مىنمايدت « 2 » كه به طرف ما از ولايت‌هاى دوردست افتادهء و ترا مىگويم كه به خدمت من مىباش « 3 » همه عمر و درين باغ و آب روان مىكرد ، اكنون اگر نظرم به هوا و شخص خلقان و جويها و شهوات افتد اللّه را مىبينم [ كه 
  ] در و ديوار اين باغ را فرومىآرد « 4 » و آب در وى بديد مىآرد و سبزه مىگرداند و چشمهاى شهوت را دريشان روان مىكند درين ظاهر تن خود و ظاهر خلقان و هوا و آسمان چون نظر كنم باغ ديگر بينم كه اللّه در ظاهر چه رنگها پديد آورد از رنگ آسمان و رنگ آفتاب و آب و باد ازين ويران مىكند و آن را برمىآرد چنانك بند آبى را مىگشايند و آب « 5 » ديگر را بند مىكنند و هرگاه كه اللّه را فراموش مىكنم مىبينم كه ازين باغ بيرون مىآيم اكنون خود را گفتم كه خاص مر اللّه را مىپرست و در وى نظر مىكن و هرگاه كه بغم فرزندان و متعلّقان و مصلحت پساپيش نظر كردن گرفتى از عالم خوش و گلستان محروم مىشوى پس معنى   قُلْ هُوَ اللَّهُ أَحَدٌ   اين بود يعنى هرگاه كه همين يكى را بودى در بهشت و در خوشى بودى و هرگاه كه جانب چيزى ديگر نگاه كردى از بهشت بيرون آمدى گويى هر بهشتى بهشتى جداگانه دارد تا كه در يكديگر ننگرند همه در اللّه نگرند و اگر ساعتى در دركات عقوبات نظر كنم و عجايب آن را\r\n\r\n\r\n","description":"","footnote":"\r\n( 1 ) - ص : ندارد .\r\n( 2 ) - ص : مىنمايد .\r\n( 3 ) - ص : باش .\r\n( 4 ) - ن : مىرود .\r\n( 5 ) - ص : ابى .\r\n","page_name":" 196 ","page_number":242},
  {"content":"\r\n\r\nمشاهده كنم در صفت قهّارى كه اللّه از اجزا [ چه 
  ] آتشها و دودها و موكّلان خشم و حسد و اعوان و انصار حقدش بيرون مىآرد و احوال دردها و دلتنگيها و يا فراقى كه عاشقان راست در عشقها چو اين‌ها را مشاهده كنم همه احوال دوزخ را در وى مثال يابم چنانك نبى صلّى اللّه عليه و سلّم مر بهشت را و دوزخ را مشاهده مىكردى و مىديدى باز خود را گفتم كه چون حقيقت نظر كنى همه عقوبتها و زنجيرها و چاه‌ها در ميان خلقان از اللّه است و [ از 
  ] عالم غيب است كه برمىآيد از آنكه اين همه از قياس و طبع خود بيرون مىآرند و اين قياس و طبع از آتش اللّه است و رنگ عالم غيب است و هر باغ و بوستان در جهان از قياس طبع است و قياس و طبع فعل اللّه است پس خوشى و ناخوشى از عالم غيب بيرون مىآيد ( و اللّه اعلم ) .\r\n\r\nفصل 134\r\n قُلْ أَ رَأَيْتُمْ ما أَنْزَلَ اللَّهُ لَكُمْ مِنْ رِزْقٍ فَجَعَلْتُمْ مِنْهُ حَراماً وَ حَلالًا قُلْ آللَّهُ أَذِنَ لَكُمْ أَمْ عَلَى اللَّهِ تَفْتَرُونَ .  « 2 » مىانديشيدم كه اگر نان بسيار خورم مزهء عبادت و وعظ كردن و مزهء ذكر اللّه نيابم گفتم اى اللّه اگر نان مىخورم از ترس آن مىخورم كه نبايد سست شوم و مزهء انديشه تو و مزهء عبادت تو و ذكر تو و مزهء وعظ با بندگان تو نيابم و اگر وقتى نيز كه مى بخورم اندازهء آن نمىدانم كه چه مقدار خورم تا مرا زيان نكند و حجاب نشود از تو در اين ميان مىترسم كه بىنور و بىذوق و بىحيات مىبمانم اگر در اين انديشه غمم پيش مىآيد مىترسم كه بسبب اين غم از تو اى اللّه محجوب مانم در اين بودم كه اين آيت خواندند قل أ رأيتم ما انزل اللّه لكم من رزق الآية قوم را گفتم كه در آيت بيان آنست كه اگر پيشنهاد « 1 » درستى داريت از شكسته شدن در آن راه باك مداريد و در آن راه شكسته شويد و اگر پيشنهاد درست نداريد در آن راه شكسته مشويد كه دريغ باشد كه درست خود را خرج كنى در راه نادرست ، مس را در راه زر خرج كنى تا زر شود نيكو باشد امّا زر را در راه مس خرج كنى تا مسّ شود افسانه باشد درست وجود تو از همه پيشنهادهاى نادرست تو بهتر است به مجاورت درست [ درست تو نيكوتر شود و به مجاورت نادرست 
  ] درست تو تباه\r\n\r\n\r\n","description":"","footnote":"\r\n( 2 ) قرآن كريم ، سورهء 10 ، آيهء 59 .\r\n( 1 ) - در هر دو نسخه : پيشنهادى .\r\n","page_name":" 197 ","page_number":243},
  {"content":"\r\n\r\nشود از دود برگذرى سياه شوى و از مشك برگذرى معطّر شوى جهان مايهء است يا انبار خاكست ، پارهء را از وى زندگى مىدهد و پارهء را مردگى مىدهد ، مردگى از ويست و زندگى نه از ويست او را از ميان انگشت فروكن يكى ببين كه از خونى چگونه مشك ظاهر مىكند پس نجاست با طهارت و خوش با ناخوش جمع نگردد تو اصلها را از ميان انگشت فروكن مگو كه خون مشك چون مىشود و خاك زنده چگونه مىشود اين را يقين دان كه همه به آفرينش اللّه است  فِي أَيِّ صُورَةٍ ما شاءَ رَكَّبَكَ  « 5 » بر دست « 1 » تو عيار اختيار از بهر آن يار كرده‌اند تا به حجّت كار كنى هركه عزم خاك دارد يعنى رو بدين جهان دارد و بس لاجرم به اندازهء آنكه ميل اوست به خاك همه هوا و طبع و باد سوداها و خيالها و هرچه ازينها درين جهان هست همه ازين خيزد و حاصلش همين باشد اگر عزم او به شهرى بود كه سپس عقبهء خاكست هم درخور آن چيزى برد از دست اللّه تا از اثر آن عطا از دلبران شود در دلبرى و در عالمى رود كه در شرح و بيان نگنجد يعنى در عالمى رود كه [ باد 
  ] كه مىوزد روحست و در دشت و باغ آن گياهى كه مىرويد عقول و دماغ و فكرتهاست ، شرح آن چه گويم كه آن عالم ديگرست عجب اگر صدقى دارى به چنين حالى « 2 » و به چنين عالمى چگونه شب مىخسبى و در طلب آن بعشق راغب نمىشوى و دست پيمان حاصل نمىكنى اين بىرغبتى شما را بنا بر آن باشد كه اعتقادى نداريد آن جمال را و يا امكان نمىبينيد آن وصال را چه گويم سيرتى را كه جز خاك را نداند و پريشانى اجزا را نبيند لاجرم درخور آن خاك پريشان باشد و بىعاقبت‌انديشى باشد امّا چو سيرت و دل معتقد « 3 » منعقد باشد به نشو و نماى و پريشانى خاك [ هيچ 
  ] « 4 » پريشان نشود داند كه خاك را با دانش مناسبتى نيست اكنون وجود درست [ تو 
  ] « 4 » يا از مس است كه ناكس است و يا از زرست چو ديدى كه از زرست خاكش مكن چون زر به كف تو خاك شود هيچى نباشد ، به دلم آمد كه اگر اللّه\r\n\r\n\r\n","description":"","footnote":"\r\n( 5 ) قرآن كريم ، سورهء 82 ، آيهء 8 .\r\n( 1 ) - ن : بر درست .\r\n( 2 ) - ن : حالتى .\r\n( 3 ) - ن : مقصد .\r\n( 4 ) - ص : ندارد .\r\n","page_name":" 198 ","page_number":244},
  {"content":"\r\n\r\nاين معانى مرا همچنانك در مقابله كلّ شخص من نهاده است در مقابلهء يك جزو من نهد چه عجب باشد و نيز آن يك جزو شخص من نيز اگر نباشد و معانى باشد چه عجب باشد خاصه اين معانى كه لا يتجزّى است منقسم نمىشود بر اجزاى شخص و اينكه مىگويم آنست كه اى نور چشم مقابل نظر مكن « 1 » نظر بدانجاى كن كه ازو آمدهء و بدانجاى باز رو كه از وى آمدى و اين جاى كه مىگويم و حضرت بارى كه مىگوييم از بهر تعظيم را مىگوييم و اين عصاى محسوسات مر كوران را بود تا بوى راه يابند كه وهمهاى ايشان بمحسوسات متعلّق بود امّا آن‌كس كه از حقيقت وقوفى دارد او را از حضرت و بارگاه گفتن حاجت نيايد [ ما انزل اللّه لكم من رزق 
  ] اگر اصل روزيها كه حيوان و نباتست از بهشت فرستاده باشند به نزد آدم و هر پيغامبرى از عالم حيوة بعالم ممات آمد و از بقا به فنا آمد لاجرم رنگ و طعم بگرداند « 2 » چنانك از هواى صحيح به هواى و با آيد و اگر معنى انزال آن باشد كه اصل حيوانات و نبات مدد از آب و هوا و باد و تاب آفتاب و ماهتاب يابد اين‌همه منزل ز آسمان « 3 » باشد يعنى بچه حجت شما حلال و حرام و خوش و نوش مىگوييد چو ما منزل كرديم خداونده ما باشيم بفرمان ما بايد خرج كردن پس از هرچه فرموده‌ايم چو فرمان ما را نگيريد و يا شهادت انبيا را عليهم السّلام از توريت و انجيل و زبور و فرقان كه در هر گوشهء جهان فرياد برآورده‌اند نشنيده‌ايد « 4 » و تزكيهء اين شهود كه تصرّفات الهى در ملكوت سماوات و ارض [ آن را 
  ] معدّل داشته است كه جهانى ديگر است كه امر و فرمان از آنجا مىرسد عجب چگونه سخت‌دلانند كه فرمان اللّه نمىشنويد و از امر او مىگريزيد و گريختن شما آنست كه كار بر وفق هوا و طبع كردن گرفتيد و فرمان او را فراموش كرديد آن موشك را چون گربه رها كند چندانك مىداند كه هوش گربه به منست خود را مرده سازد و چون دانست كه هوش گربه بجاى ديگر مصروفست آنگاه سر خود گيرد موش را اين‌قدر حسّ هست كه هوش گربه را در حقّ خود مىبداند نمىگريزد تو كه اقرار\r\n\r\n\r\n","description":"","footnote":"\r\n( 1 ) - ن : نظر كن .\r\n( 2 ) - ص : نگرداند .\r\n( 3 ) - ص : ز سما .\r\n( 4 ) - ص : نشنيده‌ايت .\r\n","page_name":" 199 ","page_number":245},
  {"content":"\r\n\r\nمىكنى كه  لا تَأْخُذُهُ سِنَةٌ وَ لا نَوْمٌ  « 2 » چگونه مىگريزى و دم هواى خود مىگيرى  اللَّهُ نُورُ السَّماواتِ وَ الْأَرْضِ  « 3 » يعنى هرچه نه سبيل اللّه گيريد همه در ظلمات مىرويد و راه بازنيابيد باللّه آييد تا راه بازيابيد و به قرآن و فرمان اللّه آييد تا راه بازيابيد كه راه بنور توان يافتن نور عبارت از همه چيز راحتهاست گويند در آن كار خود روشنايى مىيابى يعنى راحتى مىبايى  هُنالِكَ تَبْلُوا كُلُّ نَفْسٍ ما أَسْلَفَتْ  « 4 » جوهر اعمال چنان پيش فرست چون بيازمايى باطل بيرون نيايد يعنى بيازمودن جزا يافتن باشد بديها پيش فرستادى نيكيها [ نيز سپس آن بفرست تا هر دو به جنگ شوند كه آن بديها را نيكيها 
  ] دفع كند چنانك تيرها در جهان آفريدهء اوست و ليكن سپرها و جوشن‌ها هم آفريدهء اوست چون سيّئات چو تير پران شود حسنات چون سپر در پيش آيد ( و اللّه اعلم ) .\r\n\r\nفصل 135\r\n  قُلْ أَعُوذُ بِرَبِّ الْفَلَقِ   « 5 » مىخواندم گفتم فرياد مىكنم از غلام ترك روز كه در ضمير تا چه خشمها و كينها دارد با من  وَ مِنْ شَرِّ غاسِقٍ إِذا وَقَبَ  « 6 » و فرياد من كنم از پير زنگى شب كه بخمر خواب سرمست مىشود تا در ضمير چه عربده‌ها دارد از حشرات و هجوم اعدا و تبييت و فلق روشنايى طاعات و الهاماتست من از فتنهء عجب او كه غلام ترك روز است ترسانم و من شر غاسق اذا وقت و از فتنه نفس اماره [ نيز 
  ] « 1 » ترسانم در آن وقتى كه ظلمات وسوسهء او مرا فرومىگيرد باز فلق روشنايى روز است كه همچون درياى روشنست تا از وى نهنگى و سگ آبى بدست آريم و يا درى و صدف اين درياى روز مىرود و اين معانى را با خود مىبرد تا كشتى وجود مرا ازين معانى نصيب كدام بود يعنى عجب نهنگى بود يا درى .\r\nسؤال كرد كه اللّه چون يكى را چنين كرد و چون يكى را چنان كرد گفتم چه\r\n\r\n\r\n","description":"","footnote":"\r\n( 2 ) قرآن كريم ، سورهء 2 ، آيهء 255 .\r\n( 3 ) سورهء 24 ، آيهء 35 .\r\n( 4 ) سورهء 10 ، آيهء 30 .\r\n( 5 ) سورهء 113 ، آيهء 1 .\r\n( 6 ) سورهء 113 ، آيهء 3 .\r\n( 1 ) - ص : ندارد .\r\n","page_name":" 200 ","page_number":246},
  {"content":"\r\n\r\nتوان كرد كه اللّه كسى است كه كارش همين است كه چون چنين خواهد چنين بود و چون چنان خواهد چنان شود و ما اللّه را بدين صفات يافتيم كه هرچه او خواهد آن شود ، در كار وى و در تصرّفهاى وى كسى راه ندارد چون ترا كارى ديگر و روشنى « 1 » ديگر بايد در تصرّفهاى او نيابى كه لا إله غيرك قوم را گفتم كه وسوسه‌ها و انديشه‌هاى جهان را در خاطر خود راه مدهيد كه سپاه شياطين [ است زود بلا حولشان از خود برانيد بنگريد كه من چگونه مىرانم زيرا كه مبارزم چون حمله برم سپاه‌سپاه شياطين 
  ] كه صف زده‌اند همه سلاح و ساز ايشان را بر همدگر زنم و چون آتش صلابتم شعله زند خف‌خف همه ظلمت و ضلال را بسوزانم و نيست گردانم ، اكنون اى قوم به وسوسهء و خيالى سر مىكشيديت از اللّه و پى هر مرادى مىشديد تا در آن مراد بباشيد « 2 » همچنانك رمه پراكنده مىشود از چوپان نه كه آخر همه‌تان را بازرانند بسوى قيامت كه  لَيَجْمَعَنَّكُمْ إِلى يَوْمِ الْقِيامَةِ  « 4 » پشّه‌ها اگر چه پراكنده شوند آخر در پشه‌خانه همه جمع شوند ذره‌هاى آرزوانهء شما نيز چون پشه‌ها ببال باد و هوا بهر جايى كه بپرد آخر نى بمسكن قيامت ايشان [ را 
  ] جمع كنند ، امّا دلى از خون سرشته را آن تدبير دهد كه چون كبوتر اگر چه آن را بپراند به نيى باز بصفير به زير دام او جمع آيند اگر مدبّر آسمان و زمين همه را به زير دام قيامت جمع آرد چه عجب باشد .\r\nواقعات مىگفتم و گرم شده بودم كه سبب تيسير مسلمانى   أَعْطى وَ اتَّقى وَ صَدَّقَ بِالْحُسْنى   « 5 » است و ميلم افتاده بود بباز جست رضاى اللّه تا چشمم بامرها و فرائض اللّه افتاد ديدم كه فرائض قرارگاهى « 3 » ديگرست و فرائض اعتقاد ديگر باز نظر كردم صلوات كه باركان و شرائط فريضه است و امر اللّه است انديشه كسى را در آنجا بيش نديدم ، گفتم اى آدمى آنجا كه امر بود قدم آنجا نبردى و آنجا كه فريضه و امر نبود آن را رنگ امر\r\n\r\n\r\n","description":"","footnote":"\r\n( 1 ) - ن : و روشى .\r\n( 2 ) - ص : نباشيد .\r\n( 4 ) قرآن كريم ، سورهء 4 ، آيهء 87 .\r\n( 5 ) سورهء 92 ، آيهء 5 ، 6 .\r\n( 3 ) - ن : قرارگاه .\r\n","page_name":" 201 ","page_number":247},
  {"content":"\r\n\r\nو فريضه دادى به انديشه و خيال نفسانى و آن فريضهء حقيقت كه امر اللّه است زهره ندارى كه انديشهء آن كنى و قدم آن‌سو نهى لاجرم از زمرهء اهل اسلام بيرون آيى و از متابعت محمّد رسول اللّه صلّى اللّه عليه و سلّم بيرون آيى ، انديشه‌ات در جاى ديگر و قدمت بر جاى ديگر پيشتر نمىآيى و سپس‌تر بتر مىروى عجب اين قدمگاه رها كنى كجا ايستى چون به فريضه نمىآيى كه امر اللّه است طرفه‌تر كسى تو اكنون نوميد مشو بعشق و به نياز هم در اين مقام رو به حق آر و اندك‌اندك پيشتر مىغيژ ، اميد بود كه بمقام قبول اللّه برسى ، دل‌تنگيها بر من مستولى شده بود عدم را آرزو بردم كه كاشكى در عدم بودمى باز گفتم كه اين رنجها همه از عدم آمده است و عدم همچنان فرمان‌بردار اللّه است كه همه چيز هست مىشود از عدم بايجاد اللّه اگرچه كافر تمنّى تراب برد كه  يا لَيْتَنِي كُنْتُ تُراباً  « 3 » آن بدبخت نداند كه آن بدبختى را از تراب آورده است ، اكنون خود را گفتم دل را بر زارى به حضرت اللّه مىببايد نهادن از بهر تحصيل نفع و دفع ضرّ هيچ كاهلى نمىبايد كردن بذكر اللّه و قرآن خواندن و بندگى و طاعت و زارى كردن در طلب اللّه اگرچه سرما باشد و يا بيمار شوى هيچ مترس و در طلب « 1 » و زارى كردن به حضرت اللّه سست و كاهل مباش زينهار طلب مطلوب را از بهر اين به آنها رها مكن كه عاقبت هلاك‌شدنيى و وجود خود از بهر اينهاست چه مىترسى كه درينها خرج كنى ، پس از بهر چه مىبايد اين وجودت چو درينها خرج نكنى تو ازينها كه موانعند مينديش كار را باش پيش از اجل كه اگر اجل بيايد نتوانى در آن بودن و باز نتوانى رد كردن عجب در آنست كه زندگى و ذوق و انشراح صدر و راه يافتن باللّه اين همه را در طلب بجد و ترك كاهلى يافتم و باز مردگى و بىمزگى يافتن به اندازهء سستى و كاهلى است نديدهء كه در مزهء قرائت بودم چون تكيه كردم به جايى كه بياسايم آن مزه كم شد باز گفتم ( مگر ) « 2 » كه غسل كردن و غسل اعضاى اربعه و استنجا و توجّه به قبله و طول قيام بخضوع و تعديل اركان و حجّ و غزو همه از بهر دريافت مزه است و راه يافتن است باللّه ( و اللّه اعلم )\r\n\r\n\r\n","description":"","footnote":"\r\n( 3 ) قرآن كريم ، سورهء 78 ، آيهء 40 .\r\n( 1 ) - ن : طلب اللّه .\r\n( 2 ) - ص : ندارد .\r\n","page_name":" 202 ","page_number":248},
  {"content":"\r\n\r\n\r\nفصل 136\r\n يا أَيُّهَا الَّذِينَ آمَنُوا لا تَتَّخِذُوا بِطانَةً مِنْ دُونِكُمْ لا يَأْلُونَكُمْ خَبالًا  الآية « 2 » خود را مىگفتم در آن حالت كه با دوستان دينى باشى دل تو برحم و شفقت و نيكخواهى اهل اسلام و بزرگداشت دوستى انبياء عليهم السّلام و مجاورت ملايكه دل و جانت آراسته مىباشد و اين از آنست كه از تنهء درخت كالبد تو ميوه‌هاى خوشبوى [ سراير را ملايكه بعالم غيب نقل مىكنند و بوى 
  ] خوش آن سراير ترا چنين مزيّن گردانيده است براحت و رحمت و تعظيم و چون در آن عالم روى اين‌چنين ميوه‌ها معيّن ببينى و يا آن سراير ترا ملايكه بدواوين نقل مىكنند و بوى خوش‌خبر ايشان بمشام تو مىرسد باز در آن حالت كه آشفته مىباشى به حسدى و بغضى و خشمى و آن سراير تو در آن حالت آشفتگى چون خار و حنظل است كه از شاخ دلت نقل مىكنند بعالمى ديگر و بوى ناخوش آن ترا پريشان مىدارد و چون بدان عالم روى تلخى « 1 » آن را بچشى تفاوت بسيار ، باز در خود مىديدم كه هر چند بعلمى خوض بيش مىكردم در خود منى و برترى بيش مىيافتم و حسد در حق جنس خود بيش مىديدم هرچند تكلّف مىكردم تا از من دفع شود نمىشد و من مىرنجيدم از اين حالت ، گفتم آخر اين از چه بوده باشد از آن بود كه علم را پيش از آنكه نفس كشته شود گرفته بودم و در من اين علم گفتنم عجب خوش مىنمود با خود انديشيدم كه داروى اين ديو نفس كه دشمن جان منست در قتل اوست بتيغ جهاد و جوع و در آن صبر كردنست تا از دست وى رهيدن نه در هنر ورزيدن و خاطر تيز كردن و يكى جاى خفتن و تنبل كردنست ، آن شب سرماى عظيم بود برخاستم در آن سرما و بايستادم و بسيار نماز كردم بتضرّع و زارى و عزم كردن تا منى نفس را بكشم ، گفتم كه اى نفس هيچ عدوى در جهان از تو بتر ندارم و سلاح درپوشم و دشنه در دست گيرم هرگاه كه سر از روى منى و حسد بيرون آرى سرت را بردارم  ها أَنْتُمْ أُولاءِ تُحِبُّونَهُمْ وَ لا يُحِبُّونَكُمْ  « 3 » اكنون اى عقل چيزى بوزر تا نفس را كسوهء صلاح دهى كه اين نفس\r\n\r\n\r\n","description":"","footnote":"\r\n( 2 ) قرآن كريم ، سورهء 3 ، آيهء 118 .\r\n( 1 ) - ص : طلخى .\r\n( 3 ) سورهء 3 ، آيهء 119 .\r\n","page_name":" 203 ","page_number":249},
  {"content":"\r\n\r\nهيچ‌گونه مر ترا دوست نمىدارد و با تو دشمناذگى مىورزد درياب كه اين رگ را در زير خاك پنهان مىكنى اكنون كه گاه‌گاهى مطلع مىشوى بوقت حسد او چندين رنج مىبينى تا آنگاه كه سپس مرگ قوى حال شده باشد تا خود چه رنج بينى اكنون مرا معلوم شد و ادراك كردم كه جنگ كردن را با دشمن نفس و ترك كردن مرادها و خواستهاى وى را مقدّم بايد داشتن تا از دست وى باز رهم و اين ادراك در روح من كه درگرفت از آسيب اللّه است و روح من در آن درگرفتن اللّه را و صفات وى را بداند و ببيند همچنانك فليته درگيرد چون آسيب آتش بوى رسد و چون روح من در اللّه نگرد و اللّه را ببيند تا اللّه چگونه درگيراند مرورا گويى [ كه 
  ] بهشت و دوزخ همه [ آن 
  ] درگيرانيدنست  مَثَلُ نُورِهِ كَمِشْكاةٍ فِيها مِصْباحٌ  « 3 » باز گفتم كه ديو مدد نفس مىكند و خصم آتشين است چون كسى از اللّه غافل شد او سر برآورد « 1 » و راه او را بزند پس اين جهان جنگ است منازعتها از اول در احساب و انساب رفته [ است 
  ] « 2 » و خونها در ميان يكديگر ريخته شده بعضى گفتند يسفكون دماءهم و آن دگر گفته كه  خَلَقْتَنِي مِنْ نارٍ  « 4 » تا در بهشت راه يافته و وسوسه كرده آدم را به‌واسطه طاوس و مار چنانك وسوسه‌هاى نفس در درونها ، باز درينجا باد را كسوهء طاوسى داد كه همه رنگها و همه پرهاش هست آب را كسوهء مارى داد كه بر روى سجده‌كنانست آنجا را همه چيز را نقش برونست و آب را نقش درون و خاك را كسوهء آدم و حوّا داد و آتش را كسوهء شيطان داد چنانك چهار طبع به ظاهر به يكديگر بجنگند با ديار آتش شد و آب يار خاك شد يعنى باد مركب آتش گشت و آتش سواره شد بر باد و خاك بر آب نشست و سواره شد بر آب اين چهار جامه را تقطيع كردند يكى در سر آدم و يكى در سر عزازيل تا اين جامه نشان جنگ باشد و چهار طبع چهار تنگ باشد آتش تنگ ياقوت و لعل ، آب تنگ مرواريد و گوهر و باد تنگ عطرها و خاك\r\n\r\n\r\n","description":"","footnote":"\r\n( 3 ) قرآن كريم ، سورهء 24 ، آيهء 35 .\r\n( 1 ) - ص : برآرد .\r\n( 2 ) - ص : ندارد .\r\n( 4 ) سورهء 7 ، آيهء 12 .\r\n","page_name":" 204 ","page_number":250},
  {"content":"\r\n\r\nتنگهاى مشك اذفر اين چهار تنگ را بر خر نفست نهادند كه  فَعَدَلَكَ  « 2 » اگر يك طرف بار بيشتر شود حرارت بيش شود تا يكى ركنى از اركان غالب آيد خر نفست بيفتد يعنى بيمار شود ، اكنون قوم را گفتم كه چون [ جهان 
  ] جنگ است بىسلاح مباشيد تسبيح‌ها و نمازها و ذكرها سلاحهاست و اين جهان خرفروشانست تا بهاى شما پديد آيد باز گفتم در خاطر شما از خوشيها و لذتهاء جهان « 1 » چيزى اگر درآيد بلا حول آن را از دل بكنيد و اگر ازين پيش شما چيزى بگذرانند از جملهء لذّات عالم زينهار كه آرزوى آن مكنيد كه شما را زيان دارد و آرزو طلبيدن روى از اللّه گردانيدن است ، امّا چه گويم كسى را كه از دشمنى و دزدى نفس و شيطان انديشه و بيمى ندارد از آنك دلى دارد كه امير دزدان را ماند و حواس را پرّان كرده باشد تا بخيانتها و دزديها روند و زخمها مىخورند چون خسته مىشوند از زخمها بازمىآيند و در بيمارستان تن مىافتند و سست و ناچيز مىشوند امّا اهل معنى و اهل دلان و عاقلان كه جهدها كرده‌اند و چگونگى چيزها را دانسته‌اند و ديده‌اند و از دست نفس رهيده‌اند ايشان چون [ كوه 
  ] باشند و از همه راسخ‌تر باشند و هميشه در جدّ و طلب اللّه باشند ، اكنون بنگر اگر تو از اهل روح و عقلى از فراق اللّه ترسان باش و اگر از اهل نفسى از فراق جنّت ترسان باش ، اگر نفس دارى در اللّه نظر از روى نفس كن كه همه مزها و شهوتها و محبّتها همه از اللّه است و اگر روح و عقل غالب است بر تو خود را از همه شهوتها و مزها و مرادها و تغيّرها فارغ گردان همچنان كه اللّه منزّه است ازين اوصاف تا بوصال حقيقت اللّه رسى و آن خوش‌تر از همه بهشتها است ( و اللّه اعلم ) .\r\n\r\nفصل 137\r\nمىگفتم كه آشلغ دوست يعنى مطبخ يكى از آن ديو و يكى از آن فرشته ، هركه اين آشلغ را داشت كه از آن ديوست هرگز آن آشلغ را كه از آن فرشته است نبينند محالست كه دو لشكر مخالف عدو را در يكى ميدان و جشن آش توان دادن از آنكه هر دو خيل تيغ در يكديگر نهند و آش زير پاى ماند و مايهء آشلغ\r\n\r\n\r\n","description":"","footnote":"\r\n( 2 ) قرآن كريم ، سورهء 82 آيهء 7 .\r\n( 1 ) - ن : چون .\r\n","page_name":" 205 ","page_number":251},
  {"content":"\r\n\r\nديو هستى تست كه نبايد گمنام باشم و نبايد كه كسى مرا نشناسد و به جايى برنيايم و آن فرزند و دوستم را كار پريشان شود و دوستان اللّه از بهر من غمگين شوند صور اين‌ها چون سدّ اسكندرست تو درينها چون نظر مىكنى يأجوج و مأجوج شياطين بيرون مىآيند و جمله آب و نبات درونت را مىخورند و نزديكست تا عرجونهاى عر وقت را خشك كنند و دوستان اين جهانى چون نخجيرانند و فرزندان چون طيور و سباعند هر يكى به طرفيت ايستاده‌اند و كارها و سوداها نيز همچون وحوش ايستاده‌اند چون تو نظر مىكنى بريشان ايشان همه در تو مىآيند و لب بر آب گردآمدهء قوّتهاى تو و ادراكات « 1 » تو و حواس تو مىنهند و همه را درمىكشند و مىخورند تا همه خشك مىشود و چون بصر و بصيرتت خشك شد و نماند روى راحت چگونه بينى فرق ميان آن بيخك تر و ميان خشب مسنّده آن قدرتم لطيف است كه آن نم چون جان ويست و از وى شاخها و ميوه‌ها « 2 » و صد هزار بستانها آيد و راحتها باشد او را از خود و ديگران را از وى از آنك اللّه چنين عادت رانده است درين جهان و در آن جهان كه چون كسى رانم و زندگى نباشد قابل راحتى و نورى نباشد يعنى دامنى كه درّ راحت « 3 » در وى جمع مىشود ادراك و زندگى است چون دريده كردى آن را به چه گيرى اين راحت را و در كجاش نهى و چون اين بيخ ادراك ترا مكيدند و خشك كردند از تو كدام ميوه و شاخ خوش هر دو جهانى برويد چون كه چوب خشك گشتى آرى هرچند در خود نظر مىكنى و خود را ازين سوداها و شياطين جدا مىكنى از تو هيچ نمىماند و نيست مىشوى و در تو قوّت كارى و حرص كارى و شغلى نمىماند « 4 » همچون پياز كه چون توهاى گنده وى را باز كنى هيچ نماند تو نيز اين همه توهاى خود را باز كن تا هيچ گنده و فرخجى نماند كه چون گنده برود خوش‌تر باشد يعنى قوتى و مايهء كه سبب اجتماع اين ورخجيها خواهد باشيدن گو مباش بارى چون اين نماند و خراب شود آشلغ ملايكه ظاهر شود و آن نيز ظاهر شود كه در هرچه نگاه كنى و در هر خصلتى كه بجنبد در تو و هر خوبى كه\r\n\r\n\r\n","description":"","footnote":"\r\n( 1 ) - ص : و ادراك تو .\r\n( 2 ) - ص : و ميوه .\r\n( 3 ) - ص : در راحتى .\r\n( 4 ) - ن : نماند .\r\n","page_name":" 206 ","page_number":252},
  {"content":"\r\n\r\nپديد آيد همه را بنگرى و ببينى كه در آن جهان و سپس مرگ چه سودها « 1 » خواهد داشتن ترا و از متابعان انبياء عليهم السلام باشى و ببينى كه اللّه ترا چه جزاى نيكو دهد و درين معنى داخل شوى كه السّلام علينا و على عباد اللّه الصّالحين و از آن غلامان باشى كه صاحب‌قرانند و هرچه غير اين باشد بمانى و هرچه اين اسم و اين خوى باشد بگيرى لاجرم شخص تو همچون ملايكه باشد اكنون  فَما كانَ جَوابَ قَوْمِهِ إِلَّا أَنْ قالُوا اقْتُلُوهُ أَوْ حَرِّقُوهُ فَأَنْجاهُ اللَّهُ مِنَ النَّارِ  « 4 » يعنى قوم تو اين شياطين‌اند كه گرد تو درآمده‌اند مىخواهند اين قوم شياطين تو كه ترا بسوزند و بكشند تو روى از ايشان بگردان تا ازيشان برهى و از نارنجات يا بى ( و اللّه اعلم ) .\r\n\r\nفصل 138\r\n إِنَّ الَّذِينَ قالُوا رَبُّنَا اللَّهُ ثُمَّ اسْتَقامُوا  « 5 » قوم را مىگفتم كه همه رنج شما از كژ رفتن است [ و از راه بيرون رفتن است 
  ] هر كسى را از شما در گوشها شكنجها مىكنند تا چه خيانتها كرده‌ايد « 2 » و چه ناحقها گرفته‌ايد و چه علّتهاست در شما كه چندين داغ بر شما مىنهند علّت را از خود دور كنيد تا از داغ خلاص يابيد چون [ همه 
  ] علّتيد همه داغ خواهيد ديدن بچهء شيرخواره چون كژ رود و يا چيزى خورد كه آن زيان اوست و يا خود را از جايى اندازد او را هى كنند و بانگ برزنند اگر آن مقدار كژروى نبودى آن بانگ برزدن بر وى نبودى « 3 » اكنون نبى و ولى اگر چه معصومند معصوم‌تر از بچهء شيرخواره نباشند تا از هر كسى چند رنجها ديدند و چه بلاها كشيدند شما چه گمان مىبريد كه در بىادبى شما را ادب نكنند خر آنگاه لت خورد كه كژ رود يعنى ادب از بهر بىادبست نه از بهر باادب ، ابو بكر گفت رضى اللّه عنه كه استقامت بر ايمانست يعنى هرجا كه تصديق دل كامل آمد همه فرعها حاصل آمد زيرا كه قدم آنجا باشد كه دل باشد ، گفتند پس انبيا را عليهم السّلام رنج چرا بود گفتم كه رنج انبيا را چو تازيانهء بود كه ايشان را بر آن خطّ مستقيم داشتندى تا بدان رنج بولايت\r\n\r\n\r\n","description":"","footnote":"\r\n( 1 ) - ص : سوداها .\r\n( 4 ) قرآن كريم ، سورهء 29 ، آيهء 24 .\r\n( 5 ) سورهء 41 ، آيهء 30 .\r\n( 2 ) - ص : كرده‌ايت .\r\n( 3 ) - ن : ننمودى .\r\n","page_name":" 207 ","page_number":253},
  {"content":"\r\n\r\nخود رسند و به شهر خود روند و زلّت ايشان كمال عبادت ما بود پس ديه ما را نام زد جاى ديگر است و شهر درجات ايشان [ جايى ديگر اگر چه آن زلّت بر راه 
  ] ديه ما راست آيد اما بر راه شهرستان ايشان راست نيايد تا كس را بىفرمانى و كاهلى نباشد بانگ نهيب ترسانيدن نباشد اگر چه جماد باشد آخر بىفرمانى عاقل اولى باشد كه موجب تهديد گردد ، اكنون خود را گفتم كه تو دايم در بندگى اللّه حلقه در گوش باش يعنى در پايگاه جهان و زمين‌بوس مىباش چون خداوند از جوارح منزّه است بارى خاك در و خاك پاش را مىبوسم .\r\nبيت\r\n چون مىنرسم كه زلف مشكين بويم * بارى به زبان حديث او مىگويم \r\nباز گفتم سرير و كرسى اللّه دلست و سرير تخت است از آنك فرمانها از تخت دل بجوارح مىرسد چشم را و دست و پاى را متصرّف از آنجا تصرّف مىكند يعنى كه از دل ، و هر دلى باللّه با زارى دارد حسن السريرة حسن خدمت آمد از آنك كسى حال تخم آنگاه داند كه برگ و ميوه او ببيند اكنون بنگر كه از ساق دست چون سنبل تو انعام و ادب بيرون مىآيد و يا خار بدرگ مىآيد تا معلوم شود كه تخم چيست  وَ جَزاهُمْ بِما صَبَرُوا جَنَّةً وَ حَرِيراً  « 9 » باز قوم را گفتم كه شما بهر آسيبى و بهر رنجى از قرارگاه مىرميد « 1 » و مىرويد « 2 » و در رنجها صبر نمىكنيد تا ناتراشيده مىمانيد « 3 » و آنگاه بكدام درگاه و كدام كار مىرويد « 4 » كه آسيب تراش آن بشما نمىرسد حاصل چرخ‌گر و درودگر كه سكنه « 5 » بر چوب مىنهد و تيشه مىزند معنيش آن نيست كه چوب را تلف مىكند معنيش آن است كه كژى و درشتى از وى دور مىكند تا چون حرير شود و اهل شود مر كارى را اى مؤمنان و اى مريدان بليّات با ايمان و خيرات همچو آن سكنه « 5 » و تيشه است شما صبر كنيد « 6 » و مگريزيد « 7 » تا هموار و نيكوتر شويد « 8 » مردى روستايى بىادب از پايهء كوه قدم در شهر نهاد موى بينىاش دراز شده و سر و\r\n\r\n\r\n","description":"","footnote":"\r\n( 9 ) قرآن كريم ، سورهء 76 ، آيهء 12 .\r\n( 1 ) - ص : مىرميت .\r\n( 2 ) - ص : و مىرويت .\r\n( 3 ) - ص : مانيت .\r\n( 4 ) - ص : مىرويت .\r\n( 5 ) - ن : شكنه .\r\n( 6 ) - ص : كنيت .\r\n( 7 ) - ص : و مكريزيت .\r\n( 8 ) - ص : شويت .\r\n","page_name":" 208 ","page_number":254},
  {"content":"\r\n\r\nرويش « 1 » ناشسته و چاكها از پوستينش درآويخته و چارقش دريده و عزم درگاهى كرد تا در آنجا قرار يابد چون از سر كوى درآيد گويند هم از آنجا هم از آنجا يعنى كه پيش ما اگر عزم قرار آن درگاه دارد و مىخواهد كه آنجا راه يابد گرد خود برآيد كه اين چه حالست و چه شكلست كه مرا آنجا راه نيست پارهء شكل را بگرداند آنگاه بازآيد باز اگر ردّش كنند لفظ را بدل كند بازآيد چندانك از حال به حال مىگردد تراشيده مىشود و از وى چيزى نمىماند تا چنان شود كه بخوانندش و راهش دهند تو نيز روستايىوار از كوه عدم برآمدى و عزم درگاه حضرتى دارى كه قرار يا بى چو ناشسته‌رويى و پريشان آسيب « 2 » تكاليف مىآيد و ترا رد مىكند كه روى بشوى و استنجا بكن و با مرحمت شو و خدمتكار شو و لفظ آشنا بياموز و امين شو و خيانت و دروغ و تعدّى ببيع و شرى بدل كن و هر چيزى را به وضع وى نهادن گير تا قربت  فِي مَقْعَدِ صِدْقٍ عِنْدَ مَلِيكٍ مُقْتَدِرٍ  « 5 » بيابى و نيز ازين آيت [ آن فهم مىآيد 
  ] كه ديگران را چون به آسايش و صحّت [ تن 
  ] مىبينيد [ شما 
  ] « 3 » دل‌شكسته مىشويد كه ما در كار خير توفيقى نمىبينيم و به ظاهر شكستگى درستى مىبينم نى « 4 » تو با اين شكستگى صبر مىكن تا به نغزى نزديكتر مىشوى و اگر چه نغز نشوى بدين‌قدر كه تو از آخرت بترسى و ديگرى نترسد اين را نعمت كامل دان و اين نماز شكسته بسته كه [ تو 
  ] به يارى و ديگرى نيارد اين را دولت كامل دان و تو دروغ نگويى و ديگرى دروغ گويد اين را عزّى دان اگر چه صبر درشتست و ليكن ازين درشتى نرمى پديد آرند چون حرير از درشت نرم مىبافند  وَ جَزاهُمْ بِما صَبَرُوا جَنَّةً وَ حَرِيراً  يعنى جزا بصبر است تو صبر كن كه اوّل درشتى است آنگاه نرمى است كه دمادم وى مىرسد باش تا صبر غليظ ترا چو بشكنند ببينى كه چگونه حرير آسايش از بهر تو از وى پديد آرند ( و اللّه اعلم ) .\r\n\r\n\r\n","description":"","footnote":"\r\n( 1 ) - ص : ريش .\r\n( 2 ) - در هر دو نسخه : آسيبى .\r\n( 5 ) قرآن كريم ، سورهء 54 ، آيهء 55 .\r\n( 3 ) - ص : ندارد .\r\n( 4 ) - ص : مىبينيم پس از هر دو جهان نى .\r\n","page_name":" 209 ","page_number":255},
  {"content":"\r\n\r\n\r\nفصل 139\r\nسؤال كرد از  ذلِكَ لِمَنْ خَشِيَ رَبَّهُ  « 3 » گفتم خشيت از ربّ دگر باشد و ترس از چيزى ديگر [ دگر 
  ] باشد تا اين ترس را نمانى كه از چيزى ديگرست بترس اللّه نرسى كافران را اين مقدّمهء ترس كه از چيزى ديگر است پيش آمد لاجرم بترس رب نرسيدند اكنون اى مريدان اگر ظاهر شما از ضعيفى چون شاخ تر ترسان است امّا بيخ اعتقاد شما بايد كه استوار باشد همچو موسى يعنى چو موسى بترسيد فرمود كه  خُذْها وَ لا تَخَفْ  « 4 » اگر چه ظاهر موسى ( عليه السّلام ) ترسان بود امّا بيخ اعتقادش « 1 » راسخ بود بر وعدهء اللّه و معنى اللّه گفتن آنست كه پناه بوى گيرند و ملجاء او باشد ، اكنون خود را گفتم كه اگر اللّه مىگويى بدين نيّت گو كه اى اللّه از همه ترسها به همه امانهاى تو [ در 
  ] مىگريزم يعنى از بيمارى به عطاى صحّت خودم امان ده و از موت به حيات خودم امان ده و از خوارى به عزّتم امان ده و از وحشتم به موانست امان ده و از بىجمالى و بىشهوتى و بىعشقى بجمال و عشق و شهوتم بدل گردان باز خود را گفتم اين طبل كالبد را و اين انبان پرشبههء تن را چه پيش نهادهء كه چون بذكر اللّه مشغول مىشوى و ذكر اللّه را بمعنى قرار مىدهى كه بگويى تا ترا مزهء آيد از چنان ذكر گفتن مىبينى كه كالبد كاهلى مىكند و در رنج مىباشد و چون ترك مىكنى ذكر را و فراموش مىكنى مرده‌دل مىشوى و مزهء باغ و بوستان و حور عين همه از تو كم مىشود ، اكنون چون همه مزها از عين ذكر اللّه است و همه عشقها و ذوقها و جمالها از عين اللّه است و سرمايهء سعادت خود در عين ذكر اللّه است پس هماره در زبان ذكر اللّه را دارم و اللّه را گيرم تا زندگى دايم درين جهانم حاصل شود ، پس آرزوانه و شهوت و سوداى تو سبب سعادت و زندگى تست از آنك اگر در تو آرزوى حيوة نباشد كى خود را از پژمردگى بيرون آرى و و كى بهشت طلبى و اين خوشىهاى آرزوهاى « 2 » تو در ذكر اللّه همچون بازان تست كه تو با آن شكارها مىكنى و يا همچو مهارتست كه ترا به سعادت مىكشد اكنون ذكر اللّه\r\n\r\n\r\n","description":"","footnote":"\r\n( 3 ) قرآن كريم ، سورهء 98 آيهء 8 .\r\n( 4 ) سورهء 20 ، آيهء 68 .\r\n( 1 ) - ن : اعتمادش .\r\n( 2 ) - ن : خوشىها و آرزوهاى .\r\n","page_name":" 210 ","page_number":256},
  {"content":"\r\n\r\nرا چنان مىكن كه ترا چيزى پرده نشود از فرزندان و از متعلّقان و از هرچه ازين و چون اين پرده‌ها از ميان برگيرى ببينى كه چه عجايبها پديد مىآيد و اين پرده‌هاست كه حجاب توست كه  إِنَّهُمْ عَنْ رَبِّهِمْ يَوْمَئِذٍ لَمَحْجُوبُونَ  « 4 » هرگاه كه اين پرده‌ها از پيش تو برخيزد اللّه را ببينى و اين آرايشهاى جهان از زر و فرزندان و جاه و جمال اين همه سحر سحرهء فرعون را ماند كه جهان تا جهان گرفته بود و اجل چو عصاى موسى است كه دهان باز كند و همه را فروخورد گويى كه نبودندى پس ما چه نشسته‌ايم و تعزيت نيستى خود مىداريم و بهشتى خود مشغول گشته‌ايم زهى هستى مرده و ناچيز كه ماييم آخر اين آراستگىها را و اين زينتها را كه به خود مىكشى ببين كه از آن كيست و از بهر چه سبب [ به خود 
  ] « 1 » مىكشى اكنون اى ياران جمع شويد « 2 » تا سلاح و سپاه جمع كنيم از ذكر اللّه و نماز و ركوع و سجود و با آن دشمنى كه پردهء ما مىشود از بهر خواست تن و عزّت تن جنگ كنيم « 3 » كه هيچ كافرى و هيچ دشمنى چون عزّت تن نيست به معاونت يكديگر وى را منهزم گردانيم زيرا چو باحوال تن و به عزّت تن و محبّت تن مشغول شدى از ذكر اللّه و محبّت اللّه ماندى ، پس كافر تو آنست كه از ذكر اللّه و محبّت اللّه ترا دور افكند اكنون از غنيمت اكتساب طاعت چيزى حاصل مىكن و سلاح مىساز و با آن كافر مانع محبّت اللّه جنگ مىكن ، آخر يكى بنگر كه اندك‌اندك خشت كالبدت را كى برآورده است و اندرون ترا بانواع نقشهاى مزه كى مزيّن كرده است و هر ساعتى مروحهء هوا و آرزو را در تو كى جنبان كرده است خدمت همان كس كن تا اين نعمت را دايم دارد چه در طلب عزّت تن و خدمت تن درافتادى اگر تو خود را دوست مىدارى كارى بكن و چيزى بورز كه خودى تو بپايد و از تو نرود و هيچ زيان نكنى و در هر كارى طلب تو چون كليدى است كه در غيب را بر تو مىگشايد و قدرت در آن كار مىگيرى و هرچند طلب بيش كنى گشايش بيش بود پس در طلب اللّه چرا سست مىشوى و كاهلى مىكنى\r\n\r\n\r\n","description":"","footnote":"\r\n( 4 ) قرآن كريم ، سورهء 83 ، آيهء 15 .\r\n( 1 ) - ص : ندارد .\r\n( 2 ) - ص : شويت .\r\n( 3 ) - ص : و با او جنگ كنيم .\r\n","page_name":" 211 ","page_number":257},
  {"content":"\r\n\r\nاگر ترا در كار دنيا و در كسب دنيا صد بار زيان افتد صد يكم بار دست به آن كسب و به آن كار دراز مىكنى اگر چه در كسب اعتمادى نيست و ليكن در بىكسبى [ بىاعتمادى 
  ] و نااميدى بيش است جهانى كه موصوفست به فنا و هيچ وعدهء نيست بمراد و جزا بر اين كسبها آخر آن‌قدر اميد ترا باعث مىبود بر كسبها پس عالم مراد و سراى بقا و وعده بر جزاى اعمال چگونه است كه به دانش اين آن تر اشكال مىگردد نى نى بورز ورزش آخرت و سعادت [ را و ورزش آخرت و سعادت 
  ] آنست كه خودى و خويشتن بينى را از كعبه احوال خود بيرون اندازى و [ در 
  ] دربندى و اين‌چنين بت را كه منى و خويشتن بينى است بشكنى و بيخ او را از زمين كالبد خود بركنى اكنون آن منى و خويشتن بينى كدام است آن حالتيست كه ترا پرده باشد از ذكر اللّه و فرمان اللّه پس مشغولى در جهان كه نى بفرمان اللّه است و [ نه 
  ] نظر و خاطر تو باللّه است خودى باشد و منى باشد يعنى چو او را نباشى و خداوندهء « 1 » او را نباشى آن خودى و منى باشد كه اگر او را بوديى خود را نبوديى « 2 » اكنون عزّت تن مجوى و جان را در زندان مكن كه هيچ چيزى تنگ‌تر از خود بينى نيست كه خود بين را جهان قبول نكند صحراى فراخ روشن مىنمايد و ليكن ظلمت شوره خاكى دارد كه هرچند از وى بيش مكى جگر تفسيده‌تر باشى ، پس خودى را و منى را ببايد گذاشتن و روى در طلب اللّه آوردن ، گفتم اى اللّه در من آرزوهاى گوناگون پديد آر در طلب تو و از بهرهاى طلب در من ظاهر گردان تا اجزاى من خوشيها مىيابند و مىافزايند و كسوهء وجود من و نور ديدهء من و سمع و دل تا همه زياده مىشوند از مزهء آن طلب كه تا تو ازين بهرها پديد نيارى هيچ‌كس كارى نتواند كردن و رو بطلب تو نيارد آوردن زيرا كه آن بهرها همچون پرهاست تا پر نباشد هيچ‌كس نتواند پريدن و بر جاى بماند ، مىگفتم كه اى اللّه من عاشق توام و طالب توم عجب ترا كجا بينم داخل جهان بينم و يا خارج جهان بينم اللّه الهام داد مرا كه همچنان كه چهار ديوار كالبد تو و عالم قالب تو از تو خبر دارد و زنده است به تو و\r\n\r\n\r\n","description":"","footnote":"\r\n( 1 ) - ص : و خداوندى .\r\n( 2 ) - ن : بودى خود را نبودى .\r\n","page_name":" 212 ","page_number":258},
  {"content":"\r\n\r\nترا نمىبيند و هرچند كه ترا نمىبيند نه از اندرون خود و نه از بيرون خود امّا آثار تو به اجزاى تو مىرسد همچنين مرا نيز نه داخل بينى و نه خارج بينى از جهان و ليكن همه اجزاى جهان از من چيزى دارند از تغيير و تبديل و گرما و سرما و اجزاى تو از من مىفزايند و خوشيها از من مىيابند چگونه مرا نمىبينى باز گفتم كه اى اللّه پس همه خلقان ترا مشاهده مىكرده‌اند به قدر آن آثار كه بديشان مىرسد از ضرّ و نفع اكنون بايد كه اجزاى خود را در سه حال غلطان دارم يكى بتعظيم و اجلال اللّه و يكى به محبّت اللّه [ و يكى از خشيت هيبت از اللّه تا هر جزو من چو در طلب اللّه 
  ] آيد اين‌ها صفت اجزاى من شوند و مزه و حالت اجزاى من شوند اگر چه اجزاى من پراكنده شوند بايد كه ازين سه حالت خالى نباشند و آدمى خود نظر است يعنى همين كه اللّه نظر را هست كرد بايد كه باللّه نگرد و طالب اللّه شود اكنون بايد كه هر جزو من در طلب مزهء اللّه چنان مستغرق شود كه به خود بازنيايد و لا يعرف السّماء من الارض باز در خاطرم آمد كه اللّه را از آن نمىبينم كه اللّه همين رؤيت من و بصر منست و همين كلمات منست و نظر قلب منست نمىبينى كه بصر من مر بصر و چشم و مردمك ديدهء خود را نمىتواند ديدن از غايت آنك مردمك ديدهء من بديد من نزديكتر است پس اللّه از مردم ديدهء من بديد من نزديكتر است و اللّه چنين عادت كرده است اجزا را كه نزديك را نمىتواند ديدن نبينى كه ديد من همه چيز را مىبيند سمع مرا و جان مرا نمىبيند اكنون هرگاه كه خواهى تا اللّه را ببينى ديد و مردمك خود را و ادراك خود را نگر كه مىتوانى ديدن يعنى هرگاه در اللّه از خود و از ادراك خود و از بصر خود و از روح خود مىنگرى رويت كژمژ و ترش مىشود همچنانك كسى خواهد تا در مردم ديدهء خود نگرد چشم او كژ شود و اگر خواهد تا در سر خود و گوش و پشت خود نگرد كژمژ شود و اين‌ها همه آثار اللّه است و نظر و بصر اللّه است ، امّا اگر هم ازينجا نگرى باللّه كژمژ و ترشروى شوى پس نظر به صورتهاى خوبان جهان و خوشيهاى ايشان و ستارگان آسمان و گلها و سبزها و آبهاى روان اين جهان و\r\n\r\n","description":"","footnote":"","page_name":" 213 ","page_number":259},
  {"content":"\r\n\r\nآن جهان مىكن ، باز خود را گفتم همچنانك نظر تو و بصر تو بصر اللّه است و خوشى تو و مزهء تو مزهء اللّه است همچنان بينى كه همه بصرها و نظرها و ادراكات خوشيها و همه صورتهاى ديگر همه اللّه باشد پس چو آنها را مشاهده مىكنى اللّه را مشاهده كرده باشى يعنى كه اللّه از هر صورتى خود را به تو مىنمايد امّا اينست كه بعضى صور لطف باشد و بعضى صور قهر باشد باز خود را گفتم كه جملهء اجزاى خود را با هر نامى از نامهاى اللّه برابر مىكن و آن جزو را قايم مىدان باللّه با همه صفتهاى او مثلا چنانك گويى الأزلىّ يعنى تصرّف هر جزو تو در تصرّف اللّه بود در ازل پيش از وجود و بعد از وجود بعد از آن ببين كه در مقام آبى با اللّه چگونه بودى و در مقام [ خاكى باللّه چگونه بودى و در مقام 
  ] آتشى چگونه بودى و در بادى چگونه بودى و نخست چه رنگ داشتى كه بتصرّف اللّه تعلّقى گرفتى ، اكنون چو اين همه رنگها نبود او بود پس بهر جزو خود او را با همه صفاتش مىدان و مىبين ، باز گفتم كه اللّه اين جزو را بانواع حاجتها مىدهد يك نوع حاجت دهد آن را شهوت گويند ، يك نوعى ديگر حاجت دهد آن را گرسنگى گويند ، يك نوعى ديگر حاجت دهد آن را سمع گويند و اين جزو بىاين صفتها نباشد و چون اين همه صفتها رنگها آمد پس هو آمد باز در هر نامى از نامهاى اللّه كه درآمدى روزها در آن مىباش چون از يك نام سير شوى آنگاه در نام ديگر خوض مىكن و پيوسته غوث مىگوى يعنى مرا فريادرس ازين حالت تا درين نمانم باز خود را گفتم هر حالتى و هر صورتى كه ترا خوش نيايد آن را بمان و غوث مىگوى تا آن محو مىشود چندانى كه بحالتى برسى كه ترا خوش آيد و در آن مىباشى چون از آن نيز سير شوى باز غوث مىگوى تا آن حالت را نيز محو كند همچنين تا بحالتى برسى كه ترا از همه خوش‌تر آيد و در آن بمانى و آن عشق اللّه است و محبّت اللّه است ( و اللّه اعلم ) .\r\n\r\n","description":"","footnote":"","page_name":" 214 ","page_number":260},
  {"content":"\r\n\r\n\r\nفصل 140\r\n وَ ما مِنْ دَابَّةٍ فِي الْأَرْضِ إِلَّا عَلَى اللَّهِ رِزْقُها  « 1 » . حرف على مستعملة لتأكيد تحقيق الوعد مادر درخت كه غذا مىخورد ميوه‌ها چون اطفال سر پستان مادر شجر را گرفته باشند به دهانهاى خود و شير مىخورند هرچه بدم گرم حرص تابستان درخت جمع كرده باشد جمله را بدم سرد زمستان بازمىدهد چنانك آدمى بدم گرم حرص هرچه از مال جمع مىكند بنفس سرد بازپسين همه را بماند و برود درخت را نيز هرچه بباد صبا و شمال و نسيم حاصل شده باشد جمله بباد خزان نيست شود يعنى هرچه به بادى حاصل شود به بادى برود گويى كه اين آسمان و زمين كه بر مىگرددى همچون درختى است و آدميان چون ميوه‌هااند بر [ شاخ 
  ] اين درخت كه فرومىافتندى و به حقيقت همچنين است از آنك آدمى اگر چه بر يك جا برقرار است و ليكن مىرود و همچون ميوه از شاخ مىافتد و يا اين آسمان و زمين چو شخصيست و ستارگان و ماه و آفتاب چو خطرها و فكرها و تدبيرهاى ويست كه هر ساعتى تدبيرى ديگر مىكند چنانك آدمى گوشت يك لخت بود كه در شكم مادر او را فتق كردند اين سيّارات حواس را و شمس و قمر عقل و دانش را درو چون پديد آوردند آسمان نيز همچنين يك لخت بود بشكافتند و نورها و فكرها و تدبيرها پديد آوردند باز به دلم آمد كه چرخ فلك بر مىگردد و هر ستارهء مىرود و مىآيد و حال آدميان و چيزها مىگردد از حال به حال و از كمال و نقصان و خوش و ناخوش اين‌ها چگونه باشد اللّه الهام داد كه تقدير گير همچنين باشد چو آن ستارگان و چرخ فلك صنع من باشد نه آن همه احوال را من گردانيده باشم و به حكم من بوده باشد پس  كُلَّ يَوْمٍ هُوَ فِي شَأْنٍ  « 2 » چگونه بود و هر زمانى صد هزار كارى ديگر هم برين ترتيب از اوامر و نواهى در ميان خلقان رانده‌ام و فايدهاى خلعت امتثال را و محنت تمرّد را پديد آورده‌ام اكنون عوارضى كه بر پنج حس من و ادراكات پنج حس من و در جملهء اجزاى من از\r\n\r\n\r\n","description":"","footnote":"\r\n( 1 ) قرآن كريم ، سورهء 11 ، آيهء 6 .\r\n( 2 ) قرآن كريم ، سورهء 55 ، آيهء 29 .\r\n","page_name":" 215 ","page_number":261},
  {"content":"\r\n\r\nگرما و سرما و تصويرها چون مىبينم كه اللّه پديد مىآرد مىگويم كه اى اللّه من اين ذراير غبار را چه خواهم كرد من ترا مىخواهم تا ببينم اين همه را از شش جهت مىرانم تا اللّه را ببينم و اگر اللّه پاره‌پاره خواب را بر من افكند همچنانستى كه چادرى بر من مىافكند و مرا در وى مىپيچاند و در بر خود مىگيرد من نيز در بر اللّه در چادر خوش مىخسبم و چون بيدار مىشوم خوش و آسوده چشمهاى ادراكات را باز گونه مىكنم و اللّه را مىبينم و خيالاتى كه چون ذرّه‌ذرّهء هواست از پيش جهت خود دور مىكنم چنانك سرهاى شاخ ياسمن را از پيش خود دور كنند تا چنان شد كه اللّه هر وصفى و هر عرضى و هر حالتى كه مىدهد [ مرا جزاى مرا از خود مىرانم كه من اين‌ها را نمىخواهم من ترا مى 
  ] خواهم كه ببينم اكنون قرار برين شد هر عارضه كه از رنج و آسايش و از كلمات و دانشمندان و اندوه و خوشى از هرچه مىدهد اگر در باطنم پديد آيد چنانك دهان و گلو طلخ شود آن را همچون شربت خوش نوش مىكنم و شكر مىگويم اللّه را كه چنين شربت به من فرستاد و در گلوى من ريخت و اگر بر ظاهر و اجزاى ديگرم پديد آيد هم شكر گويم كه چنين حلّه به من درپوشانيد يعنى هرچه ازو آيد همه خوبست و خلعت است و من آن خلعت را در سر و روى مىمالم و سرمه و توتياى چشم مىكنم از هر نوعى كه مىدهد از زشت و خوب و نيك و بد كه اصل دوستدارى و بندگى رضا بود به قضا و چون از آن عارضه اجزاى من غافل باشند چون ذرّها از تنم فرومىريزد و در نور خدمت اللّه رقّاص مىشوند چنانك در ابتدا اجزاى متلاشيه بوده‌اند و از برّ و بحر خدمت‌كنان و سجده‌كنان آمده‌اند در كالبدى جمع شده‌اند [ و از چندين هزار مقدمهء وجود چون به كالبد رسيده‌اند « 1 » 
  ] صد هزار امر كن مىشنوده‌اند و ساجد مىبوده‌اند در فرمان از آن وقت باز كه اللّه گوهر پديد آورده است و نيز اگر چه كالبد برقرار مىنمايد در خدمت اللّه سر تا پاى متحرّك مىدان چنانك در و ديوار برقرار مىنمايد و زمين و سما برقرار مىنمايد و ليكن همه مسبّح‌اند\r\n\r\n\r\n","description":"","footnote":"\r\n( 1 ) - ص : ندارد .\r\n","page_name":" 216 ","page_number":262},
  {"content":"\r\n\r\nو متحرّكند و چنانك بعد از مرگ كالبد برقرار مىنمايد و ليكن خوشى و رنج وى [ در وى 
  ] متحرّكند ( و اللّه اعلم ) .\r\n\r\nفصل 141\r\nدر نماز شروع كردم اللّه اكبر را مكرّر مىكردم يعنى اللّه مىفرمايد بخلق كه هرچه اميد مىداريد و هرچه مىانديشيد از آن همه من بزرگترم مىانديشيدم كه اللّه خواست مرا از چه وجه دهد اللّه الهام داد كه [ تو چه مىانديشى از آنكه اللّه از چه وجهم دهد كه بزرگوارتر از آنم كه 
  ] ترا معلوم كنم كه از چه وجهت دهم اگر تو دانشمندى را بمانى چو من بزرگترم به از آنت بدهم اكنون تو چونها را رها كن و به نزد من بىچون مىباش كه من بىچون از همه بزرگترم همه خواست ترا من بدهم بىدريغ اگر آب و نان را نيز رها كنى من داشتت بدهم كه از آب و نان من بزرگترم در ركوع رفتم سبحان ربّى العظيم گفتم يعنى معنى ركوع آنست كه پشت‌ها خم مىشود از بار حكم اللّه گفتم اى اللّه بار فرمانهات را و اماناتت « 1 » را چو خواندم و شنيدم پشت خم كردم و بر پشت گرفتم از رحمتت بر ضعيفىام ببخشاى كه پشتم خم مىشود از خوف تقصير ، اللّه الهام داد اگر چه پشتت خم مىشود من بفضل خود ترا بياراستم و قوّتها دادم و خود را محبوب تو گردانيدم تا به من مشغول شوى و خدايى مرا فراموش نكنى و عصبيّت و قرابت و تبار آرى بدرگاه من گفتم سبحانك يعنى در اين حالت عجب كه همه حيرت و دهشت و بىقرارى باشد من اجزاى خود را در آن معانى عجب غوطه مىدادم كه اى اللّه چه درياهاى عجب كه دارى باز نظر مىكردم به چيزها كه اللّه از خوشيها و ذوقها پديد مىكرد چنانك در وقت مصاحبت گويى كه جان برون مىآيد از آن خوشى همچنان در وقت كمال خوشيها كه اللّه مىدهد از جايى كه تجلّى كند جان مىخواهد كه بيرون آيد از آن خوشى و گرد وجه كريم اللّه گردد تا ابد كه دايم آن خوشى را بيابد و به نهايت مزها برسد گويى كه جان محبوس است ازين خوشيها در آن وقت كه بوى اللّه مىيابد ازين خوشيها مىخواهد تا بيرون\r\n\r\n\r\n","description":"","footnote":"\r\n( 1 ) - ن : امانت .\r\n","page_name":" 217 ","page_number":263},
  {"content":"\r\n\r\nآيد و ابد باللّه باشد هرگاه كه از ذكر اللّه و از حركت كردن تن در بندگى ساكن مىباشم مىبينم كه همه تعظيمهاى اللّه و خوشيها از من پوشيده مىشود گويى كه همه حاجتها اطفال اللّه‌اند و ازو هست شده‌اند و شير مراد هم از وى مىطلبند و از وى مىمزند و هواى خود با وى مىرانند و جواهر و اجسام چون گاهواره و خانهااند اكنون هماره حاجتها در همه نوعها پيش اللّه طپان دار و از فيض او مزان دار تا تعظيم اللّه كرده باشى .\r\nگفتم اى اللّه هيچ‌كس چون صنع‌هاى تو نتواند كردن هر لحظه حور نو و خوشى تو هست مىكنى و با من يكى مىكنى چون تو با من باشى حوريان و خوشيها كه هست مىكنى همه با من آسيب‌زده باشند اگر تو منزّهى از آسيب اكنون حمد گويم اللّه را و تا مزها و حوران بر من نزند و با من نباشد من چگونه حمد اللّه گويم و تا خوشيها را اللّه با من يار نكند مرا چگونه حمد فرمايد كه  قُلِ الْحَمْدُ لِلَّهِ  « 1 » پس هرگاه كه تسبيح مىگويم و قرآن كه كلام است مىخوانم يقين مىدانم كه آسيب بر حوران .\r\n[ و خوشيها مىدارم و خود را بهنجار مىجنبانم تا آسيب حوران 
  ] بازمىيابم پس هركسى كه لفظ قرآن را معنى گفته باشد و هر چيزى نبيند و خوشيها نيابد و يا شنونده را شك و وهم آيد بدان كه آن‌كس معنى قرآن ندانسته باشد معنى قرآن دگر باشد و ببايد دانستن كه اللّه قرآن را منزل گردانيد در بيان پاكى و بينايى محمّد رسول اللّه و انبيا عليهم السّلام تا خلقان راه ايشان گيرند و در پى ايشان روند هركه معتقد باشد راهش نمايند تا راه ايشان رود اكنون چون قرآن خواهى خواندن نخست يك كار با خود قرار ده تا قرآن را همه بر آن معنى خوانى چنانك عشق با اللّه و طلب اللّه چون يك معنى معيّن نمىباشد در قرآن خواندن متردّد مىباشى و مزه ترا حاصل نمىباشد و در وقت قرآن خواندن اللّه را ايستاده دان پيش نظر خود و چون ذكر مىگويى و قرآن مىخوانى هر فعلى و صورتى كه ترا محقّق مىشود از بستان و درختان و حور و قصور مىدان كه از اللّه جدا مىشود تا تو آن را بوقت قرآن خواندن مىبينى بلك\r\n\r\n\r\n","description":"","footnote":"\r\n( 1 ) قرآن كريم ، سورهء 27 ، آيه ، 59 .\r\n","page_name":" 218 ","page_number":264},
  {"content":"\r\n\r\nهر نفسى و حركتى كه از خود مىبينى كه جدا مىشود [ و برمىآيد مىدان كه از اللّه جدا مىشود « 1 » 
  ] اگر چه از تو مىنمايد ، حاصل ترا دو حالست يكى حركت كه آن طلب تست اللّه را كه ترا بسوى طلب او مىفرستد و يكى سكون تست كه محبوس گشتهء از طلب اللّه تو در هر دو حال فرياد مىكن بر ياد اللّه يعنى اگر در طلبى فرياد مىكن كه طلب را زياده گردان و اگر در سكونى هم فرياد مىكن كه مرا طلب ده كه طلب را تو مىدهى ، اكنون علامت قرآن خواندن و معنى قرآن دانستن اين‌ها بود پس هماره در ذكر اللّه و در طلب اللّه باش و غير را بمان تا ببينى كه طلب عين مطلوب است باز مىديدم كه اين پنج حس من طالبانند اللّه را و اللّه است كه ايشان را در طلب مىآرد و مىدواند بطلب خود و مىديدم كه اللّه طلب را همچون دامى نهاده است تا هر كه در وى افتاد صيد اللّه باشد ، پس طلب يافتن و رسيدن باللّه باشد من همه قرآن را تتبّع كردم حاصل معنى هر آيتى و هر قصّهء اين يافتم كه اى بنده از غير من ببر كه آنچه از غير يا بى از من به يا بى بىمنّت خلق و آنها خود كه از من يا بى از هيچ‌كس نيابى و اى به من پيوسته پيوسته‌تر شو الصّلاة اتّصال باللّه و الزّكاة اتّصال باللّه و الصّوم اتّصال باللّه اين انواع اتّصالاتست ، از هر اتّصالى مزهء ، چنانك پهلوى معشوق نشينى مزهء ، سر در كنار او نهى مزهء ، خواه اوّل قرآن مطالعه كن خواه آخر قرآن اينست كه اى زمن شكسته با من پيوند كه ما ابين من الحىّ فهو ميّت ( و اللّه اعلم ) .\r\n\r\nفصل 142\r\n فَلَمَّا بَلَغَ مَعَهُ السَّعْيَ  « 2 » الآية . گفتم هر كس سعى مىكند و مىرود به طرفى هركه روى به آبادانى دارد بدانجاى كه آبادانيست مىرسد و هركه روى به ويرانى دارد همچنان ، يكى به آبادانى مىرود يكى به ويرانى ، بازگفتم كه حال سه است يكى تعظيم و اجلال كه هر جزو تو معظّم اللّه بود و مىدان كه اجزاى عالم كه\r\n\r\n\r\n","description":"","footnote":"\r\n( 1 ) - ص : ندارد .\r\n( 2 ) قرآن كريم ، سورهء 37 ، آيهء 102 .\r\n","page_name":" 219 ","page_number":265},
  {"content":"\r\n\r\nجمادات‌اند همه معظّم اللّه‌اند از ابروباد و خاك و روز و شب چون كالبد آدمى ازين عالم است لاجرم همچنان مسخّر اللّه است يا بىاختيار اين همه معظّم اللّه‌اند يا به اختيار و در حالت تعظيم هرچه منظور تو شود همه اجزاى او را معظّم اللّه مىدان و همه را محو مىكن بتعظيم اللّه و از اللّه درخواست مىكن كه همچنانك جزو موجود هوا و شهوت و جاه را معشوقهء اجزاى من گردانيدهء تعظيم را هزار چندان معشوقهء اجزاى من گردان ، چه فرقست ميان آن موجود و ميان اين موجود و هر رنگى كه هست تو دادهء آن را و اين را و چون از حالت تعظيم درگذرى در حالت محبّت آى و بگو كه اى اللّه همچنانك اجزاى مرا شهوت و هوا دادهء همچنان اجزاى مرا محبّت خود ده ، چه آن جزو محبّت دهى چه اين جزو شهوت و هر ذرهء هوا كه منظور تو مىشود و پيش چشم تو مىآيد مىگوى كه اى اللّه مىتوانى كه در هر ازين جزو اين هوا و اين منظور هزار چشمهء محبّت روان كنى چنانك صد هزار چشمهء شهوت روان كردهء و چون ازين حالت درگذرى حالت خشيت از انديشهء گناهان و خوف عقوبت و هيبت علوّ حضرت اللّه بين و از هر جزو خود صد قطره خون روان مىكن  لَهُ ما فِي السَّماواتِ وَ ما فِي الْأَرْضِ  « 2 » بعضى را زينت سعادت در ساعد وى كنيم [ و بعضى را زنجير خذلان و اضلال در گردن وى كنيم نه 
  ] كه فرعون و ابليس نمىدانستند « 1 » حقيقت موسى و آدم را با چندان معجزات و ليكن زنجير قهر ما هم بدانجاى ايشان را بازمىداشت كه اى سگان جاى شما همين جايست  لا تَأْخُذُهُ سِنَةٌ وَ لا نَوْمٌ  « 3 » تا چند عشق بر چشم پرخمار پرخواب آرى يك‌چند گاهى عشق بر بىخوابى آر و هيچ حالتى خوش‌تر از طلب اللّه نيست اگر تو خود را هماره طالب يا بى و در طلب اللّه بىقرار باشى بدانك بمطلوب و قرارگاه رسيدهء اگر چه بىآرام باشى در طلب پس حكيم طلب را بر تو مستولى از آن كرد تا حجّت بود بر آنك ترا مطلوبى است كه به كسى نماند و طلب ترا با آن مطلوب مىرساند خود آن طلب تو مطلوب را يافتن است و بمراد رسيدنست و امتزاج بودنست اجزاى ترا به آن محبوب و اتّحاد شدنست . ( و اللّه اعلم ) .\r\n\r\n\r\n","description":"","footnote":"\r\n( 2 ) قرآن كريم ، سورهء 14 ، آيهء 2 .\r\n( 1 ) - ن : نمىدانست .\r\n( 3 ) سورهء 7 ، آيهء 255 .\r\n","page_name":" 220 ","page_number":266},
  {"content":"\r\n\r\n\r\nفصل 143\r\n وَ إِذْ قالَ إِبْراهِيمُ رَبِّ أَرِنِي كَيْفَ تُحْيِ الْمَوْتى قالَ أَ وَ لَمْ تُؤْمِنْ قالَ بَلى وَ لكِنْ لِيَطْمَئِنَّ قَلْبِي  « 2 » قفص قالب هيچ‌كسى خالى نيست ازين چهار مرغ هر شب هر چهار را مىكشند و درهم مىآميزند و بوقت صبح همه را زنده مىكنند و بدين قفص بازمىفرستند ، يكى بط حرص مكتسب است كه مقصود او جمع مالى باشد كه همچون خربطى بر بط نياز مىزند و دوم خروس شهوت است كه خروش و فغان او بايوان مىرسد ، سيوم زينت و آرايش طاوس رنگ‌به‌رنگ سالوس است كه مىخواهد هر ساعتى مشاطگى كند ، چهارم عمرطلبى چون زاغ كه كاغ‌كاغ او دشت و صحرا پر كرده است  رَبِّ أَرِنِي كَيْفَ تُحْيِ الْمَوْتى  يعنى او مىخواست تا مرده را زنده كند تو دربند آن شدهء تا زنده را مرده كنى آسمان از حساب زندگانست و خاك از حساب مردگانست هر نباتى كه قصد زندگى دارد قصد سوى سما دارد و چون تمام بحدّ حيوة برسد و باز چون بخواهد مردن قصد زمين كند همچنان ارواح اهل سعادت آشيان بر آسمان از بهر آن « 1 » معنى دارند [ و جان كافران در سجّين قرار از بهر اين معنى دارند 
  ] هر جزو ترا چون پشهء حيوة داده‌ام و با تو جمع كرده‌ام اگر اين مرغان اجزات را بپرانم باز توانم جمع كردن آدم دربند علوّ بود و آن بهشتست ، ابليس دربند سفل بود و آن زمين است ، تو دربند شهوت و خوردنى هر دو سفلى است ، اكنون اگر مؤمنى خورد و خواب و شهوت را كم كن و خود را مىگوى كه مؤمنان را و عاشقان را خواب و قرار كجا بود و عاشق مؤمن چگونه مخالف رضاى محبوب بود و چو امر محبوب بيايد چگونه از سر قدم نسازد ، پس هر زمان خود را مىگوى كه اگر مؤمنى رخسارهء زردت كو و بوى جگرسوخته‌ات كجاست و بىقرارى و بىآراميت كجا شد ، اكنون ذكر اللّه مىگو و دايم در طلب اللّه مىباش گويى كه در ذكر و طلب مشاهده مىكنى كه اللّه گناهان را از گناهكاران چون گلبرگ چگونه فرومىريزاند و جمال حالت هر كسى را از خبث‌اند هان چگونه\r\n\r\n\r\n","description":"","footnote":"\r\n( 2 ) قرآن كريم ، سورهء 2 ، آيهء 26 .\r\n( 1 ) - ن : اين .\r\n","page_name":" 221 ","page_number":267},
  {"content":"\r\n\r\nپاكيزه مىگرداند و اندوهها را از سينه‌ها چگونه مىرويد و همه ناسزاها را از دل محبّان چگونه پاك مىكند و هر ساعتى دستهاى گل محبت ايشان را چگونه مىافشاند و گرد و غبار وحشت ازيشان چگونه دور مىكند و ماه و آفتاب و هوا را نيز تصفيه چگونه مىدهد از ابر و غبار گويى همه مزها و همه سعادتهاى ابدى و ديدن همه عجايبها در مشاهدهء اللّه است و آن مشاهده در ذكر اللّه است و در طلب آن است ( و اللّه اعلم ) .\r\n\r\nفصل 144\r\n   يس وَ الْقُرْآنِ الْحَكِيمِ    « 2 » تو خود را بر حضرت اللّه همين بس كن كه تو دوستدار خاك كف پاى يكى از خدمتكاران انبيا عليهم السّلام باشى يعنى هرچند كه اجرا و جامگى و رعايت و محافظت پادشاه باهل ولايت مىرسد امّا راعى و رعيّت همه در حمايت وى مىباشند « 1 » و نظر وى به همه شامل باشد ، امّا بدانك هركس را محلّ هيبت و محبّت نگردانند و بزرگى و جلالت و قدر بر هركس عرضه نكنند و زينت و جمال خود را از بهر هركس نيارايند نيز اللّه اگرچه رزّاق همه كس است و ليكن هركس محلّ هيبت وى نباشد  ما أُنْذِرَ آباؤُهُمْ فَهُمْ غافِلُونَ  « 3 » آب را از غذا دادن گرفته‌اند يعنى اركان كه سبب وجود تو بوده است جماد بوده‌اند و غافل بوده‌اند ازين معرفت و هيبت ما  وَ حَمَلَهَا الْإِنْسانُ إِنَّهُ كانَ ظَلُوماً جَهُولًا  « 4 » ملوك جهان را تحت تصرّف گرفتم و حكيمشان را افلاطون داشتم تا چه شود سرگشته آن و رسوا اين ازيشان چه آيد  وَ اضْرِبْ لَهُمْ مَثَلًا أَصْحابَ الْقَرْيَةِ إِذْ جاءَهَا الْمُرْسَلُونَ  « 5 » عاشقان را به ضعيفى و اندكى و رنجورى خودشان در دل نيايد و به بسيارى ملامت‌كنندگان و افسوس دارندگان ننگرند تا بدانى كه هماره كار معتقد است اگرچه معتقد اندك باشد و يا بيشتر باشد ، مردمان پروانه را مىگويند كه چه نادان است كه خود را مىسوزاند و مىبيند كه ده سوخته درين شمع افتاده است و او خود را همچنان درمىافكند و مىسوزد آخر اين\r\n\r\n\r\n","description":"","footnote":"\r\n( 2 ) قرآن كريم ، سورهء 36 ، آيهء 1 و 2 .\r\n( 1 ) - ص : مىباشد .\r\n( 3 ) سورهء 36 ، آيهء 6 .\r\n( 4 ) سورهء 33 ، آيهء 72 .\r\n( 5 ) سورهء 36 ، آيهء 13 .\r\n","page_name":" 222 ","page_number":268},
  {"content":"\r\n\r\nمناصب دنيا همچو شمعى است كه به آتش آرايش افروخته است و چندين خلق از وى سوخته است و ديگران آن را مىبينند و همچنان خود را در وى مىاندازند و مىسوزند امّا طايفه‌ئىاند كه ظاهر ايشان سوخته مىنمايد و بمعنى براحت افروخته‌اند همچون عاشقان بىسر و بىپاى كه از راحت و خوشى خود به كس نگويند .\r\nشعر :\r\n هرك را اسرار عشق آموختند * همچو بازش ديدها بردوختند\r\nهر كجا شمع بلا افروختند * صد هزاران جان عاشق سوختند \r\nامّا اهل دنيا در آتش شمع مناصب دنيا سوخته مىشوند و حاصلى ندارند و به آرايش ظاهر خود مشغول مىشوند و خود را غافل مىكنند ايشان را گفتم كه جامها چه سپيد مىكنيد [ و بزر خويشتن را چه آبادان مىكنيد 
  ] چو اندرون شما همه كباب و سوخته است مگر ديوار گرد در دبر مىآريد تا نبايد كه رنج درآيد و دود از روزن برون رود عجب تا چه بىادبى و گستاخى كرده‌ايد « 1 » كه هر ساعتى شما را محبوس اندهان كرده‌اند چنانك در صورت زندان را در و ديوار از خشت است در معنى زندان را در و ديوارش اندهانست اكنون هركه مشغول به دنياست و رو به آخرت ندارد بيكارست و در رنجست و كسى كه بىكار است گويى ( كه ) « 2 » در زندانست با شكنجها و چون زنبور در خنور تن خود را نيش مىزند و در هر كارى كه ترا دل گرفت و محبوس اندهان شدى در آن كار آن همه زندان است و چون سررشته كار آخرت پديد آمد و احوال عاقبت پيدا شد گويى كه راه يافتى و از زندان برون آمدى ، اكنون اگر كسى عاقبت‌بين است و راه آخرت مىرود گو تا كاهل نباشد و سره‌سره به كار آخرت مشغول شود و سعادت خود در آن داند و چون تو راه آخرت مىروى نان و آب با خود گرد آر و مىخور كه آن آب آب طهور بهشت شود و آن نان ميوه و درخت بهشت شود و اگر راه آخرت نمىروى نان و آب را گرد خود در ميار تا حميم و غسّاق و شجرهء زقّومش نكنى ، آخر اين تاج عقل را كه بر فرق تو نهاده‌اند مرصّع بدرّ و ياقوت حواس چون شكر اين بجاى نيارى ندانى كه ترا سيلى زنند بر گردن و شكر اين آنست كه راه آخرت روى و در طلب اللّه باشى ( و اللّه اعلم ) .\r\n\r\n\r\n","description":"","footnote":"\r\n( 1 ) - ص : كرده‌ايت .\r\n( 2 ) - ص : ندارد .\r\n","page_name":" 223 ","page_number":269},
  {"content":"\r\n\r\n\r\nفصل 145\r\n إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّةَ  « 4 » چو خريدار نيكويى منم نه خلقانند و من شكسته نكرده‌ام كالهء كردار ترا چرا شكسته شدى چو خلقان خريدار كار نيكو نيستند چرا ازيشان خريدن و قبول كردن طمع داشتى تا هم انعام من طمع داشتى و هم انعام خلقان خلقان را با منعمى من برابر كردى و مرا با منعمى كافى نداشتى « 1 » اكنون اگر تو راستى و نيكويى از بهر آب روى و مراعات خلقان مىورزيدى لاجرم ريخته شد چون قبول نكردند و اگر از بهر اللّه مىكردى آن ضايع نشد پس تو چرا شكسته‌دل شدى و رنجور شدى چو خريدار منم ، اكنون مىفرمايد كه هر وهم نغزى و هر انديشهء خوبى كه پيش خاطرت مىآيد همه آفريدهء منند و پيش من به خدمت و طاعت و فرمان‌بردارى ايستاده‌اند و نظر مىكن كه اين صور چگونه فرمان‌بردار منند ، آستين خجلت بر وى نهاده از زواياى عدم بفرمانم زود بيرون مىآيند و به خدمت پاى مىكوبند و بندگى مىكنند و مىروند و هر عجبى كه ترا به خاطرت آيد از سادگى و لمعان نور و نور رخسارها همه را پيش تو هست مىكنم يعنى كه خداوند اين‌ها منم ، اكنون درين مصوّرات نظر مىكن و در عشق من زارزار مىگرى كه همه چيزها زاران و نالان منند و در رخ عاشقان و در رخ معشوقان نظر مىكن و عين معانى را همچو اشخاص و قوالب مىدان از آنك قوالب بمعانى معتبر است و عشق را عاشق « 2 » من دان و در حقيقت وى نظر مىكن كه عشق چه خروشها و چه حالها دارد و همچنين در عين نيازها و بيچارگيها نظر مىكن تا پيچ‌پيچ‌هاى ايشان را مىبينى و بيچارگان را كه بدست ظالمانست نظر مىكن تا مدهوشى ايشان را مشاهده كنى اگر تو مىخواهى تا تعظيم اللّه و بزرگ داشت « 3 » اللّه بر تو مستولى شود درين مواضع كه اثر بزرگوارى اللّه دريشان پديد آمده است نظر كن كه فعل بمحلّ فعل و به كثرت محلّ فعل ظاهر شود و چون از اللّه ياد كنى ناظر اللّه باش بطريق هيبت و تعظيم نه آنك\r\n\r\n\r\n","description":"","footnote":"\r\n( 4 ) قرآن كريم ، سورهء 9 ، آيهء 111 .\r\n( 1 ) - ن : بمعنى كافى ندانستى .\r\n( 2 ) - ن : معشوق .\r\n( 3 ) - ص : بزرگوار داشت .\r\n","page_name":" 224 ","page_number":270},
  {"content":"\r\n\r\nدر صورت مخلوقى خود نگرى چنانك كسى چون به خدمت خداوندگار خود ايستاده باشد هماره نظر بوى كند و در وى نگران باشد كى به صورت خود فرونگرد هركسى دعوى محبّت اللّه مىكند به نوعى ديگر گرسنه مىباشد كه محبّت اللّه درين است و يكى خوش مىخورد كه محبّت اللّه در اين است و يكى رياضت مىكند كه محبّت اللّه در اين است و يكى معطّل و كاهل مىباشد در كسب و كار كه محبّت اللّه در اين است و يكى جدّ مىكند كه محبّت اللّه در اين است و هيچ ازين دعاوى را برهانى نيست ، اللّه يك طريق را معين كرد مر محبّت خود را تا عذرها منقطع شود و آن راه انبيا و رسل است عليهم السّلام و متابعت ايشان و دوست داشتن ايشانست كه  قُلْ إِنْ كُنْتُمْ تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ  « 2 » و اگر هزار مؤمن با يكديگر دوستى دارند از آن‌همه كرا درجه بلندتر باشد اين دگران را بدان درجه برسانند كه المرء مع من احبّه و همچنان بنگر كرا درجه بلندتر باشد از پدران و فرزندان ايشان را دوست دار و با ايشان بگرو و متابعت ايشان كن تا شما را به درجهء ايشان برسانند كه  أَلْحَقْنا بِهِمْ ذُرِّيَّتَهُمْ  « 3 » بارى اگر طاعتى ندارى دوستى با مصلحان مىكن و ايشان را دوست مىدار بلك با همه خلق دوستى مىدار تا هر گروهى ازيشان كه از اهل درجاتند ترا به درجهء ايشان برسانند به دوستى ( و اللّه اعلم ) .\r\n\r\nفصل 146\r\n  أَ فَحَسِبْتُمْ أَنَّما خَلَقْناكُمْ عَبَثاً وَ أَنَّكُمْ إِلَيْنا لا تُرْجَعُونَ فَتَعالَى اللَّهُ الْمَلِكُ الْحَقُّ   « 4 » گفتم اى آدمى تو اللّه را و فايدهء كار خود را مىدانى و ليكن اعمال كه پروبال اين مرغ معرفت است فايدهء آن را نمىدانى و مىخواهى كه مرغ معرفتت بىپروبال اعمال بپرد ، اين محال باشد تو از بس‌كه عاشق صحّت « 1 » و شهوت خويشى نمىخواهى تا ساعتى رنجى به تو برسد و سرمايى و گرمايى بر تو گذرد و كوفتگى و ماندگى به تو راه\r\n\r\n\r\n","description":"","footnote":"\r\n( 2 ) قرآن كريم ، سورهء 3 ، آيهء 31 .\r\n( 3 ) سورهء 52 ، آيهء 21 .\r\n( 4 ) سورهء 23 ، آيهء 115 و 116 .\r\n( 1 ) - ن : صحبت .\r\n","page_name":" 225 ","page_number":271},
  {"content":"\r\n\r\nيابد و كاهلى عبارت از چنين عشقست كه بر صحّت و خوشى و حياتست امّا تو ندانستهء كه ساق آن آرزوانها اين رنجهاست و آن سنبل مراد از ساق بىمرادى و رنج مىرويد تا كسى را رنج عطش و تفسيدگى جگر نباشد مزهء آب خوش را نيابد و تا كسى را رنج گرسنگى مصوّر نشود ذوق و خوشى طعام او را حاصل نشود و تا مقدّمه رنج را احتما و مداواة از غذاهاى ناموافق نبود بملك صحّت نرسد  أَ فَحَسِبْتُمْ أَنَّما خَلَقْناكُمْ عَبَثاً  تو هر ساعتى سوى تل خاك مىنگرى كه چه رنج برم چو از اينجا بيرون آمده‌ام بوى باز روم و خوش بخسبم  أَنَّما خَلَقْناكُمْ  يعنى شمايى شما را ما هست كرديم نه كه از خاك چون بزادى دانش و عقل و دريافت را مايه نبود ما بىمايه ببين كه چگونه هست كرديم بىاختيار تو تا چند قصد رجوع به خاك مىدارى ، اى بىخبر قصد رجوع به لطيف خبيردار آن سفالك باشد كه پهلوى سفالك بيفتد زيرا كه هر دو بىخبرند امّا حيوان را با خاك كى برابر دارند ، آخر خبر از بهر آنت داده‌ايم تا فى مقعد صدق عند خبير باشى تو مىگويى كه مغلوبم بجمادى كه جماد بىخبر بسيارند و باخبراند كىاند و نادرند و اندك تبع غالب باشد آخر  رَبُّ الْعَرْشِ الْكَرِيمِ  « 3 » گفته است يعنى كه جمادات خاك و افلاك در مقابل عرش اندك‌اند و عرش باخبر است و غالب پس غالب باخبران آمدند تا ملحق بدانجاى شوى ، اكنون هردم مىگو كه اى اللّه حوت حياتم تشنهء قطرهء درياى حيوة « 1 » بىچون تست باز هر ساعت و هر دم به نياز و اعتقاد و خضوع مىزار و مىگو كه اى رحمن و اى رحيم بخشاينده بيچارگى مرا مىبينى در تردّدىام و دلم بر جايى [ قرار 
  ] « 2 » نمىگيرد يقينم بخش و ازين تردّدم بيرون آر ، رنج نمىتوانم بردن تا استدلال دل بر جايى قرار دهم بىرنج و استدلال قرارگاهيم بخش از حضرت ، اى رحيم از مهربان‌كارى درگاهت بر من مهرى ده و مرا مهرى بخش و عشقى بخش ، اى رحمن از ميان اين پراكندگيها عشقى بىرنجى و بىچونيم بخش از حضرت و مرا از جملهء رستگاران و مؤمنان [ خود گردان\r\n\r\n\r\n","description":"","footnote":"\r\n( 3 ) قرآن كريم ، سورهء 23 ، آيهء 116 .\r\n( 1 ) - ص : حيرت .\r\n( 2 ) - ص : ندارد .\r\n","page_name":" 226 ","page_number":272},
  {"content":"\r\n\r\nو مرا دايم در بندگى 
  ] خود دار بخضوع و خشوع ، و اى بخشايندهء انديشه هستى من از من بيفكن و بر من ببخشاى و اين بند دريافت وجود من از گردن من باز كن و خبر هستى من از من دور گردان و مرا از خود بىخبر گردان و به رحمانى و بخشايندگى مرا خبرى و آرامى ده اى اللّه مرا از مزه‌هاى خود محروم مدار كه جز از تو هيچ كسى ندارم از تو نخواهم پس از كى خواهم  رَبِّ لا تَذَرْنِي فَرْداً  « 1 » همچنين از اللّه مىخواهم و چشم نهاده‌ام تا اللّه از كدام در و درگاه خواهش مرا اجابت كند و از كدام حضرت مرا قبول كند و ديدار دهد ، درين بودم كه اين آيت خواندند :    قَدْ أَفْلَحَ الْمُؤْمِنُونَ الَّذِينَ هُمْ فِي صَلاتِهِمْ خاشِعُونَ    « 2 » گفتم كه اگر آفتاب روح ترا ميل بفلك احكام آن جهانى است كه آن صلاة و زكات و جنّت است تو هم در آن فلك خود گردان باش تا نور تو متضاعف مىشود تو ميل بفلك كالبد كه كلف روى تست مكن و ميل بصحّت و سقم وى مكن و ميل بفلك عالم و احوال خلقان نيز مكن و در آن افلاك عالم و احوال خلقان هيچ مگرد تا در غم و اندوه نباشى چنانك آفتاب در زير ذنب سياه‌رنگ شود و نور از وى برود همچنان آن غم و اندوه و سياه شدن تو همه از بهر آنست كه در اين افلاك مىگردى ، اكنون صلاة و زكات و قرائت قرآن و اسماء حسنى و تفهيم آن معانى همچون دين توست در آن مجدّ باش و حاضر باش و آن را سرسرى مكن و در آن وقت كه ذكر مىگويى بايد كه بهر ذكرى از تو آتش جهد و گل رويد محسوس پيشت و در هر دمى كه ذكر مىگويى به هوش باش و به هوش آى تا ببينى كه از تو چه آتشها مىجهد و چه گلها مىرويد ، اكنون ذكر مىكن و اللّه مىگوى يعنى اى خداوند و اى مالك همه معانى و اعراض از جمالهاى خوب پيش من هست مىگردان لا الى نهاية كه هريكى از يكديگر نغزتر باشد و معنيهاى مزها و معنيهاى سماعها را و صورت سماعها را هست مىگردان و همه شرابها و سبزها و شكوفه‌ها و عشقها و آبها را هست مىگردان الى غير ذلك تا مشاهده مىكنم چون در خدايىات مرا\r\n\r\n\r\n","description":"","footnote":"\r\n( 1 ) قرآن كريم ، سورهء 21 ، آيهء 89 .\r\n( 2 ) سورهء 23 ، آيهء 1 و 2 .\r\n","page_name":" 227 ","page_number":273},
  {"content":"\r\n\r\nشكى نباشد در ايجاد اين اثرها كه در حواس نظر كردن بود چه شك باشد ( و اللّه اعلم ) .\r\n\r\nفصل 147\r\n أَمَّنْ جَعَلَ الْأَرْضَ قَراراً وَ جَعَلَ خِلالَها أَنْهاراً وَ جَعَلَ لَها رَواسِيَ وَ جَعَلَ بَيْنَ الْبَحْرَيْنِ حاجِزاً  « 2 » . مىفرمايد كه چيزها را مىگردانيم از حال به حال بىاختيار ايشان چو ايشان را جهد و قدرت و اختيار نداده‌ايم امّا ترا اى آدمى از جمادات هست كرديم و اختيار و قدرت و جهد داديم تا بجهد و قدرت و اختيار تو ترا احوال خوش و ناخوش دهيم و بهشت و دوزخ دهيم تو خود را هر ساعتى تشبيه مىكنى به آب و اشجار و انهار و اين مرتبهء كمتر [ تو « 1 » 
  ] بوده است كه تو اوّل انهار و اشجار و آب و هوا و خاك بودهء ترا منصب عقل و تمييز و دانش داديم تا از وى به درجهء بلندتر رسانيم و بحور و قصور بريم تو همچنان به همان جاى اوّل باز مىروى و مىگويى كه از مردگى به زندگى چون توانم آمدن و چگونه آيم خود اين حيات و اجزاى تو بى از سابقهء مردگى محالست زيرا كه محدثى يا از جمادات آمدى يا از نيست آمدى اگر از نيست آمدى [ خود نيست بىخبرتر از جماد بود و اگر از جماد آمدى 
  ] همچون آب و خاك و اشجار و ميوه‌ها هم از مردگى آمده باشى و باز از زندگى به مردگى مىروى باز محالت مىنمايد از مردگى به زندگى آمدن پس اين حيات تو چون محال آمد بىمردگى پس چرا محال دارى حيات آمدن را از مردگى [ و تو از مردگى كى به‌پاىخود آمدى كه اگر به خود آمديى 
  ] هرگز به مردگى نرفتى امّا اللّه ترا قدرت و اختيار داد تا تو در كارآيى و بىكار نباشى و تو اللّه را صفت كمال آنگاه گفته باشى كه بنده را قدرت و اختيار گويى با آنك همه عاجز مشيّت‌اند از آنك قادر بر قادر مختار قوىتر باشد از قادر بر عاجز و مجبور نمىبينى كه در كان و در دريا اگرچه مردمان كار كن غرقه و هلاك شوند امّا رسيدن برگ جوهر و رسيدن بساحل هم از كار دانند تا ميتين در كان مىزنند و دست و پاى در دريا مىجنبانند تا بساحل و برگ جوهر رسيدن هرگز كسى را كه اميد خلاص باشد از دريا و اميد وصول باشد برگ جوهر ترك ميتين و ترك دست و پاى زدن نكند آخر\r\n\r\n\r\n","description":"","footnote":"\r\n( 2 ) قرآن كريم ، سورهء 27 ، آيهء 61 .\r\n( 1 ) - ص : ندارد .\r\n","page_name":" 228 ","page_number":274},
  {"content":"\r\n\r\nچو در كار و در مجاهده چندين ترس نااميديست تا در بيكارى چه نااميديها باشد چو مردان را كار چنين ناساخته باشد تا نامردان را چه ناساختگيها باشد پس دايم در طلب اللّه بجد و جهد بايد بودن كه جدّ و جهد در آدمى آهنگ اوست در طلب و در كار كه اگر جدّ و جهد در آدمى نباشد او همچون شوره خاك فروريزد خود آدمى بىجدّ و جهد نمىشكيبد و آنگاه از آن غافل مىباشد چنانك گوهرى بدست دارد و قدر و قيمت او همه از گوهر باشد و او آن گوهر را مىبيند و نمىشناسد كه او آن گوهر است و آن گوهر را مىطلبد چنانك كسى در مجاورت نعمتى باشد قدر آن نعمت را نداند همچون مجاوران كعبه و مزارها كسى كه در بيابان باشد قدر قطرهء آب زلال را داند امّا كسى كه ساكن دريا بار باشد قدر آب را چه داند همچنان تا جان با تو مىباشد قدرش ندانى و چون وقتى كه بر خود بجنبد و خواهد تا فراقت دهد آنگاه قدرش دانستن گيرى و مال خرج كردن گيرى و دارو و درمان كردن گيرى تا اكنون كه با تو نزديك بود قدرش نمىدانستى اكنون كه از تو دور مىشود مىبينى زيرا قدر روح را مرده داند كه چون در برش مىگيرد زنده مىشود و فزاينده مىبود آرى عاشق و معشوق‌اند اين اجزا با اين روح كه هجران بوصال بدل مىگردد و وصال بهجران بدل مىگردد همچو عذرا و وامق‌اند به يكديگر مىرسند و باز از يكديگر جدا مىشوند باز طالب يكديگر مىشوند و به يكديگر بازمىرسند چون آدم و حوّا امّا خوشى آدمى آنست كه هرچند مراد در كنار او بيشتر او غافل‌تر و كافر نعمت‌تر و هر چند كه اثر صحّت بيشتر بىخبرى [ و 
  ] « 1 » خواب غفلت بيشتر   ما غَرَّكَ بِرَبِّكَ الْكَرِيمِ الَّذِي خَلَقَكَ   « 2 » همه فريب و بىآگهى از بسيارى نعمت منعم است تو نعمت را هر ساعتى بر آستانه چو انبار مىبينى لاجرم خوش فارغ مىنشينى و طالب مولى نمىباشى اجع كلبك يتبعك باز چون خوشى در تو آيد يك دو روز و اللّه [ اگر راه او نگشايد هرگز آن خوشى نرود و همه عمر با تو باشد و اگر دردى در تو آيد يك دو روز و اللّه 
  ]\r\n\r\n\r\n","description":"","footnote":"\r\n( 1 ) - ص : ندارد .\r\n( 2 ) قرآن كريم ، سورهء 82 ، آيهء 6 و 7 .\r\n","page_name":" 229 ","page_number":275},
  {"content":"\r\n\r\nراه او گره زند و نگشايد ابدالآباد آن رنج با تو باشد و نرود امّا چون جهان زوال و فناست راه آن گره نزند و بگشايد تا برود و امّا آن جهان چون باقى است راه خوشى و ناخوشى را گره زنند تا هرگز از تو آن برود و با تو باشد اينست كه چگونگى خوشى را و راه ناخوشى را كه از كجا مىآيد و چون مىرود كسى نداند زيرا كه راه آمد شد خوشى غيب است و غيب را كسى نداند و اگر بداند غيب نماند ، گفتم پس اللّه است كه خوشى را برمىبرد و مىآرد گاهى از مشاهده [ بغيب مىبرد و گاهى از غيب بمشاهده 
  ] مىآرد و حقيقت خوشى خود بهشت است ، پس چون خوشى با تو بود بهشت با تو بود و هم اللّه با تو بود كه بهشت و همه خوشيها و مزها از پرتو جمال لطف اللّه است و تو از آن غافلى گويى كه وقت غفلت و خفتگى و بىخبرى از اللّه همچون خاك و در و ديوار و آسمان و زمين را ماند و حال آگهى از اللّه و آثار خوش و ناخوش درگاه وى همچون آدمى و روح را ماند كه اللّه خاك را حيوان گردانيد و عقل و تمييز و دانش گردانيد و جان گردانيد گويى قيامت را ماند آن‌وقت دريافتن كه مردگان غفلت را زنده مىكند كه آسمان و زمين غفلت همه مبدّل مىگردد و بهشت و دوزخ مىشود هركسى را در كويى و شيوهء رخ مرادى و هوايى و هوسى نمودند از جاه ورزيدن و يا جمال و شهوت راندن و يا جدل و غلبه كردن و اندك ملامسهء دادند او را با آن مزه و تمام در كنارش ننهادند « 1 » و عقد طلبى بستند او را و از پى دست پيمان آن گردان كردند تا بر و بحر مىكوبد و يا شب و روز در عملها بيدار مىباشد و چشم او همواره در آن معشوقهء خود چون چرخ گرد قطب مطلوب خود گردان شده است ، اكنون اگر دلارامى دارى بىاو چرا چنين مىآرامى و اگر دلارامى ندارى درين جهان از بهر چه آرام دارى بىمزگى همه از بيمارى تست نه از بهر آنك مزهء نيست در عالم و در طعام و شراب و صحبت و نظر تو جهد كن تا بيمارى از تنت و خيرگى از چشمت و گرفتگى از پايت برود تا چهرهء حوران و مزهء صحبت ايشان و رفتن به سبزه و آب روان ترا مسلّم\r\n\r\n\r\n","description":"","footnote":"\r\n( 1 ) - ن : نهادند .\r\n","page_name":" 230 ","page_number":276},
  {"content":"\r\n\r\nشود ، نگاه داشت روى خلقان و از ايشان انديشيدن و از بد گفتن ايشان انديشيدن و جملهء احوال ايشان انديشيدن همچون پنبهء غفلت است كه به گوش هوش تو دررفته است و همچون ميخهاست كه در سرچشمهاى حيات استوار شده است كه اگر اين انديشهء خلقان را بيرون كشى و بيرون اندازى صد هزار چشمها از تو بيرون روژ دو صد هزار باغى كه نديده باشى ترا بنمايد و همچنين هر مصوّرى كه ترا پيش خاطر مىآيد بر مىكش و بيرون مىانداز تا از عدم و از وجود چشمهاى عجايب برروژد و دايم مىزار و مىنال كه اگر اين پردهء عالم شهادت نيستى تا چه عجايب عالم غيب بينمى و باز وقتى كه چيزى نخورى سست باشى به سرچشمهء حيات غيبى نتوانى رفتن و وقتى كه خوردى و پر گشتى چشمهاى حيوة را انباشتى [ اكنون « 1 » 
  ] خويشتن را بجنبان و نظر كردن گير و آن جنبش پاك كردن چاه باشد از انباشتگى امّا حالى مزه نيابى تا آنگاه كه به آب برسى و ليكن ترك پاك كردن چاه نبايد كردن اگرچه حالى مزه نيابى كدام چيز است كه آن را چون شكوفه نمىشكفاند و هزار چنين از وى نمىنمايد بنگر كه باد را مىشكفاند از سمومى و صبايى و شهوتى و عشقى و چه چيزها بيرون مىآرد [ و چوبها را مىشكافد و ميوه‌ها بيرون مىآرد « 2 » 
  ] اكنون آوازهء اهل دنيا و فسانهء ايشان چون گردباديست كه گرد مىانگيزاند و نظر ايشان را از ديد صواب بازمىدارد نه چون آن بادهاست كه درختان را آبستن كند از بهر اين معنى است كه كراهت بود نظر باحوال توانگران كردن اكنون اى مريدان بايد كه آرام دل شما بذكر اللّه باشد و در طلب اللّه باشد تا آنچه مراد شماست بيابيد و به سعادت مخلّد برسيد چنانك ماهى بىآب « 3 » ماند چگونه خيره بر خاك افتاده باشد و دهان باز مىكند و فراز مىكند در آرزوى آب شما نيز چون در طلب اللّه و ذكر اللّه كاهل باشيد مراد از دست شما رفته باشد و چون مراد از دست رفته باشد و فوت شده باشد همچون آن ماهى شما نيز دهان فراز خواهيد كردن و باز خواهيد كردن و اين فوت مراد شما هرآينه بشومى معصيتى باشد و اصل\r\n\r\n\r\n","description":"","footnote":"\r\n( 1 ) - ص : ندارد .\r\n( 2 ) - ص : ندارد .\r\n( 3 ) - ص : بىقرار .\r\n","page_name":" 231 ","page_number":277},
  {"content":"\r\n\r\nآن معصيت كاهليست در ذكر اللّه و در طلب اللّه و چون نظر كنى ذكر اللّه و طلب اللّه يافتن و رسيدنست باللّه ( و اللّه اعلم ) .\r\n\r\nفصل 148\r\n خَلَقَ السَّماواتِ وَ الْأَرْضَ فِي سِتَّةِ أَيَّامٍ  « 2 » مهلتى بود در ترتيب تركيب آفرينش اين دو جفت و هفت اندام آن را و هفت اندام اين را چنانك آفرينش آدم و حوّا را مدّتى بايست آسمان بسان مرد سرگردان به دكانهاى كسب عالم غيب ساز و نواى زمين حاصل مىكند و بوى مىفرستد و زمين چون كدبانويان قرار گرفته است چون سردى نماندش حاصل كند و بفرستد ، و چون گرمى نماندش حاصل كند و بفرستد و چون سبزهء سبزى بهارش نماند بفرستد ، اى دو اصل هرگز هيچ فرزندى [ همچو فرزند 
  ] آدم نياورده‌ايد بر كبوددل « 1 » و عقل چون آفتاب و ماه همچون درستهاى زر در آسمان يعنى زر در دست زن نبايد در كيسهء مرد بايد باز اگر آژنگ ابر بر پيشانى او پديد آيد بنور دل خويش آن آژنگ را دور كند  يُغْشِي اللَّيْلَ النَّهارَ  « 3 » اين دو آيهء ديگر از بهر پرورش فرزندان جهان ، كنيزك رومى روز فرزندان را در بازى مىدارد و كنيزك حبشى شب مىخواباندشان تو نظر در گرمى سر و خشكى دماغ و عيب تن و بيمارى خود منه تو نظر در آن آرزوانه و هواى خود دار كه ترا چه مىبايد از اللّه آن را مىطلب كه اللّه با تست در آن طلب و مىدان كه آن آرزوانه با تست چو اللّه با تست .\r\nاللّه اكبر مىگفتم در نماز اللّه مرا الهام داد كه من از همه بزرگترم اجزاى موجودات و احوال ايشان و آسمان و زمين و كوهها و درياها همه بيد من قايمند و بقدرت من قايمند از آنك همه فعل من است گويى كه اللّه همه را به يك دست گرفته استى و پيش خود داشته امّا چون صورت محو مىشود آنگاه اللّه مىنمايد ، مىگفتم كه اى اللّه پيش رويم و پيش چشمم سبزه و آب روان بيرون آر تا من تفرّج كنم باز گفتم كه اى اللّه مرا تشنه گردان تا همه چيزها پيش آب نمايد و مرا طالب سبزه گردان تا همه خاشاك نزد من سبزه بود و\r\n\r\n\r\n","description":"","footnote":"\r\n( 2 ) قرآن كريم ، سورهء 7 ، آيهء 54 .\r\n( 1 ) - ن : بر كبود و دل .\r\n( 3 ) سورهء 7 ، آيهء 54 .\r\n","page_name":" 232 ","page_number":278},
  {"content":"\r\n\r\nمرا شهوت به افراط بخش تا هر پاشنه كوفتهء مرا حور عين شود و مرا گرسنگى بخش تا نان ارزن مرا نعمت بهشت شود و مرا جوياى چيزى چنان دار كه عاشق سرمست بوم پس حقيقت بهشت من باشم چون اللّه حال بگرداند و دوزخ من بوم چون اللّه احوال من دگرگون كند اكنون معنى اللّه اكبر آنست كه اى بنده گناه تو از رحمت او كمتر است و كرم وى از جفاى تو بيشترست تو هيچ نوميد مباش ( و اللّه اعلم ) « 1 » .\r\n\r\nفصل 149\r\nاز ظلم حاجى صدّيق و آن ملك مىانديشيدم گفتم باللّه چه گويم و دعا بچه وجه توانم گفتن چو اين همه حكم اللّه است و او مىكند و در ضماير او پديد مىآرد هم رنج مرا و هم كردار ايشان را باز اللّه الهام داد كه آخر خواندن و ناليدن و زاريدن را فايده نهاده‌ام چندين هزار خلق بر درگاه « 2 » من از دست ظالمان بزارند و بنالند اگر فايده نديده بودندى بر در من چرا زارندى و آخر نه نام من إله است و معنى إله آنست كه مفزع خلق باشم كه يفزعون اليه في النّوائب و يرجعون اليه عند الحوائج اگر حاجت روايى نبودى اين نام لغو بودى پس چون يقين دانستى كه اللّه گفتن دافع ظلم است و رنجست و در دعا فايده نهاده‌ام چگونه فايدهء آن نمىبينى  أَ لَمْ تَرَوْا كَيْفَ خَلَقَ اللَّهُ سَبْعَ سَماواتٍ  « 3 » گفتم چگونگى سبع سماوات چون مرئىّ ما نيست گويى چنين مىفرمايد كه نتوانيد ديدن چو منتان ننمايم و ندانيت كه درين صندوقهاى آسمان چه چيزهاست اكنون چو احوال آسمان كه مصالح شما بدان باز بسته‌اند نمىدانيد عواقب كار خود را چه دانيد حاصل اللّه را گفتم كه چون [ اين 
  ] صور آسمان و چگونگى آن ما را معلوم نمىشود بر ما چه عرضه مىكنى تا آنگاه كه نشكفانى ما چه دانيم كه در اين دانها چه مزه استى و تا ازين قدحها ما را چيزى نچشانى ما چه دانيم كه در وى چه آش مصلحت است هرگاه كه اجزاى من ازين قدح چيزى نوش كند و يا شكوفهء ازين دانه‌هاى صور آسمان و غيره مشاهده كند آنگاه عرضه كردن\r\n\r\n\r\n","description":"","footnote":"\r\n( 1 ) - ص : ندارد و بنابراين ما بعد آن در آن نسخه فصلى جداگانه نيست .\r\n( 2 ) - ن : بدرگاه .\r\n( 3 ) قرآن كريم ، سورهء 71 ، آيهء 15 .\r\n","page_name":" 233 ","page_number":279},
  {"content":"\r\n\r\nاين صور بر ما فايدهء باشد حاصل خود را گفتم كه اللّه هر صورتى بر تو و اجزاى تو عرضه كند از ارض و سما و علم و تذكير و زيد و عمر و چون حالى مزهء از آن صورت بجانت نرسد نفى مىكن و اقداح صور را مىشكن و همه را محو مىكن و مىگوى كه اى اللّه چو من هيچ نمىدانم كه در اين صور چه مزه است از بهر چه عرضه مىكنى بر من ، تو همه صور را بيرون مىانداز و مىشكن تا آنگاه كه اللّه ازين صور مزه رساند به تو و بگوى كه اى اللّه سنگ صور را بر سر من چه مىزنى چون [ من 
  ] در مشاهدهء تو مىباشم ، باز رنج مىديدم كه روح من سفر مىكرد باللّه تا عجايب و صفات اللّه را مشاهده كند و از تن من بيرون مىآمد و به نزد اللّه مىرفت از پردهء هوا و خاك و آب و عقول و محدثات و درين رفتن مانده مىشد گفتم بيا تا برقرار باشم كه اللّه نه كه نزديك منست هم بجاى خود با اللّه مىنگرم چون اللّه را با صفاتش و انوارش مشاهده مىكردم همه نورها و جمالها و سبزها و شكوفه‌ها را مىديدم كه از آن نور خيره مىشد و ناچيز مىشد و محلّى نمىماند اكنون خود را گفتم كه روح تو دو حالت دارد يكى حركت و يكى سكون چون در حركت آيد حركت وى را در تعظيم اللّه و يا در خشيت اللّه و يا در عشق و محبّت اللّه عمل ده و چون مانده شود ساكنش دار يعنى مشغوليها از وى نفى مىكن هر بار كه خواهد كه متعلّق شود به چيزى يا چيزى بوى آن علقه را نفى مىكن تا عجب بينى و استراحت يا بى ، خود را گفتم اگر تو خرابى همه عالم آبادان خرابست و اگر تو روشنى همه ظلمات روشنست و اگر تو با رنجى همه آسايشها رنجست و اگر تو آبادانى همه خرابها آبادانست اكنون جهانيست و چندين اشخاص مختلف بر يكى آبادان و بر يكى خراب و بر يكى مظلم و تاريك بر يكى بهشت و بر يكى دوزخ مگر كه هژده هزار عالم ازين‌رويست يا مگر جمعى فراهم آيند يكى ازيشان در صفت بران قوم غالب بود همه در مقابلهء وى محو شوند تا اگر او خراب بود همه خراب بوند و اگر او آبادان و روشن بود همه آبادان و روشن بوند اكنون جهدى كن تا خود را در صفت كمال‌اندازى كه همه جهان را در دولت تو صفت كمال حاصل شود اگر مخذول باشى همه جهان در خذلان تو مخذول باشند\r\n\r\n","description":"","footnote":"","page_name":" 234 ","page_number":280},
  {"content":"\r\n\r\nفكانّ معناه  مَنْ قَتَلَ نَفْساً  اى نفسه  فَكَأَنَّما قَتَلَ النَّاسَ جَمِيعاً وَ مَنْ أَحْياها فَكَأَنَّما أَحْيَا النَّاسَ جَمِيعاً  « 3 » ( و اللّه اعلم ) « 1 » .\r\n\r\nفصل 150 « 2 »\r\n أَ لَمْ نَجْعَلِ الْأَرْضَ مِهاداً  « 4 » اجزاى زمين را به همدگر پيوستيم و ترا بر وى نشانديم چون پادشاهان بر كرسى و يا تن ترا فراهم آورديم و روح ترا برو نشانديم و تو از ما جدا نيستى درين تصرّفها و متّصل نيستى اين ذكر نعمت از بهر آنست تا در اللّه نظر مىكنى و درين نعمت نگاه مىكنى و جمله اجزاى تو به بزرگداشت اللّه مستغرق است و بىهوش مىبود اكنون آه مىكن و با مريدان مىگوى كه خداوندا ما را از آه كردن گستاخانه و بىباكانه نگاه دار آه ترس جاه و خجلتمان ده و آه شوق الى لقائك و آه رجا الى نعمائك مان ده  وَ الْجِبالَ أَوْتاداً  « 5 » كوهها را قوى ساختيم و ميخ زمين كرده‌ايم نتوانيم كه شما را شخصهاى با قوّه و نيرو دهيم در بهشت با آنك اهل اسلام و اهل دهر متّفقند كه كوه ذرّه‌ذرّه جمع شده است قوّه و استمساك كوهها عارضىاند كه اندك‌اندك گرد مىشوند كه آب نزد ايشان كوه مىگردد و كوه آب مىگردد  وَ خَلَقْناكُمْ أَزْواجاً  « 6 » روى شهر جهان را بشما آراسته گردانيده‌ايم جنس جنس چون عاشقان با معشوقان نشسته‌ايد  إِخْواناً عَلى سُرُرٍ  « 7 » يا شما را جفت آرزوانها و شهوتها گردانيده‌ايم نتوانيم كه بعالم غيب بريم  وَ بَنَيْنا فَوْقَكُمْ سَبْعاً شِداداً  « 8 » درجات بهشتيان را دايم نتوانيم داشتن  وَ جَعَلْنا سِراجاً وَهَّاجاً  « 9 »\r\n\r\n\r\n","description":"","footnote":"\r\n( 3 ) قرآن كريم ، سورهء 5 ، آيهء 32 .\r\n( 1 ) - در اينجا نسخهء ص ختام مىپذيرد و كاتب چنين نوشته است :\r\nتمت الكتاب ( كذا ) بعون اللّه و حسن توفيقه و سعة رحمته على يد العبد الضعيف الراجى الى رحمة ربه اللطيف مسعود بن ابراهيم بن محمود بن ارتق المقرى الفقير السليمانى ليلة التاسع من شهر جمادى الآخر من شهور سنه سبع و اربعين و سبعمائة و الصلاة و السلام على محمد و آله الطاهرين الطيبين .\r\n( 2 ) - اين فصل با فصل ( 131 ) مشابهت دارد و مانند تقرير ديگر است از آن و به همين جهت تكرار آن را بىفائده ندانستيم .\r\n( 4 ) قرآن كريم ، سورهء 78 ، آيهء 6 ، 7 ، 8 .\r\n( 5 ) قرآن كريم ، سورهء 78 ، آيهء 6 ، 7 ، 8 .\r\n( 6 ) قرآن كريم ، سورهء 78 ، آيهء 6 ، 7 ، 8 .\r\n( 7 ) سورهء 155 ، آيهء 47 .\r\n( 8 ) سورهء 78 ، آيهء 12 .\r\n( 9 ) سورهء 78 ، آيهء 13 .\r\n","page_name":" 235 ","page_number":281},
  {"content":"\r\n\r\nدر مصنوع ما نمىتوانى نگريستن در ما چگونه نظر كنى تا ترا نظر ندهيم ، در ما نظر مىكن چو ما از تو منفصل نيستيم و در آفتاب نظر مىكن حوريى كه نورشان بر آفتاب غلبه كند نتوانيم دادن دانشمندان از خلافى سخنى ژاژ كه مىگفتند بعضى در آن گفتن نيك گرم مىشدند و خوش‌دل مىشدند و سرخ مىشدند و بعضى مقهور مىشدند و نيك دل‌تنگ مىشدند همچنانك عاشقان سرمست شوند از حقايق آن جهانى و برافروزند و دژ بمانند بىيافت آن راه ، بدل آمد كه اللّه هركسى را خواهد در هر كارى خسيس و يا نفيس از مزه مست مىگرداند در مزهء وى شربت طلخش مىنوشاند از همان كار خسيس و يا نفيس ، كارها همه خسيس و يا نفيس اين جهانى همچون جامى است سرمستى از جام نباشد تا بدانى كه همه خلق جهان برابرند در سرمستى و در مقهورى .\r\nاكنون بارى سرمست در طلب كار آخرت باش نه از آنك در كارهاى ديگر آسمانها و زمينها تبع‌اند مر مختاران را از آنك اين‌ها از بهر نفع و ضرر باشد و مختار داند نفع و ضر را و مختارى در عرصه زمين قوىتر نيست از آدمى در روى زمين پس همه تبع مؤمنان است چه عجبت آيد كه اقليمها و شهرها و حصارها باشد تبع يكى و چندان دولاب و چرخ و سنگ آسيا و باغها و انبارها و كاه‌دانها و ستور گلّه‌ها و شكاريها همه در جسم و شخص و پيكر كلان‌تر از شخص آن آدمى و آن شخص آن آدمى همه تبع دل پرخون وى و آن دل وى تبع يكى خطره و اختيار روح كه مغيّبست تا بدانى كه اگر فلكهاى آسمان و طبقات زمين فداى آدمى ضعيف و مسخّر وى باشد چه عجب باشد .\r\nاكنون  وَ جاهِدُوا فِي اللَّهِ حَقَّ جِهادِهِ  « 1 » و همان قدر كه سعادت ابدى طمع مىدارى و به همان قدر كه رنج آخرت مىتوانى كشيدن بكوش تا جلب نفع كنى و دفع ضرّ كنى . اغل مسخره را گفتم تره‌فروشى كن تا مردمان تو از تو طمع ببرند و\r\n\r\n\r\n","description":"","footnote":"\r\n( 1 ) قرآن كريم ، سورهء 22 ، آيهء 78 .\r\n","page_name":" 236 ","page_number":282},
  {"content":"\r\n\r\nتو طمع از مردمان ببرى تا خالص شوى خداى را استاد هندو گفت كاسه پاك كن تا در وى طعام كنند ( و اللّه اعلم ) .\r\n\r\nفصل 151\r\nدين اسلام مونس شناختن است از آنك دهرى يا مايه و يا طبع و ستاره موات و علت گويند بىمونسى بوند ضرورى كه به اموات موانست نبود و اگر اختيارى و اراداتى گويند ستارگان را آخر مثل آن نگويند كه مؤمنان اللّه را گويند كه  وَ هُوَ مَعَكُمْ أَيْنَ ما كُنْتُمْ  « 1 »  ما يَكُونُ مِنْ نَجْوى ثَلاثَةٍ إِلَّا هُوَ رابِعُهُمْ وَ لا خَمْسَةٍ إِلَّا هُوَ سادِسُهُمْ  « 2 »  وَ نَحْنُ أَقْرَبُ إِلَيْهِ مِنْ حَبْلِ الْوَرِيدِ  « 3 » و اگر مثل اين گويند خود متّفق بودند كه راه اينست و بس و شكّ نيست كه حالت آن‌كس كه مونسى دارد خوشترست از آن‌كسىكه مونسى ندارد هيچ‌كس او را فريادى نرسد و هيچ كسى ندارد كه با وى غم دل تواند گزاردن و سخنى تواند گفتن و بوى مشغول تواند بودن كه دل بموات مشغول نشود و نپيوندد كه هركه گلزارى و گلى و خشتى و عمارتى دارد بر ياد كسى دارد كه با او موانستى توان گرفتن و اگر نه پيشنهادى مونسى دارد هرگز با خشت و گل و خاك قرارش نبود و مؤمن را با ارض و سما و جماد از بهر نظر باللّه آرام باشد ، گفتند كه افضل را ملك گفته است كه هر سالى هزار دينار مىبدهد تا بيايد همچنانك در باميان مىداده‌اند او را نظر كردم و حال خود را كه مرا نانى نمىدهند و او را هزار دينار مىدهند تا او نزد خلقان چه درجه دارد و من چه درجه دارم و بكدام حساب برمىآيم باز اللّه الهام داد كه تو راه انبيا مىطلبى هيچ نبى را كسى هزار دينار نداد بلك با ايشان دشمناذگى ورزيدند اغلب خلقان با ايشان حاصل نبوّة تبرّى است از اسباب فضيلتى كه نزد خلقان است كه پدرى و مادرى و مالى نداشتند كه ايشان را با اهل هنر آميغى داشتندى تا ايشان را از آن هنر بياموختند از طب و نجوم و فلسفه و ظريفيها همين مىناليدند بر حضرت اللّه تا اللّه داشت مر ايشان را چنانك خواست اكنون بيشتر خلق را رغبت و ميل به راه انبيا عليهم السّلام باشد چو\r\n\r\n\r\n","description":"","footnote":"\r\n( 1 ) قرآن كريم ، سورهء 57 ، آيهء 4 .\r\n( 2 ) سورهء 58 ، آيهء 7 .\r\n( 3 ) سورهء ، 5 ، آيهء 16 .\r\n","page_name":" 237 ","page_number":283},
  {"content":"\r\n\r\nاسباب هنر ورزيدن هركسى را ميسّر نباشد آنها معجب باشند به هنر خود و اين اتباع انبيا عليهم السلام معجب نباشند و آن‌كس منتفع باشد و با گوهر باشد كه معجب نباشد عجب كارى هركجا هنرست عجبست پس لقاى با هنر منغّص بود و آنك بىهنرست مؤانست بيش است با وجود وى ، طبيب كميز مىبيند و گوه مىخورد و اين فلاسفه را چه دشمناذگى افتاده است بر اللّه كه سعى مىكنند در نفى اللّه و خاصيتى كه عرض است نزد ايشان اللّه مىگويند بئس البدل لهم « 1 » آخر اين تضرّعات و زارى را پيش معبودان تأثير مىگويند در فتح امور علي عابديهم اكنون چون روا نبود كه اين تضرّعات و اين ابتهال مؤمنان مر ذاتى را باوصاف حميده و كمال سبب سعادت دايم و سبب احياء بعد الموت باشد و سبب بقاى ارواح و سبب راحت ارواح باشد بعد الموت فرعون انا ربّكم الاعلى مىگفت بارى رب را منكر نبود و كفره شركا مىگويند بارى رب را منكر نيستند عشق مؤمن از همه عشقها زياده است در جهان كه خون مىبارد در وفاى معشوقه ع .\r\n ديده حمّال كنم بار وفاى تو كشم \r\nآن لافها خيال و دروغست معنى آن همه لافها در مؤمنست اللّه چشمش را درد مىدهد و يا رنج بر وى مىنهد وى مىگويد اى خداوند من مرا خلاص ده ازين رنج ، اقرار به بندگى مىكند و عهد دوستى نگاه مىدارد و آنجا كه تنش را در غرقاب اجل انداخته باشد او شهادت مىآرد كه اشهد انّ محمّدا رسول اللّه وفادارى در چنان وقتى رنج مىنمايد اين سخن درست آمد كه نظم :\r\n من كه باشم كه بتن رخت بلاى تو كشم * ديده حمّال كنم بار وفاى تو كشم \r\nبيگانگان كه دعوى آن مىكنند كه ما ملك كسى نيستيم و عاشق كسى نيستيم ايشان بار اللّه مىكشند و بر ايشان اللّه بار مىنهد مؤمن كه دعوى مىكند كه من ملك اللّه‌ام چگونه بر وى بار محبّت بيشتر ننهد و دعوى محبّت مىكند چگونه رنج زيادتى نكشد\r\n\r\n\r\n","description":"","footnote":"\r\n( 1 ) قرآن كريم ، سورهء 79 ، آيهء 24 .\r\n","page_name":" 238 ","page_number":284},
  {"content":"\r\n\r\nدر زمين حواس خود تعظيم كار كن « 1 » تو باغ اللّه است در وى نياز و اخلاص و تسبيح كار تا ترا اللّه عوض اين باغ بهشت دهد كه آن باغ ترا شايد و اين باغ پر از اشجار نياز مر اللّه بىنياز را شايد لا إله الّا اللّه پرستيدنى نيست مگر خداى سزاى پرستش و پناه‌گرفتنى نيست به هيچ‌كس مگر به خدايى كه سزاى پناه دادنست ( و اللّه اعلم ) .\r\n\r\nفصل 152\r\nبدانكه تن چون كلوخ‌پاره زمين است بر روى درياى تفكّر و روح و دريا بر روى هوايى در وى چشمهء شور وحوش هم در زمين و هم در احوال خوش و ناخوش  مَرَجَ الْبَحْرَيْنِ يَلْتَقِيانِ  « 3 » شب و روز مشغولى و مىورزى از هنر از بهر خريارى طايفهء كه چندين سالست كه تا بيازمودى هرگز بهات ندادند هرچند روزى چند خربار مىگزينى و ايشان بر تو افسوس مىدارند باز خريار دگر مىگزينى و شب و روز مىورزى از بهر خريارى ايشان همه عمر در اختيار خريار كردى و شب و روز از بهر خريارى ايشان ورزيدى بارى از بهر درگهى ورز كه اگر ردّت كنند و قبولت نكنند ننگت نباشد ، كوى خوش‌آباد روح گزين كه هرچند عمر و سال برآيد عقل و روح جوان‌تر بوند در زبد قالب چه نظر مىكنى كه بمرور ايّام برشود عجب سليمان با آن همه مملكت پنج من انگور نمىيافت تا مىكند و ترنگاترنگ ابريشم نمىيافت با چنان عقلى همه راحت را سپس تورها كرد و محنت ببرد هر ساعتى كار نفيس به رنگى ديگر برآيد گويى نگار نوست و عروس نوست بعشق درو پيوندى چند روز چون تو مصاحبت كنى با آن عروس كار « 2 » دلت بگيرد معلومت شود كه همان گنده پير قديمست و ليكن خود را زينت داده بود نوعروس كار روح برگزين تا پيريت به جوانى بدل شود و درو تسليت شود و قرّة عين تو باشد در بهشت  إِنَّا عَرَضْنَا الْأَمانَةَ عَلَى السَّماواتِ  « 4 » حقيقت انس را بيش از آنك در كسوهء خاك آوردند در صورتى آوردند و امانات يعنى رئيسى جهان و تسخير عالم با شهوات و محافظت خود از آتش شهوت و بر باد و آب گذشتن و نگاه داشتن\r\n\r\n\r\n","description":"","footnote":"\r\n( 1 ) - ظ : كه زمين حواس تو .\r\n( 3 ) قرآن كريم ، سورهء 55 ، آيهء 19 .\r\n( 2 ) - ظ : باز .\r\n( 4 ) سورهء 23 ، آيهء 72 .\r\n","page_name":" 239 ","page_number":285},
  {"content":"\r\n\r\nتا تر نشود تا عاقبت او را سعادت ابد بود و اگر خيانت كند درين امانت عقوبت ابد بود اين امانت را در صورت صخره در موضعى افكنده بود اللّه ، حقيقتى بر آنجا برمىگذشت و خارخارى برمىآمد تا دو سه بار بياموزد و به گردن برداشت فرمان آمد كه الزم مكانك تخت كالبدت را چهار پايه كردند عقيق آتش و بلور باد و عود خاك و زجاجهء آب را هموار كردند تا اگر يكى پايه زياده يا كم شود بيفتد ، روح انسى درو طبيب را بيارد تا راست شود همچنانك نبودى خاكت گردانند « 1 » و بمقام نباتى رسيدى و حيوانى و گرمى و سردى دادند اين اطوار وجود تو و مراتب هستى تو قبول هست كردن اللّه مىيافت تا از آن مقام بدين مقام رسيد هيچ چگونگى هست كردن اللّه را درنيافت و هست كردن اللّه غايت و نهايت نپذيرفت بقبول كردن هستيهاى همه عالم ، مر هست كردن اللّه را چه غايت و كنه همه مزها را ببرد الّا چشم و گوش و زبانست كه نعماء بينايى و شنوايى و گويايى درونست « 2 » نيز ديده‌ات و بصيرتت چون قابل شود مر جمال اللّه را مزها و راحات يابد و كمال پذيرد بىآنك نمودن اللّه را غايت و كنه و چگونگى باشد   وَ لِمَنْ خافَ مَقامَ رَبِّهِ جَنَّتانِ فَبِأَيِّ آلاءِ رَبِّكُما تُكَذِّبانِ   « 3 » جمال خجندى مىگفت همچنانك اللّه از يك قطره آب ترا بيافريد از يك دانه در كوشكهاى بهشتيان را بتواند آفريدن و همچنانك از يك قطره آب دانهء درمىآفريند و مىگفت سى سالست تا من لقمهء فلان جمال الدين عامل خورده‌ام اكنون دعاى وى پيش شما مىگويم صد هزار لقمه با غمّاز و طرّار و اهل ظلم خوردند كه هرگز ذكر ايشان كسى بخير نكند تا بدانى كه نان با اهل علم بايد خوردن و صحبت علماى دين برگزيدن ( و اللّه اعلم ) .\r\n\r\nفصل 153\r\nبدانك همه رنج مردم از خلقان بسبب مجازاة انديشيدنست بر بدى ايشان اگر تدبير مكافات نخواهدى در رنج ايشان نباشدى چهار درست را بر محك امتحان روزگار پيش تو مىسايند و نيست مىكنند تا بدانى كه مر ايشان را در\r\n\r\n\r\n","description":"","footnote":"\r\n( 1 ) - ظ : كردند .\r\n( 2 ) - ظ : در اوست .\r\n( 3 ) قرآن كريم ، سورهء 55 ، آيهء 46 ، 47 .\r\n","page_name":" 240 ","page_number":286},
  {"content":"\r\n\r\nدار الضّرب عدم مهر وجود داده‌اند آب را ساييدند و هوا گردانيدند ، هوا را در حيوانات سودند و خاك را در حيوانات سودند باز هوا گردانيدند درست ده دهى آتش را به آب محو كردند از دمهء دوزخ راهى كنند بديك درياها جمله آبها را بجوشانند و بخار كنند و هوا گردانند و جبال را چون ذرّه‌ها هوا گردانند و سنگها را و خاكها را مينا گران بگدازانند و آب گردانند و آن آب را هوا گردانند و غرقه كنند در درياى عدم ندا در دهند كه  لِمَنِ الْمُلْكُ الْيَوْمَ  « 2 » باز ايشان را از ذره‌هاى عدم برآرند بر صورتى و بر شكلى ديگر .\r\nگفتم من دمى چندم مبلغها خرج شد وافنسيت « 1 » شد بعد ازين ان شاء اللّه اين دم كه پاره‌ييست خرج به چيزى كنم كه آن مهم‌ّتر باشد و عزيزتر باشد و آرزوى دلم آنجا باشد و چون يقينم است كه اللّه مرا آورده است و مىبرد و به جايى خواهد برد و وى واجب التّعظيم است اكنون كلمه‌كلمه فرمان وى يعنى قرآن و اسماء وى مىخوانم و اجزاى خود را از معانى وى پرتعظيم مىكنم و اجزاى خود را باحوال آخرت ممزوج مىكنم با مقارنهء معانى قرآن اعوذ گفتم همه اجزاى خود را شاخ شاخ كردم چون سيخ باللّه گفتم خود را پرهيبت كردم من الشّيطان يعنى حواس من كه مشغول مىشوند بشنود و گفت بيگانه اكنون با ايشان چه درآميزم ، ايشان در حيّز خود مىروند و من در حيّز خود بسم اللّه فرمان رسانيدنست به همه اجزا كه همه احوال پساپيش از عدم اوّل و رفتن به جايى و بهشت و دوزخ و تصرّف ، درين همه احوال نظر كنيد و به هيبت برخيزيد همه ، رحمن درين تن خود درين جهان بعضى به رحمت وى آراسته و بعضى محروم ، رحيم در آخرت تفرقه ، الحمد للّه همه اجزات بايد كه شكر شود يعنى اين شرف تمام نيست كه شرف تصرّف و فعل وى در اجزاى منست كه از عدمم بركشيد و وجودم داد و در اجزاى من تصرّف مىكند و من مىدانم كه او متصرّف منست ، اين حالت عزيزترين حالهاست نزد من كه به اين صفت باللّه مىروم باكى نيست .\r\nاكنون هر دم خود را پر مىكنم ازين و از خلقان بىخبر باشم خواه شكل من\r\n\r\n\r\n","description":"","footnote":"\r\n( 2 ) قرآن كريم ، سورهء 40 ، آيهء 16 .\r\n( 1 ) - ظ : وفا نسيت .\r\n","page_name":" 241 ","page_number":287},
  {"content":"\r\n\r\nگو شكل مصروعان باش و خواه غير وى از همه آشنايى قطع كنم ان شاء اللّه تعالى ، الحمد للّه يعنى چو مىدانى كه اللّه مىگويد كه احوالت اگر طلخست همچون شكردان و همه محنت مرا نعمت دان اين تمام نعمت نباشد كه اللّه اين سخن مىگويد ربّ العالمين سر بخضوع فروبرده باش و اجزات را بگو كه همه اين ساعت فربه شويد كه ربّست شخصهاى مؤمنان را قوّت كوهها دهد و ثبات سماوات ، سر را نيك در هوا كن چون سپيددار بنان بقوّت بيست كه اگر چه من رميم رفات ضعيف شوم از وى و ليكن اللّه چون سرو سهى دارد مرا بقوّت و صورت و معنى و ليكن به هيچ‌وجهى بصورتها ننگرم از آنك مرا صورتها غلط مىنمايد اللّه به رحمت خاك اجرام را گرد مىدارد و او را بدولتها مىرساند چنانك از وقت عدمم بدين زمان رسانيد و مىبرد به رحمت به آخرت اى مالك يوم الدّين برگ روحم از شجرهء تقديرت جدا شد ، گاهى حركت بسوى يمين آسايش مىكند و گاهى حركت بيسار رنج مىكند ، بهر حركتى در يسار رنج نوع رنج ديگر مشاهده مىكند تا اين برگ به قيامت بيمين بهشت افتد و قرار گيرد يا بيسار دوزخ اصحاب ميمنه و اصحاب مشئمه يا رب ما را از اصحاب ميمنه گردان ( و اللّه اعلم ) .\r\n\r\nفصل 154\r\nسبحان ربّى العظيم مىگفتم اللّه گفت ربّها دارم بر درگاه از ستارگان و ماه و آفتاب و مالكان در روى زمين و آن ربوبيّت ازيشان نى كه هرچند روزى از آن ربوبيّتشان معزول مىگردانيم از آنك ايشان ربّ صغيرند و من ربّ عظيم عيسى  جاؤُ بِالْبَيِّناتِ  « 1 » از آنك آدمى بچه هر ساعتى گويد كه از بهر چه و از بهر چرا كنم نخست به حجّت الزامش كنند آنگاه كار فرمايند تا هر ساعتى كه وسوسه درآيدش نظر بدان حجّت مىكند و به كار مشغول مىباشد هر ساعتى مىگويى كه در آن خير و در آن كار چه فايده است و چون مزه نمىيابم از كارى بچه كار مشغول شوم آخر كدام غلام و كنيزك به مزه كار كردست و كدام كار از بهر قرار خود كرده است تا تو از بهر آرامگاه خود كارى كنى هر كه خاوندهء چيزى باشد او را كن و مكن باشد در چيزى\r\n\r\n\r\n","description":"","footnote":"\r\n( 1 ) قرآن كريم ، سورهء 43 ، آيهء 63 .\r\n","page_name":" 242 ","page_number":288},
  {"content":"\r\n\r\nكن و مكن در حق بار و متاع آن باشد كه آن را از آنجا برمىگيرد و بدينجاى مىنهد و ازين جاى مىگيرد و بجاى دگر مىنهد ، كن و مكن در حقّ ستوران هر كردن بود و چوب زدن و در حقّ مختار عاقل برو چنين كن و برو چنان كن ، اكنون چون تو مختارى كن و مكن تو آن نبود كه ازين جاى برمىگيرند و بدانجاى مىنهند تو در اللّه خود را درباز كه اللّه امانتيهات را مىپروراند و به توبه از آن باز مىدهد آن همه نباتها چون زبان از زمين برمىزند بيان مىكند كه امانتيها چنين بازمىدهد و درختان دست شاخها بيرون كرده كه بنگريد كه اللّه سلامت ما را بشما باز رسانيد اگر چه بر وى ظاهر تن ما را نيست گردانيده بود امّا امانتيها بازدهد مدّتهاى بر تفاوت است يكى را بر يك هفته باز دهد چو ترها يكى را دو ماه و يكى را شش ماه چنانك گندمها را و يكى را يك سال و دو سال و سه سال چنانك درختان را مدت ردّ امانت تنتان را بيشترك مىبايد تا بازدهد كسب معيشت آن نيست كه شما اللّه را يارى مىدهيد در روزى دادن آخر آب و باد فرستاد و ترا هست كرد يارىاش حاجت نه‌آمد و ليكن عنان روزى ترا به ميخ كسب تو بازبسته است كه تو مختار بىقرارى تا سر خود نگيرى و ديوان بر سر تو نشستند بهر طرفيت مىدوانند ديك سوداى پرتزوير را راى و تدبير نام كردهء ، نورست و نارست نار كارهاى دنياست شكوهى مىنمايد و بوشى با تعب و رنج و برافروخته از آنك در آن زيان خلقانست از حسد و مسابقه و مبادرت بر ديگران در اوّل فروغ ترا ننمايد چو هندوان كه چو سوختن گيرند آنگاه بخواهند تا از آتش برون گريزند ديگران وى را در آتش مىاندازند از آن سگ پاسوخته كه بر آتش دل ديگران مىروى و نور آنست كه بوشى و بانگى و هيبتى ندارد و ليكن محض آسايش و راحتست بر سبيل نرمى و آن كار آخرتست هرگاه كه تو خود را از نار پاك كنى نور خود مىآيد حاجت نيايد كه گويى نور از كجا حاصل كنم و چگونه حاصل شود هرآينه آدمى بىيكى ازين دو معنى نباشد يا نور يا نار چون نار رفت معيّن شود نور آخر نور در حيّزى باشد آن حيّزش موضعى بىنار است آخر ملوك همه خزينه‌ها گرد كنند و بدان‌كس سپارند كه نشانهء خزينهء ايشان ننمايد آن خزينه‌دار امين و فرزند و دوست يگانه باشد چون تو\r\n\r\n","description":"","footnote":"","page_name":" 243 ","page_number":289},
  {"content":"\r\n\r\nپاكيزه دل و دست آمدى خود خزاينش به نزد تو آيد ( و اللّه اعلم ) .\r\n\r\nفصل 155\r\nالتحيّات مىخواندم يعنى اللّه پادشاهى دهد هركه را خواهد پادشاهى مر حيوانات را جز آن نيست كه ايشان را انديشهء خوش دهد و صور و خيال خوش دهد اى اللّه مرا خيال و صور خوش ده بىنهايت  بَلْ عَجِبُوا أَنْ جاءَهُمْ مُنْذِرٌ مِنْهُمْ  « 2 » عجب مىداشتند كه اين بناها را ويران كند و همچنان آبادان كند از آن خاك و اگر آن خاك سر اندر كشد و هوا هامون شود بازش برون كشد آن خاك را چنان كه بار اوّل بيرون كشيد و اگر بكوى هوا دررود هم بيرون آردش چنان‌كه بار اوّل بيرون آوردش ( و اگر آن هوا را چنانك بار اوّل بيرون آورده بود « 1 » ) اين اضداد را از بهر آن نهاديم تا ايشان مر يكديگر را نيست مىكنند باز ماهستشان مىكنيم هيچ مرده چنان نيست شود كه ضدّ بضدّ ، شب آيد همه اوصاف روز نيست شود از حركت و تدبير و روشنايى باز بيرون آريم همين ماكيان سياه شب بيضه را بخورد هم از وى باز بيرون آريم  يُخْرِجُ الْحَيَّ مِنَ الْمَيِّتِ  « 3 » زردهء بيضه آفتابست ، باز سپيده‌دم سپيدهء او ، پوست تنك او هواى شيشه رنگ آرى چو مرغ اين جهان باشد بيضه‌اش كم ازين نباشد آنگاه فرخ حركات و تدبير در وى پديد آمدن گيرد و پروبال آمد شد ظاهر شود و چون سياهى بيايد هيچ سپيدى نماند و چون درازى بيايد كوتهى نماند نيز مرغ عدم بيضهء وجود را بخورد باز از وى پديد آرند بيشتر حيوانات و اشجار از هوا و باد و آتشند و بيشتر از آن ناليده‌اند اگر چه پاى بر خاك دارند تا بدانى كه اللّه مر ايشان را اگر چه آب و هوا و باد و آتش گرداند باز مر ايشان را هستى تواند دادن اگر چه منبسط گرداند باز مجتمع تواند كرد كه اللّه جامع است ، آن دهرى دهر را ابدى و قديم مىگويد كه اين روزگار بس كارها كرده است ، ابو حنيفه از غايت فقاهت گفت كه خود ندانم كه دهر چيست چندين احمقان چيزها را بدهر حواله مىكنند اكنون باز نماييم از دهر\r\n\r\n\r\n","description":"","footnote":"\r\n( 2 ) قرآن كريم ، سورهء 50 آيهء 2 .\r\n( 1 ) - ظاهرا اين عبارت زائد است .\r\n( 3 ) سورهء 6 ، آيهء 95 .\r\n","page_name":" 244 ","page_number":290},
  {"content":"\r\n\r\nهيچ نيست اگر روزست چون نيستش كنم چگونه هست كند چيزى ديگر را چو خود را بقا نتواند دادن و اگر چه چرخست و بروجست همه احوال آن بره به آن برهء ديگر و برج ديگر نيستش مىكنم و همه حالهاى ستارهء ديگر را به آن ستارهء ديگر نيست مىكنم ، بارى اينكه دهر را زه و احسنت مىگويى چرا اللّه را  سُبْحانَكَ اللَّهُمَّ  « 1 » نگويى همه اجزاى دهر را به يكديگر نيست مىكنيم تا چون عدم بر همه اجزاش بيابى بدانى كه وجود از وى نيست موجد موجودكنندهء همه موجودات ماييم ( و اللّه اعلم ) .\r\n\r\nفصل 156\r\n وَ إِذا سَأَلَكَ عِبادِي عَنِّي فَإِنِّي قَرِيبٌ أُجِيبُ دَعْوَةَ الدَّاعِ إِذا دَعانِ فَلْيَسْتَجِيبُوا لِي وَ لْيُؤْمِنُوا بِي لَعَلَّهُمْ يَرْشُدُونَ  « 2 » قريب از آنجا كه سؤالت مىدهم هم از آنجا كه جوابت مىدهم ، چون باد سموم سؤال و حاجت روان كرده‌ام هم از آنجا باد نسيم راحت و اجابت روان توانم كردن ، فليستجيبوا لى چون من سؤال و دعاى شما را اجابت مىكنم شما نيز امر مرا اجابت كنيد ، لعلّهم يرشدون تا شما را راه نمايم كه سؤال چگونه مىبايد كردن كه تو سؤال كنى اجابت آن ترا زيان ندارد چون بوقت سؤال درگاه مرا مىدانيت چگونه است كه امر مرا اجابت نمىكنيد ، ملحد سؤال كرد كه خدا كجاست گفتيم اين سؤال فاسدست از انك خدايى آنست كه منزّه بود از نقصانى كه منافى خالقيّت كند و اين معنى كه در جاست آنست كه او عاجز باشد از ايجاد آن جاى و متعلّق آن جاى بود و چون اين معنى منافى خدايى باشد اين سؤال فاسد بود همچنانك گويى بياض چگونه سوادى بود ، زين زرويه گفت كه جمع فخر رازى در مسجد جامع هرى نمىگنجد همه در شب شمعها گرفته مىآيند تا جايگاه گيرند و او شيخ اسلام هريست و خوارزمشاه يكى از مقرّبان خود را فرموده است تا هركجا كه باشد و هركدام ولايتى كه بباشد آن‌كس با كمر زر و كلاه مغرّق بر پاىهاى منبر وى مىنشيند و او مىگويد كه هركه اهل قبله است او را\r\n\r\n\r\n","description":"","footnote":"\r\n( 1 ) قرآن كريم ، سورهء 10 ، آيهء 10 .\r\n( 2 ) سورهء 2 ، آيهء 186 .\r\n","page_name":" 245 ","page_number":291},
  {"content":"\r\n\r\nكافر نبايد گفتن ، او مبتدع باشد دهريان را و ملحدان را بد مىگويد و مىگويد كه ما به اجازت ابو حنيفه اجتهاد مىكنيم كه وى روا داشته است ، ابو حنيفه استاد استادانست و مىگويد كه در ميان مبتدعان كجا افتاديم بلخ و ماوراءالنّهر همه سنّيان‌اند روزگار آنجا خوش بود مردمان را بر مسلمانى تحريض مىكند و بر خير و طاعت مىدارد اسباب نزول آيات و نحوها و حكمتها و اشعار و امثال مىگويد و قاضى ابو زيد را دعا مىگفت كه او در تفسير خود آورده است كه  فَتَلَقَّى آدَمُ مِنْ رَبِّهِ كَلِماتٍ فَتابَ عَلَيْهِ  « 2 » در بهشت بود آدم گفت كه چون توبه‌ام قبول آمد روا بود كه مرا در بهشت بمانند باز فرمان آمد كه  قُلْنَا اهْبِطُوا مِنْها جَمِيعاً  « 3 » و محمّد على حكيم را سلطان اوليا مىگفت او ، جهودان به نزد وى تورية مىخواندند من چون بشنيدم اين نوع سخن و خود را به هيچ نوعى موازنه نديدم و نه تصور موازنه يافتم ، گفتم من همچون يكى آحادىام اندر جهان بيان « 1 » تا سلامتى آن جهان طلبم ، اكنون چنگ از گفت و خلقان بدارم و هيچ مرتبه و جاهى نجويم با هيچ خلقى ، هركجا افتادم افتادم و هركجا برخاستم برخاستم اگر چه خلقى نظاره‌گر من باشند التفات خود را از خلقان پاك كنم و اصغاى ايشان را پيش خود نيارم و از هيچ فضيحتى احتراز نكنم ، همان انگارم كه كلوخىام اللّه مرا از حال به حال مىگرداند تا مرا كجا رساند و كجا اندازد و به چند صفتم گرداند   إِذا وَقَعَتِ الْواقِعَةُ   « 4 » برخواندم خود را چو ديوارى دانستم كه فروافتادم تا كدام اجزام را خفض كند و كدام را رفع كند  وَ بُسَّتِ الْجِبالُ بَسًّا  « 5 » استخوانهاى من  فَكانَتْ هَباءً مُنْبَثًّا  « 6 » و باز بعد از ان مصوّر گرداند تا از كدام زوج گرداند   وَ كُنْتُمْ أَزْواجاً ثَلاثَةً فَأَصْحابُ الْمَيْمَنَةِ ما أَصْحابُ الْمَيْمَنَةِ     وَ السَّابِقُونَ السَّابِقُونَ أُولئِكَ الْمُقَرَّبُونَ   « 7 »\r\n\r\n\r\n","description":"","footnote":"\r\n( 2 ) قرآن كريم ، سورهء 2 ، آيهء 37 .\r\n( 3 ) قرآن كريم ، سورهء 2 ، آيهء 38 .\r\n( 1 ) - ظ : بيا .\r\n( 4 ) سورهء 56 ، آيهء 1 .\r\n( 5 ) سورهء 56 ، آيهء 5 .\r\n( 6 ) سورهء 56 ، آيهء 6 .\r\n( 7 ) سورهء 56 ، آيهء 7 و 8 و 10 و 11 .\r\n","page_name":" 246 ","page_number":292},
  {"content":"\r\n\r\nهرچ بلفظ اللّه ياد مىكردم دشوار مىآمد استحضار معنى وى اللّه الهام داد كه برين معنى مىگوى يا من العسير عليك يسير هر شكالى و شبهه‌يى كه در دين و در هر دردى و مشغوليى « 1 » ترا پيش آيد و دران مضيق بىمزه بمانى ذكر اللّه مىگوى بمعنى آنك يا من العسير عليك يسير يعنى اين جمله دشواريها از پيش من بردار و اين همه رنجها را از من دفع كن و صد هزار صور ديگر كه جز طبع اين عالم است مىتوانى اى اللّه پيش هواى چشم من و در عين اجزاى تن من پديد آوردن و چون دماغ خشك شود از ذكر بسيار همين اللّه گوى بمعنى آنك يا من العسير عليك يسير به شربت بهشت حالى مرا شفا ده و به آسيب لطف خود حالى مرا از سر تازه گردان ( و اللّه اعلم ) .\r\n\r\nفصل 157\r\n  وَ إِذا ما أُنْزِلَتْ سُورَةٌ فَمِنْهُمْ مَنْ يَقُولُ أَيُّكُمْ زادَتْهُ هذِهِ إِيماناً فَأَمَّا الَّذِينَ آمَنُوا فَزادَتْهُمْ إِيماناً وَ هُمْ يَسْتَبْشِرُونَ وَ أَمَّا الَّذِينَ فِي قُلُوبِهِمْ مَرَضٌ فَزادَتْهُمْ رِجْساً إِلَى رِجْسِهِمْ وَ ماتُوا وَ هُمْ كافِرُونَ   « 2 »\r\nهرآينه هر نعمتى كه هست طايفه‌يى از آن بابهره‌اند و طايفه‌يى بىبهره ، شكر در دهان صحيح بامزه و شيرين و در دهان بيمار صفرايى سبب صفرا و سبب سوزش دل و جمال خوب در چشم بينا زيبا و در چشم نابينا معطّل و بوى خوش نزد اخشم چون بوى گلخن تخمها را مىگفتند اهل طبع كه موروثست و در انبارها نگاه مىدارند تا از آن خوشه و حبوب ديگر بيرون مىآيد از گندم و جو و غيره در اصلهاى آن خشكيى هست ، اكنون تخم آدميان را از آب گشاده كرد كه وى را در انبارها نتوانند نهادن تا اين پنج آب در كدام ميوه و هوا و آب بوده باشد تا نگويند كه انبارها پر بود از وى ، و از باد تخم مرغان آفريد تا در زمين تن مرغان مىاندازند و سنبلهء افراخ پديد مىآيد تا كسى نگويد كه دانها در خانه بود كه از آن دگر مىزايد آن باد شهوت مرغان در كدام انبار بود از خشك و تر باد تخمها هست كردند و انبار خانها جز خزاين قدرت نبود آن\r\n\r\n\r\n","description":"","footnote":"\r\n( 1 ) - ظ : و هر دردى و مشغولى كه .\r\n( 2 ) قرآن كريم ، سورهء 9 ، آيهء 124 و 125 .\r\n","page_name":" 247 ","page_number":293},
  {"content":"\r\n\r\nملحد را مىبايست تا زبان را بتسبيح نه‌آرايد به خاصيّت گويى درآيد كه اين از آنست و آن از اينست  فَزَيَّلْنا بَيْنَهُمْ وَ قالَ شُرَكاؤُهُمْ ما كُنْتُمْ إِيَّانا تَعْبُدُونَ   وَ يَوْمَ نَحْشُرُهُمْ جَمِيعاً  « 1 » ستاره‌پرستان را با ستارگان جمع كنند و طبيعيان با چهار طبع جمع كنند و بتان را خطاب كنند كه اين‌ها بودند كه شما را هست كرده‌اند قال شركاؤهم ما كنتم ايّانا تعبدون هر ستاره را فضيحت كنند آفتاب را روى سياه كنند و ماه را هم كه دم زن وى بوده است سياه كنند ، ماكيان ستارگان تا از كدام تخم در تنشان مىكارند و آثار سعد و نحس ازيشان مىپرانند ، مثال ايمان تصديق و قبول چنانست كه يقين باشد و تصديق كنى كه آب خوردن بسيار زيان‌كارست مر مستسقى را و علّت استسقا را مدد كند و اين سخن از طبيب در قبول تو آيد ، اين آن تصديق است و اين كه معاصى زيان‌كارست و اوامر سودمند و سبب سعادت تصديق است و با اين يقينى آب خورى و معصيت كنى اين منافى آن تصديق نباشد و نيز خاريدن گر زيان دارد و كش شود و درازتر دركشد اين تصديق كردى و يقين مىدانى و با اين همه مىخارى و اين بىفرمانى دليل عدم تصديق و قبول نمىكند و نيز در مصالح اين جهانى دانى كه مصلحت كدام است و خواهى تا ترا در آن صبرى باشد و مىزارى و از اللّه در مىخواهى كه مرا صبرى ده در آن كار و با آن همه آن مصلحت را به بىصبرى بر خود فوت مىكنى و بدانك آن مصلحت را به بىصبرى ترك كنى دليل آن نكند كه ترا يقينى نيست كه آن مصلحتست و يا تصديق نكرده باشى در مصلحتى آن و زيادتى ايمان و زيادتى يقين آنست كه قدح نبات خورى جلّاب با يخ و گلاب خوش بود و چون به دهان و كام بتفاصيل وى برسد آن مزه لون ديگر باشد و آن خنكى لون ديگر باشد اكنون اين را زيادتى يقين گويند و همچنين يقين است و مصدّقى در جمال يوسف و قبول كرده‌يى و ليكن اگر بر تو پيدا شود و مرئىّ تو گردد از جمال يوسف خنكاء دل حاصل شود ، اكنون اين را زيادتى ايمان و يقين گويند ، حاصل دو اقليمست يكى اقليم\r\n\r\n\r\n","description":"","footnote":"\r\n( 1 ) قرآن كريم ، سورهء 10 ، آيهء 28 .\r\n","page_name":" 248 ","page_number":294},
  {"content":"\r\n\r\nمحبّت و سعادت و جنّت و انهار و شهرهاى سازوار و يكى اقليم عداوت و بيگانگى و شقاوت و عقوبت و رنجها و ميوه‌هاى ناسازوار ، سرحد هر دو ولايت پيدا كردند سرحد ولايت خوشى ايمان اجمالى و تصديق است و نه چنانك خوشى همه اقاليم در سرحد آن اقليم باشد بلكه هرچند پيشتر روى ولايت خوش‌تر يا بى و عجايبى يا بى تا ابد و يقين تفاصيل و نه چنانك همه رنجها در آن خطه كه سرحد اقليم شقاوتست همه رنج آنجا باشد بلك هرچند پيش مىرود شكّ بر شكّ زياده مىشود و ظلمت بر ظلمت بيشتر مىبود ( و اللّه اعلم ) .\r\n\r\nفصل 158\r\nسؤال كرد كه ابراهيم ستاره را گفت  هذا رَبِّي  « 1 » گفتم كه كسى گويد اينست متاع من بلحن گفتن سه معنى فهم آيد يكى كه دعوى كند كه اينست متاع من و يكى ديگر بر وجه سؤال باشد كه اين متاع من هست يا نى و سيوم استبعاد بود كه چنين چيزى متاع من بود يعنى البتّه نباشد و سؤال ديگر كه گفت  فَلَمَّا رَأَى الشَّمْسَ بازِغَةً قالَ هذا رَبِّي هذا أَكْبَرُ  « 2 » گفتم نگفت كه هذا الهى اكبر او ربّى اكبر از روى ديگر گفت يعنى عمل وى در گمراهى خلق بيشترست كه آفتاب‌پرستان بيشترند يعنى اين ستاره بزرگترست در اضلال چون در وقت وى ستاره‌پرست بودند باوّل و هلت الهام دادند برّد آن و ببايد دانستن كه اللّه قرآن را منزل گردانيد در بيان طهارت محمّد رسول اللّه و انبياء عليهم السّلام تا خلقان راه ايشان گيرند و بر پى ايشان روند ، علاء سقّا مىگفت كه چونست كه مرا خواب مىبرد بوقت تذكير ، گفتم چنانست كه تو رنج و ماندگى يافته باشى چو در باغ تذكير راحتى بيابى كوفتگى فروآيد و خوابت گيرد و دست و پاى دراز اندازى هر ساعت بيدار مىشوى و باد وزان شده و آب روان از كلمات نيكو مىبينى بازت خوش مىآيد و خوابت مىبرد و آن مبتدى را كه خواب نبرد از بهر آن بود كه مزهء آن درنيافته باشد چنانك استاد را در پيشه خواب نبرد و شاگردك لت مىخورد و خوابش مىبرد چون مجاهده تمام كرد خوابش نبرد ، گفتم كه تو مىانديشى كه چون بخواهم مردن چه كار كنم نظير آن ماند\r\n\r\n\r\n","description":"","footnote":"\r\n( 1 ) قرآن كريم ، سورهء 6 ، آيهء 76 .\r\n( 2 ) قرآن كريم ، سورهء 6 ، آيهء 78 .\r\n","page_name":" 249 ","page_number":295},
  {"content":"\r\n\r\nكه كسى را خرى عاريتى باشد و بار خود بر آن نهاده باشد مىبرد در ميان راه برسد گويد چو به خانه خواهم رسيدن اين خر از من مىبستانند همين جاى رها كنم رها كند و پياده برود سرسر انگشتانش بايد رفتن و بار بر پشت وى بمانده تا به هزار حيلت به خانه آرد .\r\nاكنون جهد و قوة چون ستورست كه عمل را بر پشت او باجل و گور رسانند امّا اين‌قدر نداند كه چون به خانه رسد اگرچه خر را بستانند اما بار به جايگاه برند و ليكن چون خر در بيابان ماند به منزل نرسيده باشد .  أَ فَحَسِبْتُمْ أَنَّما خَلَقْناكُمْ عَبَثاً وَ أَنَّكُمْ إِلَيْنا لا تُرْجَعُونَ  « 1 » شما پنداشتيد كه شمايى شما را كه تركيبى از فعل و اختيارى قدرت كرده‌ايم بىفايده داده‌ايم ترا آخر سرگين را فايده نهاده‌ايم چون در شمايى شما فايده ننهاده باشيم فايدهء جمادى درخور وى فايدهء فعلى درخور وى در هر كارى كه هستى بورز تا در آن كار عجيب شوى از آنك كارها كنى و خاك شوى و جهان اللّه دون باشد و خسيس فعلها مر خلقان را چون كديوران اللّه‌اند مىورزند و خاك معطّل را باغ و بوستان عجايب مىكنند و اللّه راضى بدان تا جهان عجيب‌تر و خوش‌تر و چيزى نو مىشود و اثر رضاء اللّه است كه دلها از كارهاى عجيب خوش‌تر مىشود ، اكنون اللّه ترا در هنر تو و پيشهء تو چون فعل تو كديورى كند و عجايبها برون آرد اللّه و ترا جزا دهد بر آن از آنك جهان او را خوش‌تر و آبادان‌تر مىكنى ، كدام كوفتن را ديدى كه قيمت وى بدان كم شد همه داروها و گلها را و انگورها را بكوبند قيمتشان بدان زياده مىشود خوشه‌ها را بكوبند و دقيق كنند قيمت زياده شود و باز چون قرص كنند و باز دگر بار به دندانها بكوبند قيمتشان زياده شود كه اجزاى آدمى شود و بعد از آن كوفتن حيات و سمع و بصرش و عشق و مودّتش دهند آن خاك شدن دروازهء پست مىنمايد چنانك در بيت المقدّس  ادْخُلُوا الْبابَ سُجَّداً وَ قُولُوا حِطَّةٌ نَغْفِرْ لَكُمْ خَطاياكُمْ وَ سَنَزِيدُ الْمُحْسِنِينَ  « 2 » هرگاه به حكم شهادت حطّه‌گويان روى در دروازهء خاك نهى\r\n\r\n\r\n","description":"","footnote":"\r\n( 1 ) قرآن كريم ، سورهء 23 ، آيهء 115 .\r\n( 2 ) سورهء 2 ، آيهء 58 .\r\n","page_name":" 250 ","page_number":296},
  {"content":"\r\n\r\nاز همه آلايش پاك شوى امّا اگر حنطه‌گويان و با حرص و غفلت روى  فَبَدَّلَ الَّذِينَ ظَلَمُوا قَوْلًا غَيْرَ الَّذِي قِيلَ لَهُمْ  « 1 » آب روى نگاه مىدارى ندانم كه كجا خواهى خرج كردن و عاقبت تو چه شود جهدى كن تا عاقبت محمود شوى ( و اللّه اعلم ) .\r\n\r\nفصل 159\r\n يا بَنِي آدَمَ لا يَفْتِنَنَّكُمُ الشَّيْطانُ كَما أَخْرَجَ أَبَوَيْكُمْ مِنَ الْجَنَّةِ يَنْزِعُ عَنْهُما لِباسَهُما لِيُرِيَهُما سَوْآتِهِما  « 2 » حال تو همچنانست كه كسى در بيابان آواز مشابه دوستان و عشاير تو كند تو دم آن آواز مىروى و جامه مىدرانى از عشق و دوستى چنانك كبوتر بر آواز صفير معلّقها مىزند از آنك مشابه آواز دوستست باز چون به نزد دوستان و معشوقان مىآيى آن دعويهاى عشق همه باطل مىشود يعنى اللّه با تست تصرّف وى را مشاهده مىكنى باز ميلت مىباشد كه نزد صوفيان روى تا سماعها شنوى وجدت پديد آيد تا موقوف مشاهدهء كسى مىدارى حالت عشق خود را چرا همه اجزاى تو باللّه بىسروپاى نباشد و تدبير و مفسده و مصلحه و مقصود و غرض چه كند عشق را ، همه مصلحت عشق آن باشد كه زير و زبر مىشود و در پاى وى مىافتد و چون ديوانگان درمىآويزد تن خود را مفرش قدم و تصرّف معشوق ساخته بود اوّل و آخر نداند و عقوبت و رنج نشناسد و اجزاى او از سر تا پاى آبستن مىشود و عرق دوستى از وى مىچكد گاه از ترس فراق بر خود مىسوزد و رنگ‌به‌رنگ مىگردد الحىّ القيّوم گويى چرا مىروى كه نوميد باشى من كوى نوميدى نهاده‌ام و كوى اميد نهاده‌ام و كوى جان‌فزا نهاده‌ام و كوى غم نهاده‌ام چرا گويى نروى كه هر ساعتى اميد زياده شود و تازه‌تر شوى اگرچه خاك شوى هركه عهد قول با آدمى آرد كلوخ‌پرستست از سنگ‌پرست چه عجبت مىآيد اگر نه كلوخ بودند باز پس چرا گرد شدند  كَلَّا بَلْ تُحِبُّونَ الْعاجِلَةَ  « 3 » همه عهد وفات با كسانى كنى كه يك دو گام با تو همراه بيش\r\n\r\n\r\n","description":"","footnote":"\r\n( 1 ) قرآن كريم ، سورهء 2 ، آيهء 59 .\r\n( 2 ) سورهء 7 ، آيهء 27 .\r\n( 3 ) سورهء 75 ، آيهء 20 .\r\n","page_name":" 251 ","page_number":297},
  {"content":"\r\n\r\nنيستند تا با چند هزار آدمى روزگارى بردى يكى زين سوى رفت و يكى زان سو ، با يار سعادت آخرت كه قديميست هرگز بارى عهد نبندى آسمان سرگردان كه سقف خانهء ويرانست چندين هزار سالش بداشتيم و در رغم طايفهء قديم و ابد الآبد مىبباشد آرى اللّه اين را ابد الآبد مىتواند كرد در بهشت ابد الآبد خلق وى را نگاه نتواند داشتن كاسهاى ستارگان را گردان كرده در آشلغ بالا از بهر نواى خاكيان گاهى از باد پر مىكنند و گاهى از آتش ، جام آفتاب و ماه را در بهشت رها نكنند بر سرچشمهء سلسبيل از آنك كم‌عيارست انگشت بر وى مىنهى سياه برون مىآيد  لا يَرَوْنَ فِيها شَمْساً وَ لا زَمْهَرِيراً  « 1 » دنيا سراى قلّابانست قلب اينجا به كار مىآيد اكنون هيچ دروغى نبود تا راستى نبود و هيچ خيالى نبود كه وى را حقيقتى نبود  لَيَجْمَعَنَّكُمْ إِلى يَوْمِ الْقِيامَةِ  « 2 » پشّه‌ها اگرچه پراكنده شوند آخر در پشّه خانه جمع شوند ذرّها چون پشّه‌ها ببال باد و هوا به هر جايى كه بپرد آخر مسكن قيامت ايشان را جمع كند دلى از خون سرشته را آن تدبير دهد كه چون كبوتران را بپراند بصفير و نى به زير دام باز جمع آرد از مدبّرى آسمان و زمين به زير دام قيامت همه را جمع آرد ، بهر سويى سر مىكشيدى و بهر مرادى ، تا دوان باشيدى و باز پراكنده شدى چون رمه پراكنده مىشود همه را بازرانند بسوى صحراى قيامت كه  لَيَجْمَعَنَّكُمْ إِلى يَوْمِ الْقِيامَةِ لا رَيْبَ فِيهِ  « 3 » ( و اللّه اعلم ) .\r\n\r\nفصل 160\r\nدر بيان نجوم سعد و نحس ، آسمان را بيشه‌اى انگاشتم كه پر از پلنگ [ و 
  ] شيرند به يكديگر برمىتازند هريكى در حق خود سعدند و به حق آن ديگر نحس ، مشترى از جانب مقابله با مرّيخ نحس است و در حق خود سعد مرّيخ با خود سعد و در حق مشترى نحس ، آفتاب را خود پادشاه گرفتم كدام پادشاه كلاه بر خود راست داشت ، ماه را وزير گرفتم كدام وزير نيك بود كه بمصادره و گرفتارى مبتلا\r\n\r\n\r\n","description":"","footnote":"\r\n( 1 ) قرآن كريم ، سورهء 76 ، آيهء 13 .\r\n( 2 ) سورهء 4 ، آيهء 87 .\r\n( 3 ) سورهء 4 ، آيهء 87 .\r\n","page_name":" 252 ","page_number":298},
  {"content":"\r\n\r\nنشد ، عطارد را مستوفى گرفتم كدام مستوفى بود كه منحوس بكنجى بازنماند ، آسمان را خود خريطهء مار و كژدم گرفتم چه تدبير خواهد آمدن ازيشان  اللَّهُ نُورُ السَّماواتِ وَ الْأَرْضِ  « 1 » يعنى هرچه نه سبيل اللّه گيريد همه در ظلمات رويد و راه بازنيابيد باللّه آييد تا راه بازيابيد و به قرآن و فرمان اللّه آييد تا راه بازيابيد كه راه بنور توان يافتن نور عبارت از همه راحتهاست گويند در ان كار خود را روشنايى مىيابى يعنى راحتى مىيابى  هُنالِكَ تَبْلُوا كُلُّ نَفْسٍ ما أَسْلَفَتْ وَ رُدُّوا إِلَى اللَّهِ مَوْلاهُمُ الْحَقِّ  « 2 » جوهر اعمال چنان پيش فرست [ كه 
  ] چون بيازمايى باطل برون نه‌آيد بيازمودن جزا يافتن باشد ، بدى پيش فرستادى نيكيها سپس آن بفرست تا هر دو به جنگ شوند چنانك تيرها در جهان آفريدهء اوست و ليكن سپرها و جوشنها هم آفريدهء اوست چون سيئات چو تير پران شود حسنات چو سپر در پيش آيد  قُلْ أَ رَأَيْتُمْ ما أَنْزَلَ اللَّهُ لَكُمْ مِنْ رِزْقٍ فَجَعَلْتُمْ مِنْهُ حَراماً وَ حَلالًا قُلْ آللَّهُ أَذِنَ لَكُمْ أَمْ عَلَى اللَّهِ تَفْتَرُونَ  « 3 » مىانديشيدم كه نان بسيار خورده بودم و مزهء عبادت و وعظ كردن نمىيافتم گفتم اى اللّه اگر نان مىخورم از ترس آن مىخورم كه نبايد سست شوم مزهء انديشه تو و مزهء عبادت تو و مزهء وعظ با بندگان تو نيابم و اگر مىنخورم اندازهء آن نمىدانم هم بىنور و بىذوق و بىحيات مىمانم اگر غم پيش مىآيد مىترسم كه بسبب اين غم محجوب مانم ، در آيت بيان آنست كه اگر پيشنهاد درستى داريد از شكسته شدن در ان راه باك مداريد و در ان راه شكسته شويد و اگر پيشنهاد درست نداريد دران راه شكسته مشويد كه دريغ باشد كه درست خود را خرج كنى در راهى نادرست ، مس را در راه زر خرج كنى تا زر شود نيكو باشد امّا زر را در راه مس خرج كنى تا مس شود افساد باشد ، درست وجود تو از همه پيشنهادها [ ى 
  ] نادرست تو بهترست به مجاورت درست درست نيكوتر شود و به مجاورت نادرست درست تو تباه شود از دود برگذرى سياه شوى و از مشك برگذرى معطر\r\n\r\n\r\n","description":"","footnote":"\r\n( 1 ) قرآن كريم ، سورهء 24 ، آيهء 35 .\r\n( 2 ) سورهء 10 ، آيهء 30 .\r\n( 3 ) سورهء 10 ، آيهء 59 .\r\n","page_name":" 253 ","page_number":299},
  {"content":"\r\n\r\nشوى ، جهان مايه است يا انبار خاكى پاره‌اى را از وى زندگى مىدهد و پاره‌اى را مردگى مىدهد ، مردگى نه از وى است و زندگى نه ازويست ، او را از ميان انگشت فروكن از خونى مشك ظاهر مىكنند ، نجاست با طهارت و خوش با ناخوش جمع نكرده‌يى بر درست تو عيار اختيار از بهر آن يار كرده‌اند تا به حجّت كار كنى ، اگر صدقى دارى به حال حوريان چگونه شب خفتن روا دارى و دست پيمان حاصل نكنى بىرغبتى بنا بر آن باشد كه اعتقادى ندارى جمال را و يا امكان نبينى وصال را ، درست وجود تو اگر مس است ناكس است و اگر زرست نيكوست ، خاكش مكن زر چون در كف تو خاك شود موجب ندامت باشد و هيچى نباشد ( و اللّه اعلم ) .\r\n\r\nفصل 161\r\nسأل أ يحرم من سعادة الأبد بمجرّد كلمة الكفر كمن نهر فقلت لو لم يحرم سابقا ما تكلّم بكلمة الكفر كمن نهر صاحب جمال و شتمه فما لم يكن محروما عن لذّة جماله ما شتمه فكذا هاهنا فلو كان عارفا لذّة الآخرة لما كفر قال عليه السّلام من اعان تارك الصّلاة بلقمة فكانّما قتل سبعين نبيّا قتل شراب بىقوّت كردن شراب باشد يعنى بىقوّت كرد كار انبيا را در حق اين تارك صلاة چو سعى انبيا در تعظيم اللّه است سبحانك مىگفتم آواز خر آمد دلم ورخج و مشوّش شد ، گفتم سبحانك را معنى اينست كه جمال ترا اثر عيب حدث نيست چنانك شاهدان عالم را سبحانك را معنى اين بود كه دل تو اگر بجمال مىرود مىفرمايد كه جمال بىعيب اينجاست اگر بمال مىرود مىفرمايد كه غناء بىعيب اينجاست و اگر بجاه مىرود مىفرمايد كه جاه بىعيب اينجاست و اگر به موانست جماع و سخن گفتن كسى ديگر مىرود سخن بىعيب اينجاست و رحمت و رأفت بىعيب اينجاست و همچنين جمله صفات تا فرمود مهيمنم كه مرغ چنان نلرزد در محافظت فرخ خود كه من دست خود را زير بال خود دارم تا نااميد نشوى كه اللّه جنس من نيست مرا اللّه به خوشى جمال خود موانستى ندهد كه از هيچ جنست آن خوشيت نباشد كه از من باشد بعضى مىگويد كه چون بميرم نه نام عالمى ماند و نه نام صوفيى ماند گفتم\r\n\r\n","description":"","footnote":"","page_name":" 254 ","page_number":300},
  {"content":"\r\n\r\nعالمى و صوفيى به مرگ بدل نشود بلك عمل از پس مرگ بيش شود اگر عمل نكردى بعد از مرگ چه عالمى چه صوفيى چه جهد « 1 » چه كدورت بعلم پنبه لباس شود بعلم مس زر گردد و پليد پاك شود بعلم ريزهاى مرده قوا مىگيرد به صفا ريزهاى پراكنده خاك منوّر شود كه روشنايى در تاريكى عمل كند و صفا و علم در مرده عمل كند صفا را با دردى درد چه كار علم در هر كارى كه بياموزند از بهر آن بود تا از رنج خلاص يابند انديشه و هموم وجود خود چون خاشاك و گل سياهست كه بر سر خود كرده‌ايد چون تاج چشم مىخواهيد تا باز كنيد بجمال جلال اين گل سياه فرومىرود و پيش چشم مىايستد و تو مىمالى چشم را و مزه را و مژه را و نزديكست تا افكار شويد اى بخشاينده انديشهء هستى من از من بيفكن و بر من ببخشاى و اين بند دريافت وجود من از گردن من باز كن و خبر هستى من دور گردان و مرا از خود بىخبر گردان و به رحمانى و به بخشايندگى خبرى و آرامى ده ، اى رحيم بخشاينده بيچارگى مرا مىبينى در تردّدىام و دلم بر هيچ جاى قرار نمىگيرد يقينم بخش و ازين تردّدم بيرون آر ، رنج نمىتوانم بردن تا باستدلال دل بر جايى قرار دهم ، بىرنج و استدلال قرارگاهيم بخش از حضرت رحيمى مهربان‌كارى حضرتت را بر من مهرى ده و مرا مهرى بخش و عشقى بخش و اى رحمان از ميان اين پراكندگيها « 2 » عشقى بىرنجى و بىچونيم بخش از حضرت با عظمت تو ( و اللّه اعلم ) .\r\n\r\nفصل 162\r\n    وَ الْعَصْرِ إِنَّ الْإِنْسانَ لَفِي خُسْرٍ إِلَّا الَّذِينَ آمَنُوا وَ عَمِلُوا الصَّالِحاتِ     « 4 » هر بىمرادى كه در مرادنمايى پيش آيد آن در حق مؤمن انعام بود همه بىمرادى و رسوايى در آن كار بيان آنست كه اين مرادنمايى رسوا خواهد بودن در آخر كار كه سود ندارد و عمر ضايع شده باشد و خسر حاصل شده آن وقت كه دروغ و كژى گويى مادر سوزن خلد در زبان سودمند باشد تا وقتى به گاز بريده نشود سير در دل و پياز در دل « 3 » را بزنند و رسوا كنند بهتر باشد تا كاله‌دزدك نشود تنگ مرادها\r\n\r\n\r\n","description":"","footnote":"\r\n( 1 ) - ظ : چه صفا .\r\n( 2 ) - اصل : پراكيها .\r\n( 4 ) قرآن كريم ، سورهء 103 ، آيهء 1 و 2 و 3\r\n( 3 ) - ظ : سير دزد و پياز دزد را .\r\n","page_name":" 255 ","page_number":301},
  {"content":"\r\n\r\nرا پيش تو نهاده باشند تا عمر دهى بخرى اوّلش نغز نمود باز در زير خاك رسوايى بىمرادى پديد آمد زود ردّ كن اين تنگ را خود را پيش عنقاى روزگار ميفكن و دهرى مباش تا به منقارت پاره‌پاره نكندت و همچون خودت ناچيز نگرداند كه خسران باشد پرندهء را زير دامى و يا در خانهء مشاهده كنى دانى كه اين پرنده مملوكست و دست‌آموزست در زير دام آسمان و در خانهء جهان باز روز كه شكنندهء شكاريان جهانست در كدام گوشه كنده بر پاى وى فرومىدوزند و بوم شب را برون مىآرند باز بوم را باز مىبرند و باز را مىگشايند چنان دست‌آموزانند كه اصلا رسوم خود را فراموش نكنند خود را پيش آنها مه‌اند از تا پاره و ناچيزت نكنند در امان خاوند ايشان رو كه آن را ايمان گويند و خود را در امان آوردن يكى از سبب امانست .  لا خَوْفٌ عَلَيْهِمْ وَ لا هُمْ يَحْزَنُونَ  « 1 » شير شرزهء روز كه چندين خلق را مىشكند به زنجير كى بازبسته است كه به بازار جهان مىآرند و سياه‌گوش شب كه به همه تن شير سياه را ماند از كدام محافظت جدا مىشود در پناه خداوند ايشان رو تا از ايشان امان يا بى .    قُلْ أَعُوذُ بِرَبِّ الْفَلَقِ مِنْ شَرِّ ما خَلَقَ    « 2 » . تا از خاسران نباشى نهالهاى شهوات و خوش‌طبعى را مىخواهى تا در زمين ناحق غفلت لان نشانى رسوايى پيش آيد كه زمين ناحقست شكر كن كه هم از اول بركندند اگر همه عمر نشانديى آنگاه بركندندى چه كردى بل همه نهالها را در زمين ياد اللّه نشان هركجا باد شهوت اللّه وزان مىشود بوى مهربانى اللّه بمشام جان مىرساند و نهال تن را بدان سبز و خرم مىگرداند با اعتقاد و ايمان همه رنجها خوش گردد چنانك رنجهاى عشق بر عاشق مادام كه عشق و اعتقاد باقى باشد ، و هر كرا اعتقاد و عشق و ايمان نباشد در معتقد او را همه چيز با رنج و بار گردد ، اعتقاد و عشق آتشى باشد كه خار رنج و صبر را گلاب خوش‌بو كند و طلخى رنج را دور گرداند در اعتقاد و ايمان باد خوش اميدست كه زمين تن را نزل بهارى دهد و در بىايمانى و بىاعتقادى\r\n\r\n\r\n","description":"","footnote":"\r\n( 1 ) قرآن كريم ، سورهء 10 ، آيهء 62 .\r\n( 2 ) سورهء 113 ، آيهء 1 و 2 .\r\n","page_name":" 256 ","page_number":302},
  {"content":"\r\n\r\nباد صرصر و زمهرير نااميديست كه اجزاى خاك تن را از نزل مراد خشك گرداند چون فصل زمستان ايمان دار و اعتقاد كن كه چون خاك زمين تن تو به زمستان مرگ خشك گردد و نهالهاى حواس تو مرده شود باز دگرباره بهار وى را پديد تواند آوردن ، بهار اين خاك تن لون ديگرست شمال و صبا باد هوا و هوس و آرزوانهاست نرگس و بنفشه‌زار وى نوع ديگرست سوسن ده زبان وى نوع ديگرست ، نهالهاى حواس او گونهء ديگرست آب طراوت و راحتهاى روح را شكل ديگرست  كَما بَدَأْنا أَوَّلَ خَلْقٍ نُعِيدُهُ  « 2 » همچنانك اول بىچون و بىچگونه كه عقل هيچ‌كس بدان راه نيافت دوم بار هم بدان راه نيايد چند چيزى را بيخ حاجت نيابد تاك انگور و سپيدار و بيد اگرچه سالهاى ديگر بر برون آورده باشد چون امسال برگ و شكوفه برون نه‌آورده باشد در فصل بهار در زمينى نشانى بگيرد و وقت نشاندن او جز بهار نباشد و دگر درختان را بيخ و نهال بايد [ در 
  ] بهار درخت آب را از بيخ بسر شاخها كشد و به تير ماه آب را از شاخ به بيخ كشد و سر خشك شود اللّه مدد مىكند تنهء عالم را و آدمى و حيوانات چون حواس و انگشتان و اعضا و پرهااند وى « 1 » را و اين‌ها همه مدد روح و نفس و عقل و مزه و رنج و عشق و مودّت و محبّت مىشوند باز اعمال و اوصاف مىشوند و بعالم ديگر نقل مىكنند كه چگونگى ندانى آن را و آن را عالم غيب گويند تا وقت ديگر اجزاى ترا اهل آن عالم كنند فلتيهء عالم را راست مىدارد تا مىسوزد و چراغ عمل مىشود و چراغ بعالم ديگر مىرود  نُورُهُمْ يَسْعى بَيْنَ أَيْدِيهِمْ وَ بِأَيْمانِهِمْ  « 3 » جهان مصوّر محسوس از خوش و ناخوش از ميوه و درخت و آب روان و آتش و دود پيشين پديد آوردند تا بدينها تفهيم كنند كه در عالم ديگر چنين چيزها هست تا وهمت بمحسوس رود از بهشت و دوزخ نه بمعقول در عالم فنا نخل‌بندى چنين مىفرمايد از گل تا آنجا كه حقيقت باشد تا چگونه باشد ( و اللّه اعلم ) .\r\n\r\n\r\n","description":"","footnote":"\r\n( 2 ) قرآن كريم ، سورهء 21 ، آيهء 104 .\r\n( 1 ) - اصل : اندروى را .\r\n( 3 ) سورهء 66 ، آيهء 8 .\r\n","page_name":" 257 ","page_number":303},
  {"content":"\r\n\r\n\r\nفصل 163\r\n اهْدِنَا الصِّراطَ الْمُسْتَقِيمَ  « 3 » عبارة از آنست كه من هيچ نمىدانم و سرگشته‌ام مرا ره نماى براحت از رنجم نگاه‌دار چو من زارىام تو برهء زارى كالبد از من فروآويخته‌اند زارى به حضرتش فروريزم ، بوقت قرآن خواندن بسم اللّه بوقت نان خوردن و قرآن خواندن يعنى اين همه شرابهاست بر ياد تو مىنوشم اى اللّه هركه از راه بيرون افتد در بلاها افتد همه را پلى صراطيست در خود اينك تن تو عالمى و در وى يكى خطى باريكتر از موى كه به چشم درنيايد چون پل صراط آن خطيست كه موافق و ملايم توست كه اگر كسى بموجب آن خط مىرود صد هزار لطف و كرامت تو در وى پديد مىآيد و كلماتى موزون و لفظ شيرين از تو مىشنود و اگر از آن خط بلغزد و قدم در جاى ديگر نهد پلنگ و خوك و فحش « 1 » از تو جستن گيرد و شير خشم پنجه گشاده بيرون آيد و مار و كژدم از هر زاويهء تو بيرون رود و نيش كژدم گزاييدن گيرد ، نخست آدمى گرم شود و سرخ شود آنگاه كفك خشم برون اندازد  تَكادُ تَمَيَّزُ مِنَ الْغَيْظِ  « 4 » خشمها از آتش كبر خيزد چه عجبست اگر آتش دوزخ را خشم باشد گفتم جامها چه سپيد مىكنيد و بزر خويشتن چه آبادان كنيد چو اندرون شما همه كباب و سوخته است مگر ديوارى گرد درد خود برمىآريد تا نبايد كه رنج برون دود و دود از روزن برون رود تا چه بىخردگى بجاى آورده‌ايد كه هر ساعتى شما را محبوس اندهان كرده‌اند آنجا زندان را در و ديوار خشتست اينجا زندان را ديوارش اندهانست  إِنَّ الَّذِينَ قالُوا رَبُّنَا اللَّهُ ثُمَّ اسْتَقامُوا فَلا خَوْفٌ عَلَيْهِمْ وَ لا هُمْ يَحْزَنُونَ  « 5 » رب دارو باشد و رب غلام باشد كه همه غم و شادى با خواجهء خود گويد و او به اندازهء توانايى خود كار آن غلام بيچاره او باشد « 2 » فرمان او دوست دارد با دوست او دوست باشد و با دشمن او دشمن چون تو هست‌كنندگى اللّه را تصديق كنى [ كه 
  ] از هر نيست و هوايى هرچه خواهد بيرون آرد اللّه ، اختيار خود را معارض اختيار او ندانى هرگز\r\n\r\n\r\n","description":"","footnote":"\r\n( 3 ) قرآن كريم ، سورهء 1 آيهء 6 .\r\n( 1 ) - ظ : خوك فحش .\r\n( 4 ) سورهء 67 ، آيهء 8 .\r\n( 5 ) سورهء 46 ، آيهء 13 .\r\n( 2 ) - ظاهرا در اين عبارت سقطى واقع شده است .\r\n","page_name":" 258 ","page_number":304},
  {"content":"\r\n\r\nغم و اندوهت نباشد ربّنا اللّه ثمّ استقاموا همه رنج شما از كژ رفتنست و از راه بيرون رفتن هركسى را در گوشهاى خانه شكنجها مىكنند چو خيانتها كرده است و مصادره‌ها مىكنند تا چه ناحقها گرفته است تا چه علّتها در شماست كه چندين داغ بر شما مىنهند علت دور كنيد تا از داغ خلاص يابيد چون همه علّتى همه داغ بينى ، نبى و ولى اگرچه معصوم است معصوم‌تر از بچهء شيرخواره نباشد ، بچهء شيرخواره چو كژ دود و مويز خورد يا خود را از جايى اندازد هى كنند و برو بانگ برزنند و با يكى بترسانند كه فلان مىآيد و دستش بگيرند و به خود كشند اگر آن مقدار كژروى نبودى آن بانگ بر زدن بر وى نبودى خر لت آنگاه خورد كه كژ دود ادب از بهر بىادبست نه از بهر باادب ، ابو بكر گفت استقامت بر ايمانست يعنى هرچه تصديق دل كامل آمد همه فروع حاصل آمد كه قدم آنجا باشد كه دل باشد انبيا را عليهم السّلام رنج بود تازيانه بود كه ايشان را بدان خطّ مستقيم داشتندى تا بدان ولايت خود رسند زلّت ايشان كمال عبادت ما بود ديه ما را نام زد جاى ديگرست شهر درجهء ايشان ديگر اگرچه آن زلّت بر راه ديه ما راست آيد امّا بر راه شهر ايشان نى تا ابر بىفرمانى و كاهلى نكند بانگ نهيب تندر نباشد اگرچه جمادست ، آخر بىفرمانى عاقل اولى باشد كه موجب تهديد گردد خدمت مگر در پاى افتادنست كه خدمه پاىبرنجن را گويند حلقه شده پشت پاى را بوسه مىدهد اكنون حلقه در گوش باش در پايگاه جهان و زمين‌بوس باش اللّه را خداوند چون از جوارح منزّه است خاك درش را مىبوس .\r\n« بيت »\r\n چون مىنرسد كه زلف مشكين‌بويم * بارى به زبان حديث او مىگويم \r\nسرير و كرسى اللّه دلست ، سرير تخت باشد از آنك فرمانها از تخت دل بجوارح مىرسد چشم را و دل را و پايت را متصرّف از آنجا تصرّف مىكند حسن السريرة حسن خدمت آمد از آنك كسى حال تخم آنگاه داند كه برگ و ميوهء او ببيند از ساق دست چون سنبل انعام و ادب برون آيد و يا خار بىادبى و بخل برون آيد معلوم شود كه حال تخم چيست ( و اللّه اعلم ) .\r\n\r\n","description":"","footnote":"","page_name":" 259 ","page_number":305},
  {"content":"\r\n\r\n\r\nفصل 164\r\n وَ جَزاهُمْ بِما صَبَرُوا جَنَّةً وَ حَرِيراً  « 2 » شعيب را گفتم كه به مسجد رو كه من مشوّش مىشوم باز بدل آمد كه مبادا بيازارد و برود گفتم ايشان را كه بهر آسيبى و زخمى از قرارگاه خود برميد و برويد تا تراشيده « 1 » مانيد و آنگاه كدام درگاه و كدام كار را رويد كه آسيب‌تراش و زحمت بشما نه‌آيد حاصل چرخ‌گر و درودگر كه سكنه برنهد معنيش آن نيست كه چوب را خله مىكنم و يا تلف مىكنم معنيش آنست كه كژى و يغرى و درشتى از وى دور كنم تا چون حرير شود و اهل شود مر كارى را اى مؤمنان بليّات با ايمان و خيرات همچون آن سكنه و تيشه است صبر كنيد و مگريزيد تا هموار و نيكو شويد ، مردى غرجه از كوهستان پايهء قدم در شهر نهاد و عزم درگاهى كرد تا قرار يابد موى بينى دراز شده و سروريش ناشسته و چاكها از پوستين درآويخته و چارق دريده از سر كوى درآيد گويند هم از آنجا اگر عزم قرار آنجا دارد گرد خود برآيد كه آخر اين چه بود و چه شكلست كه مرا آنجا راه نيست و مرا بازمىدارند پارهء شكل بگرداند بازآيد چون ردّش كنند لفظ [ و 
  ] عبارت بدل كند و بازآيد باز چون سخنى گويد استماع كنند همان موضع قرار گيرد باز دگر بار بيايد سردر خانه كند دورش كنند بار ديگر بيايد بموضع پيشين قرار گيرد و چون بخوانندش پيشتر آيد باز دگر بار نرود تا نخوانندش تراشيدهء يك مقام شدى تراشيدهء همه جايها نشدى و منه قال عليه الصّلاة و السّلام لو كنت متّخذا خليلا لاتّخذت ابا بكر خليلا باز اگر به درگهى ديگر روى بار ديگرت تراشند تا از تو چيزى نماند غرجه‌وار از كوه عدم عزم قرار حضرتى دارى كه كلّ مولود يولد على الفطرة ناشسته روى و پريشان آسيب تكاليف مىآيد و ترا رد مىكند كه روى بشوى كه  إِذا قُمْتُمْ إِلَى الصَّلاةِ فَاغْسِلُوا وُجُوهَكُمْ  « 3 » و استنجا بكن و با مرحمت شو و خدمتكار ، لفظ ثنا بياموز ، امين شو ، خيانت و دروغ و تعدّى ببيع و شرى بدل كن\r\n\r\n\r\n","description":"","footnote":"\r\n( 2 ) قرآن كريم ، سورهء 76 ، آيهء 12 .\r\n( 1 ) - ظ : ناتراشيده .\r\n( 3 ) سورهء 5 آيهء 6 .\r\n","page_name":" 260 ","page_number":306},
  {"content":"\r\n\r\nو هر چيزى بمواضع وى نهادن گير تا قربت  فِي مَقْعَدِ صِدْقٍ عِنْدَ مَلِيكٍ مُقْتَدِرٍ  « 1 » بيابى و نيز ازين آيت آن فهم مىآيد كه ديگران را چون به آسايش و صحّت تن مىبينيد دل‌شكسته مىباشيد كه ما [ را 
  ] در كار خير توفيقى نى از هر دو جهان ويرانيى مىبينم نى نى با اين شكستگى صبر كن و هر روزى نزديكتر مىشو اگرچه نغز نشوى بدين قدر كه از آخرت مىترسى و ديگرى نترسد اين شكستگى و ترش خود را نعمتى كاملى دان و اين نماز شكسته بسته به يارى و ديگرى نه‌آرد آن را دولت كامله دان و تو دروغ نگويى و ديگرى گويد تو اين را عزّى دان اگرچه صبر درشتست و ليكن ازين درشتى نرمى پديد آرند چون حرير از درشت نرم مىبافند ، بما صبروا يعنى جزا و عطا به صبرست از چوب درشت و پوست غوزه پنبهء نرم آرند و از درخت جوز غليظ و پوست جوز و مغز ستبر روغن چون چراغ ظاهر مىكنند نخست درشتى آنگاه نرمى دمادم وى باش تا صبر غليظ ترا بشكند و حرير آسايش دران عالم پديد آرند ، سؤال كرد كه  ذلِكَ لِمَنْ خَشِيَ رَبَّهُ  « 2 » گفتم خشيت از رب دگر باشد و ترس از چيزى ديگر ديگر ، تا اين ترس را نمانى بترس اللّه نرسى كافران را اين مقدّمه ترس پيش آمد به ترسيدن ربّ نرسيدند ، اى مريدان اگرچه ظاهر شما از ضعيفى چون شاخ تر ترسانست بيخ اعتقاد بايد كه استوار باشد  خُذْها وَ لا تَخَفْ  « 3 » ظاهر موسى اگرچه ترسان بود امّا بيخ اعتقادش راسخ بود بر وعدهء اللّه ( و اللّه اعلم ) .\r\n\r\nفصل 165\r\n الَّذِينَ قالَ لَهُمُ النَّاسُ إِنَّ النَّاسَ قَدْ جَمَعُوا لَكُمْ فَاخْشَوْهُمْ فَزادَهُمْ إِيماناً وَ قالُوا حَسْبُنَا اللَّهُ وَ نِعْمَ الْوَكِيلُ  « 4 » اى نعم الموكول اليه الآخرة بازرگان بددل سودى نكند از آنچ بترسد دران افتد دلير بايد اگرچه ده باره بشكند عاقبت برخيزد دزد شيطان چو كاروانى را بددل بيند زودتر كاروان زند اين‌چنين ترس ترسان كه\r\n\r\n\r\n","description":"","footnote":"\r\n( 1 ) قرآن كريم ، سورهء 54 ، آيهء 55 .\r\n( 2 ) سورهء 98 ، آيهء 8 .\r\n( 3 ) سورهء 20 ، آيهء 21 .\r\n( 4 ) سورهء 3 ، آيهء 173 .\r\n","page_name":" 261 ","page_number":307},
  {"content":"\r\n\r\nاين دين نفيس را مىبرى مبر به يك هى پيش دزد اندازى معشوقهء تو آن كارى باشد كه در كلّ احوال او را مقدّم دارى زمانيت كه مسلّم نشود به چيزى ديگر پردازى باز چون فرصت يا بى زود باز روى ، عشق دين با محافظت بچگان راست نه‌آيد هرچه با او راست آيد درگنجد و هرچه نى از ميانه برود ، ترس در دو مقام باشد يكى آنكه آن چيزى كه من روى بوى دارم معشوقى و مطلوبى را شايد يا نى چيزى هست يا نى اگر در ميان هست و نيست باشى تو نيز مرد هست و نيست باشى ، كسى كه از وجهى هست و از وجهى نى چه مزه يابد و دوم ترس آنكه بدين هست رسم يا نرسم خوف بايد كه نباشد از آنك ممكن بود رسيدن اگرچه احتمال نارسيدن دارد اگر نظر تو به هستى پيوندد كه محال نباشد حصول حال خوش تو از وى كه هرگز نظر را بمحال ميل نباشد نظر چو چاوشان پيش مىرود كه راه گشاده است و چو امكان رسيدن ببود تأخير و كاهلى كردن در رفتن بچه سبب خواه رسى و خواه نرسى از آنك هست تو همه اينست كه روى بوى دارى دگرها همه نيست تست پس اگر از بهر احتمال نيست خود قدم نگذارى دانى كه از بهر نفس قدم نگذارى پس اگر اينجاى نخواهى ماندن به هيچ طرفى ميلى نخواهد بودن ، اين طبلهء كالبد و اين انبان پرشبههء تن را چه پيش نهادهء چشم از بهر آن باشد تا به طرفى اندازى و جمالى بينى قدم از بهر آن باشد تا رهى پويى و دست از بهر آن باشد تا به گوشهء در زنى چون چنين نخواهى بودن بينايى هيچ مبين روندهء هيچ مرو و شنوندهء هيچ مشنو  صُمٌّ بُكْمٌ عُمْيٌ فَهُمْ لا يَعْقِلُونَ  « 1 » و اگر نه تقريب ديگر چون هستى معيّنت نخواهد بودن اين حواس درين كالبد تو چه خواهد كردن و چه فايده باشد در وى خداوند عزّ و جلّ ازين محبّت خبر داد دران وقتى كه رسول را عليه السّلام شكست افتاد بحرب احد ابو سفيان خواست تا بار ديگر حمله آرد ، صحابه جلادتى نمودند و با آن جراحتها پيش بازرفتند ، ابو سفيان پدر معاويه پاى كم آورد وعده نهادند سال ديگر جنگ بدر صغرى چون سال ديگر شد بيرون آمدند به نزديكى مكّه به مجنّه و مىترسيدند نعيم بن مسعود\r\n\r\n\r\n","description":"","footnote":"\r\n( 1 ) قرآن كريم ، سورهء 2 ، آيهء 171 .\r\n","page_name":" 262 ","page_number":308},
  {"content":"\r\n\r\nاشجعى را گفت برو و قوم محمّد را بترسان تا خلاف وعده ازيشان بود صحابه نترسيدند بيامدند مشركان باز رفته بودند ايشان دران بازار خريد و فروخت كردند و با مقصود كلى بازگشتند ( و اللّه اعلم ) .\r\n\r\nفصل 166\r\n ضَرَبَ اللَّهُ مَثَلًا رَجُلًا فِيهِ شُرَكاءُ مُتَشاكِسُونَ وَ رَجُلًا سَلَماً لِرَجُلٍ هَلْ يَسْتَوِيانِ مَثَلًا الْحَمْدُ لِلَّهِ بَلْ أَكْثَرُهُمْ لا يَعْلَمُونَ  « 2 » گفتم در كارهاى پراكنده از بهر كارى خود را بارى كردهء مگر در ميان راه از گران‌بارى بخواهى خفتن و يا چون كشتى كه از هر جنس درو مىنهى تا بر خشكى بمانى ديك عاشورايى را چندين حوايج نكنند كه تو در خود مىكنى آخر اين بار گران كجا خواهى برد اگر مقصودى نمىدانى جز همين خانهء جهان ازين گوشه برمىگيرى و بدان گوشه مىنهى چو بارى بىعاقبتيست تو در تصرّفات خود چندين حساب و تأمّل چرا مىكنى و غم مردن و زيستن چرا مىخورى چه بازى را اين نوع رنج نباشد اين جزو با جدّ آمد و كلّش هزل آمد اين محال باشد مىگويى اين بور زم تا بچگان شود بچگان خوب‌روى و ديهها و شهرها و دكانها بگيريم اين پرده‌هاى دربافته كه بس ضعيفست چو بردارى از زير آن چه پديد آيد تا اين پرده‌ها را بر كدام درها آويختهء يا اين پرده‌هاى حجابست كه  إِنَّهُمْ عَنْ رَبِّهِمْ يَوْمَئِذٍ لَمَحْجُوبُونَ  « 3 »\r\nهرگاه كه اللّه اين پرده‌ها را از تو برگيرد اللّه را ببينى و اين آرايشهاى تو از زور « 1 » و فرزندان و جاه و جمال سحر سحرهء فرعون را ماند جهان تا جهان گرفته عصاى موسى اجل دهانى باز كند همه را فروخورد گويى نبودندى ما نشسته‌ايم و تعزيهء نيستى خود مىداريم و به هستى خود مشغول گشته زهى هستى مرده و ناچيز كه ماييم و يا اين كار ساختهاى تو چون طعام ساختهء سليمان را ماند كه نهنگى سر از دريا برآرد و فروخورد و گويد ازين چيزى نه‌آمد ديگر كو اين آراستگيها را و زينتها از آن كيست كه به خود مىكشى و از بهر چه سبب به خود مىكشى .\r\nگفتم اى اللّه مرا بىخبر مدار بعد از مرگ و خاك شدن از فعل و تصرّف خود كه\r\n\r\n\r\n","description":"","footnote":"\r\n( 2 ) قرآن كريم ، سورهء 39 ، آيهء 29 .\r\n( 3 ) سورهء 83 ، آيهء 15 .\r\n( 1 ) - ظ : از زر .\r\n","page_name":" 263 ","page_number":309},
  {"content":"\r\n\r\nمن عاشق تصرّف و فعلهاى توم شاهدم در جهان جز فعلهاى تو نيست از آنك ديدن فعلهاى تو از وجهى ديدن تست لاجرم افعال تو مونس و معشوقهء من آمد تاج زيد مىگفت چو عاقبت هيچ نخواهد بودن اين چيزهاى خود را در ره يارى بازم كه دمى مونس من بود .\r\nزبان همچون خاشاكست بر چشمهء دل و سرپوش ويست هرچند مىجنبانى به گفتن گويى خاشاك و غريژنگ از چشمه پاك مىكنى آب روشن‌تر از دل برون مىآيد جهان قبّهء بادينست اگرچه نمايد و ليكن زود فروگشاده شود از بهر بازى  إِنَّمَا الْحَياةُ الدُّنْيا لَعِبٌ وَ لَهْوٌ  « 1 » چون بادى بدين استوارى باشد تا راستى و جدّ را چه پايدارى باشد .\r\nخواجه محمّد سر رزى گفت مر تاج زيد را كه من از بهر آن دانستم كه فلانى را نان و عسل آرند تا او بيارامد كه من بيست سال در خود آرزوانه بكشتم تا در من آرزوانه نماند تا هركه بيايد نزد من از آرزوانهء وى در من پديد آيد تا بدانم كه آن آرزوانه را او آورده است و اين محمّد سررزى هرگز نماز آدينه نكردى گفتى شما نخست مسلمان باشيد تا من در مسجد شما آيم و مسلمانى سهل چيزى نيست ( و اللّه اعلم ) .\r\n\r\nفصل 167\r\n ضَرَبَ اللَّهُ مَثَلًا كَلِمَةً طَيِّبَةً كَشَجَرَةٍ  « 2 » اكنون كلمهء خبيثه آنست كه پوستها از آن پروحشت باشد و كلمهء طيّبه آنست كه دلها ازو خوش باشد و اى اصحاب شما بر يكديگر برترى و فروترى مىجوييد از آنك اگر چه همه پيشه‌ايد و ليكن غرض از آن پيشه هركسى را كوى ديگرست . لاجرم مخالف يكديگر باشيد و يا غرضتان لقمهء اين جهانيست كه درو تنگى بود لاجرم چون سگ به يكديگر مىآويزيد موافقت در راه دين باشد هر چندان تعظيم اللّه مىكنى او را خوش‌تر مىآيد و اين تعظيم اللّه تخم خوشى آن جهانيست لاجرم در نزل او نيز مضايقت نرود ، اما لقمهء اين جهان و جاه‌جويى چون تخم جهنّم است لاجرم نزلشان چون شجرهء زقّوم است\r\n\r\n\r\n","description":"","footnote":"\r\n( 1 ) قرآن كريم ، سورهء 47 ، آيهء 36 .\r\n( 2 ) سورهء 14 ، آيهء 24 .\r\n","page_name":" 264 ","page_number":310},
  {"content":"\r\n\r\n وَ إِذا أُلْقُوا مِنْها مَكاناً ضَيِّقاً  « 2 » خارخار شكم تو زياده از خارش پشت خرست  ضَرَبَ اللَّهُ مَثَلًا  « 3 » عاقل را مثل زنند خر را لت زنند چو عاقل بزدن مثل كار نكند خرش كنند و به دوزخ فرستند و لت مىزنند كه قدر آدميى ندانستى همچنانك بعضى چيزها را خر كرده بودند تو لت مىزنى اكنون يك‌چند گاهى ترا خر كنند و لت مىزنند كه بچه حساب مىبايست تو آدمى باشى چنانك ستارگان و ماه و آفتاب را و بروج را هست كردند و عقلشان دادند و خطاب كردند كه اعطيا منفعتكما طوعا او كرها از آنگاه باز روان شدند در بروج به مقدار و همچنين خطاب كردند مرا نهار و آتش زمين « 1 » را بعضى گفتند كه همان عقل بريشان مقرّر ماند و بعضى گفتند كه آن عقل نماند ايشان را تا شرف آدمى بچه پديد آيد و او متحمّل امانت بود عربى شجرهء طيّبه خرما بن را گويند شجرهء خبيثه كشوث بيابانى باشد كشجرة طيّبة يعنى خرما بن و تفسير شجرهء خبيثه نفس جريمه كار بود امّا مرد معنوى را تفسير وى شجرهء اعتقاد توحيد بود نى شجرهء خبيثهء انكار كه اصل وى ثابت در زمين يقين باشد و فروع ثمار تسبيح و تهليل بعليين باشد و هر ساعتى اكل وى بديد هر روزى پنج نماز ، ماه رمضان روزه و وقت غنا حج و غزو و خوى خوش و صبر در بليّات و كلمات طيّبه .\r\nفريد سؤال كرد كه چگونه است كه چندگاهى جهان را عقل داد و باز عقلشان بستد ، گفتم چگونه است آدمى بچه را ساعتى عقل دهد و ساعتى عقل ازو بازستاند كه سلب عن ذوى العقول عقولهم آدمى بچه پشيمان مىشود مىگويد كه چه كار بىعقلانه بود كه من كردم همين آب و خاك و بادست كه بوقت آدميى او را عقل و تمييز مىدهند و بازمىستانند ( و اللّه اعلم ) .\r\n\r\nفصل 168\r\n أَ فَمَنْ كانَ مُؤْمِناً كَمَنْ كانَ فاسِقاً  « 4 » مؤمن آنست كه اميد\r\n\r\n\r\n","description":"","footnote":"\r\n( 2 ) قرآن كريم ، سورهء 25 ، آيهء 13 .\r\n( 3 ) سورهء 14 ، آيهء 24 .\r\n( 1 ) - ظ : و زمين را .\r\n( 4 ) سورهء 32 ، آيهء 18 .\r\n","page_name":" 265 ","page_number":311},
  {"content":"\r\n\r\nدارد به خوشى و بىترس باشد و زندگى حيوان به اميد و طبع و يا از سهم و ترس باشد و اگر اين هر دو نباشد پژمرده و يا مرده باشد پس مؤمن زنده آمد و فاسق مرده آمد  أَ وَ مَنْ كانَ مَيْتاً فَأَحْيَيْناهُ  « 1 » پس اگر كسى خواهد تا زنده باشد به نزد كسانى باشد كه آن كار او را و پيشنهاد او را معتقد باشند و آن را مىستايند و به خوب‌ترين وجهى ياد مىكنند و فوائد و عواقب آن بديد مىكنند تا آن جمال آرزوانه نيكوتر نمايد از انك به ياد ثنا و ستايش و مشّاطگى بيان آن جمال پيشنهاد متضاعف مىشود و به ترك بيان و ثنا جمال مراد كم مىشود و آن سبزه و باغ آرزوانه پر گرد و خاشاك شود نظر بخضر و آب روان زيادتى نور بصر و بصيرت باشد از بهر اين معنيست كه هر جنس بجنس خود ميل مىكند كه پيشنهاد همه يكى باشد و بسبب اجتماع آن جمال متزايد شود و زندگى ايشان بيشتر شود اگرچه جمال بكمال [ چون 
  ] چند روز چشم را نشويد و بينى را پاك نكند از خلم و خلّه هر روز ريش ناك شوند و دهن گنده شود و آب رخسار برود همچنانك آن مزرع را و خيار زار را خو نكند و خاكهاى با قوّت با آن يار نكند آن نيكو بر نيايد و نيز در كم و كاست افتد اگر دست از وى بدارى ، نيز اگر بيان و ثناء كار دين نباشد و مصاحبت با ياران دين نباشد جمال دين را طراوتى نماند و ترا زندگى نماند و ترا ارزندگى نماند ، گفتم اى اللّه همه خلقان ترا مشاهده مىكردند به قدر آن آثار كه بديشان مىرسيد از ضرّ و نفع از خود مىخواستند تا با تو سخن گويند يكى دهر نام مىكرد يكى طبع نام مىكرد و يكى نجم [ نام 
  ] مىكرد و يكى عدم و يكى موجب و يكى نه عدم و نه موجود چنانك تاج زيد مىگفت خدا نمىيارم گفتن مىترسم كه آن حالتم برود چنانك كسى بر يكى تسبيح خو كرده باشد نيارد تسبيح ديگر گفتن كه نبايد مشوّش شود و آب مزه برود چون خو كرد بران ذكر گفتم اين از آنست كه كار شما چون شكل پشه باشد اكنون هركس از خود نامى مىنهاد مر اللّه را اسما فرستاد بر زبان انبيا عليهم السّلام [ كه 
  ] مرا بدين نامها خوانيد ( و اللّه اعلم ) .\r\n\r\n\r\n","description":"","footnote":"\r\n( 1 ) قرآن كريم سورهء 6 ، آيهء 122 .\r\n","page_name":" 266 ","page_number":312},
  {"content":"\r\n\r\n\r\nفصل 169\r\n إِنَّ الَّذِينَ فَرَّقُوا دِينَهُمْ وَ كانُوا شِيَعاً لَسْتَ مِنْهُمْ فِي شَيْءٍ إِنَّما أَمْرُهُمْ إِلَى اللَّهِ ثُمَّ يُنَبِّئُهُمْ بِما كانُوا يَفْعَلُونَ  « 1 » همه سود و آرزوهاى تو چون باديست بر پشت باد سواره شوى ندانى كه بيندازدت و برود و دين هركسى آنست كه همه رنجهاى وى بوى خوش شود هر كرا دل او منزل اين جهانى باشد بىقرار و سرگردان باشد از انك اين جهان سرگردانست گاهى چرخ زير گاهى زبر چنانك كسى در كشتى راه كند گاهى از اوج و گاهى در موج و گاهى در گرداب و هرك را دل در آن جهان باشد دلش با قرار باشد كه دار القرارست و در دين اسلام است همچنانك كسى در خشكى منزل دارد از موج و گرداب امان دارد تو كيش قربان تيردان و كمان‌دان دارى نه كيش و ملّت قربان و تقرّب بحضرة اللّه دارى اگر تو مىگويى كيشى دارم امّا دو گواه دارى كه دروغ مىگويى : يكى حالت شادى كه چون شادى بيابى از كيش فراموش كنى معلوم شد كه مقصود تو از كيش شادى بوده است نه كيش و گواهى ديگر رنجست چون رنج پيش آمد از ملّت فراموش كردى معلوم شد كه مقصود تو از ملّت بىرنجى بوده است چو فايده حاصل نشد ترك وى گفتى پس مذهب تو همان آمد كه\r\nبيت\r\n ما مذهب چشم شوخ مستش داريم * كيش سر زلف بت پرستش داريم \r\nآيت خواند  قُلِ ادْعُوا اللَّهَ أَوِ ادْعُوا الرَّحْمنَ  « 2 » يعنى در خدايى او نظر كنى بهر وجهى كه باشى زندگيت دهد تا اللّه قوّتهاى عارضى و عرضى شما را بديد نكند اين شهرها و ايوانها و منارها برپاى نتوانيد كردن تا اللّه را قوّة نباشد اين جبال راسيات و اين آسمان را در هوا چگونه نگاه دارد  وَ السَّماءَ بَنَيْناها بِأَيْدٍ وَ إِنَّا لَمُوسِعُونَ  « 3 » چون حاصل جهان چيزى نمىبينى در تو جنبشى پديد نمىآيد در چيزى چون عجبى و آرايشى ديدى در تو جنبشى پديد آمد و زنده شدى و چون آن رفت باز مردى و\r\n\r\n\r\n","description":"","footnote":"\r\n( 1 ) قرآن كريم ، سورهء 6 ، آيهء 159 .\r\n( 2 ) سورهء 17 ، آيهء 110 .\r\n( 3 ) سورهء 51 ، آيهء 47 .\r\n","page_name":" 267 ","page_number":313},
  {"content":"\r\n\r\nپژمرده شدى اكنون جدّ و جهد بايد كردن در هر كارى با ياد تقدير اللّه جدّ منتظم نمىشود جدّت آنگاه منتظم شود بر سبيل مبالغه تا به مرادهاى آن برسى اكنون قدم در راه نه و حملهء قوى بر چنانك عاشق و معشوق عاشق [ تا 
  ] طاقت دارد در طلب معشوق مىرود و چون از توانايى فروماند معشوقه بر سر وى آيد و او را در كنار گيرد در وقت [ قدرت 
  ] قد رى عاشق باش و در وقت مانع و عجز جبرى باش تا معشوقهء تقدير اللّه بر سر تو آيد و تو در اللّه نظر مىكنى كه من طلبكار توم كه مقصود و معبود من تويى و چون مقصدت حضرت اللّه باشد هم حالت جبرى تو مرضىّ و هم حالت قدرى تو پسنديده باشد طلب تو چون كليدى است در هر كارى در غيب مىگشايد و قدرت در آن كار مىآورد هرچند طلب بيش گشايش بيش ( و اللّه اعلم ) .\r\nفصل 170    فَإِذا نُفِخَ فِي الصُّورِ فَلا أَنْسابَ بَيْنَهُمْ يَوْمَئِذٍ وَ لا يَتَساءَلُونَ فَمَنْ ثَقُلَتْ مَوازِينُهُ فَأُولئِكَ هُمُ الْمُفْلِحُونَ . وَ مَنْ خَفَّتْ مَوازِينُهُ فَأُولئِكَ الَّذِينَ خَسِرُوا أَنْفُسَهُمْ فِي جَهَنَّمَ خالِدُونَ    « 3 » مگر مواصلت منقطع گشته است از كارى يا از حالى و خويشى و قرابتى بسبب وحشتى يا بنظرى يا به سماعى و آن انقطاع و انفصال از بهر آن بوده باشد كه مواصلت با عشاير و اقارب و مادر و پدر و دوستان و موانست با افعال از بهر عزّت تن خود بوده باشد لاجرم زود متقطع شود عزيز تن باشى هرآينه خور دل « 1 » و غمگين دل باشى كه دو عمارت جمع نشود عمارت تن و عمارت جان و دل اگر مراقب حال تن باشى دل و جان بر تو فراموش باشد و اگر مراقب دل و جان باشى حال حواس و تن بر تو فراموش بود راحت نصيب روحست و مذلّت حساب خاك تن ، نامناسب كارى كردهء مذلّت بروح بردهء و راحت را نصيب تن گردانيدهء البته هر دو راحت جمع نشود اگرچه عمارت گور تن كنى و چيزى چون گنبد بر سروى برافرازى در لحد سينه‌ات و دلت پر از عفونت و عقوبت باشد مگر ازين قبيل مكروه آمد بتخصيص « 2 »\r\n\r\n\r\n","description":"","footnote":"\r\n( 3 ) قرآن كريم ، سورهء 23 ، آيهء 101 ببعد .\r\n( 1 ) - ظ : خوار دل .\r\n( 2 ) - ظ : بتجصيص .\r\n","page_name":" 268 ","page_number":314},
  {"content":"\r\n\r\nگور و آجر استعمال كردن كه اين نهاد للبلى است نى للبقا اگرچه خاك خرپشته ويران باشد دل را در لحد آسايشى باشد باكى نباشد ديدى كه عزّت تن در خوار تنى يافتيم آن‌كس كه عزيز تن بود عذابش رسانيدند كه  ذُقْ إِنَّكَ أَنْتَ الْعَزِيزُ الْكَرِيمُ  « 4 » و خوار تن آن باشد كه نظر بطبع آن كار خوارى باشد بتن چنانك خضوع و نالهء زار و روى بر خاك نهادن در نماز اين خوارى تن از نظر بتعظيم اللّه حاصل شود بزرگى اللّه مر ترا غلبه كند خوارتن شوى كه معنى وى عبوديّت بود و خوارى ديگر كه از كسب و كار و گل و خاك و جاى و نام فرودتر و منزلت فرودتر ننگ ندارى و اين خوارتنى از نظر به شفقت بخلق خداى حاصل شود تا بار تو بر كسى نباشد و انعام به ديگران رسانى و موقوف لقمهء مشترك نباشى چون اهل وقف و ترك اين خوارتنى سبب وحشتهاى همه عالم است هان اى ياران من عقدى بنديد با يكديگر « 1 » تا مسابقت كنيد در خوارتنى با يكديگر و كسى اين خوارتنى تحمّل كند كه اعتقاد آخرت دارد كه در وى عزّت تن حاصل شود چون اين اعتقاد ندارد گويد همه كار از بهر عزّت تن است چو اين حاصل نخواهد شدن عمر از به هرچه مىبايد چون اين خوارتنى پيشه كنى ترا با رنج كارى نباشد چو رنج تو همه از عزّت « 2 » تنست و هرگاه عزيز تن باشى يك ريزه باد سخن ناموافق وزان شود چنانك صرصر مرقوم عاد را و اسباب ايشان را و كوشكهاى ايشان را در هوا برد سرنگون بهر جاى مىانداخت اين باد ناموافق دراندازدت « 3 » و به غربتها اندازدت « 5 » اكنون دربند انساب عزّة تن مباش كه وصلت خويشاوندى كه به قطرهء آبى و باد شهوتى باشد سهل پيوندى باشد و زود گسسته شود بباد سخن ناموافق كه پدر با فرزند ياد كند جمله آن مواصلت و آن رحم قطع شود و چون پلنگ و شير گردى در روى پدر بدان خشم چون آتش ، چه شدت تا اكنون آدمى بودى بدين نفخهء باد چه شدت كه چنين شدى حيوان دگر گشتى و پلنگ شدى بنگر كه دم ناموافق چگونه انساب قطع مىكند اين سخن\r\n\r\n\r\n","description":"","footnote":"\r\n( 4 ) قرآن كريم سورهء 44 ، آيهء 49 .\r\n( 1 ) - اصل : تا يكديگر .\r\n( 2 ) - اصل : از همه عزّت .\r\n( 3 ) - اصل : در اندازت .\r\n( 5 ) - اصل : در اندازت .\r\n","page_name":" 269 ","page_number":315},
  {"content":"\r\n\r\nناموافق شمّه‌ايست از شمّهاى كفر اين چنين جدايى مىانگيزد و اين‌چنين آتش خشم و عداوت ظاهر مىكند خشم از عيبها و بىداديها خيزد هرگز خشم از راستى و داد نخيزد همه از كژى خيزد آنجا كه ميان پدر و پسر كفرى پديد آيد كه اصل همه كژيهاست چگونه اسباب و انساب منقطع نشود اكنون خويشى انبياء و اوليا را باش كه هر دو جهان ابدى باشد و منقطع نشود ( و اللّه اعلم ) .\r\n\r\nفصل 171\r\nمىگفتند دوزخى و بهشتى هر دو در مشيّت است گفتم ازين مىخواهى كه يكى [ را 
  ] نيكو نبايد گفتن و يكى را به بدى نبايد نكوهيدن و به نيكويى نبايد ستودن اين سخن خلاف عقل همه عقلاست گواهى فاسق نشنوند و از آن عدل بشنوند يكى را امين مال يتيم دارند و يكى را ندارند و عقل از بهر تمييز ميان نيكى و بديست  وَ جَزاءُ سَيِّئَةٍ سَيِّئَةٌ مِثْلُها  « 1 » و  هَلْ جَزاءُ الْإِحْسانِ إِلَّا الْإِحْسانُ  « 2 » و جواب ديگر كسى را چشمى باشد كه راه معيّنى مىبيند و مىرود حال او بهتر باشد با حال كسى كه نورى ندارد و اطراف خود همه تاريكى مىبيند همه جرّاحان و كحّالان جهان گواهند كه حال با نور قوىتر باشد آن‌كس كه اين شكال مىگويد نور بيرون شوى ندارد آن‌كسىكه چنان نقصانى را برابر اين‌چنين كمالى دارد و راه پوشيده گرداند كه او تاريكتر است يا اين قبول‌كننده احمق‌ترست كه راه روشن به روى تاريك شد چون نشان تاريكى به آسيب شكال گوينده در خود ديدى بدانك او نيك تاريكست چنانك به آسيب انگشت و دود چگونه سياه شود تو محكى از آسيب كسى چه رنگ گرفتى حكم كن كه آن چيز همچنانست اگر سياه ديدى بدانك سرب تيره است و اگر تابان ديدى بدانك زر است يا نقره اين عيان قوىتر از بيان است . منهاج گفت چندين هزار گناهان دارم چه كنم گفتم چنانك باد خزان بوزد برگ سبز و زرد درختان نماند نيز با اين باد سرد و تقصير بينى برگ زرد سقم ذنوب نماند و ببرگ سبز دنياوى بدل وى سبزهء آخرت حاصل آمده است سبزك دنيا مخور تا زرده بر نه اندازى . پارسىخوانان\r\n\r\n\r\n","description":"","footnote":"\r\n( 1 ) قرآن كريم ، سورهء 42 ، آيهء 40 .\r\n( 2 ) سورهء 55 ، آيهء 60 .\r\n","page_name":" 270 ","page_number":316},
  {"content":"\r\n\r\nرا گفتم مقصود از كسب حلال و غزو و جهاد و صلوات و همه چيزها از بهر دينست و دين مركب از دو چيزست يكى رجا و يكى خوف تا عالم خوف چه عجب عالم است و عالم رجا چه عالم خوش است . اين عالم بىآن نى و خوف بىاميد نى و اين دو چيز مفضى به دو تعظيم است يكى تعظيم از روى محبّت و يكى تعظيم از روى خوف يكى اثر لطف و يكى اثر قهر جهان از بهر اظهار اين دو اثرست نه از بهر حاجت خلقان . ابليس قياس كرد اللّه علم داد باطن آدم را فرمود كه باطن آدم منوّر بعلم باطن تو مظلم بجهل ، ظاهر چاكر باطن باشد و سرّ چاكر سرست سر ظاهر خود را به چاكرى سرّ آدم اندر آر و سجده كن كه قربت اللّه حاصل نشود الا بسجود ( و اللّه اعلم ) .\r\n\r\nفصل 172\r\nسؤال كرد كه عبّاس و عمر رضى اللّه عنهما بآيتى كه مىشنيدند چندان مىگريستند و ما چندان مىشنويم و نمىگرييم گفتم ، آرى ايشان زشتى كفر را ديده بودند تو نديدهء جانوران كعبه گستاخ‌تر باشند و نيز ايشان به ناز و تنعّم چون شاخ تر بودند و چون آتش بديشان مىرسيد زود آب روان مىشد امّا ترا رنجها خشك گردانيده است تو به آتش مىسوزى و خاكستر مىشوى اين رنج ترا ثواب بيش از آن باشد  يَوْمَ يُحْمى عَلَيْها  « 1 » آتش حرص تو چنين [ سر 
  ] زده است آتش قيامت را چه منكرى اين حرص تو دركهء دوزخ است  هَلِ امْتَلَأْتِ وَ تَقُولُ هَلْ مِنْ مَزِيدٍ  « 2 » چنان حرص پديد آمده است كه مسام امور غيب را بر تو مسدود كرده است تا زكات را حق نبينى از دهان اژدهاى كوه زر برون آوردى اگر به دهان اژدهاى دوزخت دهند چه عجب بود زر را در صندوق كوه و در را در قعر دريا از بهر آن كردند كه جهان سراى تعبست  لا تَظْمَؤُا فِيها وَ لا تَضْحى  « 3 » اكنون مؤمن بايد كه بر ره صواب رود هرچه در راه از زن و فرزند و مال فرورود و راه زنند و شير خورد و پلنگ خورد آن همه از راه نزديك بمنزلى مىرسانند از آنك تو ضعيفى و از بهر تو آماده مىدارند چنانك يوسف صلوات اللّه عليه\r\n\r\n\r\n","description":"","footnote":"\r\n( 1 ) قرآن كريم ، سورهء 9 ، آيهء 35 .\r\n( 2 ) سورهء 50 ، آيهء 33 .\r\n( 3 ) سورهء 20 ، آيهء 119 .\r\n","page_name":" 271 ","page_number":317},
  {"content":"\r\n\r\nبن يامين را به سرقه بگرفت از آنك هرچند باسم خوشى بخواستى ندادندى مؤمن را هرچند به خوشى مال و فرزندان خواهند او ندهد باسم قطع طريق از وى بستانند امّا چون به منزل رسى اشتر و بار خود آنجا يا بى لاجرم آن‌همه را گرد مىكنند  أُولئِكَ عَلَيْهِمْ صَلَواتٌ مِنْ رَبِّهِمْ وَ رَحْمَةٌ وَ أُولئِكَ هُمُ الْمُهْتَدُونَ  « 4 » ازين قبيل بود  لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً بَلْ أَحْياءٌ عِنْدَ رَبِّهِمْ  « 5 » اين همه چيزها آب و خاك و هوا گردد و ليكن ما تضمين كنيم كه يا وى را و يا مثل وى را بازده نبينى « 1 » كه ستارگان و آسمان را بگوييم .\r\nو هوا و خاك را گوييم كه از حيوانات و فواكه و اموال چه چيزها برده‌ايد باز دهيد خربزه و خيار بادرنگ و همه رنگها باز داد يا رب كه اين كار « 2 » اين چيزها را مىببرد كجا نگاه مىدارد و در كدام خزينه مىنهند و باز از كجا بيرون مىآرد شش جهت عبارت از عدم هر جهتى باشد نسبت به جهت ديگرى و يك‌جهت سويى از سويها بود كه منهدم بود به سويهاى .\r\nديگرى پس محال بود اين عبارت بر اللّه ( و اللّه اعلم ) .\r\n\r\nفصل 173\r\nدر هر حال كه باشى هم از آن حال اللّه را ياد كن مثلا در طلب مزه و شهواتى بذكر اللّه در اللّه نظر مىكن كه چه خوشيها مىتوان نهادن در شهوت و مهربانى بىنهايت و اگر در حال قبض باشى باللّه نظر كن كه مىشكنى كوهها و ديوارها را و چون بشكنى اى اللّه ازين ديوار قبض مرا تا چها بيرون آرى از زندگيها ، نظر كردم ، هيچ زندگى از شهوت و مزهء عشق قوىتر نيافتم ، خوف جلال و خوف عبوديّت و تعظيم اللّه همه از بهر مزه شهوت رسانيدن اللّه است و شيرينى فرزندان هم از حساب مودّت و شهوتست و جلّاب و پيرايها همه تبع شهوات و عشقست اكنون هيچ اثرى اللّه را قوىتر از عشق نه آمد و عجب‌تر از وى و زندگى قوىتر از وى نى پس اللّه را از بهر اين ياد مىكن . موسيقى و ترانه اللّه بيرون آوردنست « 3 » از آنك او بنا بر طبع آدميست و موزونى .\r\n\r\n\r\n","description":"","footnote":"\r\n( 4 ) قرآن كريم ، سورهء 2 ، آيهء 57 .\r\n( 5 ) سورهء 3 ، آيهء 169 .\r\n( 1 ) - ظ : باز داده بينى .\r\n( 2 ) - ظ : با رب ، انگار كه .\r\n( 3 ) - ظ : آورده است .\r\n","page_name":" 272 ","page_number":318},
  {"content":"\r\n\r\nطبع و مناسبت ويست و طبع آدمى را جز اللّه هست نكرده است و هيچ حكيمكى طبع آدمى هست نكرده است  وَ لَقَدْ آتَيْنا داوُدَ مِنَّا فَضْلًا يا جِبالُ أَوِّبِي مَعَهُ  « 2 » بىمخارج مزمار حلق وى را نغز كرده بوديم و عشق باطن وى تيز كرده روحى در وى پديد آمد كه كوه به دو زنده شد و از راحت قول با وى آغاز كرد كوه براحت مشغول شد او را كوهى و سنگى ننمود و ندانست كه صورت وى چيست از آنك هركه از صورت خود باخبر شد از بىراحتى شد هركه براحت خود مشغول باشد از سر و پاى خود خبر دارد « 1 » چون سنگ را راحت مىتواند بودن خاك و هوا و ذرّه را چرا راحت نتوان بودن و خبر چرا نتواند بودن مثل شده است كه راحتها به خاكش برسان آخر در بىخبرى سنگ لا يقتر بود از هوا و گرد تا اين سوفسطائيّه چگونه مرده‌اند كه اثر اشكال ايشان بما مىرسد ما از اين زندگى كه بوى در روح و راحتيم چگونه مرده و بىراحت مىشويم  أَ فَرَأَيْتُمُ النَّارَ الَّتِي تُورُونَ  « 3 » آتش شهوت را از دو رگ منفعت مىگير و ليكن در اندرون مرو چون صحبت ترك همچنانك از شجر اخضر آتش پديد آورد در منىء تر تو آتش پديد آورد در سوختهء رحم افتاد زود درگرفت هر زنى سوختهء عشق تو نباشد زود درنگيرد دوستى و سوختگى از آن ساختگى باشد . قال عليه السّلام تزوّجوا الودود الولود ( و اللّه اعلم ) .\r\n\r\nفصل 174\r\nمتردّد شده بودم كه كدام كار و كدام نوع علم ورزم به دلم آمد كه اگر كار آخرت و حشر و بعث نيست اين‌همه كار جهان و فوات آن سهل بازيچه است و اگر آخرتست و بعث است اين همه كار بازيچه است كار كار آخر تست اكنون تحصيل آخرت مىبايد كرد كه آن بازيچه نيست گفتم هر دو جهان نسبت باللّه يكيست و هر دم تو و حركت تو نسبت باللّه همانست از روى دورى و نزديكى اكنون ترا موقوف رفتن آخرت و مردن نبايد بودن از آنك صنع آخرت آنگاه همانست و اكنون همان از روى\r\n\r\n\r\n","description":"","footnote":"\r\n( 2 ) قرآن كريم ، سورهء 34 ، آيهء 10 .\r\n( 1 ) - ظ : ندارد .\r\n( 3 ) قرآن كريم ، سورهء 56 ، آيهء 71 .\r\n","page_name":" 273 ","page_number":319},
  {"content":"\r\n\r\nرنج دادن و از روى آسايش دادن چون تو نزد اللّه باشى نزد هر دو جهان باشى در هر دمى كه باشى چنان دان كه در جنّت عدنى و از آن دم‌به‌دم ديگر مىروى كه فردوس است از آنك اللّه مىتواند كه هر دمى را بر تو دوزخ دايم گرداند و يا جنّت دايم گرداند و همه عجايبهاى هر دو سراى به تو بنمايد بر هر چيزى كه چشم ظاهرت و چشم باطنت برافتد از عجبى ديگرى كه اللّه بديد خواهد آوردن ياد كن از آنك هرچه منظور تو شد عجبى بوده است [ كه 
  ] محال‌گون مىنموده است نزد تو اكنون چندين هزار چيز منظور تو شد تا بدانى كه كار اللّه عجب برون آوردنست ، در رستهء بازار غيب كه متاعش همه عجايبست نظر مىكن كه چه لون برون آورد اللّه ، حاصل اينست كه هركه مر كسى را دوست داشت از بهر آن داشت كه آن كس نظاره‌گر جمال و زينت و هنر و صنعت وى بود و او را عجايبى داند اكنون تو نيز همه كارهاى اللّه را عجايبى دان و ناظر فعل وى باش تا همه خلعتها ترا به ارزانى دارد هر معشوقى عاشق خود را و ناظر كار و جمال خود را دوست دارد و نواختها دارد همچنانك آب فرستادند تا هر دانهء لايق خود را از وى چيزى گرفت روشنايى از اقداح كواكب به بيخهاى سنگ فرستادند تا هر بيخى درخور خود چيزى گرفت زر و نقره و لعل و ياقوت و زبرجد ، آثار ستارگان در سنگ راه يابد ديو در اجزاى آدمى راه نيابد گويند نهر كوثر از بهشت بعرصات چگونه آيد درياى معلّق آسمان با اقداح كواكب چگونه گردان و روانست تا خارهاى چگونگى جستن در تو بود بدان درد مشغول باشى هرگز قضاء راحت بىچونى را نبينى متكلّمان را و مفلسفان را « 1 » و همه طوايف را در اللّه سخن بود تو بايد كه هيچ سخن نگويى بهر وصف اللّه را مىبينى هم بدان وصف عمل مىكنى اگر اللّه ديد ترا غلط دهد آن از اللّه باشد نه از تو ، بارى تو ناديده مگوى از بهر اين معنى بود كه انبياء عليهم السلام كم‌سخن بودند ، در بزرگى اللّه ناظر باش چون همچنين باشى همچنانست كه در اللّه نظر مىكنى و نظر در بزرگى و بزرگوارى آن باشد كه حقيقت و حدّ بزرگى و بزرگوارى و اوصافى كه در بنده بزرگ داشت و تعظيم ثابت شود در آن نظر مىكنى . و هكذا اذا اشتقت الى\r\n\r\n\r\n","description":"","footnote":"\r\n( 1 ) - اصل : مفلسان .\r\n","page_name":" 274 ","page_number":320},
  {"content":"\r\n\r\nجملة صفات اللّه نحو الرّحمة و العبادة و الامر و النّهي . از اللّه مىخواه تا جمله تكاليف از نو وضع كند و مىگوى اى اللّه چو در هيچ چيز قدرت و طاقت ندادهء هيچ تكليفى بر من منه اى اللّه همه كارها كه مىكنم از بهر ضرورتى ترس عقوبت تو مىكنم اگر خلافى وفقه مىورزم از بهر ضرورتى يك لب نان تا بدان ناظر تو باشم كه از نظر به تو نمىشكيبم و از ضرورتى نفقهء زن و فرزند كه اگر ضايعشان مانم نبايد كه مرا عقوبت كنى و قدرت و طاقت دادهء همه تكاليف از من وضع كن حاصل روح خود را و نظر خود را چون مرغى يافتم كه او را بوقت خواب دست و پاىها مىبست و كنجى مىانداخت و بوقت رنج و درد در قفس تنگ مىكرد باز چون اطلاقش كردى و چشم وى بگشادى همه اجزاى كالبد وى را و اجزاى جهان را همچون باغ و بوستان كردى و خلد برين و وى چون بلبل بر آنها مىسراييدى و وقتى اللّه اين‌ها را ديوارها مىافكندى و اين همه باغها را چون ويرانه مىكردى و همچون درختان انجير زير خاك پنهان مىكردى و اين نظر و ادراك چون جغد گرد ويرانه مىگشتى سرگشته .   فَأَصْبَحَتْ كَالصَّرِيمِ فَتَنادَوْا مُصْبِحِينَ .   « 1 » ساعتى در خود چون بىقرارى تمام ديدم گفتم آخر قرارگاه ادراكم كجا باشد و قلق نظرم كجا رود و قرارگاه آن يافتم كه من اللّهى شوم كه همه چيزها بمراد و فرمان من باشد از افنا و از وجود و از قبض و از بسط و غيره من صفات الكمال ( و اللّه اعلم ) .\r\n\r\nفصل 175\r\nمن سررشته گم كرده بودم همين يافتم خود را كه عاجزم هر بندى و هر شكالى و هر تردّدى كه پيش مىآيد مىگويم اى اللّه من عاجزم تو دانى تو كنى هرچه كنى . تا اعوذ آغاز كردم يعنى هر انديشهء چو شيطانست از خود محو كنم باللّه چون در معنى من فرياد مىكنم باللّه نظر كردم كه من كدامم تا اسناد فرياد بوى كنم من هاى بسيار ديدم بر تفاوت كه يكى به يكى نمىماند كه در كالبد من هست مىكند يكى بىخبرى و يكى باخبرى و يكى تردّد و يكى گشاد ، من نمىدانم كه ازين منها من كدامم اى اللّه يكى منم را معيّن كن تا اسناد فرياد بوى كنم به تو ، اين بدان باز\r\n\r\n\r\n","description":"","footnote":"\r\n( 1 ) قرآن كريم ، سورهء 68 ، آيهء 20 ، 21 .\r\n","page_name":" 275 ","page_number":321},
  {"content":"\r\n\r\nمىگردد كه جزو لا يتجزّى را وجود نيست كه چون من را پاره كردم اجزاى بىنهايت شد و هر يكى من شد و منى هر يك بتعارض متساقط شد گفتم بيا تا تعظيم اللّه را باشم و هر نفسى را چون نفس بازپس دانم همان انگارم كه فرزندان يتيم شدند و اجزايم گرد جهان پراكنده شد و مرگ درآمد و گناه بسيار دارم بگويم به حضرت اللّه كه چنين است كه با من بيچاره هرچه خواهى كن و در صفات اللّه نظر مىكردم نخست گلزارها و از پى آن خارهاى قهر و از پى آن دشنه‌هاى آتش از آنك او را هم قهرست و هم لطف الّا آنك رحمت مقدّم است . سبقت رحمتى على غصبى . اكنون آدمى دو كوى [ دارد 
  ] يكى هواى چون هاويه كه چيزها در وى خاكستر شود و ناچيز و يكى چاه جهنّم كه پيوسته تابش آن آتش بر وى مىزند پيوسته دو شاخ پيش دل وى نهاده‌اند يكى شاخ ريحان راحت و يكى شاخ رنج تا اگر تعريف كنند عالم سعادت و عالم شقاوت را بدين دو شاخ و بدين دو نشان بشناسى و اگر باد راحتى وزان شود بدانى كه از بستان عالم غيب وزان شده است و اگر دود رنجى بيابى بدانى كه از مطبخ غمى آيد .  كَلَّا لَيُنْبَذَنَّ فِي الْحُطَمَةِ .  « 3 » عقوبت اعدا درخور درگاه بود چون درگاه بلندتر بود عقوبت اعداى او به عقوبت اعداى ديگران نماند و بيان آن باشد كه كسى « 1 » اللّه را زن و فرزند و پيوند نباشد . لم يلد و لم يولد . كسى كه مرا پيوند و ناسزا گويد عقوبت « 2 » ازين وجه باشد درگه دل چنان بايد كه ديو آنجا رسد سر بنهد مرغ آنجا برسد پر بنهد آن‌چنان كسى دلير باشد . انّ اللّه يحبّ الشّجاعة . و حضرت رسول عليه [ السّلام 
  ] دليرترين خلايق بود . قال عليه السّلام انا اشجع النّاس . و به شجاعت و مردى خود عالميان را مسخّر كرد و ارشاد نمود ( و اللّه اعلم ) .\r\n\r\nفصل 176\r\nبنور جمال يوسف چو برقع برداشت نور وى اثر كرد در چشم نابينا بينا شد نيز پيرى از خويشان رسول گفت جوان بودم با يكى عشق آورده بودم\r\n\r\n\r\n","description":"","footnote":"\r\n( 3 ) قرآن كريم ، سورهء 104 ، آيهء 4 .\r\n( 1 ) - ظ : لفظ « كسى » زائد مىنمايد .\r\n( 2 ) - اصل : و عقوبت .\r\n","page_name":" 276 ","page_number":322},
  {"content":"\r\n\r\nهر دو پير شديم رسول عليه السّلام دعا كرد هر دو جوان شدند يوسف صلوات اللّه عليه دعا كرد زليخا را جوان گردانيد و بينا ، نيز كودكى نزد رسول آمد دعا كرد بينايى بوى بازداد ، قوم لوط مواشى لوط را به كوه سنگ ناك بىنبات اندر راندند دعا كرد اللّه آن را كلوخ گردانيد و پرنبات قومش چهارپايان خود را در آنجا راندند آن چهارپايان ايشان چو آن را مىخوردند هلاك مىشدند ، نيز رسول عليه السّلام موضعى را كه كوه بود دعا گفت كلوخ بانبات شد ، لوط عليه السّلام مشتى سنگ بسوى قوم انداخت در آن وقت مهمانان همه كور شدند پيوسته قوم لوط تفك انداختندى نيز رسول عليه السّلام در غزو تبوك مشتى سنگ بينداخت چندين هزار كافر هلاك شدند ، يوسف عليه السّلام چنان سخن خوش گفتى كه هيچ كسى نبودى كه سخن وى شنيدى كه مسلمان نشدى .\r\nنيز رسول عليه السّلام هفتاد كس را از حبشه به سخن خوش باسلام آورد چراغ به حجرهء على بمرد رسول عليه السّلام بخنديد از تبسّم او تا سحر حجرهء او روشن بود ، رنج تو از آنست كه ملازم صورت دشمن باشى كس با صورت دوست چندين ملازمت ندارد كه تو با صورت دشمن ، آنجا كه دوستست چندين با وى نباشى اين چه عشق است كه ترا با دشمن افتاده است چندانى بدوست مشغول شو كه ترا ياد دشمن نه‌آيد .\r\nبمجرّد معصيت كفر نباشد و اين شكال مدفوعست كه اگر ايمان داشتى بترسيدى و معصيت نكردى جواب چنانك طبيب گويد بوقت بيمارى با زن صحبت مكن تو نشكيبى و دانى كه زيان مىدارد ولى صحبت كنى بسبب غلبهء شهوت طبيب ترا دشمن نگيرد و آن صحبت زحمت و رنج به تو رساند امّا اگر سخن طبيب را سرسرى داشته باشى و استوار نداشته باشى او ترا دشمن گيرد و در معالجهء تو نكوشد دشمنى اللّه لايق وى باشد و نظير ديگر يكى از خاريدن نشكيبد و هرچند كه مىداند كه كش شود و زيان دارد و مستسقى مىداند كه آب زيان مىدارد و ليكن مىخورد نيز عاصى اگر چه مىداند كه معصيت سبب عقوبت آخرتست و مىترسد اين دانستن از وى ايمان باشد و بسبب غلبهء شهوت مىخورد هرچه در وى ايمان بود و ترس ، اين ترس ايمان نباشد .\r\n ذلِكَ لِمَنْ خَشِيَ رَبَّهُ  ( و اللّه اعلم ) .\r\n\r\n","description":"","footnote":"","page_name":" 277 ","page_number":323},
  {"content":"\r\n\r\n\r\nفصل 177\r\nمىگويى كه فرزندان را جنس خود برآرم تا همچون من شوند خود را موقوف فرزند مىدارى تا جنس تو برآيد اكنون خود را نظر كن كه از چه جنسى اگر از جنس عارفان و متوكّلانى همچون اسماعيل و ارغون شاه كه بچهء خود را بر دكان روّاس ديد كه گدايى مىكرد و همچون ابراهيم ادهم موقوف بچه چه باشى و اگر از جنس عالم اسبابى گرد توكل چرا مىگردى حاصل عالم اسباب را نگاه داشتن بنا بر سماعست و عالم توكل بنا بر ديدست ، ديد قوىتر بود از شنود امّا ترا اعتماد نه بر ديد تست نه بر شنود چو بر اين‌ها اعتمادى نيست بر چه چيز اعتماد دارى كسى را كه در ديده و شنوايى خلل باشد هر قدمى كه نهد بر سبيل توكّل نهد اكنون چون ترا قدم كوى سماع نيست متوكّل‌وار قدم در كوى ديد نه و خود را گير و عالم و پسران را فراموش كن از آنك همه خلقان غير تواند و جنس تو نه‌اند از آنك هيچ كس در حقيقت تو مدخل ندارد هرگاه مراقب حال كسى ديگر شدى تو محو شدى و بهرهء تو محو ، پس محال آمد كه تو با كسى ديگر جمع شوى در يك زمان اكنون هركه فرزندان و دوستان مىورزد در بعضى زمان نيست مىشود و ناجنس را بجاى خود مىدارد و هرگاه خود را باشى و بس هماره خود را باللّه موجود مىدارى .\r\nطايفهء عرفا روزى گفتند بيا تا همه كارى كنيم و زنان خوب رايگان دوست مىسازيم و با شاهدبازى مشغول مىباشيم يكى ازيشان كاهل‌تر و بىجمال‌تر بود او را گفتند ترا نظر بر كى مىافتد گفت شما آن‌كس را نتوانيد دادن يعنى نظر بر دختر پادشاه است ، گفت شما كار خويش را باشيد و من كار خويش را هر روز آب‌دست بكردى وزير دختر نماز گزاردى « 1 » و نشستى و در آن مىنگريستى دختر گفت كه اين بيچاره را كسى نيست كه سخن وى با من بگويد ، زنينه‌اش فرستاد و گفت سلام من ببر و بگوى اگر كسى دارى در ميان كن تا سخن تو بگويد و اگر ندارى هم به زبان خود بگوى چه مىترسى اگر سرت نماند گو ممان چو آن زن سلام دختر بوى رسانيد او فرياد كرد و در خود درافتاد و هلاك شد .\r\n\r\n\r\n","description":"","footnote":"\r\n( 1 ) - اصل : گذاردى .\r\n","page_name":" 278 ","page_number":324},
  {"content":"\r\n\r\n اهْدِنَا الصِّراطَ الْمُسْتَقِيمَ  « 2 » بمعنى آنست كه مىگويد كه درخواست كن از من كه مرا راه نماى به خود مىگفتم مرا راه منماى بجاى ديگر مرا با تو خوش است .\r\nيكى دعوى عشق زنى مىكرد گفت شب بيا و منتظر مىبود تا معشوقه فروآيد چون از كار شوى خود فارغ شد بيامد وى را خواب برده بود سه دانه جوز در جيب وى كرد و برفت چو بيدار شد دانست كه چنين گفته است كه تو هنوز خردى و كودكى از تو عاشقى نه‌آيد از تو جوزبازى آيد در عشق آنست كه چون بينديشى بميرى تا بمعشوق رسى ( و اللّه اعلم ) .\r\n\r\nفصل 178\r\nبديع ترك خواب ديد كه روز آدينه استى و صد هزار خلق سپيد جامه مىگويندى كه نماز آدينه بهاء ولد مىكندى ما همه نماز سپس تو مىگزارديمى مردمان مىخواهندى تا شاخ شاخ شوندى مردمان را بازمىراندندى كه همه سپس وى رويد و مىگفتند كه چون نماز آدينه بگزارند آنگاه حكم قيامت برانند .  كُلَّ يَوْمٍ هُوَ فِي شَأْنٍ  « 3 » . در اللّه نگرى كه همه كارها در اللّه است هر زمانى صد هزار كار مىكند در مشرق و مغرب گويى اللّه فعل عالم است و  فَعَّالٌ لِما يُرِيدُ  « 4 » در اللّه نظر كنى صد هزار عجايب و صد هزار شهرها را مطالعه كنى و گويى اللّه عالم را هماره مىجنباندى و مىلرزاندى و مىراندى اكنون لقمهء جهان مىگيرى نامردميست و اگر نمىگيرى مردميست به يك تقدير چو سگ جنگ مىبايد كرد و به يك تقدير از گرسنگى مىبايد مردن مردمان مبلغى رنج مىبرند و مالها بذل مىكنند تا دوست انگيزند تو مستان تا دشمن نه‌انگيزى آخر اين آسان‌ترست « 1 » . مهر زن و فرزند و ترس فوات بچگان و نااهل شدن و ضايع ماندن ايشان اگر چه فايده نمىبيند و ليكن اللّه عشقى داده مر وى را تا ازيشان نشكيبد و اين تازيانه بر ميان جانست وقتى كه فايده نبينى چو خر باش .\r\n\r\n\r\n","description":"","footnote":"\r\n( 2 ) قرآن كريم ، سورهء 1 ، آيهء 6 .\r\n( 3 ) سورهء 55 ، آيهء 29 .\r\n( 4 ) سورهء 11 ، آيهء 107 .\r\n( 1 ) - اصل : سان ترست .\r\n","page_name":" 279 ","page_number":325},
  {"content":"\r\n\r\nبار مىبر و فايده مدان ترا با جو خود كار باشد وقتى كه فايده و مهاردانى آدمى باشى همه بادهاى سرد و گرم كه در جهانست هيچ كسى سرّ فايده آن نداند مگر اللّه تا در آن باد چه چيزها را پرورش است و چه چيزها [ را 
  ] ناسازوارست نيز اين اختيارات و حالات آدميان چون گردبادهاست و موجهاست تا كدام چيزها را سود دارد و كدام چيزها را زيان دارد در هيچ چيز نيست كه ضرّ نيست ببعضى و نفع نبست ببعضى از انك در هيچ نيست كه ضارّ و نافع نيست پس جملهء اسماء حسنى نافعست بعضى را و ضارّست بعضى را كثيفى با كثافت بيافريد از بهر قهر را نامش مالك كه سخت‌گير باشد لطيف به الطافت بيافريد از بهر خلعت را نامش رضوان و ريحان كه اگر جلاد درشت مر زشتان را نبودى زينت اهل لطافت برقرار نبودى . آن رعد ترش روى با هيبت را كه مىغرّد و آتش از دهانش مىجهد موكّلان دوزخ سخن مىگويند آتش از دهانشان مىجهد همچنانك آتش خشم تو در جوش آيد لقمهء طلبد تا بيارامد چون آن كس را بزنى و يا بكشى بيارامى نيز آتش جهنّم لقمه‌جويست .  تَكادُ تَمَيَّزُ مِنَ الْغَيْظِ  « 1 » چو لقمهاى وى را بوى رسانند او را گويند بمراد رسيدى .  هَلِ امْتَلَأْتِ  « 2 » او شكر گويد .  هَلْ مِنْ مَزِيدٍ .  « 3 » چندان انعام كردى كه هيچ باقى نيست زشت را بدست درشت دهند خار را با شتر دهند اكنون علف دوزخ چه چيزهاست كدامها را بدست دوزخ دهند دروغ را و دزدى را و خيانت و كژروى و غمز كردن و سخت‌دلى و بىادبى و بىنمازى ورزيدن چو سخت‌دل باشى وقت قدرت ترا بدست سخت بازدهند كه . الحديد بالحديد يفلح امّا به چوب تروتازهء مشقوق نشود باز راستى و امانت و شجاعت در راه خداوند خود و سخاوت و رحمت و شفقت را به بهشت لطيف رسانند زمين دهانهاى لحد باز كرده است لقمهء آدمى را مىخايد امّا در وى راههاى مختلف است چنانك دهان يكيست و لكن راهها در وى سه‌گونه است يكى مرى دوم و دجان سوم حلقوم آب را راهى و دم را\r\n\r\n\r\n","description":"","footnote":"\r\n( 1 ) قرآن كريم ، سورهء 67 ، آيهء 8 .\r\n( 2 ) سورهء 50 ، آيهء 30 .\r\n( 3 ) سورهء 50 ، آيهء 30 .\r\n","page_name":" 280 ","page_number":326},
  {"content":"\r\n\r\nراهى و علف را راهى باز در معده راههاى دگر برخيزد و هر اهلى را باهلى رساند آنچه مدد چشم باشد بوى رساند و آنچه از آن سفل باشد بوى رساند نيز خاك دهان جهانست و جبال اضراس او و جهان كه حلقوم و معدهء عالم غيبست مىخورد و اهل را باهل مىرساند چنانك درياى عدم موج زد و كف و خاشاك و صدفهاى صور را و درر معانى را بساحل و جزاير و بمراتب بر روى آب پديد آورد و آدمى را در اين مرتبه بر روى آب افكند هر كس را چون فانى شوند ممكن باشد كه درياى عدم بار ديگر باز موج زند و جمع موجودات وجود يابند ( و اللّه اعلم ) .\r\n\r\nفصل 179\r\nخوشى و ناخوشى اين عالم و رنج و آسايش اين جهان مستدلّ شقاوت و سعادت ابد نباشد كه مؤمن و غير مؤمن را اين معنى شامل است امّا دو نام است كه در جهان روان كرده‌اند بد و نيك كه اگر اين دو نام نبودى وجود بر عدم نچربيدى و آدمى و خاك و افلاك برابر بودندى تفرقه ميان اين دو نام چون علمى در هوا كردند و آن متابعت انبياست عليهم السّلام    الَّذِينَ كَفَرُوا وَ صَدُّوا عَنْ سَبِيلِ اللَّهِ أَضَلَّ أَعْمالَهُمْ وَ الَّذِينَ آمَنُوا وَ عَمِلُوا الصَّالِحاتِ وَ آمَنُوا بِما نُزِّلَ عَلى مُحَمَّدٍ وَ هُوَ الْحَقُّ مِنْ رَبِّهِمْ .    « 2 » خويشتن را مباش تا هم خالقت دوست دارد و هم خلق و هرگاه « 1 » مر خود را بودى هم خالقت دشمن دارد و هم خلق . اكنون اگر خود را باشى مطرود هر دو باشى همه غم تو بر تو افتد و اگر خود را نباشى كه ديگران را باشى مربّىات هم خالق بود و هم بندگان وى آخر چو مربّى خالق بود و بندگان وى بود ضايع نمانى اكنون در جنّت حوريان باشند كه اللّه ايشان را از زعفران و مشك و عنبر و كافور آفريده باشد عجبت آيد از زعفران و مشك و عنبر و كافور كه حور بود چه مزه باشد تو كه اصل پليد داشتى و هر چهار رنگ ترا بود آب منى چو كافور از بعد آن زردآب شدن چون زعفران و علقهء سوخته رنگ شدى چون مشك و مضغه چون عنبر اشهب چون از چنين اصل پليد چنين صورت آفريند از چنان اصل پاك دانى چگونه باشد حور نماز چون\r\n\r\n\r\n","description":"","footnote":"\r\n( 2 ) قرآن كريم ، سورهء 47 ، آيهء 1 ، 2 .\r\n( 1 ) - اصل : هرگاه را .\r\n","page_name":" 281 ","page_number":327},
  {"content":"\r\n\r\nدرختيست شاخهاى او ركوع و سجود است تسابيح وى چون مرغان بر سر اشجار بعدد تسابيح تو ترا مرغان باشند در بهشت چون كالبد ترا ذرّه‌ذرّه گردانند چنانك به حال جزء لا يتجزّى « 1 » برسد اللّه چون مر وى را حياتى و ادراكى دهد همه لذتها بيابد چون به خوشى خود مشغول گردند چگونه او را صفت خاكى حال او را مكدّر كند « 1 » خارپشتك به خوشى خود چنان مشغول است كه خارزار او را سمور و سنجاب مىنمايد سر به گريبان خود فروكردست تا صورت زشت ترا نبيند هوا و آرزوها چو لنگريست و رسنهاست كه درين درياى هلاكت فرومىافكنى و مزه‌هاى اين جهانى وزرها بار گرانست و كشتى به دو گران بار مىشود ترا گفتند سبك روح باش تا بعليّين روى دل برين جهان سرد دار و تو گران‌جانى مىكنى به حكم هوا مىگويى منم آخر نگويى كه اين يك منى تو از دريا كى برآوردست آخر هر نهالى را اللّه ميوهء جداگانه آفريده است توت را و آبى را آخر اين نهال منى [ را 
  ] ميوهء امر و نهى و مؤاخذه و عقوبت و سعادت نهاده است چگونه وجود ترا از بهر هواى تو آفريده باشند آخر سابقهء هواى تو بىمرادى باشد تا عاجز و بىمراد نباشى هوا و مراد و مزه را بازنشناسى خر را بىكار نمىدارند خرد را كه مايهء همه كارها اوست چگونه بىكار دارند ( و اللّه اعلم ) .\r\n\r\nفصل 180\r\n وَ إِذا سَمِعُوا ما أُنْزِلَ إِلَى الرَّسُولِ  « 3 » عشق‌نامهء حورا و عينا بارى جلّت قدرته به نزد تو رسانيده است تا بر فراق ايشان بگريى از آنك ايشان به اميد وصال تو زارزار مىگريند تو استماع كلمهء حق را حلقهء گوش خود ساز تا مخدّرات خلد برين حلقه در گوش تو باشند از دور آدم باطلى با حقى در هوا شد چنانك ابليس با آدم و قابيل با هابيل چنانك خار با گل تا داد آتش اندر ميان آيد خار را بسوزد و خاكستر و نور گرداند و گل را گلاب كند و قرين زلف و حبيب حور « 2 » بهشتى گرداند  يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً  « 4 » اگرچه آن گناه در شب تاريك\r\n\r\n\r\n","description":"","footnote":"\r\n( 1 ) - ظ : نكند .\r\n( 3 ) قرآن كريم ، سورهء 5 ، آيهء 83 .\r\n( 2 ) - ظ : زلف حبيب و حور .\r\n( 4 ) سورهء 3 ، آيهء 30 .\r\n","page_name":" 282 ","page_number":328},
  {"content":"\r\n\r\nكرده باشد چنانك كسى پنهان « 1 » دانهء در بيابان در زير خاك كرده باشد و باران بر وى آيد چگونه آشكارا شود تو نيكويى بر نفس خود فراموش گردانيده باشى و تا زير هفتم زمين برود برون آيد  وَ ما عَمِلَتْ مِنْ سُوءٍ تَوَدُّ لَوْ أَنَّ بَيْنَها وَ بَيْنَهُ أَمَداً بَعِيداً  « 2 » يعنى . ما عملت من سوء تجد محضرا . ايضا . يودّ ان بينها و بينه . يعنى ندامت چنان باشد كه دريغا ميان من و ميان آن كار بد در دار دنيا و ميان من و ميان يار بد كه بر آن كار حامل شده باشد دريغا دورى مشرق و مغرب بودى چنانك دشمن گيرد آن يار را .  وَ يُحَذِّرُكُمُ اللَّهُ نَفْسَهُ وَ اللَّهُ رَؤُفٌ بِالْعِبادِ  « 3 » پرهيز مىفرمايد از بىفرمانى خود كه حكم قديم ديگرگون نشود و لوح و قلم را در ترتيب راه بىترتيب نكنيم و دگرگون نكنيم نيكى و فرمان‌بردارى را راه سعادتى نهاده‌ايم و دولتى ، و بىفرمانى و انكار را شقاوتى اكنون شما را بيان راه سعادت و شقاوت كنيم تا خود را نگاه دارى . وعظ و نصيحت را اثر نهاده‌ام در دريافت سعادت اگرچه حكمم بدل نشود ، هر ستارهء چون برگيست بر شجرهء فلك و هر برگ چون اقليمى چرا در بهشت برگى بدين كلانى نبود همه جهان در زير نور يك برگ آفتاب مىروند چه عجب [ كه 
  ] در بهشت خلقى بسيار زير سايهء يك برگ روند خاصه مملكت كمينه كسى از بهشت چند همه دنيا باشد . رضى محمود عبد الرّزاق گفت سه شبست تا دعا مىكنم تا رسول را عليه السّلام بخواب بينم هر سه شب مولانا بهاء الدين را بخواب ديدم ، عبد اللّه هندى گفت سلطان وخش و همه غلامان و لشگريان عملهاى بزر درپوشيده بودند و ساختهاى زرّين برانداخته و تو بر تختى بلندى بودى قوم مىآمدندى و كف پاى ترا برمىداشتندى و در روى و در دست مىماليدندى و ايشان را كسى مىگفتى كه برويد در امان بهاء ولد باشيد . دختر گرنج‌كوب كه خواهر تركنازست گفت دعا مىكردم كه اى خداوندا مىبايد دست آن زن را ببينم كه پسر را ملازم رسول به غزا فرستاده بود سردستى خون‌آلود\r\n\r\n\r\n","description":"","footnote":"\r\n( 1 ) - اصل : به نهادن .\r\n( 2 ) قرآن كريم ، سورهء 3 ، آيهء 30 .\r\n( 3 ) قرآن كريم ، سورهء 3 ، آيهء 30 .\r\n","page_name":" 283 ","page_number":329},
  {"content":"\r\n\r\nپيش من پديد آمد . و نيز گفت مصطفى را عليه السّلام در بيدارى بديدم . و نيز گفت اگر مىخواهم بهشت و حورا و عينا را به چشم سر بينم و اگر خواهم دوزخ را با همه ماران مىبينم تا بدانى كه تصديق و اعتقاد به از صد هزار معرفتست ( و اللّه اعلم ) .\r\n\r\nفصل 181\r\nسؤال كرد كه چون جهان سفر كردنست چرا حوّا را آفريد .\r\n لِيَسْكُنَ إِلَيْها  « 3 » جواب الرّفيق ثمّ الطّريق . چون اللّه اين ازدواج را سبب بقاء عالم كرده بود تا مسافران قرنا بعد قرن بديد آيند اگر اللّه آدم را بىجفت داشتى عارف يكى بودى از آنك جماد و در و ديوار اللّه را ندانستى نه قهر نه لطف و نه عدم و نه وجود و نه رحمت و نه جلال و نه جمال و نه كمال و نه عابد و نه مشتاق و نه همراز و نه محلّ كلامش و نه محلّ خطابش و نه خلق دوزخ و نه خلق بهشت پس الوهيّت او را چه دانستى و كجا پديد آمدى .\r\n  وَ النَّجْمِ إِذا هَوى   « 4 » . كدام شكوفه بود كه پديد آمد و فرونريخت و كدام ستاره بود كه برآمد و فرونرفت و كدام ديده بود كه ستاره‌رويى « 1 » را بديد و ستاره بار نشد روى به تحصيل آرزوانها نهادهء همه آرزوانها به تو مىرسد تا آرزوانه « 2 » مىشود   إِنَّ لِلْمُتَّقِينَ مَفازاً حَدائِقَ وَ أَعْناباً   « 5 » . اين نعمتها در اين جهان بيافريد تا نامها را بدانى تا اگر تعريف نعمت آخرت كنند بازشناسى امّا از نعمت آخرت نامهاست در جهان و بس نه حقيقتها اگر اين جهان را ز بهر آسايش آفريدى در انگور پوست و ثفل نيافريدى و همه لقمه را مشتمل گردانيدند بر خوشى و ناخوشى تا نظر به خوشى كنى رغبت كنى به آخرت و نظر به ناخوشى كنى دل برين جهان ننهى همچنانك آدم عليه السّلام از بهشت برون آمد گوهر حجر اسود را با او همراه كردند تا حجّت روز ميثاق باشد نيز روح چو از عالم علوى مىآمد گوهر عقل با او همراه كردند تا او را حجّت بود بر نفس و بوى حقّها ثابت كند و نفس را ملزم كند و با خود ببرد امّا چون روح غريبست و او را\r\n\r\n\r\n","description":"","footnote":"\r\n( 3 ) قرآن كريم ، سورهء 7 ، آيهء 189 .\r\n( 4 ) سورهء 53 ، آيهء 1 .\r\n( 1 ) - اصل : ستاره‌روى .\r\n( 2 ) - ظ : ناآرزوانه .\r\n( 5 ) سورهء 78 ، آيهء 31 ، 32 .\r\n","page_name":" 284 ","page_number":330},
  {"content":"\r\n\r\nحقوق بعالم بالا مىبايد برد دشوارترست بخلاف نفس كه صاحب يدست و مدّعى « 1 » عليه است و در ولايت خودست و با قوّت و حقوق وى سفليست آسان‌تر بود كار وى اكنون دنيا مىگويد من كنيزكم رضاء خاوندم حاصل كن تا مرا بزنى به تو دهد كه نكاح كنيزك بىرضاء مالك نبود زودست پيمان حاصل كن و دمادم من بيا اگر تو عاشق منى من هزار چندان عاشق توام از انك تا محلى نبود خوشى در كجا تواند قرار گرفتن اللّه نسختهاء رضا فرستاد بدست خطباء انبيا عليهم السّلام ايمان و صلاة و زكات و صوم الى غيره .\r\nسؤال كرد كه القبر روضة من رياض الجنّة خوشى نزد روح باشد يا به نزد اجزاء گفتم چگونگى و راه خوشى را كسى نداند چنانك درين كالبدى چشمت به نزد صورتها مىرود و يا صورتها به نزد چشمت مىآيد و يا هريكى در حيّز خود و كلمات به نزد گوش تو مىآيد و يا گوش تو به نزد كلمات مىرود و يا هر دو در مكان خويشند خوشيهاى باغ در تن تو مىآيد و به نزد دل تو مىرود يا دل تو برون مىآيد به نزد خوشيهاى باغ مىرود و يا هر دو در مكان خويشند نيز روضة من رياض الجنّة . با حقيقت مرده كسى راه آمد و شد خوشى « 2 » را نداند كه اگر بداند غيب نماند فرق ميان علماء و اطباء هم‌چندان بود كه ميان قول و بول چون دين از عالم علويست معرفت او بقول بود و دنيا از خساستست معرفت وى به بول بود ( و اللّه اعلم ) .\r\n\r\nفصل 182\r\n ما يَكُونُ مِنْ نَجْوى ثَلاثَةٍ إِلَّا هُوَ رابِعُهُمْ وَ لا خَمْسَةٍ إِلَّا هُوَ سادِسُهُمْ وَ لا أَدْنى مِنْ ذلِكَ وَ لا أَكْثَرَ إِلَّا هُوَ مَعَهُمْ أَيْنَ ما كانُوا  « 3 » معنيش آنست كه جمعيّت را اثرست كه در وقت آنك جمع باشند اللّه به اندازه آن با ايشان باشد .\r\nاگر در تباهى جمع شوند معيّت با ايشان از روى اضلال بود و هرچند جمع بيش باشند معيّت و نصرت من از روى اضلال با ايشان بيش باشد و هرچند كم باشند معيّت من با ايشان كم باشد و اگر از براى نغزى جمع باشند معيّت من با ايشان بيش باشد از روى هدايت\r\n\r\n\r\n","description":"","footnote":"\r\n( 1 ) - اصل : مدّعا .\r\n( 2 ) - اصل : راه آمد شد راه خوشى را .\r\n( 3 ) قرآن كريم ، سورهء 58 ، آيهء 7 .\r\n","page_name":" 285 ","page_number":331},
  {"content":"\r\n\r\nو در چيزى با چون و چگونه چون با يكديگر باشند لاجرم معيّت چگونگى باشد و چون بىچون و بىچگونه با چيزى باشد آن معيّت بىچون و بىچگونه باشد همه خلقان چون سگانى را مانند كه پوزها در هوا كرده‌اند درين جهان جمع شده و بوى مىكنند هر چيزى را و ببوى آهسته‌آهسته مىروند آخر تا چيزى نباشد چندين بوينده و چندين طالب جمع نشود هر انبان كارى و كندورى شغلى را و هر متاعى را از زن و فرزند مىدرانند به اميد آن بوى چون چيزى نمىيابند در آن كار كند مىشوند اكنون چند عاقل مىبايد كه جمع شوند و تجسّس آن مىكنند تا آن بوى از كجا يابند تا برسند بموضعى كه آن بوى بيشتر آيد كالبدها چون غارها و سنگلاخها را مانند چون آراميده باشند معانى غيبى چون پريان و يا چون عروسان خوب‌روى باشرم بيرون مىآيند پاره‌پاره الى ما لا يتناهى هرگز عجايب آن را پايان نباشد و اعداد بىشمار باشد .\r\nو اگر كسى ناهموار باشد همه باز در آن سوراخها درگريزند و بىهيچ حسّى ايشان را در نتوان يافت يا رب چه شاهى عزيزست اين خاك كه چندين عروسان را مىآرايند مادر و پدر و به نزد وى مىفرستند تا در وى عفج مىشوند و مىپوسند . همچنانك حقايق خلقان و عقول و دريافت ايشان بفعل اللّه هست مىشوند چون با اللّه باشى با همه خلق بوده باشى و دل ايشان را با تو نرم و رحيم كند نيز سرما و گرما و بلا چون شير و گرگ و پلنگند از درگهى بيرون مىآيند چون باللّه باشى دل سرما را با تو گرم كند و دل گرما را با تو خنك كند اكنون چون همه پاكيها و عجايب از اللّه است سبحانى اللّه چيزى ديگر باشد و پاكى وى نوعى ديگر كه فكر چگونگى در وى خيره شود و پاكى اللّه چنان باشد كه در كيفيّت و اندازهء چگونگى نه‌آيد . و همچنين صفت رحمتش نوع ديگر و جمالش نوع ديگر بلك مخلوقاتى كه در پردهء غيب دارد صد هزار گوناگونست از جمالها و نورها و شهوتها و معقوليها كه هرگز بدين معقولات و محسوسات نماند بلك صد هزار حسهاست و صد هزار عقلهاست و عملهاست و شهوتهاست كه هرگز بدين حس و بدين عقل و بدين صورت و اين شكلها نماند ( و اللّه اعلم ) .\r\n\r\n","description":"","footnote":"","page_name":" 286 ","page_number":332},
  {"content":"\r\n\r\n\r\nفصل 183\r\nرنج مىديدم كه روح من سفر مىكرد با اللّه تا عجايب و صفات اللّه را مشاهده كند و از تن من بيرون مىآمد و به نزد اللّه مىرفت از پردهء هوا و خاك و آب و عقول و محدثات و درين رفتن مانده مىشد گفتم روح تو دو حالت دارد يكى حركت و يكى سكون چون در حركت آيد وى را در تعظيم اللّه و يا در خشيت اللّه و يا در عشق و محبّت اللّه عمل ده و چون مانده شود ساكنش دار يعنى مشغوليها از وى نفى مىكن هربار كه خواهد كه متعلّق شود به چيزى يا چيزى بوى آن علقه را نفى مىكن تا عجب بينى و استراحت يا بى گفتم بيا تا برقرار باشم كه اللّه نه كه نزديك من نيست هم بجاى خود باللّه مىنگرم چون اللّه را با صفاتش و انوارش مشاهده مىكردم همه نورها و جمالها و سبزها و شكوفه‌ها از آن نور خيره مىشد و ناچيز مىشد و محلّى نمىماند خود را گفتم اگر تو خرابى همه عالم آبادان خرابست اگر تو روشنى همه ظلمات روشنست و اگر تو با رنجى همه آسايشها رنجست و اگر تو آبادانى همه خرابها آبادانست اكنون جهانيست و چندان اشخاص مختلف بر يكى آبادان و بر يكى خراب و بر يكى مظلم و بر يكى روشن و بر يكى بهشت و بر يكى دوزخ مگر كه هژده هزار عالم ازاين‌رويست مگر كه جمعى فراهم آيند يكى از ايشان در صفت بر آن قوم غالب بود همه در مقابلهء وى محو شوند تا اگر او خراب بود همه خراب بوند و اگر او آبادان و روشن بود همه آبادان و روشن بوند اكنون جهدى كن تا خود را در صفت كمال‌اندازى كه همه جهان را در دولت تو صفت كمال حاصل شود و اگر مخذول باشى همه جهان در خذلان تو مخذول باشند . فكأنّ معناه  مَنْ قَتَلَ نَفْساً  اى نفسه  فَكَأَنَّما قَتَلَ النَّاسَ جَمِيعاً وَ مَنْ أَحْياها فَكَأَنَّما أَحْيَا النَّاسَ جَمِيعاً  « 1 » ( و اللّه اعلم ) .\r\n\r\nفصل 184\r\n  سُبْحانَ الَّذِي أَسْرى بِعَبْدِهِ لَيْلًا   « 2 » از وجود بعدم دور تر از آنست كه از زمين تا آسمان به يك‌لحظه چند هزار چيز از وجود بعدم و از عدم بوجود\r\n\r\n\r\n","description":"","footnote":"\r\n( 1 ) قرآن كريم ، سورهء 5 ، آيهء 32 .\r\n( 2 ) سورهء 17 ، آيهء 1 .\r\n","page_name":" 287 ","page_number":333},
  {"content":"\r\n\r\nمىآرد از زمين به آسمان بردن چه عجب باشد آخر مىگويند كه چرخ گردان هر شبانروزى زير زمين مىآيد اگر از خاك ساعتى بر زبر چرخ رود چه عجب بود . محمّد عليه السّلام سرّ زمين بود سرّ تو هر ساعتى از مشرق به مغرب مىرود چه عجب اگر سرّ زمين در ساعتى به افلاك رود ، اشتر را مسخّر مىكنند مر بچه خردى را تا مهارش مىبگيرد و بخواباند و بر وى نشيند ، اگر چرخ را پست كنند تا محمّد عليه السّلام بر وى نشيند چه عجب بود ، يا خود محمّد عليه السّلام در موضع خود بود حجاب برداشتند تا حواس بعليين پيوست همه چيز را محسوس بديد ، روح ترا چندان قوت مىدهند كه كالبد را چون كندهء بر پاى برداشته مىدواند و مىبرد ، چه عجب اگر آن كنده را سبك گردانند تا به لحظهء مسافت بسيار را قطع كند ، يا حقيقت را قوّت بيشتر دهند تا آن كنده را زود برد ، آفتاب و ماه و ستارگان را چاكرى امّتش دهند تا گرد ايشان گرداند « 1 » اگر محمّد را عليه السّلام گرد ايشان گرداند چه عجب .\r\nمريدان را گفتم نيازمند از شما يك كس يا دو كس و يا بيست كس باشد به اندازهء حاجت وى مرا لقمهء كلمه دهند تا مر ايشان را دهم اكنون راه دين بىرحمى و بىشفقتى و بىعهديست الشّفقة على خلق اللّه ندانستهء و التّعظيم لأمر اللّه نمىدانى زن و فرزندى كه تيمار نمىتوانى داشتن ترا نيازيست بديشان نياز ايشان به تو بنا « 2 » بران نياز تست تو دل ازيشان بركن تا ايشان از تو دل بركنند جهان تاريك بريشان روشن شود تو مىگويى كه اين بيچارگان چه كنند بيچاره از آنند كه دل در تو بيچاره بسته‌اند تو بيچاره از پيش ايشان برخيز تا چاره‌ساز چارهء ايشان بسازد  وَ إِنْ يَتَفَرَّقا يُغْنِ اللَّهُ كُلًّا مِنْ سَعَتِهِ  « 3 » محمّد عليه السّلام فاطمهء نارسيده را به مكّه رها مىكرد به مدينه مىآمد تا شفقّت بود على خلق اللّه كوشش عاجزانهء خود دور مىكرد تا پروردگار نيكو داردش ، با يارى چو در راه باشى اگر در يكدم با تو همراه بود شفقّت بجاى او بكنى\r\n\r\n\r\n","description":"","footnote":"\r\n( 1 ) - ظ : گردند يا گردانند .\r\n( 2 ) - اصل : بنان بر آن .\r\n( 3 ) قرآن كريم ، سورهء 4 ، آيهء 130 .\r\n","page_name":" 288 ","page_number":334},
  {"content":"\r\n\r\nو اگر يكدم مخالف تو آمد همه بىرحميها بجاى او بكنى اگرچه فرزند تو بوند ، نظير وى يكى پنجاه سال فرزند و برادر تو بوده است ، چون كلمهء كفر گفت از وى بيگانه شو هم در آن زمان كه اگر يگانه مىشوى و اسلام مىآورى و همچنان با وى يارى مىورزى گردنت بزنم تا بدانى كه همه شفقت در آن دمست ، اكنون خالق را دانستن آنست كه او را دوست دارى چو انعامش مىبينى و بترسى چون قهرش مىبينى و محبّت و ترس آن بود كه اندرون و بيرون او حالت ديگر گيرد و جنبشى دگر بود كه مباين حركاتى دگر باشد و ترس نيز آن بود كه اندرون و برون حالت ديگر گيرد هرگز هيچ محبّى ديدى كه حالت [ وى 
  ] نگشته بود و هيچ ترسى كه ظاهر و باطن وى تفاوت نكرده بود ، اكنون تفاوت حالت محبّت آنست كه محمّد رسول اللّه در قرآن آورده است و نيز تفاوت حالت ترس همچنانك در رحم از حال به حال بگشتى و رنگ‌به‌رنگ آنگاه روح را به تو تعلّق دادند بعد از مرگ نيز از حال به حال بگردى آنگاه همان روح را به تو تعلّق دهند ، تا در رحم باشى نعمت اين عالم را چگونه اهل باشى و چگونه توانى خوردن تا از خون خوردن بشير خوردن آيى و از شير خوردن به غذايى لطيف آنگاه به دگرها آيى تا تو درين جهان باشى چگونه نعمت آن جهان توانى خوردن ، شخصى درخور آن ببايد ، مورچه و پشه را كسى آرد كه بيامايدها و آشهاى با تكلّف را بخور و با زنان آدميان صحبت كن اين‌ها چه اهل آن باشد تا با خور بوند قد و قامت درخور آن ببايد چون اللّه اعداى ترا قهر نكند و سؤال ترا اجابت نكند نوميد شوى چنانك گويى مگر اللّه نيستى يا چون قرآن خوانى چنانك .     وَ الشَّمْسِ وَ ضُحاها وَ الْقَمَرِ إِذا تَلاها وَ النَّهارِ إِذا جَلَّاها     « 1 » يعنى مخلوقات را بر تو برشمرديم تا منكر نشوى صانعى مرا گر يكى مرادت برنمىآرم تا نپندارى كه من بىكارم اگرچه مراد تو برنمىآرم و مراد تو كجا برآيد چو چندين كار دارم امّا عاقبت كار ترا برآرم ( و اللّه اعلم ) .\r\n\r\nفصل 185\r\nاز رنج و دلتنگى مىخواستم كه هلاك شوم و آرزوى عدم\r\n\r\n\r\n","description":"","footnote":"\r\n( 1 ) قرآن كريم ، سورهء 91 ، آيهء 1 ببعد .\r\n","page_name":" 289 ","page_number":335},
  {"content":"\r\n\r\nمىبردم آيت برخواندم .    أَ يَحْسَبُ الْإِنْسانُ أَنْ يُتْرَكَ سُدىً أَ لَمْ يَكُ نُطْفَةً مِنْ مَنِيٍّ يُمْنى ثُمَّ كانَ عَلَقَةً فَخَلَقَ فَسَوَّى    « 4 » يعنى ترا از منى بدين حال از بهر اين رسانيدم تا بار غم و اندوه كشى و مستعمل من باشى در هر كارت كه خواهم خرج كنم و بار ديگرت زنده كنم و به هر كجا كه خواهم ببرم به دوزخ يا به بهشت .  أَ لَيْسَ ذلِكَ بِقادِرٍ عَلى أَنْ يُحْيِيَ الْمَوْتى  « 5 » چون محسوس مىشود كه اللّه تصرّف مىكند در جملهء اجزاى من به همه وجوه و مونس مر اجزا را و غذادهنده مر اجزا را اللّه است و باغ راحت كشاننده « 1 » بر اجزا و شهوت نهادن در اجزا بفعل اللّه است گويى مصاحبت مىبودى از اللّه با اجزا و گويى اجزا شهوت مىراندى با اللّه و معانقه استى « 2 » با اللّه امّا چون ازين روى كه تشبيه لازم مىآيد اللّه را ترسانم اكنون بايد كه آن مواصلت اللّه با اجزا و شهوت راندن « 3 » با همه مزها تقدير گيرى كه محقّق است و ذات اللّه را سبّوح و مقدّس دان از بهر آنك آن مصوّراتى و مقدّراتى كه تو در آن بامزه و مستغرق عشق مىباشى آن مفعول اللّه است پس قابل الانفكاك باشد از اللّه من وجه و قابل نبود من وجه ، هر حالى مر آدمى را از انديشه و فكر و فعل و ادراك چون مرغيست كه بر اجزاى آدمى فرومىآيد ساعتى پر خود را بازكشيد از سرتاپاى آدمى باز پرّيد و رفت و مرغ ادراك ديگر آمد ازين قبل بود كه عمل طاير بود كه  كُلَّ إِنسانٍ أَلْزَمْناهُ طائِرَهُ فِي عُنُقِهِ  « 6 » دامها چون مرغان آمدند و دانه‌هاى شوق آوردند ، هان اى عاشقان صيد آن دام و آن دانه شيد يعنى روز مىآيد و روزى نو مىآورد از حضرت اللّه تا او را بشناسى و دست‌آموز وى شوى هركه در شراب وصل وى خاشاكى افكند خونش بريزيد كه اگر خون وى ريخته نخواهيد خود محبّ نباشيد كه محبّ مشوّش‌كننده را چون عود در مجمر سوخته خواهد يعنى حاجى صدّيق چون مشوّش حالت من بود اى اجزا اگر سعى كنيد در بطلان وى\r\n\r\n\r\n","description":"","footnote":"\r\n( 4 ) قرآن كريم ، سورهء 75 ، آيهء 36 ببعد .\r\n( 5 ) قرآن كريم ، سورهء 75 ، آيهء 36 ببعد .\r\n( 1 ) - ظ : گشادن يا گشاينده .\r\n( 2 ) - ظ : معانق استى .\r\n( 3 ) - اصل : را بدان .\r\n( 6 ) سورهء 17 ، آيهء 13 .\r\n","page_name":" 290 ","page_number":336},
  {"content":"\r\n\r\nواجبى را اقامت كرده باشيد كه شرط محبّت خاشاك غير برون انداختنست از بهر اين معنى انبيا عليهم السّلام با جنگ بودند عزّت انبياء عليهم السّلام همه در ترك منى بود نگفتند كه من چنين مىكنم و چنين مىفرمايم و من قادرم بر شما و از شما عفو مىكنم و يا شما را بزنم و بگيرم و يا من عزيزترم از شما همه باللّه حواله كردند  إِنَّهُ لَقَوْلُ رَسُولٍ كَرِيمٍ  « 2 » نگفت قول من چنين است باللّه اين قول را حواله مىكردند تا اللّه گويد  تَنْزِيلٌ مِنْ رَبِّ الْعالَمِينَ  « 3 » و انبيا عاجزى خود ظاهر مىكردند     وَ لَوْ تَقَوَّلَ عَلَيْنا بَعْضَ الْأَقاوِيلِ لَأَخَذْنا مِنْهُ بِالْيَمِينِ ثُمَّ لَقَطَعْنا مِنْهُ الْوَتِينَ فَما مِنْكُمْ مِنْ أَحَدٍ عَنْهُ حاجِزِينَ     « 4 » آرى چو دريشان منى نبود لاجرم حواله بهو بود نه به من هرگز منى با وجود منى از خود نفى نتواند كردن و بتكلّف خود را با منى نتواند كردن .\r\nابو يزيد بسطامى را منى بوده است اكنون بياييد تا ناظر صنع اللّه باشيم نه بمصنوع كه مصنوع چو شكل شورستان و خارستان و خشكستانى را ماند چون هوش بصنع اللّه داشتى گويى از و با به هواى خوش آمدى و از آب تلخ به آب خوش و از خارستان به گلستان آمدى ، اين حالت خوش‌تر بود كه نظارهء چنان جمال مىكنى تا راحت آن در اجزاى تو پراكنده مىشود از آنك نظارهء شورستان و صورتى زشتى مىكنى تا اثر رنج آن در تو پراكنده مىشود همه روز درين جمال نظاره مىكن تا آش « 1 » تو مىآرند و خوش مىخورى به از آنك همه روز غم نان و آب مىخورى تا ترا حاصل شود و غم مرده شدن و زنده شدن مىخورى و حشر و قيامت ، تو خود به نظر اين جمال مشغول شو هرچه خواهد شدن بشود و ترا از آن خبر نبود ( و اللّه اعلم ) .\r\n\r\nفصل 186\r\n جَنَّاتُ عَدْنٍ يَدْخُلُونَها يُحَلَّوْنَ فِيها مِنْ أَساوِرَ مِنْ ذَهَبٍ وَ لُؤْلُؤاً وَ لِباسُهُمْ فِيها حَرِيرٌ  « 5 » مسافر يا سفر تواند كردن يا مشّاطگى تن خود\r\n\r\n\r\n","description":"","footnote":"\r\n( 2 ) قرآن كريم ، سورهء 69 ، آيهء 40 ببعد .\r\n( 3 ) قرآن كريم ، سورهء 69 ، آيهء 40 ببعد .\r\n( 4 ) قرآن كريم ، سورهء 69 ، آيهء 40 ببعد .\r\n( 1 ) - اصل : آتش .\r\n( 5 ) سورهء 35 ، آيهء 33 .\r\n","page_name":" 291 ","page_number":337},
  {"content":"\r\n\r\nاگر تو به آخرت نمىروى ترا به آخرت مىببرند ، مؤمن دانا پيش‌بينست مىداند كه چو مىببرندش ساكن نمىشود و قدم در سفر مىنهد تا به قرارگاه رود و كافر جاهل حاضربينست تا نبرندش نداند كه او [ را 
  ] رفتن بودست . اكنون از احوال تن هر ساعتى تفحّص كردن كه اين زيان داشت و آن سود داشت و نبايد بيمار شوم مشّاطگى با سفر راست نيايد و در سفر تعزيت و مصيبت داشتن رسم و آيين نتواند بودن با قافله در ريگ سوزان يكى از عزيزانت بميرد زود به زير ريگ كنى و با كاروان روان شوى نبايد كه در راه تنها مانم و هلاك شوم و اگر بيمارى باشد همچنان در راه رها كنى و بر وى ديدى كه يار و همراه قوىتر از فرزند آمد ، اى مسافر كجا مىروى جنّات عدن آن‌كس كه باغ و بوستان و كوشك‌هاى روان و حوضهاى ماهيان و تختها و كبوترخانها و شراب خانها روان كرده است يعنى همه خوشيهاى اين جهانى همان كس باغها و كوشكها و كبوترخانها و شرابخانه برقرار و ثبوت كرده است اكنون اقليمى را نامها بر درها نبشته‌اند و حوران بدان نواها مىزنند عدن يعنى اى بهشتيان بسراى مبارك فروآمديت و سرايى كه ازين جاىجاى ديگر نمىبايد رفتن و اقليمى كه دار الحيوان است « 1 » يعنى حيات او را هرگز سيرى نباشد و كذا دارالسّلام بهشت ولايت تكوين بود اللّه بهشتى را ولايت تكوين دهد امّا از ضمير وى محال‌طلبى را محو كند همچنانك از ضميرت در دنيا كفر را محو كرده بود اكنون بهشت ولايت تكوينست چون اللّه با تو بود ولايت تكوين با تو بود لاجرم بهشت با تو بود رحمن بخشاينده يعنى درمان‌كننده و چاره‌ساز و نانگرنده بر بيگانگى يعنى  لَيْسَ كَمِثْلِهِ شَيْءٌ  « 2 » بىهيچ استحقاقى آن درمانده نه پيوستگى و نه قرابت و نه آنك اللّه را به دو حاجت است يعنى چاره‌كننده بىعلّت همه كارهاى اللّه نه از بهرست بلكه به حكمتست و كرم است يعنى هرچه درمان كار آن بينوا مىكند و چارهء آن بىچاره مىسازد همه از بهر عاجزى و بيچارگى وى مىكند نه آنك اللّه را درو هيچ غرضيست .\r\n\r\n\r\n","description":"","footnote":"\r\n( 1 ) - اصل : و اقليمى را دار الحيوان .\r\n( 2 ) قرآن كريم ، سورهء 42 ، آيهء 11 .\r\n","page_name":" 292 ","page_number":338},
  {"content":"\r\n\r\nبعد از مردن و خاك شدن راحت از كجا بود از آنجا بود كه عصاى موسى هزار چندان عصاها را فروخورد باز همچنان عصا شد كه در وى هيچ زياده نشد اگر اين سخن نه بر خلاف طبع بودى چندين معجزه نفرستادندى  مُتَّكِئِينَ فِيها عَلَى الْأَرائِكِ  « 2 » اينجا تكيه و مقام مساز كه تكيه جاى ديگر است  وَ ذُلِّلَتْ قُطُوفُها تَذْلِيلًا  « 3 » همچنانك جمادات و اشجار و انهار و اثمار درين عالم بفرمان اللّه‌اند تا بفرمان او برمىآيند و بفرمان او مىافتند و آب بفرمان او مىرود اللّه جمادات بهشت را همچنان بفرمان بهشتى كند آب و باد و سقف همه جمادات اگرچه به ديگران لايعقلند و ليكن بفرمان اللّه به عقلند از آنك همه موجودات چاكر و عارف اللّه‌اند هركه عارف اللّه آمد ايشان همه با آن‌كس آشنا شوند بدل مىآمد كه تا كى مرا كشتگى « 1 » باشد و عزم باشد از كار به كار و از شغل بشغل ، اللّه الهام داد كه هرگز تو غربت نكردهء و از شغل بشغل نرفتهء هماره با ما بودهء و آموخته با كار ما بودهء ، دوست خود را فراموش مكن و قرارگاه اصلى را مگذار آنگاه كه نيست بودى در علم و حكم و تقدير ما فراموش نبودى مگر  أَ لَسْتُ بِرَبِّكُمْ  « 4 » همان وجود ما را كه در حكم و تقدير وى بود خطاب مىكرد و در وقت جماديّت در سرّا و ضرّا بفعل من بودى و بعد از آنك خاك خواهى شد همچنين باشد اكنون اى اللّه چون هماره با توام و در كار توام با من نحس پيوسته و رنج دايم از چيست اللّه فرمود كه من رضى فله الرّضا و من سخط فله السّخط . هرك را كار ماش خوش آيد هماره در بهشت بود به اندازهء آنك او را خوش آيد و هرك را از كار ما ناخوش آيد هماره در دوزخ بود به اندازهء آنك او را ناخوش آيد ( و اللّه اعلم ) .\r\n\r\nفصل 178\r\n تَبارَكَ الَّذِي جَعَلَ فِي السَّماءِ بُرُوجاً  « 5 » اندر اين كبودى آسمان نگاه كن كه چند روشن است و چند كبود تا بدانى كه اين خانه‌ايست كه مصيبتش\r\n\r\n\r\n","description":"","footnote":"\r\n( 2 ) قرآن كريم ، سورهء 76 ، آيهء 13 .\r\n( 3 ) قرآن كريم ، سورهء 76 ، آيهء 14 .\r\n( 1 ) - ظ : سرگشتگى .\r\n( 4 ) سورهء 7 ، آيهء 172 .\r\n( 5 ) سورهء 25 ، آيهء 61 .\r\n","page_name":" 293 ","page_number":339},
  {"content":"\r\n\r\nزياده از شادى بودنى نى ظاهر كبودى دارد و باطن پرنور بود ، صوفيان استدلال بوى گرفتند كه جامهء سوك درپوشيم تا ظاهر ما بىرعونت بود كه ما را با كار كارى نيست و همه غمها نصيب ماست آدمى چون نظر به گناه خود كند همچون آفتاب گرفته است بتضرّع و زارى دربايد آمدن اذا رأيتم مثل هذه الافزاع فافزعوا الى اللّه و استغفار بايد كردن و چون بنده بفضل اللّه نگرد چون ماه شب چهارده است و چون در محو آيد چون طبق ريخته از نور است چون طبق ماه ريخته شود بازگرد كنيم و در آن طبق كنيم اگر نور بريزد و عرض و جوهر از جسم و قالب تو بريزد نتوانيم كه اين قالب ترا پرنور گردانيم چون بلا درين عالم سبب نعمت آن جهانيست و نعمت اين جهانى سبب بلاى آن جهانيست اين دار ابتلا از بهر آنست كه بلا درين عالم چون پتكى است كه گوهر آشكارا مىكند تا آهن چند روز در دكان آهنگر رياضت نيابد گوهر بر صفحهء وى ظاهر نشود و باقيمت نگردد ، مؤمن را اين جهان دكان آهنگرانست تا چند روز دانه در حبس زمين انده و غم بر وى مستولى نشود و از حال به حال نگردد از عوض آن پوست قد صنوبر ندهيم او را و از عوض آن مغز ثمر بر سر شجر ندهيم او را ، بلاى جماد را ضايع نمىكنيم بلاى آدمى مختار را چگونه ضايع كنيم ، اى آدمى ترا از آسمان به زمين آورده‌ام اجزاى تو قطرات آسمانست و مدد زحل و مشترى چنانك باران بر طينت آدم باريدند ترا از اثر باران و هوا و نحس و سعد انجم و رنگ شمس و قمر آوردند چو از آسمان آمدهء چه عجب كه ترا با آسمان بازبرند چادر زربفت آفتاب را بطرفة العينى به زير اقدام خاكيان مىبگسترانند چه عجب اگر تخت بهشتى را پست كنند تا بهشتى بر وى نشيند ، اكنون باز بر در هر عالمى از عالمها بلاييست تا دران بلا نيايى در آن عالم نيايى چنانك از عالم جمادى بنمايى آيى حبس و دفن زمين بايد و باز چون بعالم حيوانى آيى پاره‌پاره شدن به دندانهاى حيوان و مستحيل شدن بايد و چون بعالم آدميّت آيى رنج حبس رحم بايد و چون جمال جهان خواهى تا ببينى رنج ضيق مخرج و گريستن و رنج نازكى طفلى بايد و چون در عالم غيب مىزنى رنجهاى\r\n\r\n","description":"","footnote":"","page_name":" 294 ","page_number":340},
  {"content":"\r\n\r\nعقليات و فطام از حطام دنيا تحمّل بايد تا عالم بهشت را مشاهده كنى تا نخست از عالمى فانى نشوى بعالمى ديگر درنيايى تا از عالم بشريّت خراب نشوى بعالم ديدن اللّه درنيايى  اذْكُرُوا نِعْمَت اللَّهِ عَلَيْكُمْ  « 1 » . از سر تا پاى تو مسافران نعمت آمده‌اند و بر تو نشسته‌اند هر ذرهء چه رياضتها و سفرها كرده است .  اذْكُرُوا نِعْمَت اللَّهِ عَلَيْكُمْ .  چندين جان كنده‌اند تا بمنصب آدميّت برسيده‌اند و چون  إِخْواناً عَلى سُرُرٍ مُتَقابِلِينَ  « 2 » بنشسته‌اند تا آدميان سفرها نكنند و رياضتها و بلاها نكشند بمنصب آدميّت كجا رسند اكنون با اين مسافران مرتاض بنشين در مشاهدهء دوست كه سميع و بصير است به تو ، راح موانست نوش مىكنيد و ثنا و ذكر مىگوييد . درست زر اگر آب شود نه كه باطل و خراب مىشود بلكه چون زر آب مىشود همسايهء نقش قرآن مىشود اگر آدمى آب مىشود ز شرم و خجلت گناه و هر روز گداخته مىشود به رفتن عمر اگرچه زر آب مىشود بر صحيفهء كتاب ابرار و سفره كه ملايكه‌اند نبشته مىشود ( و اللّه اعلم ) .\r\n\r\nفصل 188\r\n فَصَبْرٌ جَمِيلٌ  « 3 » اندرون پرآتش و صورت خوش .\r\n صاحب‌نظرى كجاست تا بنمايم * صد گريهء زار راز يك خندهء خويش \r\nاندرون سوخته و برون برافروخته رنج فراق كسى داند كه وى را دوستى بوده باشد و رنج هجران كسى را نمايد كه او را عزيزى بوده باشد . و از آن جدا مانده .\r\nهرك را يوسفى نيست او را زندگانى و زندگى نيست ، روزى چندى با حريفكى در گلخنى روزگار كنى به مفارقت وى ترا دردى بود آخر يعقوب چون راح روح وحى در مشاهدهء يوسف نوش مىكرد بر فراق او چگونه گريان نباشد گفت اى ديده سپيد شو چو روشنايى برفت رشكم آيد كه در جهان نگرم بىجانان اكنون اجزاى من حريفكانىاند در ميان راه دست در يكديگر كرده‌اند و به موانست يكديگر نشسته‌اند شراب وصال نوش مىكنند . همين ساعت از يكديگر جدا شوند و نامهء فراق يكديگر برخوانند ، هيچ چيزى نيست كه وى را ضدّى نيست چون كسى چيزى را دوست داشت به همان مقدار\r\n\r\n\r\n","description":"","footnote":"\r\n( 1 ) قرآن كريم ، سورهء 2 ، آيهء 231 .\r\n( 2 ) سورهء 15 ، آيهء 47 .\r\n( 3 ) سورهء 12 ، آيهء 83 .\r\n","page_name":" 295 ","page_number":341},
  {"content":"\r\n\r\nضدّ وى را دشمن داشت ضدّ اين جهان آن جهانست تا اهل دنيا به حالت اللّه نام اللّه و نام آن جهان مىشنوند غصّه زياده مىشود و نام مرده و مردن مىشنوند افكار مىشوند حاصل اهل دنيا در پنداشت ايشان تنهاشان را گورستان و نعمتشان را گلخن به يك‌چشم در آن نگرند و به يك‌چشم درين و دران ميانه خوش مىباشند عاقبت اهل دين سراى بوستان جان و يكى طرف نعمت گلشن جنان ، آنگاه با زشت توانستى بودن كه روى نغز نديدى چون خوش‌ديدهء ناخوش را نتوانى ديدن اين دو ضداند هر دو بهم نسازند يا چهره اين توانى ديد يا چهره آن مگر ندانستى كه  إِنَّنِي مَعَكُما أَسْمَعُ وَ أَرى  « 1 » جامه دوختن بىدرزى نباشد جامه رنگ كردن بىرنگ‌كننده نباشد هوشيار شدن تو بىصانع نباشد امّا چون تو صاحب آلتى معيّت تو با مفعولى تو مساس به آلت بود آخر دستهء گل چو افشانده شود بىافشاننده نبود اللّه كارسازى مىكند و همه نواها مىرساند و بر سر هر جزوى ايستاده كه قيّومست هيچ حالتى نيست كه زبر آن حالتى خوش‌تر نيست و آن بلندتر ميسّر ، از آنك آن از اللّه است و اللّه با تست و تو اللّه را نمىبينى با آنك اگر شرط نظر بجاى آرى ببينى و يا اللّه خود را به تو نمىنمايد پس آن حالت بلندتر همچون يوسفيست كه از تو غايبست تو يعقوب‌وار بنشين و مىگرى و از اللّه وصال آن حالت زيادتى مىطلب و زارى مىكن پيش اللّه مثلا حالت تعظيم اجزاى تو مر اللّه را و آن حالت تعظيم قوىتر از تو غايبست كه انبيا را عليهم السّلام آن بودست آن چون يوسف تو باشد مثلا ديد تو كه مر اللّه را بود و موانست تو باللّه بود يوسف تست هرگاه اين حالت را گم كردى يوسف را گم كردى مىگرى و مىزار و هرگاه اين حالت را يافتى يوسف گمشده را يافتى و بكشوف زيادتى رسيدى ( و اللّه اعلم ) .\r\n\r\nفصل 189\r\n فَلَمَّا بَلَغَ مَعَهُ السَّعْيَ  « 2 » هريكى سعى مىكنند و مىدوند به طرفى هركه روى به آبادانى دارد بدانجاى برسد يكى به آبادانى و يكى به ويرانى اكنون\r\n\r\n\r\n","description":"","footnote":"\r\n( 1 ) قرآن كريم ، سورهء 20 ، آيهء 46 .\r\n( 2 ) سورهء 37 ، آيهء 102 .\r\n","page_name":" 296 ","page_number":342},
  {"content":"\r\n\r\nبيان مىفرمايد از بذل يكى مال و تن و فرزند و از بهر اللّه بيزارى جستن از پدر و مادر  لَهُ ما فِي السَّماواتِ وَ ما فِي الْأَرْضِ  « 3 » بعضى را زينت سعادت در ساعد وى كنيم و بعضى را زنجير خذلان و اضلال در گردن كنيم نه كه فرعون و ابليس نمىدانستند حقيقت موسى و آدم را با چندان معجزات و ليكن زنجير قهر ما هم بدانجاى ايشان را بازمىدارد كه سگان جايتان اينست .  لا تَأْخُذُهُ سِنَةٌ وَ لا نَوْمٌ .  « 4 » تا چند عشق چشم پرخمار پرخواب آرى يك چندگاهى عشق بىخوابى « 1 » آر  وَ إِذْ قالَ إِبْراهِيمُ رَبِّ أَرِنِي كَيْفَ تُحْيِ الْمَوْتى قالَ أَ وَ لَمْ تُؤْمِنْ قالَ بَلى وَ لكِنْ لِيَطْمَئِنَّ قَلْبِي  « 5 » فرمود كه اى خليل چون مرغ‌دلى پيوسته پرّان و بىقرارى مطلوب ترا هم در مرغان ظاهر كنيم و نيز استدلال شود همه خلقان را بر احياء اموات كه قفص « 2 » قالب هيچ‌كسى خالى نيست از اين چهار مرغ هر شب هر چهار را مىكشند و در هم مىآميزند و بوقت صبح همه را زنده مىكنند و بدين قفص بازمىفرستند يكى بط حرص مكتب است كه مقصود او جمع مالى باشد همچون خربطى بر بط نياز مىزند و دوّم خروس شهوت كه خروش و فغان او بايوان مىرسد ، سوم زينت و آرايش تردامنى طاوس رنگ‌به‌رنگ سالوس مىخواهد هر ساعتى مشّاطگى كند و چهارم عمرطلبى چون زاغ كاغ او دشت و صحرا پر كرده است .  رَبِّ أَرِنِي كَيْفَ تُحْيِ الْمَوْتى  يعنى او مىخواست تا مرده زنده كند تو دربند آن شدهء تا زنده را مرده كنى آسمان از حساب زندگانست و خاك از حساب مردگانست هر نباتى كه قصد زندگى دارد قصد بسوى آسمان دارد و چون تمام بحدّ حيات برسد باز چون بخواهد مردن قصد زمين كند همچنان ارواح اهل سعادت آشيان بر آسمان از بهر اين معنى دارند و جان كافران در سجّين قرار از بهر اين معنى دارند و هر جزو ترا چون پشه حيات داده‌ام و با تو جمع كرده‌ام اگر اين مرغان اجزات را بپرانم باز نتوانم جمع كردن ، آدم دربند علو بود و آن بهشت است ، ابليس دربند سفل بود و آن زمينست تو دربند شهوت و خوردنى هر دو سفلىاند\r\n\r\n\r\n","description":"","footnote":"\r\n( 3 ) قرآن كريم ، سورهء 2 ، آيهء 255 .\r\n( 4 ) قرآن كريم ، سورهء 2 ، آيهء 255 .\r\n( 1 ) - اصل : بىخواهى .\r\n( 2 ) - اصل : نقص .\r\n( 5 ) قرآن كريم ، سورهء 2 ، آيهء 260 .\r\n","page_name":" 297 ","page_number":343},
  {"content":"\r\n\r\nبلاى آدمى دو چيز است : يكى آب روى و يكى باد و باد « 1 » دو نوعست يكى باد عقوبت چنانك عاديان را ترنجيده و متكبّر و به قوت خود مغرور گشته « 2 » آن همه بادها جمع شد و بيامد و همه را از بيخ بركندند .   بِرِيحٍ صَرْصَرٍ عاتِيَةٍ سَخَّرَها عَلَيْهِمْ سَبْعَ لَيالٍ وَ ثَمانِيَةَ أَيَّامٍ   « 3 » و يكى باد رحمتست .  وَ اجْعَلْ لِي لِسانَ صِدْقٍ فِي الْآخِرِينَ  « 4 » السّلام عليك ايّها النّبىّ و رحمة اللّه و بركاته السّلام علينا و على عباد اللّه الصّالحين . و آبروى دو نوعست يكى آب چنانك فرعون مىنازيد كه  هذِهِ الْأَنْهارُ تَجْرِي مِنْ تَحْتِي  « 5 » هم بر آن آبش عقوبت كردند و هم بدان آب رويش را سياه كنند بدان جهان و يكى ديگر آب رويست كه بر روى زنى سپيدروى شود .\r\n يَوْمَ تَبْيَضُّ وُجُوهٌ  « 6 »  وَ كانَ عِنْدَ اللَّهِ وَجِيهاً  « 7 » . اكنون اگر مؤمنى خورد و خواب و شهوت را كم كن و خود را مىگوى كه مؤمنان و عاشقان را خواب و قرار كجا باشد و عاشق و مؤمن چگونه مخالف رضاى محبوب بود و چون امر محبوب بيايد چگونه از سر قدم نسازد ، پس هر زمان خود را مىگوى كه اگر مؤمنى رخسارهء زردت كو و بوى جگرسوخته‌ات كجاست و بىقرارى و بىآراميت كجا شد ، اكنون ذكر اللّه مىگوى و دايم در طلب اللّه مىباش ( و اللّه اعلم ) .\r\n\r\nفصل 190\r\nبدانك آن جهانى غريب باشد و اين جهانى شهرى باشد و انبيا عليهم السّلام همه غريب بودند آنك خود را غريب دانست راست‌گوى بود از يك راه درآمده است و راهى ديگر برون مىرود غذايى كه منى گشته است پروردهء باد و هوا و گردش ستارگان و آبهاى آسمانى و درياييست همه غريب و سرگشته . باز كالبد او را به همان حالها بازگردانند به امانت بمشرق و به مغرب رسانند كه روح غريب را بسراى كرامت\r\n\r\n\r\n","description":"","footnote":"\r\n( 1 ) - اصل : و آب .\r\n( 2 ) - ظ : عاديان ترنجيده و متكبر و به قوت خود مغرور گشته را .\r\n( 3 ) قرآن كريم ، سورهء 69 ، آيهء 6 ، 7 .\r\n( 4 ) سورهء 26 ، آيهء 84 .\r\n( 5 ) سورهء 43 ، آيهء 51 .\r\n( 6 ) سورهء 3 ، آيهء 106 .\r\n( 7 ) سورهء 33 ، آيهء 69 .\r\n","page_name":" 298 ","page_number":344},
  {"content":"\r\n\r\nبرديم چون موضع معيّن شود اين رختهاى وى را از شما بازستانيم و به نزد وى بريم گويى اللّه دو عالم و دو خرمن و يا دو انبار هست كردستى يكى خرمن اين جهان كه عين و عرضند و يكى خرمن غيب و آن جهان و بهشت و دوزخ و اگر آن خرمن ارواح است مشتى از خرمن اين جهان را نسبتى مىدهد به جزو خرمن آن جهان و آن روحست و باز از كف وى مىستاند و برين خرمن اين جهان مىاندازد تا باز برگيرد و بوى دهد تا پاره‌پاره آن خرمن را آن خرمن مىگرداند و تا بيكبارگى اين خرمن را ويران كند و آن خرمن گرداند حاصل اين جهان غريبست كه گردش و سعد و نحس وى و رنگهاى وى و سبزه و نبات وى و ليل و نهار وى و باد و آب وى و نور ماه و آفتاب همه مىرود و دگر مدد مىآيد پس وى غريب آمد از عالم ديگر و احكام شرع صلاة و زكات و حجّ و صوم و غيرها چون شكل عزايم است و ماران و كژدمان دوزخ را در سلّه كند و ديو و پرى را به فسون در شيشه كند همچنانك كسى نداند .\r\nمىپرسيد كه تقدير اللّه مخلوقست يا نامخلوق گفتم كسى كه هيچ نداند از خيرى و طاعتى و دوستى چنگ بدينها درزند تا خود را معروف كند آنك عاشقان و دوستانند  وَ لِلَّهِ الْأَسْماءُ الْحُسْنى  « 3 » مىخواند الرّحمن الرّحيم القاهر الاحد الصمد سبحان اللّه و الحمد للّه هرچه در قرآن و احاديث آمده است .  وَ ذَرُوا الَّذِينَ يُلْحِدُونَ فِي أَسْمائِهِ  « 4 » جسم و جوهر و عرض مخلوقى الى غير ذلك من الاصطلاحات التى لا ينبئ عن العظمة نظير وى چنانست كه پادشاهى باشد با عطا و سخاوت و شجاعت و قهر و لطف و ممالك بسيار و غلامان بسيار طايفهء از چاكران وى گويند كه سپيدى چشم وى اندر رگها نيست سپيدى چشم وى بدين قدرست و سياهى بدين قدر و در سياهى چشم وى آبله نيست بر پوست وى موى نيست و در گوشت وى غدد « 1 » نيست اين را شعرها سازند شك نيست كه اين نوع مدح سبب حطّ « 2 » بود از آنك آب مهابت را ببرد و آتش\r\n\r\n\r\n","description":"","footnote":"\r\n( 3 ) قرآن كريم ، سورهء 7 ، آيهء 180 .\r\n( 4 ) قرآن كريم ، سورهء 7 ، آيهء 180 .\r\n( 1 ) - اصل : غدود .\r\n( 2 ) - اصل : حظ .\r\n","page_name":" 299 ","page_number":345},
  {"content":"\r\n\r\nعظمت را بنشاند امّا آن كسى كه دوستدار باشد به شجاعت و سخاوت و لطف و كرم الى غير ذلك وصف كند امّا اللّه زشت آفريد و نغز آفريد و گلخن پديد آورد و بيمارى و صحّت و هر كسى را درين جهان راحتى و رنجى مقدّر كرد و بر حسب آن تقدير و حكم كرد نظر هركسى بر جايى مىافتد يكى را نظر بر جمالى و سبزهء و آب روان و خوش‌خويى مىافتد و او در آن نظر مواظبت مىكند و او را سبب شادى مىبود و يكى را نظر بر گلخن و روى ترش و خشم و حسد مىافتد در رنج مىباشد ، بسبب نظرهاى پراكنده آسايش و رنج مختلف شد مر خلقان را با آنك اعتقاد همه يكيست كه همه آفريدهء خداست و ليكن نظر مختلف است از انك نظر دگرست و اعتقاد ديگرست اكنون نيز اللّه بيان كرد كه  وَ لَقَدْ ذَرَأْنا لِجَهَنَّمَ كَثِيراً  « 1 » و نيز فرموده  إِنِ الْحُكْمُ إِلَّا لِلَّهِ  -  يَفْعَلُ اللَّهُ ما يَشاءُ  و   يَحْكُمُ ما يُرِيدُ    وَ لَوْ لا كَلِمَةٌ سَبَقَتْ مِنْ رَبِّكَ  « 2 » و نيز فرموده .\r\n إِنَّ الَّذِينَ آمَنُوا وَ عَمِلُوا الصَّالِحاتِ كانَتْ لَهُمْ جَنَّاتُ الْفِرْدَوْسِ نُزُلًا  -  إِنَّ الَّذِينَ كَفَرُوا  -  أَطِيعُوا اللَّهَ وَ أَطِيعُوا الرَّسُولَ  -  مَنْ عَمِلَ صالِحاً فَلِنَفْسِهِ وَ مَنْ أَساءَ فَعَلَيْها وَ ما رَبُّكَ بِظَلَّامٍ لِلْعَبِيدِ  « 3 » همه را بيان كرد و همه را فريضه است اعتقاد كردن كه اين همه راستست و صدقست و حقّست و در وى هيچ شكّى نيست امّا نظر هركسى بر كجا افتد به پايان آنجا رسد از انك قدم آنجا رود كه نظر افتد نظر يكى به مالك يوم الدّين افتد و يؤمنون بالغيب متّقى شود و نظر يكى به  وَ عَمِلُوا الصَّالِحاتِ لَهُمْ جَنَّاتُ  افتد رغبت در طاعت و رجا براحت افتد و يكى را نظر بدين افتد كه و  مَنْ يَعْمَلْ سُوءاً يُجْزَ بِهِ  « 4 » بترس و احتراز از معصيت افتد و چون كسى\r\n\r\n\r\n","description":"","footnote":"\r\n( 1 ) قرآن كريم ، سورهء 7 ، آيهء 179 .\r\n( 2 ) سورهء 6 ، آيهء 57 ، و سورهء 14 ، آيهء 22 ، و سورهء 5 ، آيهء 1 ، و سورهء 10 آيهء 19 .\r\n( 3 ) سورهء 18 ، آيهء 107 ، و سورهء 2 ، آيهء 6 ، و سورهء 4 ، آيهء 59 ، و سورهء 41 ، آيهء 46\r\n( 4 ) سورهء 3 ، آيهء 123\r\n","page_name":" 300 ","page_number":346},
  {"content":"\r\n\r\nرا نظر بدين افتد كه از حكم و تقدير او بيرون نتوانم آمدن پيوسته در رنج تاريكى و ظلمات بماند كسى را نظر بدين افتد كه  وَ لَقَدْ ذَرَأْنا لِجَهَنَّمَ كَثِيراً مِنَ الْجِنِّ وَ الْإِنْسِ  نااميدى بر وى غالب شود اكنون جهد مىكن تا نظر تو بر موضع تحصيل سعادت افتد و نظر بدين جاى دار كه  وَ الَّذِينَ جاهَدُوا فِينا لَنَهْدِيَنَّهُمْ سُبُلَنا  « 1 » ( و اللّه اعلم ) .\r\n\r\nفصل 191\r\n وَ لَمَّا تَوَجَّهَ تِلْقاءَ مَدْيَنَ  « 2 » هر حالت تو موسى و عيسى و جمله انبياست عليهم السّلام و فرعون و شدّاد اين اسماء افعال تست و مدين و مصر و شام و ساير - الاماكن مقاصد تست و سفر و حضر تقلّب تست از كار به كار تلقاء مدين دربند جلوه‌كردنى اگر رنج قومى نمىبايستى كشيدن يد بيضا و عصاء ثعبان و دم و قمّل و ضفادع چرا مىبودى بيان خلق عالم فى ستة ايّام اگرچه ليل و نهار نبود و شمس و قمر نبود و ليكن مقدار آفرينش هر قطعه جهان را يوم نام نهاد تا شش قطعه را ستة ايّام نهاد و اين بيان آنست كه پيش از تو چندين هزار سالها كارها كرده‌اند نه اتّفاقيست كار جهان همچنانك ماه و آفتاب را علامت اين ايّام گردانيد نيز چيز ديگر آفريده باشد كه علامت آن ايّام بوده باشد چو از نور آفتاب رگ لعل و ياقوت و زر و نقره با آنك در لحد كانهاست بهره مىگيرند چه عجب كه اثر رحمت در لحد به مؤمنان برسد  وَ سَخَّرَ الشَّمْسَ وَ الْقَمَرَ  « 3 » دو عاشق و معشوق در مصطبهء جهان يكدگر را مىطلبند چون دو جمع شوند نقيب قهر بيايد به يكجايشان بگيرد هر دو را روى سياه كند از جهان بيرون كنند و در دوزخ اندازند ماه چون عاشقان جامه چاك مىزند اگر چه بر خود مىكاهد و ليكن تازه‌رويست كه عاشقان اگر چه ضعيف شوند و ليكن تازه‌روى بوند هرچه نورى حاصل كند همه خرج كند و آفتاب گرد كند كه عاشقان سخى باشند  يُولِجُ اللَّيْلَ فِي النَّهارِ  « 4 » پارهء\r\n\r\n\r\n","description":"","footnote":"\r\n( 1 ) قرآن كريم ، سورهء 29 ، آيهء 69 .\r\n( 2 ) سورهء 28 ، آيهء 22 .\r\n( 3 ) سورهء 13 ، آيهء 2 .\r\n( 4 ) سورهء 22 ، آيهء 61 .\r\n","page_name":" 301 ","page_number":347},
  {"content":"\r\n\r\nشب را روز مىگرداند چو شبها كوتاه شود و روز دراز گردد پس نتواند كه تيره‌رويان ضعيف مؤمنان را به قيامت روشن‌روى گرداند  وَ يُولِجُ النَّهارَ فِي اللَّيْلِ  « 1 » و پارهء روز را شب گرداند به‌وقتى كه شب دراز شود و روز كوتاه گردد نتواند كه روشن‌رويان اهل كفر را تيره‌روى برانگيزاند  يَوْمَ تَبْيَضُّ وُجُوهٌ وَ تَسْوَدُّ وُجُوهٌ  « 2 » چون شب درازتر شود خلقان بيشتر خفتند پارهء باخبرى را بىخبر گردانيده باشند و وقتى كه روز درازتر شود پارهء بىخبرى را باخبر كرده باشند  وَ أَوْحَيْنا إِلى أُمِّ مُوسى  « 3 » سخن پنهان گفتيم بامّ موسى گوشت‌پاره است آدمى كه نخست گل بود آنگاه در وى نقش غم و انديشه و سبزه و خرّمى و شادى پديد آورديم نهانگه كالبد همچون چهار ديواريست و در وى صد هزار باغ و چون در اندرون نگاه كنى هيچ جاى چيزى نى ، عجب نباشد كه در كالبد مرده روضة من رياض الجنّة همچنين باشد درين گوشت‌پاره دريچه‌هاى تدبير و راى و حساب و كتاب پديد آمده كه اين مىببايد و آن مى نبايد سخنان پنهانى ازين دريچه‌ها مىگويند هرچند چشم آنجا برى دريچه نبينى هرچند گوش آنجا برى سخن نشنوى سخن منكر و نكير چه عجب بود در كالبد مرده  وَ أَوْحى رَبُّكَ إِلَى النَّحْلِ  « 4 » در دل زنبور افكند و با وى سخن گفت پنهانى تا بدانى كه علّت اين گوشت پاره نيست از آنك در نحل اين گوشت‌پاره نيست همه جانوران از آب و گلى هست شدند با هر گل و آب جانورى سخنى پنهان ديگر گفت كه هيچ حيوانى ديگر آن را نشنود چه عجب اگر با هر گل و آب مرده سخن پنهان منكر و نكير بود كه كسى ديگر نشنود و يا اللّه پنهانى با آب و گل مرده سخنى خوش گويد تا راه بهشت و ثمار گيرد و با كافر پنهان بگويند تا راه زهر و مار گيرد زنبور عسل بدان خردى به اندازهء خود\r\n\r\n\r\n","description":"","footnote":"\r\n( 1 ) قرآن كريم ، سورهء 22 ، آيهء 61 .\r\n( 2 ) سورهء 43 ، آيهء 51 .\r\n( 3 ) سورهء 28 ، آيهء 7 .\r\n( 4 ) سورهء 16 ، آيهء 68 .\r\n","page_name":" 302 ","page_number":348},
  {"content":"\r\n\r\nخورد غلپواژ بدان كلانى بسيار خورد مؤمن حلال اندك خورد كافر هرچه بيابد بخورد از آن مؤمن جوى عسل شود و شير و مى و آب غير آسن و از آن كافر حميم و غسّاق و غسلين شود اكنون جهان بيمارستانست دار المرضى مؤمنان سخن طبيب انبيا را عليهم السّلام بشنودند به اندازه خوردند كافر نشنود بسيار خورد مستسقى شد مؤمن دوستست كافر بيگانه است حشيش جهان نهاديم دوستان به اندازه خوريد آشهاى نغز سپس بيگانگان بمانيد چون وقت ولايت بخش كردن بود همه شما را دهيم ايشان را به زير تيغ بگذرانيم ( و اللّه اعلم ) .\r\n\r\nفصل 192\r\nنخست آدم كه سر از خاك برزد بىمجالست اصحاب درس اهل سماوات و پريان گفت و مطالعهء سعد و نحس كواكب كرد  وَ عَلَّمَ آدَمَ الْأَسْماءَ كُلَّها  « 1 » تا پرى و فرشته را حقيقت وى معلوم شود ، ابراهيم بىپدر و مادر در كوه مانده بود چون بيرون آمد پدر را تعليم كرد و دفترهاى نجوم ايشان را به يك‌سو نهادن گرفت و آب بر روى چهار طبع ريخت و در آتش رفت و بنشست ، موسى بىپدر و مادر غريب و راعى غنم به نزد سحره آمد كه ديوان و شما بر كار نيستيد ، عيسى عليه السّلام بىپدر انجيل آورد كه چهار طبع را بشوييد كه جالينوس و فيلسوف بر كارى نيستند من نابيناى مادرزاد را بينا كنم و مرده را زنده كنم و گل را مرغ كنم بىدارويى و معالجتى ، محمّد امّى صلّى اللّه عليه و سلّم از توريت و انجيل و كتب پيشين و فصاحت و بلاغت مر اديب رفتگان را آموختن گرفت تا روشنى راه عالم غيب نيك مقرّر بود ، محمود عبد الرّزاق گفت كه سه شبست كه دعا مىكنم تا رسول را عليه السّلام بخواب بينم هر سه شب مولانا بهاء الدين ولد را بخواب بديدم و عبد اللّه هندى گفت كه سلطان وخش و همه غلامان و لشگرش علمهاى بزر پوشيده بودند و مولانا بهاء الدين ولد بر تخت نشسته بودى ايشان مىآمدندى و آب پاى وى را برمىداشتندى و در روى خود مىماليدندى و ايشان را كسى مىگفت از غيبيان كه برويد در امان وى باشيد و نيز خواهر تركناز گفت\r\n\r\n\r\n","description":"","footnote":"\r\n( 1 ) قرآن كريم ، سورهء 2 ، آيهء 31 .\r\n","page_name":" 303 ","page_number":349},
  {"content":"\r\n\r\nكه مصطفى را عليه السّلام در بيدارى بديدم و اگر خواهم بهشت حورا و عينا را به چشم سر مىبينم و اگر خواهم دوزخ را با همه ماران مىبينم تا بدانى كه تصديق و اعتقاد به از صد هزار معرفتست و همين حواس را كه درين محسوس داد همين حواس را در ديدهء غيب هم تواند داد ( و اللّه اعلم ) .\r\n\r\nفصل 193\r\n يا أَيُّهَا الَّذِينَ آمَنُوا لا تَتَّخِذُوا بِطانَةً مِنْ دُونِكُمْ لا يَأْلُونَكُمْ خَبالًا وَدُّوا ما عَنِتُّمْ قَدْ بَدَتِ الْبَغْضاءُ مِنْ أَفْواهِهِمْ وَ ما تُخْفِي صُدُورُهُمْ أَكْبَرُ قَدْ بَيَّنَّا لَكُمُ الْآياتِ إِنْ كُنْتُمْ تَعْقِلُونَ  « 1 » . در آن حالت كه به دوستان دينى باشى دل تو برحم و شفقت و نيكوخواهى اهل اسلام و بزرگداشت و دوستى انبيا و مجاورت ملايكه آراسته باشد اين از آنست كه از تنهء درخت كالبد تو ميوه‌هاى خوشبوى سراير ملايكه بعالم غيب نقل مىكنند و آن بوى خوش ترا مزيّن گردانيده است براحت و رحمت و تعظيم و چون بدان عالم روى اين‌چنين ميوه‌ها بينى غم چه مىخورى عاشق اللّه باش تا از همه رنجها و غمها خلاص يا بى اكنون غم مخور اگر اللّه چيزى دادستت از آن بسيار اندكى در راه وى بباز و اگر ندادستت فارغ بنشين و غم مخور جنگ همه با اختيار تست چون اختيار تو رفت جنگ نماند اگر شهوت ندهند فرومردهء و اگر زياده از طاقت تو دهند چون شيشه از آن باد به طرقى هرچند كار بيش كنى قدرتت بيش دهند كه دخل به اندازهء خرج است چون نازكى ورزى و صرفه كنى در خرج كردن قدرت و قوّت كم دهند كه قدرت از بهر فعلست چون فعل نكنى قدرتت ندهند پس اختيار را بمان و لا حول و لا قوّة الّا باللّه العليّ العظيم بگوى هر تدبيرى كه درآيد لا حول كن تحوّل كن از قوت و تدبير خود هر ندامتى كه ترا از معصيتى پيش آيد لا حول كن كه به خود كى توانم اين را راست كردن ترك اين ندامت بگوى و اگر رغبت به طاعت مىكنى مىگوى لا حول ، از عظمت اللّه\r\n\r\n\r\n","description":"","footnote":"\r\n( 1 ) قرآن كريم ، سورهء 3 ، آيهء 118 .\r\n","page_name":" 304 ","page_number":350},
  {"content":"\r\n\r\nدرانديش ترك تدبير خود بگوى همه عمر كسب‌كننده در دو صفت باش يكى رفعت بعلوم دل و دين و ديگر تواضع بتن هركه خوار تن باشد عزيز دين و عزيز دل باشد و هركه عزيز تن باشد خوار دين و خوار دل باشد خداوندا هنرهاى ما را در چشم ما مخفى دار و عيوب ما را بر ما ظاهر دار چشم ما را كور گردان از خويشتن‌بينى .\r\nمعصيت با ايمان زبان ندارد و طاعت با كفر سود نكند گفتم ابر غم در عدوى اللّه افتاده است از آنك حسد از غفلت و بىفرمانى اللّه و نكر با اللّه خيزد و آن حالت عدو اللّه است و آن حالت كه حبيب اللّه است مرحمت است با خلقان عاصى و مطيع تا بدانى كه از آن وجه كه حبيب اللّه آيى رنج با تو كار ندارد و از آن وجه كه مخالف و عدو اللّه آيى محل رنجها باشى هر زمان مست نباشى از لذت اللّه و غافل باشى آن زمان عدو اللّه باشى كه اگر حبيب اللّه باشى از مستى محبّت و كمال اللّه بىهوش باشى ( و اللّه اعلم ) .\r\n\r\nفصل 194\r\nمىخواستم تا خدمت اللّه كنم چنانك مزه بيابم هيچ وجهى مزه نمىيافتم بهر طرفى مىدويدم و رضاطلبى مىكردم هيچ جاى روى راهى نمىيافتم گفتم هيچ دولتى و راى آن نباشد كه خدمت در غيبت بود در غيبت تو اگر ترا موافق و مصدّق و خدمتكار باشد چنان نوال ارزانى دارى كه در حضور صد چندان چاپلوسى را وزنى ننهى از بهر آن تا كار تو قدر و قيمت گيرد ، ايمان بغيب فرمودند مر ترا اكنون بايد كه عشق تو بوقت حجاب و در نايافت چگونگى و حكمت بيش از آن باشد كه بوقت استدلال و نظر و حكمت از آنك در وقت غفلت و حجاب و جهل و غيب بيش باشد و بوقت نظر و استدلال عين بيش باشد اول مبناى تو بر بلغم كردند كه فصل كودكيست و دوم دم كه فصل جوانيست و سيوم صفرا كه كهوليت است و چهارم سودا كه شيخوخيت است پيشگاه خانه‌ات بدين چهار متاع مستقذر از بهر آن آراستند تا ناخوشت آيد و از وى بگريزى نشان سعادت آن باشد كه جايى « 1 » بر سر فروخواهد آمدن كه    إِذا وَقَعَتِ الْواقِعَةُ لَيْسَ لِوَقْعَتِها كاذِبَةٌ    « 2 »  كُلُّ مَنْ عَلَيْها فانٍ  « 3 » او را بىقرار\r\n\r\n\r\n","description":"","footnote":"\r\n( 1 ) - ظ : خانه‌يى كه .\r\n( 2 ) قرآن كريم ، سورهء 56 ، آيهء 1 ، 2 .\r\n( 3 ) سورهء 55 ، آيهء 26 .\r\n","page_name":" 305 ","page_number":351},
  {"content":"\r\n\r\nدارند تا از آن خانه برحذر باشند و اساسى ننهند و آن نشان خذلان باشد كه وى را قرار دهند بكام روايى   وَ النَّازِعاتِ غَرْقاً   « 2 » قسم به كشندگان جان كافر به سختى كه چون از كالبد جدا مىشود و كشندش به سختى كه در پيش رنج و ظلمت مىبيند و خوشيها از پس مانده هرچند خوش‌تر بوده باشد جان او را رنج بيش باشد  وَ النَّاشِطاتِ نَشْطاً  « 3 » گشايندگان گره جان مؤمنان به‌آسانى كه هرچند جان مؤمن از كالبد جدا مىشود راحت بيشش مىبيند  كُلُّ مَنْ عَلَيْها فانٍ  « 4 » همه رونده‌اند اگر نه اميد زاد راه آخرت بودى حيلت دنيا به هيچ‌چيز نه ارزيدى اگر كسى را مخيّر كنند ميان شكر خاييدن يك ماه و پنج روز درد دندان آن يك‌ماهه شكر را نخواهد پس راحت در حيات جز مسافر راه آخرت را نباشد  وَ يَبْقى وَجْهُ رَبِّكَ ذُو الْجَلالِ وَ الْإِكْرامِ  « 5 » يعنى بار ديگرتان هست كنم كه هست‌كننده باقيست هر دمى از عمر بىبدليست زنهار تا با نغوصت و با ناموافقى باد ندهى و نگذرانى .\r\nمؤذن صلا گفت گفتم معلوم شد كه سبب خلاصى از بلاها دعا و زاريست و رسيدن بدولتها دعاست اكنون در حال خود نظر كن اگر مرده‌دل و مرده اجزا باشى نوحه‌گرى به حضرت اللّه آغاز كن و هر جزوت بر تن خود زارى آغاز كند به حضرت اللّه و اگر زنده‌دل باشى و زنده اجزاهاى و هوا عاشقانه در حضرتش درمى ده و خدمت مشتاقانه بجاى مىآر خويشتن را بر گراى و بنگر كه پشتوارهء تن خود را از بهر كى مىكشى از بهر دوستى خود يا از بهر كسى ديگر ، نان و آب و شهوت راندن پاره بر زدن اين جوال است ، مقصود اگر ازين جوال‌كشى همين پاره بر زدن و دوختنست عاقلى نيست متاعهايت نگاه مىدار تا برون نه‌افتد از گوش و چشم و دل و گرده اگر بر سبيل كفران مىبرى به آتشى مىبرى تا بسوزى و اگر مىدانى كه سرمايهء كسى ديگرست بفرمان و دوستى او مىبرى دزدوار مبر كسبهاى حلال دكانهاى اللّه است بفرمان اللّه بر آنجا مىنشين و كسبى مىكن و حرامها دكانهاى اللّه است و ليكن تو بدزدى « 1 » بدانجاى\r\n\r\n\r\n","description":"","footnote":"\r\n( 2 ) قرآن كريم ، سورهء 79 ، آيهء 1 .\r\n( 3 ) قرآن كريم ، سورهء 79 ، آيهء 2 .\r\n( 4 ) سورهء 55 ، آيهء 26 .\r\n( 5 ) سورهء 55 ، آيهء 27 .\r\n( 1 ) - اصل : ندردى .\r\n","page_name":" 306 ","page_number":352},
  {"content":"\r\n\r\nرفتهء برآويزدت خداوند دكان اين پشتواره ترا اللّه داده است بفرمان اللّه مىبر ، آن جهان ترا جمال خوب دهد اين صورت تو نيك و رخج است خون و ريم و حدث از بهر اين معنى اين جهان مبغض آمد و آخرت محبوب كه اللّه جميل يحبّ الجمال و طيّب يحبّ الطّيّب ( و اللّه اعلم ) .\r\n\r\nفصل 195\r\n وَ ما كُنْتَ تَرْجُوا أَنْ يُلْقى إِلَيْكَ الْكِتابُ إِلَّا رَحْمَةً مِنْ رَبِّكَ فَلا تَكُونَنَّ ظَهِيراً لِلْكافِرِينَ  « 2 » . كوى ملحدى و بت‌پرستى و آفتاب‌پرستى و خداىپرستى و سنّتى و بدعتى گردانست گرد جهان هرچند گاهى هر خاكى و هر ولايتى را ملّتى گيرند تا چند هزار بار ولايت بلخ ملحدان را « 1 » بوده است و گردكوه سنى و هندو و ترك اسلام ، و عرب و عجم كفر ، اندك آتش بهرجا مىافتد و شعله مىگيرد ، دو حالتست قدرت و عاجزى هرگاه وقت قدرت خدمت كردى از عاجزى باك مدار وظايف خدمتكارى به تو رسانند اگرچه خاك شوى همان ثواب بنويسند  فَلَهُمْ أَجْرٌ غَيْرُ مَمْنُونٍ  « 3 » همّت و عزم همچون بيخ و دانه است گاه قدرت از گوشت و پوست سر برزند و شاخ و برگ و ميوه برون آرد از تسبيح و تهليل ، بدان جهان اين درخت طاعت را بشكافند از وى درختهاى با نعمت بهشت بيرون آرند و وقت عاجزى آن بيخ همّت همان سوى بهشت شاخ و برگ برون آرد ، از دم عيسى از گل مرغ گردانيدند از دم تسبيح تو مرغان عليّين آفرينند يا مستغفرى تو در بهشت بر سر درختان مونس و قوّال و مغنّى و مترنّم بود ترا و يا بسبب دم تسبيح تو گرد وجود ترا بعد از مرگ مرغى گردانند بوقت حشر هرچند بزرگداشت در آن تسبيح مر ترا بيش آن مرغ تو رنگين‌تر و فرمان‌بردارتر بود از آنك دم تست و درختان بهشت فرمان‌بردارتر شوند از آنك فعل تست كه شجرهء طاعت تست و حور مسخّر تو شود از آنك هوا و آرزو جوى تست و خمر بهشت مسخّر تست از آنك\r\n\r\n\r\n","description":"","footnote":"\r\n( 2 ) قرآن كريم ، سورهء 28 ، آيهء 86 .\r\n( 1 ) - اصل : بلخ را ملحدان .\r\n( 3 ) سورهء 95 ، آيهء 6 .\r\n","page_name":" 307 ","page_number":353},
  {"content":"\r\n\r\nاز شوق تست  الْحَمْدُ لِلَّهِ الَّذِي وَهَبَ لِي عَلَى الْكِبَرِ إِسْماعِيلَ وَ إِسْحاقَ  « 1 » از آنك مردم بهشتى فرزندان بهر بهشت خواهند لاجرم نعمت بود شكر لازم باشد و حمد واجب حمد و شكر لازمهء نعمت است از آنك هركه از كسى نعمتى ديد حمد و شكرش لازم شد از هر بنده كه حمد و شكر اللّه ديدى بدانك آنچه او مىدارد از اللّه نعمت است كه سبب سعادت ابد خواهد شدن لاجرم حمد مىگويد از بهر زيادت را و چون وجود كافر و مال او نعمت نيست كه تنش مستهدف عقوبت ابد بود و مالش سبب شقاوت ابد لاجرم صلاة و زكات نيست او را كه صلاة شكر نعمت تنست از بهر آن تا بحيات ابدى رسد و زكات كه از زكى الزّرع است و ابد الآبدين اين كشت بماند كه  لَئِنْ شَكَرْتُمْ لَأَزِيدَنَّكُمْ  « 2 » لاجرم در مال اهل كفر زكات نيست از آنك آن مال ايشان نعمت نيست بلكه مارست ( و اللّه اعلم ) .\r\n\r\nفصل 196\r\n يا أَيُّهَا الْإِنْسانُ إِنَّكَ كادِحٌ إِلى رَبِّكَ كَدْحاً فَمُلاقِيهِ  « 3 » جهد مىكنى و جان مىكنى در كارهاى مختلف چنانك موش يك رهش سوى سركهء مردمان باشد و يك رهش سوى خمرهء روغن و يك رهش سوى انبار و يك رهش سوى زر تو نيز شنودهء كه فلان پيشه و فلان هنر سبب آبروى و دولتست آن همه هنرها اكنون همه را مىورزى تا همه را بگيرى بضاعت سفر مىفرستى و عزم سفر مىكنى و عزم دهقانى مىكنى و در بازار خريد و فروخت مىكنى و تعلّق آمد شد طايفهء مىدارى و يك سوى رسن به گردن خود بربستهء بدان طرف و بدين طرف مىروى در ميانه خفه مىشوى و ديوانه‌گونه مىشوى ، سوراخ موش دشتى را نافقا گويند آن تن و كالبد مرد منافق سوراخ موش دشتى را ماند از سوراخ چشم جاى ديگر مىرود و از سوراخ گوش جاى ديگر مىرود و از دل چيزى ديگر مىجويد باش تا از اعمال شما صورتها آفريند و از سيرتهاى شما جانهاى آن صورتها كند فملاقيه به دو رسى خوش بود يا ناخوش بود\r\n\r\n\r\n","description":"","footnote":"\r\n( 1 ) قرآن كريم ، سورهء 14 ، آيهء 39 .\r\n( 2 ) سورهء 14 ، آيهء 7 .\r\n( 3 ) سورهء 84 ، آيهء 6 .\r\n","page_name":" 308 ","page_number":354},
  {"content":"\r\n\r\n وَ اصْبِرْ وَ ما صَبْرُكَ إِلَّا بِاللَّهِ  « 1 » صبر حاصل نشود مگر باللّه چون تو گرد خدمت و درگاه اللّه نگردى خلعت صبر چگونه يا بى از هيچ‌كس در جهان چيزى يافتى تا خدمت وى نكردى خلعت آن اخلاق حميده است و صبر و جوش در فاقه كه بدان دولت آن جهان حاصل شود نه خلعت نانيست و استخوانى كه پيش سگان اندازند تو درآيى و از آن بخورى نعمت دنيا چون آب تتماج است كه پيش سگان ريزند اگرچه سگ را طوق زرين و زرپوش اطلس سازند از حد نجاستى بيرون نرود امّا مؤمنان را گفتند كه مردار مباح مىبود مر مسافر را بطريق ضرورت شما را مباح داشتيم از كسب حلالتان حاصل كار تو آنست كه آتشى مىگيرانى و آبى برمىزنى و ديوارى را مىتراشى و گلى در وى مىزنى يعنى شهوتى جمع مىكنى و مىرانى و خويشتن را به دارو و طعام فربه مىكنى و لاغر مىكنى آخر از اين گلخن‌تابى ترا چه دادند آن گلخن‌تابك هر روز درمى چند مىستاند و نفقهء راه آخرت مىسازد تو چه مىستانى و مزه ازين گلخن تافتن زير دندان تو چه مانده است و اگر مزه دارى چرا عاشق نيستى استربانان را نفرمايند كه جامه و دست و روى را پاكيزه داريد چنانك كافران را كه ايشان ستوربانان نفس خويشند امّا مقرّبان مؤمنان را گفتند كه جامه و سر و روى بشوييد كه شما مناجى ماييد اگر گلخن تابان و سرگين جمع‌كنندگان نبودى صاحب جمالان بحمّام چگونه آمدندى ، اگر اهل دنيا دنيا را معمور نداشتندى اهل ايمان بحمّام چگونه فروآمدندى و رخجى عمرى دارى تا در طلب مطلوب خويش نيستى بىمزه و مرده را مانى اگرچه همه جهان را با خود گرد كردهء ترا از زر و از مركب و از جامهء نفيس چه حاصل بود چون مزهء زندگانى ندارى اجزاى تو چون مردگانند بنشين نوحه برايشان آغاز كن بود كه از آب چشم تو ايشان را زنده گردانند چنانك از آب چيزها را زنده مىگردانند ( و اللّه اعلم ) .\r\n\r\n\r\n","description":"","footnote":"\r\n( 1 ) قرآن كريم ، سورهء 16 ، آيهء 127 .\r\n","page_name":" 309 ","page_number":355},
  {"content":"\r\n\r\n\r\nفصل 197\r\nبدانك دوستى درخت مزه است و مزه درخت زندگيست هركه با كسى و يا چيزى دوستى قوىتر دارد مزه بيش يابد و حيات بيش دارد و هركه كم دارد كم ، و دوستى نظر نيكوييست بر وجه مداومت ، آنك او را دوست مىدارى او همچون زمينى است مر نهال نظر دوستى را هركجا خواهى اين نهال نظر را به دوستى توانى نشاندن اگرچه گنجشكى و گربهء و طعامى و گنده‌پيرى باشد نجاست به دوستى پاك گردد چون بول و خون رسول عليه السّلام و بول بچه و مادر و پدر نجاست عصيان مؤمن بسبب دوستى اللّه مستقذر نباشد به آخرت هركجا صداقت محكم « 1 » آمد مال را فداى مال صديق و آبروى را فداى آبروى صديق كند او را گويند چرا خرج مىكنى گويد كاشكى بيش استى تا خرج كردمى چنانك ابو بكر رضى اللّه عنه در راه رسول عليه السّلام و صحابه اكنون نظر مىكن كه نهال نظر دوستى را در ملك مردمان مىنشانى و آن غير اللّه است اگرچه اجزاى تست كه غير تو آنست كه يتصوّر انفكاكه عنك و نهال دوستى در مملكت خود نشان و آن اللّه است كه لا يتصوّر انفكاكه عنك بهر حال كه هستى از تصرّف اللّه جدا نهء لاجرم به ثمرهء مزه و فايدهء حيات ابدى برسى . يا علىّ للصّديق ثلاث علامات ان يجعل ماله دون مالك و نفسه دون نفسك و عرضه دون عرضك مع كتمان سرّك از بهر معيشت خود دنيا چه حاصل كردى از بهر حيات آخرت چه علم حاصل كردى الحىّ القيّوم كويى چرا مىروى كه نوميد باشى من كوى نوميدى نهاده‌ام و كوى اميد نهاده‌ام و كوى جان‌فزا نهاده‌ام و كوى غم نهاده‌ام چرا كويى نروى كه هر ساعتى اميد زياده شود و تازه و تر باشى اگرچه خاك شوى ( و اللّه اعلم ) .\r\n\r\n\r\n","description":"","footnote":"\r\n( 1 ) - اصل : محكوم .\r\n","page_name":" 310 ","page_number":356},
  {"content":"\r\n\r\nتمّ المجلّد الثّانى من كتاب معارف العوارف تأليف الشّيخ الامام الهمام سلطان العلماء فى الايّام بين الانام فى تاريخ اوايل شهر جمادى الآخر سنه اربع و تسعين و تسعمائة من هجرة النّبى عليه السّلام كتبه الضّعيف النّحيف المذنب المحتاج الى رحمه اللّه تعالى درويش مصطفى بن محمّد بن احمد القنوى عفى عنهم العافى تمّ خدايا بيامرز خواننده را عفو كن گناه نويسنده را\r\n\r\n","description":"","footnote":"","page_name":" 311 ","page_number":357},
  {"content":"\r\n . \r\n","description":"","footnote":"","page_name":" 312 ","page_number":358},
  {"content":"\r\n\r\n\r\nجزو سوم از معارف بهاء ولد\r\n\r\n","description":"","footnote":"","page_name":" 313 ","page_number":359},
  {"content":"\r\n . \r\n","description":"","footnote":"","page_name":" 314 ","page_number":360},
  {"content":"\r\n\r\nبِسْمِ اللَّهِ الرَّحْمنِ الرَّحِيمِ\r\n\r\nفصل 198\r\nبخواب مىديدم كه مرغان سپيد كلان‌كلان از غاز كلان‌تر مىپريدند و تسبيح صريحا مىگفتند يكى مىگفت الحمد للّه على كلّ حال و يكى ديگر تسبيح ديگر مىگفتى و ديگران همچنين و ليكن مرا ياد نماند تأويل كردم كه آن فرشتگانند كه بدان صورت خود را به من نمودند كه شكر و تسبيح مىبايد گفت به‌هرحال و همچنان كه آن مسبّحان نهانند در بيدارى صد هزار مسبّحانند مر اللّه را در پردهء غيب كه چون در عدم نيك نگاه كنى و تأمّل كنى همه مسبّحان را ببينى از آن عدمى كه اللّه چيزها را در آن كسوة هستى مىدهد و عيسى را و موسى را و همه احبّا را در آنجا ببينى ، شبى ديگر ميان خواب و بيدارى بودم كه چيزى ديدم در صورت آهويى مىآمد و دهان دراز كرد و گرد فرق و پيشانى من مىگردانيد و هم بر اين شكل كلانتر و كلان‌تر شدن گرفت و نزديك بود تا سر مرا و همگى مرا بگيرد و فروخورد بىهوش خواستم شدن باز لا حول كردم و يقين كردم كه ديوست و دل را برقرار داشتم آن حالت از من برفت و خلاص يافتم اكنون دانستم كه شكل مصروع گشتن همچنان مىبود كه خيال پديد مىآيد زود آدمى را به نهيب از وى مىبربايد و هرچه خواهد آن ديو با وى مىكند تا بدانى كه اللّه را در پردهء غيب چه خلقانند ، در خواب مىديدم كه چيزى شور مىخوردم چنانك بنهاى دندانم و گوشت دندانم شور گشتى چون بيدار شدم اثر شورى مىديدم حاصل اللّه چون آدمى را از آن روز باز كه هست كرده است او را گويى در كوچها و درهاى بهشت و دوزخ مىبرد و مىنمايد از آثار بهشت و دوزخ از دور از پانصد سال راه و جزاى كارهاى نيك در همه مقدّمه بوى مىرساند و جزاى كارهاى بد از خيانت و تباهى و شومى آن بوى اللّه مىرساند و هر روز او را اثرى ديگر مىنمايد و او را چون گويى غلطان كرده است و بتدريج مىغلطاند و منتهاى اين خوشيها\r\n\r\n","description":"","footnote":"","page_name":" 315 ","page_number":361},
  {"content":"\r\n\r\nبه بهشت است و منتهاى اين بديها ( در ) دوزخ است حاصل همه كارهاى اللّه را از كيفيّت نفى مىبايد كردن و اعتراض دور مىكنى و بىچگونه مىغلطى در كارهاش چون گويى كه با چوگان هيچ اعتراضى ندارد ، اين آيت مىخواندم كه   وَ هُوَ بِالْأُفُقِ الْأَعْلى ثُمَّ دَنا فَتَدَلَّى   « 2 » پيش خاطر آمد صد هزار آثار آسمانى از ستارگان سعد و نحس و گرما و سرما و صد هزار چيزها كه در ضبط نايد به زمين هر زمان مىپيوندند و هر لحظه آن آثارها به زمين مىرساند چه عجب كه اگر جبرئيل را به زمين رساند كم از طرفة العينى و محمد را به آسمان رساند ، سؤال مىكرد گهواره‌گر كه چون حكمهاى اللّه از ليست پس ما بچه كاريم جواب گفتيم كه ازلى چه بود و حكم رانده شده است چگونه بود پس بدانك اينكه مىگوييم اين حكم ازليست مقصود اين است كه نقصان بر حضرت اللّه روا نيست و حدوث در ذات او روا نيست و كس او را شريك نيست و فعل او و حكم او به كس نماند تا چنانك در كار ما آيد كه اين چگونه بود و آن چگونه بود در كار او نه‌آيد و چگونگى « 1 » ندارد خويشتن را كور ساز و همان انگار كه اين جهان را و صورت‌هاى او را هيچ نديدهء و كوروار بنشين هر اثرى كه به تو رسد مىنگر كه اين از كجاست و چگونه مىآيد ( و اللّه اعلم ) .\r\n\r\nفصل 199\r\nقرآن مىخواندم ناگاه آتش بفروختند عجبم مىآمد كه اين آتش از كجا است و از كجا پديد آمد و چند رسائل مىبايست تا مدد يكديگر شوند تا اين آتش برون آيد سرما و ترى خواست در طبع پديد آورد طبع اعضا را در جنبش آورد خاشاك را فراهم آوردند ، شهوت آدمى را بر مصاحبت داشت مماسهء تن بر تن بر شهوت داشت خيال شرقى و غربى بر مماسهء تن داشت حاصل تأمّل كردم آسمان و زمين و آدمى و حيوانات ديگر و آب و آتش و همه چيزها مر يكديگر را ياريگرند و همه نفع به يك‌لحظه به يكديگر مىرسانند و همه محدثات گويى يك آبى رنگارنگند كه يك گوشه مىجنبانى همه مىجنبند و يا يك بساطى پرنقش‌هااند كه اين بساط بر\r\n\r\n\r\n","description":"","footnote":"\r\n( 2 ) قرآن كريم ، سورهء 53 ، آيهء 7 و 8 .\r\n( 1 ) - ن : و چگونه .\r\n","page_name":" 316 ","page_number":362},
  {"content":"\r\n\r\nخود پيچان مىبود آخر در زير اين بساط چيزى بايد كه او را بجنباند يا همه جهان به‌منزلهء صوفيى پرشكنه است دست را بلون ديگر مىجنباند و سر را بنوع ديگر حركت مىدهد و پاى را بنوع ديگر و زانو را به نوعى ديگر آخر اين گوشت و پوست و موى و سر صوفى را حقيقتى بايد كه در جنبش آيد كه دست و پاى از خود نجنبد باز چون تأمّل كردم همه جهان را چون حقيقت خود ديدم بىآرام و هر ساعتى بنوع ديگر مىگردد پس او را محرّكى بايد و او را مدبّرى بايد يا اين روح من به‌منزلهء كالبدى آمد قابل تغيّر و تبدّل و به‌منزلهء آلتى كه بهر نوع مستعمل مىشود آخر او را حقيقتى بايد ، مادر ما را ملامت مىكرد كه شيخ اسلام هرچه دارد بدست مادر دارد ، گفتم اى مادر من يا بدم يا نيك اگر بدم بدى خود بكنم اگر چه تو بسيار فرياد كنى و اگر نيكم نيكى خود بكنم اگرچه تو هيچ فرياد نكنى ، از بتان هندوستان پرسيدم از ياسمين گفت بت را ديو گويند و هر كسى را از ما هرچه دارد از زر و زيور همه فداى ديو خود دارند و خانهء او را مىآرايند و زر و جواهر بر وى مىگيرند و با يكديگر فخر مىكنند كه ديو ما چنين نغز است آن از بهر آن مىكنند از آنك آن ديو خود را راست و صادق و صواب مىدانند و بىخيانت مىدانند كه مالهاى ايشان را خيانت نمىكند ( و حاجت ايشان روا مىكند « 1 » ) تو نيز بدين صفت باش تا همه فداى تو دارند و ياسمين مىگفت كه كسى را از ما حاجتى افتد آنجا رود پيش ديو تا ده روز و يا بيست روز بىآب و نان مىباشد و خدمت مىكند و مىغلطند كه اى ديو حاجت من روا نكنى من از اينجا نروم از گرسنگى و تشنگى چون خيره شود ميان خواب و بيدارى كه بت گويد او را كه حاجت تو روا شد « 2 » سپس ده روز حاجت تو برآيد و يا سپس پنج روز حاجت تو برآيد و يا وى را گويد كه حاجت تو برنخواهد آمدن اين در وقت خيرگى وى گويد و اگر او نرود همچنان آنجا مىباشد بت او را در خواب سيلى زند و دست بر وى زند و اگرچه آن بت را در صورت دست نباشد و ليكن همچنان بدست بزند تا بدانى كه كرامت اوليا و غايات معجزات و عجايبها ديدن از\r\n\r\n\r\n","description":"","footnote":"\r\n( 1 ) - ن : ندارد .\r\n( 2 ) - ن : باشد .\r\n","page_name":" 317 ","page_number":363},
  {"content":"\r\n\r\nزيركى و استدلال نيست بلك از نهايت اعتقاد كردن است مر معبود خود را اكنون در اعتقاد و يقين بيفزاى مر حضرت اللّه را تا عجايبها را بينى ياسمين مىگفت كه بعضى ديوان چنان باشد كه اگر ترك خواهد تا نزديك وى رود تا وى را ويران كند او را كور كند و يا خانه او را تاريك شود تا او را نبيند و نام ديو كلان‌تر سومنات است ، خواب مىديدم مر سيد نسابه را رحمة اللّه عليه با شكوهى و در خدمت او نشستم و رفتم و پياده با وى هم‌سفر بودم چون از خواب بيدار شدم قوت و شهوت در من پديد آمده بود و بدل آمد كه اللّه محمّد رسول اللّه را چون امير المؤمنين گردانيد در وى قوتى پديد آورد در مجامعت كردن و در آن روش مردى نهاده بود هركه بر روش وى بود او را به اندازهء آن قوت مردى بود و هركه از نسل وى است با قوت و شهوت مىبودند « 1 » ( و اللّه اعلم ) .\r\n\r\nفصل 200\r\nحكايت مىكنند كه در اطراف روم طايفهء از صحابه را كافران دريافته بودند و ايشان بعضى در ركوع و بعضى در قيام اكنون ( هم ) بدان حالتند جامهاشان تا زير زانو مىتوان ديد بعضى ايستاده و بعضى در روى خفتگويى كالبد او تختهء اعتقاد است تا اعتقاد اين كس بكمال در چيست چون اعتقاد محمّد رسول اللّه و عيسى و ادريس در ملكوت سماوات نيك بكمال بود لاجرم كالبد همه آنجا برد كه اعتقاد بود و چنانستى كه يك‌بارگى كالبد را فراموش كردند ، لاجرم كالبد سبك شد كه او را هيچ وزنى نماند گويى كه اللّه بهشت را از اعتقاد آفريده است دليل بر انك همه مزه‌هاى طعام و شراب و مجامعت را اساس هم از اعتقاد است چونك نيك تأمّل كنى و لذت مجامعت بتخيّل و تصوير مشتها زيادت مىشود و بعضى اطعمه بىمزه مىشود از بىاعتقادى در آن طعام دليل بر آنك بتخيّل پرىزده مىشود پس اللّه چون بهشت را به اعتقاد مىدهد پس معتقدان را بهشت باشد و حور و قصور باشد پس در وقت ذكر اللّه چون مكيده شوى از تلذّذ به عين اللّه تا كرامى « 2 » و آسايش آن مىيابى تا اندر آن مزه آن‌چنان شوى گويى كه شرابى\r\n\r\n\r\n","description":"","footnote":"\r\n( 1 ) - ن : مىبوند .\r\n( 2 ) - ظ : گرمى .\r\n","page_name":" 318 ","page_number":364},
  {"content":"\r\n\r\nاز آن بامزه‌تر نخوردهء ، بفزاى در اعتقاد و يقين تا بامزه شوى ، يكى از عجائب خصلت خود آن ديدم كه خواجه ابو اسحاق از قاضى نصير جلّاب گردانيدن و كسان را پيش خود نصب كردن و اكاذيب وى و كفر وى حكايت مىكرد بدل دشمن‌دار شدم مر وى را و مبغض وى شدم باز چون مؤيّد به من بازخورد و گفت كنيزكى بر نخّاسى دعوى كردم قاضى نيك ميل كرد سوى من و بىشرعى زر من از نخاس بازستد و آن همه از بهر آن بود كه مىدانست كه من شاگرد توم باز زود دلم عذرخواه گناهان قاضى شد و دوستدار وى شد با آنكه تباه كرده بود تا بدانى كه حقيقت تو چنين تباه است حاصل طبيعتها چنين مختلف است بازى ( كنى ) نزد تو آن بازى بود و مزاح و نزديك آن ديگر جدّ بود و جنگ شود خاصه « 1 » مادر من كلان سال او را دريافته است طبيعت تو طبيعت او هر دو درخور نايد بازى و مزاح كنى او آن را نوع ديگر داند و كار ما در نازكست از اين معنى گفته است كه  فَلا تَقُلْ لَهُما أُفٍّ  « 2 » كه اگر چه نزد تو آن اندكست نزد وى آن بسيار است ( و اللّه اعلم ) .\r\n\r\nفصل 201\r\nسبب صحّت تن و دين آنست كه هرچه خداوند واجب نكرده است انديشهء آن را بدل راه ندهى چنانك محافظت احوال مظاهره و بدانديشيها و كار قاضى و احوال اين و آن و علمهاى نجوم و غير وى هيچ در دل راه مده چون اللّه فريضه نكرده است ، انديشه و سوداهاى فاسد مرا پردهء بود مىخواستم تا مذهبى از خود بنهم و نمىدانستم تا بر كدام روش پاى نهم دين محمّد را گيرم و يا غير وى را در دل آمد كه خويشتن را تقدير گيرم كه اين ساعت از جهان مىبروم و به آخرت مىروم كدام روش ما را بهتر بود هيچ روشى بهتر از روش محمّد عليه الصّلاة و السّلام نديدم تا تو نبودى نه خاصيت بود و نه نجوم بود و نه فلسفه بود و نه حكمت بود ، جهان را در هست شدن بايجاد حكيم هيچ حاجت نبود بر اين حكمتها اكنون چون تو در وجود آمدى اين همه رنگها پديد آمد باز چون تو به روى هيچ نماند هر رنگى كه از تو خيزد همان\r\n\r\n\r\n","description":"","footnote":"\r\n( 1 ) - ن : به خاصه .\r\n( 2 ) قرآن كريم ، سورهء 17 ، آيهء 23 .\r\n","page_name":" 319 ","page_number":365},
  {"content":"\r\n\r\nانگار كه نيست و آن را محو كن و ماوراى آن ثابت دار چون تو نبودى كسى ترا هست كرد چون ( تو ) به روى كسى ترا نيست كرده باشد پس همان كس را كه پيش از تو بوده است و از پس تو است معظّم ميدان و خود را در ميان فراموش كن خويشتن را فداى دين كن كه چون نظر مىكنم كه هركسى كه جنگ مىكند خود را فداى دين كرده است از آنك دين معتقد است و هماره تن فداى معتقد است ، بعضى را معتقد هواست و بعضى را زن و بعضى را اباحتى و بعضى سماع و بعضى رو و ريا و غير ذلك پس در جهان اگر دين يكى هستى هيچ شور و شرّ نيستى و معتقد بعضى بتزيين و تسويل است و بعضى هدايت ، آن اعتقادى كه در منزل تزيين و تسويل است منقّش اللّه است در جهنم و آن نقوش اعتقاد لايق است مر آن منزل تزيين را بشومى اعمال ايشان و اما اعتقاد مستقيم نيكان مصوّر است از اللّه در جنّت و آن لايق است مر آن مردم را كه آگهى مىبايد و دانش از بهر راحت اين جهان و آن جهان مىبايد پس هرچه نه‌راحت باشد آگهى آن عقوبت باشد و آن هيچ كار نيايد پس آن آگهى را از خود محو مىبايد كرد و خود را چون در و ديوار و خاك بايد كرد تا بىآگه نشوى و نه‌بينى و ندانى اگر خواهى تا جزاهاى كردار مشاهده كنى بوقت بعث نظر كن بوقت بعث اصغر و آن وقت بيداريست از خواب خيالات بد و نيك انديشه‌ها كه گرد روح تو درمىآيند لايق آنكه تو معاملت كرده باشى اگر پيش از اين شب در كار دنياوى بوده باشى انديشه‌هاى دنياوى پيش خاطر روح تو آيد و اگر در كار دين بوده باشى لايق ( اين ) انديشه‌ها گرد روح تو آيد و اگر در خلافى بوده باشى خيال آن آيد و اگر در حقايق بوده باشى حقايق پيش روح تو آيد ( و اللّه اعلم ) .\r\n\r\nفصل 202\r\nنماز شام گزاردم انديشه كردم كه كار مرگ مىبايد گزاردن و ترتيب و آوازه نيك‌نامى سپس مرگ مىبايد ورزيدن اندر روح ( خود ) تأمل آغاز كردم گرمى جبّه و اندوه خانه پيش خاطر آمد گفتم در چيزى نظر مىبايد كردن كه مرا هيچ اندوهى و رنجى نشود به‌آسانى روح خود را نجاتى دانم و تقدير كنم كه سپس\r\n\r\n","description":"","footnote":"","page_name":" 320 ","page_number":366},
  {"content":"\r\n\r\nمرگ باشد چنانك سپس مرگ روح من آويختهء كالبد نباشد و فراغتى دارد اكنون همان تقدير گيرم كه چون سپس روح خود تأمّل مىكردم ناگاه نظرم باللّه افتاد از همه اندهان خلاص يافتم چنان آمد بدل كه هرگاه روحها محو اللّه گردد هيچ رنجى نماند و گويى روحها نورهاى اللّه‌اند كه به كالبد و جسم‌هاى كثيف محبوس گشته‌اند و يا گويى پرتو اللّه است كه در زواياى اجسام افتاده است و محجوب گشته به اشغال وى پس همه رنج روح از آنست كه دور و محجوب مانده است از اللّه پس هرگاه كه روحها باللّه پيوندد چنانك ميان ايشان هيچ حجاب و خلاف نماند هيچ دوزخ و رنج نماند نظير پيوستن چنان باشد كه روشنايى آفتاب در خانه افتاده باشد ديوار از ميانه برگيرى تا آن نور آفتاب به آفتاب يكى شود و همچنين تقدير گيرى كه جملهء روحها همچنين باللّه پيوندند و يكى شوند هول عجايبها بينى در عين اللّه آنگاه گويى پرتو روحها استى بر ناميات كه افزاينده مىشود و پرتو نامياتست كه در جمادات مىافتد كه گرم و سرد مىشود چون اين پرتوها همه باصل پيوندد همه چيزها ذرّه شود و  الْمُلْكُ يَوْمَئِذٍ لِلَّهِ  « 2 » پس هر روح كه او محجوب است از اللّه چون قبض كنندش از كالبد ، آن حجاب دوزخ او بود و هر روح كه محجوب نيست چون از كالبدش قبض كنند او بجوار اللّه در عين بهشت بود ( و اللّه اعلم ) .\r\n\r\nفصل 203\r\nهرگاه كه همه خصلتهاى محمّد گيرى در همه معجزات همچون وى شوى از بهر آنك آن معجزات آثار آن خصال است و اگر با خصال عيسى عليه السّلام برابر شوى در معجزات با ( او ) برابر شوى الى غير ذلك هيچ دو كس از انبيا ( عليهم السّلام ) در خصال برابر نبوده‌اند از آنك ممكن نبود كه اگر برابر بودندى همه در معجزات برابر بودندى و از بهر تفاوت خصال تفاوت شرايع آمد اكنون اگر تو متابع خصال محمّد عليه السّلام نتوانى بودن و ممكن نشود متابعت خصال نبيّى كن كه ترا ممكن شود تا در چيزى از چيزها مشارك آيى ( و اللّه اعلم ) .\r\n\r\nفصل 204\r\nتأمّل مىكردم روح خود را به كالبد خود هيچ درخور و مناسبت « 1 » نمىديدم و آنجا كه كالبد بود روح خود را از آنجا منزّه مىديدم و عرصه و مكان روح\r\n\r\n\r\n","description":"","footnote":"\r\n( 2 ) قرآن كريم ، سورهء 22 ، آيهء 56 .\r\n( 1 ) - ن : درخور مناسبت .\r\n","page_name":" 321 ","page_number":367},
  {"content":"\r\n\r\nخود بس فراخ مىديدم پس گفتم چرا نباشد كه اللّه مخصوص باشد به تكوّنى و وجودى كه جهان و ارواح ما بدان تكوّن هيچ تعلّقى ندارد و بدانجاى نباشد و همه جهان اسير وى و همه ارواح اسير وى باشند چنانك كالبد اسير روح است همه حقايق اسير اللّه‌اند و پيش او ايستاده و از حال به حال مىگردد و عرصهء مملكت اللّه و حضرت اللّه جاى ديگر و از آن حقايق جاى ديگر چنانك عرصهء مملكت روح جاى ديگر و كالبد جاى ديگر ، باز بدل آمد در وقت درد دندان كه من همين ساعت مىميرم و خود را در وقت مردن انگارم اين‌چنين تشبّهات از خود چگونه روا دارم مر حضرت اللّه را ، باز تأمّل كردم كه آخر اللّه را بچه وجه اعتقاد كنم اگر عدم اعتقاد كنم هيچ وصفى و چيزى تقدير نكنم پس نيست گفته باشم اللّه را و جهان را مىبينم و خود را موجود مىبينم و روح خود را مضطرب مىبينم هستى اين‌ها را و اين اضطرابات روح را از نيست چگونه بود و نيز اللّه را نيست گفتن اطلاق اسم ناقصى باشد بر وى و موجود اسم كمال ، آخر موجود گويم به كه نيست ، باز گفتم خود را در وقت نزع انگارم و خود را عاجز ديدم كه اللّه را بچه صفت شناسم در وقت رفتن از دنيا به حضرت اللّه گفتم همين دانم كه اى بىچون و بىچگونه و جهان اسير تو و ارواح منتظر فرمان تو و هرچه بخواهى بتوانى كردن اى سزاوار همه ثناها و اى مستحقّ همه مدحها باز خود را ديدم كه از اين جهان به حضرت اللّه مىبردند و اللّه نظر مىكند در روح من كه مرا ناسزا گفتى و همه نمازها را ضايع كردى و سبك داشتى امرهاى ما را و به شوخى بطريق تكيّف و تصوّر ما را وصف كردى و طمع سعادت و خلعت مىدارى ، روح من در خود ترنجيده شد و تسترغيده گفتم تو اى اللّه مىدانى كه من عاجز بودم و هم تو مىدانى كه بتقدير تو بود « 1 » و سرگردانم تو كرده بودى ، روح من خواست تا اعتقاد كند مر حضرت تو را از آنك گريز « 2 » نمىديدم و اين اعتقاد معتقد نمىشد تا آنكه اين‌ها تصور كردم از ضرورت تا خود را اعتقادى حاصل كنم آن‌چنان ناسزاها گفتم اى كريم ببخشاى و اگر نمىبخشايى هرچه خواهى بكن كه توانايى\r\n\r\n\r\n","description":"","footnote":"\r\n( 1 ) - ن : بودم .\r\n( 2 ) - ن : گريزى .\r\n","page_name":" 322 ","page_number":368},
  {"content":"\r\n\r\nبهر طريق كه خواهى بگيرى و عقوبت كنى توانى كردن و چون اين نوع تصوّر كردم كه اجسام و حقايق اسير اللّه‌اند و پيش تصرّف او ايستاده‌اند نظر كردم ملايكه و مقرّبان و كرّوبيان و روحانيان به حضرت اللّه‌اند و اسيروار ايستاده‌اند باز پريان و ديوان در حيّز ديگر به حضرت اللّه ايستاده‌اند و حقايق آدميان در حيز ديگر ايستاده‌اند و اجسام در حيز ديگر ايستاده‌اند چون روحها به حضرت اللّه موقوف مىبودند ( هر ) روح را مىگيرد و مىپراند يكى را برنج مىپراند و يكى را براحت مىپراند و كس نداند كه اندر كدام عالم مىپراند چنانك كسى كبوتران دارد يكى را بدست راست مىپراند و يكى را بدست چپ مىپراند و يكى سپس پشت مىپراند باز تأمّل مىكردم كه گربهء نر ضعيف ديدم گربهء ماده گرفته بود باز چون گربهء سياه قوىتر بيامد اين گربهء ضعيف از پيش وى بگريخت و مقهور شد و از دور به هزار حسرت درين گربهء ماده مىنگريست تأمّل مىكردم روح اين گربهء قوى در قبضه و تصرّف اللّه و روح اين گربهء ضعيف هم در تصرّف اللّه اين يكى اين‌چنين برنج و آن يكى چنان بمراد ، يكى تصرّفش بر آن غالب ، آن را مزه و عالمى ديگر و اين تصرّفش عالم ديگر اين‌چنين عجايبها چنانك كسى به انگشتان خود بازى كند يكى را مغلوب مىكند و يكى را غالب مىكند و اندر آن كار صد هزار عجايبها مىكند ( و اللّه اعلم ) .\r\n\r\nفصل 205\r\nسؤال كردند كه كفر چيست گفتم آنك خود را در پرده آرى كه روشن نيك را تاريك بينى و در عين عجايبها عجبها مىبينى و عجب نايدت و اگر وعده‌ات كنند بدان عجبها عجب دارى و دور بينى و استوار ندارى ، گفتند يكى پل صراط است و صفت او چنين عجب و دور داشتى و تو خود را بر مثل آن پل مىبينى دست و پاى تو كه روانست و آيانست بر يكى خطرت اندكى است و خياليست و نفسيست كه ضعيف‌ترست از تار موى و از شرق تا غرب از حيوانات و پرندگان و چرندگان و آدميان همه بر اين يك پل خيال ضعيف مىروند و اگر يك لحظه اين تار موى خيال و دريافت گسسته مىشود بخواب يا به مردن جمله اجزاى تو فرومىافتد و برنمىخيزد\r\n\r\n","description":"","footnote":"","page_name":" 323 ","page_number":369},
  {"content":"\r\n\r\nاكنون چون دانستى كه همه حيوانات بر اين پل باريك ادراك مىروند يكى زود مىرود و در خوشى و يكى دير مىرود در اندوه و يكى در تعب و غم مىرود و يكى در آسايش مىرود چون در عين اين پلى عجب نمىدارى از آن ، وعدهء آن پل چه عجب مىدارى و ديگر گفتم كه سراى خوشيست و سراى ناخوشيست گفتى كجا بود در جهان يا خوش و ناخوش و هستى هرگز گفتى كه اين جهان كجاست و از جاى او هرگز آگاه بودى چون اين را ندانستى بمشاهده بدانك جاى بهشت اگر ندانى و جاى دوزخ ندانى و ليكن بود پس اكنون در ارض چنان نظر مىكن چنانك زمين و عجايب وى تنگ شود و به درد و پاره‌پاره شود و جهان عجايب از وراى او بينى از روشنى چنين روشنى و گشادگى و خوشى كه در آن مست شوى جهانى بينى موجود معدوم شكل ( كه ) در هر ذرّهء از آن جهان خوض كنى خوشى او به پايان نرسد و چون نظر به سما كنى نقوش وى تنگ شود ( و ) چون برگ نيلوفر [ با صد هزار 
  ] نقش به درد و جهانى بينى كه از آن عجب‌تر نديده باشى حاصل چون در ملكوت اللّه نظر كنى عين بهشت را ببينى و روشناييها بينى از آفتاب جهان خوش‌تر و روشن‌تر بود و عرصهء يا بى كه هزار بار از نور خورشيد منوّرتر بود اكنون معيّن مىشود كه حقايق انبيا و اوليا پيش چشم من آمد و صد هزار خوشيها در منازل روشن آن جهان ، باز چون تأمّل كردم در ارواح كه از كالبدها مجرّد شود چنانك نفس محمّد عليه السّلام روح از لب او به زودى جدا شد ( و بپريد ) چنان كه رشتهء در جايى كشيده باشى به درد و بگسلد و از وى بيرون آيد و بپرد همچون از لب محمّد عليه السلام جدا شد لب بر لب برچسبانيد و جملهء اجزاى كالبد ساكن بماند روح او در عالم ملكوت در خوشيها رفت گويى ارواح از كالبدها چون تيرها از كمانها جدا مىشود و در منزل خوشى و ناخوشى خود بازمىرود و همچنانستى كه در ميان گلبرگهاى گل چيزى نهى آن گل خشك چون فرغرده شود در ميان آب و اجزاى او سست شود آن چيز لطيف چون كاه برگ بر سر آب آيد و هوا گيرد و در عالم غيب رود ( و اللّه اعلم ) .\r\n\r\nفصل 206\r\nروز آدينه برخاستم نيك پريشان ( حال ) متردّد ميان آنك بر روش انبيا روم و آن جهان گيرم يا روش علماء زمانه گيرم عجيب شوم به نظر و فتوى\r\n\r\n","description":"","footnote":"","page_name":" 324 ","page_number":370},
  {"content":"\r\n\r\nو قضا و تذكير و غير آن ميلم بسوى متابعت انبيا شد و گفتم آنچه احسن است باتفاق آن را متابعت مىكنم و خود را در خرجها نه‌افكنم و همان انگارم كه اللّه مرا وحى مىكند آن را مىگيرم و ديگران را بر متابعت محمّد عليه السلام مىدارم و مىگويم صاحب شرع اوست من اگرچه نبينم صاحب شريعت نيستم و حكمهاى ديگر نمىكنم چنانك زكريا و يحيى صلوات اللّه عليهما ، باز گفتم كه متابعت انبيا ( مى ) گزينم و ليكن حال ايشان چگونه بوده است اگرچه ايشان را نيك‌نامى است در دنيا و در عقبى و انواع راحات و روح بوده است و ليكن ايشان را رنجهاى بىكرانه بوده است محمّد اگر از مسجد برون آمدى استخفاف كفره و بچگان ايشان در حق او ظاهر است و مردار نهادن ابو جهل بر سر مبارك محمّد عليه السّلام منقول است و او را هيچ جاى قرار نمىدادند يحيى را چگونه كشتند و قصد عيسى چگونه كردند و استخفاف در حق نوح چگونه نمودند و ايوب را ام چندان دردها بود و نيز ويس قرنى را دندانها و ابو بكر صدّيق را دندان چنان با رنج بود و نيز اين كار سبب هلاك بود و سبب سفرها بود و سبب دور كردن و تهمت نهادن بود تو همان قدر كه از بيرون دروازه مىآمدى نماز شام آن ترك ترا خدمت كرد و از اسب فرود آمد تو در وى ننگريستى سبب مستى وى را غصّه كرد و گفت اباحتى هم‌اكنون از اين تيغ گردنت بزنم و هر ساعتى فرياد مىكرد كه آن مردك اباحتى را دستار بستانيد و نيز آن روز بلب آب برنشسته بودى آن مردمان مست مىگفتند آن دستار كلان چنين و چنان چيزها مىگفتند و از اين‌ها بسيار اگر اين رنجها را تن در خواهى داد متابعت آن گير و  وَ لَمَّا يَعْلَمِ اللَّهُ الَّذِينَ جاهَدُوا مِنْكُمْ وَ يَعْلَمَ الصَّابِرِينَ  « 1 » باز تأمّل مىكردم كه اين ( همه ) كارهاى جهان از نظر وفقه و پيشها و فسادها همه بىخواست اللّه نيست ، اين راه انبيا چه تخصيص است مر نيكويى را ، بدل آمد كه همه حالها روزى دادن اللّه است حال خوش و ناخوش و صلاح و فساد و نيك و بد و ليكن بعضى احوال روزى را دور تر حواله كرده است و روزى ايشان را بدان دكان گردانيده\r\n\r\n\r\n","description":"","footnote":"\r\n( 1 ) قرآن كريم ، سورهء 3 ، آيهء 142 .\r\n","page_name":" 325 ","page_number":371},
  {"content":"\r\n\r\nاست و بعضى را پيش خويش حال و روزى مىدهد هرك را آش حال نزديكتر مىدهد به خود ، ادب آن‌كس نزديكتر است و بلندتر است و آن‌كس باادب‌ترست چون كار پيش مخدوم مىكند چنانك هماره مادر بچهء خود را پيش چشم خويش دارد اكنون اگر بهترت مىبايد كار به حضرت اللّه نزديكتر مىكن و بايد كه پنجشنبه و آدينه به مسجد نشينى از بهر خدمت اللّه اگر كسى فتوى آرد بگوى اين دو روز از مرگ انديشيدنراست و از آن جهان انديشيدنراست نه معاملت اين جهان را هرك را مىبايد تا از مرگ و از آن جهان انديشد و ياد كند اين دو روز با من يار باشد و اگر كسى خلق افعال پرسد جواب گويى كه من اللّه را خالق اشياء مىگويم و همان مىخواه كه اللّه مىخواست كه  خالِقُ كُلِّ شَيْءٍ  « 1 »  خَلَقَكُمْ وَ ما تَعْمَلُونَ  « 2 » و من خلقى اضافت مىكنم باللّه كه جبر لازم نه‌آيد و نسبت قبحى باللّه لازم نيايد و هرچه امثال اين بگويند جواب اينست اندر اين نود و نه نام آغاز كردم جواب همه اشكالات همه از وى بيرون مىآيد چو اللّه اوست كرا جويم ( چون ) رحمن اوست رحمت از كه طلبم چون ملك اوست تجمّل كرا نظاره كنم چون مؤمن اوست تصديق روح خود از كه طلبم هرچه اللّه تصديق كرد روح را روح منصور شد و هرچه او تكذيب كرد مخذول شد اكنون اى روح من چنان گوى كه اللّه ترا تصديق كند كه تصديق كسى ديگر ترا سود ندارد مهيمن اوست گواهى او بس است در نيك و بد ، گواهى كس ديگر ترا به كار نمىآيد اكنون اى روح نيك‌زى كه اللّه است گواه تو عزيز دشواريابست به خدمت او آى چه از آنك اللّه هر كسى را دوردور حواله مىكند و مشغول مىكند نادر باشد كه كسى خدمت او را خاص باشد ، اى روح به حضرت اللّه آى و بنشين و نظاره مىكن اللّه را كه بچه طريق گسيل مىكند خلقان را از حضرت خود و بجاى ديگر مشغول مىكند ، جبّار اى روح تأمّل مىكن كه بجبر روحها را از خير بشرّ مىفرستد و از شرّ بخير مىآرد و در روح خود نظر مىكن كه بجبر چگونه در پرده‌ها درمىآرد تا راه او نبيند و چگونه بجبر بسبب رنجها بدرگاه باز\r\n\r\n\r\n","description":"","footnote":"\r\n( 1 ) قرآن كريم ، سورهء 6 ، آيهء 102 .\r\n( 2 ) سورهء 37 ، آيهء 96 .\r\n","page_name":" 326 ","page_number":372},
  {"content":"\r\n\r\nمىآرد متكبّر كه در روح تو يك ذرّه كاهلى بود در خدمت و رغبت به غير و يك‌ذرّه رو و ريا و نگاه داشت خلق بود هيچ‌گونه روح ترا راه ندهند تا آنگاه روح تو جمله رسواييها را تن درندهد از بهر اللّه را راه نيابد ، الخالق روح و كالبد را هستى او داد البارئ سامان اين هر دو را او داد و المصوّر هر ساعت روح را صورتى مىدهد خوش و ناخوش تأمّل مىكن كه روح ترا چگونه صورتى دهد در عين اين وقت ، غفّار اگر روح تو چه اگر بسيار لجاج و كفر و تباهيها مىكند او مغفرت مىكند چنانك سائلى بر در خانه بسيار ژاژ بخايد خداوند خانه كريم بود  قَوْلٌ مَعْرُوفٌ وَ مَغْفِرَةٌ خَيْرٌ مِنْ صَدَقَةٍ يَتْبَعُها أَذىً  « 1 » اكنون نظاره مىكن كه اللّه چه ژاژهاى روح ترا عفو مىكند و او را بازمىخواند به حضرت ، قهّار بنگر كه سرمايهء مراد روح تو هر ساعتى چگونه برمىاندازد هر ساعتى روح ترا در سرگردانى محبوس مىكند تا راه گم مىكنى و از دين دل برمىدارى ، وهّاب روح ترا مىبخشد و آزاد مىكند از حبسها ، رزّاق وظيفهء روح تو خاص او مىدهد بىنان و آب و قوّتت به خدمت خود ، فتّاح روح تو در چنگال سوداها مانده است و بدست آن خصومتها گرفته شده او حكم مىكند ميان ايشان و ظفر مىدهد روح را تا از آن هم خلاص يابد ، اكنون اى روح تأمّل مىكن كه چگونه داورى مىكند و ظفر مىدهد ترا ، عليم نيك مىداند روح حال ترا كه تو اين ساعت به حضرت وى در چه پيوستى و از تو چه خواهد آمدن و عاقبت تو سعادت خواهد بودن يا شقاوت يا چند كرت برنج خواهى بودن و چند در خوشى خواهى بودن و حالى در عين تو نگاه مىكند و مىداند ، قابض هر ساعتى اى روح اللّه ترا مىگيرد و نيست مىكند چنان كه هيچ ادراكت نمىماند خواه در خواب و خواه در بيدارى و خواه در حيرت باز بسطت مىدهد بازت موجود مىكند ( و اللّه اعلم ) .\r\n\r\nفصل 207\r\nمىگفتم كه حور چگونه بود كه مردم را خوش آيد گفتم نظيرش آنك سوى بامداد مرا حالتى پديد آمد كه دختر قاضى شرف را دوست مىگرفتم و لب او را مىخاييدم و خوش او را در بر مىگرفتم بسبب آنك ديدم از كنارهء جامهء او يك سوى\r\n\r\n\r\n","description":"","footnote":"\r\n( 1 ) قرآن كريم ، سورهء 2 ، آيهء 263 .\r\n","page_name":" 327 ","page_number":373},
  {"content":"\r\n\r\nشده بود و چون شكل بچگان خرد مىگفت اى خدا مكافاتش كن بخابخا مىكرد كه همان خدايى كه در آن زمان بسبب آن مقدار خير مرا حالتى فرستاد كه روح من خوش شد و اعضاى مرا در كار آورد و لبش مىخاييد و شهوتى قضا كرد آن خوشى را خورد  مُتَّكِئِينَ عَلى سُرُرٍ  « 1 » در ميان غمان و پريشانى حالتى دهد ترا تا روح تو فارغ البال شود و آرزوى يار كند اعضاى ترا در كار آرد يا بر تختى يا بر كرسى بر شكلى بنشيند آن شكل كالبد دليل كند بر تكيه كردن روح بر سرر و على هذا ساير الراحات و العقوبات نه چنانك قاضى چند روزى مراد راند اكنون بنشيند رنج كشد حاصل از درياى صنعش شاخى را اين جهان نام است از خير و شر و شاخهاى ديگر بر بهشت و دوزخ مىرود چون شاخ اين آب جهان مىبينى مىدانك از دريايى مىآيد و آن دريا را شاخهاى ديگرست كه بجاى ديگر مىرود  مَرَجَ الْبَحْرَيْنِ يَلْتَقِيانِ  « 2 » درياى راحات و ناخوشيها در يكديگر گشاده‌اند كه كس رنگ درياى رنج از رنگ درياى آسايش نمىشناسد و اين در آن نمىآميزد و آن در اين نى  يَخْرُجُ مِنْهُمَا اللُّؤْلُؤُ وَ الْمَرْجانُ  « 3 » ( و اللّه اعلم ) .\r\n\r\nفصل 208\r\n أَ هُمْ يَقْسِمُونَ رَحْمَتَ رَبِّكَ   لَوْ لا نُزِّلَ هذَا الْقُرْآنُ عَلى رَجُلٍ مِنَ الْقَرْيَتَيْنِ عَظِيمٍ  « 4 » در اين آيت بيان آن است كه كارها بهوى و مرادهاى شما نيست كه بايستى اين علم و خوشى مرا بودى و اين جاه و حرمت و صاحب عمل از ولايت ما مىبايست كه از چنين انديشه بوى مسلمانى نمىآيد كه اين هواپرستى بود نه خداپرستى بود ، نخست در آن كار برضاى اللّه نگر آنگاه به هواى خود آى ، آنگاه هواى خود را بدان كار مرضى راست كن تا هوا را برضا برده باشى نه رضا را متابع هوا داشته باشى كه اين‌چنين روش مكيان را مىبماند كه گفتند نبوّت چرا بمحمّد آمد\r\n\r\n\r\n","description":"","footnote":"\r\n( 1 ) قرآن كريم ، سورهء 52 ، آيهء 20 .\r\n( 2 ) سورهء 55 ، آيهء 19 .\r\n( 3 ) سورهء 55 ، آيهء 22 .\r\n( 4 ) سورهء 43 ، آيهء 32 و 31 .\r\n","page_name":" 328 ","page_number":374},
  {"content":"\r\n\r\nبمسعود ثقفى نيامد بوليد بن مغيره نه‌آمد نحن قسمنا بينهم معيشتهم اگر ايشان قرآن و حكمت را و علم را از بهر من قبول مىكنند چرا به هر كس كه فرستم قبول نكنند كه موقوف وليد بن مغيره و مسعود ثقفى باشند اگر علم و نبوّت از بهر من قبول نمىكنند چه بدين و بدان حواله مىكنند نحن قسمنا بينهم معيشتهم نخست در بخشش اهل جهان نظر كنيد ببينيد كه ما بخش مىكنيم با ايشان صورت خود را بنگريد اين رنگ سياه و سپيد موى و رخسار از كجا بخش كرده مىشود ، اندر اين در بنشين بدانك همه بخشها از اين در درمىآيد پس همه صورتها و اشكالهاى اين جهانى در بهشت هم از اين در درآيد و شهوت و مزها و تلذّذ كه در حقيقت تو راه مىيابد اندر آن در بنشين كه از كجا درمىآيد از پس مرگ هم از آن در درآيد در روح تو ( و اللّه اعلم ) .\r\n\r\nفصل 209\r\nكسانى كه قيامت و گور را منكرند گو اين سخن را نشنوند اگر مىبرنجى از خيال فاسد طايفهء كه از سر بىاعتقادى شنوند بگوى كسانى كه مريد كلمات من‌اند اگر انصاف سخن نمىيابند بنا بر آنست كه طايفهء بىاعتقادان راه يافته‌اند در اين تذكير ، ايشان را دفع بايد كرد تا شما به مقصود برسيد اكنون با كم‌اعتقادان در باب ما و خيال‌انديشان در راه ما معاملتى كنيم تا از سر آن خيال برخيزند و توبه كنند يا انگشت بر آن نهيم تا شما بدانيد اگر روا داريد روا دارند و اگر نه نه و ببايد دانست كه اين تذكير بجاى خطا بهاء نبيست و چندين هزار احاديث نبى و خطب وى همه از گور و قيامت و اخلاق پسنديده و اما سجدات و لاحقاته و بيان اركان نماز و زكات و دور وصايا موضع او جاى ديگر بود هركه سؤالى كند كه اين نوع را بالا دهد نكوست و الّا فلا ، سجده كردن در عرب از بهر آن بوده است كه كسى چون مغلوب شدى در جمالى و يا شعرى يا در فضلى يا در خلافى زود در وى « 1 » فتادندى از نهايت عجب و خوشى و بزرگى آن چيز نزديك ايشان ، پس تكلّف حاجت نه‌آيد و امر و نهى حاجت نه‌آيد پس سجده چون از بهر راحت جان خود آرد تكليف چه حاجت و بدانك خصلت\r\n\r\n\r\n","description":"","footnote":"\r\n( 1 ) - ظ : در روى .\r\n","page_name":" 329 ","page_number":375},
  {"content":"\r\n\r\nاهل اسلام نيست كه از بهر اذى كين‌دار شوند و هر دوستى كه اذاى دوست خود از كسى ديگر بشنود و پيش كسى ديگر بازگويد آن دوست اذى كرده باشد مر دوست خود را نه آن موذى ، اذى حدث است هرچند بازكاوى رسوايى بيش بود ، مدار خوشى و ناخوشى رحلت كردن روح تست از منزل به منزل پس مدار خوشى و ناخوشى اعتقاد آمد كه اعتقاد ملازم بودن چيزيست و منزل كردن روح است بجاى معيّن پس بعد از انفصال روح از قالب دو حال بيش نيست يا خوش يا ناخوش پس روح را اگر معتقد نيكويى بوده باشد ملازم خوشى باشد پس در جنّت بود و اگر معتقد باطل بوده باشد ملازم بدى و ناخوشى ( باشد ) پس در دوزخ باشد و اعتقاد جز اين دو نبود پس منزل جز از اين دو نبود ( و اللّه اعلم ) .\r\n\r\nفصل 210\r\nنام نيكى در جهان از انبيا عليهم السّلام مانده است دليل آن مىكند كه ايشان نيك عاقل بوده‌اند و از ما عاقل‌تر بوده‌اند اگر دنيا به چيزى بيرزيدى چو ايشان عاقل‌تر بوده‌اند از ما ، برگزيدندى دنيا را چون بماندند مر دنيا را معلوم شد كه چيزى نمىارزد  وَ واعَدْنا مُوسى ثَلاثِينَ لَيْلَةً  « 2 » همه مزه آفرين اللّه است ، مزه از پس رنج آفريده است و راحت سپس انتظار آفريده است و بنگر بدين ترتيب آفريد جهان را جهان آفريدن بر اين ترتيب موافق حكمت است و از بهر اين معنى راست كه دنيا كه سبب رنج است مقدّم داشتند بر آخرت ، بيان آنچ گفتيم كه آسايش و مزه در رنج و انتظار آفريده است آنست كه تا ترا آتش گرسنگى در تو شعله نزند لذّت نان نيابى ، تا رنج عطش بر تو راه نيابد تو مزهء آب صافى نيابى و تا گرمى شهوت مر ترا نرنجاند تو از مجامعت راحت نيابى و جمله نواهاى جهان كه خوش است از چنك و سرناى « 1 » ( و ناى ) و دف همه بنا بر سابقهء رنج است تا آدمى دربند مراد و هوايى نباشد و از نارسيدن بوصل مضطرب و بيچاره نشود بحالتى نرسد كه نالهء زار در اندرون از وى پديد آيد و چون از لب و دندان و نفس هركس آوازهاى زير و ناله‌هاى زار كه مناسب\r\n\r\n\r\n","description":"","footnote":"\r\n( 2 ) قرآن كريم ، سورهء 7 ، آيهء 143 .\r\n( 1 ) - اصل : و صرناى .\r\n","page_name":" 330 ","page_number":376},
  {"content":"\r\n\r\nعشق بود نه‌آيد دست‌افزارى بايد تا منادىگر حالت هركس باشد ، اغانى را برون آوردند جهت سبب خوشى خلقان از آنك همه دربندند از درون تا از دردمندى برون آيند و آرزوى راحت برون مىبرند .\r\nبيت\r\n صاحب‌نظرى كجاست تا بنمايم * صد گريهء زار زير يك خندهء خويش \r\nاكنون خداوندى كه بتواند كه رنج را سبب خوشى دنيا گرداند بتواند كه رنجهاى دنيا را سبب آسايش آن جهان گرداند  وَ اللَّهُ يَدْعُوا إِلى دارِ السَّلامِ  « 2 » هركه سلامتى مىطلبد گو آخرت جو از آنك ( اين ) سلامتيها كه در جهان است از درياى آخرتست و هم در آن دريا بازمىرود چنانك آب از دريا مىآيد و هم در آنجا بازمىگردد ( و اللّه اعلم ) .\r\n\r\nفصل 211\r\n وَ الَّذِينَ كَسَبُوا السَّيِّئاتِ جَزاءُ سَيِّئَةٍ بِمِثْلِها  « 3 » كسانى كه بد مىورزند ايشان را هم بد بود نه نيكو ، در عورات مردمان مىنگرى در عورات تو « 1 » بازنگرند پس درين ميان تو قوّاده باشى ، در زشتيها بر عورات خود مىگشايى ،  يا أَيُّهَا الَّذِينَ آمَنُوا اذْكُرُوا اللَّهَ ذِكْراً كَثِيراً  « 4 » اى دوستان و اى عزيزان و اى اهل سعادت و اى معتقدان خدا را بسيار ياد كنيد نزد حركات و سكنات ، بر دكان وقت بيع ( يعنى ) چون كاله مىفروشى خداى را ياد كن تا دروغ نگويى و خيانت نكنى اى محتسب اذكروا اللّه دربند ريا و جاه و لقبها مباش اى دانشمند از براى دنيا و حطام دنيا دين مفروش و از روى دين دنيا مخواه حقايق باريكتر از موى چون صراط و برنده‌تر از شمشير چون پل صراط آمد چندين هزار دست و پاى و گوشت و پوست حيوانات بر درياى حقايق چون كف ايستاده‌اند و اين دريا رگ‌رگ است و بر هر رگى چند جزو گرد آمده است و نام آن اجزاى كالبد در هر لحظه اين رگ جوش مىزند خوشى و ناخوشى اين\r\n\r\n\r\n","description":"","footnote":"\r\n( 2 ) قرآن كريم سورهء 10 آيهء 25 .\r\n( 3 ) قرآن كريم سورهء 10 آيهء 27 .\r\n( 1 ) - ن : در عورات تو خود .\r\n( 4 ) سورهء 33 ، آيهء 41 .\r\n","page_name":" 331 ","page_number":377},
  {"content":"\r\n\r\nشخص را پراكنده مىدارد و هر لحظه از اين رگ ديگر مىخيزد اين كف كالبد از روى او مىلغزد و بهر طرفى مىافتد يكى در جبر مىافتد و يكى در قدر مىافتد يكى در شهوت مىافتد و يكى در معصيت مىافتد و يكى راست مىرود و اين حقايق چون درياى آينه موج مىزند و پرّهء اين آب چون آينه مىدرفشد و آدميان گوناگون از وى مىلغزند تن آدمى چون تخته‌بندى است حقيقت او را بوقت خواب خلاص مىدهند و بمنزلى ديگر مىبرند تا بداند كه جز از اين شش جهت منزلى ديگر هست و جز اين عالم عالمى ديگر هست .\r\nرباعى :\r\n در ديدهء روح ما نگارى دگر است * و اندر سر ما همّت كارى دگر است\r\nما كى بخزان عشق قانع باشيم * ما را جز از اين خزان بهارى دگر است \r\nباز چون بازآيد تعلّقى كند به كالبد صد هزار رنجش پيش آيد و صد هزار سودا كه عمارت خانه مىبايد كردن و آن كالهء ما را كه خرد و من چگونه فروشم آن زمين را و چگونه ورزم اين معاملت را و اين شغل را چگونه بسر برم همچنانك جنّ و پرى به تنى فرود آيد و با آن كالبد تعلّق كند و به نهيب آن را در جنبش آرد و بصحرا و يا بهامون و نشيب و بالا بردن گيرد و آشوبى در كالبد او پديد آيد از آواز گيراگير او و يا خود چون مرد جنگى كه درآيد و اين كالبد را چون سلاح از روى زمين بربايد و بهر سوى حمله مىبرد ، اين مرغ روان نيز در اين قفص تن اضطراب مىكند و از قفصهاى آسمان و زمين بيرون نتواند رفتن مگر بامر خالق بىچون .  ذُو الْعَرْشِ  « 1 » از بهر آن گفت كه تو با او به حساب برنيايى از پانصدساله راه هر آسمان آثار عرش به تو مىرساند نتواند كه ترا بدانجا رساند اينكه مريم را گفت  وَ هُزِّي إِلَيْكِ بِجِذْعِ النَّخْلَةِ  « 2 » همچنانك سايل حلقه بر در زند تا از در چيزى بوى رسانند تو نيز حلقه بر تنهء درخت كالبد خود زن تا روزى از پس اين پرده به تو رسد ( و اللّه اعلم ) .\r\n\r\n\r\n","description":"","footnote":"\r\n( 1 ) قرآن كريم ، سورهء 40 ، آيهء 15 .\r\n( 2 ) سورهء 19 ، آيهء 25 .\r\n","page_name":" 332 ","page_number":378},
  {"content":"\r\n\r\n\r\nفصل 212\r\nقال النّبىّ عليه السّلام اذا تحيّرتم في الامور فاستعينوا من اهل القبور منجّمى به تجربهء ستارگان چند بار مراد او بر آن روش برمىآيد و هرچند كه در كاهنيش خطا مىافتد او استاره را به خدايى مىگيرد و اعتقاد در ستاره‌پرستى مىبندد پس ترا اللّه چندين مرادها « 1 » برمىآرد بىرنج حساب و كتاب چگونه است كه تعظيم نمىكنى اللّه را و اعتقاد نمىكنى و الحاصل از منجّم رايض تعويذ دوستى و دشمناذگى مىستانند مردمان و مراد ايشان برمىآرد و اين منجّم مىگويد كه من خطى به عمدا مىكشم و همچنين مراد ايشان برمىآيد به اتفاقى و آن برآمدن مراد بنا بر آنست كه ( آن ) تعويذستانندگان اعتقادى دربسته‌اند در حق منجّم و منجّم رياضت يافته است پس اگر مؤمنى ( و ) موحّدى در امرى از امور دنيوى يا اخروى در حالت حيرت و اضطراب استعانت بقبور اخيار و ابرار برد و مراد و مقصودش برآيد چرا ترا عجب نمايد . حاصل مرتاضان و بت‌پرستان و آتش‌پرستان و ستاره‌پرستان و اهل كتاب و اباحتيان و پيرزنان و جادوان و پرىزدگان و فال‌گيران و مرتاضان اهل اسلام پايان اعتقاد همه باللّه بازمىگردد از آنك تضرّع و زارى را و خشوع را كسى مستحق نيست مگر اللّه الّا آنك هركسى صورتى نهادند مر اللّه را هركس آن صورت را مىپرستند و نام ناسزا نهادند و بىادبانه عبارات گفتند و انبيا به وصف سزا گفتند كه رحمن رحيم قهّار جبّار ليس كمثله شىء و هو السّميع البصير « 2 » « 3 » اوست كه هيچ خلل نيست در سميعيش و بصيريش اكنون هر شاگردى كه به نزديك تو آيد نخست الفاظش آموز موافق قرآن آنگاه رياضتش فرماى بگو همه كافران معتقدند مر اللّه را و ليكن بىادبى كردند در لفظ و عبارت قال عليه السّلام و هل يكبّ النّاس على مناخرهم في النّار الّا حصائد السنتهم آدمى را همه آفت از زبان آيد ، در دار دنيا با قدر و بىقدر به زبان شود نيك و بد او به زبان آشكارا شود مىگفتند كه منجّم مىخواهد كه تا اشكالات\r\n\r\n\r\n","description":"","footnote":"\r\n( 1 ) - ن : مراديها .\r\n( 2 ) - ن : العليم .\r\n( 3 ) سورهء 42 ، آيهء 11 .\r\n","page_name":" 333 ","page_number":379},
  {"content":"\r\n\r\nمسلمانى حل كند گفتم كه تا آنگاه كه خدمت نكند و اعتقاد ندارد خداى ره ننمايد كه خداوند مستغنى است از اعتقاد معتقدان    أَمَّا مَنِ اسْتَغْنى فَأَنْتَ لَهُ تَصَدَّى وَ ما عَلَيْكَ أَلَّا يَزَّكَّى    « 3 » اكنون گويم اگر ترا يقين است در صحّت حوالهء افعال به افلاك تجسّس از راه ديگر سفه بود و اگر به شكّى پس رهى گيرى كه در وى احتمال سعادت ابدى بود نه آنكه راهى گيرى كه در وى احتمال شقاوت ابدى باشد اكنون مىگويم وقتى كه در آن عدم بايستى عوارض بينى كه ( از ) چپ و چهار سوى پديد مىآيد پس بدانى كه آن كسى است كه مىبفرستد كه عدم را اهليّت عطا نبود چنانك از چپ و چهار سوى خانه به تو چيزى رسد آن عطا به خانه حواله نكنى با آنك او موجود است و موجود از معدوم معقول‌تر بود از آنك خانه را اهليت آن نبينى به ستاره اين عطاها را از بهر آن حواله مىكند كه اين‌ها را « 1 » اهليّت عطا نديده است پس ستاره را چون اهليّت آن نيست به غير وى حواله كن و به استاره از بهر آن حواله مىكنى كه داير آمد با وى پس چون وقتى تخلف مىيابى بدان كه مدار چيزى ديگر است و اگر ستاره را معتقد نباشى و دشنام دهى ضر و نفع او در حق تو تفاوتى نپذيرد از آنك چون عمل او طبيعى است اگر وى مضرست عمل خود بكند اگرچه اين علم « 2 » نجوم را نيكو گويى و اگر سعد است عمل خود بكند و اگرچه او را باطل گويى ( و اللّه اعلم ) .\r\n\r\nفصل 213\r\nكار دين اسلام قياسى نيست و حجّتى نيست به تجربهء خدمت معلوم شود كه مرادهاى عجايب برآيد چنانك اوايل ما را برآمده است بىهيچ علمى و حسابى و كتابى و اين اواخر ما مىخواهند تا بعلم حاصل كنند نه به كار و خدمت لاجرم بىمراد مىمانند تأمل كردم همه كس كه طالب اللّه است بعدم مىرسد فرومىماند و خيره مىشود و عدم خندقى است به حضرت اللّه هرچند كه سر و پايان اين خندق نظر كنى البتّه درنيابى خيره بر لب خندق مىمانى و عرصهء آبگون و هوا مىبينى اين خندق را و از وراى اين\r\n\r\n\r\n","description":"","footnote":"\r\n( 3 ) قرآن كريم ، سورهء 80 آيهء 5 و 6 و 7 .\r\n( 1 ) - ن : انبيا را .\r\n( 2 ) - ن : اگر اين عمل .\r\n","page_name":" 334 ","page_number":380},
  {"content":"\r\n\r\nخندق بىپايان چيزها مىفرستند و بر تير عطايا نام رحمن و رحيمى به نزد تو مىاندازند و بر تير بىمرادى نام قهارى به نزد تو مىفرستند تا تو آن را بدانى پس همه عالم همواره بر روى اين خندق ايستاده‌اند و او عوارض مىاندازد از وراى اين خندق چون ساعتى بر لب اين خندق عدم بايستادم حالت خيرگى ديگر بر من مستولى شد ، استاد هندوى گاهواره‌گر گفت كه كسى با تاج الدّوله گفت كه چنين مىگويند كه جهان قديم است او را گفتم كه تو چنين جواب گوى كه اگر تو مسلمانى قوّت مسلمانى جويى اين شبهها و شكالها در نه‌افكنى كه دل مسلمان مقلّد ضعيف شود اين كتاب ضلالت ديرست كه بوده است از آن وقت باز كه كتاب دين بوده است كتاب بىدينى بوده است  أَ لَسْتُ بِرَبِّكُمْ  « 1 » ابو جهل ابو الحكم اين حكمت بوده است لاجرم چنان زار كشته شد و چنين ننگ نامى او در اشياع او ماند اكنون به حمد اللّه تعالى هركه سر از اين گريبان برآورده است ذمّى اهل اسلام است كه بنام مسلمانى زندگانى مىكند ، زهره‌اش نباشد كه گويد كه خالق نيست جهان را و جهان قديم است چنين گويد كه چنين مىگويند كه جهان قديم است نيارند گفتن كه به قرآن ايمان نمىآرم و محمّد رسول اللّه را بد نيارند گفتن صريحا و ليكن چنين سخنان كه خلاف قرآن است دراندازند تا خللى در اهل اسلام ظاهر كنند اكنون اى پادشاه اسلام يك نصيحت مىكنم بشنو نظر كن در جهان ( كه ) نام نيك كدام است و نام بد كدام است آن نام نيك گير و آن نيكى پيشه گير امير المؤمنين بهتر باشد يا امير الكافرين به باشد پادشاه اسلام به باشد يا پادشاه كفر هركدام بهست آن نام گير ، اكنون چون نام پادشاه اهل اسلام گرفتهء آخر اين نام ( را ) نيكوگوى به باشد پس فرزندان خود را همين نام گزين و ايشان را از منجّمان و طبيبان نگاهدار و منجّمان و طبيبان را به قدر ضرورت به خود راه ده به معالجهء و يا به فالى كه ترا چنان آيد و زيادتى چيزى از ايشان مشنو كه از اسلامت بگردانند و ترا بدنام كنند هر بزرگى كه ايشان را گرد آرد روش آن‌كس در دين كم بود ( و اللّه اعلم ) .\r\n\r\n\r\n","description":"","footnote":"\r\n( 1 ) قرآن كريم ، سورهء 7 ، آيهء 172 .\r\n","page_name":" 335 ","page_number":381},
  {"content":"\r\n\r\n\r\nفصل 214\r\nاين آيت مىخواندم كه  إِنَّ عَلَيْكُمْ لَحافِظِينَ  « 1 » بدل اشكال مىآمد كه حافظان على اليمين و على الشّمال را نمىبينم جواب آمد كه حافظان هماره آنجا باشند كه محفوظ عليه است و آن روح تست الا آنك آثار روح به تو نمودند تا استدلال گيرى كه حافظان همان‌جاى باشند اين آيت مىخواندم كه   فَأَمَّا مَنْ أُوتِيَ كِتابَهُ بِيَمِينِهِ فَسَوْفَ يُحاسَبُ حِساباً يَسِيراً   « 2 » ايتاء كتاب چگونه باشد جواب آمد كه همچنانك روح ترا بتوانست كه يمين و شمال دهد از گوشت و پوست با آنك هيچ مناسب او نيست و كتاب در اين گوشت و پوست نهاد نيز تواند كه يمين و يسارى كند ترا از آنچه خواهد و چيزى را نامهء تو سازد ، اكنون روح خود را همچنان مىبايد انگاشت كه از اين خانهء كالبد رفته است و بدان جهان نشسته است و احوال آن جهان را بدين جهان مىگويد و در خانهء گل تر خود نظر مىكند كه خواه فرود آى و خواه نى و هركه دل از كالبد برداشت بجز صدق و صواب نگويد و دربند سالوس نباشد و در ضمير خود معتقدى ندارد كه در آن خللى باشد و آن جز دين محمّد نيست اگر هزار تقصير مىكنى از دين برمگرد و مىگوى مقصّرم و خوش‌دلم كه بر اين اعتقاد رستم از بهر آنك چيزى كه دل بر آن نهى از بهر آن باشد تا تو منفعت گيرى و يا با كسى ديگر بگويى و معتقد بد را با كس نتوانى گفتن و ترا از آن منفعتى نبود و عدّ نفسك من اصحاب القبور بدل آمد كه نسخ شرايع از اين روى آمد كه اهل ( هر ) شريعتى چون نيك و بد شدند اللّه پارهء از آن حكم بگردانيد هر جنس پاكيزه‌تر را و ساده‌تر را كه نو آمدند تا مشابهت نه‌افتد ميان اين نيكان و ميان آن بدان و اهل ( هر ) شريعتى كه بد معاملت شوند و اعتقاد ايشان برقرار بود چون جوىكنان باشند جوى مىكنند و تا آب آن شريعت را به نزد ديگران مىرانند چنانك دانشمندانند ، بدل مىآمد كه از هرك رنجيدى همان ساعت از وى به غربت شو يعنى از وى غافل شو اگر تن آسانى مىخواهى يك\r\n\r\n\r\n","description":"","footnote":"\r\n( 1 ) قرآن كريم ، سورهء 82 ، آيهء 10 .\r\n( 2 ) سورهء 4 ، آيهء 7 و 8 .\r\n","page_name":" 336 ","page_number":382},
  {"content":"\r\n\r\nكار را باش و از ديگر كارها به غربت شو .\r\nبيت\r\n هم پسته خورى مها و هم ناى زنى * نيكو نبود دو دم به يك جاى زنى \r\nروح من التفات مىكرد بنقش جهان و شكل اين عالم بدل آمد كه چون اين نقوش را بخواهى ماندن بدين باز مه آى و آسيب مزن همچنانك مال جمع نكنى چون به مقدار يك تيرپرتاو از تو بخواهند ستدن اگر بازآيى بنقوش به قدر ضرورت بازآى ، بدل آمد كه هر ساعتى مددى مىبايد طلبيدن از اللّه نونو ، اين بخاطر آمد كه دل خلق را يك‌بار بر من جمع گردان همان ساعت در مصوّر چنان آمد كه همه جمع شدند من بازانديشيدم كه من در ميان ايشان به تنگ آيم ميزك و طهارت خواهم ( تا ) بكنم ميان ايشان شرم دارم و خفتن و خاستن و غير ذلك جواب آمد كه هرچه خواهى بكن از ضراط و طهارت و غير آن هركه با تو خواهد بودن بباشد با عيب تو و هركه برمد گو برم كه اگر اين عيبها در تو نبود ترا به خدايى گيرند و مر اللّه را شريك نيست از اين قبيل رسول عليه السّلام ايستاده ميزك كرد وقتى كه در حق وى اعتقاد كرده بودند باز ( مى ) انديشيدم كه ترك دانشمندى گويم و همين راه گيرم بخاطر آمد كه من خود از دانشمندى و كتاب غربت كنم و همه كار را برقرار بمانم تا وقتىكه بازآيم و همچنين هرگاه كه ترا از كارى يا از حالى يا از كسى دل بگيرد « 1 » زنهار تا آن را برنه‌اندازى و ليكن تو از آن به غربت شو تا آنگاه كه دلت بخواهد به غربت مىباش از آن كار تا اگر اللّه ميلت را بسوى اين‌ها كند چون از غربت بيايى ( اين‌ها را بيابى ) دلت‌تنگى نكند اگرچه در اين كار ناقص باشى از غم نقصان دانشمندى و غير وى به غربت شو ( و اللّه اعلم ) .\r\n\r\nفصل 215\r\nمنجّم را گفتم اگرچه تو نمىبينى دليل آن نكند كه چيزى ديگر نبود مردم عاشق در جمال معشوق چيزى بيند كه تو نمىبينى كه اگر ( تو ) همان بينى عاشق باشى و آن چيز كه عاشق بيند از آن عبارت نتوان كرد ، مرد صحيح از شكر مزهء يابد كه با بيمار تلخ‌دهان عبارت نتوان كرد من نيز از اللّه تغيّر روح خود مىبينم\r\n\r\n\r\n","description":"","footnote":"\r\n( 1 ) - ن : گيرد .\r\n","page_name":" 337 ","page_number":383},
  {"content":"\r\n\r\nو مىبينم كه مرا مزها مىنمايد و راههاى صواب پديد مىكند و از چيزها مرا معلوم مىگرداند كه آن در وسع من نبود پس من او را مىبينم اگرچه تو او را نه‌بينى و ندانى اگرچه هيچ نيست ميان من و ميان تو تفرقه چراست در خلاف كردن و اعتقاد و غير آن اگرچه اين تفرقه را عبارت نمىتوانم كردن ، معلوم شد كه چيزى ديگر هست وراى آنك تو مىبينى و ليكن هرچند صواب را مىبينم در حجّت گفتن بصلاح آوردن نيست از آنك كسى را كه اسلام روزى نيست و بد اعتقاد است ( اين ) حجّت را چون بشنود بر آن اشكال انديشد و آن را در مذهب خويش آلت سازد و بالايى دهد آن را چنانك با حسن ديباباف مىگفتم كه اين راه را انبيا عليهم السّلام معجزها ظاهر كردند و شما نكرده‌ايد او آن را اشكال انديشيد و در مذهب اباحتيان خرج كرد و ليكن وجه ارشاد آنست كه انبيا مىكرده‌اند از ضمير و از غيب خبرى مىدادند و معجزه و كرامت ظاهر مىكردند تا كمال راست روى و صواب در معجزها ظاهر شود ، معجزات انبيا همه گواهان اللّه‌اند معلوم شد كه چيزى هست جز آنك تو ( مى ) بينى ، حرمت داشت بىدوستى به از دوستى بىحرمت داشت است اگر در آدمى رنجيدن از خوار داشت نه آفريدى و خوش شدن از تعظيم نه‌آفريدى كس چه دانستى كه از سبك داشت اللّه احتراز مىبايد ( كردن و بزرگ داشت مىبايد ) كرد ، اين آيت بخواندند كه  قُلِ اللَّهُمَّ مالِكَ الْمُلْكِ  « 2 » من روح خود را همچنان انگاشتم كه در عالم غيب و در عالم عدم است از آن عالم به نظارهء اين عالم بمشاهده آمده و كالبد را نظاره مىكند و آسمان و زمين را و ليل و نهار را ، گفتم اى اللّه اين گنجت را نظاره كردم ملك ديگر بنما در گنج ديگر يعنى بهشت و دوزخ كه همه ملكها مر تراست قل اللهمّ مالك الملك اكنون روح خود را چنان دار كه سر از عالم غيب بركند و آن جهان را نظاره كند ( و اللّه اعلم ) .\r\n\r\nفصل 216\r\nابو حنيفه گفت دراهم مخلوطه « 1 » فقير را حلال است و قالا اگر تضمين كند و ضمان ، ورا حلال بود بعضى گفتند كه هم حلال نبود از آن دريا چهار\r\n\r\n\r\n","description":"","footnote":"\r\n( 2 ) قرآن كريم ، سورهء 3 ، آيهء 26 .\r\n( 1 ) - ن : مخلوط .\r\n","page_name":" 338 ","page_number":384},
  {"content":"\r\n\r\nچشمه گشاد يكى قول ابو حنيفه يكى قوليهما تا در رنج نمانى و از اين برتر آيى و به خدمت درآيى و همچنين جايزهء سلطان كه مغصوب نبود و ليكن فتوى عليه السّلام آنست كه انّ اطيب ما يأكل الرّجل من كسبه كسى كه راه تقوى گيرد اگرچه باريك و تنگ بود بر وى فراخ گرداند اللّه . و اگر راه رخصت گيرد اگرچه فراخ است هم تنگ بود بر وى لاجرم راه فراخ‌تر جويد و آن محرّم است و اين هر دو راه در روش است از آن دريا و هر دو روش اگرچه از يكديگر دورند و ليكن « 1 » به مقدار هر دو يكى است اگرچه يكى در راه فراخ مىرود و آن يكى در راه تنگ هر دو به اندازهء گام و پاى بيش نمىروند يكى خو كرده بود بر رسن رفتن و همچنان رود كه تو بر ديوار ، تو فربهى خويشتن را در راه او قربان كن كه قربانى فربه بهتر بود عظّموا ضحاياكم فانّه « 2 » فى الصّراط مطاياكم كلند قوى و بيل استوار از بهر آن داده‌اندت تا بيكار نباشى ، كسى پرسيد كه معنى ياهو چه بود گفتم آنچه عجايب بر تو غالب شود و خواهى تا صانع آن عجايبها را مشاهده كنى منزّه بينى از مكان و زمان و كيفيّت ، اين عبارت بگوى كه اى او يعنى هيچ شرح ديگر نمىتوانم گفتن باز اين معنى قوىتر شود و صفات بقا و قدم ياد آيد گويى يا من هو هو اى كسى كه او اوست . ديگر همه چيز برقرار نماند و همه مصنوعات متغيّر شوند مگر عين صنع تو كه از عين صنعى بيرون نرود تا مادام كه اين مصنوعات متغيّرهء متبدّله مىبينم صنع ترا مىدانم و چون روح خود را چون چرخ گردان مىبينم مىدانم كه آب از آن دريا بوى راه كرده است و يا چون سپرش مىگردانى مردى چوب گردان چوب‌بازى نكند و نگرداند چنانك اصبع قدرت تو مىگرداند روح ما را ، باز صفت الوهيّت ياد آيد گويى يا لا إله الّا هو باز بشكر قضاى حاجت بازآيى گويى اين عطيّه كه بدان راه يافتم بىچون و بىچگونه اين جز بفضل او نيست از بهر آنك جز او هركه ره نمايد به اشارت نمايد و اللّه منزّه است از اشارت و مكان و كيفيّت ( و اللّه اعلم ) .\r\n\r\n\r\n","description":"","footnote":"\r\n( 1 ) - ن : ليكن .\r\n( 2 ) - ظ : فانها .\r\n","page_name":" 339 ","page_number":385},
  {"content":"\r\n\r\n\r\nفصل 217\r\nاين حديثم بخاطر آمد كه انّ هذا الدّين متين فأوغل فيه برفق . ناگاه خواجه محمّد و خشى درآمد و لاغ آورد بر ترتيب پيشينيان گفتم اين ترتيبها كه خواندهء فراموش كن و از لوح خاطر بشوى هر دكانى را سودايى است و معاملتى اين دكان ما كه مسجد است اين سوداى پيشينيان را نمىشايد در اين دكان اين خريد و فروخت نمىكنند دكان بزّازى را معاملتى ديگر بود و زرگرى را ديگر و ( در ) هر دكان كار ديگر مىكنند عاقبت او همچنان لاغ ديگر مىگفت مىترسيدم كه پاره‌پاره استماع اين لاغهاى وى درآيد در چشم و گوش من و اين حالت نغز مرا ويران كند گفتم حصارى بايد كردن تا لشگر كلمات او را بازدارم و سپرى ( يا ديوارى ) بر روى خود بكشم و نيز سخن وى را نغزى رد مىكنم تا بر من نه‌آيد از انگشت دائرهء مىكشيدم يعنى كه حصار برمىآرم و برجهاى استوار مىكنم كه لشگر ياغى آمد ناگاه چشم بر روى او مىافتاد و كلام اوره مىيافت بدل با خود گفتم كه صورت كالبد او را و رنگ چشم وى را حصار خود سازم تا كلمات وى ( از وى ) درنگذرد و به من نرسد ، هندو را گفتم با من بسيار منشين تا از پرگار نروى و از مصلحتها فرونمانى او گفت چون گوهر يافتم شبه را چه خواهم كردن گفتم كه مزهء آدمى و بندگان اللّه از رفتن است به حضرت اللّه و رفتن به حضرت اللّه به قوت بود و قوت از مدد گرفتن ياران بود چنانك قطره به خود نتواند رفتن سوى دريا تا قطرهاى ديگر با وى يار نشود مگر بحالتى شود آن قطره كه كلان گردد كه بىمدد باران برود حاصل آنك اگر صد كس آشناى يكديگر بوند چون كسى را از ايشان دل بد شود اين نود و نه ديگر مجروح شوند از آنك حقيقتهاى ايشان چون زنجير در يكديگر افكنده‌اند الّا انك كسى نمىداند كه آن يك كس كه دل بد كرده است كدام است ( و اللّه اعلم ) .\r\n\r\nفصل 218\r\n رَفِيعُ الدَّرَجاتِ ذُو الْعَرْشِ يُلْقِي الرُّوحَ مِنْ أَمْرِهِ عَلى مَنْ يَشاءُ مِنْ عِبادِهِ  « 1 » گفتم كه خداى را پاىهاست هر كس طالب پايه‌اند بدان پايه برساند\r\n\r\n\r\n","description":"","footnote":"\r\n( 1 ) قرآن كريم ، سورهء 40 ، آيهء 15 .\r\n","page_name":" 340 ","page_number":386},
  {"content":"\r\n\r\nكه وى آن را طالب است يك كس به همه پاىها نرسد\r\nنظم :\r\n هم پست خورى مها و هم ناى زنى * نيكو نبود دو دم به يك جاى زنى \r\nاما پايهء كه پاىها همه در مقابل آن قاصر است آن پايهء عباد اللّه است تا سبب حيات ابد بود كه يلقى الرّوح من امره و هو الوحى الذى هو سبب الحياة الدائمة على من يشاء من عباده و عبد كسى آن بود كه او فداى او بود پس چون تو عبد دانشمندى فداى او باشى عبد اللّه نباشى . مذهب اباحت مزدك حكيم برون آورده است از بهر اين معنى است كه مغان خواهر و مادر را بخواهند ، مقرى اين آيت آغاز كرد كه  تَتَجافى جُنُوبُهُمْ عَنِ الْمَضاجِعِ يَدْعُونَ رَبَّهُمْ خَوْفاً وَ طَمَعاً وَ مِمَّا رَزَقْناهُمْ يُنْفِقُونَ  « 1 » گفتم خداوند خبر مىدهد كه كسى مزهء اين راه يابد و از قيامت كسى نشان يابد كه ترك راحت خود بگويد و هرچه دارد خرج كند نه آن كسى كه از اين راه چيزى طمع دارد و مالى جمع كند پس كسى كه بر اين وجه درآيد باشگونه درآمده باشد جناب روح بايد كه بر هيچ‌چيز تكيه نكند از آنچ هيچ چيزى برقرار نمىماند  يا أُخْتَ هارُونَ ما كانَ أَبُوكِ امْرَأَ سَوْءٍ وَ ما كانَتْ أُمُّكِ بَغِيًّا  « 2 » مريم در آن حال با خود مىگفت كه اى خداوند مرا بشرى آفريدى من سوخته مىگردم الهام آمد كه قدر تو از آن رنج است و از آن تاب اندرون است ، گنج تو آن رنج است ، آفتاب گرچه روشن است چون تابش اندرون ندارد او را سعادت آن جهان نيست جمادات را و ناميات را چون تابش و رنج اندرون نيست ايشان را بدان جهان نه دوزخ و نه بهشت است چون ايشان ظاهرند كمال و نقصان ايشان بر ظاهرست چون ستاره را سعد مىدارد و فرمان‌بردارى ستاره از روى ظاهر است لاجرم كمال او ظاهر است و انعام در حق او ظاهر و چون حقيقتا ؟ ترا فرمان‌بردارى و بىفرمانى اندرونى است و تابش و رنج اندرونى و آسايش اندرونى و نهانى لاجرم موضع آسايش تو نهانى آمد و موضع رنج نهانى آمد از حواس\r\n\r\n\r\n","description":"","footnote":"\r\n( 1 ) قرآن كريم ، سورهء 32 ، آيهء 16 .\r\n( 2 ) سورهء 19 ، آيهء 28 .\r\n","page_name":" 341 ","page_number":387},
  {"content":"\r\n\r\nو غيب آمد و آن جنّت و نار آمد چون مريم اين كلمات بشنيد با خود گفت كه اى خواطر جزع‌كنندهء من شما محال ميفزاييد كه راحت جان آمد رنج روزه باب عبادت است و دين از آنك تعظيم لامر اللّه است و الشّفقة على خلق اللّه است شفقت آنگاه كنى كه رنجى ديده باشى تا تو تب نكشى و تعب و نصب آن نچشى رنج تب ديگران چه دانى تا تو تنگ‌دست نباشى رنج تنگ‌دستان چه دانى گرسنه باش و رنج‌كش تا قدر بىمرادان بدانى و نيز گرسنگى بكش تا بىمراد باشى خداى را به بزرگى بدانى كه اگر فسخ عزائم و نقض همم نبودى خداى را چه دانستى بلا نعمت آمد ، خداى عز و جلّ بدان‌قدر كه مراد تو زود مىدهد غافل مىباشى چنانك گيرايى و روشنايى چشم و شنوايى پس اگر ترا رنجى ندادى دانى كه چگونه دور افتاديى پس گنج در رنج آمد از آنك مارست بر سر گنج پس رنجهاى خويش در اندرون دار كه خزينه پنهان مىبايد داشت كه من كنوز البرّ كتمان المصائب ( و اللّه اعلم ) .\r\n\r\nفصل 219\r\n يا أَيُّهَا الَّذِينَ آمَنُوا كُتِبَ عَلَيْكُمُ الصِّيامُ كَما كُتِبَ عَلَى الَّذِينَ مِنْ قَبْلِكُمْ  « 1 » اى دوران غافل كه مؤمنانيد گره اعتقاد بر حضرت من بسته‌ايد و اعتقاد به بهشت و دوزخ كرده‌ايد و با رشتهء دراز اين جهان مىپريد و بر كنگرهء كالبد نشسته‌ايد روزه داريد تا بدانيد كه شما را بسر اعتقاد باز مىبايد آمدن ، اى روح معتقد ترا رعيتى داده‌ام همه مراد در كنار ايشان منه و علوفه‌شان كم كن و روزه‌دار كه اگر رعيّت كالبد سر برآرند ، غوغا كنند يكى از رنود را سرور سازند و آن شيطان است و ترا بىاعتقاد نغز هلاك كنند و به سعادت نرسى مقرى اين آيت را برخواند كه    إِذا وَقَعَتِ الْواقِعَةُ لَيْسَ لِوَقْعَتِها كاذِبَةٌ    الآية « 2 » گفتم كه كشتى جهان پربار اگرچه ايستاده است و لنگر بعدم فروگذاشته است آسيب موجى را مىپايد و زخم نهنگى را مىايستد و زمين كه به‌منزلهء آدمى خفته است گاه‌گاهى علت افلاج بر وى مستولى مىشود تا پارهء از وى مىلرزد بايست تا تب‌لرزه به يك‌باره چون بوى راه يابد\r\n\r\n\r\n","description":"","footnote":"\r\n( 1 ) قرآن كريم ، سورهء 2 ، آيهء 184 .\r\n( 2 ) سورهء 56 ، آيهء 1 و 2 .\r\n","page_name":" 342 ","page_number":388},
  {"content":"\r\n\r\nجان از وى برود و دست و پاىهاش همه فروريزد و آن كوهها است همه هموار شود و گرد شود چنانك آدمى بميرد آن بادها برود سر و پا همه يكسان شود ( چون غبارى بر روى زمين بماند جهان نيز همچنين باشد ) چون باد از وى برون آيد هم چيزى نماند چنانك درختى را بسوزى بادها از وى برود چيزى نماند ، مدّت اجل درخور شخص است ، شخص جهان چون كلان است مدّت اجل او درخور اوست چند هزار مگس و مورچه بميرد تا آنگاه كه يكى آدمى بميرد    قَدْ أَفْلَحَ الْمُؤْمِنُونَ الَّذِينَ هُمْ فِي صَلاتِهِمْ خاشِعُونَ    « 1 » هركه معتقد و روشن‌دل بود زبون كالبد و جهان نبود ، دانست كه هرچند اين كالبد را عمارت بيش مىكنم رنج من بيش مىشود دروازهء رنج من خود اوست اين كالبد تخته‌بنديست كه بر من نهاده‌اند و بدين زندان جهان بازداشته‌اند آن‌وقت كه روح مرا بيافريدند و نام زد وجود كردند خطاب آمد كه  أَ لَسْتُ بِرَبِّكُمْ  جواب دادند و ليكن چنان به روشنى جواب نگفتند گفت شما را زود خداوندى من فراموش شود شما را بمنزلى فروآوريم تا قهر ما را و لطف ما را مشاهده كنيد تا نيك بدانيد كه ما را قهريست بلطف اندر و احسان بعنف اندر و اندر اين زندان عيش و نوش پيش آوردند تا چون بىهوش شوى از در دو زندانت خبر نبود امّا مرد چون مؤمن بود و هشيار ، گويد ما را سماع كردن و مى خوردن درخورد نيست در چنين تخته‌بندى كه منم خدمتى مىكنم با اين تخته‌بند مر آن‌كس را كه ما را در زندان كرده است تا آنگاه كه ما را آزاد كند در صلوات خاشع مىباشم و از لغو و مى معرض مىبوم و من زكات را و نيكوكارى را فاعل مىباشم ، روح آدمى در فكرت خود مثلا چون گربه‌ايست در انبانى كه اللّه او را برمىگرداند گربه چه داند كه او كجا است گونه و باژگونه و غير وى ( و اللّه اعلم ) .\r\n\r\nفصل 220\r\nقال النّبيّ عليه السّلام الكيّس من دان نفسه و عمل لما بعد الموت زيرك آن است كه حساب كند كه من اعتقادى دارم و ديگران اعتقادى\r\n\r\n\r\n","description":"","footnote":"\r\n( 1 ) قرآن كريم ، سورهء 23 ، آيهء 1 و 2 .\r\n","page_name":" 343 ","page_number":389},
  {"content":"\r\n\r\nدارند تا وجه اعتقاد را بنگرم و شك نيست كه منفعت يك لحظه باحتمال عقوبت ابد برابر نباشد كه اگر تو مخبرى دارى كه قيامت نيست آن مخبر را معارضه كن با مخبران ديگر ، مخبرانى كه برهانها نمودند و معجزه ظاهر كردند و مشهورند و آن مخبران تو همچنان برهان نداشتند كه اگر بداشتندى همچنان مشهور بودندى و بدانك روح تو غيبى است و هرگز او را بحسّ ندانى امّا فاعلى و مختارى و علم و حكم و كرم و قدرت او را بآثار دانيم و اين همه آثار در جهان مىبينيم پس مريدى و مختارى بود ، تو خود را نتيجهء جهان مىدانى و مختارى و اين طبع جبر بود و جبر چگونه اختيار حاصل كند آخر از ضدّ چگونه ضدّ خيزد و به حكم خاصيت مختار و فاعل بايد كه اضداد را در وجود آرد و اگر اختيار خود را هم طبع مىگويى و خاصه پس كن و پس مكن در جهان منطوى شود چون طبع عمل خود بكند اگرچه او را بگويى مكن ، يكى بود كه روز مىكند و هرگز فصول را نشناسد آن ديگر بيايد كه فصول بدانم آن ديگر منجّم بود نسبت بدين آن ديگر بيايد كه من حمل و ثور و جوزا و سرطان و اسد و سنبله را بدانم بدانك وراى اين چيزهاى ديگر است بسبب تجارب روزگار و نگاه داشتن ستارگان و اثر يا اتفاقى يا نجوم و به حكم اجراى اللّه عادت را آن آثار ثبت كردند ، اكنون غالب آن آثار همچنان آيد و ليكن بود كه خطا كند كه تأثير ستاره در آن زيادت از تأثيرات در آرا نباشد و او با آن‌همه خطا بشود الّا آنك عللى انگيختند از آن تجارب كه آن علل پاره‌پاره بعلّت اولى انجاميد و هيچ حاصلى ندارد ، مقرى بخواند كه  إِنَّا عَرَضْنَا الْأَمانَةَ عَلَى السَّماواتِ وَ الْأَرْضِ  الآية « 1 » گفتم در آيت بيان آنست كه خواجگى رنج عظيم است شاگرد و غلام خواجه بامرادتر است از خواجه مگر كه خواجه بر وفق خواجگى نرود تا از ظلومى و جهولى برون آيد و آن‌چنان بود كه مشرفى را حساب بازدهد كه من چه كردم و كجا صرف كرده‌ام در اين بودم كه اين آيت بخواند  وَ عِنْدَهُ مَفاتِحُ الْغَيْبِ لا يَعْلَمُها إِلَّا هُوَ  « 2 » چندين حساب آخرت را منكر مشو كه وراى آنكه تو دانى دانشها و غيبهاست ( و اللّه اعلم ) .\r\n\r\n\r\n","description":"","footnote":"\r\n( 1 ) قرآن كريم ، سورهء 33 ، آيهء 72 .\r\n( 2 ) سورهء 6 ، آيهء 59 .\r\n","page_name":" 344 ","page_number":390},
  {"content":"\r\n\r\n\r\nفصل 221\r\nهرچه در جهان بود تو آن را بآثار دانستى داروى حارّ را و بارد را و يابس را و رطب را اى طبيب بچه دانستى بدان دانستى كه آثار حرارت و برودت و رطوبت و يبوست بديدى و اگر چه كه عين رطوبت و يبوست و برودت و حرارت محسوس نه‌آيد و بحس خود درنيافتى پس معلوم شد آنچ آثار از وى بينى او غيب آمد فكيف كه حضرتى كه مقدّس است از چگونگى پس چرا غيب نباشد  الَّذِينَ يَقُولُونَ رَبَّنا إِنَّنا آمَنَّا  « 1 » اى قاضى بعيد تا به خود حواله نكنى كار وخش را من راست مىدارم و خلق را در تصرّف خود مىدارم كسى كه نبوده باشد چگونه حيلهء كار خود سازد چو دانشى نبود چگونه اين كس كارى كند پس بدان كه ربّ اين كار كرده است بگويى ربنا اننا آمنا معتقديم دل خود را گره زده‌ايم به حضرتت و آرامگاهى حاصل كرده كه هرك آرامگاهى ندارد بس با رنج باشد هر ساعتى شهوتى پيش آيد بندگى كند و مالى پيش آيد بندگى و چاكرى كند و حرمتى پيش آيد خود را بوى بربندد و جهود و ترسا و بت‌پرست و آتش‌پرست به از بىاعتقاد ، هيچ جاى آرامگاهى ندارد و سرگشته باشد و بدانك هرك سرورى ندارد و مخدومى ندارد و كارفرمايى ندارد نيك بىادب باشد و اخلاق ناپسنديده دارد چنانك كافر خطايى گرد پا مىنشيند و اخ و تف مىكند و پاىها دراز مىافكند از آنك او سرورى را معتقدست كه آن سرور او را نمىبيند و آن هندو كه از پيش خواجه زان‌سوتر رود صد بىادبى از وى بوجود آيد و آن حكيمى كه جهان را بطبع حواله كند آراميده مىرود آن از ترس است وجود مضرّت را مىبيند از بيم پروبال نمىگشايد و از شرم مردمان چنان خويشتن مهذّب مىدارد پس بسبب نفاق و صورت نغز كار مىباشد امّا آن معتقد خداوند آراميده كه به ضرورت و نفاق و ترس خلق نباشد بلكه حرمت داشت خالق خود باشد و خسيسى باكمال بود كه از بهر ترس مردمان و روى بندگان خود را مهذّب دارد بارى از خداوند جهان ترس كه اهل تقوى و اهل مغفرتست  إِنَّ لِلْمُتَّقِينَ مَفازاً  « 2 » بدين\r\n\r\n\r\n","description":"","footnote":"\r\n( 1 ) قرآن كريم ، سورهء 3 ، آيهء 16 .\r\n( 2 ) سورهء 78 ، آيهء 31 .\r\n","page_name":" 345 ","page_number":391},
  {"content":"\r\n\r\nمناصب با اعتقاد درست رسد ، بجدال و خصومت و مكر و حيله نرسد كس بلك بتقوى رسد و از ترسيدن از خداى رسد كه     إِنَّ لِلْمُتَّقِينَ مَفازاً حَدائِقَ وَ أَعْناباً وَ كَواعِبَ أَتْراباً وَ كَأْساً دِهاقاً     پرده‌ها در يكديگر بافته است از چوب و از شاخ و از خاك و از رگ و از پى و از مايع روان كه نامش خمر است و از وراى چنين تواره در مجلس دنيا كه چنين پرعناست نوع راحتى از وراى حدائق اعناب و مزهء ديگرگون از پردهء كواعب اتراب و خوشى از وراى كاسا دهاقا بما مىرساند نتواند كه جز اين اسباب در يكديگر تركيب كند و از وراى آن مزها بما رساند و اگر نه اين تواره را از ميان برگيرد و اين راحات را بىواسطه بما رساند ( و اللّه اعلم ) .\r\n\r\nفصل 222\r\n أَقِمِ الصَّلاةَ طَرَفَيِ النَّهارِ وَ زُلَفاً مِنَ اللَّيْلِ  الآية « 1 » چون وقت صبح عجايبهاى ما بينى خود را فداى خدمت ما كن آخر تو ( چون ) جمال بافراط و شجاعت بكمال را مشاهده كنى و فصاحت و بلاغت وافر بيابى و صنعت نغزى را در نظر آرى نه كه از دست خود به روى و خواهى تا زمين‌بوس آن‌كس شوى ، اين همه مايه‌هاى سجده كردن تو در شب محو شده بود بروز هست گردانيديم و نفس صبح چون نفخهء اسرافيل در صور جهان دميديم تا چندين صور در تحرّك آيند لاجرم خدمت واجب بود و چون حقايق آدميان در روز كسوت هستى گيرند و از زواياى خود پران شوند بال‌زنان مىپرند كه ما بانعام او پران شده‌ايم و به رحمت او اين تميز يافتيم روى به حضرت او آريم كه روشنايى همه از او يافتيم و همه خوشيها از او يافتيم پس رقص‌كنان به حضرت او رويم ، خيالى مىآمد كه معنى آدمى و اختيار و ارادت هم صفت اين تركيب خاص است كه چون اين تركيب تن مىبينى و اين لحم و دم و غيرى وى اين صفت آدمى از اين مىخيزد ، جواب اين صبحدم روشن شد كه روح خود را چون چشمهء آفتاب ديدم كه پديد آمد و حالهاى من ديگرگون شد با آنك تركيب قالب همه شب افتاده بود معطّل از اين صفت ، حاصل كار دين كار عقلى و قياسى نيست كار اصحاب حقيقت\r\n\r\n\r\n","description":"","footnote":"\r\n( 1 ) قرآن كريم ، سورهء 11 ، آيهء 114 .\r\n","page_name":" 346 ","page_number":392},
  {"content":"\r\n\r\nو ارباب مشاهده است ( و اللّه اعلم ) .\r\n\r\nفصل 223\r\nفقيه عمر عارف پرسيد كه عارف كيست گفتم ( كه ) عارف آن‌كس است كه بزرگى خداوندى بر وى چنان مستولى بود كه تصرّف عقل خود در اوامر و نواهى اللّه نه‌آرد مثلا نگويد ربا چرا حرام كرده شد و خمر از بهر چه چنين حرام شده است و بهشت و دوزخ چگونه باشد و احيا و بعث چگونه باشد هيبت اللّه و عظمت او چنان مستولى بود كه هرگز از اين‌ها گرد خاطر او نگردد ، آنك بهشت و دوزخ را بطبع خود راست مىكند و خويشتن را مىبيند عارف خويش است نه عارف اللّه ، كار انبيا عقلى نيست شرابى است كه روح پيمانهء اوست و عقل ديوانهء اوست\r\nرباعى\r\n زان مىخوردم كه روح پيمانهء اوست * زان مست شدم كه عقل ديوانهء اوست\r\nروزى به من آمد آتشى در من زد * آن شمع كه آفتاب پروانهء اوست \r\nغفلت اگر نبودى اين جهان آبادان نبودى مرد غافل چون خراسى است غفلت چشم بستن اوست حكمت روغن حاصل مىشود ( و منفعت روغنگر حاصل مىشود ) و منفعت روغن به مشتريان مىرسد ، مريدان و محبّان گفتند كه از فقر چيزى بگو گفتم زبان ترجمان بيان فقر نشود از آنك چو به زبان آمد خوبى رفت كه گفته‌اند كه هرچه به زبان آيد بزيان آيد و همچنان تو كه عذره ( را ) بجمال نغز اندر مالى از بهر آن تا جمال او زيبى گيرد محال بود زبان چه حاجت آيد تا بيان درياى فقر كند ، هرچه در تصوّر آيد همچون خاشاك بود عجب كارى چون خاشاك را مىبينى دريا را نمىبينى ، هركه سخن از فقر گفت از منزل فقر رفت او فقير نماند ، مثل او چنين بود كه چون من ناظر صورت تو بوم نزد صورت تو نبوم و چون نزد تو بوم ( و ناظر تو بوم ) نزد سخن تو و صورت تو نبوم پس چون بذكر اللّه آييم و به خواندن او آييم از اللّه رفته باشيم باز گفتم تا ايشان از من نگريزند .\r\nبيت\r\n گر شش جهتت بسته شود باك مدار * كز قعر نهادت سوى جانان راهيست \r\n\r\n","description":"","footnote":"","page_name":" 347 ","page_number":393},
  {"content":"\r\n\r\nسيّد دقّاق « 1 » سؤال كرد كه ابو حنيفه نيك متّقى بود و عارف بود اين خلاف كردن چه بود و ايشان مر يكديگر را چرا خلاف كردند ، جواب گفتم آرى كفيست و دريايى ، كف اين محسوسات است و دريا حضرت اللّه است ، يكى را برون آورد و روى او را سوى كف داشته تا كار كف راست آيد و اين عمارت‌هاى شهرها و باغها آن كف است و معنى او به دريا داشته باشد اگر همه را اعتماد بر او بود و روى بدان دريا دارند اين كف جهان نبود ، رشيد خرد روزى مىگفت كه مرا بعد از پانصد و اند سال بيرون آورده‌اند تا سرّها بگويم ، از آن اسرارها يكى آن است كه محمّد كه لوح و قلم از بهر اوست هر روز درآمدى و در پاىهاى عايشه افتادى ، عايشه عجب آورد محمّد ممتنع شد در حجره عايشه بزاريد جبرائيل بيامد گفت عذر او بخواه ، محمّد درآمد و در پاى عايشه افتاد آنگاه گفت كه يا عايشه تا نپندارى كه ( خدمت ) گوشت و پوست ترا مىكنم بلكه اللّه را خدمت مىكنم كه آن از تو مىتابد چون حال آن سرور مهتر بهتر چنين بود پس اى روح در بحر حضرتش بى خود شو و نظرگاه نغز حاصل كن  لا تَمُدَّنَّ عَيْنَيْكَ إِلى ما مَتَّعْنا بِهِ أَزْواجاً  « 2 »  وَ لا تَعْدُ عَيْناكَ عَنْهُمْ  الآية « 3 » و بر هيچ‌چيز تكيه مكن و در بر چرخ تقديرش چون كوى شو و از خيال و صورت درگذر و از حرف و صوت درگذر به همان جاى ( باز ) رو كه آمدهء  ارْجِعِي إِلى رَبِّكِ راضِيَةً مَرْضِيَّةً  « 4 » كه سر بهر صفتى كه بيرون كنى به خارستان آمده باشى در منزلى باش كه خنده مىبينى و لب و دندان نى ، مستى مىبينى شراب نى ، سماع مىبينى و چنگ و نى نى ، جفت مىبينى و صورت نى ، از اين‌ها همه طهارت كن و از طهارت هم طهارت كن مستى كه ترا حاصل آيد از حساب مستى شراب و مى مغانه منه و اين جمعيت را بدل جمعيت حريفان دنيا مدار تا مادام كه خود را در تصرّف كسى ديگر مىبينى بدانكه كار از برون اندازهء علم تو بود چون برون از قدرت خود مىبينى برون از علم و قياس خود ميدان كارها را ،\r\n\r\n\r\n","description":"","footnote":"\r\n( 1 ) - ن : سيّد دقايق .\r\n( 2 ) قرآن كريم ، سورهء 15 ، آيهء 88 .\r\n( 3 ) سورهء 18 ، آيهء 28 .\r\n( 4 ) سورهء 89 ، آيهء 28 .\r\n","page_name":" 348 ","page_number":394},
  {"content":"\r\n\r\nچون عاجزى از فهم آنك بوالعجبى مهره در زير اين حقّه كرد از آن حقّه چگونه برون آرد چگونه عاجز نباشى كه مرده را در حقهء گور كردند آن جهان چگونه زنده برون مىآرد . شبى صوفيى حكايت مىكرد كه طائفهء حقيقيان « 1 » دربند شوق و رؤيت‌اند طايفهء ابو يزيديان و جنيديان از دو كون آزادند و او رااند و نماز از بهر جنّت و دفع عقوبت نه‌آرند هرچه بر راه تصرف نتوانند راست داشتن تسليم كنند ، مذهبهاى مختلف و دينهاى پراكنده مرا در دل آمد متحيّر شدم كه كدام روش گيرم و چه كنم اللّه الهام داد كه راههاى پراكنده بسيار است پشتاپشت همه راهها را نتوانى رفتن و همه را اعتقاد نتوان كردن و هيچ راهى نارفتن نيز ثواب ندارد از راهها يكى بايد اختيار كرد تا يقينى و مزهء و ذوقى حاصل آيد راههاى ديگر به از راه محمّد رسول اللّه نيافته‌ام باطلى اين راه معلوم نشده است و حقيقت « 2 » راههاى ديگر معلوم نشد تا اين راه را بمانم و آن راه را گيرم و بر اين راه محمّد عليه السّلام آشنايى افتاده است همين را باشم ( و اللّه اعلم ) .\r\n\r\nفصل 224\r\n   فَأَمَّا مَنْ أَعْطى وَ اتَّقى وَ صَدَّقَ بِالْحُسْنى فَسَنُيَسِّرُهُ لِلْيُسْرى    « 3 » در دل آمد كه چيزى بايد كه دلم روشن كند و از قرآن خواندن مرا كاهلى آمد گفتم اللّه گويم ، در دل آمد كه بر وجهى گويم كه از معنى او تشبيهى لازم نه‌آيد معنى قرآن ياد كردم يعنى خالق السماء و الارض اللّه الصّمد يحيى و يميت و يدخل الجنّة و النّار چندان ياد كنم كه جمله معنى قرآن در اللّه گفتن آيد از آنك اللّه منبى است از همه معانى از حكمت و عزّت و از عاقبت كارها ، نيك را نيك و بد را بد الى غير ذلك و در ساعتى حال جهان ديگرگون كند و خراب اگر چه آبادان بوده باشد چنانك آدمى را از ميان آبادانيها برون آرد و در كنج تاريك مسجدى فرود آرد چنانك همه روشنيهاى جهان فراموش كند و بميراندش گويى هرگز نبود وى جهان نيز هم چنان محو شود گويى هرگز نبودى و اين دبدبهء عالم نماند هر ساعتى   لا أُقْسِمُ بِيَوْمِ  \r\n\r\n\r\n","description":"","footnote":"\r\n( 1 ) - ظ : خفيفيان .\r\n( 2 ) - ن : و حقيت .\r\n( 3 ) قرآن كريم ، سورهء 92 ، آيهء 5 ببعد .\r\n","page_name":" 349 ","page_number":395},
  {"content":"\r\n\r\n  الْقِيامَةِ   « 1 » گويى يوم قيامت روح منست كه چندين تفاوتها در وى هر روزى پديد مىآيد اكنون بايست و در اين روحهاى مشرق و مغرب نگر و تفاوت ايشان ببين تا قيامت را ديده باشى و ملامت كردن ايشان را مشاهده كن  وَ لا أُقْسِمُ بِالنَّفْسِ اللَّوَّامَةِ  « 2 » هر ساعتى كه از جهان بىخبر شوى گويى عالم نيست شدى باز چون باخبر شوى گوئى عالم هست شدى و حالت ترا و حالت جمله خلقان را در يك ساعت نيست كردن عجب‌تر از اين نيست كردن عالم و هست كردن عالم در حق تو نيست چون يك‌زمان چنين كرد آن را نيز نيست كرده باشد روح به بسيارى ذكر چون صفت اللّه شود پس گويى نود و نه نام روح را بود اللّه رحمن رحيم عزيز قادر غالب از آنك با چنين روح كس بس نه‌آيد هرگاه در حقيقت اللّه نظر كنى چون او را ياد كردى مشاهدهء همه چيزها پنهان شد و نماند در مقابلهء بزرگى وى ، دلم را به صورت صفى زرگر و على زرگر مىفرستاد كه از ايشان چيزى خواه باز مىانديشيدم كه اين صور همه دكانهاى اللّه است از ايشان چه خواهم بيا تا از اللّه خواهم ، حاصل مىديدم كه بنده را بهر جاى كه دل‌بستگى دهد و دل بر آن نهد كه مرا فايده حاصل شود اللّه بدان كار فايدهء ديگر پديد آرد و آن مراد از جاى ديگر پديد آرد و اين از بهر آن باشد كه اللّه عجب‌نمايست ، دلم و زبانم در دين محمّد راستست هرچند كه مىرنجيدم از كژ رفتن در عمل و ليكن عمده اين دو است در دلم مىآيد كه چندين تودّد محمّد رسول اللّه عليه السلام ورزم كه مرا در خواب نمايان شود در ميان چندين راهها و صواب را از خطا پديد كند بعد از اين او هرچه ره نمايد در خواب هم بر آن راه روم كه هيچ كس را به حضرت اللّه از وسيلتى چاره نبود و رسول از بهر وسيلت را بود ، گويى خشم و حسد و بغض در عالم غيب زير يكديگر نشسته‌اند چون ابر و گرد چنانك نمىنمايد ناگاه چون سخنى گفتى از روى كينه يك ذره از آن حسد برخاست و چون ديگر و ديگر مىگويى برمىخيزد بغض و كينه همچون پاره‌پاره ابر برخاستن گيرد و جهانى را گويى زير و زبر كند آن\r\n\r\n\r\n","description":"","footnote":"\r\n( 1 ) قرآن كريم ، سورهء 75 ، آيهء 1 .\r\n( 2 ) قرآن كريم ، سورهء 75 ، آيهء 2 .\r\n","page_name":" 350 ","page_number":396},
  {"content":"\r\n\r\nصرصر تجربه كردم هر روشى كه هست از كفر و اسلام و نجوم و هزل و در هر يكى از اين‌ها چون محسوس شود مر روندهء آن راه را از بس‌كه در آن روش نظر مىكند ، آن پدر و مادر كه فرزند را دوست مىدارد از مداومت و تخيّل است كه مىانديشد كه اين پارهء از من است و منتهاى خوشى من است اكنون چون روش هر كسى محسوس وى مىشود تا مداومت نظر و مشاهده و معاين وى مىشود اگر كسى از روش ديگرى بيان كند آن را نگيرد از آنك يقين خود را به شك ديگران نفروشد ( و اللّه اعلم ) .\r\n\r\nفصل 225\r\n لَوْ أَنْزَلْنا هذَا الْقُرْآنَ عَلى جَبَلٍ لَرَأَيْتَهُ خاشِعاً مُتَصَدِّعاً مِنْ خَشْيَةِ اللَّهِ  « 2 » الوهيّت ما تجلّى كند بر كوه پاره‌پاره شود صفت رحمت و عدل و قهر ما و راستى و نغزى احكام متجلّى شود بر جهان چون صوفيان خرقه ضرب كند ، اى آدمى بچه اكنون كه بمشام تو چيزى اندكى رسيده است از حضرت ما مىخواهى تا خرقهء كالبد ضرب كنى آنگاه كه حقيقت تجلّى ما باشد دانى كه چگونه باشى . نجم محدّث بيامد گفتم اتّحاد در وصف غير بشرى ثابتست در آن وصف با يكديگر يكى باشيم در وصف بشرى يكديگر محرم باشيم « 1 » از آنك بشرى تو صفت من نگردد و بشرى من صفت تو نگردد كه هر كس را بشرى در نوع يكديگر بود مثلا مرا در جاه و شاگردان بود و آوازه بود و ترا در مى و شاهد و زنان بود امّا ماند كه صورت ما به يكديگر نه‌آيد بسبب شاخها و اتباع من ، صفتى را كه نزد اتباع من مرغوب بود و آن محدثى تست علت استدعاى تو بسازم و آن صفت مرغوب من كه حرمت و يارى بود بهانه‌ساز مر مخالطت را با من تا به بركت اتّحاد در آن وصف پاره‌پاره موافقت در ميان شاخها پديد آيد و رنگ مخالفت برخيزد و نام بد برخيزد كه نام بد از مخالفت خيزد ، تا اين جهان را چون پردهء ندا نى و از وراى آن عالم غيب مشاهده نكنى كار بر تو آسان نشود اين جهان چون كوهيست از اين كوه برآى تا عجايبها بينى  فَلَا اقْتَحَمَ الْعَقَبَةَ  « 3 » اقتحام اين عقبه بچه چيز باشد بفكّ رقبة و اطعام در يوم مسغبه\r\n\r\n\r\n","description":"","footnote":"\r\n( 2 ) قرآن كريم ، سورهء 59 ، آيهء 21 .\r\n( 1 ) - ظ : نباشيم .\r\n( 3 ) سورهء 90 ، آيهء 11 .\r\n","page_name":" 351 ","page_number":397},
  {"content":"\r\n\r\nو غيره ، اين شهوت راندن چه مبغض چيزى است ملوك چون زاهد را ببيند كه شهوتى مىراند ايشان را خشم آيد  يَتَمَتَّعُونَ وَ يَأْكُلُونَ كَما تَأْكُلُ الْأَنْعامُ  « 1 » تا بدانى كه اين شهوت در اصل خود هزار خصم دارد اين جهان و آن جهانى خود را پاك كند از جملهء شهوات ، خاص از بهر رضاى خداى تا همه دوستى تو مر درگاه اللّه را باشد كه او باقيست و ديگرها همه فانى است ، كسى از عالم غيب چيزى مىبيند و مىآسايد و از مخلوقات او را صنعهاى اللّه مشاهده مىشود و از معانى قرآن از خوشى متحيّر مىشود آن را خواهد تا به زبان كسى معلوم كند نتواند كردن از بهر آنك چون خوشى از جايى باشد بسر زبان نتواند آوردن و از بهر آنك از زبان بيان مزهء عسل حاصل شود اما مزهء عسل حاصل نشود به زبان آگاه كردن اين مزه باشد و ليكن مزه حاصل نشود تا آنگاه كه طلب نكنى ( و اللّه اعلم ) .\r\n\r\nفصل 226\r\n وَ إِذِ ابْتَلى إِبْراهِيمَ رَبُّهُ بِكَلِماتٍ فَأَتَمَّهُنَّ قالَ إِنِّي جاعِلُكَ لِلنَّاسِ إِماماً  « 2 » صورتى آفريده‌ايم از خاك و در دست روح غيبى نهاديم كه روح آدمى غيبيست از آنك غيب است از حواس خمسه كسى به چشم روح را نبيند و بدست روح را نبسايد و ببوى بوى وى را نيابد و به مزه او را درنيابد ، روح غيب است همچنانك فرشتگان و پريان و روحانيان غيب‌اند و صورتى ساخته‌اند و در تصرّف اين روح غيبى نهاده‌اند تا از اين غيب بر مغيبات ديگر استدلال گيرند اكنون چون روح غيبى آمد كسى از او معلوم ندارد كه او نيك است يا بد آتش امر و نهى بر وى افكنند تا ظاهر كنند هنر او را و بىمايگى او را ، چون ابراهيم كرد تمام امرها را او را گفتند امام باش هم در عالم غيب يعنى پيشرو باش مر طايفهء مؤمنان را به جنّتى كه در غيب است ، آدمى سخن را چگونه هست كند و يا فعل را چگونه هست كند كه همه وجوه سخن را و وجه فعل را نديد است مثلا نظر به حروفش چون كند از مخارج فراموش كند و در نفسى كه نظم مىكند حروف را نظر كند همه وجوه ديگر را فراموش\r\n\r\n\r\n","description":"","footnote":"\r\n( 1 ) قرآن كريم ، سورهء 47 ، آيهء 12 .\r\n( 2 ) سورهء 2 ، آيهء 124 .\r\n","page_name":" 352 ","page_number":398},
  {"content":"\r\n\r\nكند و نداند كه سخن مضرّت به كه رساند و منفعت به كه رساند و فعلها نيز همچنين پس معلوم شد كه خالق افعال اللّه است و بس ، با خود تأمّل كردم تا چند انديشه‌ها و چيزهاى ديگر كنم همه بيگار مىكنم يكى انديشهء خويش كنم و نظر به خود كنم مثلا هرچه در دلم آيد از آسمان و زمين و صورت و اثر و مصلحت و مفسدت و كسبى ديگر و دانشمندان و سبق و فقه و حلال و حرام اين غير من‌اند انديشهء اين‌ها همه بيگار بود يكى در خود نظر كنم و غم كار خود خورم حاصل بر اين ترتيب همه صورتها محو مىشود از روح من و عجايب مىبينم چون آينه روشن مىشود و هم بر اين ترتيب سخن گفتن را مىببايد ماندن از آنك سخن گفتن بيگار كردن است پس چون تأمّل كردم روح خود را نمىديدم و هر ساعتى از وى صورت كارى پديد مىآيد « 1 » و مشغولى ظاهر مىشد كه من از آن صورتها كه بديد مىآمد بر روح من قوىتر مىكشم « 2 » و صحّت تن پديد مىآمد و اگر همه محو مىشود من هيچ نمىماندم پس كارهاى اللّه را همه همچنين مىدان كه چون همه آثار محو كنى چون بصانع رسى هيچ چيزى نه‌بينى و همه چيز از وى همچنين روح خود را ببينى و همه تصرّف تو از وى پس گويى اللّه جنّت را و انهار بهشت و خوشىها را همه از بهر آن بيان كرده است كه روح آدمى را صحّتى نبود بىمشغولى به صورتى ، و تقوّى روح بدين صورتهاى مختلف است تا چون اين صور محو شود كسى روح را نداند كه كجاست همچنان‌كه اگر آثار محو شود كسى نداند كه صانع هست پس مشغول به صورتهاء نيكو بايد بودن تا صحّت بود ، تأمّل مىكردم كه آسمان چگونه ويران شود نگاه كردم كه از نفحهء غيبى است كه كانهاى زر و نقره را سوراخ مىكند ميتين و تبر و كلند متعلّق بدست است و دست متعلّق به كالبد و كالبد متعلّق به لطيفهء روح است و روح نفحهء غيبى است و اين چندان خاك‌ها كه برداشته‌اند از روى زمين و شهرها ساخته‌اند آن‌همه نفحهء غيبى برداشته است و اين حصارهاى جهان را كه به منجنيقها ويران مىشود همه از نفحهء غيبى ويران مىشود و بدين بادها كه ويران مىشود همه از نفحهاى غيبى ويران مىشود و چندين هزار خلقان را كه به گورستان\r\n\r\n\r\n","description":"","footnote":"\r\n( 1 ) - ظ : مىآمد .\r\n( 2 ) - ظ : مىگشتم .\r\n","page_name":" 353 ","page_number":399},
  {"content":"\r\n\r\nخاك گردانيده است نفحهء غيبى است چه عجب بود كه قوّت تماسك از جهان بستاند كه تبى بر وى گمارد و ضعيف شود چه عجب باشد ( و اللّه اعلم ) .\r\n\r\nفصل 227\r\nدر وقتى كه تفكّر مىكنى ز اللّه از خود غافل مىشو و خود را تسليم كن باللّه و بىخبر باش تا ترا اللّه بىخبروار از مشرق به مغرب مىبرد و از مغرب بمشرق مىبرد اگر در عين آن بىخبرى تو اللّه ذات و كالبد ترا از مشرق به مغرب برد چه عجب باشد كه كالبدت را صد فرسنگ برده باشند و بازآورده و ترا خبر نباشد نبينى كه در آسمان اللّه تصرّف مىكند و آسمان خبر نمىدارد از تصرّف و ستاره را مىگرداند از حال به حال و ستاره بىخبر و همچنين زمين و نبات و آب و كالبد آدمى پس همچنين روح آدمى نيز بىخبر كه اللّه در وى تصرّف مىكند از بهر چه فايده مىكند چنان باش گويى مستى و ترا از حال به حال مىگرداند كه راحت در وى است ، هندوان اقرار مىكنند ببعث و نشور و بدان جهان و صورت كرده‌اند بهشت و دوزخ را ، در بتخانهء خود اژدها ساخته‌اند و ماران و كژدمان كرده و صورت سر دزد را در دهان اژدها كرده و صورت سر خاينى را در دهان مار نهاده تا چون محسوس ببينند آن ترس در دل ايشان بيشتر باشد و بعضى گويند كه چون كسى نيكويى كند جان او ازو جدا شود به اندازهء كارها نيكويى وى تعلّق دهد در كالبدها با حرمت يعنى جان چون جدا شود پسر تنگويى شود يا پسر رايى شود يا پادشاه شود و اگر بد كند پسر چند الى شود و پسر ناكسى گردد پس همه طوايف اقرار كردند بر تأثير نيكى و بدى ، چون عمر من نزديك شد به پنجاه و پنج سال و در غرّهء ماه رمضان سنه ستمائه و اند شنيدم « 1 » كه غايت حيات من تا ده سال ديگر باشد يا نباشد كه حصاد امّتى ما بين ستّين الى سبعين و حيات تا اين غايت از آن مردمان قوى و جسيم تن باشد و حساب كردم ده سال را بروز سه هزار و ششصد روز باشد الكيّس من دان نفسه گفتم سه هزار و ششصد روز را به چيزى صرف كنم كه بهتر بود و هيچ‌چيزى به از ذكر\r\n\r\n\r\n","description":"","footnote":"\r\n( 1 ) - ظ : انديشيدم .\r\n","page_name":" 354 ","page_number":400},
  {"content":"\r\n\r\nخداى عزّ و جلّ و طاعت او نيافتم و سبب روزى خود نيكو انديشيدن در حقّ بندگان خداى عزّ و جلّ دانم اكنون به غنيمت بايد داشتن اين چندين روز ، از كشتن و از موت كسى ترسد كه چيزى فوت شود و چيزى نبايد داشتن كه فوت شود از مال و دانش و كتاب و بچه خود را خيره بايد ساختن و همه هستىها را محو مىكن و هرچه صفت وجود مر ترا مىدهد اللّه از خود دور مىكن تا بود كه حضرت را ببينى و ترا موت حاصل نشود ، يكى آمد پژمرده او را گفتم عمل چيزى ببايستى كردن تا مونس و يار تو بودى در اين گور كالبد تو مر ترا لاجرم چون مونس عين ملك را كرده باشى اكنون بىمونس بمانى ، ملك غور بدر وخش آمد فى شوّال سنهء ستمائة هيچ كس با او سخن نگفتى مگر عماد الدين وزير او و هيچ‌كس شفاعت نيارستى كردن مگر ايشان تا بدانى كه حضرت اللّه از آن عالىتر باشد كه هيچ‌كس شفاعت نيارد كردن تا آنگاه كه دستورى بدهد  مَنْ ذَا الَّذِي يَشْفَعُ عِنْدَهُ إِلَّا بِإِذْنِهِ  « 1 » با ملك كسى سخن صلح مىنيارست گفتن ، در زمانه ملك به حق آنست كه قدرت دارد و ناحق آنست كه ضعيف حال باشد بعضى مىگفتند كه چپ خان بر حقّست و بعضى مىگفتند ملك غور بر حقّ است حاصل ميل‌ها را بر احسان ديدم و اتّحاد ديدم از هفتاد پشت يكى از ترك بوده باشد ميل باشدش بجيحون ، اللّه اين حقايق را بعضى را با يكديگر آشنايى داده است به حكم احسانى و همشهرى و بعضى را به حكم همزبانى و هم‌خويى و هم خرقهء آشنايى در باطن و در غيب نهاده هر كسى برگ خويش بازمىروند و بازمىكشند و نام حق نهاده و نام نيكى نهاده و در غيب حقايق را صد هزار رگ بر يكديگر پيچيده و پوشيده و هيچ‌كس آن را نداند جز اللّه چنان كه مىخواهد مىكشد ، شيخ ابو اسحاق مىپرسد كه مذاهب مختلفه همه به اخبارند چرا مر يكديگر را لعنت مىكنند حق كدام است گفتم نظير وى آنست كه پادشاهى را غلامان بسيار و لشگر است بعضى از بعضى بىفرمانى مىبينند مر پادشاه را و ناسزا گفتن مىبينند مر پادشاه را و مىزنند آن بعضى را از\r\n\r\n\r\n","description":"","footnote":"\r\n( 1 ) قرآن كريم ، سورهء 2 ، آيهء 255 .\r\n","page_name":" 355 ","page_number":401},
  {"content":"\r\n\r\nبهر ادب پادشاه و در حقيقت آن بىفرمانى نيست آن زدن و لعنت كردن پسنديده بود نزد پادشاه اگر چه بر خلاف مىبينند و اگر لعنت نكنند و نزنند و مواسات كنند با آنكه بىحرمتى پادشاه مىبينند ناپسنديده بود نزد پادشاه اگر چه آن بعضى بىحرمتى نمىكنند و در حقيقت اين مثال در حضرت اللّه لايق‌تر است كه درجات بندگان و دركات ايشان بنا بر بندگى و اعتقاد و دوستى اللّه است و بناء دركات بر بىاعتقادى از آنكه كمال حضرت اللّه را تفاوتى نمىكند به آورد بندگان و ناورد ايشان بخلاف معاملهء بندگان كه كمال حال ايشان بازبسته است به حقيقت فرمان‌بردارى ، اى اللّه ساعتى روح را چنان گردانى از خردگى چو ناخنى گردد و در تنگى حال چنان شود كه در سوراخ سوزنى جاى گرفته باشد و باز چون آزادش گردانى چنان شود كه در جهان نگنجد هرچند كه كالبد برقرار است و كلانتر و خردتر نمىشود تا بدانى كه روح ترا عالم ديگر است كه در آن عالم خردتر و كلان‌تر مىشود چنانك گويند كه شيطان چون مؤمن كارى كند از خيرى كه خلاف شيطان باشد چون گنجشگى بازآيد و چون معصيتى كند چون كوهى شود ، روى آدمى چو شيدايى گاه سوى شرق رود و گاه سوى غرب گاه سوى آسمان و گاه خواهد تا به زمين فرورود و گاه مويها را پريشان مىكند و خاك بر سر مىكند و گاه خيره و ساكن و گاه مىافتد بنگر تا چه رنگهاست مر روح را و چه پريشانىهاست مر وى را اين خر نفس چه جفتها مىاندازد و چگونه برمىسكيزد تا راكب خود را نه‌اندازد سود ندارد و اين بار خود نه‌اندازد چشم را به يك سوى و زبان را به يك سوى ميان را به يك سوى بنگر كه اين خر نفس ترا كدام ديو است كه خار زير دم نهاده است يكى از اين خر فرود آى و پيش و پس نگاه كن كه چه كردهء و كدام گناه كردهء و بكدام وسوسه ديو گرفتار گشتهء هم در آن عالم كه اين ديوست هم در آن عالم فرشتگان‌اند و كاخهاى بهشت است و دوزخ و اين جمله غيب‌اند ( و اللّه اعلم ) .\r\n\r\nفصل 228\r\nمىانديشيدم كه چون اللّه خواست تا عيب كسى را آشكار كند و او را بسبب بدكارى ملامت آرد طمع چيز او بر كسى نهد چون آن‌كس محروم شود\r\n\r\n","description":"","footnote":"","page_name":" 356 ","page_number":402},
  {"content":"\r\n\r\nاز چيز او بد او گفتن گيرد و اگر اين‌چنين نبودى خود امر معروف و نهى منكر نبودى ، اللّه رحمت بر بيچارگان كند و خلق را رحم بر بيچارگان دهد هركه تكبّر دارد و بيچارگى ننمايد از هر دو رحمت محروم گردد پس روح آدمى را چند احوال است يكى آن است كه از وى شكوه دارند و او را حرمت دارند و يكى آن است كه بر وى رحم كنند و يكى آن است كه با وى درآميزند و او را دوست دارند و يكى آن است كه او را عطا دهند الى غير ذلك و اين همه صفتها در يك حال جمع نشود مر روح را از آنكه متضادّند و الرّهبوت خير من الرّحموت و حاصل كردن هر از اين خاصيتى باسباب معيّن باشد كه مردم بورزند تا آن صفت او را حاصل شود اكنون با خود قرار ده كه از اين همه صفتها ترا كدام موافق‌تر مىآيد سبب آن بورز تا آن ترا حاصل شود ، به خانهء نور الدين اسحاق سيفانى مىگفتم كه ما ياران همچنين جمع شسته‌ايم باز اللّه از ما هستى بستاند بعد از آن پس مرگ بىخبر باشيم يا باخبر اگر باخبر باشيم زمان بىخبرى پس به يك جاى باشيم و مستأنس باشيم به يكديگر و اگر بىخبر باشيم زمان بىخبرى اگر كه صد هزار سال باشد هيچ ننمايد مگر بنشانى چنانك اصحاب كهف سيصد سال را گفتند  لَبِثْنا يَوْماً أَوْ بَعْضَ يَوْمٍ  « 1 » از آنك آفتاب را تفاوتى ديدند و اگر تفاوت آفتاب نبودى آن بر ايشان هيچ ننمودى پس همه درازى از خبر و آگاهى است شب كوتاه نمايد بسبب بىخبرى پس اكنون چون زمان سپس مرگ بىخبر باشند هيچ ننمايد چون حشر شود يك جاى جمع باشيم پس هماره جمع باشيم بر اين وجه ، علاى ترك گفت كه هر قومى را و هر جايى را خاصيّتى است كه از ايشان سخن ديگر آيد و فعل ديگر آيد گفتم كه هر چيز چيزى جذب كند و چيزى ربايد سنگ مغناطيس آهن ربايد و كهربا كه ربايد آدمى چون حقيقت‌جوى باشد نزد او گفت حقيقت رود و گفت آن‌جهانى رود و اگر اين جهان‌جوى باشد نزد او گفت اين جهانى رود و اگر طرب‌جوى بود نزد او هزل و مزاح رود همه حايل از كار آن جهانى غرض است\r\n\r\n\r\n","description":"","footnote":"\r\n( 1 ) قرآن كريم ، سورهء 18 ، آيهء 19 .\r\n","page_name":" 357 ","page_number":403},
  {"content":"\r\n\r\nچون غرض نماند همهء حايل‌ها از پيش برخيزد آن جهان را ببيند همچنان كه استخوان و رگ و پى و پوست و پيه پارهء چشم حايل نمىشود مر نور دل را تا مردم همه چيزها را مىبينند و كوهها را و ابرها را و آسمانها را هم حايل نماند مر ديدن مردم را و آدمى بهشت و دوزخ را مىبيند اگر بر سر آن باشد كه آن را ببيند چون غرض فاسد از ميانه برخيزد ، بدل همىآمد كه تن من بدين خفريقى است همه رگ و پى ، اللّه الهام داد كه هرگاه كه روح تو باللّه يا به چيزى كه نغز باشد تعلّق گيرد تو نغز باشى و پاك باشى و تو را از خفريقى او نه خبرى باشد و نه اثرى ، اگر اللّه ترا نغز دارد از همه جهان در آن وقت نغزتر باشى و اگر تو به فرخجى زشت مشغول باشى فرخجى باشى و اگر اللّه ترا خفريقى دارد از همه خفريق‌تر باشى ، عقل آخر زمانيان بيشتر است از آنك نوشتهاء پيشينيان به نيكى و بدى و حكمت و چست كردن كارها بيشتر جمع شده است نزد آخر زمانيان از آنك هر قومى علمى مىگذارند و كتابى تصنيف مىكنند و تجربه مىنمايند و آن تمييز زيادتى ايشان را مىسوزد و عمر ايشان كوتاه‌تر مىباشد هر انديشهء كه اللّه بيش دل تو پديد آورد و يا در روح تو ظاهر شد بدانك آن گرهى است كه اللّه در روح تو پديد آورده است و آن قبض اللّه است ، آن را بگشاى و بمان تا آن بسط اللّه باشد ، هماره دربند اين گره‌گشايى باش و نظير آدمى در همه كارها چون پروانه‌ايست كه خود را بر شمع مىزند مىسوزد و مىگريزد و باز فراموش مىكند و باز درمىآويزد آن ساعتى كه نظر تو بر كالبد تو مىافتد يا بر چيزى ديگر گويى آن روح تست كه در تو مىنگرد و در چيزى ديگر مىنگرد چون شخصى لطيفى يا چون ابر تنكى يا چون هوايى يا چون شخص آب گويى از زير تو كالبد ترا به خود گرفته استى و هرجا كه نظر روح تو بر آن مىافتد كالبد ترا بر آن كار مىفرمايد چنانك نظرش بر جمالى افتد كالبد ترا در آن نوعى استعمال مىكند و اگر نظرش بر موضعى افتد و قصد رفتن آن جايگه كند او مىبرد و كالبد را آنجا مىكشد و همه كالبدهاى آدميان ديگر را همچنين روح است كه كارفرمايست و آفتاب و ماه و ستارگان و آسمان و زمين و آب و ابر را همچنين روح موكّلى است كه در ايشان نظر مىكند و تصرّف\r\n\r\n","description":"","footnote":"","page_name":" 358 ","page_number":404},
  {"content":"\r\n\r\nمىكند و اللّه ربّ اين حقايق است ( و اللّه اعلم ) .\r\n\r\nفصل 229\r\nكالبد خود را افتاده و معطّل مىديدم مىانديشيدم كه تا اللّه بادى غرضى نفرستد در كالبد كالبد در حركت نه‌آيد و تا مسافرى از فرشته يا از شياطين در كالبد تعلّق نكند اين كالبد در جنبش نه‌آيد ، مىانديشيدم كه شهرى كه غاب باشد به‌منزله درختانيست چون كالبد من بدان شهر باشد در نشو و نما آيد و در حركت آيد چنانك درخت را پهلوى درختستان قوّت بيش آيد و بلند شود و بموضعى كه درخت نباشد نشود ، باز انديشيدم كه چون هيچ غرض نباشد در من چه فايده كند شهر بزرگ همچنان معطل و سودايى باشم چنانك در راهى به سفرى بودم به قصبهء رفتم و باز برگشتم و بدهى بازآمدم و باز بدهى ديگر رفتم و باز به همان موضع اوّل رفتم چون غرضى نمىديدم از اين سرگردانى فايده نداشتم حاصل اغراض كه اللّه در آدمى آفريد به‌منزلهء رشته‌هاى قنديل است كه قنديل كالبد آدمى را در هوا معلّق مىدارد باز چون اين رشته‌هاى اغراض گسسته شود قنديل كالبد بر زمين زند معطّل و كاهل شود باز تأمل كردم روح خود را چون زبانهء بادى يافتم متّصل به تصرف اللّه متصاعد به حضرت اللّه پس هرچند من نظر كنم در تغيّر روح خود گويى نقشى پديد آوردى در روح من كه متّصل است باللّه پس گويى كه اللّه صنع خود در خود يا در حضرت خود پديد مىآورد تا روح من كه متصل است با اللّه ناظر آن صنع مىباشد پس مرا هيچ رنج نرسد مثلا چون اللّه گويم صورت الوهيّت خود بر حضرت خود بروح من كه باللّه متّصل است بنمايد و اگر رحمن گويم صورت رحمانى بنمايد و اگر جبّار گويم صورت جبّارى بنمايد پس هرچه هست از بهشت و دوزخ و انبيا و حقايق ايشان و ارواح شهدا و حقايق همه آدميان همين تصوير و صنع اللّه است كه بر حضرت خود مىنمايد مر روح را و همه چيزها را ، حاصل پيش از اين در روح خود نظر مىكردم اكنون بلند نگرم و چشم را خيره بنهم در عين اللّه تا چه صورت در چشم روح من پديد آورد و از مصنوعات به من چه نمايد ، علم با كمال از بهر آن حاصل كنند تا بدانند كه هيچ نمىدانند در دل هر حكمتى كه ايشان را پيش خاطر آيد كه اين صنع از بهر اين است بازدانند كه اللّه از بهر حكمت‌هاى ديگر كرده است كه در خاطر هيچ‌كس نه‌آيد ، آن‌كس كه اندكى علم دارد نداند\r\n\r\n","description":"","footnote":"","page_name":" 359 ","page_number":405},
  {"content":"\r\n\r\nكه هيچ نمىداند بسيارى بايد خواندن تا بداند كه هيچ نمىداند ، اللّه الهام داد كه كمال اعتقاد خلقان مطلب و هيچ اعتقاد ايشان مجوى كه سبب هلاك تو باشد و نيز طايفهء در سلطانيان از تو بترسند چون مردمان با تو انبوهى كنند و ترا بولايتى فرستند و حبس كنند ، عجب كارى است اگر كار بمراد مىشود زخم بجان برمىآيد چنان كه قايل گويد مصراع :\r\n و بال من آمد همه دانش من \r\n- و اگر بىمرادى است زخم نقصان حال لازم است ، ميانه‌روى بهتر است ، بدل مىآمد كه معلول‌گونه‌ام و سفرى نمىتوانم كرد كه هماره به يك موضع محبوس مانده‌ام چه كنم اللّه الهام داد كه هرگاه كه عزم سفر دارى و مجرّد خواهى شدن اندك‌اندك ره رفتن گير در گرما و سرما هر روزى و به خانه بازمىآى تا ترا خوى شود آنگاه سفر كن همچنان‌كه مبتدى خواهد تا سبق بسيار گيرد كوفته شود و مانده شود اندك‌اندك بگيرد و خو كند آنگاه دلش نگيرد از بسيارى گرفتن از آنكه اللّه همه كارها را نردبانى نهاده است و پايه‌پايه بر توان رفت ، از نماز فارغ شدم مىخواستم تا به حضرت اللّه مشغول باشم روح من جمع نمىآمد روح خود را عاجزوار ديدم كه بهر صورتى مىدويد و بر آنجاى سخت مىشد و چنگ بر آنجا مىزد لختى به صورت ملك و به صورت شو مال و مادر و خانه ساختن از بهر او و مراقبهء حال مردمان و اعتراض كردن از رنج ايشان كه نبايد از من دلشان بماند چون عاجزى روح خود را بديدم كه ذرهء نورى بسوى هر سقف خانه مىدويد و چنگ بهر جاى مىزد گفتم آرى چون حضرت اللّه را نمىداند بهر جاى مشغول مىشود باز در عين روح خود نگاه كردم چون آب گرمى خوش‌رنگ سيماب‌گون ديدم در خوشى اضطراب مىكرد در عجب او بماندم كه اللّه او را چگونه از حال به حال مىگرداند باز تأمّل كردم از آنجا كه صنع اللّه بود در روح من و روح من تا آنجا كه حضرت اللّه است مسافت دوردور بود و بىنهايت عجبى در من پديد مىآمد كه لا إله الّا اللّه مىگفتم و مىگفتم كه اللّه را در اين چه حكمت بود كه چنين عجبى مىنمايد مر روح‌ها را تا ايشان نظاره‌گر صنع او باشند ، باز اللّه الهام داشت كه ما مستغنييم از يارى دادن بندگان در آفريدن چيزها\r\n\r\n","description":"","footnote":"","page_name":" 360 ","page_number":406},
  {"content":"\r\n\r\nخدمت ما همين نظر بود و معرفت ما بود و عجب داشتن كار ما بود گر خود كارساز ماييم كار كسى ديگر حاجت نيست  بَلْدَةٌ طَيِّبَةٌ وَ رَبٌّ غَفُورٌ  « 1 » ( و اللّه اعلم ) .\r\n\r\nفصل 220\r\n   فَأَمَّا مَنْ أَعْطى وَ اتَّقى وَ صَدَّقَ بِالْحُسْنى فَسَنُيَسِّرُهُ لِلْيُسْرى    « 2 » همه غمها و كارسازىهاى دنيا از دل اين كس بردارد تا او بمجرّد نظاره‌گرى مشغول شود و عجب بينى شود پس او همه كارهاى تو مىسازد ، باز در روح خود نظر كردم چون چشمهء گرمى ديدم كه اللّه او را برمىروژاند كه هر قطرهء به قطرهء ديگر نمىماند و هر جنبشى به جنبشى نمىماند بلك همه جهان همچون چشمهء يافتم كه هيچ قطرهء به همان موضع نمىرود و حركت هيچ به حركت هيچ‌كس نمىماند و يا گويى كه همه عالم را از يك موضع مىروياند يكى شاخ بدين طرف و يكى شاخ بدان طرف و گلهاى رنگارنگ و سمن‌هاى سرخ و زرد و سپيد و ياسمن‌هاى گوناگون هر ساعتى مىرويندى و هر برگى بهر سوى مىرويندى و اللّه چنين صنعى بحقايق مىنمايد ، تأمّل مىكردم كه در معانى و افعال نظر مىبايد كرد كه اللّه چگونه اثبات مىكند نه در صور و اشكال بدين معنى كه رحمت چگونه چيزى است كه اللّه پديد مىآورد و روشنايى چگونه معنى است كه اللّه بديد مىآرد و قهر چگونه معنى است كه اللّه بديد مىآرد و فراق و غم و مزهء شهوات چگونه چيزى است كه اللّه پديد مىآورد و گويى اين مزهء شهوت راندن و نظر كردن بجمال صاحب‌جمالان از عين اللّه بر روح مىرسد نه از صور و اشكال و اندر عين آن مزه باللّه نظر مىبايد كرد كه اى اللّه چگونه لذيذ بامزهء پس در اين معانى نظر مىكن كه اللّه اين رنگهاى گوناگون را چگونه پديد مىآرد از اين دريا يا دستاسى نهاده اللّه كه اين معانى را از اين دستاس آس كرده برون مىآرد ، در مسجد و جدى و راحتى پديد مىآيد پيش مردمان دربند آن مىباشم كه همه مردمان مرا رها كنندى و بروندى و هم مردمان باز جمع مىشوند و مرا پراكنده مىكنند معلوم\r\n\r\n\r\n","description":"","footnote":"\r\n( 1 ) قرآن كريم ، سورهء 34 ، آيهء 15 .\r\n( 2 ) سورهء 92 ، آيهء 5 ببعد .\r\n","page_name":" 361 ","page_number":407},
  {"content":"\r\n\r\nمىشود كه هر وجدى كه از مردمان حاصل مىشود هم مردمان آن را غارت كنند وجد چنان بايد كه حاصل شود در خلوت بىاطّلاع مردمان تا آن را غارت نكنند در خدمت هركه درآيى از پادشاهان و از قضاة و غيره نه چنان خدمت بايد كرد كه قرآن بندگان را به خدمت اللّه خوانده است و چنان تهديدها كرده است مر ترك خدمت اللّه را و ساختن با اعدا و عبادت و خدمت كردن در سرّ و علانيه هركه خواهد كه در منفعت كسى دررسد همچنين مراقبت مخدوم بايد كرد و همچنين در راه او بذل بايد كرد و همچنين نعمتهاى او را شكر بايد كرد و ناظر كارهاى او بايد بود و هيچ‌كس را اين خدمت نكند مگر اللّه را زيرا او راست بقا و بس اگر صورت هيچ نماند گو ممان ، اعتبار مر روح راست نزد اللّه ، روح بايد كه نيكو بود ، نماز مىكردم بدل آمد كه بريا مشوب است باز اللّه الهام داد كه همه نمازها و همه خيرات كه به كالبد تعلّق دارد گويى از بهر رياست تا خلقان ببينند كه مر اللّه را عبادت مىكند و كلمه مىگويد تا اعتقاد كنند كه او مؤمن است از بهر انك آن چيز كه از بهر اللّه است آن كار روح است و نيّت صدق و يقين است چه حاجت آيد كه خلقان ببينند هرچند روح را علم و تميز بيش دهد تمييز و پاره‌پاره شدن و رنج رسيدن از حوادث مر آدمى را بيش بود ، بدل مىآمد كه خوشى بر روح آدمى و ناخوشى از پس مرگ چگونه بود اللّه الهام داد كه چنان كه از فراز و نشيب جهان بر روح تو مىرسد و هيچ حايل مانع نمىشود مثلا خوشى از شير به تو رسيد يا روح تو در جمال نظر كرد از آن صاحب‌جمال خوشى به تو رسيد از آنك هر خوشى كه مر كالبد راست در كار كالبد عمل خويش مىنمايد چنانك سپرگر سپر مىبافد از پس سپر خوش نشسته باشد رشتها در چوبها مىكشد و يا روح عمل خود در زمين و درخت و غير آن ظاهر مىكند پس روح من چند كوهى هست يا خردتر يا كلان‌تر از پس صورت كالبد عمل خويش نشسته و روحهاى ديگر از پس صورت خويش نشسته اندر آن احياز خويش چنانك اللّه داند اين بالا و نشيب اين صورها را هيچ مانع نمىشود مر اصول راحات و رنجها را بحقايق هم از غيبى به غيبى چيزى مىآيد پس گوها و پشت‌ها و آبها و آتشها هم حايل نباشند مر روحها را اى اللّه رهى بنماى مرا بر روح ، گويى\r\n\r\n","description":"","footnote":"","page_name":" 362 ","page_number":408},
  {"content":"\r\n\r\nروح مايه‌ايست بىرنگ هموار كس نداند كه از وى شرى آيد يا خيرى ساده و آراميده آنگاه حالتهاى روح معلوم شود كه از حوادث در وى چيزى افتد از سخنى يا كارى يا امرى يا نهيى همچنانك آبى بىرنگ ساده باشد چنانك در چشم نه‌آيد ناگاه بخارى و گردى از وى در هوا شود ، اگر گويند پيغامبر عليه السّلام چون معصوم بود از كارهاى بد چگونه مختار بود در كارهاى نيك جواب تو در كارهاى خويش چگونه مختارى و هيچ شيوهء ديگر نتوانى كرد جز همين شيوه كه هستى مثلا چنانك از بعضى كارهاى نيك معصومى كه از تو آن كار نيك نمىآيد و در اين كار بد مختارى رسول عليه السّلام نيز همچنان در رگ كار خويش مختار بود كه از او كار ديگر نيامدى جز آن كار پس رگ‌رگ آمد كارهاى مختارى اللّه  اهْدِنَا الصِّراطَ الْمُسْتَقِيمَ  « 1 » ما را بران رگ اختيار نيكوكارى دار ( و اللّه اعلم ) .\r\n\r\nفصل 231\r\n ما تَرى فِي خَلْقِ الرَّحْمنِ مِنْ تَفاوُتٍ  « 2 » آسمان را از اين چه هست بهتر تصور نتوان كردن هرچند بعقل براندازى تا چيزى زيادت كنى يا كم كنى خوب نه‌آيد و همه چيزها را همچنين ، اللّه گوشت و پوست و دل و جگر و جان و معنى و هوش و عقل و علم و انديشه و راحت و رنج و گرما و سرماى ما را همه بخواهد ستدن و همه مرجع ما بوى است چنگ در هرچه زنى اللّه چنگال ترا از آن جدا خواهد كردن ، نظرم مىافتاد بر روح خود كه اللّه صورت او را از حال به حال مىگردانيد چنان كه مرد مهندس رقم هندى را از روى تخته چگونه بسرعت پاك مىكند و نقش ديگر مىنويسد ، باز در عالم غيب نظر مىكردم كه همه حقايق را به يكديگر راه كرده است و همه را در هم گشاده ، باز در عالم محسوس نظر كردم در آسمان و عجايبى كه از وى ظاهر مىكند از شب و روز و نور و ظلمت و ستارگان و ماه و آفتاب همه به يكديگر اندر گشاده و زمين را به يكديگر گشاده از آب و خاك و گرما و سرما و تأثير آسمانى را بوى پيوسته و كالبدهاى حيوانات و آدمى به اثرهاى آسمانى از هوا و گرما و سرما\r\n\r\n\r\n","description":"","footnote":"\r\n( 1 ) قرآن كريم ، سورهء 1 ، آيهء 6 .\r\n( 2 ) سورهء 67 ، آيهء 3 .\r\n","page_name":" 363 ","page_number":409},
  {"content":"\r\n\r\nو اثرهاى زمينى همه به يكديگر اندر پيوسته اين همه مجموعات را به يكديگر اندر راه ديدم و در و ديوار گشاده و اين محسوسات را همه راه ديدم گشاده بعالم حقايق و غيب الّا آنك عالم غيب چو روشنايى آفتاب لطيف مىنمود چون هواى منوّر و يا چون آب روشن پيوسته بعالم محسوس و اللّه عامل اين همه در يك لحظه در دلم آمد كه فرخج‌ترين چيزى مر آدمى را هستى آمد و گنده‌ترين چيزى اين منى است و هستى مضرتيست كه در وى هيچ منفعتى نيست چنانك آيت خواندم  الْمالُ وَ الْبَنُونَ زِينَةُ الْحَياةِ الدُّنْيا  « 1 » امّا نگفت هستى و منى زينة الدّنيا و راحة الدّنيا و ابليس و ديو همين هستى و منى و دوزخ همين منى است و عقبهء قيامت همين منى است كه  فَلَا اقْتَحَمَ الْعَقَبَةَ  « 2 » با خود گفتم چه حيلت كنم تا اين هستى فرخج خويش را بيرون اندازم و هلاكش كنم تا به سلامت بزيم و اين سگ مردار را از چاه تن بركشم تا آب پاك برآيد و همه همّت خود در آن بندم تا اين هستى را هلاك كنم ذكر اللّه كردم كه ذات مخصوص است بصفات عليا چون روح من مشغول به چنين ذاتى بود لاجرم روح من عالى بود بر جملهء مخلوقات و متخلّص بود از جملهء آفات ( و اللّه اعلم ) .\r\n\r\nفصل 232\r\nآدمى آن باشد كه در وقت تنگ‌دستى همچون مال‌دار باشد در طاعت و خير و در وقت فراخ‌دستى و توانگرى چون درويشان باشد ، آدمى چون خرد بود تلخ و ترش باشد معنى او زردآلو غوله و سيب غوله و چون كلان شود پخته و شيرين شود ، اللّه آدمى را خندقى پديد آورده است پيش معرفت خويش آن روح آدمى است كه چون در چگونگى خود درماند داند كه به چگونگى اللّه كسى را زهره نباشد كه دررسد ، نداند كه صد هزار خندق ببايد گذشتن كه چگونگى آن بداند يكى روح آدمى يكى روح حيوانات يكى روح اين جهان يكى روح ملائكه و روحانيان و روح بهشت و خلق وى و دوزخ و خلق وى و هنوز زهره ندارد كه سخن روح اللّه\r\n\r\n\r\n","description":"","footnote":"\r\n( 1 ) قرآن كريم ، سورهء 18 ، آيهء 46 .\r\n( 2 ) سورهء 90 ، آيهء 11 .\r\n","page_name":" 364 ","page_number":410},
  {"content":"\r\n\r\nگويد و اين سرمجموع چون بر روح اللّه نرسند متحيّر مانند ، مىانديشيدم كه عقلى كه مرا غم و اندوه آرد آن عقل را چه كنم و پساپيش كارها را چه نگاه دارم از بهر عمل بدان عقل و ترك كار آن عقل ببايد گفتن كه كار كردن بعقل از بهر راحت است چو حالى رنج است و در مآل رنج است چه خواهم كردن ، مردم را چون دل‌تنگى و يا خشمى و يا غصّه و يا حسدى و يا اندوهى پيش آيد بدانك آن بسبب كار بد وى باشد بايد تأمّل كردن كه من چه بد كردم كه بدان سبب مرا اين رنج داده است اللّه كه اللّه گفته است كه  وَ جَزاءُ سَيِّئَةٍ سَيِّئَةٌ مِثْلُها  « 1 » مانند آن بدى كه كرده باشد بدى او را بدهد و بسبب آن خصلت بد او را رنجى بدهد چون از سر آن خصلت بد برخيزد آن رنج براحت مبدّل شود باللّه مىگفتم كه من رنجهاى تو نه‌انديشم تو از جنايات من و معصيت‌هاى من ياد مكن كه ذكر الوحشة وحشة سربه‌سر كنيم لا لى و لا على نفس مردم عدوّ مردم است و جمله خطرات وى ، ياد اين عدوّ نبايد كرد و بذكر حق مشغول مىبايد بود كه اين نفس بسيار عيب‌ها دارد بوى مشغول باشى به حق چگونه رسى علمى كه حالى ترا از عقوبت حسد و بغض و كينه بازندارد به قيامت چگونه ترا از عقوبت امان باشد هرچه ترا حالى منفعت نكند بدانك كه فردا ترا هم منفعت نكند و هر عبادتى كه ترا دلسرد نكند بر دنيا بدانك آتش قيامت را سرد نكند بر تو من چه كنم آن علم را و آن‌چنان عبادت را و آن‌چنان قرائت را و آن‌چنان تفسير را و آن‌چنان فقه را و آن‌چنان حكمت را كه رنج حالى از من كم نكند رحمت بر رنج باد كه مردمى و مردم آن است كه از رنج بود و هركه رنج نديد او سنگ و كلوخست نه مردم و نه آدمى همه منفعت از رنج آمد پس در رنج گنج باشد ( و اللّه اعلم ) .\r\n\r\nفصل 233\r\nقرآن مىخواندم و گرما و عقوبتى عظيم مىديدم گفتم با خود كه رسول عليه السّلام و صحابه رضوان اللّه عليهم همه در گرماها و سرماها به غزا مىرفتند و بلال حبشى در حرّ حجاز احداحد مىگفت ايشان را اين قوّتها از چه بود الهام داد\r\n\r\n\r\n","description":"","footnote":"\r\n( 1 ) قرآن كريم ، سورهء 42 ، آيهء 40 .\r\n","page_name":" 365 ","page_number":411},
  {"content":"\r\n\r\nاللّه كه ايشان مزاج خود را موافق قرآن برآورده بودند آدمى هر چگونه كه دل در چيزى بندد و روش آن بگيرد روح او همچنان گردد از آنكه روح آدمى همان خطرتهاست چون آن خطرتها بر سختى و گرمى و زوال و انتقال از اين دنيا و ترك تنعّم و گليم پوشيدن و راه باديه كوفتن نهاد و روش قرآن گرفت پس روح آدمى همچنان سختىكش شد و معصوم ماند از بسيارى رنجها و بازرهيد از طبيبان پس قرآن مىبايد خواندن و روح را با آن راست مىبايد كردن از انك چون روح قران شد به حكم اعتياد هيچ آفتى بوى راه نيابد چنانك به قرآن عيب راه نيابد و از بهر اين معنى است كه رسول عليه السّلام فرمود كه اهل القرآن اهل اللّه و خاصّته پس در ميل روح و منظور فيه وى نظر كن كه اللّه مر روح را حركاتى كه مىدهد از منظور فيه روح مىدهد مثلا چون منظور فيه جمال مىباشد حركات كالبد بىخودى باشد و مستى باشد و چون منظور روح حرص و جهد دنيا باشد كالبد در تكاپوى باشد و بيش‌طلب باشد و چون منظور روح جاه و حشمت و بوش باشد كالبد پر از خشم و تبش باشد و چون منظور روح بهشت و دوزخ باشد كالبد در مستى و گريه و آرزو باشد و اگر منظور روح اللّه باشد كالبد متحيّر و متعطّل باشد پس اللّه اين چرخ كالبد را بهر شكلى مىگرداند بدانك روح را نظر مىدهد بهر منظورى بر مناسبت منظور فيه ، حال از صحّت و سقم كالبد و احوال وى نمىبايد انديشيدن و روح را بر مقصود مىيابد داشتن تا گزند زيادتى نباشد مر كالبد را كه هرك از رزق انديشيد در معيشت تنگ بود و هركه احوال تن انديشيد پيوسته تنش در علّت بود و بچگان خرد را چون اين هر دو انديشه نيست تن ايشان در نشو و نماست و روستايى كوهى را چون انديشه‌ها كم باشد تنش را صحّت بيش باشد و خود را چنان به مهمّى مشغول گرداند كه هرگز اين دو انديشه پيش دل نه‌آيد ، اللّه الهام داد كه معنى و علم و حكمت زيادت كن نه آن صورتها را به خود كش از آنك هرگاه كه معنى كامل شود و بىتكلّف شود خود چه كند كه صورت آن كار نزد تو نيايد و ضرورت مر جمع صورتها تو شوى از آنك صورتها از بهر معنيهاست\r\n\r\n","description":"","footnote":"","page_name":" 366 ","page_number":412},
  {"content":"\r\n\r\nمثلا صورت قضا از بهر معنى و دانش احكام قضاست و رفع حوائج خلق و منزلت عالم از بهر دانش احكام شرع است پس معلوم شد كه سعى در معنى بايد كردن كه چون معنى كامل آمد هرچند صورت را برانى تا برود زود نزد تو آيد ( و اللّه اعلم ) .\r\n\r\nفصل 234\r\nهر كسى بر فراق مونس خود مىگريد و به حقيقت مؤمن را مونس و غمگسار اللّه است كه روح او را تصرّف مىكند و مشغول مىدارد بهر تصوير خويش و بهر صنع خود و گاهى به رحمت خود و گاهى بقهر خود و گاهى او را باخبر دارد و گاهى بىخبر دارد و گاهى به بچهء خوش‌رويش مشغول مىگرداند و گاهى بزن و گاهى بعلمى بعلمى پس چون اللّه و صنع وى مشغولى و مونس روح آمد پس آدمى و مؤمن را ترسان بايد بودن كه بفراق اللّه مبتلا نشود و ترسان بايد بود كه بميرد و بىخبر شود در حضرت اللّه ، اكنون مؤمن را بايد كه از دو حال خالى نباشد اگر وقتى كه روح او را از حضرت اللّه خوشى و راحتى باشد بسور ديگران نرود بسورى كه او را از اللّه حاصل شده باشد مشغول باشد و اگر روح را تنگى و غمى و گرفتگى باشد از حضرت اللّه به تعزيت ديگران مشغول نباشد بر تعزيهء خود نوحه‌گر باشد كه مرا چنين فراقى پيش آمد از اللّه و مىزارد تا او را بازدهد چنانك بچه مىزارد و مىنالد تا مادرش به نزد وى بازآيد اكنون آوازهاى سازها و نوازها « 1 » استماع مىكن تا ترا غيرت آيد در خوشى كه از حضرت اللّه يافتهء و همچنان نوحها را و آواز دردمندان استماع مىكن تا در فراق اللّه نيز همچنان كنى نوح را عليه السّلام از بهر آن نوح گفتندى كه هماره نوحه كردى بر شوق اللّه و خائف از فراق اللّه بودى پس تو نيز نظر روح خود را بر خيالات و تصوّراتى « 2 » كه ترا از اللّه مشغول مىدارد مينداز و پرفن و خوش‌دل مباش به ياد اللّه و صنع اللّه پرفن و خوش‌دل مىباش و ترسان مىباش و خوش‌دل نمىباش و نوحه مىكن كه نبايد كه ترا در حجاب دارد و يا خود تنها نوحه مىكن كه آدمى را بر خود نوحه مىبايد كردن ، در روح تأمّل مىكردم روح را باللّه تعلّقى يافتم و بسبب تذكّر و تفكّر روح\r\n\r\n\r\n","description":"","footnote":"\r\n( 1 ) - ن : نوازشها .\r\n( 2 ) - ن : تصويرات .\r\n","page_name":" 367 ","page_number":413},
  {"content":"\r\n\r\nروشن مىشود و اللّه صور را در روح پديد مىآورد لاجرم از روشنى روح آن صور مىنمايد باز تأمّل مىكردم در اللّه بىچون و بىچگونه يافتم و به هيچ‌گونه با وى راه نيافتم مگر باللّه همين نامهاء نود و نه نام و سبحان اللّه و غير ذلك و گويى سالكان در اين راه بسى اين راه سپردند و حاصل هيچ نيافتند مگر مسمّيات اين نامها پس چون خواستم تا از اللّه درانديشم هيچ‌چيز عبارت نيافتم بجز اين نامها و سالهاى دراز از اين مجاهده همين نامها بر سر آوردم و بس پس اسم و مسمّى يكى آمد .\r\nيكى از كلاوكان برخاست و به آوازهء عدل و داد بداد شهر شد ديد كه در آن شهر ظالمان ظلم مىكردند خواست كه تا بازگردد گفتند يك دينار بده تا بازگردى گفت حالا به شهر اندر روم گفتند دو دينار بده تا به شهر اندر روى ، گفت همين جاى فروآيم و بروم تا به شهر داد خواهم گفتند سه دينار بده تا رهات كنيم كه اينجاى فرود آيى چون درماند گفت دو دينار بدهم و بروم و دادخواهم چون آنجا فرود آمد رند كى آنجا بود برفت و دم خرسى ببريد و زنى داشت آبستن بيفتاد و حملش تباه شد چون آن شخص به دادخواهى نزد امير شهر رفت پيش ازو مردى ديگر دادخواه آمده بود و مىگفت كه پدرم بفلان جاى كار مىكرد در آن خانه سست بود فروافتاد و بر پدرم آمد و هلاك شد اكنون آن در را بياريد تا قصاص كنند چون در را بياوردند گفتند عيب از آن‌كس باشد كه در را برنهاده است آن كس را بياورند گفت گناه از كنيزك صاحب‌خانه بود كه برمىگذشت و صاحب جمال بود دلم به دو مشغول شد در را نيكو نتوانستم كرد كنيزك را بياوردند تا قصاص كنند گفت گناه بىبى بود كه كفشش دريده بود مرا به نزد كفشگر فرستاد بىبى را بياوردند گفت عيب از كفشگر بود كه كفش را محكم ندوخته بود كه ندرد كفشگر را بياوردند گفت عيب از آهنگر است كه درفشم را خوب و سره نكرده بود آهنگر را بياوردند گفت آرى تقصير از منست و ليكن در اين شهر ما دو آهنگريم همه كارهاء اين شهر ما مىكنيم اگر مرا قصاص كنيد جمله كارها بدان يكى بازمىماند و كار بر خلق دشوار و تنگ مىشود ليكن در اين شهر به گازر چندان احتياجى نيست و دو كس گازرى مىكنند يكى از ايشان را بجاى من بكشيد تا نقصانى پديد نه‌آيد\r\n\r\n","description":"","footnote":"","page_name":" 368 ","page_number":414},
  {"content":"\r\n\r\nهمچنان كردند و يك گازر را قصاص كردند اين مرد نيز ظلم خود را مرافعت كرد حاكم گفت آن خرس را بدان‌كس دهيد كه دمش بريده است تا نگاه دارد تا آنگاه كه دمش باز دراز شود و زنش را بدين كس دهيد تا مجامعت كند چندانى كه آبستن گردد ( و اللّه اعلم ) .\r\n\r\nفصل 235\r\nبا خود انديشيدم كه من اخلاق را نيكو مىكنم و خود را خوش‌خو مىكنم اين از بهر طلبيدن ملك اين جهانى است همچنان كه كسى زر طلبد و جاه طلبد تا رنجش كم شود فرقى نه‌آيد ميان اين و آن ، مسلمان و آن جهان طلب آنست كه غمخوار باشد از بهر خداى و پرآب‌وتاب باشد از بهر لقاى اللّه و هماره غم طلب و رنج طلب باشد از بهر اللّه و ايستاده به خدمت اللّه باشد و چون پارهء از شب در اين انديشه بودم رنج بر تنم مستولى شد و دماغم ضعيف شد و سرم درد گرفت چنانك از خدمت و از كار فروماندم باز اللّه الهام داد كه ملك محبّت جوى كه طاقت غم ندارى و بىياد من باش ، صوفيى خوارزمى بود گفت به وخش من مادرى داشتم كه هيچ‌چيز را نه‌آزردى از آدمى و جانوران چون وقت وفات او رسيد بچگان گرد او درآمده بودند ، گفت اى بچگان برخيزيد كه از شما بهتر و خوب‌تر و باجمال‌تر آمده‌اند گفت ما برخاستيم و در پس چيزى پنهان شديم او را ديديم كه سر بينى او پارهء بجنبيد و جانش بيرون آمد و نورى ديديم كه گرد روى او درآمد سپيدرنگ نيك روشن و از اثر روشنى آن نور روى مادرم همچنان سپيد بماند پس هركه عورتى دارد آن را ببايد پوشيد عورت اندام را به جامه و عورت زن و مادر را به خانه و خويش را به حضرت اللّه چون گدا عارى مىبايد كرد و از همه خيالها و انديشه‌ها تبرّا مىببايد نمود چندانى كه خيالها و انديشه‌ها نماند همه اللّه ماند و سادگى ظاهر شود بود كه نورى پديد آيد و در اين حال چون ميل سجده‌ات مىآيد سجده مىكن حاصل تا از همه چيزها فراغتى نيابى سودى ندارد خويشتن را از خويش بيرون انداز و از زن و فرزند و آسمان و از زمين و از نيك‌نامى و بدنامى و از نام و ننگ و از همه چيزها آزاده باش جامهء سادگى عظيم جامهء به آسايش است و با نور و راحت صد هزار تير سودا و خيالها اين\r\n\r\n","description":"","footnote":"","page_name":" 369 ","page_number":415},
  {"content":"\r\n\r\nجامه را پاره‌پاره مىكند و انگشت مىكند و انبيا را چون اين جامه نيك درست بود هيچ تير خيالى مر آن جامه پاره نكرد ، در خلوت نشسته بودم چشم باز كردم آسمان و آفتاب و زمين و اشجار را بديدم و اگر به ديدهء دل نظر مىكردم نوعى ديگر مىديدم از عالم غيب ، با خود مىگفتم كه اللّه چون اسم را و حواس را و ادراكات را بدين سوى و آسمان و زمين و اين رنگها گشاده است و بدين جهان گشاده است سوى ديگر نتواند ديدن و آن جهان را سپس مرگ بتوان ديدن چنانك مردى در كوشكى بلندى باشد از آن سوى تواند ديدن كه رواقش بگشايند و وقتى فروسوى تواند ديدن كه در فروسوى بگشايند و آسمان را وقتى تواند ديدن كه در بام بگشايند پس چون چشم ظاهر را بدين ظرف اين جهان گشادند جز اين را نتواند ديد پس دليل آن نكند كه جهتهاى ديگر نيست و شهرها و منظرهاى ديگر نيست چنانك بصيرت روح هر كس را از اين جهان به سويى گشاده‌اند كه سوى ديگر نه‌بيند چنانك يكى تصرّفات زرگرى را ببيند « 1 » و يكى دقايق جوهرى و كيميا و سحر را و كهانت را و دزدى را بيند و يكى حقايق خلافى و فقه و اصول را داند و يكى روح و راحت آن جهان و نور را و وجد را داند و يكى شهوت و جمال و عشق را داند و يكى هزل و مسخرگى را داند و بس و يكى فرشتگان و كرّوبيان و عرش و كرسى را داند و بس و هر يكى را در اين كوشك منظرى ديگر گشاده است و رواقى ديگر گشاده است كه اين از حال آن خبر ندارد و آن از حال اين خبر ندارد و صد هزار بىنهايت از جانوران و حيوانات و حشرات و فرشتگان و غير آن را رواقها گشاده است و طبيب و منجم و غير آن هم بر اين منوال و هركه بلندتر مىرود بيشتر رواقهاش مىگشايند و هركه بيشتر مىرود بيشتر مىبيند و انبيا و رسل هزاران سال و صد هزار سال رفته‌اند تا عرش و كرسى و ملائكه را و بهشت و دوزخ را بديده‌اند تو مىخواهى تا به اندكى ببينى باز يكان‌يكان انبيا را بران نسخهاى ايشان وقوفى داد و اللّه بصيرتى زياده داد تا زود اين همه را دريافتند و بديدند هر كارى به تجربهء اوستادان پيشين است و استدلال باز پسينيان است چند هزار سال طبيبان و\r\n\r\n\r\n","description":"","footnote":"\r\n( 1 ) - ن : داند .\r\n","page_name":" 370 ","page_number":416},
  {"content":"\r\n\r\nمنجّمان به حكم مشاهده و تجربه اين قانون را مقرّر كرده‌اند تا اين باز پسينيان بعضى باستدلال اندك بدان مقام برسند پس انبيا و رسل را مقامات بود تا در كشوف و محو جهان و اثبات صانع به جايى رسيدند كه عدم ديدند عالم را باز جوهر سادهء بىرنگ ديدند باز اللّه پيش نظرشان چون آبگون و آبرنگ گردانيد باز پارهء آن آبگون و آب رنگ را اساس عالم گردانيده‌اند باز پارهء آن آبگون را مصوّر نمود و آن عرش است باز پارهء از آن آبگون را رنگ تحرّكى و تصعّدى داد و آن دخان است و آن دخان را مجسّم‌تر گردانيد و آن آسمان است و باز آبگون را صورت ديگر با كثافت تر داد و آن كفك است و باز اين كفك را به صورت مجسّم‌تر بديشان نمود و آن طبقات خاك است و موجها را كوه نمود بديشان ، موج آب سپيد است و موج آب سياه است و موج آب سرخ است كوه‌ها لاجرم به رنگ مختلف‌اند سالكان چنين رفته‌اند و در راه همه اغراض و شهوات و حرص و تكبّر و همه اخلاق نامحموده را بينداختند تا سبكبار شوند و بدين همه به منزل برسند و ببينند ، اللّه رواقى سوى جواهر آب و كرسى و عرش و ملايكه و جن و شيطان و آسمان و زمين و رنگ‌ها و كالبدها و صورها بگشاد تا روحها نظر مىكند آنجا و اين عالم را مىبيند و هرچه براى آن جوهر ساده رنگ هواگون است كه از هوا لطيف‌تر است كس نداند كه چه عالم‌هاست و چه چگونگىهاست مگر اللّه ، چشم باز كردم همه عالم را چون دريايى ديدم باگشاد از روى اين جهان شهادت آب و هواى بسيار ديدم آسمان در ميان هوا چون حلقهء در بيابانى و زمين در ميان آب چون كلوخ‌پارهء و ستارگان در آسمان چون نقطهء و كالبدها را از هوا فضايى و از زمين گشادى تا از وراى عالم غيب صد هزاران خطرت‌ها و گشادها كه كس پايان آن نداند و گرما و سرما و تبديل و تغيير عالم و بحر بىكرانه كه بدين مجسّمات نيز راه يافته بود و هيچ‌چيز را از يكديگر ازدحامى نه ، همه چيزها گويى لته‌پارهء چندىاند بر روى درياى بيكران حقايقها ازو راى اين دريا ناظر شده‌اند و اللّه متصرّف روحها گشته و اين درياى بيكرانه چگونه در تصرّف خود مىدارد تا عظمت اللّه خود چند باشد كه وهوم بدان راه نيابد عظمت از روى شخص نباشد ، نه‌بينى كه آدمى با آنك\r\n\r\n","description":"","footnote":"","page_name":" 371 ","page_number":417},
  {"content":"\r\n\r\nشخص او حقير است زيادت از همه موجودات و محدثات است از آنك نظر او حاوى كرسى و عرش و سماوات و ارض و ما بينهماست و متداخل در هر جوهرى و در هر صفتى و اللّه عظيم‌تر از چندين هزار نظرهاست و چون نظر متداخل است چه عجب اگر اللّه با همه صفت‌ها و محدثات باشد كه  وَ هُوَ مَعَكُمْ  « 1 » پس و رخجى بود كه من دعوى معرفت كنم و بدين قدر بيارامم و ناظر اللّه باشم و تصرّف وى اكنون معلوم شد كه خصلت بد من كه غالب است بر من تكبّر است كه از مزهء آن جهانى بسبب او بازمىمانم و مزهء راحت اللّه درنمىيابم روى بدين مىبايد آورد تا اين ركن بدى را ويران كنم و اين كوه كبر را كه مانع است از عالم غيب ريزه‌ريزه كنم و خويشتن را با خاك كوى برابر كنم تا همه خواريها بر من باشد روح را ساعتى عالم جبر مىنمايد و ساعتى عالم قدر مىنمايد و ساعتى عالم رفض و كرّامى و خارجى و معتزلى و دهرى و الحاد و طبيعى و اين همه عالمهاست لا محاله و چون اللّه اين روح‌ها را مىگرداند لاجرم عالمها ديگرگون مىشود و در هر منزلى و در عالمى كه روح در آن آمد آن را داند و بس ( و اللّه اعلم ) .\r\n\r\nفصل 236\r\nكلّ ميسّر لما خلق له هر كسى را اللّه راه و منزلتى درخور قسمت كرده است چنانك بلبل و قمرى را درخور وى منزلتى و موانستى داده است كه غليواژ را نداده است و گوهر را قيمتى نهاده است درخور وى كه سنگ را ننهاده است و هر كسى را همّتى داده است تا منزل وى ، همّت چون پر بود هر كسى به همّت مىپرد تا بجاى خويش رسد يكى را كفش‌گرى و يكى را پادشاهى و يكى را سودايى ديگر باشد و همّت ديگر بود .\r\nسپيده ( دم ) برخاستم و به مسجد آمدم تا باشد كه سوداها از من كم شود از اين كار مرا تحرّيها حاصل شد يكى آنك سپيده‌دم برخاستن نيكوست ديگر آنك بعضى جايها باشد كه آنجا ديوان بيشتر باشند و چون سگان در آدمى درآويزند چون از آنجا بجاى ديگر رود در آن موضع ديو كم باشد و يا فرشتگان بيشتر باشند\r\n\r\n\r\n","description":"","footnote":"\r\n( 1 ) قرآن كريم ، سورهء 57 ، آيهء 4 .\r\n","page_name":" 372 ","page_number":418},
  {"content":"\r\n\r\nو ديوان بدانجاى « 1 » نيارند آمدن سيوم آنك همچنان‌كه جايى باشد كه ديو بيشتر باشد آدمى باشد كه بر وى ديو بيشتر جمع شده باشد و روى باشد كه چون در وى بنگرى ديوان او در اين كس درآويزند و وسوسه كردن گيرند و بيشتر اين ديوان با توانگران جمع آيند پس چشم را نگاه بايد داشت از روى توانگران و اگر چشم را نگاه نتوانى داشتن دل را نگاه دار از روى توانگران و اگر توانگر در مجلس اهل صواب سخن ناصواب نگويد و خويشتن نگاه دارد از مرد صواب كار بشومى صحبت توانگر ناصواب گويى شود از بهر اين معنى پيغامبر عليه السّلام گفت كه طوبى لمن جالس اهل الفقه و الحكمة و خالط اهل الذّل و المسكنة گفتم اى اللّه سر اين صورتها مىزن و مىانداز تا هيچ نماند مگر روح سادهء روشن باز اللّه الهام داد كه اين صورتها بر اين روح تو چون گر است هرچند كه تو از برون دارو كنى ديگر بيرون آيد بيخ اين گرهاى صورت در اندرون روح تو است كه اگر در سرت حبّ مال و جاه و معرفت خلق نيستى پس اين صورتها بر روح روشن تو چون گوهر آينه رنگ چرا پديد آيد روح خود را بگوى تا داروى صفا و ذكر اللّه چندانى بخورد كه رنگهاى سوداها هيچ نماند و آن بيخ‌ها را گنجايى نماند در روح و باللّه روح تو يكى شود و بصفات اللّه روح خود چندان مشغول مىببايد كردن كه تصرّف از تو برود چنانك نگويى كه فلان مستحقّ است انعام را و فلان كس حاجتمند نيست و فلان كس را چنين مىبايد كه از اين تصرّفات در حكم اللّه بوى حسد و طمع مىآيد كه اگر در روح تو اين سوداها نيستى اين تصرّفات بىوجهى در تو هيچ نيستى بايد كه ترا از اين حكمها هيچ ياد نه‌آيدى پس گويى همچنين مىبايست كه اللّه كرد و همه چيزى بموضع خويش است و خوش است از اللّه و از حكم اللّه و بايد كه روح ترا سه حالت بود و بس يكى نظر به عبرت و يكى سخن گفتن به حكمت و سوم عزيمت در هر مصلحت و بايد كه به چشم ظاهر بينى كه هميشه دل‌تنگى دنيا از نهادگى برين عالم است پس هرگاه كه\r\n\r\n\r\n","description":"","footnote":"\r\n( 1 ) - ن : جهان .\r\n","page_name":" 373 ","page_number":419},
  {"content":"\r\n\r\nآزاد باشى از اين جهان و غريب دانى خود را در اين جهان و در هر رنگى كه بنگرى و هر مزهء كه بچشى دانى كه با او نمانى و جايى ديگر مىروى دل‌تنگ نباشى . شخصى حكايت كرد كه در ترمد كنيزكى هست كه چندين نوع علم مىداند از طبيعى و داروشناسى و حرفتها و بازرگانىها و قرآن و تفسير و حديث و فقه و غير آن گفتم آرى آدمى در خانهء تاريك اين دنيا مانده است نمىتواند كه از اين دنيا بيرون شوى كند چون موش گردگرد اين خانه سوراخى مىكند و هر چيزى بهر كنجى مىنهد و هرچه منفعت خود داند در آن خانه ترتيب مىكند از آنك بيكار نمىتواند بودن باز انبيا چون اين خانه را سوراخ كردند آن جهان بديدند از اين خانه بگريختند و كار اين خانه را از حرفتهاى گوناگون و علمهاى مختلف نآموختند و دل بر آن جاى نهادند .\r\nيكى از مريدانم پرسيد كه روحها را چگونه منزلتهاى متفاوت بود گفتم چنان كه روحها را اكنون ولايتهاى مختلف داده است يعنى كالبدها يكى را نغز و يكى را زشت و يكى را دراز و يكى را كوتاه و يكى را باقوّت و يكى را ضعيفى و يكى را عاجزى و يكى را چشم نيك روشن و سياه و يكى را شنوايى بكمال و يكى را عقل زيادتى و يكى را گربزى و يكى را خوى بد و بار گران و سودايى و ايذا چنانك اكنون اين نقشهاى خطرات در وى بديد مىآرد از خوشى و ناخوشى و اين خطرات بستان و زندان او گردانيده نيز بعد از وفات همچنين نقش خطرات بر تختهء آبنوس روح پديد آرد و آن را بستان و زندان او دارد ( و اللّه اعلم ) .\r\n\r\nفصل 237\r\nگاهى به دلم مىآيد كه من خود پادشاهم بىملك و قاضيم بىقضا و صاحب صدرم بىصدر و توانگرم بىمال و از اين انديشه‌ها هم بوى حبّ جاه و مال و طمع و حسد مىآيد و از غصهء اين‌ها خويشتن را اين‌چنين سوداها مىدهى بايد كه روح خود را بصفات اللّه چنان متّحد گردانى كه از اين‌ها در تو هيچ نماند مردمان جدّ مىكنند در دكانهاى دنيا از جاه و مال و مرادها همچون نردبانى است دراز و يا عقبهء بلندى پايه‌پايه برمىروند و يقين مىدانم كه از ميان نردبان فرو خواهند افتادن ،\r\n\r\n","description":"","footnote":"","page_name":" 374 ","page_number":420},
  {"content":"\r\n\r\nكالهء كسى را دزديده بودند يكى برفت و سه جوز را تهى كرد و سه خبز دوك را در ميانهء سه جوز كرد و بسريش سرش بچسفانيد و بياورد و گفت اى آنكه سيم مرا بردهء اگر سيم مرا بازندهى آن جوز را چيزى بخوانم تا به كنار آن‌كس برود و بنشيند و هر ساعتى اين سه جوز را بنهادى و در جنبش آمدى و بگرفتى جوزها را و گفتى اين ساعت وقت نيست مجنبيد همچنين ماهيى از چوب مىسازند و عزيمت خوان مىگويد حق اين نام كه بيابى و سر بر اين نام نهى آهن‌پارهء را بسر آن ماهى چوبين اندركرده باشد و در آن چوبى كه در دست اوست سنگ آهن‌ربا كرده باشد برابر آن مىدارد تا آن پيشتر مىآيد و قبهء سلطان محمود را در هوا بنا كرده بودند بسبب آنك سنگ مغناطيس را از زير در سقف و در ديوارهاى خانه تعبيه كرده بودند چون يك ديوار را بينداختند قبه نيز فتاد ، آدمى را نغزيش در رنج است و فرخجىاش در آسايش و در گنج است از آنك آدمى بسان پوست مردار است چندانك مردار را در تيزى و طلخى بيش دارى پاكيزه‌تر باشد چنانك اديم طايفى ، آدمى هرچند كه در جامه‌هاى لطيف‌تر گنده‌تر باشد از وى بوى گنده برآيد يعنى كارهاى تباه و اين گندگى بدتر باشد از گندگى عذرهء وى ، از اين طلسم صورت آدميان چه شراب‌هاى مسكر و روح و راحت به روى من مىرسد و چه حميم و غسّاق رنج از اين صورت آدميان بروح من مىرسد گويى اين اشخاص آدميان چون خربزه‌ها و ميوه‌ها و يا چون كوزه‌هاى فقّاع است كه از هر كسى مزهء ديگر و يا چون رود جامها كه از هر يكى آوازهء و زمزمهء ديگرستى و يا چشمها استى كه آبها بر تفاوت برمىجوشد باز بدل آمد كه چرا روح آدمى را مشغولى بود به صورت آدميان و مشغول نباشد به آسمانها و زمينها و چندين صنايع ديگر ، صور آدميان كلوخ چندى بود در مقابلهء آسمانها و زمينها و كوهها و حيوانات و طيور و جن و عرش و ارواح گذشتگان الى ما لا يتناهى چگونه است كه روح آدمى بر صورى چند كه به سنگ چند مىماند مشغول مىباشد و عمر ضايع مىكند دريغ باشد كه اين چند پاره سنگ حجاب آيد آدمى را از ملك آسمانها و زمينها و محروم ماند از عجايب جهان هرچند كه جنسيّت علّت ضمّ است بايد كه اين‌ها\r\n\r\n","description":"","footnote":"","page_name":" 375 ","page_number":421},
  {"content":"\r\n\r\nرا پيش خاطر نيارد عجيب‌تر اين است كه صورت اين كس نزديك‌ترست بوى پيش خاطر نمىآيد و فرزند اين كس و شاگردان و كسى كه غم وى بايد خوردن تا بدانى كه اين وسوسهء عدوّ مبين است چندين هزار خاندانهاى اهل دنيا كوشيدند تا نام ايشان نسل نسل بماند از هيچ يكى اثرى نماند مگر از آن كسانى كه نيكى ورزيدند بىآنك بچّه بر بچّه بود چون نوشيروان و محمود سبكتكين و غيرهما و ذكر بدان نيز بىنسل ايشان بماند از ضرورت ديگر نيكان چنانك نمرود به مقابلهء ابراهيم و فرعون به مقابلهء موسى و ابليس به مقابلهء آدم و انبياء و علماء صافى و اولياء كه دربند پياپى شدن نسل نبودند دربند اللّه و دربند شرايع و فرمانهاى اللّه بوده‌اند ذكر ايشان بماند و اللّه ذكر آن ضعفه به‌خودىخود آشكارا كرد بىنسلى و حفظ نسبى و غير آن .\r\nوقتى به نزديك ملك وخش رفتم و سخن صنع خداى در پيش وى بيان كردم او گفت كه قاضى گيلك را وقتى بسمرقند فرستادند او سخن تنگرى پيش طايسى ياد كرد طايسى را خشم آمد كه كى بود كه تنگرى را نداند سخن در گروش پيغامبرانست مرا بدل آمد كه بعد از اين سخن در اثبات رسالت مىبايد گفتن و وجوب متابعت نبى حالى وجهى آمد كه هرآينه تنگرى را پسنديده‌ها و ناپسنديده‌ها هست و مردمان هر كسى كارى مىكرده‌اند كه پسنديده اين است كه من مىكنم و تنگرى مرا بدين الهام داده است و وحى كرده و توفيق داده اكنون ثابت كنيم كه كدام بهتر است پيغامبران يا آن ديگران و يا محمّد عليه السّلام حاصل اين است كه كسى خدمت اللّه نتواند كردن تا آنگاه كه اللّه بيان نكند بطريق الهام و يا وحى و يا غير وى و به همه كس وحى و الهام نكرده است زيرا كه همه كس اهليّت وحى ندارد ديگر آنك كسى دعوى مىكند كه آنچ من مىكنم از خدمت حق است پس اگر همه حق بودى و بوحى بودى ناحق گفتن نبودى و باتّفاق مذهب خصم را ناحق مىدارند پس معلوم شد كه وحى به همه كس نباشد و ترجّح با يكى است حاصل آنك آن‌كس كه اللّه بوى وحى كرده است عين روح آن‌كس امر و بيان اللّه است ، تعظيم آن‌كس تعظيم اللّه باشد و تعظيم او امر اللّه باشد و آن علماء كه بيان فرمان رسول كنند ايشان هم عين امر و بيان اللّه باشند\r\n\r\n","description":"","footnote":"","page_name":" 376 ","page_number":422},
  {"content":"\r\n\r\nبواسطهء رسول ( پس تعظيم ايشان تعظيم اللّه باشد ) بواسطهء رسول عليه السلام ( و اللّه اعلم ) .\r\n\r\nفصل 238\r\nبامداد برخاستم به دلم آمد كه من مىخواهم تا راه حق و صواب روم و دربند آن باشم تا با نگاهى دستگاه مرا در دين حاصل شود پس مرا چنان زيست بايد كردن كه در موضعى كه باشم از بهر درهم و دينار نباشم و از بهر صلهء ملك و وزير و حاكم و امير نباشم و اين بتوكّل و سخن مسلمانى چگونه راست آيد كه مرا اگر درهم و دينار بدهند و خانه بدهند در اين ولايت بباشم و اگر نه بروم و اين سخن چگونه راست آيد كه از اينجا از بهر آن مىروم كه مرا كار ساخته نيست و اين سخن به مسلمانى چگونه راست آيد نبايد بموضع ديگر روم كه مبادا كه مرا رنجها پيش آيد و تنگ‌دست و عاجز شوم و وجه خرج و وجه معاش نباشد كه خود دربند كار ساختنى نه دربند مسلمانى ، مسلمانان را غم روزى و خانه نباشد غم مسلمانى باشد هرگز صحابه از بهر مسلمان باشى چيزى نگرفتندى و گفتگوى پى چيزى از ايشان برنيامدى و هجرتشان از بهر ساختن كارى نبودى كار ساخته را بماندندى و از بهر مسلمانى هجرت كردندى در قرآن هيچ بيان معيشت نكرده است همه بيان مسلمانى كرده است باز انديشيدم كه كم‌آزارى و عزلت مر امّتان پيشين را لايق‌تر بوده است چنانك موسى عليه السلام با كسى كارزار و قتال نكرد و اللّه بىواسطهء جنگ بنى اسرائيليان را نگاه مىداشت امّا امّت محمّد عليه السلام را حدّت و صلابت و امر معروف و نهى منكر لايق‌تر است كه اين علوّ اسلام از جنگ حاصل شده است حاصل همه مزه در اعتقاد ديدم و همه پريشانى در بىاعتقادى و مجموع اين‌ها را تأمّل كردم گفتم اين عجايب نمودن اللّه و معجز نمودن همه در اعتقاد درست است و بىغل و بىغش و خاص شدن و مخلص شدن مر آن كار را اللّه ناظر است ناكجا و در كدام دين و در كدام مذهب و در كدام خريدن و فروختنى اعتقاد درست و اخلاص يابد و يا وفا و با عدل يابد در آن كار رضا و الوهيّت و معجزات و براهين از آن دريچه بنمايد و از آن موضع اخلاص ظاهر كند و آن كس را در ان روش مقتدا كند و بسيار كس را در آن روش تبع وى گرداند اكنون چون\r\n\r\n","description":"","footnote":"","page_name":" 377 ","page_number":423},
  {"content":"\r\n\r\nتأمّل كردم هيچ قدوه را قوىتر از محمّد عليه السلام نديدم متابع باشم او را ليكن بر حق قبول كه آنچ او كرده است از همه دين‌ها پسنديده‌تر است از آنك اثر او آشكارتر است و ليكن در حق عمل ممكن نيست معتقد همين درستى اللّه و محمّد عليه السلام بايد داشتن و نيز معلوم باشد كه هرچه را اعتقاد كردى از روش ديگر نبايد پرسيد تا گره اين اعتقاد گشاده نشود و تاروپود اين اعتقاد از يكديگر فرونريزد اكنون هر كسى را پيشه‌ايست بايد كه كار تو جامهء اعتقاد بافتن و آن را استوار كردن باشد و اگر در حق تو اعتقادى كنند آن گوشهء اعتقاد آن‌كس را نگاه دار و خود را به همان اعتقاد بر آن كس مقرّر دار و كار آن‌كس را پريشان مكن از آنك آن بيچاره صورت كار ترا قبلهء و اعتقادى ساخته است و هزار سعادت او را از ان روى اللّه حاصل گرداند و كار او ساخته گرداند و چون تو بر وجه معتقد او نروى قبلهء سعادت آن كس برافتد اگر چه مقتدا مخلص نبود در كار خويش و آتش و آب او را هلاك كند و ليكن چون كار صورت خود را بر متابعان خود نگاه دارد و گره اعتقاد ايشان را بتشويش مذهب خود نگشايد آن متابع از اصل درگذرد بكرامت كه آتش او را نسوزد و آب او را هلاك نكند اكنون روح من نظر كرد محمّد عليه السّلام را بر حضرت اللّه رونقى ديد از روى حسن كه محمّد عليه السّلام روشى داشت كه غالب آمد بر روشهاء ديگر اللّه مجسمات را بر روش او متغيّر گردانيد از منارها و مساجد و حصارها كه گشاده است و تا ششصد سال زياده شد و معتقدات روح‌ها را بگردانيد از جهودى و ترسايى و مغى و مشركى و غير آن پس چون اللّه روح مرا مغلوب گردانيد در روش روح محمّد عليه السّلام لاجرم اللّه روح مرا معتقد روح محمّد عليه السّلام گردانيد و اللّه چون مرا ضعيف آفريد در كارها و طاعت‌ها آن همه را از من افكند از آنك حكيم بار بر ضعيف و بر كسى ننهد كه نبرد پس عمل و خير من مجرّد اعتقاد آمد و نظر آمد و بهر حال كه مىگرداند من مىگردم بر اعتقاد مر مذهبهاى مختلف را از آنك مصنوع فرمان‌بردار صانع باشد به ضرورت و او را باعتراض كارى نباشد پس اگر دولت محمّد عليه السّلام را آشكار نبينى انكار نتوانى كردن\r\n\r\n","description":"","footnote":"","page_name":" 378 ","page_number":424},
  {"content":"\r\n\r\nعزّ او را و او را خوار اعتقاد نتوان كردن اگر در قلادهء شبه گوهر بباشد گوهر را بىقيمت نتوان گفتن بسبب شبه ، هر كسى بجاى خويش باشد و اگر فرزند آدم عليه السّلام تباهى كند آدم را كه پدر ماست دشمن نتوان گرفتن بسبب آنك آفريدهء اوست پس اگر علوى با تو بد باشد علويان ديگر و محمّد عليه السّلام را دشمن نتوان گرفتن و اگر دانشمندى بد كند همه دانشمندان را دشمن نتوان گرفتن و اگر تركى بد كند جملهء تركان را دشمن نتوان گرفتن پس خمر خوردن پردهء آمد مر ديدن نيكويىها را و مصلحت‌ها را پس مشت در تاريكى نبايد انداختن و حبّ دنيا به‌منزلهء خمر است ، بهر كيكى گليمى نتوان سوختن چون بر هيچ چيز قرار نتوانى داشتن گرد ان باش چنانك اللّه ترا مىدارد روح خود را آب دان ، در مذاهب هرجا كه مىدارند مىباش و بهر جاى كه مىرانند مىرو و هماره آزاد مىباش از منازل و دل بر هيچ منه هرگاه كه كارها و عمل‌ها بدست عوام طبعان افتد نه بدست دانشمند و مذكّر طبع در آن ولايت مونس كمياب و جمعيّت كم شود حرص و غرض و جاه و ترفّع مر دانشمندان را همچو آن سرگين و بار است مر زمين را كه اگر آن سرگين و بار نباشد زمين بر ندهد نيز اگر آن اغراض فاسد نباشد هيچ مصلحت عالم برنه‌آيد و هيچ كارى را رونقى نباشد ، اغراض و شهوات و هواها نباشد يك جانور نباشد ( و اللّه اعلم ) .\r\n\r\nفصل 239\r\nفصيح ولوالجى تذكير مىگفت ناگاه از سر دستار نبشتهء بيرون آورد و گفت كه مىخواهم كه اين را به استاد خود فرستم ببخارا كسى بايستى تا ببردى صوفيى برخاست كه من ببرم فصيح بتذكير بنشسته آن روز تذكيرى فصيح گفت كه مثل آن هرگز نگفته بود چون او به خانه خود آمد بعد از ساعتى يكى آمد و در مىزد كه اين جواب نبشته است بگيرد دربان بستد و به نزد فصيح برد جواب اين نبشته بود كه آن فرزند نجيب را سلام بخواند و بايد كه توتياى عمل در ديدهء دل بيش كشد تا مردان حضرت را از نيكان ره بازشناسد فصيح برون آمد آن بزرگ را هيچ جاى نيافت آن گرمى تذكير فصيح آن روز بسبب حضور آن خواجه بود و گرمى تذكير از مثل\r\n\r\n","description":"","footnote":"","page_name":" 379 ","page_number":425},
  {"content":"\r\n\r\nاين مردان باشد هر كسى از ايشان به اندازهء خود گرمى تذكير آرند ، دلم مىگفت كه روح مرا در كار نيك و بد اللّه مىآرد و در همه حال بفرمان او باشد باز بدل مىآمد كه اجماع همه كس است كه فرق است ميان نيك و بد آن را ثنا مىگويند و اين را ملامت مىكنند هرگاه روح چنان گردد كه هيچ كار بىاللّه نكند دليل است كه هيچ كار او بد نيست اكنون گريستن بر فراق اللّه و غايب شدن روح از اللّه كه من دست‌آويزى بيش از اين ندارم واجب است ، در وقت فترت و در وقتهايى كه پيغامبران نبوده‌اند و پيش از رسول ما پيش بت و غير آن بتضرّع و زارى كارهاى ايشان پيش مىرفته است و بنا بر آن كه نور نبوّتى نبوده و ايشان نيم معذور گونه بودند در آن وقت اللّه اجابت كرده است به حكم اخلاص ايشان و اكنون نيز به موضعى كه نام پيغامبران عليهم السّلام نرسيده باشد هم ممكن باشد كه دعاى ايشان مستجاب بود گويى كالبدها و كوه‌ها و زمين‌ها و آسمانها و ابرها و بارانها و آبها و بادها و ميوه‌ها و كالبدهاى حيوانات همه چون زنجير در يكديگر اندر افكنده و روحها از وراى اين موجودات در عالم ديگر فروآمده و اللّه از وراى اين موجودات گويى در اين موجودات مىدمدى و از حقايق روح و شادى و غم و اندوه و تضرّع و قهر مىرساند چنانك كسى در شاخى و صورى مىدهد تا آن روح با كسى مىرساند پس هر خيال صورت نغزى و هر سماعى و غير آن از خيالات همه در ميان موجودات است كه بحقايق مىرساند پس گويى اين همه موجودات مسلسل لبّيك آمدى از اللّه كه مر بندگان را مىگويد لبيك عبدى و گويى اين موجودات مسلسل سخن اللّه است كه با حقايق مىگويد پس همه روز اللّه سخن مىگويد با حقايق و دست تربيت بر سر ايشان فرومىآرد الّا آنك اوليا آگاهند از اين سخنان و تربيت و عوام غافل و نمىشنوند و در گوش نمىآرند پس گويى كه اين موجودات مسلسل كه چون پرده‌هاست نرم گشته مر انبيا را و پست گشته در زير اقدام حقايق ايشان تا همه چيزها را به عين بديدند و اين پرده‌ها دريده گشت پيش چشم ايشان تا بهشت و دوزخ و غير آن همه را بديدند ( و اللّه اعلم ) .\r\n\r\n","description":"","footnote":"","page_name":" 380 ","page_number":426},
  {"content":"\r\n\r\n\r\nفصل 240\r\nبه جايى برسيدم تنور خشت‌پزان ديدم روى اندرونى سپيد و ميانه سرخ نورانى و از بيرون سياه بدل آمد كه هر چيزى كه به آتش رسد نخست سياه گردد و آنگاه سرخ گردد و آنگاه سپيد بماند و رنگى ديگر نگردد اكنون آتش محبّت اللّه همچنان است نخست آدمى در وى غمگين باشد و سياه‌روى باشد و باز با حالت و وجد شود كه سرخ و منوّر گردد و باز نورانى سپيد بماند چنانك نور موسى عليه السّلام و نور محمّد صلوات اللّه و سلامه عليه و غيرهما من الانبياء عليهم السّلام ، يكى گفت كه من علم خواهم خواندن گفتم علم دو نوع است رسمى ميان راهى و يكى علم حقايق ، رسمى چون علم نظر و تذكير و ادب قاضى و خطب و غير آن كه همه در ميان راه منقطع شود و علم حقيقت آنك پايان كار نگرد و اندر آن كوشد و آنجاى را آبادان كند و كسى را كه اللّه اين علم و اين نظر داده او برگزيده باشد و متلذّذ و باذوق باشد هماره وقتىكه اين نظر از وى منقطع مىشود بىذوق مىباشد و روحهاى چنين كسان گويى در عالم غيب بىخبرندى و يا مستىاندى و يا قوّت گيرندهء به اندازه يا ايشان را احوال ديگر است كه  لا يَعْلَمُها إِلَّا هُوَ  « 2 » از اين عالم آنگاه آگاه شوند كه اللّه ايشان را آگه كند و خبر دهد از اين عالم ، در اين سخن بودم كه ناگاه سگ بانگ كرد و مرا مشوّش كرد و بىبى علوى برخاست و صبحدم پيش من آمد شهوت در من پديد آمد بدل آمد كه اين هم جنبانيدن اللّه است پس چرا سبب عقوبت و سبب پريشانى آمد ، اللّه الهام داد كه كار من و جنبانيدن من خفض است و رفع است به يك جنبانيدن عزيز گردانم و به يك جنبانيدن خوار گردانم اكنون چون نخست هر ادراكى كه بروح تو رسد نخست اللّه را ياد كن كه اين جنبانيدن اللّه است و تأمّل كن كه اگر جنبانيدن سبب عقوبت و خوارى است و رنج است استعانت خواه از اللّه تا ترا چنان نجنباند « 1 » و اگر سبب عزّ است و دولت حمد گوى اللّه را تا ترا هر دم بر آن دارد هرگاه كه روح ترا از اين دو حالت داد بدان كه بنور پيغامبرى برگزيده باشى ، پهلوى حاجى صديق در نماز ايستاده\r\n\r\n\r\n","description":"","footnote":"\r\n( 2 ) قرآن كريم ، سورهء 6 ، آيهء 59 .\r\n( 1 ) - ن : جنباند .\r\n","page_name":" 381 ","page_number":427},
  {"content":"\r\n\r\nبودم اين ادراكات بر روح من مستولى مىگفتم عجبم آيد كه كسى مر اللّه را نشناسد كه اين تصرّفات مىكند در روح و اين محسوسات « 1 » كه اين ادراكات از اللّه بگرد روحها درآمده است پس اللّه را به عين روح محسوس مىتوان ديدن كسى چگونه منكر شود اللّه را ، باز مىانديشيدم كه اگر همه كس را اين مزاج بودى و اين آگاهى بودى همه نبى بودندى چگونه تواند بود كه مزاج انبيا از خورشها و جامها و تنعّمها و گوشت خوردنها همه بگشته است و همه نظرشان باللّه است و اين احوال را اللّه داده است مر روحهاى انبيا را و ديگران را اين احوال نداده است پس گويى اللّه يكان‌يكان انبيا را در اين مزاج دارد و پادشاهى دهد و بهشت را مملكت ايشان گرداند و كسان ديگر كه بدين مزاج نباشند و هوا و شهوت‌رانند و مزه يابند از طعامهاى دنيا ايشان چون دوست دار و سپس رو نبى شوند اللّه به بركت آن نبى ايشان را از اهل توحيد و معرفت و اهل بهشت دارد ( و اللّه اعلم ) .\r\n\r\nفصل 241\r\n ائْتِيا طَوْعاً أَوْ كَرْهاً  « 2 » مختارى در آسمان و زمين عبادت اختيارى كند و جبرى عبادت جبرى كند آن بندهء مختارى و اين بندهء جبرى  أُولئِكَ كَالْأَنْعامِ  « 3 » يعنى ايشان چون آن بندگانند كه مسخشان كرديم بلك عقوبت ايشان و صورت ايشان پاينده‌تر ، در دل آمد كه از قضاء شهوت راندن و زن و فرزند جمع كردن كسى مذكور نماند و مذكور نشود و نام نگيرد نه بوقت زندگى و نى بوقت مردگى از آنك ذكر و نام به چيزى عجيب شود چنانك ابو حنيفه در فقه و چنانك انبيا در عجايب سماوى پس قوت شهوانى و عجايب سماوى مقرون گردان تا عجيب شوى و چون عجيب شوى هماره روحهاى مردمان به تو مشغول شود و تو در روحها مذكور باشى و روحها از عالم مشاهده برتر است پس ذكر تو از آسمان رفيع‌تر باشد و ذكر تو هرچند بلندتر باشد روح تو در همه جهان موجود باشد اگر چه كالبد مختصر تو به يكى جاى باشد و در ميان كالبدهاى ديگر بديد نيايد و ذكر و نام در روحها باشد نى در\r\n\r\n\r\n","description":"","footnote":"\r\n( 1 ) - ظ : محسوس است .\r\n( 2 ) قرآن كريم ، سورهء 41 ، آيهء 11 .\r\n( 3 ) سورهء 7 ، آيهء 179 .\r\n","page_name":" 382 ","page_number":428},
  {"content":"\r\n\r\nكالبد و اجسام پس اين دعا مىگوى اللّهمّ اجعلنى في الحقائق موجودا و ان كنت في الاجسام مفقودا -  وَ اجْعَلْ لِي لِسانَ صِدْقٍ فِي الْآخِرِينَ  « 2 » نظر مىكردم در روح خود كه مشرق و مغرب گرفته بود در هر كارى و در هر شغلى و از فقها و حرفها و روش انبيا در هر عجبى پرنور بازگشاده گفتم چه عجب باشد كه جبرئيل پر گشاده باشد چندين هزار مشرق تا مغرب و اگر اين حالت مستولى شود به مداومت نظر محسوس گردد و جبرئيل تو شود باز نظر كردم كالبد بدين مختصرى ديدم و روح ( را ) از مشرق تا مغرب پروبال گشاده ديدم از اينجا دو استدلال گرفتم يكى آنكه كفره محمّد را مىديدند و جبرئيل را نمىديدند چنانك ديگران كالبد مرا مىبينند و ليكن روح مرا نمىبينند [ كه 
  ] از مشرق تا مغرب گرفته و دوم استدلال آنك گورها را مىبينند و احوال اندرونها ندانند كه چيست و چه رنگها و چه روشنيها چنانك اكنون كالبدهاى مرا مىبينند گويى بهشت روحها آنست كه ايشان را بىحجبى به فضايى درآرند و به خوشى درآرند و دوزخ آنست كه روح كسى بحجب در تنگنايى و رنجى درآرند تا بينى كرا بهشت است [ و كرا دوزخ است ( و اللّه اعلم ) .\r\n\r\nفصل 242\r\n« 1 » مثلها مىانديشيدم با خود گفتم كه مردى كه شب و روز آهنگرى مىكند و غير وى از پيشه‌ها و هيچ بيكار نباشد نه روز و نه شب گويند او را ازين روزگار چه منفعت است كه همه سال در كارست و بهرهء نمىگيرد و اگر چه همه روز دران مىباشد اكنون چون مرا ازين كار در دار دنيا هيچ منفعت نيست بارى كارى كنم كه دران جهان ثوابم باشد .\r\nكسى مىگفت كه چون كسى را لذّت شهوت راندن و لذّت جاه نباشد او را هيچ مزه نباشد ، گفتم او نداند كه اللّه را جز اين مزه مزه‌هاى ديگر بسيارست و بىنهايت اگر اين در ببندد درهاى مزهء ديگر بگشايد از آنكه مقدورات او را نهايت نيست نه‌بينى كه فرشتگان را مزهء ديگرست و ديوان را ديگر و هر حيوانى را مزهء ديگرست .\r\n\r\n\r\n","description":"","footnote":"\r\n( 2 ) قرآن كريم ، سورهء 26 ، آيهء 84 .\r\n( 1 ) - عبارت ميان [ 
  ] دو قلاب از نسخهء ( ن ) اضافه شده است .\r\n","page_name":" 383 ","page_number":429},
  {"content":"\r\n\r\nروزى دلتنگ شده بودم برگذشتم زنى صاحب جمال را ديدم فحل‌وار بر سر عمارت جماعتى نشسته بود و طايفهء جوانان گرد او ايستاده بودند و او با ايشان لاغ مىكرد ، ايشان بر عشق جمال او لبها سست افكنده بودند و آن زن تازه و فربه مىشد بسبب آنكه مردمان ناز او را تحمّل مىكردند و بار عشق مىكشيدند ، بدل آمد كه اسباب فربه شدن آن باشد كه طايفهء نغز ان دربند تو باشند و تو ناز مىكنى بر ايشان و ايشان عاشق جمال تو باشند ، با خود انديشيدم كه من هيچ ندارم اى اللّه مرا آفرينندهء من تويى اكنون بهر صورتى كه باشد تو خود را بر من عرضه كن تا من ناز مىكنم و تو بارهاى من تحمّل مىكن و سماع مىكن ، ناگاه آب را بسان جلاجل بر من عرضه داشت و سماع كردن گرفت ، بدل آمد كه مگر محمّد حبيب از بهر اين معنى آمد مر اللّه را و ابراهيم خليل آمد مر اللّه را و نوح نجىّ مر اللّه را و موسى كليم آمد مر اللّه را و مزمار داود مر داود را ، اللّه الهام داد كه حاجت عيب است خواه بنان باش و خواه به قضاى حاجت و خواه به قضاى شهوت و خواه بعشق جمالى و دربند كارى باشيدن رسوايى است و بىنيازى و بىحاجتى كمال است ، مردمانى كه به من رغبتى ازين روى كنند كه من فراغتى دارم و غم ازيشان دور كنم 
  ] چون مرا در عين آن غم ببينند از من برمند كه او خود هم چون ما در غرقاب حاجت افتاده است باز اللّه الهام داد كه ما هركه را كم عقلى داده‌ايم و سبكسارى و بسيار گويى داده‌ايم آن را سبب خوارى گردانيده‌ايم تا هر خصلتى عزيزى و خوارى نهاده‌ايم در خور او و اگر همچنين نبودى تفاوت نبودى ميان نيكى و بدى اكنون هر غم كه ترا پيش آيد بايد كه درانديشى در سبب آن ، يكى مىگفت نخورم غم چون خورم غم اگر بخورم غم تا چه شود پادشاه را برو غيرت آمد وى را بخواند و گفت انگشترى مرا در دريا انداز و هفتهء ديگر بركش و بازآر اين مرد برفت و به دريا انداخت و به خانه برفت بر سر عيش خود و مىگفت نخورم غم چون خورم غم اگر بخورم غم تا چه باشد سر هفته ماهيى بخريد تا به نزد ملك برد شكم ماهى باز كرد آن انگشترى را بازيافت ماهى را به نزد ملك برد ملك گفت كه انگشترى كو اين مرد گفت نخورم غم چون خورم غم و اگر بخورم غم تا چه شود و انگشترى\r\n\r\n","description":"","footnote":"","page_name":" 384 ","page_number":430},
  {"content":"\r\n\r\nبه پادشاه داد پادشاه گفت باللّه كه همچنان است كه اين مرد مىگويد هرچند غم خورى بيش غم آيد و اگر نخورى خداى همچنان بىغم كار برآرد ، هر حالى كه هست اللّه آنها را مىبگرداند و عيب قوىتر مر آدمى را حال آمد ، حال عبارت از گردش آمد و اللّه منزّه است از حال ، اكنون چون نظر كردم در حال و گردش نيك ترسان شدم از اللّه كه نبايد كه حال مرا بگرداند از معرفت پس در اينجا به نظر اعتبار نظر مىبايد كردن و هر ساعتى مىبايد گفتن كه اى دانندهء حالها حال مرا به نيكويى گردان و چنان مىبايد انگاشتن كه در جهان تنهايى مر دانستن اللّه را و از موجودات كسى نيست مگر اللّه و تو بىريا عبادت كنى اللّه را و يا اگر نه با خاكها و سنگها شريك باشى در عبادت و از آدميان هيچ چيز نه‌انديشى و خود را يكى از اصحاب كهف انگارى كه در آن غار هيچ كس نيست مگر اللّه و جملهء صناعات و جملهء طمعها و جملهء حرمتها همه را بمانى و خود را در ميان آدميان چنان انگارى كه گويى در ميان كوههايى ، مىانديشيدم كه در مسجد همه روز بنشينم و فتاوى بدهم و همان انگارم كه در جهان تنهايم و بس بخواب ديدم كه بر اسب سيف ارهنى نشسته بودم و در باغها و زير درختان مىگردم چون بيدار شدم تاويل كردم كه اسب سيف در زير ركاب من فتاوى است و درختان خوشيهاى آن مسئله‌هاست پس اللّه چون تواند كه از فتاوى مركبى آفريند و در خواب مرا بر آنجا نشاند و از خوشيهاى مسائل درختان آفريند و مرا در زير آن درختان بگرداند پس بتواند كه از طاعات و اخلاق نيكو براقى آفريند و رياض قدس پديد آرد در جهان و از سپس مرگ ( و اللّه علم ) .\r\n\r\nفصل 243\r\nاين آيت بخواند كمال كه  وَ يَطُوفُ عَلَيْهِمْ وِلْدانٌ مُخَلَّدُونَ  « 1 » گفتم آخر اين گرداب اندهان ( اين ) جهان را راهى باشد كه گذاره كند بدان جهان و فراديس اعلى آخر اين بوى خوشى كه اندر اين جهان است از جايى باشد و آن آخرت است و اين گفت و گويى كه در اين جهانست از خوشى بىخبر نباشد\r\n\r\n\r\n","description":"","footnote":"\r\n( 1 ) قرآن كريم ، سورهء 76 ، آيهء 19 .\r\n","page_name":" 385 ","page_number":431},
  {"content":"\r\n\r\nاگر اصلى نبودى آنها را شمّهء بمشام نرسانيدندى و لب ما را آلوده نكردندى اى اللّه نوميدمان مكن چو سر بگشادى آخر اين راه جهان را منزلى باشد و اين مسافران عالم را مقرّى باشد هر يكى بمستقرّ عزّشان برسان باز اين آيت خواند كه  حَافِّينَ مِنْ حَوْلِ الْعَرْشِ  « 1 » گفتم اى اللّه ما را در دنيا آوردى هيچ چيز نمىديدم پاره‌پاره بينايى دادى تا جهان را بتفاصيل ديدم و عجايب وى را بما نمودى و بازشناسامان گردانى به خود و باز عالم غيب را پرده برداشتى تا خواص تو بديدند و ملائكهء ترا مشاهده كردند و ما را خبر دادند از ديده‌هاء خود گويى كار اللّه دادن است و ستدن است چنانك كالبدها را وجود داد و بازمىستاند  ثُمَّ رَدَدْناهُ أَسْفَلَ سافِلِينَ  « 2 » چنانك روح ما را نظرى در اين جهان داد باز اين نقش‌ها را از وى محو مىكند و صفات اين جهانى اثبات مىكند باز محو مىكند اكنون هماره نظرى مىكن در دادن اللّه بروح تو و در بازستدن و يا گويى از ما مىستاند و به ديگران مىدهد پس در اللّه نظر مىكن كه چه فعل مىكند در روح تو از وجه حرص و سودا و هرگاه سودايى ترا از دست بخواهد افكندن زود ناظر اللّه باش كه چه صنع مىكند در روح تو ، ضعيف خواستم شدن از نظر اللّه كه چگونه اين سوداها محو مىكند از دماغ من و ثبت مىكند در دماغ من با خود تأمّل مىكردم كه روح خود را فربهى و كلانى تقدير كنم و نظر مىكنم كه بر وى چه صنعهاى نغز است با آن ضعيفى انّ قلب المؤمن بين اصبعين من اصابع الرّحمن يعنى هو طير مقيّد باصبع الرحمن اين طار مملوك له بخلاف قلب الكافر و هو طير من اخذه من هواه و مراداته  ضَرَبَ اللَّهُ مَثَلًا رَجُلًا فِيهِ شُرَكاءُ مُتَشاكِسُونَ وَ رَجُلًا سَلَماً لِرَجُلٍ هَلْ يَسْتَوِيانِ مَثَلًا  او انّ القلب و ان طار اقصى الشرق و الغرب لا يتجاوز حيّز اصبع من اصابع الرّحمن و القلب من التقلّب اى يقلّب من الغمّ و الهمّ الى الراحة و من التّرح الى الفرح بفعل الرحمن بخلاف قلب الكافر لان قلب المؤمن صار من الرحمن بالخضوع و الخشوع بخلاف قلب الكافر چون در دل آمد كه تقلّب و تحوّل روح من به رحمن است\r\n\r\n\r\n","description":"","footnote":"\r\n( 1 ) قرآن كريم ، سورهء 39 ، آيهء 29 .\r\n( 2 ) سورهء 95 ، آيهء 5 .\r\n","page_name":" 386 ","page_number":432},
  {"content":"\r\n\r\nو از بامداد باز همه رحمن مىگرداند مرا پس گفتم اين همه منزلت من از رحمن است و كالبد مرا او مىگرداند چون سپر تا هلاكش كند يا نگاهش دارد ( و اللّه اعلم ) .\r\n\r\nفصل 244\r\nمىخواستم تا قرآن خوانم اعوذ باللّه من الشّيطان الرّجيم بدل آمد گفتم كه درياهاى سودا و عمان حقايق موج مىزده است تا اين حرف چند چون كف بر روى روح و بر كالبد پديد آمده است و همچنين  بِسْمِ اللَّهِ الرَّحْمنِ الرَّحِيمِ  درياهاى اميد و بخشايش بر رنجها موج زده است تا اين جرفى چند بر روى روح پديد آمده است و هكذا جملة القرآن و جملة اللغات باز نظرم به كالبد و بجهان و به آسمان افتاد گويى انفعال افعال غيبى موج زده تا چندين تبدّل و تغيّر اين دنيا پديد آمد و مىآيد و گويى چندين هزار سال است تا اين عالمهاست كه اندك‌اندك موج زد تا اين حروف و اين لغات پديد آمد بدل آمد كه اين رنجها از وجود مىخيزد اى روح بعدم بنشين و در نيستى تفكّر مىكن و سر بوجود بيرون مه آر تا اين‌ها ترا پيش نه‌آيد .\r\nبا نور الدّين مىگفتم كه اين حيات اين جهانى كه اللّه ما را مىدهد با چندين مذلت رنج « 1 » درآميخته و نيز با ما وفا نخواهد كردن همچون شراب زهرآلود را ماند و يا چون مى تلخ را ماند كه ما مى بخوريم جام زهرآلود را خوش مىكشيم اللّه ما را نيم‌جانى داد و آن هم بخواهد ستدن خويشتن را اسير بلاى اين نيم‌جانى كرديم تا نگاهش داريم و گوشهاى آن را استوار مىكنيم كه اگر ما برويم بارى بچهء ما بماند از پس ما كه خوشمان آمد حيات اين جهانى و اين را اللّه خوش گردانيده است تا محكوم او حاصل شود و آن بقاى دنياست ، باز تأمّل مىكردم در ذات اللّه كه بهشت در وى است و همه جمالها و آبها در وى است از انك اين همه از آثار اوست كه بجهان مىنمايد و عقوبتها و قهرها نيز از وى است باز گفتم اگر چه اين همه آثار از وى است و ليكن لازم نباشد كه در وى باشد بلكه بهست كردن وى باشد چنان كه من سخن مىگويم و صد نوع سخنان و فرمانها از من بيرون مىآيد و اين را مايهء نمىبينم كه از جايى مىگيرد و يا در وى\r\n\r\n\r\n","description":"","footnote":"\r\n( 1 ) - ظ : مذلت و رنج .\r\n","page_name":" 387 ","page_number":433},
  {"content":"\r\n\r\nآيد بلكه بهست كردن اللّه باشد در وى و همچنان حجر موسى عليه السلام كه  فَانْفَجَرَتْ مِنْهُ اثْنَتا عَشْرَةَ عَيْناً  « 1 » و او را ماده نبود از جايى بلكه به آفرينش اللّه است همچنانك از آهن آتش بيرون مىآيد و او را از جايى مدد نى مگر به آفرينش اللّه و اگر تأمل كنى در عالم همه رنگها و رنجها به آفرينش اللّه پديد مىآيد و هيچ مددى نى از جايى پس ممكن بود كه اين‌همه آثار خوشى و ( ناخوشى ) از اللّه بود به آفرينش اللّه و از وى بود نه در وى پس ناظر باش باللّه تا ترا در بهشتها درمىآرد چنانك دلت خواهد ( و اللّه اعلم ) .\r\n\r\nفصل 245\r\nپرسيدند كه معنى رجعنا من جهاد الاصغر الى جهاد الاكبر چه باشد گفتم بدانك عالم شهادت بر روى عالم غيب چون كفى است بر روى دريا و اين كافران ظاهر دست‌افزار كافران غيبىاند و آن شياطين‌اند وسوسهء ايشان بسيارست مر نفس را پس جهاد با شياطين نفس اكبر آمد .\r\nفقيه محمد ختّلى لاغ بسيار مىكرد گفتم سخنى بايد گفتن كه حالى را سود دارد در اين ميانه اين آيت آغاز كردند كه  يا أَيُّهَا الَّذِينَ آمَنُوا  « 2 » اىّ نداى بعيد است يعنى حكايت ختلان و عراق و كسانى ديگر كجا افتادى چو ناموس ايمان كردهء خردهء  اتَّقُوا اللَّهَ  « 3 » يعنى خردهء آداب اتقوا اللّه بياموز  وَ قُولُوا قَوْلًا سَدِيداً  « 4 » سخنى گوى كه ترا در آن منفعتى باشد سخن بر وجهى آغاز بايد كردن كه لايق وقت باشد تا نكو آيد در اين سخن بودم كه ناگاه زنى بىچشم و دختركان رنجور و زنان ديگر گنده پير و گرسنه و بينوا در نظرم آمد و آن‌همه رنجهاى ايشان و خفريقى ايشان ، بر دلم رنجى رسيد و در دل آمد كه اللّه اين‌ها را از بهر چه حكمت آفريده است بدين فرخجى و ضعيفى ، اللّه الهام داشت كه ماهيابه اگر چه ناخوش است و ليكن در وى منافع است از هضم و غيره و آب انگور اگرچه تلخ و گنده است و ليكن از پس وى منفعت سركه است و از بعد وى سكنگبين پس از بعد اين آدمى گنده و عيبناك فوائد است و حكم است و نيز اين\r\n\r\n\r\n","description":"","footnote":"\r\n( 1 ) قرآن كريم ، سورهء 2 ، آيهء 6 .\r\n( 2 ) قرآن كريم ، سورهء 33 ، آيهء 70 .\r\n( 3 ) قرآن كريم ، سورهء 33 ، آيهء 70 .\r\n( 4 ) قرآن كريم ، سورهء 33 ، آيهء 70 .\r\n","page_name":" 388 ","page_number":434},
  {"content":"\r\n\r\nفرخجى چيزها به نسبت است نه مطلقا فرخج است مثلا فرخج‌تر چيزى از افكندهء آدمى بتر نيست و او غذاى سگ است و گاو است و مدد بسيار جانوران است و نشو و نماى كيكان و سگان است و مدد قوّت زمين است و آن مگس و كيكان غذاى جانوران كلانتر است كه در نفس خود محمود است و گوشت و خون آدميان غذاى جانوران هوااند چنانك افكندهء زنبور كه عسل است غذاى آدميان و استخوان غذاى پريان است پس معلوم شد كه اين خفريقيها نسبت ببعض چيزها طيّب است و غذاست و نسبت ببعضى خفريق است و آنكه نسبت به آدميان غذا و طيب است نسبت به غير آدميان چون فرشتگان و حيوانات ديگر خفريق است پس همه چيزها برابر آمد در حكمت آفرينش بازمىانديشيدم از كاغذها و كتابها و هرچه پيش دل مىآمد از رنگها و اجرام و زمين‌ها همه از روى درياى عدم ديدم برمىآمدند هرچه پيش دل مىآمد و راى آن تقدير مىكردم اگر چه رحمت و قدرت اللّه ياد مىآمد و اگر چه ذات اللّه ياد مىآمد همه از درياى عدم مىديدم كه ميرست و اللّه را وراى همه تقدير مىكردم و اين حالت را از همه حالتها بهتر يافتم و دل بر اين نهادم كه در گرما و سرما در درد و در آسايش همه بر اين حالت اعتماد كردم و روى به صلح آوردم هرچه خواهد گو بكن اللّه از عقوبات و مضرّات ، اندرين ذكر بودم كه ناگاه به دلم آمد كه اين جوى خوشى عسل كه شهوتش مىخوانند ميان جفتان مساعد چگونه راندست و جوى شير شفقت ميان خلقان چگونه راندست و جوى مى عشق چگونه راندست و جوى آب حيوة و علم چگونه راندست و اين چهار جوى بهشت است كه در زير هر كالبد برانده است ( و اللّه اعلم ) .\r\n\r\nفصل 246\r\nموفّق بخارى گفت اين را كه  إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ  « 1 » معنى بگو گفتم شما سه كسيت و هر كسى را حالى مخالف حال ديگرى است حال هر كسى پيش من مىدود كه از من سخنگوى لاجرم درين تردّد مىبمانم خواستم تا از حال موفّق گويم او را بس ناقبول مىديدم و معنى آيت با او تقرير نمىتوانستم\r\n\r\n\r\n","description":"","footnote":"\r\n( 1 ) قرآن كريم ، سورهء 9 ، آيهء 111 .\r\n","page_name":" 389 ","page_number":435},
  {"content":"\r\n\r\nكرد چو ناپذيرا بود يا گوينده را مقصودى بايد يا شنونده را تا سخن برآيد آب سخن را بيل و ميتين برون نه‌آرد همّت برون آرد ، عذرى گفتم كه قرآن بيان آن جهانى است پس كسى گوش دارد بيان او را كه غرض او آن جهانى بود از آنك چون كسى سخنى شنود كه غرض او در او نبود او گوش چندانى ندارد و چون او به هوش استماع نكند گوينده را همّتى نبود در ميان آن سخن چو فايده نبود در بيان كردن پس حالت آن كس بند شود در بيان كردن و ليكن بااين‌همه سخنى بگوييم كه ان اللّه اشترى من المؤمنين الآية مىگويد اللّه كه ترا شهوت است گويى برانم چه خواهد شدن پس از بهر چيست اين شهوت اگر نه‌خواهم راندن و مصلحت روزگار نگاه بايد داشتن كه حكمت آن است كه تن خويش را آسايشى دهم و گرما و سرما از خود دفع كنم ديگران را هرچه خواهد گو مىشو ، زر نيكو چيزيست جمله اهل عقل متّفقند بر وى بهر طريقى كه جرّ توانم كردن بكنم امر و نهى آرى مصلحت است نگاه داشتن وى اما چكنم جانى به از جهانى آرى خداى كريم است و رحيم است برسم و عادت گويد اين سخن را نيز نه چنانك از سر صدق گويد آرى كه داند سپس مرگ را تا چه خواهد بودن آرى حالى بارى يقين است مصلحت حالى را باشم كه پريشانى حال سبكساران و ديوانگان است عقل از بهر اين است تا مصلحت نگاهدارى و با زمانه بسازى اين‌همه سوداها را گرد خود درآرى چون حصار لاجرم پذيراى راحت عاقبت نباشى كه بهشت است لاجرم ترا سوداى بهشت نباشد از آنك چون نصيب تو نبود ترا بوى آن ندهند و تكاپوى آن ، نه‌آنك راحت از پذيرايى خيزد خوردن و آشاميدن آنگاه خوش آيد كه پذيراى آن باشى اكنون اگر خواهى تا ترا راحتى پديد آيد و در عاقبت چيزى حاصل شود همه مگوى كه از آن من و همه مرا مىبايد لختى اين كار ما را از آن ما دان كه آفرينندهء اين‌ها ماييم ، شهوت را ما آفريده‌ايم نظر بكن كه فرموديم خرج كردن اين يا نه‌فرموديم و اين تن آفريدهء ماست فرموديم كه با اين سيم حرام و نان حرام عمارت كن يا نه‌فرموديم اگر تن تو نعمتى است و اين احوال تو نعمتى است بمعطى اين نعم نظرى ببايد كردن كه موجب انعام منعم چه بود آن را ببايد جستن\r\n\r\n","description":"","footnote":"","page_name":" 390 ","page_number":436},
  {"content":"\r\n\r\nاز امتثالى ، و رضاى او ببايد طلبيدن آخر تو لقمهء نانى پيش مهمانى مىبنهى ده حكمت مىبينديشى كه چند چيز مرا از او حاصل شود و اگر تن تو محنتى است چندين در ابقاء او چه مىكوشى اكنون حصار هستى خود را پاره‌پاره بدران و سوراخها كن بوجود صنع بارى تا بود كه روشنايى از اين طريقها به نزد تو درآيد و راحت آخرت را ببينى و اگر امر و نهيش را اعتقاد نمىكنى در قراضهء حالى خود نگاه كن كه نغز است ( و اللّه اعلم ) .\r\n\r\nفصل 247\r\nميرك مقرى بيامد و آغاز كرد كه  وَ عِنْدَهُ مَفاتِحُ الْغَيْبِ  « 2 » يعنى القلوب الذى هو غيب او امور الغائبة « 1 » رسول فرستاديم به همه اما هدايت بعضى را بود اكنون آن كليد را دندانهاست و حركات بود در قفل و آن كدام است آن است كه مىگوييم كه اگرچه دل تو سخت سخت است سخت‌تر از سنگ نباشد سنگ را خريدار لعلى و ياقوتى است و پليدتر از آب نجس نباشد آن آب پاك شود به مجاورت آب روان و يا مدد گل شود كه از وى بوى خوش آيد پس نوميد مباش كه اينجا اميدهاست كه و عنده مفاتح الغيب ( لا يعلمها ) او را مايه و اصل حاجت نيست كه او بقدرت پديد آرد ، مردك حكيم ژاژخا كه ماده مىگويد از بىمايگى مىگويد آن چندان سخنان ژاژ او را مايه از كجاست و آن چندان خطرات فاسدهء او را ماده از كدام اصل است از سنگ است و يا از آدمى ديگر است در وقت زمستان كه جهان يخدان گشته است ( آتش ) طپش كالبد ترا مدد از كدام اصل و ماده است بل من عند الحكيم العليم است كه و عنده مفاتح الغيب از سنگى آب روان مىكند و او را مددى نيست و از سنگى آتش پديد مىآرد كه او را مددى نيست منجّمك زير آسمان عالم آتش مىگويد آنكه كبوتر برمىرود و مىبسوزد روا باشد كه به قوت پرزدن و حركت بسوزد چنانك چيزى را نيك بگردانى گرم شود يا اگر همان قدر گرما باشد آنجا كه\r\n\r\n\r\n","description":"","footnote":"\r\n( 2 ) قرآن كريم ، سورهء 6 ، آيهء 59 .\r\n( 1 ) - كذا و الصحيح : القلوب التى هى غيب او الامور الغائبة .\r\n","page_name":" 391 ","page_number":437},
  {"content":"\r\n\r\nاينجا آدمى راست ، در خلقان نظر مىكردم يكى را دوست خود مىديدم و يكى را دشمن و يكى را گران‌جان چنانك فقيه محمد بافنده و يكى را سبك‌روح پس اين حقايق ما كه تعلّق كرده است به كالبدها هريكى مخالف يكديگراند و اين حقايق ( چون ) رشته‌هاء باريك بىنهايت متصل بقدرت اللّه آنگاه در ( روح ) خود نظر مىكردم صد هزار روشناييهاى چون مهتاب از وى مىديدم كه برون مىآمد كه اين روح را هرچند مىجنبانى چندين هزار عجب برون مىآيد از تاريكى غم و روشنايى شهوتها و طراوتها همچنانك سنگ را و آهن را مىزنى آتش برون مىآيد پس ( اين ) روح را بكنجى درببايد كردن و مىزنى و مىكوبى تا هرچه « 1 » در جهان عجبى باشد مىنمايد و اگر حقيقت نظر كنى همه عجبها از روح آمده است مقرى اعوذ باللّه من الشّيطان الرّجيم مىخواند ، بدل آمد كه همه خوشيهاى جهان شيطان است از آنك نشو و نما از بازى و لهو است و در جدها كاهش تنهاست پس معنى همچنين آمد كه پناه مىگيرم باللّه از همه خوشيهاى عالم و فنا مىجويم باز مىخواند كه  الْحَمْدُ لِلَّهِ رَبِّ الْعالَمِينَ  هركه جمالى دارد بگويد الحمد للّه و اين همه غزلها را كه گفته‌اند ( مر ) چشم را و ابرو را و روى را اين‌همه حمد مر اللّه راست و آنگاه در اين ميانه بيت‌هاى بسيار گفتم و جاى خرج كردن بيت اين بود ، باز گفتم كه اللّه بىحاجت كسى چيزى به كسى نداده است اگر آدمى را روشنايى چشم حاجت نبودى روشنايى ندادى و اگر بدست حاجت نبودى دست ندادى الى غير ذلك و اگر جهان را به روشنايى آفتاب حاجت نبودى روشنايى ندادى پس نخست تقدير حاجت محتاجان بود آنگاه تقدير بايست ايشان تا حاجت محتاجان متقاضى كرم او باشد ( و اللّه اعلم ) .\r\n\r\nفصل 248\r\nمىانديشيدم كه تصوّر اللّه موجب زيادتى عبادت است چنانك مشبّهيان و حنبليان و كرّاميان و حلوليان و چنانك در توراة تشبيهات بيشتر است لاجرم جهودان عابدترند از آنك چون اين كس محسوس بيش مىبيند داعى به عبادت\r\n\r\n\r\n","description":"","footnote":"\r\n( 1 ) - ن : هرچند .\r\n","page_name":" 392 ","page_number":438},
  {"content":"\r\n\r\nبيش بود بخلاف فلسفه كه وجود و شيئى و صفات و يكيى هيچ ثابت نكنند « 1 » مر اللّه را لاجرم ايشان بىباك‌تراند و بىشفقت‌تر پس گويى اللّه تشبيهاتى كه خود را گفته است از نزول و مجىء و يد و وجه و غير وى همه از بهر آن گفته است تا عبادت زيادت كنند و گويى در اصل خود صورت بتان و عيسى را ترسايان كه اللّه گفته‌اند يا اقانيم ثلاث گفته‌اند داعى به گفتن آنها زيادتى عبادت بوده است ، باز مىانديشيدم كه اين انديشه‌ها كه اللّه مىدهد به‌منزلهء دوزخ است تا اللّه را در عين اين دوزخها و رنجها ياد مىكنم و مىنالم هركه اللّه را در دوزخ اين جهان ياد كند از دوزخ آن جهان خلاص يابد ، باز مىانديشيدم كه كم كسى باشد كه از دوزخ اين انديشه‌ها خالى باشد در اين جهان پس گويى مقوّى اين سخن است كه از هزار كس نهصد و نود و نه كس به دوزخ رود و يك كس به بهشت بسبب اينست كه از هزار ( كس ) يك كس باشد كه در اين جهان در راحت طاعت باشد بىرنج يا در تنعّمى باشد بىنغوصت يا از هزار ساعت يك ساعت [ باشد 
  ] كه در خوشى باشد پس هركه ناظر احوال خود بود در عشق و تعظيم اللّه از رنج دور بود و هركه در غير اللّه ناظر بود در رنج بود و سر همه رنجها و دردها به حقيقت با ناجنس نشستن است بايد كه با ناجنس ننشينى و خود را در عقوبت ندارى كه ابو جهل هركسى آنست كه از روش وى خبر ندارد و با او يار نباشد و صحابهء هركسى آن است كه با او يكدم و يك‌قدم باشد و مال ايشان فداى يكديگر باشد و با ناجنس ضد باشند  أَشِدَّاءُ عَلَى الْكُفَّارِ رُحَماءُ بَيْنَهُمْ  « 2 » از بهر آنك سخاوت در حق همه مسلمانان ممكن نباشد ، گفته بودم با نور الدين كه با اهل دنيا نمىيابد نشستن  يَمُنُّونَ عَلَيْكَ أَنْ أَسْلَمُوا  « 3 » چگونه عذاب آن‌جهانى با ايشان شرح دهم و چگونه راحت و نعمت آن عالم بيان كنم ايشان مىگويند كه ما جز از اينكه مىبينيم و مىدانيم هيچ‌چيز ديگر نباشد اين از بهر آن است كه قوت ايشان به نهايت رسيده است نه‌آنك مزها و نورها به نهايت رسيده است چنانك كسى سير شود گويد در جهان مزهء طعام نباشد آن خذلان\r\n\r\n\r\n","description":"","footnote":"\r\n( 1 ) - ن : نكند .\r\n( 2 ) قرآن كريم ، سورهء 48 ، آيهء 29 .\r\n( 3 ) سورهء 49 ، آيهء 17 .\r\n","page_name":" 393 ","page_number":439},
  {"content":"\r\n\r\nباشد كه گويد وراى اين مزها نيست تا طالب مزه ديگر نباشد پس محروم ماند از عطايا و در حرج حالت خود و مكان ضيّق دوزخ بماند اما اگر اهل سعادت باشد گويد مزها و انوار را نهايت نيست من محروم شده‌ام از روزى و خوشيها و قوت من منقطع گشته است بسبب خصلت بد من و كم‌شكرى من محروم گشته‌ام و بقبض قابض گرفتار شده‌ام و زار مىنالم و طالب روحى و راحتى مىباشم تا اللّه مرا گشادى ارزانى دارد ( و اللّه اعلم ) .\r\n\r\nفصل 249\r\nيكى سؤال كرد از لفظ قرآن گفتم كه كسى الفاظ را داند و معانى نداند محروم باشد چنان كه كسى لب كوزه گرفته باشد و مىخايد از آب مزه نيابد چون آب نخورده باشد  بَلِ اللَّهُ يَمُنُّ عَلَيْكُمْ أَنْ هَداكُمْ لِلْإِيمانِ إِنْ كُنْتُمْ صادِقِينَ  « 2 » در اينجا دليل است كه مردم چون به حقيقت اسلام برسد خداى را بر خود منّت بيند و هيچ نعمتى را از او قوىتر نداند و هر كرا اسلام بدين درجه نرسيده باشد گو بكوش تا اسلام او بدين درجه برسد اگر از صادقان است ، هركه عاشق تو باشد او به زبان نگويد كه من عاشق توام بلك هفت اندام او زبان او باشد در خدمت تو اگر او مزه دارد پس اللّه جمال و قوّت معصيت هر كرا داد از بهر زيادتى سعادت آن‌كس را داد تا خدمت با جمال كند كه اگر قوّت معصيت ندادى آن طاعت را هيچ قيمت نبودى « 3 » هرچند كه قوت معصيت زيادت مىباشد پس قوت معصيت دادند و آلت آن دادند و آن جمال است كه كيمياء نيكى آمد پس اللّه در انعام توفيرى فرموده است در حق تو بدبختى باشد كه اين كيميا را بباد دهى مثلا چنانك ترا دو غلام باشد يكى با جمال و يكى بىجمال و هر دو امين باشند ( و كژرو نباشند ) به نزديك تو آن غلام با جمال پسنديده‌تر باشد از آن بىجمال ، باز مىانديشيدم كه من هميشه دوستدار مسلمانىام و غمخوار « 1 » بيچارگانم و هماره مىخواهم تا مسلمانان را بر كافران ظفر\r\n\r\n\r\n","description":"","footnote":"\r\n( 2 ) قرآن كريم ، سورهء 49 ، آيهء 17 .\r\n( 1 ) - ن : غمخور .\r\n( 3 ) - طاعت آن‌كس را قيمت زيادت مىباشد .\r\n","page_name":" 394 ","page_number":440},
  {"content":"\r\n\r\nباشد و هيچ ندانم كه فايده آن چه باشد چون كافران آفريدهء وىاند و او داده است غلبه ايشان را ، باز گفتم من اين‌ها را چه باشم و چرا فايده طلبم هر انديشه را اللّه كارى داده است و انديشهء مرا اين داده است من بر سر غم‌خوارگى خود باشم و بر آن كار باشم كه اللّه مرا روزى كرده است ، باز مىانديشيدم كه هر انديشه كه در آدمى است غذاى هر كسى است و فايدهء هر كسى است انديشهء بد و بدان كار كردن غذاى شيطان است و تنفيذ كار ايشانست و انديشهء نيك غذاى فرشتگان است و تقويت كار ايشانست و روزى دادن ايشانست و هر آدمى را كافر او بيش باشد از مسلمان او و آن انديشه‌هاى بد اوست چنانك در جهان كافر بيش است از مسلمانان پس هرگاه كه اللّه را ياد مىكنى از چيزى ديگر ياد مكن كه آن شرك باشد در التفات از آنك چيز ديگر را ياد كردن با ذكر اللّه از اللّه اعراض كردن باشد و چون ذكر ديگر چيز كردى و آن چيز ديگر حادث بوده باشد از آنك در وقت ذكر اللّه نبوده باشد باز نو شود و هرچه حادث است او به‌منزلهء نيست است از آنك نبود و نخواهد ماند پس از موجود به نيست آمدن مصلحت نباشد طاهر را بگير حدث را بمان پس گويى آنك موجودات‌اند از غير اللّه همه معدومندى و در ذكر آمدن همچون در صف قتال كافران ايستادنست هرچه غير اللّه سر از زمين سينه برزند از رنج و مردن تن و محبت مال و زن همچون كافرست كه با تو روى با روى شده است در صف ، زنهار كه از ايشان فرار نكنى كه الفرار من الزحف نزديك است بشرك و چون ترا قوت تن نباشد كه تا با كافر بيرونى جنگ كنى قوّت خطرت دارى كه با كافر خطرتى جنگ كنى پس چندانى بذكر اللّه مشغول باش كه ( قدر ) اللّه بدانى و مزهء مقام اصلى بدانى و بىمزگى همه چيزها بدانى از آنك از بىذوقى كه هستى موجود را از معدوم باز نمىشناسى ذوق وصال را از تلخى هجران بازنمىدانى  وَ اعْبُدْ رَبَّكَ حَتَّى يَأْتِيَكَ الْيَقِينُ  « 1 » ( و اللّه اعلم ) .\r\n\r\n\r\n","description":"","footnote":"\r\n( 1 ) قرآن كريم ، سورهء 15 ، آيهء 99 .\r\n","page_name":" 395 ","page_number":441},
  {"content":"\r\n\r\n\r\nفصل 250\r\n  إِنَّ الَّذِينَ آمَنُوا وَ عَمِلُوا الصَّالِحاتِ كانَتْ لَهُمْ جَنَّاتُ الْفِرْدَوْسِ نُزُلًا خالِدِينَ فِيها لا يَبْغُونَ عَنْها حِوَلًا   « 2 » نور الدين اين آيت را برخواند گفتم در آيت بيان آنست كه هرچ را تحولى « 1 » باشد او از حساب راحت نيست آن‌كسانى كه مىخندند و بازى مىكنند بر خود مىخندند و خود را افسوس مىدارند از آنكه در عين آن بازى پارهء از جان و عمر مىدهند بىعاقبت و جاى عمر ماندن جاى تعزيه باشد و از وصال حقيقى مىبمانند و جاى آن غم باشد و اوتار عمر معدود است و هر تارى كه مىبزنى عمر خود مىدرانى بىفايده پس آن حقيقت نوحه‌گرى آمد و چنگال به رخسار خود زدن آمد نه چنگ زدن آمد ، مرا دوستى بود شاگرد افصح و اهل و عيال بسيار و مادر و پدرى داشت و تنگ‌حال و بىمال و منال بود او را گفتم غم روزى مخور كه هركه را قوتى و تبش كودكى بيش دادند او بطلبد روزى بيايد ، جهانى است چون رزى كه لاش كرده باشند چون مىطلبى خوشه و غژمى چندى پديد مىآيد از عالم غيب تا آنچ روزى تو است مىيابى و ندانى معيّن كه از كجا مىيابى و هرك بىقوّت است در گهواره‌اش نهند و روزيش چون شير حلال مىرسانند حاصل اينست كه هرك را قوّتى دادند به نزد روزيش مىبرند و هرك را قوتى ندادند روزى را به نزد او مىبرند ترك قوّت گو تا رنج كمتر باشد ، مىانديشيدم كه اللّه همه قوت‌ها را محو مىكند و قهر مىكند و نيست مىكند و اثبات وحدانيّت مىكند كه  شَهِدَ اللَّهُ أَنَّهُ لا إِلهَ إِلَّا هُوَ  « 3 »\r\nو نيز به خاطرم مىآمد كه هرچه صورت و خيال است همه ناظر اللّه است و من از صورم پس منظور بىصورت باشد همه صورتها نظر مىكنند باللّه كه صورت‌آفرين است و اندر فكر محو مىشوند همه چيزها ، هيولى باطل است كه اگر او ترست خاك را از كجا آفريد و اگر خشك است آب را از چه آفريد و اگر سرد است آفتاب و آتش از چه آفريد و اگر گرم است سرما از چه آفريد ، سوفسطايى نزديك ابو حنيفه رحمه اللّه آمد و اشتر\r\n\r\n\r\n","description":"","footnote":"\r\n( 2 ) قرآن كريم ، سورهء 18 ، آيهء 107 ، 108 .\r\n( 1 ) - ن : تحويل .\r\n( 3 ) سورهء 3 ، آيهء 18 .\r\n","page_name":" 396 ","page_number":442},
  {"content":"\r\n\r\nرا بدر بربست و به نزديك او به مسجد درآمد و مناظره كردن گرفت كه چيزها را حقيقتى نيست همچون سرابى است و همچون خوابيست ابو حنيفه بفرمود تا اشتر او را پنهان كردند چون بيرون آمد گفت اشتر من كو ابو حنيفه گفت روا باشد كه آن اشتر نباشد سگى بوده باشد يا مرغى بوده باشد بپريد و يا خوابى ديده باشى چندانش برنجانيد كه مسلمانى اقرار كرد و نيز در راه حج هم ابو حنيفه با سوفسطايى مناظره كرد باز بفرمود تا او را از خر فرود افكندند و جامهء خر بر وى نهادند ( و پالان بر پشت او استوار كردند و خر را بر زبر وى نهادند ) وى گفت خر و جامهء خر را چرا بر من مىنهيد گفت ابو حنيفه چون چيزها را حقيقتى نيست چه مىدانى كه او خر است و تو آدمى روا باشد كه تو خرى و او آدمى ، جهان خود را هست نكرده است كه اگر در وقت نيستى او را قوّت هست كردن بودى در وقت هستى خود را بر صفت كمال نگاه داشتى تا زلزله و و با نبودى و تاريكى نبودى سپس روشنى و نيز در جهان صفت اضداد است از گرما و سرما و روشنى و تاريكى و فزايش و كاستن و حركت و آرامش جهان كه خود را هست كرد با صفت اضداد كرد يا بر يك صفت كرد محال بود كه بر صفت اضداد كند از انك روز و شب و گرما و سرما در يك زمان و در يك جا محال باشد و اگر بر يك صفت كرد پس چون هست كرد بر آن صفت پس در وقت هستى نگاه داشتن آن صفت را از زوال ضد او را نگذاشتى تا بيامدى و نيز نتواند كه جهان از گزافه ببودى كه اگر از گزافه بودى ترتيبى نبودى جهان را هماره روز و شب از پس يكديگر نبودى و لختى شب دراز بودى نيك و لختى روز سال بدى و آفتاب گاهى از اينجا برآمدى و گاهى از آنجا و گاهى ستاره از روى زمين بيرون آمدى و گاهى سبزه از روى آسمان گاهى خاك باريدى و گاهى آب و چهار فصل به ترتيب نبودى اين بجاى آن بودى و آن بجاى اين و فزايش ناميات به ترتيب نبودى يك‌چند گاهى پيرى بودى و از پس پيرى جوانى بدى و پس جوانى كودكى بدى و گاهى چنين و گاهى چنان بدى و نيز آدمى را بجاى سرپا بدى و بجاى چشم دست بدى و همچنين تركيب از هر جنس بدل گشتى از انك چيزى گزافه را ترتيب نباشد آخر اگر جهان فعال شود\r\n\r\n","description":"","footnote":"","page_name":" 397 ","page_number":443},
  {"content":"\r\n\r\nو مختار شود فاعل‌تر و مختارتر از آدمى نباشد چون آدمى داند كه او خود را هست نمىتواند كردن و احوال خود را نمىتواند گردانيدن و خود را ( بقا ) نمىتواند دادن جهان چگونه خود را هست كند و يا بقا چگونه دهد . آدمى چون پرعلم شود سخن نتواند گفتن چنانك آب بسيار از گلوى كوزه تنگ برون نايد چون درد به نهايت رسد نوحه نتوانى كردن از انك كاسهء تنگ نوحه گنجايى آن درد ندارد و نيز چون عشق بكمال رسد كاسه‌هاى تنگ اغانى گنجايى آن عشق و بيان وى ندارد همين‌قدر بيش نتواند گفتن كه   يا لَيْتَ قَوْمِي يَعْلَمُونَ بِما غَفَرَ لِي رَبِّي   « 2 » اگر بارى را صفت كمال نباشد و او را عالم و قادر صفت كنى و علم و قدرت نباشد اين لقب باشد و لقب فسوس « 1 » باشد چنانك يكى را حجّاج گويى او حج نكرده باشد و غازى گويى او غزو نكرده باشد اين فسوس و بازى باشد نه حقيقت خداى گوياست و اين صفت ازليست كه اگر گويا نباشد امر و نهيش نباشد و اين صفت ازلى باشد كه اگر ازلى نباشد سكوت مقدّم باشد پس قول حادث باشد پس بارى موصوف بدين صفت نباشد بارى دو نيست اگر دو باشد بىيكديگر كارى نتوانند كردن يا بتوانند كردن اگر بىيكديگر كارى توانند كردن پس هريكى بىنياز باشد ( از يكديگر ) پس خداى نباشد از انك خداى آن است كه همه را به دو نياز باشد و ديگر آنكه نور تواند كه ظلمت را بازدارد از كار بد يا نتواند اگر تواند و باز ندارد پس بد كرده باشد و اگر باز نتواند داشتن اللّه عاجز باشد و همچنين ظلمت مر نور را ، حسبانيان و خياليان هر چيز را نغز بينند سجده كنند اگر دنب خر را دراز و نغز بينند سجده كنند ، سميع است اگر سميع نباشد آوازهاى گوناگون را او نه‌آفريده باشد و فرق نتواند كردن ميان آواز پست و آواز بلند و سخن بد و سخن نيك و ديگر آنك اگر سميع نباشد بضدّ وى موصوف باشد و آن صمم است كه زنده از اين دو صفت خالى نباشد و همچنين جمله صفات و همچنين مريد است در همه احوال كه اگر مريد نباشد گاهى غافل باشد و اللّه را صفت\r\n\r\n\r\n","description":"","footnote":"\r\n( 2 ) قرآن كريم ، سورهء 36 ، آيهء 26 و 27 .\r\n( 1 ) - ن : لعب .\r\n","page_name":" 398 ","page_number":444},
  {"content":"\r\n\r\nعلم و قدرت و غير وى هست اگر اين صفات نباشد موصوف باشد باضداد اين و جاهل باشد از آنك فرق نباشد ميان اين سخن كه گويى علم ندارد و ميان آنك گويى بىدانش است و ميان آنك گويى قدرت ندارد و ميان آنك گويى نتواند و همه چيزها دانستنى به يك دانش اوست كه اگر دو دانش دارد بهر علمى همه چيزها را داند يا نه اگر داند يكى علم بس است پس از آن علم ديگر بيايد « 1 » و فايدهء نبود به چيزى كه فايده نباشد در وى و خداى منزّه بود از آن صفت و اگر بهر يكى از اين علمها همه چيزها نداند پس اين علم را بدان علم حاجت بود و آن علم را بدين حاجت بود پس ميان ايشان تباهى بود و هر يكى به اندازه بود و همه پروردها به يك تربيت خداوندست و همه آمرزيدها يك مغفرت خداوندست و خداوند موصوف است بدين صفتها پيش از وجود اين مفعولات ، مر بارى را نامى نبايد گفتن كه بدان كتابى و خبرى نه‌آمده باشد چنانك نشايد كه پسر مر پدر را نامى نهد و شاگرد مر استاد را نامى نهد و غلام خواجه را مگر اسمى به ضرورت بايد گفتن چنانك قديم و او را بىمقدّمهء اللّه نشايد گفتن و يا رحمن و همچنين از صفت اسمى نبايد نهادن بارى را چنانك فرمود  وَ سَقاهُمْ رَبُّهُمْ شَراباً طَهُوراً  « 2 » نبايد گفتن كه خدا ساقى است و قاعدست و مونس است و غير وى ، مىانديشيدم كه گرفتار كتابها گشته‌ام به جايى نمىتوانم رفتن بدل آمد كه هرجا باشد به يك نوع علم بيش مشغول نتوانم بودن و در يك زمان مستغرق تعليقات نتوانم گشتن هر زمانى به نوعى دگر مشغول باشم از علمى و كتابى و غير وى كه از آن استدلال گيرم به راه راست و افادت خلقان مشغول به لذّت دنيا باشد يا به لذّت دينى و هركجا باشى يكى از اين دو چيز بيابى اين بار كتابها و دست‌افزارها چه خواهى كردن اين‌ها دريچه‌ايست ، نعمت و عطايا از معطى است نه از دريچه مرد ابله از دريچه بيند كه چيزى بيرون مىآيد دريچه‌ها برگيرد و با خود مىبرد و در آن هيچ نفعى نى ( و اللّه اعلم ) .\r\n\r\nفصل 251\r\nسترون ربّكم كالقمر ليلة البدر اين تشبيه در ديدن بنده است نه در ديده شده كه ذات بارى است و فعل بنده را ماننده هست و آنك گفت\r\n\r\n\r\n","description":"","footnote":"\r\n( 1 ) - ظ : پس آن علم ديگر نبايد .\r\n( 2 ) قرآن كريم ، سورهء 76 ، آيهء 21 .\r\n","page_name":" 399 ","page_number":445},
  {"content":"\r\n\r\nو لكم فيها ما تشتهى الانفس و قوله و لهم فيها ما يدّعون « 1 » و هرج آرزوى اين كس باشد حاصل باشد آرزو در بهشت بباشد به ديدار از آنك در اين جهان آرزو هست به ديدار خداى پس در آن جهان باشد قال عليه السّلام كما تعيشون فكذلك تموتون ديگر انك بهشت را نزلا گفت و از پس نزل خلعت باشد و هيچ خلعتى نباشد مگر ديدار و ديگر آنك در حديث مىآيد كه چون مؤمنان خداى را عزّ و جلّ ببينند هشتصد سال متحيّر بمانند يك نظر بجلال و يك نظر بجمال و از نظر بجلال همه گداخته شوند يعنى به عرق از شرم مستغرق شوند و به جهت عزت آن را گداختن گويند و از نظر بجمال مىنازند همه جهان مقرند به ديدار مگر طائفهء اندك همچنانك نقطه سياهى بر آينهء چينى و ديگر گفت  لِلَّذِينَ أَحْسَنُوا الْحُسْنى وَ زِيادَةٌ  « 2 » الحسنى يعنى بهشت بس لازم آمد كه آن زياده از بهشت نباشد الا ديدار ، امير عثمان درآمد و گفت كه اين آيت را كه  اللَّهُ لا إِلهَ إِلَّا هُوَ الْحَيُّ الْقَيُّومُ  « 3 » معنى بگوى گفتم درين آيت بيان آن است كه اى آدم بچه مىافتى و مىخيزى و حيله مىكنى تا خود را زندگى حاصل مىكنى در عين اين حالت تو زنده نيستى منم زنده و تو مردهء از انك مرده آن باشد كه كسى لقمه در دهان او مىكند او لقمه‌دهنده را نمىبيند و نمىداند و جامه بر وى مىافكند و او را خبر نى پس بجاى سرمه نور در چشم او مىكشد و او را خبر نى همچنين بجاى سرمه نور در چشم و دل تو مىكشد و ترا از نوربخش خبر نى و حركات در اعضاء و دل تو پديد مىآرد و ترا از او آگاهى نى پس اللّه مىفرمايد كه آنگاه زنده باشى كه در اين همه احوال مرا دانى و خاضع من باشى و بر موجب فرمانهاى من روى در هر چيزى چنگ مىزنى تا بقا يا بى قيّوم منم نه تو پس اگر حيات و بقا مىطلبى هم از آن كس طلب كه آغاز حيات داده است و آن اللّه است ديگر بدانك عقل و مزهء وى بىغفلت و بىشهوت نيست اهل دنيا و اهل فساد پرده‌ها و نغمهاى خوش‌جهت اهل دين برون مىآرند و ترتيب مىكنند از بهر شهوت خود و ايشان از بهر شهوت و\r\n\r\n\r\n","description":"","footnote":"\r\n( 1 )  وَ لَكُمْ فِيها ما تَشْتَهِي أَنْفُسُكُمْ وَ لَكُمْ فِيها ما تَدَّعُونَ .  سورهء 41 ، آيهء 31 .\r\n( 2 ) قرآن كريم ، سورهء 10 ، آيهء 26 .\r\n( 3 ) سورهء 2 ، آيهء 255 .\r\n","page_name":" 400 ","page_number":446},
  {"content":"\r\n\r\nعشق اين پرده‌هاى خوش مىگويند اگر ترتيب اهل فسق و عشق اين جهانى و شهوت ايشان نباشدى اين پرده‌هاى گوناگون و اين آوازهاى خوش از كجا باشد چون كسى ترتيب نكند و چون اين آوازهاى خوش نيستى رقّت مسلمانى از كجا جنبيدى و وعظ در دل بعضى عوام كجا فراگيردى و راه يابدى و اگر اهل دنيا و اهل غفلت و اهل كفر نباشدى دنيا از كجا معمور شدى و اهل صلاح در كجا ساكن شدندى و مدد غذا از كجا يابندى گويى اهل كفر و غفلت گاو و خر اهل اخلاص‌اند تا ايشان كار مىكنند و اين‌ها برمىخورند همچنين اگر حرص كاغذگر نباشد بجمع كردن اهل صلاح قران را كجا نبشتندى تلك الارض نورثها عبادى الصّالحين « 1 » پس كفر و غفلت اگرچه نسبت به محل خود تباه آمدند و ليكن نسبت بدان كه از او ميوهء حميده بديد خواهد آمدن بس نيكو آمد پس همه چيزها نسبت به بارى نيكو باشد ، سؤال اگر گويند كه رؤيت حق را مكان بايد و او از مكان منزّه است گوييم جهات مرئى است هرچند كه عالم در مكان و جهت نيست موسى عليه السلام رؤيت درخواست اگر خداى نامرئى بودى پس او عالم نبودى به خداى و چون او عارف نبودى به خداى ديگران را چگونه بتوحيد دعوت كردى اگر در دنيا بنمودى همه را ايمان بغيب نبودى روح آدمى را بدين عالم فرستادند تا زاد معرفت حق و محبّت حق و طاعت حق بردارد و از براى مهمّات روح اين پنج حس و اين خيال و وهم و شهوت و غضب با او همراه كردند ليكن حس و خيال نصيب خود را درين عالم بنقد مىيابند و امّا عقل نصيب خود را بعد النقل و الموت يابد لذّت حس نقدست و لذّت عقل نسيه روى از نقد گردانيدن و به نسيه راضى شدن سخت دشوار است از اين است كه بيشتر خلق بدين عالم مشغولند پس صاحب شريعت انواع تكليف بر خلق لازم كرد تا به عبادت مشغول شوند و ظاهرشان در زير تازيانهء تأديب الهى مرتاض مىگردد و عقل از زحمت حس و خيال يك لحظه خالى مىماند چون خالى ماند بعالم غيب بازگردد و از آن سعادت نصيبه بردارد\r\n\r\n\r\n","description":"","footnote":"\r\n( 1 ) قرآن كريم ،  أَنَّ الْأَرْضَ يَرِثُها عِبادِيَ الصَّالِحُونَ ،  سورهء 21 ، آيهء 105 .\r\n","page_name":" 401 ","page_number":447},
  {"content":"\r\n\r\nشوقش متزايد گردد و روى از عالم غرور بعالم بقا آرد كه  إِنِّي وَجَّهْتُ وَجْهِيَ لِلَّذِي  فطرنى « 1 » اگر گويى من بدل مطيعم اين سخن باطل است زيرا كه قوتهاى جسمانى راهزنان اين راه آمدند نبايد كه قاطعى درآيد و ترا از مقصود دور كند پس تا حيات جسمانى باقيست دربند تكليف ظاهرى باش كه  وَ اعْبُدْ رَبَّكَ حَتَّى يَأْتِيَكَ الْيَقِينُ  « 2 » لقمهء از نان بگزى چند چيز مىبايد تبش آتش تا پخته شود و آسيابى و زمين و آفتابى و باران و اين‌ها آنگاه بود كه آسمانها در جنبش باشند و هريكى را سيرى خاص و حركتى خاص پس بخاطر درآور كه اين لقمهء نان كه مىبخورم هفت آسمان مىببايد كه در جنبش باشد و چهار فصل در زمين پديد آيد و زمينى بايد و كوهها و درياها پديد آيد تا مرا اين يك لقمه ميسّر شود و چون آن لقمه در دهان نهادم چند چيز ديگر مىببايد از پس آن دندانها مىببايد آنچ در پيش بود سر تيز تا چون كارد آن طعام را ببرد و آنچ در پس سر پهن كه تا چون آسيا آن را آرد كند و معدهء هاضمه و در تن تو دويست و چهل و هشت پاره استخوان و پانصد و سى پاره عضله و سيصد و شصت رگ ناجهنده و بعد از اين اوتار و غضاريف و رباطات و اعصاب و اتّصال هريكى به ديگرى بتركيب خاص و صورت خاص و در هر يكى قوّتى و خاصيتى وديعت نهاده چون آن يك لقمه نان به معدهء تو رسيد آن همه مدبّران در آن تصرّف كنند و هريك اجزا از او نصيبى بيابند چنانك اگر يك جزو بخلل بود فرياد تو به آسمان رسد و همين تأمل در همه چيزها مىكن كه هيچ ذرّه از ذرّات مخلوقات نيست الّا كه شاهد به حق است بر كمال حكمت و جلال عظمت پروردگار جلّ جلاله پس چنين مرد متفكّر شخصى باشد به كالبد از بشر و بروح از فرشتگان به ظاهر در اين عالم به باطن در آن عالم به صورت با خلق به صفت با حق بدان ماند كه اين بنده بر سرحد هر دو عالم بنشسته است از عالم اوّل به آخر رسيده است و از عالم آخر باوّل رسيده و عاقلان اين شخص را آخر مراتب البشرية\r\n\r\n\r\n","description":"","footnote":"\r\n( 1 ) قرآن كريم ، سورهء 6 ، آيهء 79 .\r\n( 2 ) سورهء 15 ، آيهء 99 .\r\n","page_name":" 402 ","page_number":448},
  {"content":"\r\n\r\nاول مراتب الملكية گويند يعنى آخرين درجهء آدمى به اوّلين درجات فرشتگان پيوسته است اين شخص بلندهمت و خلق عالم در پيش چشم او بجاى رحمت باشند هرچ بيند از حق بيند و هرچه گيرد از حق گيرد شكر نعمت او گويد به قضاى او راضى باشد در مشاهدهء محبوب رنج را راحت داند پس اين كس هم در دنيا و هم در آخرت در بهشت باشد ( و اللّه اعلم ) .\r\n\r\nفصل 252\r\nبا خود تصوّر مىكردم كه واجب الوجود را بايد كه اوصاف او كامل‌تر بود و هرچه بهتر است همه او را بود چون اين مقدمه معلوم شد اين اوصاف آدمى از علم و اختيار و قدرت و حيات و غير وى كامل‌تر است از اوصاف جملهء جمادات و ناميات و حيوانات پس اللّه را بايد كه هم از اين جنس صفات بود بر وجهى كه اين صفات نسبت باوصاف اللّه چون جمادى بود چنانك مشابهت نبود ميان جمادات و ميان روح آدمى و اوصاف آدمى از علم و اختيار و قدرت و غير وى نيز بايد كه اين اوصاف در حق اللّه به كمالى بود كه اين اوصاف را نسبت باوصاف اللّه هيچ مشابهت نباشد از آنك اگر علّت و طبع - گويى پس اوصاف را به از اللّه گفته باشى پس خود را كامل‌تر از اللّه دانسته باشى پس طبيعى را گويم كه خود را مختار و حكيم مىدانى و مر اللّه را علّت اولى مىگويى خود را به گفته باشى از اللّه و خود را نام نغزتر نهاده باشى از اللّه كه خود را حكيم گفتى و او را علّت دليل بر آنكه اگر اين نامها مر ملكى را گويى در دنيا گردنت بزند كه مرا علّت و اصل و ماده چرا مىگويى چرا پادشاه نگويى و اگر مراد تو از علّت همين مختارى و مريدى مىخواهى اين نام فرخچ چرا مىنهى بايد كه تقدير گيرى على اكمل الوجوه چنانك هر وهمى كه به حضرت او مىرود و چون‌وچرا مىكند كه حكمت اين آفريده چيست و تولّد آن چيز از آن چگونه است و چگونه زنده خواهى كردن همه را رد مىكند كه شما كيستيت كه شما را معلوم بود يا شما خود فايدهء چيزى بدانيد همه به اجرام و اجساد بازگرديد كه در آن چون و چگونه مىرود تا از وراى آن چيز ديگر برسيد گويى تكاليف از بهر آن است تا هواى خود را ترك گويد و از ظلمت طبع خود\r\n\r\n","description":"","footnote":"","page_name":" 403 ","page_number":449},
  {"content":"\r\n\r\nبيرون آيد در محض فرمان‌بردارى آيد و همه ناظر جمال اللّه گردد ، در دل خود نظر مىكردم كه از مردمان كه مىانديشد و قدح و طعن و عيب هر كسى پيش دل مىآوردم همچون سگ ديوانه بهر سوى مىدود و هر كسى بدندان مىگيرد و مىگزد و چون به اعضاى خود نظر كردم ضعيف و نزار و اندام نهانى من مرده و بيكار گفتم روح من خود سگى آمد و تن من چون مردارى يك نيمه سگم يك نيمه مردار پس طبع هر كسى عوان سگ است تنهء درخت همه عوانيها آمد كه در تست اين تنهء درخت در خود نمىبينى ميوه بر سر درخت ديگران مىبينى همچون مردم ديده مباش كه ديگران را مىبيند و خود را نمىبيند چون عقل باش ( و اللّه اعلم ) .\r\n\r\nفصل 253\r\nمىانديشيدم كه چون و چرا و چگونه و بهشت و دوزخ و آن جهان و چندين هواها و بدعتهاى مختلف اللّه آفريده است كسى به يكى چون باز آرد نظيرم ياد آمد كه همچنين كه سبزها كه ضمير خاك است مختلف آفريده است پياز و سيب و گندم و جوز و رياحين و چون و چه و چراها و معتقدات كه سبزهء زمين روح است در عالم غيب نيز مختلف است پيش دلم آمد كه مردم جايى بايد كه بباشد كه او را آنجا سوداها خاسته باشد از علم و از مرتبه جستن و اسب خريدن و عمارت كردن و غير وى از آنك اين سوداها فرعى است و ميوه‌ايست كه از اصلى رسته است از آنك تا تنهء درخت هواى موافق نيابد و اعتدال و آب و باد بوقت و بموضعى نباشد كه زمين طيّب است بر و برگ بيرون نه‌آرد و بلند نشود پس اينجا نيز تا تن از طراوت خود آزاد نگشته باشد و ياران موافق نيافته باشد و مزهء تحصيل نيافته باشد او را اين شاخ سودا نرويد . و چون درخت تن از جاى كندى و بموضع ديگر بردى تا ببينى كه اين اسباب جمع شود از هوا و يار و موافقت و برگ ساخته و فراغ دل و غير وى تا از شاخ سوداى زيادتى علم نمايد چنانك صوفيان گويند آنجا باش كه دل بيابى ، شاگردم مىگفت كه وقت بهار است اگر جامه نپوشى شايد كه خنكها سود دارد .\r\nگفتم : نى نى صنما ميان دلها فرقست . ميان مزاجها و سوداها و پيشنهادها فرقهاست در روى آسمان و زمين كه كسى بيخ و شاخهاى آن نداند در عالم غيب چند تفاوتهاست\r\n\r\n","description":"","footnote":"","page_name":" 404 ","page_number":450},
  {"content":"\r\n\r\nو از تفاوتهاء مزاجهاست تفاوت درجات در بهشت كه درجهء تا درجهء دورى آسمان و زمين تفاوت بود و تفاوت دركات دوزخ هم از تفاوت مزاجهاست اگر چه اندرين جهان به صورت به يكديگر نزديكند چنانك ترك به غارت رود درآكند در انبان مرواريد و برنج و گوهر و جوز و اطريفل و مويز چون روز به بازار آرد آنگاه تفاوتها و قيمتها پديد آيد نيز اندرين جهان اين تنهء كالبدها بر يكديگر متراكب شده است تا يكى كفش‌گرى داند و يكى زرگرى و يكى دهقانى و يكى بدين جاى باشد و يكى بدانجاى و يكى اين شهر و يكى آن شهر المهذّبون من كل قوم و المسلمون المرتاضون من اىّ قوم كانوا و من سلم من نفسه المسلم من سلم المسلمون من قلبه و سلم هو من نفسه ، اللّه را پرست كه ميان همه قومان اللّه است از جهود و ترسا و بت‌پرست و ثنوى و دهرى و رافضى و غير وى ، حكايت محمد زكرياء رازى به نزد مأمون خليفه كه او را حكيم ديگر بود و آن حكيم محمد بن زكريا را نزد خليفه تعريف نمىكرد و خامل الذكر مىداشت چون او را وسيلت شد به نزد مأمون گفت حكيم كم از آن نباشد كه پادشاه را دارو دهد و او را معالجت كند و دفع كند گفت آرى گفت اكنون نخست بر حكيم ببايد آزمودن اگر او از خود دفع كند از پادشاه دفع تواند كردن اكنون او مرا دارو دهد و من او را دهم تا ببينيد كه از خود دفع تواند كردن آن طبيب گفت نخست من او را دارو دهم محمد بن زكريا گفت شاگردان خود را كه چون او مرا دارو دهد اگر نيم سرد شوم معالجه اين است و اگر معتدل شوم معالجه چنين است و اگر گرم شوم معالجه اين است و اگر ميل به نيكى كنم علاج چنين است چون داروش داد معالجه كردند بعد از چهل روز سره شد آن طبيب ربانى گفت كه اكنون بران حكيم موكّلى بگماريد تا من دارو بياميزم بر او موكّلان تعيين كردند او اندر آن دارو آميختن درنگى مىكرد تا آن حكيم بوهم نيك ضعيف شد آنگاه او را بياوردند بازوها گرفته جلّاب پيش او داشت و گفت بگير ، آن مرد را از ترس جان برآمد و بمرد طبيب ربانى آن جلاب را بستد نيمى خود خورد و نيمى به پادشاه بداد كه خداى ما را از زهر نگاهداشت تا خود بيم و زيان نداشت و\r\n\r\n","description":"","footnote":"","page_name":" 405 ","page_number":451},
  {"content":"\r\n\r\nاو را كه به حق بيگانه بود به جلاب شكر بكشت تا بدانى كه آشنايى حق چه ترياق است و بندگان خود را چه چاره‌ها آموزد ( كه )  اهْدِنَا الصِّراطَ الْمُسْتَقِيمَ  و تا بدانى كه قربت پادشاه بهر وجهى كه هست چنين خطرها دارد تا احترازى كنى از نزديكى پادشاهان ( و اللّه اعلم ) .\r\n\r\nفصل 254\r\nرشيد بخارى مىگفت كه جنگ وخش بسيار غورى را صوفى كرد و به صومعه‌ها بازنشاند به ضرورت ، گفتم ناساختگى كار دنيا و بلاهاى جهان مردم را در كار دنياوى آرد همچنين در كار دين انديشه و رغبت چنانك اللّه پديد آرد چون در كسى پديد آيد در طاعت درآرد و اين همه ائتيا كرها است باز رشيد گفت كه مىخواهيم تا بدانيم كه سپس مرگ هر كس از مردم چند كس به زيارت او خواهند آمد و سپس مرگ نيك‌نامى چون خواهد بود گفتم در حال حيات بنگر كه نيك‌نامى او چقدر و چونست و به زيارت او چند كس مىآيند هرگاه مردم به حالت فنا رسند سوداهاى اين جهانيشان كم شود از انك فنا را اشغال اين جهانى خرج نبود خود را در حالت فنا چون مرده دان و كالبد خود را چون گور دان بنگر كه از بهشت غيب منكر و نكير ببر تو چگونه مىآيند چون نيك‌نامى سپس مرگ را مىورزى دربند حالى مباش چون ثمرهء تو سپس مرگ خواهد بودن هر كسى در يك كارى ابليس آيد و در يك كار فرشته و در يك شغل موسى و در ديگرى فرعون و اين حالتها در يك ساعت ظاهر شود چون كارهاى مختلف پيش آيد ، آن شاعر وصّاف جمالها از لذت حسن بىمزه است چون از راه چون و چگونگى درآمده است مژگان را تشبيه مىكند به تير و ليكن از مزهء عاشقى بىخبرست مرد اصولى نيز از توحيد و دوستى و تعظيم اللّه جداست از انك چون و چرا پريشان‌كننده است مر نظم مزه را زيرا كه چون واقف نباشى بر پختن مطبخى آن آش بامزه‌تر باشد از انك واقف باشى پس بهشت حقايق مزه‌هاست و اللّه مزها را بىچون‌وچرا مىآفريند دليل بر آنك اللّه هر مزه را كه در هر چيزى آفريده است آن مزها به آن چيزها نسبت ندارد چنانك مزهء نان در نان و ذوق در كام و جملهء ميوه‌ها\r\n\r\n","description":"","footnote":"","page_name":" 406 ","page_number":452},
  {"content":"\r\n\r\nپس نيز مزهء بهشت را از ترك چون و چرا آفريند نسبت نبايد جستن ، نور الدّين مىگفت كه كوشكهاى بسيار در بهشت چه خرج مىشود گفتم چون بدان منصب برسى و آن مزهء مملكت اللّه به تو بدهد آن زمان لذّت آن كوشكها بدانى نه‌بينى كه خليفهء بغداد را چند كوشك است به يكديگر اندر و سلطان سمرقند را چند سرايهاست يكديگر اندر مردم مرده را جاى اندك بس كند امّا زنده را جاى بسيار بايد و اگر آرزوهاى بشريّت اين نوعها نبودى خود محال بودى كه جنّت بدينها موصوف بودى ( و اللّه اعلم ) .\r\n\r\nفصل 255\r\n اذْكُرُوا نِعْمَتِيَ الَّتِي أَنْعَمْتُ عَلَيْكُمْ  « 1 » گفتم ياد كنيد كه شما را دلى داد پر از خون اگر شكر آن نعمت را بجاى آريد و لشگر انديشه‌ها به غارت غيبت خلقان مفرستيد و در ضبط خود داريد تا شما را بجاى اين دل پرخون دل بىخون و بىهمّ و بىغم و بىاندوهتان بدهند ، روح آدمى همچون جامه است در اوايل عاقلى با هرك آسيب زد آن رنگ اصلى شد و ديگر رنگها عارضى باشد كه از زبر او فروآيد چنانك نخست جامه بكدام رنگ آسيب زند بسيار زحمت بايد كشيدن تا آن رنگ اصلى برود ، فقيه على پارسىخوان را قاضى وخش گفته بود كه از اين جايگه برو مرا خشم آمد و چيزى گفتم و باز پشيمان شدم و مىانديشيدم كه خشم آمدن چون موج كردن درياى غيب است تا كشتى قالب مغضب بشكند و يا كشتى قالب مغضوب عليه آدمى بهر سويى در صورت علم حمله مىكند تا مانده شود و بقرار عجايز قرار گيرد عليكم بدين العجائز معنيش آن است كه اى اللّه من عاجزم و تو خداوند قادرى هرچه وعده كردهء همچنان است و هرچه وعيد فرمودهء همچنان است و هيچ كارى بر تو ممتنع نيست و در عقل هيچ‌كس نيايد كارهاى تو چار طبع ندارد و اصل و هيولى و قياسات ندارد و حكم مردم زيرك اگر چه بسيار چون و چرا كند عاقبت كند شود و عاجز و بيان دلائل چون عجائز باشد بيرون شو نتوانند\r\n\r\n\r\n","description":"","footnote":"\r\n( 1 ) قرآن كريم ، سورهء 2 ، آيهء 40 .\r\n","page_name":" 407 ","page_number":453},
  {"content":"\r\n\r\nكردن متحير شوند و گويند خداى داند و گويند الشافى هو اللّه پس معنى اينكه عليكم بدين العجائز اين بود كه پايان گيريد از اوّل ، رسول عليه السّلام فرمود كه چون به عاقبت عاجز خواهى ماندن چون عجوز و متحيّر خواهى شدن و پايان كار نخواهى دانستن هم از اوّل چون عجوز باش در دين و چون و چرا را بمان گويى قرآن بيان عاقبت كارهاى آدميان است كه از اوّل بيان مىفرمايد ايشان را و عزت انبيا از بهر آن است كه هرچه منتهاى حكمت حكيمان و عقل عاقلان است ايشان را مبتداى كار همان است باز مىانديشيدم كه مستحق دانستن خود مر نعمتى را سبب تقليل آن نعمت است و خود را سزاوار نعمت نادانستن سبب تكثير آن نعمت است در آن انديشه بودم كه اللّه الهام داد كه هيچ‌كس را به هيچ حال سرزنش مكن تا آنگاه كه تو از آن حالت به سلامت بگذرى تا نيك‌بختى و سعادت خود را نبينى كسى ديگر را بدبخت و دوزخى مگو و تا ريش برنيارى كودكان را عيب مكن و تا عاقبت كار زن خود را ندانى زنان كسان ديگر را عيب مكن و تا بر طهارت خواهر خود يقينت نباشد خواهر كسى ديگر را غر مخوان و تا دختر تو با كمال سعادت آراسته نگردد در دختر هيچ‌كس طعنه مزن ، اگر فساد فلسفه آموختن خود هيچ نباشد مگر همين‌كه الفاظ قرآن را بماند و اهل شرع و سنن رسول را اكرام و احترام ننمايد و يا خداى را واجب الوجود گويد و اصل و علت اولى گويد و نفس كل گويد و گويد كه جز و بكل رسيد اين فساد بس باشد تا از بركت آن الفاظ شرعى محروم ماند و ديو آدمى را بيشتر از اصطلاح نو وسوسه كند تا اصطلاح قديم را بماند گويند اين نو عجب است كسى نداند و عوام مردمان ندانند من عجب و خود را دانا نمايم در همه چيزها و همچنين الفاظ ديگر از شعر و غير وى مردم را از الفاظ قرآن و سنن بيرون آرد و از اين بركتها محروم گرداند دلّ عليه قوله تعالى  الشَّيْطانُ سَوَّلَ لَهُمْ وَ أَمْلى لَهُمْ   ذلِكَ بِأَنَّهُمْ كَرِهُوا ما أَنْزَلَ اللَّهُ فَأَحْبَطَ أَعْمالَهُمْ  « 1 » قرآن معجزه‌ايست كه اعجاز او در بيان نيايد و خيره بمانند و از روى عقل اعجاز او را ندانند ( و اللّه اعلم ) .\r\n\r\n\r\n","description":"","footnote":"\r\n( 1 ) قرآن كريم ، سورهء 47 ، آيهء 9 و 25 .\r\n","page_name":" 408 ","page_number":454},
  {"content":"\r\n\r\n\r\nفصل 255\r\nبدل آمد كه هركه علم از بهر دين آموزد و از بهر صدق و ثواب آموزد هرچند بيشتر آموزد و كامل‌تر شود مر استاد را حرمت بيشتر دارد و با خردتر و باادب‌تر باشد چنانك ابو بكر و عمر رضى اللّه عنهما مر نبى را عليه السلام  إِنَّ الَّذِينَ يَغُضُّونَ أَصْواتَهُمْ  « 1 » و نادانان صحابه را چنان حرمت نداشتندى كه ايشان و عوام مردمان را چون مقصود دين باشد روز به روز حرمت مشايخ و استادان را زيادت دارند بخلاف طالب علمان كه مقصود ايشان جاه و منصب جستن باشد زود بىاعتقاد شوند و مر استاد را خوار نگرند بخلاف شاگردان پيشه‌وران كه مقصودشان مال باشد نى جاه و زود بىاعتقاد نشوند ، مىگفتم چون كسى در تحت تصرّف كسى باشد دل بر مرادى ننهد چنانك گنجشگ در قفص دل بر بىمرادى ببايدش نهادن و اگر بمرادى برسد مستغرق شادى نشود ، حميد گفت پس اين كس را اختيارى نباشد گفتم نظرگاههاست ، منظرى هست كه چون كسى بدان منظر نگرد سعادت يابد چنانك كسى بر روى نغزى يا جمال جفت حلال خود نگرد و منظريست كه چون در آن نگرد شقاوت و رنج از آنجا بيرون آيد و بدبخت گردد چنانك كسى در روى زنى بيگانه نگرد ملامت بار آرد و چنانك صاحب جمالى باشد به يك موضعش بنگرى خوش آيدش و اكرامت كند و به يك موضعش بنگرى برنجد و ترا بيازارد چون اين مقدّمه ثابت شد اگر بندهء نظر بدين كند كه من دل بر بىمرادى آنگاه نهم و دل به قضاى اللّه آنگاه نهم كه اللّه مرا بر اين انديشه دارد و غم اين كار و غم آن كار آنگاه خورم كه اين غم بدهد در اين منظر نگاه كردن شقاوت بار آرد و اين دركهء دوزخ است و خنب رنگ اباحتيان است ، باز نظرى است كه خداوند ما را آفريده است ما را فرمان‌بردارى بايد كردن تا ما را از جفاها نگاه دارد و در اين مقام به حكم ازل نظر نكند بلكه در مقامى كه بلايى بوى رسيده باشد . به حكم ازلى\r\n\r\n\r\n","description":"","footnote":"\r\n( 1 ) قرآن كريم ، سورهء 49 ، آيهء 3 .\r\n","page_name":" 409 ","page_number":455},
  {"content":"\r\n\r\nنظر كند چنان كه قرآن اشاره كرده است كه  قُلْ لَنْ يُصِيبَنا إِلَّا ما كَتَبَ اللَّهُ لَنا  « 1 » و در آن موضع اضافت به خود كن كه قرآن به تو اضافت كرده است از چنين منظر سعادت بنده حاصل آيد  إِنَّا أَرْسَلْناكَ شاهِداً  « 2 » اى آدمى بچه ترا گواه فرستادم ( مر ) قدرت خود را يعنى تو حاضرى قدرت ما را مىبينى در خود از هست كردن تو و تربيت كردن تو و تغيير و تبديل تو از شاهى و غم و درد ، اگر از حال ديگران خبر ندارى ديگران را بر خود قياس كن كه همچنين كه تو مسخّر مايى همه چيز مسخّر مااند ناظر ما باش و احوالى كه ما با تو دهيم ناظر باش و مبشّرا خود را مژده ده وقتى كه ترا راحت دهيم كه خداوند را چون و چرا حاجت نيست در خوشى دادن و خداوند من ملى است به عطا دادن چون بىسابقهء خدمتى اين داد اگر شكر گويم ضايع نباشد و در وقت رنج نذير باش كه چون بىسابقهء اين رنجم داد اگر جنايتى كنم خواهد آمرزيدن پس بعذر و استغفار و تسبيح بكرة و اصيلا مشغول باشم ( و اللّه اعلم ) .\r\n\r\nفصل 256\r\n إِنَّ الْأَبْرارَ لَفِي نَعِيمٍ  « 3 » ابرار آن باشد كه محنت او را نعيم گردد بسبب اعتقاد خوب چون محنت نعيم گردد نعيم حقيقتا ؟ نعيم‌تر باشد پس همه وقت در نعيم باشد . پس ابرار آن آمد كه هماره در نعيم باشد ، اگر در گلستان بود خود در گلستان بود . و اگر در آتش بود هم در گلستان باشد چنانك ابراهيم و ساير انبياء عليهم السّلام در بلاها از غايت ثقت ايشان بر وعده‌هاى خداى اندر اين جهان عين نعيم گشته‌اند . و در اين جهان در حقيقت نعيم باشند . ابرار آنهااند كه عهد فرامش نكنند و باوفا باشند و هر ساعتى يار ديگر نگيرند چون دوست يكى دارى در عين نعيم باشى از آنك دوزخ دل بركندن است از عهد و دوست تو آن است كه پيش از كالبد با تو عهد كرده است  وَ إِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ  « 4 » تو گفتهء بلى\r\n\r\n\r\n","description":"","footnote":"\r\n( 1 ) قرآن كريم ، سورهء 9 ، آيهء 51 .\r\n( 2 ) سورهء 48 ، آيهء 8 .\r\n( 3 ) سورهء 82 ، آيهء 13 .\r\n( 4 ) قرآن كريم ، سورهء 7 ، آيهء 172 .\r\n","page_name":" 410 ","page_number":456},
  {"content":"\r\n\r\nيعنى رب منى قبول كردم هرچه تو فرمايى و باز باشم از همه نهيها كه بكنى پس اين نام رب مشتمل آمد بر همه احكام قرآن و ليكن اللّه امر و نهيت نكرد در عدم از آنك آلت امتثال نداشتى باز چون كالبدى كه آلت امتثال است ترا بداد عهدش را فراموش كردى از بس‌كه متقاضيان شهوات در كالبد تو مشغله برآوردند ، شهوت اكل ، شهوت حرص ، شهوت جاه ، شهوت حسد ، شهوت كسل ، و غيرها پس چون تو در اين ميان مشغلها عهد را فراموش كردى ترا ياد داد ( و اللّه اعلم ) .\r\n\r\nفصل 257\r\n  تَتَجافى جُنُوبُهُمْ عَنِ الْمَضاجِعِ يَدْعُونَ رَبَّهُمْ خَوْفاً وَ طَمَعاً وَ مِمَّا رَزَقْناهُمْ يُنْفِقُونَ فَلا تَعْلَمُ نَفْسٌ ما أُخْفِيَ لَهُمْ مِنْ قُرَّةِ أَعْيُنٍ جَزاءً بِما كانُوا يَعْمَلُونَ .   « 2 » از اين آيت معلوم شد كه نظر به حكم ازل نمىبايد كرد ، در كارهاى خير كه متردّد شوى بايد كه چنگ در امر و نهى زنى و دل بر آن نهى خواه گو سعادت باشد خواه گو شقاوت باشد دل بر يكى كارى نهاديم توكل كرديم و آن كارى است كه در او اميدى است در آن جهان از آنك دل چون نهالى است چون بهر جاى نظر كنى گويى نهال را هر ساعتى ده بار بهر جاى مىنشانى پس اين‌چنين درخت نگيرد ، بدل آمد كه دلم يكجاست همان جاش بمانم و از آنجاى باللّه نظر مىكنم و البتّه در چيزى ديگر نظر نكنم خواه بيدار مىباشم و خواه در خواب مىشوم خواه تاريكى و خواه روشنايى و همان انگارم كه مرا از اين راه بعالم غيب مىكشد و خوشيهاى بىچون مىنمايد و يا چون رسنى دانم كه در گردن من كرده است و با خود مىدارد ، اين حالت را خوش ديدم هر خصلتى كه هست از احسان و قهر عدو و عفو از مجرم و عدل و رحم و جبّارى و غير ذلك من التكبّر و الغيرة و المصافحة اصل اين همه خصلتها نيكوست بد از آن شود كه از اندازهء خود بگذرد الشيء اذا جاوز حدّه شانه « 1 » ضدّه احسان از حد بگذرد سفه و ظلم شود و ظلم از حد بگذرد احسان شود از آنك در محل شود پس گويى هريكى از اين خصلتها از ظلم و عدل و احسان و اساءت همه\r\n\r\n\r\n","description":"","footnote":"\r\n( 2 ) قرآن كريم ، سورهء 32 ، آيهء 16 ، 17 .\r\n( 1 ) - ظ : شابه .\r\n","page_name":" 411 ","page_number":457},
  {"content":"\r\n\r\nخصال باضداد خود چون نهالىهااند و چهار بالشهااند مر ايشان را از حدود خود درگذرانى به درد و پاره‌پاره شوند و آن نمانند كه بودند ، الف لام ميم منم يعنى همه حكم من نافذ شود نه مراد تو تا بدانى كه حكم مراست و بندگى ترا تو از حكم من تجسّس مكن كه كرده‌ام يا نكرده‌ام مشير و وزير من نهء تا با تو حكم خويش بگويم تو بفرمان كار مىكن كه بندگى اين است كه نظر بر آنجا مىكنى كه مىفرمايم ، اللّه منم يعنى پناهتان درگاه من است از همه درها بمانيد و كفرانها و دلتنگىها مكنيد عاقبت مرا خواندن گيريد اگر طبيب است ژاژها مىخايد و در پايانش الشّافى هو اللّه گويد طبيب ( كامل ) آنست كه همان تحيّر كه به آخر در وقت نادانى او را پيش آيد در اول كارها همان تحيّر بيايدش و اگر منجّم است هزار نافرجام بگويد در آخر به الفعّال هو اللّه قايل شود كافر هزار تبرّى كند از اعتقاد راست و در وقت غرق شدن همه بتان را بماند و اخلاص ظاهر كند بيماران هزار گونه دارو و درمان بكنند چون از همه فسونها بازمانند آنگاه بگويند يا رب ، حقايق شما چون كبوتران در زير دانهء كالبد و سوداهااند هركسى در سودايى و انديشهء مىپرند من همه را مىبينم و عقايد همه را مىدانم و جزاى هريك درخور ( او ) مىتوانم دادن ( و اللّه اعلم ) .\r\n\r\nفصل 258\r\n إِنَّ الَّذِينَ كَفَرُوا سَواءٌ عَلَيْهِمْ أَ أَنْذَرْتَهُمْ أَمْ لَمْ تُنْذِرْهُمْ لا يُؤْمِنُونَ  « 1 » حقيقت هاء آدميان همه در پرده‌هااند به حكم ما و استحقاق ايشان كه هرچند كسى سعى كند از آن پرده برون نايد ( و ) در پيش آن حقيقتها ديوار گوشتين بسته است و آن كالبد است ندانى كه هر كسى در كدام پرده است تو از بيرون‌سو بايست و بانگ مىكن باسلام كه هركه اهل باشد بيرون آيد و با تو يار شود و هركه نباشد البتّه با تو يار نشود اگرچه تو بسيار بانگش كنى ترا كارى نيست بر حكم ازل امّا تو بانگ مىكن و بندگى مىكن تا آن كو اهل است بيايد تو غوّاصى در دريا\r\n\r\n\r\n","description":"","footnote":"\r\n( 1 ) قرآن كريم ، سورهء 2 ، آيهء 6 .\r\n","page_name":" 412 ","page_number":458},
  {"content":"\r\n\r\nفرورو و آنچ گوهر باشد گوهر برآرى و آنچ سنگ باشد سنگ برآرى كه هرگز سنگ گوهر نشود به غوّاصى تو ، در كان جهان بايست و مىكاو تا آنچ رگ زر باشد بيابى و رگ غير رز نيابى بجهد تو غير رگ زرزر نگردد تو بر كار خود باش درخت عالم را مىجنبان آنچ پخته باشد فروآيد و آنچ سخت باشد البتّه فرونايد اگر چه بسيار بجنبانى پس همگى خود را باللّه ارزانى دار و به غير از محبت اللّه مغلوب هيچ چيز ديگر مباش طايفهء از رافضيان گويند كه اللّه در كالبد آدم آمد ازآن‌رو او را فرشتگان سجده كردند باز در كالبد عيسى آمد ازآن‌جهت مرده را زنده مىكرد الى غير ذلك باز در كالبد على آمد از آن سبب دشمنان را قهر مىكرد دلّ عليه  وَ هُوَ الْعَلِيُّ الْعَظِيمُ  « 1 » ابر كه در هوا بانگ كند گويند كه على است كه بانگ مىكند تا جهان را آب دهد تا بدانى كه هركه در دوستى چيزى مغلوب گشت همه او را داند چنانك منجّمان در دوستى ستارگان كه مدبّرات ايشان را مىدانند ، جهانيان به گل‌غونهء كمپير دنيا مغرور گشته‌اند و مقام اصلى فراموش كرده‌اند چون ببينند كه اين دنيا گنده پير و رسواست از دست او بگريزند و خانهء كالبد را سوراخ كنند و از ولايت اين كمپير كه انديشهء اين جهانيست بيرون روند آنگاه نزديك شوند به صاحب جمالان اخلاق انبياء و به مجالست اولياء و با حوران بنشينند هرچند از اين كمپير دنيا نيك‌تر بازمىگردى هم‌سفرهء نيك‌رويى و نيك‌خويى مىشوى و هركه سبقت مىنمايد در كارهاى خير در آن اخلاق نزديك مىشود بحور و قصور و جنان ( و اللّه اعلم ) .\r\n\r\nفصل 259\r\n   يا أَيُّهَا الْمُدَّثِّرُ قُمْ فَأَنْذِرْ    « 2 » اين آيت معجزهء رسول است عليه السّلام كه او مىخواست تا تنها روى كند و در سوداى خود روزگار گذارد فرمان آمد كه ترا كنج نمىبايد گرفتن و تنها ترا روزگار نمىبايد گذاشتن كه ترا سرور همه جهان مىگردانيم و ليكن صبر كن  وَ لِرَبِّكَ فَاصْبِرْ  « 3 » و همچنان كه گفته بود در\r\n\r\n\r\n","description":"","footnote":"\r\n( 1 ) قرآن كريم ، سورهء 2 ، آيهء 255 .\r\n( 2 ) سورهء 74 ، آيهء 1 ، 2 .\r\n( 3 ) سورهء 74 ، آيهء 7 .\r\n","page_name":" 413 ","page_number":459},
  {"content":"\r\n\r\nابتدا و وعده فرموده بود همچنان آمد . قم فانذر آگه كن اين‌ها را از عالم و از درياى دوزخى كه پرده ميان اين عالم و آن عالم نادانى آدمى است و تا دريافت پنج حس بشر است و تن آدمى گويى گنگى است ميان اين دو عالم و حاجزى ميان اين دو دريا ديوار كالبد است و يا پردهء حيات همچنان‌كه اگر انگشت برابر مردم ديده بدارى بسبب آن يك انگشت نه آسمان را بينى و نه خورشيد را و نه زمين را از اين همه عالم به پردهء يك انگشت محروم شوى نيز سرانگشت نادانى پيش ديدهء دانش تو ايستاده است تا آن جهان را نبينى و ندانى اكنون اى بنده ملك وراى آن پرده است اگر مردى دختران بكر در آن عالم است عاشق آن موضع شو و اگر جاه جويى منزلت در آن عالم است و اگر نعمت‌خوارهء « 1 » نعمت دران سرايست و اگر روحى سماع در آن عالم است و اگر گرم‌دلى شربت در آن جايست و اگر مستى مىطلبى مى در آن عالم است بها بيار تا در آن ميخانه ترا رها كنند و اگر بازى دوستى ميدانهاى بازى در آن موضع است و اگر شهوتى دارى آرزوها در آنجاست و اگر عاشقى معشوقان در آن عالمند ، خداوند اين انواع نعم از بهر آن بيان كرده است تا قوت شهوانيت زيادت شود نه چنانك رياضتى كنى تا بىخبر شوى از عشق و شهوت   قُلْ هُوَ اللَّهُ أَحَدٌ   گويى معنيش اين مىشود كه پايان قول منجّم و طبيب و سنّى و اشعرى همه به يكى بازمىآيد ، نور الدّين گفت كه معين در نفس بازپسين سورهء اخلاص بخواند كه وقت خلاص است و گواه باشيد كه من مسلمان رفتم بدل آمد كه معين تا زنده بود گرد و دراز مىشد از بهر جستن احكام شريعت را و اميد بفضل تو داشت و از بهر اميد زحمت تو خداوند روى سوى آسمان كرد كه اى خداى آسمان بندهء تو در اميد رحمت تو و از خوف عذاب تو جان داد فرومگذارش و ببخشاى بر وى ، بر خاكهاى گورستانيان نشسته بودم مىگفتم كه اين همه خاكهاى بندگان و عاجزان به حكم تست و سرگشتگان تقدير تو ، طپيدند در هر كويى كه تو شان داشتى خداوند آسمان همه جانها به تو تسليم كردند\r\n\r\n\r\n","description":"","footnote":"\r\n( 1 ) - ن : خوره‌اى .\r\n","page_name":" 414 ","page_number":460},
  {"content":"\r\n\r\nافصح متكبّروار نشسته بود در وى نگريستم مىگفتم اى اللّه در خويشتن گيرى و خويشتن‌دارى و كبر او را تو آفريدهء همچون سنگى كه به يكى گوشهء بازنهادهء و او چشمها گشاده است بفرمان تو در روش خود مىنگرد ، خواجه ابو اسحاق خسته و رنجور بود او را به شب دعا كردم و گفتم خداوندا اگر زيستنى است صحّتى زود به ارزانى دارو اگر رفتنى است كار بر وى سبك « 1 » گردان همچنان شد همان شب گذشته شد ، كسى دخل كرد كه اجل پساپيش شود چو حكم ازلى است گفتم تقدير گير كه من از كسى درخواست كردم كه آن كالهء امانت را بيا زود از خانه من ببر و يا زودترش رها كن و مشوران اين سخن مفيد بود و آن‌كس از بهر دل من همچنين كار بكند و آن كار از آن بنده همان حكم ازلى است پس چگونه است كه آن پساپيش نمىشود و آن درخواست من مفيد مىبود و هر سؤالى و جوابى كه به آدميان كنى و اجابت ايشان ترا حكم ازلى است بااين‌همه مفيد مىبود ، لابه كردن مفيد است ، همه اسباب جهان را از سپر و تير و غيره آن همه فايده است و حكم‌هاى ازلى همه برقرار العجب ورود المؤمنين في جهنّم و عدم الاحتراق و مثل ساير كرامات اوليا كه سجّاده بر آب و آتش انداخته‌اند و محفوظ بوده‌اند  وَ إِنْ مِنْكُمْ إِلَّا وارِدُها  « 2 » همچنان‌كه ترسايان چون از هر دينى سخن رود در حقيقت دين و روش خويش ( آتشى ) برافروزند كه هركه حق است سجاده در ميان آتش اندازيد تا پديد آيد كه حق كيست از جدل چيزى نايد به حكم عمل معلوم شود اكنون چندين هزار خلق انا و لا غير زده‌اند از جهود و ترسا و هوادار ، بارى جلّت قدرته درياى آتش چون حلقه گرد عالميان بر رهگذر ايشان پديد آورده است همه را براند تا بدان آتش كه دعويها را امروز معنى نماييد چنانك ابراهيم را در آتش انداختند و يا چنانك كسى را سوگند به آب و آتش دهند كه اگر راست مىگويى اين تبر را از ميان آتش برون آر و چنانك قوم بنى اسرائيل را به سلامت از رود نيل بگذرانيدند و قوم فرعون را غرق كردند ( و اللّه اعلم ) .\r\n\r\n\r\n","description":"","footnote":"\r\n( 1 ) - ن : سهل .\r\n( 2 ) قرآن كريم ، سورهء 19 ، آيهء 71 .\r\n","page_name":" 415 ","page_number":461},
  {"content":"\r\n\r\n\r\nفصل 260\r\nفقيه ابو بكر اين آيت را بخواند كه   يا أَيُّهَا النَّبِيُّ اتَّقِ اللَّهَ   « 2 » گفتم اتّقوا عقوبة اللّه كه علم از بهر ريا مياموز و از بهر مبارات مياموز هر خصلتى كه در ايشان مىبينى از عيوب ايشان را از آن برحذر مىدار آدمى را هرچند دخل بيشتر بدست مىآيد حاجت و درويشى او بيش مىشود چنانك پارهء نان در جوى و يا در حوضى اندازى ماهيكان ببينى دهانهء حاجت باز كرده و چون هيچ نيندازى هيچ دهان نه‌بينى كه باز كرده باشند و هرچند بيش اندازى روز ديگر بيش بينى كه جمع آمده باشند . پس [ راست 
  ] توانگرى اين جهان باژگونه است از آنك اين جهان هندوست و آن جهان ترك است الدّنيا و الآخرة ضرّتان آدمى هرچند بيابد به نيّت خويش بيابد نه از كسى ديگر ، دليل برين آنك اگر كسى به نيّت بد به نزد پيغامبرى رود او را بهرهء از وى نباشد و اگر كسى كه به نزد مغى رود و نداند كه او مغ است نيكو با بهره شود پس معلوم شد كه مردم هرچه گيرند از خود گيرند و اگر « 1 » رنج يابند از خود يابند حقيقت قرآن ازاين‌رويست كه هرچند معانى قرآن را بكاويم نغزتر بيرون آيد و راست‌تر بيرون آيد و حكايت مفلسفان نغز نمايد چون پايان كار بازكاوى چيزى نباشد و مفلسفى قرآن را بر وجه طبع خود تأويل كند ، از مرد دين معانى قرآن بايد پرسيدن چنانك زر يكيست و ليكن هر كسى بر وفق طبع خود خرج كند يكى در كوى خرابات و يكى در ساختن پل و رباط ، نور الدّين سؤال كرد كه تا كسى متكبّر نباشد كبر كسى نداند پس انبيا عليهم السلام نهى كرده‌اند از كبر و حسد و از بغض و غير وى از خصال ناپسنديده پس تا اين خصال در ايشان نبوده باشد ايشان چگونه دانند اين خصال را ؛ جواب گفتم كه اللّه الهام داد كه ايشان هماره در اعلى عليّين باشند و به حضرت من باشند و لطيف و نورانى باشند و در ايشان خصلتهاى ظريف و شريف روشن و روشن‌كننده باشد امّا بسبب اقتضاى بشريت و تعلّق بدين عالم شهادت از حال كمال اندكى بگردند و ميلشان بسوى نشيب افتد و اندكى تفاوت در حال ايشان پديد آيد بدين قدر تفاوت همه خصال\r\n\r\n\r\n","description":"","footnote":"\r\n( 2 ) قرآن كريم ، سورهء 33 ، آيهء 1 .\r\n( 1 ) - ن : آنچه .\r\n","page_name":" 416 ","page_number":462},
  {"content":"\r\n\r\nناپسنديده را بدانند چنانك فرشتگان را اندكى ميل بجانب سفل پديد آيد اگر چه آن ميل مغلوب و منهدم باشد نسبت با غلبات انوار ملكى ايشان به آن نقصان همه عيوب بشر را بدانند و ايشان را مستغفر شوند كه  وَ يَسْتَغْفِرُونَ لِمَنْ فِي الْأَرْضِ  « 1 » با آنك اگر خصال نيكوى مندوب بشر را با آن تفاوت ايشان برابر كنى ظلم و كفر نمايد بلك همه عبادات و طاعات ساير بشر نزد كمال انبيا زلّتى عظيم باشد كه حسنات الابرار سيّئات المقرّبين و هرچند روح آدمى روشن‌تر مىشود ذراير عيب خويش را بيش مىبيند چنانك ذراير هوا در نور روز و چنانك ذراير ذنوب خلايق در نور روز قيامت كه  وَ أَشْرَقَتِ الْأَرْضُ بِنُورِ رَبِّها  « 2 » . دنيا چون بساط شطرنج است و مالها و زرها و كتابها و غير وى چون شطرنج است پياده و رخ و اسب بهر خانه در جمع مىشوند و بازيهاى عجيب ازيشان پيدا مىشود و هر زيركى برمىخيزد و اين شطرنج را مىبرد باز او را مات مىكنند و ازو باز مىبرند امّا بازى شطرنج از اين خانه با هيچ‌كس برون نمىرود ، به دلم آمد كه هرك يار ندارد و سر جمعيّت با ياران ندارد منافقش توان گفت و در اين شيوه مخلص نتواند بودن مگر الّا ما شاء اللّه كه با كسيش نشست و خاست حاجت نبود و ياران انبوه چون مخلص باشند با يكديگر و برنگردند از يكديگر در هيچ بلايى و زخمى و مرگى و با هم باشند در نشست و خاست و از پس پشت يكديگر دوستى يكديگر را آشكار كنند عدو را بر ايشان دسترس نباشد و چون در ميان ياران پيوستگى و دوستى محكم باشد در رنج ديدن از عدو و بىقوتى كم از خس و بوريا نباشند چون خسها و بورياها را با يكديگر پيوستگى بيشتر باشد زود كسى آن بورياها را در هوا نتواند كردن چنانك اگر كسى خواهد كه بورياهاى كلان مسجد آدينه را بدزدد و ببرد نتواند و اگر تواند چنان نتواند كه بورياهاى خرد را امّا ياران بايد كه از پس يكديگر مر يكديگر را بذكر خير ياد كنند تا بدانند كه ايشان با يكديگر دوست‌اند و اگر\r\n\r\n\r\n","description":"","footnote":"\r\n( 1 ) قرآن كريم ، سورهء 42 ، آيهء 5 .\r\n( 2 ) سورهء 39 ، آيهء 69 .\r\n","page_name":" 417 ","page_number":463},
  {"content":"\r\n\r\nاز يكديگر چيزى ديده باشند كه بعضى را ناخوش آيد كراهت آن پيش غير ايشان ياد نكنند كه سبب پريشان شدن ياران آن است كه از پس پشت يكديگر بيگانه رنگ نمايند با يكديگر ( و اللّه اعلم ) .\r\n\r\nفصل 261\r\nنامهء كه به نزديك يغان تكن فرستادم از بهر قاضى رومى آن بود كه بر حضرت ملكى كه ملك داريش را سعد و نحس انجم به كار نيايد هيچ كارى كمال نگيرد مگر به نيكوكارى ، ميل بقوّت و غلبه نبايد كرد كه غلبه در حقيقت دين و تقوى راست كه  هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ لِيُظْهِرَهُ عَلَى الدِّينِ كُلِّهِ وَ لَوْ كَرِهَ الْمُشْرِكُونَ  « 1 »  وَ كَفى بِاللَّهِ شَهِيداً  « 2 » قاضى امام رومى بعرف نه به ديانت و صلاح آراسته است و سعادت به معاونت برّ و تقوى بازبسته است كه  تَعاوَنُوا عَلَى الْبِرِّ وَ التَّقْوى  « 3 » مؤمنان چون از دوزخ بگذرند فرشتگان گويند دوزخ آن بود كه گلستان مىنمود مر شما را گويند عجب دوزخ چون گلستان چگونه باشد گويند كه نه كالبد چون گور را بستان كرده بودى به طاعت اللّه و آتش شهوت را چون گلستان كرده بودى برضاى اللّه ، شهوت همچون آتش است كه در تو نهاده‌اند تا بوجه حلال منفعت گيرى نه‌آنك در خود آتش زنى به وجه حرام و خود را بسوزى همچنان‌كه شير راميان فرث و دم چگونه نگاه دارد مؤمن را از دوزخ همچنان نگاه دارد  ثُمَّ نُنَجِّي الَّذِينَ اتَّقَوْا  « 4 » اتّقا كردن از آتش دوزخ به اتّقا كردن از اسباب آن است و آن مناهى است و چنانك مؤمنان را از آتش شهواتشان بگذرانيد برفق توفيق كه در تبش حرام نيفتد از آتش دوزخشان هم بگذرانيد ، مريدان پرسيدند كه ايمان را كرانه هست گفتم ايمان را كرانه نيست همچنان‌كه درجات را كرانه نيست و همچنان‌كه مقدور حق را كرانه نيست و همچنانك نيست را كرانه نيست زيرا كه هرجايى\r\n\r\n\r\n","description":"","footnote":"\r\n( 1 ) قرآن كريم سورهء 9 ، آيهء 33 .\r\n( 2 ) سورهء 4 ، آيهء 79 .\r\n( 3 ) سورهء 5 ، آيهء 2 .\r\n( 4 ) قرآن كريم ، سورهء 19 ، آيهء 72 .\r\n","page_name":" 418 ","page_number":464},
  {"content":"\r\n\r\nكه نيست است آنجا هست شدن است و هرجا كه عرصهء نيست است آنجا جاى خشت زدن اللّه است اكنون مزاج آدمى چون مايه و اصل است كه با هر چيزى كه آسيب زند و خو كند آن نقش گيرد و نيكى آن را داند و چون كسى ديگر در خلاف آن گويد خود را بر ايمان داند و آن ديگرى را نى امّا هر كارى را پرگارى است و خطى است و ميزانى است كه راستى آن كار و كژى آن كار با آن پديد آيد و اگر نه هيچ سفيهى نباشد كه خود را بر نيكى و مصلحت نداند هر كسى كه باشد و خواهد كه نقشى كند تواند كردن اگر چه دختركان باشند در خانه و ايشان را آن نقش نغز نمايد و ليكن چون به پرگار نقّاشان استاد آرى كژى از راستى و خوبى از زشتى پديد آيد همچنين مسلمان بايد كه مسلمانى خود را به نزد احكام قرآن برد تا راستى قرآن از كژيهاى خود بازشناسد ( و اللّه اعلم ) .\r\n\r\nفصل 262\r\n زُيِّنَ لِلنَّاسِ حُبُّ الشَّهَواتِ مِنَ النِّساءِ وَ الْبَنِينَ وَ الْقَناطِيرِ الْمُقَنْطَرَةِ مِنَ الذَّهَبِ وَ الْفِضَّةِ وَ الْخَيْلِ الْمُسَوَّمَةِ وَ الْأَنْعامِ وَ الْحَرْثِ ذلِكَ مَتاعُ الْحَياةِ الدُّنْيا  « 1 » در اين آيت بيان آن است كه انعام از من دانيد نه از اين چيزها ننگرى در زن كه در اندرون انواع آلودگيها و آلايشها دارد و از بيرون پوستكى تنكى كه منبع ناخوشيها است چگونه فرزند دلبند بوجود مىآيد اين از لذّت راندن و خوشى شهوت نباشد از تزيين من باشد پس چون خوشى و ناخوشى از من باشد ندانى كه بهشت و دوزخ از تزيين من باشد نه از جاى آن پس كس از من نپرسد كه بهشت تو كجاست و دوزخ تو كجاست پس تزيين من مر شما را بشهوات در جنبش آورد و تفرقه ثابت شود ميان در و ديوار كه اگر اين تزيين من نبودى و ترتيب شهوتى نبودى آدمى همچون طبقهء زمين بودى پس گويى همه چون اشتران خفته بوديد بر زمين هموار همرنگ ، زمين شهوت را مزيّن كرديم و چون مهار در بينى شما كشيديم تا محكوم ما حاصل آيد شما چون خرانيد خران را جز با كاه و جو\r\n\r\n\r\n","description":"","footnote":"\r\n( 1 ) قرآن كريم سورهء 3 ، آيهء 14 .\r\n","page_name":" 419 ","page_number":465},
  {"content":"\r\n\r\nخوردن كارى نباشد ديگرها همه كار خداوند باشد  يُدَبِّرُ الْأَمْرَ مِنَ السَّماءِ إِلَى الْأَرْضِ  « 1 » گفتم با شما چه گويم از آثار الوهيّت خداوند چون راست نمىشويد عظمت خداى را شناختن آن باشد كه راست شويد و فرمانهاى او را بجاى آوريد و خشب مسنده مباشيد و چون پشت بدان خصلت بد كه بازگذاشته‌ايد البتّه برنداريد آب موعظت مر چوب خشك را سود ندارد پس اى مؤمن نوميد مشو و بيخ اعتقاد را بجهد طاعت تازه كن كه اللّه دانهء خشك را بكسب تو تازه و زنده مىگرداند در الوهيّتش چه خلل ديدى آسمان رفيع نديدهء و در زير پاى بساط گسترده نيافتهء در جهان چه يافتهء كه نام غلامى ندارد اى ستاره‌پرست ستاره را كسى ببايد كه برافروزد اى فلكى چرخ را سازندهء ببايد اى طبيعى سرشت را سرشتندهء ببايد و مايه را خميركننده‌اى ببايد ، در آواز خود نظر مىكردم نيازى و اخلاصى پديد مىآمد و بهر لحنى كه مىگردانم مزهء ديگر پديد مىآيد بدل آمد كه چندين حالت خوش و ناخوش كه در اين آواز و پرده‌ها نهاده است و چون آواز را بازكاوى هيچ نه ، معلوم شد كه بهشت و دوزخ اللّه در عدم است و جاى او را چگونگى نيست و به جايش حاجت نيست چنانك مساس پوستى با پوست آدمى مىرسد حالتها و مزه‌هاى گوناگون پديد مىآيد هرچند كه مساس اين پوست لايق مزها نيست و ليكن گويى كه مساس اين محسوسات كليد خزاين خوشيهاست كه در عالم غيب مكانى دارد شاگردان من چون شمس امير داد و ديگر پارسىخوانان بسبب گفتار من رسول را عليه السلام بخواب مىبينند و من نمىبينم از آنك ايشان به اعتقاد پاكيزه و اخلاص آن سخنان راست مرا اعتقاد مىكنند و اللّه سعادتها را بر اخلاص بنا كرده است و وقت غم خوش‌تر از وقت شادى است از آنك غم روح را باللّه مىرساند و متضرّع وى مىباشد و پروبال خود را برمىكند و خيمهء هوا و مراد را فرومىگشايد تا منزل باللّه سازد و هماره با اللّه باشد و راضى باشد به احكام وى در وقت مراد روح هرچه ستده باشد از اللّه بر سر ديگران مىپاشد حاصل روح در وقت غم بهره از اللّه مىگيرد و در وقت شادى و خوشى خرج مىكند آخر دخل روح بهتر از خرج باشد ( و اللّه اعلم ) .\r\n\r\n\r\n","description":"","footnote":"\r\n( 1 ) قرآن كريم ، سورهء 32 ، آيهء 5 .\r\n","page_name":" 420 ","page_number":466},
  {"content":"\r\n\r\n\r\nفصل 263\r\nقال النّبىّ عليه السّلام النّوم اخو الموت در اين معنى است كه النّاس نيام فاذا ماتوا انتبهوا همچنانك خفته را در حال خفتگى احوال بيدارى هيچ ننمايد و حالهاى ديگر بيند چون زنده بمرد او را احوال اين جهان چيزى ننمايد و حال ديگر بيند دانه و گل يكى است و آب و باد و خاك يكى است و ستاره و شمس و قمر و برج يكى پارهء را خار گردانيم بىعلّتى و يك‌پاره را گل گردانيم به حكمت آن خار را نصيب آتش كنيم و آن گل را گلاب و قرين شربت كنيم و قرين جيب خوبان كنيم اگر چه خار را قوّت و حدّت تن دارى و درشتى بيش آمد دليل قدر و قيمت وى نگردد و اگر برگ گل را ضعيفى و لطيفى و تنكى داديم دليل بىقدرى وى نباشد نيز دانهء آدم عليه السّلام يكى بود بعضى را خار انكار گردانيديم و بعضى را گل تصديق ( و يقين ) نام نيكى و بدى در جهان رانديم و اثر ايشان در اين جهان برابر ساختيم آخر عملى بايد كه اثر ايشان ظاهر شود چنانك يكى را دانهء سيب و يكى را دانهء انار و يكى را دانهء آبى و يكى را دانهء امرود گويند و ايشان در مشاهده همه نزديكند به يكديگر ، ايشان را عملى بايد تا اثر ايشان پديد آيد ، اكنون در زير خاك كنيد تا اثر ايشان ظاهر شود حميد است در سخت‌دلان آفريدن و حميد است در نرم‌دلان و مصدّقان آفريدن چنانك تيغ خشم آفريد تا اعدا را مجروح مىكند و آينهء حلم و خوش‌خويى پديد آورد تا روى دوستان در وى مشاهده مىكند كالبدها چون جامها است مر معانى ارواح و دريافت‌ها را آن معانى از عالم قدس و صفا و قوالب و اجرام خاك از عالم ديگر به اندازهء هر معنى قدسى جامهء از خاك فروبريد و بر قد او راست كرد جامهء خاك چون با معنى مقرون شود متحرك شود چنانك جامه بلابس متحرّك گردد و چون جامه بيرون كند جامه از جنبش فروماند اكنون جامهء قالب و خاك ريمناك شد گفتم برون كن تا گازرى كنيم بر سر هر سنگى و بر هر آبى و هر شاخسارى چون پاكيزه شود باز بردوزيم و جامهء نو كنيم ايمان بدر مرگ همچنان استوار باشد كه اكنون استوار دارى اگر اكنون به سيكى دنيا بفروشى بدر مرگ به شربت آب ابليس بباد دهى و اگر\r\n\r\n","description":"","footnote":"","page_name":" 421 ","page_number":467},
  {"content":"\r\n\r\nبعشق جمالى بفروشى بدر مرگ بخيالى بفروشى اكنون ديگران مال و جاه جمع مىكنند تو مال و عشق و معرفت اللّه جمع كن و روزگار را ضايع مگذار و قرارگاه سرا و كوشك ايمان را بساز تو به هرچند روزى بام و در خانهء عاريتى را خللهاى او استوار مىكنى و به گل مىاندايى غم ايمان نيز گاهگاهى بخور تا خلل بىاعتقادى راه نيابد ( و اللّه اعلم ) .\r\n\r\nفصل 264\r\n يا بُنَيَّ إِنَّها إِنْ تَكُ مِثْقالَ حَبَّةٍ مِنْ خَرْدَلٍ  « 1 » اللّه هر سرّى كه در تو نهاده است و تو نمىبينى اللّه ترا مىافشاند و از تو بيرون مىآرد اگر چه ترا آن ميوه بد مىنمايد از خير نااميد مشو و دل بدان مىدار كه اللّه كار ترا سره گرداند خمر را سركه مىگرداند و حدث را خربزه مىگرداند و از كفر اسلام برون مىآرد  يُخْرِجُ الْحَيَّ مِنَ الْمَيِّتِ وَ يُخْرِجُ الْمَيِّتَ مِنَ الْحَيِّ  « 2 » هرچه در عرصهء عدم است از بنفشهء غم و نرگس شادى و ترهء زارى و سير و پياز رنج و تشوير از بهر آن بود تا در شهر دلت درآرند دل اگر چه به شكل لحد تنگ و تاريك مىنمايد از زير نم و عفونت و لكن روضة من رياض الجنّة چگونه بديد مىآرد و يا گرما و سموم حفرة من حفر النيّران چگونه آشكارا مىكند هر خطرت بىغرض كه خطرت آن جهانيست چون در دل پديد آيد آن را عزيز دان تا پاره‌پاره يقين گردد و خطرت با غرض و آن شهوت اين جهانيست از دل پاك مىكن  وَ مَنْ يُؤْمِنْ بِاللَّهِ يَهْدِ قَلْبَهُ  « 3 » چون معتقد باشد راهش نماييم حواس آدمى داميست ساعتى در وى در و جواهر خوشى مىافتد و ساعتى سنگ‌ريزه و خس و خاشاك رنج مىافتد تا مىدرد و وقت خواب اين دام را گرد مىكنند  وَ ما أَنْفَقْتُمْ مِنْ نَفَقَةٍ أَوْ نَذَرْتُمْ مِنْ نَذْرٍ فَإِنَّ اللَّهَ يَعْلَمُهُ  « 4 » هر جزوى كه بر يكديگر نهادند و هر اساسى كه بنهادند و هر صورتى كه بكردند از براى معنى و عاقبتى كردند شيشهء كه بسازند از براى شربتى كنند نه از براى عين شيشه و بنايى كه بكنند نه از بهر عين وى بنا كنند بلك از بهر منفعت و شكوه وى كنند اجزاى كالبد ترا تركيب كرد نه از بهر عين وى كرد\r\n\r\n\r\n","description":"","footnote":"\r\n( 1 ) قرآن كريم ، سورهء 31 ، آيهء 16 .\r\n( 2 ) سورهء 30 ، آيهء 19 .\r\n( 3 ) سورهء 64 ، آيهء 1 .\r\n( 4 ) سورهء 2 ، آيهء 270 .\r\n","page_name":" 422 ","page_number":468},
  {"content":"\r\n\r\nبلك از بهر فايده و عاقبت وى كرد تو كه ابترى هيچ كارى اوّل بىعاقبت آخرى نكنى به من چگونه روا دارى كه اجزاى تو جمع كنم بىعاقبتى و فايدهء و هرچند مقدّمهء بيش‌بينى نظر تو بلغزد و به چيزى ديگر تعلّق گيرد چنانك در وقت خرد كى نظرت ببازى بود باز گفتى بازى از بهر شهوت بود باز گفتى كه شهوت از بهر چه بود هيچ مقدمهء نبود كه از بهر مقدّمهء ديگر نبود همچنين تا در مرگ نظرت بهر جاى مىرود همچون نردبان پايهء زيرين از بهر دوم باشد و دوم از بهر سوم باشد تا به بام بررود تا تو نخست مزه و خوشى ميوه در دل صورت نكنى در آن ميوه ننگرى و از وى نخورى تو قدم در بازرگانى و پيشه ننهى تا منافعش نخست نبينى كه اگر بىعاقبت بينى و بىتصور فايدهء وى قدم در راهى نهى و كارى كنى آن ديوانگى و گزاف‌كارى بود پس كار اللّه بىتقدير سابق چگونه دانى انگور و خرما و ميوه كه مطلوبست از بهر مزه‌ايست و مايعيست كه در عقب ويست اگر چه انگورها را در زير پاى مىافشارند و متلاشى مىكنند نه از بهر ناچيز كردن او كنند تا نيستش كنند بلك از بهر آنك تا فايدهء وى از وى بگيرند و دارويى را كه در هاون بكوبند نه از بهر ناچيز كردن او كنند پس غژم انگور وجود خلقان را كه به زير پاى قدر مىمالند نه از بهر نيست كردن ايشانست و هليله و بليلهء صور ايشان را كه مىكوبند نه از بهر پراكنده كردن ايشانست تو كه آدميى چيزى را تصرف نكنى از بهر نيست شدن اين زشتى را نسبت باللّه چگونه دانى كردن اكنون بنگر اجزاى وجود و مال خود را از كجا جمع مىكنى و از كدام آب سيرابش مىكنى اگر اجزاء نغز باشد مايع و صاف او خوش‌مزه‌تر باشد از آبى مزهء سيب نيايد و از سيب مزهء آبى نه‌آيد ، مايع اجزاى تو و مال تو اعمال است باز اعمال ترا بپالايند و صافىتر گردانند اكنون نوارى بباف از سه تاريكى آنك هوش مىدار كه آن اجزا و مال از كجا مىگيرى و دوم آنكه به كجا صرف مىكنى و سوم آنك از بهر چه صرف مىكنى  وَ ما أَنْفَقْتُمْ مِنْ نَفَقَةٍ أَوْ نَذَرْتُمْ مِنْ نَذْرٍ  الآية و تا بدانى كه همه رنجها ترا از ارتكاب نهى است اللّهمّ عافيا من كلّ الذّنوب ( و اللّه اعلم ) .\r\n\r\n","description":"","footnote":"","page_name":" 423 ","page_number":469},
  {"content":"\r\n\r\n\r\nفصل 265\r\n وَ اللَّهُ خَلَقَ كُلَّ دَابَّةٍ مِنْ ماءٍ فَمِنْهُمْ مَنْ يَمْشِي عَلى بَطْنِهِ وَ مِنْهُمْ مَنْ يَمْشِي عَلى رِجْلَيْنِ وَ مِنْهُمْ مَنْ يَمْشِي عَلى أَرْبَعٍ يَخْلُقُ اللَّهُ ما يَشاءُ إِنَّ اللَّهَ عَلى كُلِّ شَيْءٍ قَدِيرٌ  « 1 » كاهلى چه مىكنى آرى چون از آب و گل و خاكى مىخواهى تا كاهلى آب و خاك گيرى گوشهء مىگيرى تا بخسبى خاك اگر چه خفته مىنمايد و ليكن معنى بيداران دارد همچون اشتر نشخوار مىزند لقمه‌اش آدمى و خار لاجرم بار مىكشد و مىزايد بوقت بهار و آب از پستان چشمها مىدهد خاك را ظاهر مىبينى بىكار و ليكن معنىاش نمىبينى با چندين عمل چه عجب اگر ظاهر اجزاى خاك كالبد را بينى و ليكن معنيش نبينى دريافت مزه و راحت اكنون چندانك اجزاى تو ترست راحتى مىيابى اگر خشك شود بىراحت مدان اگر چه در بحر نوا يابند در بر بينوا نمىمانند همچنانك نبات كاشتهء ترا از آب چنين خلق مختلف برمىآريم از خاك تو خلق مختلف هم برآريم علم را كجا خريدار يا بى و بكدام ولايت و كدام علم كمياب باشد آنجا بر تا بخرند تا رنج تجارت به كف نه‌آرى سودى به كف نيارى هر صفتى كه تو در نه فلك است مىبگويى از شكل گنبد و كره و حايل نى ميان افلاك و مطلع آفتاب و ستارگان و هيچ آسمانى را از يكديگر پرده نى اين همه صفت يك آسمانست  إِنَّا زَيَّنَّا السَّماءَ الدُّنْيا بِزِينَةٍ الْكَواكِبِ  « 2 » شش آسمان جز اين يك آسمانست كه آن غيب است و سكّان آن فرشتگان و زبر آن عرش رحمن انبيا عليهم السّلام از عين خبر ندهند از غيب خبر دهند و اين شكل زمين كه آب و آتش و هوا و افلاك گردويست اين صفت يك طبقهء زمين است آن شش طبقهء ديگر كه در وى خلقان مختلفند و زير او سجّين است آن ديگرست آن گاو و ماهى كه بر پشت وى است ديگرست حكمهاى منجمان دروغ مىشود با چندين علامت راست اين چرخ ، آن تكذيب از چرخ ديگرست  وَ لا تَقْفُ ما لَيْسَ لَكَ بِهِ عِلْمٌ إِنَّ السَّمْعَ وَ الْبَصَرَ وَ الْفُؤادَ كُلُّ أُولئِكَ كانَ \r\n\r\n\r\n","description":"","footnote":"\r\n( 1 ) قرآن كريم سورهء 24 ، آيهء 45 .\r\n( 2 ) سورهء 37 ، آيهء 6 .\r\n","page_name":" 424 ","page_number":470},
  {"content":"\r\n\r\n عَنْهُ مَسْؤُلًا  « 1 » تو شبه را بىحساب خرج نمىكنى اين‌چنين گوهرها را بىحساب چگونه خرج كنى اكنون كاهل مباش برخيز و خاموش راست بايست و نظر مىكن در تنهء درخت كالبد به نظر دل كه اللّه در وى چه شكوفه‌هاى آگهى بديد مىآرد و مىريزاند و ديگر پديد مىآرد تو همچون تخمى كه بهر پهلو كه بيفتى از تو چيزى رويد خواه كاهلى و خواه غير وى كلّ ميسّر لما خلق له ترا چه روش آسان آمده است همان باش كه تو مأمور و مستعمل اللّهى در آن روش چون ترا روش نظر آمد اوّل نظر خلافى و آخر نظر متفق ، پيشهء تو عجب فروختن است هر كجا عجبت نماند جايى روى كه عجب بمانى تا تو عجب باشى از اللّه در ميان بندگانش تا اللّه را چه حكمت باشد درين عجب‌نمايى تو ، هرچند هنر بيش ورزم و زيرك‌تر مىشوم از خوار داشت مردمان نيك‌تر مىرنجم و كبرم زياده مىشود با خود قرارى دادم كه اين هنر و تذكير و زيركى و درم و دينار و جمال از بهر خود مىورزى يا از بهر كسى ديگر اگر از بهر ديگران مىورزى كسى منّت نمىدارد مورز و اگر از بهر خود مىورزى بر ديگران چه منّت مىنهى كه بايد مرا تعظيم كنند و عزيز دارند ، مىرنجيدم كه قاضى مرا برنخاست و كسان او چب و چهار سوى مردمان را مىترسانند از متابعت كردن من ، باز گفتم آخر حال من از دو بيرون نيست يا باچاره‌ام يا بيچاره‌ام اگر باچاره‌ام بايد كه كار پيش برم و غم نخورم و اگر بيچاره‌ام پس به بيچارگى خود بنشينم ( و اللّه اعلم ) .\r\n\r\nفصل 266\r\n وَ لَوْ أَنَّ ما فِي الْأَرْضِ مِنْ شَجَرَةٍ أَقْلامٌ وَ الْبَحْرُ يَمُدُّهُ مِنْ بَعْدِهِ سَبْعَةُ أَبْحُرٍ ما نَفِدَتْ كَلِماتُ اللَّهِ إِنَّ اللَّهَ عَزِيزٌ حَكِيمٌ  « 2 » قالت الكفرة سينفد هذا القرآن و يقطع و يندفع عنّا هذا البلاء او معناه ما ذكر فى آية اخرى  قُلْ لَوْ كانَ الْبَحْرُ مِداداً لِكَلِماتِ رَبِّي  « 3 » اى لعلم ربى و حكمه و عجايبه\r\n\r\n\r\n","description":"","footnote":"\r\n( 1 ) قرآن كريم سورهء 17 ، آيهء 36 .\r\n( 2 ) سورهء 31 ، آيهء 27 .\r\n( 3 ) سورهء 18 ، آيهء 109\r\n","page_name":" 425 ","page_number":471},
  {"content":"\r\n\r\nفالكلمات عبارة عنها و منه اعوذ بكلمات اللّه التامات اى بعلم اللّه مدادا اى مددا و ما يكتب به الكلمات جوا بالقول اليهود حين نزل  وَ ما أُوتِيتُمْ مِنَ الْعِلْمِ إِلَّا قَلِيلًا  « 1 » قالت اليهود و نحن قد اوتينا التوراة فكيف يكون قليلا . آرى مگر همه روز خاطرها پراكنده كرده‌ايد كه قدرى چنان مىگويد و جبرى چنين مىگويد ، رافضى چنين مىسگالد و كرّامى حجت مىگويد آن بت‌پرست و آن آتش‌پرست و اباحتيان چنان خوش باشند در چون‌وچرا كه آن چگونه است و اين چگونه آن مذهب شافعى و اين مذهب حنفى آن همه را مىگويى كه چگونه است خود را نمىگويى كه چگونه است ، ترا از تو خواهند پرسيدن و از كسى ديگر نى ، تو آن عجايبها را چه دانى از راه تو روشن‌تر راهى نيست راه انبيا عليهم السّلام شاه راهيست كه از مشرق و مغرب ديوان اهوا و بدع و ملل و كفرها همه چون ديو برمىروژند و ليكن زهره‌شان نى تا قدم در راه نهند و دزدى كنند همچنانك ديوان سليمان عليه السلام آدميان را مىديدند و از غصّه برمىجوشيدند و سامان نى كه با آدميان جنگ كنند همچنان ديوان از بيابانها تاختن مىآرند در سينه و دل و تا زبان و ليكن زهره‌شان نيست كه از زبان برون دوند به بيان و كفر خود را ترجيح كنند بر بيان اسلام ؛ عصاى موسى درين راه بر سرشان مىزند سنگ مسبّحه بر رويشان مىزند تو از كاهلى كه هستى در آن راه مىخواهى تا خود را فروافكنى به حكم هوا و شهوت ، منزل تونيان و دزدان مبتدع و اباحتى مىطلبى تا خود را در آنجا مىافكنى يا تأويل آيت در حق شما آن است كه عمل خود را موقوف مىدارى بر آموختن علم بسيار كه عجايب اللّه را به نهايت برسى همچنانك اللّه در هر دارويى خاصيتى نهاده است و كسى نداند كه چه چيزها را شايد و در كدام بازار مىفروشند و قدر و قيمت و اثر او ظاهر نشود تا آنگاه كه او را در عمل و تجربه نه‌آرند و در محلها كار نبندند هر حقيقتى را منزليست در ازل مقدّر شده امّا كسى نداند كه چگونه است تا در عمل نه‌آيد عمل صالح و يا عمل طالح . ( و اللّه اعلم ) .\r\n\r\n\r\n","description":"","footnote":"\r\n( 1 ) قرآن كريم ، سورهء 17 آيهء 85 .\r\n","page_name":" 426 ","page_number":472},
  {"content":"\r\n\r\n\r\nفصل 267\r\n  إِنَّ الَّذِينَ يَتْلُونَ كِتابَ اللَّهِ وَ أَقامُوا الصَّلاةَ وَ أَنْفَقُوا مِمَّا رَزَقْناهُمْ سِرًّا وَ عَلانِيَةً يَرْجُونَ تِجارَةً لَنْ تَبُورَ لِيُوَفِّيَهُمْ أُجُورَهُمْ وَ يَزِيدَهُمْ مِنْ فَضْلِهِ إِنَّهُ غَفُورٌ شَكُورٌ   « 1 » هر كسى مىرويد و چيزى مىخوريد درين چهار ديوار كالبد آخريان بسته‌ايد و علف پيش افكنده‌ايد تا مىخورند و فربه مىشوند و آن ميش و برهء حواس است چشم از مصوّرات مىنوشد و گوش از مسموعات و عقل از معقولات و يا زنبوران نحل را مانند كه از براى مزه‌هاى خود در سبل رب خود ذلل مىروند از سبزها و بويهاى خوش مىنوشند و يا مرغان جوارح را مانند كه شكره‌داران قضا در مصيد گشاده مىكنند تا شكارها كنند سگ و يوز و شاهين و باز و چرخ ، نان سفره‌ايست كه اشلغيان سراى جهان بفرمان خداوند ابروباد و آتش و وسايل ديگر را پيش تو افكنند درين سفرهء نان آشهاى مختلف است يكى را زيان و يكى را سود و يكى را قوت طاعت و يكى را شوكت معصيت كم از گاو مباش علفى خورد كه سود دارد نه علفى كه سبب ممات باشد و حيات اين جهانى چو رنج است و ممات نسبت بحيات دار الحيوان  خَلَقَ الْمَوْتَ وَ الْحَياةَ  « 2 » اكنون تو ازين سفره آشى خور كه حيات آرد آب شيشهء بغدادى است كه درو شربت سيرابى ساقيان قضا و قدر به تو مىرسانند از هر غذايى كه حيوان بخورد درخورد آن شخص وى برويد بر حسب اختلاف غذا اختلاف صور آمد زنبور لقمهاى گل برمىگيرد و بلعاب خود خانهء خود برمىآرد روح تو لقمها مىگيرد و تن ترا تربيت مىكند نان چه درخور دست عقل و حيات را بوريا پيوند هوا را نشايد تن پيوند عقل و دانش را چگونه شايد ان الّذين يتلون متابعت نسخت قرآن كنيد همچون زنبور كه سازوار كدام است و ناسازوار كدام جهت تغذيهء عناصر اربعه اكنون چون نسخهء غذاها و داروها و بستانها و سبزها به تو داديم تلاوت كن ازين سبزها و از پاك پاك طلب مىكن\r\n\r\n\r\n","description":"","footnote":"\r\n( 1 ) قرآن كريم ، سورهء 35 ، آيهء 30 .\r\n( 2 ) سورهء 67 ، آيهء 2 .\r\n","page_name":" 427 ","page_number":473},
  {"content":"\r\n\r\nو نظر حلال از بهر شبهه و حرام ترك مىكن چنان كه صدّيق اكبر رضى اللّه عنه مىفرمايد كه كنّا ندع سبعين بابا من الحلال مخافة ان نقع في باب من الشّبهة و الحرام و چنانك نحل عسل نهد تو عمل صالح نه و آن اقامت صلاة و انفاق سرّا و علانية است بىآنك تكلف در ميان آيد ليوفيّهم اجورهم با آنك اين همه نعمت حالى داده است آن را از حساب نمىدارد تا بدانى كه آنچه دولتست كه اين به حساب آن هيچ جاى بر نمىآيد تا خوانى پيش تو ننهاد نگفت كه استخوانى پيش سگى انداز تا قامتت نداد قبايى از تو نخواست تا آنجا كه تصور تو باشد اجر تو باشد و يزيدهم من فضله آنچه در تصور نه‌آيد كه  لِلَّذِينَ أَحْسَنُوا الْحُسْنى وَ زِيادَةٌ  « 1 » اين همه عطا از بهر آنست كه انّه غفور شكور بوقت بيگانگى همه سرّهاى بد ترا نهان داشته و سخاوت و لطف و خدمت ترا آشكار كرده و خون و عيب و عوار ترا در اندرون بازداشته و صورت ترا بدين خوبى آراسته شكور پارهء علف به ستورى مىدهى چندين فايده و شير و پنير بازمىدهد و چند دانه به كف خاك مىاندازى چندين عدد بازمىدهد و سرگين را به زمين مىدهى چندين قوت و نيرو به تو بازمىدهد ما دوستداران خود را عيبها نپوشانيم و خدمتهاى ايشان را جزاى موفور ندهيم دانها را بوادى غير ذى زرع ساكن مىگردانيم و غذاهاى او را از مشرق و مغرب بوى رسانيم كه  يُجْبى إِلَيْهِ ثَمَراتُ كُلِّ شَيْءٍ  « 2 » غذاهاى روحانى و جسمانى را به تو نرسانيم ( و اللّه اعلم ) .\r\n\r\nفصل 268\r\nصلوات مىگفتم رسول را عليه السّلام گفتم چون رسول غيب‌دان نيست از سرّ دلم و از زبانم چه آگهى دارد باز گفتم چو اللّه را تعلّقيست به همه مصنوعات و همه مصنوعات باللّه متعلق‌اند پس اللّه ثنا و صلوات ترا بر رسول عليه السّلام و جملهء انبيا و ملائكه و گذشتگان و دوستان تو برساند هرچه با اللّه گفتى با همه گفتى هرچه اللّه دانست همه دانستند ، عالمه گوهر خاتون پرسيد كه كم‌سخنى چگونه باشد گفتم\r\n\r\n\r\n","description":"","footnote":"\r\n( 1 ) قرآن كريم سورهء 10 ، آيهء 26 .\r\n( 2 ) سورهء 28 ، آيهء 57 .\r\n","page_name":" 428 ","page_number":474},
  {"content":"\r\n\r\nچنانك هنرهاى خود را نه‌بيند و نظر به خود نكند از خوشى و ناخوشى و زينت و آلايش و آرايش خود را به چشم اندر نه‌آرد خواه تنها و خواه در ميان مردمان اما اگر مزهء هنر خود چشد عيبى نباشد اگر به ظاهر رنج بسيار دارى چون خارپشت به خوشى خود مشغول شو چنانك ترا از خار خود به ياد نيايد كم از خارپشت مباش كه از خوشى خود تن خود را چون حرير داند چون در بهشت روى حسد و غيره نماند از آنك آن همه خارست در اندرون خارها در پاى آنگاه باشد كه در خارستان دنيا باشى چون به گلستان و سه برگها « 1 » رفتى خار چه كند آنجا  إِخْواناً عَلى سُرُرٍ مُتَقابِلِينَ  « 2 » حاصل با هركه آسيب مىزنى رنگ آن‌كس برمىگيرى در كوه مىنگرى ترنجيدگى او در تو پديد مىآيد و در سبزه و بادى نگرى و مىانديشى لطافت در تو پديد مىآيد چنانك نزد آهنگر بوى ناخوش در دماغ شود و به نزد عطّار بوى خوش هيچ‌چيزى نيست كه سنگ مقناطيس نيست همچنانك دم اژدرها به خود كشد هر كسى و هر جزوى ترا به خود مىكشد هيچ خوش‌تر از حالت انبيا عليهم السلام نبوده است در قرآن مىنگر تا در ايشان نگريسته باشى و در عالم ايشان رفته باشى و امّى باشى   فَادْخُلِي فِي عِبادِي وَ ادْخُلِي جَنَّتِي   « 3 » قرآن و روش انبياء عليهم السّلام همه تبرّى است از طب و نجوم و فضل و هنر كه همه صنع باللّه اضافت كرده‌اند يعنى ما هيچ از اين ندانيم جز اللّه و ما امّىايم از اين انواع علوم چون قرآن مىخوانى اين همه تبرّى آن علوم ديگر معلوم مىشود و اللّه اعلم بالصواب و اليه المرجع و المآب .\r\n* * * تمّ المجلّد الثالث من كتاب معارف العوارف و بتمامه تمّ المعارف يقول الفقير الضّعيف و الحقير النّحيف علائى بن محبى الشيرازى الشريف انّى جمعت هذه المعارف بعد ان كانت متفرّقه فى اطراف البلاد و عند اشراف العباد و كان المشتهر عند المولوية من هذه المعارف سفر الاول الذى يقرأ عند مرقد مصنّفه و مؤلّفه و المجلّد الثّانى و الثّالث منها لم تكن\r\n\r\n\r\n","description":"","footnote":"\r\n( 1 ) - ظ : سربرگها .\r\n( 2 ) قرآن كريم سورهء 15 ، آيهء 47 .\r\n( 3 ) سورهء 89 ، آيهء 29 و 30 .\r\n","page_name":" 429 ","page_number":475},
  {"content":"\r\n\r\nمشهورة بل مذكورة و الحمد للّه الّذى وفّقنى بجمع سفر الثّانى و الثّالث من هذه المعارف فى اقلّ مدّة عند تربته الشريفة فى قونية المحمية و المسئول من اللّه تعالى ان ينتفعوا بها اخوان الوفاء و خلان الصفاء و يذكرونى فى صالح دعواتهم و ايمن ساعاتهم ليكون دعاءهم لى عدة فى الدنيا و ذخيرة فى العقبى و وقع الفراغ من كتابة هذه المعارف وقت السحر من ليلة الجمعة عاشر شهر صفر ختم بالخير و الظّفر فى جوار مزار قايلها طاب ثراه و جعل الجنّة مثواه بتاريخ سنه خمس و ستّين و تسعمائة من الهجرة النّبوية عليه الف صلاة و الف‌الف تحيّة نظم .\r\n ستبقى خطوطى فى الدفاتر برهة * و انملتى تحت التّراب رميم\r\nبماند سالها اين جمع و ترتيب * ز ما هر ذره خاك افتاده جايى\r\nمگر صاحب‌دلى روزى به رحمت * كند در كار درويشان دعايى \r\n\r\n","description":"","footnote":"","page_name":" 430 ","page_number":476},
  {"content":"\r\n\r\n\r\n[ فهارس 
  ]\r\n\r\nموارد اختلاف نسخهء چاپ شده با نسخهء اياصوفيا\r\nص 1 عنوان - كتاب المعارف لمولانا سلطان العالمين فى العالمين مقبول اولياء اللّه الراسخين بهاء الملة و الحق و الدين محمد بن الحسين بن احمد الخطيب البلخى قدسنا اللّه بسرّه و جعلنا ذا - الحظّ من بره آمين يا رب العالمين .\r\nص 1 سطر 9 - و در اجزاى من\r\nص 1 سطر 11 - گويى كه اين همه\r\nص 1 سطر 13 - مختلف و گوناگون\r\nص 1 سطر 14 - موزونيها و صورت عقليات\r\nص 1 سطر 17 - كه مىخواهم ، مىنمايد\r\nص 1 سطر 19 - و ياسمين\r\nص 2 ص 2 سطر 2 - راحتهاى اللّه به من مىرسد\r\nص 2 سطر 3 - و اگر گويند كه تو اللّه . . .\r\nص 2 سطر 5 - حور را كه نيمه‌اش از كافور . . .\r\nص 2 سطر 9 - و حيوة نوع‌نوع و قدرت نوع‌نوع و جمال نوع‌نوع را\r\nص 2 سطر 11 - همان اندازه\r\nص 2 سطر 13 - و يا چون انبان پر از گوهر آكنده\r\nص 2 سطر 14 - يعنى كه . .\r\nص 2 سطر 17 - و صفات اللّه\r\nص 2 سطر 20 - مدد هر دو جهان من بباشد .\r\nص 2 سطر 23 - نظر نمىكنم\r\nص 3 ص 3 سطر 5 - و اين صفت اللّه\r\nص 3 سطر 6 - طلب كنم\r\nص 3 سطر 7 - و هم در اجزاى من\r\nص 3 سطر 7 - چنان فرومىآيد\r\nص 3 سطر 9 - تا در اللّه نگرم\r\nص 3 سطر 11 - چو زنده كردن اللّه را\r\nص 3 سطر 12 - در مخاطبه و در وى مىنگرم\r\nص 3 سطر 12 - جز از وى از كس ديگر\r\nص 3 سطر 18 - اللّه‌ام چو آب مىدهد\r\nص 3 سطر 22 - و هر صاحب جمالى را\r\nص 3 سطر 24 - همچون تو\r\nص 3 سطر 25 - هيچ منظرى\r\nص 4 ص 4 سطر 13 - صاحب‌جمالى نظر كنم\r\nص 4 سطر 14 - به چيز ديگر\r\nص 4 سطر 17 - از روى ديگر\r\nص 4 سطر 19 - كه از همه روح يا\r\nص 4 سطر 20 - از اللّه برمىزند\r\nص 4 سطر 22 - و كالبد با\r\nص 5 ص 5 سطر 3 - و در آن گفتن بسم اللّه الرحمن الرحيم\r\nص 5 سطر 5 - و در ما در الخ ، ندارد\r\nص 5 سطر 10 - بچه را چگونه بدندان مىخوردش\r\nص 5 سطر 11 - اللّه را در همه . . .\r\nص 5 سطر 19 - آن را قربت زيادتى\r\nص 5 سطر 22 - بيش مىباشد\r\n\r\n","description":"","footnote":"","page_name":" 431 ","page_number":477},
  {"content":"\r\n\r\nص 6 ص 6 سطر 12 - و اللّه او را كجاها مىبردش\r\nص 6 سطر 13 - و رنجهاى نظر را اللّه . . .\r\nص 6 سطر 15 - چون خارها مىنمود\r\nص 6 سطر 18 - و بىخبرى از هر دو حال\r\nص 6 سطر 19 - از اين سه قسم خالى نديد\r\nص 6 سطر 20 - اين هوش من از تو كجا مىرود\r\nص 6 سطر 21 - و اى اللّه بينائى بينايى من تويى\r\nص 6 سطر 23 - آخر چو مدار اين‌ها تويى\r\nص 7 ص 7 سطر 2 - ميل به روش انبياء\r\nص 7 سطر 7 - ( در پى تو مىرود و من زود آن را ) ندارد\r\nص 7 سطر 9 - و من محو بوم\r\nص 7 سطر 11 - ( و بهشتم تويى و دوزخم تويى ) ندارد\r\nص 7 سطر 13 - ياد داشتن است\r\nص 7 سطر 21 - و فلك مىگرداند\r\nص 7 سطر 23 - ( و بسمرقند مىرساند ) ندارد\r\nص 7 سطر 24 - چون تارتار موى حقايق\r\nص 8 ص 8 سطر 3 - ( من ثابت دار ) ندارد\r\nص 8 سطر 5 - از مدركات من است\r\nص 8 سطر 10 - آش وجود مرا تو در پيش من\r\nص 8 سطر 11 - از پيش برگير\r\nص 8 سطر 12 - با چنين لقمه\r\nص 8 سطر 13 - تا اين را پيش بنهم و مىگريم\r\nص 8 سطر 15 - كه جد نمىكنم\r\nص 8 سطر 18 - شاخها بيرون مىآيد\r\nص 8 سطر 20 - به زبان درمىآيم\r\nص 8 سطر 21 - بيرون مىآيد\r\nص 9 ص 9 سطر 2 - كه راهها را بدانند\r\nص 9 سطر 4 - ازيشان بايد طلبيدن\r\nص 9 سطر 7 - لقمه همچون\r\nص 9 سطر 8 - كه دخلش و نزلش و بارش چيست\r\nص 9 سطر 9 - و اگر بر ضد اين\r\nص 9 سطر 16 - و همچنين اللّه را با همه صفاتش\r\nص 9 سطر 19 - او را مىبينم و بس\r\nص 9 سطر 19 - ( آخر ) ندارد\r\nص 9 سطر 19 - اشارتست به‌آنكه\r\nص 9 سطر 21 - و عالم و قادر . . .\r\nص 9 سطر 21 - الا او كنون . . .\r\nص 10 ص 10 سطر 3 - تعظيم كند\r\nص 10 سطر 3 - تعظيم باشد\r\nص 10 سطر 4 - ( خوشى است ) ندارد\r\nص 10 سطر 7 - رحمت اللّه و قدرت و جمال و ارادت مخلوقات\r\nص 10 سطر 8 - از صفات محدثات بديد\r\nص 10 سطر 10 - تا اللّه را ببينم\r\nص 10 سطر 11 - رنج بيش بينم تا باز\r\nص 10 سطر 16 - و تميز خود را\r\nص 10 سطر 21 - شعر الخ\r\nص 10 سطر 22 - توان نمود و . . .\r\nص 10 سطر 23 - يعنى نى رنگ . . . و نى بوى . .\r\nص 11 ص 11 سطر 1 - گفت كبابى بايد\r\nص 11 سطر 2 - گفت كبابى كم گير\r\nص 11 سطر 3 - گفتم اى اللّه\r\nص 11 سطر 7 - ( به نظر ) ندارد\r\nص 11 سطر 7 - و طبع و كوكب ديديد و اللّه\r\nص 11 سطر 12 - و از اللّه عجايبها\r\nص 11 سطر 14 - خود را چون وعايى ديدم\r\nص 11 سطر 15 - بر زبر يكديگر كه در گفت نيابد\r\nص 11 سطر 21 - و يا نظر نمىكنم\r\nص 11 سطر 23 - در عبادت آيد\r\n\r\n","description":"","footnote":"","page_name":" 432 ","page_number":478},
  {"content":"\r\n\r\nص 12 ص 12 سطر 1 - و اشراك را\r\nص 12 سطر 1 - مدار كار\r\nص 12 سطر 3 - از نظر خود محو مىكنم\r\nص 12 سطر 3 - و خواهم كه چندان\r\nص 12 سطر 4 - و نفى كنم كه نظر .\r\nص 12 سطر 6 - و من در آن ميانه\r\nص 12 سطر 8 - بروش تو چفسيده‌ايم\r\nص 12 سطر 13 - ادراكات ما را\r\nص 12 سطر 15 - در مزهء آن\r\nص 12 سطر 18 - و حضرت اللّه كارهاى مريدان مرا و كسان مرا\r\nص 12 سطر 19 - بر من بر عرضه مىكنند .\r\nص 12 سطر 22 - در اللّه ببينم\r\nص 12 سطر 24 - بركشيدن اللّه را نظر مىكنم\r\nص 13 ص 13 سطر 1 - هيچ صورت را نگيرم و هماره دست اللّه را نظر مىكنم\r\nص 13 سطر 2 - چاه مدركم و غيره\r\nص 13 سطر 6 - و من نظر مىكنم\r\nص 13 سطر 7 - كه هست‌كننده ايشان به رحمت ايشان را هست مىكند\r\nص 13 سطر 7 - ( و يا به عقوبت هست مىكند ) ندارد\r\nص 13 سطر 8 - يا بهشت و راحت هست مىكند\r\nص 13 سطر 12 - و تن ضعيف مىشود و دماغ ضعيف مىشود\r\nص 13 سطر 14 - كه اى تن يعنى\r\nص 13 سطر 16 - كسى از لطافت ذكر\r\nص 13 سطر 16 - ذكر اللّه را\r\nص 13 سطر 18 - كه رقت و خوشى آيد\r\nص 13 سطر 19 - ياد مىكنم\r\nص 13 سطر 23 - و تصور وى هيچ نپنديشم\r\nص 14 ص 14 سطر 3 - و اگر ريزه شوم\r\nص 14 سطر 8 - و نهاده‌ام\r\nص 14 سطر 9 - و همه آشنا و خويشاوند و ولىنعمت من تويى\r\nص 14 سطر 10 - و اگر از اينجا بروم\r\nص 14 سطر 11 - جز تو خداوند من ديگر . . .\r\nص 14 سطر 13 - گفتى كه اللّه روح مرا\r\nص 14 سطر 17 - گاهى گره مىبندد\r\nص 14 سطر 19 - و دلم زنده مىشد\r\nص 14 سطر 20 - ادراك خود مىكردم\r\nص 14 سطر 24 - باز نظر در صفات بىنهايتى و بىغايتى مىكردم\r\nص 15 ص 15 سطر 2 - و طايفهء را . . . گفتم كه اين\r\nص 15 سطر 2 - و طايفه ديگر را در درد و ناله .\r\nص 15 سطر 3 - گفتم كه اين‌ها دوزخيانند\r\nص 15 سطر 4 - در پس اين‌ها نگاه كنم\r\nص 15 سطر 5 - . . . كه اين‌همه را بدست\r\nص 15 سطر 6 - تا من مىبينم و اين همه نقشها را در پيش من نگارد\r\nص 15 سطر 9 - آن غم و اندوه زلف مشكين اللّه است كه به روى من . . .\r\nص 15 سطر 11 - و نعمت اللّه را\r\nص 15 سطر 12 - كه بورزيدى\r\nص 15 سطر 14 - از زنده شدن خودت چه خوشيهات\r\nص 15 سطر 15 - مارگاه او را\r\nص 15 سطر 18 - و اختبار و علم آمد\r\nص 15 سطر 19 - و هم از منافع وى\r\nص 15 سطر 21 - نظرى بكن\r\nص 16 ص 16 سطر 1 - در بن دندان مىماند\r\nص 16 سطر 5 - مىنشود\r\nص 16 سطر 7 - و ليكن كيفر\r\n\r\n","description":"","footnote":"","page_name":" 433 ","page_number":479},
  {"content":"\r\n\r\nص 16 سطر 12 - صورت سخن‌دانى\r\nص 16 سطر 13 - كه آب ندم\r\nص 16 سطر 15 - بر كوشك من نشستندى\r\nص 16 سطر 16 - و كامروايى بودندى\r\nص 16 سطر 18 - كه در اللّه متحير باشم\r\nص 16 سطر 20 - تا به آدميان و محب اللّه شوم\r\nص 16 سطر 21 - وقتى التحيات\r\nص 16 سطر 22 - آفرين‌ها را\r\nص 16 سطر 23 - كه سبحانك گفتن\r\nص 16 سطر 24 - متحير شدنست\r\nص 17 ص 17 سطر 5 - خاضع ظاهر باشد\r\nص 17 سطر 10 - موجودات را مىبينم از اللّه\r\nص 17 سطر 12 - و عافيت او\r\nص 17 سطر 15 - و هر فعلى كه آن از من مىآيد\r\nص 17 سطر 15 - اشتر باركشىام\r\nص 17 سطر 17 - و كس چه داند كه درين\r\nص 17 سطر 19 - در جوى خوشى من\r\nص 17 سطر 20 - و در سر جام من\r\nص 17 سطر 20 - ( و باقى حواس را ) ندارد\r\nص 17 سطر 22 - مىرسانم\r\nص 17 سطر 23 - كه نوع‌نوع است\r\nص 17 سطر 23 - زياده مىشود از آب حيوة من\r\nص 18 ص 18 سطر 4 - و اين را به من مىگويد\r\nص 18 سطر 10 - نظر باللّه مىكنم\r\nص 18 سطر 18 - روح من چون پيرى\r\nص 18 سطر 18 - اجزاى من چون مسافران\r\nص 18 سطر 20 - سخن‌گويان خاموش\r\nص 18 سطر 21 - همه برابرندى\r\nص 18 سطر 22 - ( خوش‌تر از همه غذاها بود ) ندارد\r\nص 18 سطر 14 - بايد كه من معين بينم\r\nص 19 ص 19 سطر 2 - ياد مىكردم\r\nص 19 سطر 4 - بيرون نمىرود\r\nص 19 سطر 8 - ديوار صورت\r\nص 19 سطر 10 - تا از باد سرد . . .\r\nص 19 سطر 10 - صحبت مىدارم\r\nص 19 سطر 19 - يعنى اللّه مىگويد\r\nص 19 سطر 21 - و مجلس انس مرا از خلد برين و سبزه‌ها و رياض بهشت مشاهده كنيت كه بجمال\r\nص 19 سطر 23 - بر ياد دوستى من بينيت\r\nص 20 ص 20 سطر 3 - جمال من به توانيد ديدن\r\nص 20 سطر 7 - مىبرد هر زمانى\r\nص 20 سطر 7 - گويى كه من\r\nص 20 سطر 11 - چون اقبال نمايد\r\nص 20 سطر 13 - روشن ترك\r\nص 20 سطر 14 - اثر آفتاب در صبح پديد آيد روشن‌تر شود باز چون آفتاب پديد آيد و بلند شود . . .\r\nص 20 سطر 15 - باز بوقت خواب\r\nص 20 سطر 17 - و ادراك را به رغبت بر تو بربستم\r\nص 20 سطر 19 - چو بهترين من\r\nص 20 سطر 21 - به محل قبول نهاده‌ايم\r\nص 20 سطر 21 - و عفو كرديم و قبول كرديم\r\nص 21 ص 21 سطر 3 - كه چون نظر كنى\r\nص 21 سطر 4 - كمال مرا\r\nص 21 سطر 11 - از بهر چه چيز\r\nص 21 سطر 17 - برمىخيزند\r\nص 21 سطر 20 - يعنى هم . . .\r\nص 21 سطر 22 - و من مىديدم\r\nص 21 سطر 24 - ( و خود را ) ندارد\r\n\r\n","description":"","footnote":"","page_name":" 434 ","page_number":480},
  {"content":"\r\n\r\nص 22 ص 22 سطر 2 - مىبينم كه بنور اللّه\r\nص 22 سطر 2 - ولى چگونگى\r\nص 22 سطر 7 - تا دلم به چيزى ديگر\r\nص 22 سطر 8 - پيش نظرم مىآمد تا من هم ازو\r\nص 22 سطر 19 - به كف وى چه دهند\r\nص 22 سطر 21 - و خيرگى مىآرد\r\nص 23 ص 23 سطر 5 - تصور اللّه نمىتوانيم\r\nص 23 سطر 8 - در صورت ما نمىآيد\r\nص 23 سطر 14 - من از سوات ، همين . . .\r\nص 23 سطر 21 - خود در آن نعمت مىگزارم\r\nص 23 سطر 23 - بوقت ذكر تفكر\r\nص 23 سطر 24 - خوشيها همه در فعل\r\nص 23 سطر 25 - در دهان نگرم كه سه پرده است سخن گفتن را و در دل نگرم چندين پرده است انديشهء سخن را\r\nص 24 ص 24 سطر 3 - بيرون مىآيد هرگاه\r\nص 24 سطر 4 - تيزى او\r\nص 24 سطر 4 - بر كوه نهى بگذرد\r\nص 24 سطر 5 - و باريك است\r\nص 24 سطر 5 - به همان اندازه\r\nص 24 سطر 7 - نگاهبانان باشند\r\nص 24 سطر 11 - باز مىگيرد\r\nص 24 سطر 13 - در سر مجموع اين‌ها\r\nص 24 سطر 14 - هست شده‌اند\r\nص 24 سطر 18 - از اللّه ياد آيدم\r\nص 24 سطر 21 - و طاعات\r\nص 25 ص 25 سطر 1 - و دوم تقدير گير\r\nص 25 سطر 1 - و دربند آن باشد تا دوستى تو\r\nص 25 سطر 1 - پس دانستم كه اين كوشش من\r\nص 25 سطر 7 - كه تركيب صور\r\nص 25 سطر 9 - پس من همه روز\r\nص 25 سطر 10 - و اين سخنانش را مىشنوم و نظر مىكنم كه اين سخنانش را\r\nص 25 سطر 11 - همين عقل و تميز\r\nص 25 سطر 15 - و هيچ‌چيز ديگر را\r\nص 25 سطر 17 - هيچ مزهء نيست\r\nص 25 سطر 20 - و شكل و صور\r\nص 25 سطر 21 - و جمال و نغزى و عشق نيز معانىاند كه غرض\r\nص 26 ص 26 سطر 4 - پس اين‌ها بجمال\r\nص 26 سطر 6 - او را مگو كه چرا\r\nص 26 سطر 7 - چون بود آن آه را\r\nص 26 سطر 8 - از بىچونى مىبارد\r\nص 26 سطر 10 - وقتى كه خاموش مىكنم\r\nص 26 سطر 21 - گفتم كه همه\r\nص 27 ص 27 سطر 2 - تا گوهر آن ببيند\r\nص 27 سطر 5 - و هرآينه اين روشنيها\r\nص 27 سطر 7 - انكار روا دارم روز را\r\nص 27 سطر 9 - گويى اللّه گفتن من\r\nص 27 سطر 16 - ملك اين دنيا چيز ليزيست\r\nص 27 سطر 18 - پايان سخنهايى را\r\nص 28 ص 28 سطر 1 - و هم آن جهان را\r\nص 28 سطر 3 - بر زبان رانم\r\nص 28 سطر 5 - بعد از نيست‌ها ديدم كه اللّه\r\nص 28 سطر 6 - بر نيت ذكر اللّه آن هم اللّه است\r\nص 28 سطر 13 - و بهر حال همه را تو دايهء و ما من\r\nص 28 سطر 14 - مىخواهم تا هم از ذات خود مرا صورت موانست دهد\r\nص 28 سطر 19 - و هرچه كه خواهم از كه طلبم\r\nص 28 سطر 20 - و بر او آويزم\r\n\r\n","description":"","footnote":"","page_name":" 435 ","page_number":481},
  {"content":"\r\n\r\nص 29 ص 29 سطر 6 - اين همه معقوليهاى تو\r\nص 29 سطر 7 - مغايبه نه مخاطبه و همين نقش\r\nص 29 سطر 9 - او را خودبينى خود نيست\r\nص 29 سطر 11 - از ديدن تو بر فزون مىباشد\r\nص 29 سطر 11 - خود را چگونه جلوه مىدهد\r\nص 29 سطر 15 - در تعبير ( و او ندارد )\r\nص 29 سطر 17 - ( چنانك در وقت راندن شهوت همه اجزا خوش شوند ) ندارد\r\nص 29 سطر 23 - سر مرا در هوا پيدا مكن\r\nص 30 ص 30 سطر 12 - كه اللّه مرا با وى چگونه\r\nص 30 سطر 18 - از رياحين دگرست\r\nص 30 سطر 19 - از بس‌كه مؤمن\r\nص 31 ص 31 سطر 1 - كه آويختهء جمال تو شوند\r\nص 31 سطر 2 - و آن ادراك به ارزانى\r\nص 31 سطر 12 - هرچند همه اجزاى . . .\r\nص 31 سطر 12 - در تفاوت اين دو حالت\r\nص 31 سطر 13 - سعى مىكن\r\nص 31 سطر 15 - غم تو در بازار\r\nص 31 سطر 15 - ( اين بعد است باللّه ) ندارد\r\nص 31 سطر 17 - در تست نى در اللّه\r\nص 31 سطر 17 - دنيا نماندى و سراى كافران نماندى\r\nص 31 سطر 18 - تا اللّه در آن جهان در تو بيافريند\r\nص 31 سطر 19 - در تو آن مزه را نيافريند\r\nص 31 سطر 20 - از كدام جاى\r\nص 32 ص 32 سطر 1 - عارض رنگين\r\nص 32 سطر 3 - همه كسانى را بىمراد مىدارد و همه كس را\r\nص 32 سطر 4 - و او از آنجا بيرون هر كسى را\r\nص 32 سطر 7 - تصوير و تخيل هر كس را\r\nص 32 سطر 13 - خاك و هواى\r\nص 32 سطر 15 - بتن آسانى\r\nص 32 سطر 17 - بر روى آب فعل اللّه\r\nص 32 سطر 18 - و ادراكات خود را\r\nص 32 سطر 18 - بر روى فعل آب اللّه مىرود\r\nص 32 سطر 19 - كه از من چشمهء نظر ديگر\r\nص 32 سطر 20 - خواهم تا اين را آشكارا كنم رنجم مىرسد و چنانم مىنمايد\r\nص 32 سطر 23 - و هر كجا كه از اللّه آگاهى بيش باشد\r\nص 33 ص 33 سطر 1 - تعظيم بيش كنم\r\nص 33 سطر 1 - چون اللّه را ياد مىكنم\r\nص 33 سطر 7 - انديشه چو چشمه‌ايست\r\nص 33 سطر 8 - كه اللّه برمىجوشانيد اگر آب خوش\r\nص 33 سطر 12 - تا حركات من\r\nص 33 سطر 16 - باز گفتم اى اللّه\r\nص 33 سطر 18 - و تصوير مىكن\r\nص 33 سطر 19 - يعنى كه آفرينها\r\nص 33 سطر 19 - گفتم كه آفرين\r\nص 33 سطر 21 - محبت و حيوة نمىبينم\r\nص 33 سطر 21 - محبت و محبان\r\nص 33 سطر 24 - از هيچ‌چيز متغير نمىشوم\r\nص 34 ص 34 سطر 1 - پس اللّه اكبر و كبير\r\nص 34 سطر 2 - بزرگوار آن باشد كه نسبت به دو خردى نباشد\r\nص 34 سطر 3 - و نفاذ امر هر يك نظر كردم\r\nص 34 سطر 5 - چون مرغان و گنجشكان\r\nص 34 سطر 6 - گويى اللّه همه را زنجير بر گردن نهاده است و يا به رشتهء\r\nص 34 سطر 7 - به تصرف اللّه مانده است تا ايشان را خور حيوة بخشد\r\n\r\n","description":"","footnote":"","page_name":" 436 ","page_number":482},
  {"content":"\r\n\r\nص 34 سطر 12 - اكنون همچنانك\r\nص 34 سطر 13 - خاك نمايد\r\nص 34 سطر 16 - و هواى خود ظاهر كردند\r\nص 34 سطر 20 - تا عدو را بشناسد\r\nص 34 سطر 21 - دولت خود آنست\r\nص 34 سطر 22 - كه دمادمش هلك نبود\r\nص 34 سطر 22 - همه خليفه‌زادگانيد\r\nص 35 ص 35 سطر 2 - تا بدان ملك بازرويد\r\nص 35 سطر 6 - همچو شكل\r\nص 35 سطر 6 - درين جهان آمديت\r\nص 35 سطر 7 - هر كارى و پيشهء\r\nص 35 سطر 9 - هر چيزى را ميزان\r\nص 35 سطر 10 - موزونى خود را ميزان\r\nص 35 سطر 16 - جاى شاه ديگر باشد و جاى سپاه سالار و لشگر ديگر\r\nص 35 سطر 21 - و جبريل او غيب باشد\r\nص 36 ص 36 سطر 2 - و كدام سررشتهء مصلحت\r\nص 36 سطر 2 - و پيغام به فرشتگان\r\nص 36 سطر 3 - سرايچه دنياى كالبد\r\nص 36 سطر 4 - گرسنگى را و تشنگى را\r\nص 36 سطر 6 - به آب و خاك و نان\r\nص 36 سطر 7 - اين آشها را و مديران\r\nص 36 سطر 9 - مر اين آداب و ترتيب را و برين\r\nص 36 سطر 12 - بر قالى ريزنده است\r\nص 36 سطر 13 - و يا در خانه را گشاده يا بى گويى\r\nص 36 سطر 14 - اين را عجب خس و خاشاك\r\nص 36 سطر 16 - كم از خاشاك\r\nص 36 سطر 17 - مر اين قدر تدبير خود را\r\nص 36 سطر 20 - و باحوال جهان\r\nص 36 سطر 21 - اگر نى غواصان\r\nص 37 ص 37 سطر 5 - ( و اللّه اعلم ) ندارد\r\nص 37 سطر 10 - كه نقش حقايق و خطوط مكتوب\r\nص 37 سطر 11 - پديد آيد\r\nص 37 سطر 12 - اگر چه زبان\r\nص 37 سطر 16 - تو همچنان چشم و گوش و هوش\r\nص 37 سطر 17 - ما بدر مرگ\r\nص 37 سطر 20 - و سجود را فضل است\r\nص 37 سطر 21 - پس چو آب عابدتر است و متواضع‌تر است\r\nص 38 ص 38 سطر 1 - سر به زانوى حيرت فروبرده\r\nص 38 سطر 4 - كه و اذنت\r\nص 38 سطر 4 - اگر نى خاك\r\nص 38 سطر 5 - چرا كشيدى و اگر نى\r\nص 38 سطر 6 - چرا خنددى\r\nص 38 سطر 10 - از وى آگه نباشد\r\nص 38 سطر 12 - و اين چه عجبت مىآيد\r\nص 38 سطر 13 - جهان را آگاهى باشد آگاهى كوه\r\nص 38 سطر 14 - همچنان كه فرمان‌بردارى\r\nص 38 سطر 15 - و اذ السماء\r\nص 38 سطر 16 - همچنان كه فلك\r\nص 38 سطر 17 - و برج مريخ\r\nص 38 سطر 19 - پنج ستاره تدبير جهان\r\nص 39 ص 39 سطر 2 - تا تو عملى\r\nص 39 سطر 2 - قفل ديدى از خود باز شد و يا كدام در از خود باز شد\r\nص 39 سطر 5 - تو جهدى مىكن\r\nص 39 سطر 5 - بر خود مىبگشايى\r\nص 39 سطر 6 - بر تو مىبگشاييم\r\nص 39 سطر 7 - و از خون بشير ( رو ) ندارد\r\nص 39 سطر 8 - مىرسى اگر درين\r\nص 39 سطر 9 - باز چو ازين پرده\r\nص 39 سطر 10 - آنگاه نوالهء كالبد ترا\r\n\r\n","description":"","footnote":"","page_name":" 437 ","page_number":483},
  {"content":"\r\n\r\nص 39 سطر 12 - بچاوكى صنع\r\nص 39 سطر 13 - كه چگونه برمىكشيدند\r\nص 39 سطر 16 - رنگ سبزيش\r\nص 39 سطر 18 - مىنماييم آن دانهء شفتالو\r\nص 39 سطر 21 - تا آن مغز ترا در عمل آريم هر چند كه آن پوست را بيكار و پوسيده مىگردانيم پس تو نيز دانهء كالبدت را\r\nص 40 ص 40 سطر 3 - همان‌جاى و اگر شب روان گردى بامداد همان‌جاى منزل كنى\r\nص 40 سطر 4 - بارى در نفس ديگر قدم زن و عالمى ديگر\r\nص 40 سطر 6 - و به هرچه قرار گرفتى\r\nص 40 سطر 7 - درين راه كه روى\r\nص 40 سطر 8 - گفتى كه خود قرارگاه اين است\r\nص 40 سطر 8 - هرچند كه عمر\r\nص 40 سطر 9 - و گر روى فرزند بينى\r\nص 40 سطر 11 - حقيقت و سيرتت\r\nص 40 سطر 15 - بس كار اين جهان را همه گزافه دانى\r\nص 40 سطر 16 - و آن خود را گزاف\r\nص 40 سطر 16 - ترا اگر تدبير\r\nص 40 سطر 17 - اما تو بسبب\r\nص 40 سطر 19 - و مال و همت\r\nص 40 سطر 20 - به مزه‌ها مىبنديم\r\nص 41 ص 41 سطر 3 - باز چون گشاده‌تر\r\nص 41 سطر 8 - آرام تو به استوار داشت\r\nص 41 سطر 10 - به حكم عقلت تقصيرى\r\nص 41 سطر 11 - همچو ابليس\r\nص 41 سطر 13 - تا چراغ‌ورهء نمىباشد\r\nص 41 سطر 15 - اين چنين بادهاى\r\nص 41 سطر 16 - مخالف نيز برمىگذرد\r\nص 41 سطر 19 - متابعت كردن بهواها\r\nص 41 سطر 21 - زنده نماند\r\nص 42 ص 42 سطر 1 - سى چوبست\r\nص 42 سطر 2 - چند روزى در حبس\r\nص 42 سطر 3 - و بيكبارگى سر از\r\nص 42 سطر 4 - و ربض صوم\r\nص 42 سطر 4 - و عهود و وثاق\r\nص 42 سطر 4 - و موضع صلح و جنگ نكاح و طلاق و جراحان ديات ندارد\r\nص 42 سطر 6 - اكنون اگر موضع مستحب\r\nص 42 سطر 9 - كس نداند كه ويخ او\r\nص 42 سطر 10 - و در سايه و در انس\r\nص 42 سطر 12 - آن گناه از تو برداشت\r\nص 42 سطر 13 - از آنكه كردهء ترسيدى و استغفار\r\nص 42 سطر 14 - كه گناه مىكردى\r\nص 42 سطر 14 - كه دگر گرد آن نمىگردى\r\nص 42 سطر 16 - با آن گناه\r\nص 42 سطر 17 - نشان آمرزش\r\nص 42 سطر 20 - آمرزيد يا نيامرزيد هرگاه كه بينى\r\nص 42 سطر 20 - ترا كشوفى و يا راحتى\r\nص 43 ص 43 سطر 1 - زيرا كه خواص حضرت همه\r\nص 43 سطر 3 - و آن فرشتگان و مقربان\r\nص 43 سطر 7 - و خطرت ندم\r\nص 43 سطر 10 - و بر راه صواب نباشى و مخلص نباشى و بندهء غير اللّه باشى ، اگر هيچ‌چيز ترا ياد نيايد ترا عتاب نيايد\r\nص 43 سطر 12 - صنعش از تو\r\nص 43 سطر 12 - ( و خوابت نمىداد ) ندارد\r\nص 43 سطر 13 - اللّه را ياد كن\r\nص 43 سطر 15 - قال النبى صلى اللّه عليه و سلم\r\n\r\n","description":"","footnote":"","page_name":" 438 ","page_number":484},
  {"content":"\r\n\r\nص 43 سطر 19 - و آرزوانه همان قدرست\r\nص 43 سطر 20 - بعضى را باشد كه آرزوانه همان\r\nص 43 سطر 21 - ناموافق پديد آيد تف كند و بيرون اندازد بعضى را به سينه رسد درد آغاز كند . بعضى بخورد و گوارنده شود . آنگاه تب و دنبل پديد آيد بعضى را در آن جهان بگزايد اذهبتم\r\nص 44 ص 44 سطر 2 - داروى موش ندهند\r\nص 44 سطر 3 - اكنون كه اللّه\r\nص 44 سطر 3 - يعنى خير خود برگزينيت و درين وعا كنيت\r\nص 44 سطر 9 - و يكى ديگر آنكه بازى است از بهر آنكه سبك و بىمايه باشى\r\nص 44 سطر 10 - همچون خس كويى مىپراند\r\nص 44 سطر 11 - ترا عقل و تميز نداده‌اند تا خود را با خس كويى\r\nص 44 سطر 13 - توقف چه مىكنى و چه انديشه غم\r\nص 44 سطر 15 - چه منزل مىكنى\r\nص 44 سطر 15 - تا سرگشته نباشى\r\nص 44 سطر 17 - هيچ نام نيك و بد شنودهء اگر نشنودهء كجا روزگار بردهء كه آواز و نام نيك و بد از دهانها نشنودهء و اگر نيك و بد را شنودهء هيچ زمانى خود را از نيكى خالى مدار\r\nص 44 سطر 19 - نى از بهر جان كنان\r\nص 45 ص 45 سطر 7 - اين‌ها كه اهل دنيااند تخمهاى مراد را\r\nص 45 سطر 9 - ننمايد نه بر تن\r\nص 45 سطر 9 - جز در غيب ننمايد\r\nص 45 سطر 9 - از اين عين مىداند ، نمىداند كه مدد\r\nص 45 سطر 11 - و سراى غيب فرستادن نعمتها راست\r\nص 45 سطر 12 - چرا چنين نااميدى\r\nص 45 سطر 14 - و حركتها داد\r\nص 45 سطر 17 - بىمتصرفى\r\nص 45 سطر 19 - اين دو طبقه را\r\nص 45 سطر 19 - و فرزين ماه را\r\nص 45 سطر 20 - بعضى ثابتات چون پياده\r\nص 45 سطر 20 - اين باخت اين دو بساط از بهر برد و ماتى را بود آن يكى به بهشت مىبرد و آن يكى به دوزخ مىماند\r\nص 46 ص 46 سطر 1 - و از احوالشان\r\nص 46 سطر 3 - چنگ در حشيش دنيا زده‌اند\r\nص 46 سطر 4 - و اندوهان افتيم آن مرغ باشد\r\nص 46 سطر 4 - و بر وى هوا\r\nص 46 سطر 5 - اما توانگران بيم‌دل آمدند\r\nص 46 سطر 8 - قال النبى صلى اللّه عليه و سلم\r\nص 46 سطر 8 - فى فريقة غنم\r\nص 46 سطر 12 - و اين موكلان\r\nص 46 سطر 15 - درين دركها مىافكنى\r\nص 46 سطر 18 - از بهر مرادى و شهوتى هم از آن وجه رنجى بر تو مستولى مىشود\r\nص 46 سطر 22 - و خواه‌گو آسايش باش\r\nص 47 ص 47 سطر 2 - و بدانى كه اين اميرى را به تو\r\nص 47 سطر 4 - به روى ياغى باشى\r\nص 47 سطر 5 - آرزو را\r\nص 47 سطر 8 - بدين خزائن\r\nص 47 سطر 9 - بزوايا بديد كند\r\nص 47 سطر 10 - بهر جانبى\r\nص 47 سطر 12 - پر باز مىكنى از بار كسب\r\nص 47 سطر 13 - و بنا بر آوردن\r\n\r\n","description":"","footnote":"","page_name":" 439 ","page_number":485},
  {"content":"\r\n\r\nص 47 سطر 19 - و تو همچنان‌كه ماهى\r\nص 47 سطر 21 - در هر كويى مىروى\r\nص 47 سطر 21 - از عالم غيب بكشى\r\nص 48 ص 48 سطر 4 - و هر حزن زيادتى\r\nص 48 سطر 5 - همچنان تو مجاهده مىكنى\r\nص 48 سطر 9 - از سه اشجار دراندازد\r\nص 48 سطر 11 - چون آب بفرستيم\r\nص 48 سطر 13 - و ترك خريدارى حيات آن جهان\r\nص 48 سطر 15 - چون نام اللّه عدل است\r\nص 48 سطر 16 - از كژدم و مار و پرنده\r\nص 48 سطر 17 - « همچنانك نوالهء جهان را از تو بازستديم ترا از جهان باز توانيم ستدن » ندارد\r\nص 48 سطر 18 - تو هر كارى و هر صلاحى\r\nص 48 سطر 20 - و آن جهان بىاين خيرات\r\nص 48 سطر 24 - نظر تو ازين صورت\r\nص 48 سطر 24 - اللّه صورت ديگرش دهد نظر ترا\r\nص 49 ص 49 سطر 5 - بيدادى مىكنى در حق خود هم بيدادى\r\nص 49 سطر 8 - در قضاى شهوت افتى همچنان\r\nص 49 سطر 10 - تو چندين هزار سال\r\nص 49 سطر 11 - اكنون تو چندين صبر\r\nص 49 سطر 14 - و عالم را آراستيم\r\nص 49 سطر 15 - همچنان ترا نيز بينايى و شنوايى خلقان نداديم و گويايى و بصر خلقان نداديم ، پس چه عجب مىدارى كه صفت‌هاى اللّه از سمع و بصر و بينايى اين خلقان را نباشد\r\nص 49 سطر 20 - اهل دوزخ را به دوزخ و اهل دولت را به دولت\r\nص 49 سطر 21 - اگر كسى باشد كه با خداوند\r\nص 50 ص 50 سطر 1 - كه او بىهيچ واسطهء\r\nص 50 سطر 2 - دشمنان اللّه بوده‌ايت\r\nص 50 سطر 5 - گفتم احياى زمين\r\nص 50 سطر 9 - كه قدرت او در يك صورت\r\nص 50 سطر 10 - كه همه مردگانت او زنده كند\r\nص 50 سطر 11 - اين درهاى حواس را\r\nص 50 سطر 14 - تا مقرّ باشيت\r\nص 50 سطر 15 - كارگاه جهان را بازكشيدند\r\nص 50 سطر 16 - و پشتش بدين سوى است\r\nص 50 سطر 16 - و كار و ماهرويان\r\nص 50 سطر 17 - تو درين جهان چه راحت دارى\r\nص 50 سطر 17 - و اگر شغل دارى ، بر رنج دارى\r\nص 50 سطر 20 - آنگاه بينى\r\nص 51 ص 51 سطر 3 - چو سيلابيست\r\nص 51 سطر 3 - و خواه متحرك باش\r\nص 51 سطر 5 - به زوبعى شناو مىكن\r\nص 51 سطر 5 - دست و پاى بينداز\r\nص 51 سطر 6 - و روزى خود كه مىطلبى\r\nص 51 سطر 8 - و از وجود بعدم يك گام و خود بيش نمىبينم\r\nص 51 سطر 9 - اكنون همه رنجهاى آدمى از آنست ( فصل جداگانه نيست و آيه را هم ندارد )\r\nص 51 سطر 12 - و دگر كارها را رعيت و تبع\r\nص 51 سطر 16 - از كنج بيرون مىآرى\r\nص 51 سطر 22 - باز بهم آن را\r\nص 52 ص 52 سطر 2 - چرا روزى بنبرد بيرون نيايى و در راهى كه كرا كند\r\nص 52 سطر 4 - اكنون معنى تو همچون آبيست\r\nص 52 سطر 6 - و بموضعى ديگر\r\nص 52 سطر 7 - يا به زير عرش و يا بترى\r\n\r\n","description":"","footnote":"","page_name":" 440 ","page_number":486},
  {"content":"\r\n\r\nص 52 سطر 10 - ( نقره ) ندارد\r\nص 52 سطر 11 - و از بهر اين معنى است\r\nص 52 سطر 11 - نوم العالم خير من عبادة الجاهل\r\nص 52 سطر 13 - سينها درآيد\r\nص 52 سطر 14 - به پاكى و باطهارت\r\nص 52 سطر 17 - گندم كوهى\r\nص 52 سطر 18 - سنبل طاعت و خير\r\nص 52 سطر 18 - اگر ناپاك خفتى و تخم انفاس سستى به دستت آيد\r\nص 52 سطر 21 - اى آدمى جهد كن\r\nص 52 سطر 22 - پليتهء كالبدت و از آب روغن او\r\nص 53 ص 53 سطر 1 - و اندكى از نور عليين\r\nص 53 سطر 6 - بيرون آريم اجل مؤمن را تاريك نمايد و ليكن قوت او از وى بيرون آريم از تل مشك . . .\r\nص 53 سطر 8 - و سپيديش نرگس را ماند\r\nص 53 سطر 11 - و سپيدى را\r\nص 53 سطر 11 - نخست پردهء شب را فروگذاريم آنگاه راحت بخلق رسانيم چنان كه پردهء غيب را فروگذاريم و راحت را در عالم\r\nص 53 سطر 17 - حافظ بلادند كجا شدند و سلاطين\r\nص 53 سطر 19 - و جهانبانى ماند ما را\r\nص 53 سطر 21 - مىگويند كه للّه الواحد\r\nص 53 سطر 21 - لطيف را پيش مىفرستد\r\nص 54 ص 54 سطر 2 - و همه را زنده گرداند\r\nص 54 سطر 6 - و هيچ نقل و نجاست تا در ايشان\r\nص 54 سطر 6 - مردگان را بادى باشد و موكلان فرشتگان باشد كه بسبب آن\r\nص 54 سطر 8 - فرشتگان دگر\r\nص 54 سطر 9 - ( يوسف عليه السلام الخ ) تا آخر فصل ندارد\r\nص 54 سطر 13 - قال النبى صلى اللّه عليه و سلم\r\nص 54 سطر 17 - مىطلبى ( اگر از بهر آن مىطلبى ) ندارد\r\nص 54 سطر 19 - آخر كدام صحبت بفرمان تو آمد و بفرمان تو رفت و كدام باد راست بفرمان تو آمد و بفرمان تو رفت و كدام فرزند . . .\r\nص 55 ص 55 سطر 2 - تا نكو دارى\r\nص 55 سطر 4 - بنگر كه درين\r\nص 55 سطر 5 - و اگر خيانت مىكنى ديگر مطلب ( اكنون حاصل اينست ) ندارد\r\nص 55 سطر 10 - ديوى چون مناره نمايد\r\nص 55 سطر 13 - هيچ زنده نمانده است\r\nص 55 سطر 17 - و دور تو نيز تيز گذرد\r\nص 55 سطر 19 - اگر فرصتى يا بى\r\nص 56 ص 56 سطر 1 - بهر كجا روند\r\nص 56 سطر 4 - نحل جانت كه سبل\r\nص 56 سطر 5 - تربيت مىكند\r\nص 56 سطر 9 - فيه الحاضر و البادى الذى ياتيه\r\nص 56 سطر 13 - نامزد سياست و عقوبت است\r\nص 57 ص 57 سطر 2 - در گور قرين شود\r\nص 57 سطر 3 - در عرصات زنجير شود\r\nص 57 سطر 5 - جمع شوند\r\nص 57 سطر 6 - چنانك با آدم\r\nص 57 سطر 11 - بىمراد مانده و از پايگاه\r\nص 57 سطر 13 - و اين دو حالت\r\nص 57 سطر 15 - هرگاه بدان درگاه رفتى نامزد عقوبت گشتى و هرگاه بدين درگاه باشى مستوجب و نامزد خلعت باشد ترا\r\n\r\n","description":"","footnote":"","page_name":" 441 ","page_number":487},
  {"content":"\r\n\r\nص 57 سطر 16 - گردان مىباشد پايان بر يكى نامزد مقرر مانى\r\nص 57 سطر 18 - قال النبى صلى اللّه عليه و سلم\r\nص 58 ص 58 سطر 2 - و فرزند و مال و جاه\r\nص 58 سطر 3 - فرومآى\r\nص 58 سطر 5 - و غارت كنند\r\nص 58 سطر 10 - چون دايگان ايستاده‌اند\r\nص 58 سطر 10 - تا به زمين قصور\r\nص 58 سطر 12 - زعفران مشك اذفر\r\nص 58 سطر 14 - به چشم ديدنست\r\nص 58 سطر 15 - و عبادت آنگاه گردد\r\nص 58 سطر 17 - و آن را مىخواهى ازين طلب تو\r\nص 58 سطر 18 - ترا از آن دريچه بالا مىكشد\r\nص 58 سطر 19 - در پردهء غيب است بيست\r\nص 58 سطر 21 - باغها و رواقها كه ببيند و چه عالمها كه ببيند و چه حور و قصور كه ببيند\r\nص 59 ص 59 سطر 10 - كه چنين گاو پس‌مانده است\r\nص 59 سطر 15 - در آن گشايش ندهيم\r\nص 59 سطر 16 - اگر از بهر\r\nص 59 سطر 17 - و هيچ حاصلى ندارد\r\nص 59 سطر 18 - ( و آنچ وسيلت است چنين نگاه مىدارى ) ندارد\r\nص 59 سطر 19 - خريد و فروخت و هر كارى\r\nص 59 سطر 20 - راحت اين جهانى\r\nص 59 سطر 22 - و همچنين تخمى دانيم\r\nص 60 ص 60 سطر 1 - در خاك مىاندازيم\r\nص 60 سطر 2 - چه برآرد\r\nص 60 سطر 3 - باز شود آن آرزوى او\r\nص 60 سطر 4 - برود آرزوهايى براى او\r\nص 60 سطر 6 - در خريطهء قالب تو\r\nص 60 سطر 7 - مىخوانى از آنچ\r\nص 60 سطر 9 - مهمان‌دارى كنيم كه تا ايشان هم قدر خود بدانند كه بچه مىارزند\r\nص 60 سطر 15 - راست‌گوى باشد\r\nص 60 سطر 16 - نحب خود كردند در حلق\r\nص 60 سطر 19 - پس هيچ دون‌همتى\r\nص 61 ص 61 سطر 5 - رخسارهء چو گل مىداريد\r\nص 61 سطر 6 - دانى كه\r\nص 61 سطر 7 - همه به من داريد\r\nص 61 سطر 8 - عشق را نمىدانيت\r\nص 61 سطر 10 - بر پوست اوفتاده است\r\nص 61 سطر 12 - بارى ديگر توانيم ثبت كردن اگر چه\r\nص 61 سطر 13 - بارى ديگر استاد\r\nص 61 سطر 13 - و ليكن او را\r\nص 61 سطر 14 - پاياب نيست\r\nص 61 سطر 20 - اصبروا يعنى صبر در . . .\r\nص 61 سطر 21 - و صابروا اثبات در هزم ( هاء هوز ) !\r\nص 61 سطر 22 - و با دشمن بيرون\r\nص 62 ص 62 سطر 5 - تا ببينم بيخ او\r\nص 62 سطر 7 - بر شكل خوكش كيش\r\nص 62 سطر 13 - به هزار رسوايىاش برآويزم درين ميان سؤال كرد ( و اللّه اعلم ندارد و فصل جداگانه نيست )\r\nص 62 سطر 16 - اگر چه به ظاهر رنجست\r\nص 62 سطر 17 - ابر بهارى او همىگريد\r\nص 62 سطر 18 - تنشان چون آرزوى ظاهر دنياست\r\nص 62 سطر 19 - اما دل چو آن جهانى بود\r\nص 62 سطر 19 - باز تن چو از حساب\r\n\r\n","description":"","footnote":"","page_name":" 442 ","page_number":488},
  {"content":"\r\n\r\nص 63 ص 63 سطر 1 - دلق‌پوش مخلصى را\r\nص 63 سطر 2 - ديوار بوستان دژم\r\nص 63 سطر 2 - ديوار كالبد و ظاهر اهل دنيا\r\nص 63 سطر 4 - رنج كجا باشد او را چو از همت ملك دارد و از خوردن خمر اخلاص دو بال دارد و در هر بالىاش پرهاست\r\nص 63 سطر 7 - از فروض و آن پرها كه در بال ديگر دارد يكى دشمن داشتن\r\nص 63 سطر 8 - و قتال كافران كردن . اكنون بايد كه از قلم مرجانى زبان و از مداد نفس بر صفحه هوا نخست اين را نقش كنى در عهدها كه با دوستان من دوست باشى و با دشمنان من دشمن باشى سؤال كرد كه دوستى\r\nص 63 سطر 15 - كه دوستى و دشمنانگى\r\nص 63 سطر 16 - به هيچ برنگيرد\r\nص 63 سطر 19 - دوستى و فرمان‌بردارى\r\nص 63 سطر 21 - نه از حد دوستى باشد و اما\r\nاستحقاق خلعت و بهشت باشد گفت دوست حق را\r\nص 64 ص 64 سطر 5 - چون تو طالب ما باشى\r\nص 64 سطر 6 - و سبزهء جان‌فزا\r\nص 64 سطر 12 - مرادها را\r\nص 64 سطر 14 - بازستاند\r\nص 64 سطر 18 - خرج كنيد آن روز\r\nص 64 سطر 19 - شرم‌زده و با تشوير نمايند\r\nص 64 سطر 20 - فروآورده‌ام\r\nص 64 سطر 21 - چون يگانگى و رزيت\r\nص 64 سطر 21 - اگر بشما دادمى\r\nص 64 سطر 22 - و به هوا و آفتاب سوخته شديتى\r\nص 65 ص 65 سطر 1 - فرسوده گشتيتى\r\nص 65 سطر 1 - در آن عيبهء پنبه‌دانه\r\nص 65 سطر 2 - گنجينه بازنيابند\r\nص 65 سطر 3 - كه بگشايند موفق پرسيد ( و اللّه اعلم ندارد و فصل جداگانه نيست )\r\nص 65 سطر 5 - ربابك گلين\r\nص 65 سطر 6 - مردى دهقان چو دربند\r\nص 65 سطر 7 - اما مردى در آن كار\r\nص 65 سطر 14 - دليل بر آنك چو آب را\r\nص 65 سطر 15 - و به چشم بنمايد گويى كه نيست شد\r\nص 65 سطر 18 - از سم اسب او برانگيخته\r\nص 65 سطر 19 - سوار عزم شفاعت از صحن سينه چون بتازد غبار هوا و باد برخيزد و در يكديگر چون زنجير دربافته شود و آن عبارت از شفاعت آيد اگر اين هواى رجب\r\nص 66 ص 66 سطر 2 - و اگر اين چنگ كوژپشت\r\nص 66 سطر 3 - كه در آن آواز نواختها\r\nص 66 سطر 9 - تا راحت آن با تو بماند\r\nص 66 سطر 9 - اگر هر كسى درآيد\r\nص 66 سطر 12 - تا آب رفت در آنجا\r\nص 66 سطر 14 - اما ختم بر دل همچون زنگ است\r\nص 66 سطر 15 - بر آنجاى پديد آرد و هرگاه كه صيقل\r\nص 66 سطر 20 - جمع باشيد به خود\r\nص 66 سطر 21 - او را نه عقلى\r\nص 67 ص 67 سطر 4 - كه نيكان همه\r\nص 67 سطر 7 - مقرون كرد تحيات را اللّه با عباد\r\nص 67 سطر 9 - پس هرگاه كه خواهى كه با\r\nص 67 سطر 10 - قايم بصفات ملكى است\r\n\r\n","description":"","footnote":"","page_name":" 443 ","page_number":489},
  {"content":"\r\n\r\nص 67 سطر 11 - فانظر الى الملك القديم الزينة الازلى و الجمال\r\nص 67 سطر 13 - تابعة لصفة الشيوخية\r\nص 67 سطر 14 - فانظر الى الشيوخ\r\nص 67 سطر 15 - و طهارة الصدر\r\nص 67 سطر 16 - من صفات الصالحين المغلوب بصفات اللّه\r\nص 67 سطر 18 - به گفتار و لا إله غيرك\r\nص 67 سطر 18 - خوشيهاى هر دو جهانى\r\nص 68 ص 68 سطر 5 - و عشق آمد پس اللّه\r\nص 68 سطر 5 - و ديگر با همه صور است بس بلافايده\r\nص 68 سطر 8 - پنجاه فرسنگ راه\r\nص 68 سطر 9 - و اوليا را شكر چگونه\r\nص 68 سطر 10 - و در هر جزوى\r\nص 68 سطر 12 - و اگر در هر جزوى از اجزاى\r\nص 68 سطر 12 - من چگونه پى برم اين‌ها را\r\nص 68 سطر 14 - مرا اين نشانى نداده‌اى مرا\r\nص 68 سطر 20 - چرا حصار ماندى\r\nص 69 ص 69 سطر 1 - سؤال كرد كه دين با دنيا\r\nص 69 سطر 4 - بتكبير برآوردم\r\nص 69 سطر 9 - كه در كار مهان چنان چست\r\nص 69 سطر 12 - نغرى ترا هيچ نمىدانم از همه نغزيهاى جهان مرا مصور مىشود\r\nص 69 سطر 15 - و مرا خيال و صفت عدم\r\nص 69 سطر 19 - باز نظر كنم كه اللّه را\r\nص 69 سطر 20 - بدان صفت نكنم در هرچه مرا\r\nص 70 ص 70 سطر 2 - و از آن مجاورتست كه چنان حياة مىگيرند و چنان لطافت مىگيرند\r\nص 70 سطر 5 - و از آن چوژگان\r\nص 70 سطر 8 - برخيزيد و در كارى ديگر\r\nص 70 سطر 8 - لاجرم چوژگان بيرون . .\r\nص 70 سطر 11 - و بيدارى بوقت بيدارى\r\nص 70 سطر 12 - لاجرم مزه نمىيابى\r\nص 70 سطر 14 - آنگاه درخور هر خانهء\r\nص 70 سطر 18 - تا ببيند چه رونق مىگيريد\r\nص 70 سطر 18 - پس گل حيوانات دگر جاى ديگر را و گل شما جاى ديگر را شايد\r\nص 70 سطر 20 - تا چگونه مىباشيت\r\nص 70 سطر 22 - چند مرغ حس را\r\nص 71 ص 71 سطر 1 - و به اين منزل رنگ‌به‌رنگ\r\nص 71 سطر 2 - تا اينجا رسيدن\r\nص 71 سطر 4 - و برين جاى فرورفتى و به ايشان\r\nص 71 سطر 5 - تو از جايى صيدشان نكردهء\r\nص 71 سطر 7 - هر بارى كه شاخ تنت\r\nص 71 سطر 7 - گفتيى كه آه\r\nص 71 سطر 10 - به نزد تو مىآرند\r\nص 71 سطر 12 - اگر چه يك زمانست خوشست تو چند روزى خويشتن را مشغول\r\nص 71 سطر 13 - زمين شوره مانى\r\nص 71 سطر 14 - چو آب از تو فرورود ببينى\r\nص 71 سطر 16 - و آتش شهوت\r\nص 71 سطر 16 - چون كف بر سر آمد\r\nص 71 سطر 20 - بار سنگى دارد و در منزلى\r\nص 71 سطر 22 - ببين چگونه در رنج\r\nص 72 ص 72 سطر 4 - و پژمرده و بىقوت مىشوند\r\nص 72 سطر 6 - درون تاريكى بود تا بدانى\r\nص 72 سطر 9 - ندانى كه اين مرغان بفرمان\r\nص 72 سطر 9 - تا ترا از آن عالم خور راحت هم او بدهد\r\nص 72 سطر 15 - ( يك ساعت مخلص مىروباند ) ندارد\r\nص 72 سطر 16 - تا اين خاك عدم\r\n\r\n","description":"","footnote":"","page_name":" 444 ","page_number":490},
  {"content":"\r\n\r\nص 72 سطر 17 - چه نبات كه مىروياند\r\nص 72 سطر 18 - پناه مىگيريم\r\nص 73 ص 73 سطر 2 - استوارى داده است و چندين\r\nص 73 سطر 4 - و آراميده‌تر است\r\nص 73 سطر 6 - اين ولايت خراب مىبود\r\nص 73 سطر 14 - چو احوال او مىبينيد همىگويد\r\nص 73 سطر 19 - اين‌چنين شخصى برانگيزاند\r\nص 73 سطر 20 - ممكن است بردن\r\nص 73 سطر 21 - خاك اللّه را داند و آب اللّه را داند و مار اللّه را داند و ديو و پرى اللّه را داند و به نزد هر كس كه نام اللّه را ببرى\r\nص 74 ص 74 سطر 2 - كژ را از راست بداند و چون كژ را بداند به راستى بازرود\r\nص 74 سطر 4 - به شك نمىتوانى بودن چندين ملل\r\nص 74 سطر 5 - بدان بشناسند\r\nص 74 سطر 5 - اين را چگونه است كه استوار نمىدارى\r\nص 74 سطر 6 - اين تجديد عهد ايمان باشد\r\nص 74 سطر 6 - بس بزرگ آبست و روشن آبست\r\nص 74 سطر 7 - اين خاشاك وسواسها\r\nص 74 سطر 8 - چندانى جمع مىشود ، نزديك است\r\nص 74 سطر 9 - و ايمان در تو آب ناب است كه مىرود\r\nص 74 سطر 9 - تا در آن جهان چه آبادانيها كند\r\nص 74 سطر 13 - و چهرهء ايمان را روشن مىبينى\r\nص 74 سطر 21 - به راست توان دانستن\r\nص 74 سطر 21 - چون اين جهان باطل ظاهر است اين تجمل او و شخص وى بر آماسيده و ظاهر است و هر تنى منقسم است و هر كالبد . .\r\nص 75 ص 75 سطر 1 - عقل و روحش در كاهش آيد و او از بهيمهء غافل بتر شود\r\nص 75 سطر 3 - تمنى برد ز حال بهايم كه\r\nص 75 سطر 4 - و عالم غيب عين شود\r\nص 75 سطر 5 - تا آن جمالها بينى و آن كمال‌ها بينى\r\nص 75 سطر 8 - لاجرم صورش آكنده\r\nص 75 سطر 11 - چون مؤمنيت\r\nص 75 سطر 12 - مشغول باشيت تا كفارات جنايات خود كنيت\r\nص 75 سطر 13 - بر شما نفرستند\r\nص 75 سطر 13 - گرفتار نشويت\r\nص 75 سطر 14 - از آنكه فرزند عزيز را\r\nص 75 سطر 15 - آن بچهء بيگانه را رها كنند تا همچنان كرمك مىباشد در آن گندگى كفر\r\nص 75 سطر 17 - يكى گفت كه دل\r\nص 75 سطر 20 - هرچه ترا آلت كردن آن نداده‌ايم آن را ما كنيم تو دور باش از آن و هرچه ترا آلت آن داديم و اختيار آن داديم كردن آن را بر تو افكنديم كه اگر كردن\r\nص 76 ص 76 سطر 2 - آن را ما بىتو مىآريم\r\nص 76 سطر 8 - درد آن زهر او را ببنيد\r\nص 76 سطر 11 - او از عصيان و تباهى\r\nص 76 سطر 17 - در نگاهداشت احوال خود\r\nص 76 سطر 20 - انبيا را عليهم السلام\r\nص 77 ص 77 سطر 12 - كه رها نمىكند كه تا بيرون آيى\r\nص 77 سطر 13 - و اين شكال\r\nص 77 سطر 15 - خود را درآكنده‌ايد\r\nص 77 سطر 17 - در زنگار عصيان\r\n\r\n","description":"","footnote":"","page_name":" 445 ","page_number":491},
  {"content":"\r\n\r\nص 77 سطر 19 - رهايى يابيت\r\nص 77 سطر 21 - تباه كرده‌ايت\r\nص 78 ص 78 سطر 3 - اما هم مىآويزند و مىزنندش\r\nص 78 سطر 4 - دهانم تلخ نشد\r\nص 78 سطر 6 - چه مىپندارى\r\nص 78 سطر 7 - و با خاك بپوشانى\r\nص 78 سطر 7 - و رها كنى ناچيز شود\r\nص 78 سطر 9 - و زير و زبر كند\r\nص 78 سطر 11 - قال النبى صلى اللّه عليه و سلم\r\nص 78 سطر 15 - خوشى اين حيات بنا و چه در مىآييد\r\nص 78 سطر 17 - از بس‌كه خويشتن را از . . .\r\nص 78 سطر 19 - سر زير در بغل گيريم\r\nص 78 سطر 20 - ابر فرود آيد\r\nص 78 سطر 21 - چنانك هواى نيك گرم باشد و يا آتش بىحد\r\nص 79 ص 79 سطر 3 - در آن بىراحتى بگذاريد\r\nص 79 سطر 6 - اگر او را گويند\r\nص 79 سطر 7 - زياده شود\r\nص 79 سطر 8 - اكنون اگر خواهى كه تا حرير عمرت\r\nص 79 سطر 9 - وضو ظاهر كن بدين نيت\r\nص 79 سطر 11 - از سر بينداز و روشنايى\r\nص 79 سطر 14 - آبى بر سر بشاش\r\nص 79 سطر 15 - تا اين گناه غفلت‌ها\r\nص 79 سطر 16 - كه در فصل خزان\r\nص 79 سطر 16 - و سيئاتت متقاطره شود\r\nص 79 سطر 17 - چيزى در تو مانده است\r\nص 79 سطر 20 - و زيادتى او ميوه و شاخ و بركشيدن وى است\r\nص 79 سطر 21 - به آسمانها مىبرند\r\nص 80 ص 80 سطر 1 - باز از آن روى كه اميد دريافت خوشى است ترا عمر درازى و ازين روى\r\nص 80 سطر 4 - بهر حال كه هستى\r\nص 80 سطر 5 - روزى موانست مىخواه\r\nص 80 سطر 8 - و مىگوى كه چون\r\nص 80 سطر 9 - چو شيطان نزد\r\nص 80 سطر 12 - حال خود آنگاه بينى\r\nص 80 سطر 13 - و نديمى مىكند\r\nص 80 سطر 13 - و شيطان مىآيد و بر آستانهء\r\nص 80 سطر 14 - كه جنس منى و يار منى مرا در سر خود جاى ده\r\nص 80 سطر 18 - و ليكن آن بر وفق\r\nص 80 سطر 18 - تا آدم را برون آورد\r\nص 80 سطر 19 - كه آن از حساب حق مىكرد يا از حساب هواى خود مىكرد\r\nص 80 سطر 21 - تو نيز چون هوات را\r\nص 80 سطر 22 - عدوى حق است او مىگويد كه كار از بهر من كن ، او گويد كه غلام و دوستدار من باش و نفست گويد كه غلام و هوادار من باش و تو درين كشاكش ماندهء\r\nص 81 ص 81 سطر 3 - پس در آدمى و آدم هم ملكى\r\nص 81 سطر 4 - در نفس خويش\r\nص 81 سطر 6 - آن سجده كن متواضع و اين سركش متجبّر\r\nص 81 سطر 8 - ( آيه را ندارد )\r\nص 81 سطر 10 - و جنگ افكند\r\nص 81 سطر 11 - پيش آدم\r\nص 81 سطر 15 - بر سر ايشان پوشانند و بىمرادشان مىدارند\r\nص 81 سطر 16 - آنجا برند\r\n\r\n","description":"","footnote":"","page_name":" 446 ","page_number":492},
  {"content":"\r\n\r\nص 81 سطر 17 - و عقلى او غالب آيد\r\nص 81 سطر 17 - كه پيش آدم بسجود بودند و سجده كردند .\r\nص 81 سطر 18 - از آنك اين گنده و رسوا و شهوانى را مسلمانى كرد\r\nص 81 سطر 20 - كه او مايه فرشتگى را فاسد\r\nص 82 ص 82 سطر 4 - از حساب من مىباشد و نسخه داديم كه از دكانهاى كسب عمارت كنند\r\nص 82 سطر 7 - كه لشكر سمع‌اند در آنجاى و هوش مىدارند\r\nص 82 سطر 8 - كه بر آن در بر گذرند\r\nص 82 سطر 12 - هرجا كه تاريكى\r\nص 82 سطر 13 - و اللّه اعلم ندارد و فصل جداگانه نيست\r\nص 82 سطر 14 - فخر رازى و خوارزمشاه را ( و زين كيشى ) ندارد\r\nص 82 سطر 15 - و كشوفيا و دولتها را\r\nص 82 سطر 17 - اين چندين روشنائى را اين دو سه تاريكى عالم بر شما تاريك مىدارد\r\nص 82 سطر 18 - و سعى مىكنيت\r\nص 82 سطر 19 - و تاريكى و وسوسه\r\nص 82 سطر 22 - اين دنيا حاجبى است\r\nص 83 ص 83 سطر 2 - با يار نيك نشينى\r\nص 83 سطر 3 - بىسعى تو مىرويد\r\nص 83 سطر 3 - و صحراها پر مىشود\r\nص 83 سطر 5 - همين‌جا برون مىآريد و همين جاى مىنشينيد\r\nص 83 سطر 16 - قرين ايشان بدان گردانيد\r\nص 83 سطر 17 - و عزت خود را نمىدانسته‌ام\r\nص 83 سطر 18 - زمان طاعت من است\r\nص 84 ص 84 سطر 2 - قال النبى صلى اللّه عليه و سلم\r\nص 84 سطر 3 - از آنكه هركه با نفس\r\nص 84 سطر 6 - همچون كفتار كه چنگ بخار\r\nص 84 سطر 11 - اكنون چندين حريص حيات دنيا مباش كه آخر ازين حيات خواهى بريدن و جدا شدن چندين در عمارت او چه مىكوشى اما اگر كسى چندانى حريص حيات نباشد .\r\nص 84 سطر 12 - ازين حياة بريدن چندانى\r\nص 84 سطر 13 - حريص حيات باشد\r\nص 84 سطر 14 - اگر دست و پايش\r\nص 84 سطر 17 - بمعشوقهء تن خود\r\nص 84 سطر 18 - و همچنان‌كه سحرهء فرعون نيز\r\nص 84 سطر 20 - محلى مانده بود\r\nص 85 ص 85 سطر 5 - يعنى خويشتن را موزون كن\r\nص 85 سطر 10 - همچون داروخانه‌ايست خود را بشوئيت و خويشتن را مرهمى كنيت .\r\nص 85 سطر 13 - چگونه بينيد اما چو اللّه را باشيد خود را بوده باشيد و چو خود را باشيديت هيچ چيزى را نبوده باشيت\r\nص 85 سطر 15 - فروع و اجزا را\r\nص 85 سطر 17 - اما دايم تو همين مىگوى\r\nص 85 سطر 18 - دل ما را هنگى بخش\r\nص 85 سطر 20 - بر خاشاك تن\r\nص 86 ص 86 سطر 1 - چنانك مرغ از قفص شاخهاى درخت سبز را\r\nص 86 سطر 2 - مؤمن را بيان آن ندهند\r\n\r\n","description":"","footnote":"","page_name":" 447 ","page_number":493},
  {"content":"\r\n\r\nص 86 سطر 2 - آن عشق و آن جمال را كه مىبينيد و او بر خود مىپيچد\r\nص 86 سطر 4 - وزان شود\r\nص 86 سطر 10 - اهل بهشت از اعضاى من اللّه بيرون مىآورد\r\nص 86 سطر 11 - چون پريشان و منبسطم\r\nص 86 سطر 13 - جمع كنم و ببينم\r\nص 86 سطر 14 - با اين درخت و نهال گروش پيوندانم\r\nص 86 سطر 16 - و بدان درخت گروش پيوندد\r\nص 86 سطر 21 - و بر چه كار مىباشيد كه چون خاكستر باشيت\r\nص 87 ص 87 سطر 1 - چون گل تيره باشيت\r\nص 87 سطر 1 - فرومىرويد نشنيديت\r\nص 87 سطر 3 - كدام روش و از كدام كوى پرسيم\r\nص 87 سطر 5 - متواضع باشيت\r\nص 87 سطر 6 - گوئيت و شما را فضل دهيم فضل خود را مبينيت\r\nص 87 سطر 7 - من خود همچون راكعانم\r\nص 87 سطر 7 - و اللّه اعلم ندارد و فصل جداگانه نيست\r\nص 87 سطر 8 - در وقت ذكر اللّه كه غفرانك و سبحانك مىگفتم دلم بكر درى و خان و نظام الملك رفت\r\nص 87 سطر 9 - دل ترا با من يقين استى چرا جايى ديگر رودى\r\nص 87 سطر 10 - همه اميد و حاجت به من نداردى و چرا ملك و هرچه مىطلبد از من نطلبدى\r\nص 87 سطر 12 - و چشم و سمع ظاهر\r\nص 87 سطر 14 - اين همه معقوليهاى تو و نظر بدين وجوه مغايبه است نه مخاطبه\r\nص 87 سطر 17 - ايشان را خودى خود نى و همه تويى\r\nص 87 سطر 21 - همچنان افتاده باشيت\r\nص 88 ص 88 سطر 4 - از تنم روزى چند\r\nص 88 سطر 6 - و ملل مختلفه\r\nص 88 سطر 8 - و هر كسى را انديشه‌ايست دور و دراز يك دروازهء آن ذهنست\r\nص 88 سطر 11 - و تو بدانى كه از مشرق است\r\nص 88 سطر 13 - اكنون چه از\r\nص 88 سطر 16 - مىبايد كردن اگر از آن راه\r\nص 88 سطر 18 - گفتم كوه جماد را\r\nص 88 سطر 19 - مطوق و معلق زن شد چو آن سنگ\r\nص 88 سطر 22 - هيچ كسى نيست\r\nص 89 ص 89 سطر 4 - در حال زود بشكفند\r\nص 89 سطر 8 - چون چوژگان\r\nص 89 سطر 10 - كه چنين فرمان‌بردارند و تغيير و تبديل\r\nص 89 سطر 11 - عمارت و ويرانى گوئى\r\nص 89 سطر 12 - مست مىشوند\r\nص 89 سطر 14 - قال النبى صلى اللّه عليه و سلم يعنى اى مؤمن هم بدان\r\nص 89 سطر 15 - بدان‌قدر كه از اسباب و اكساب حلال حاصل شود .\r\nص 89 سطر 16 - بگشايد به از آن\r\nص 89 سطر 17 - بدان كه آن دركه باشد اگر آن مرغ\r\nص 89 سطر 18 - و خور چند را ترك گويد .\r\nص 90 ص 90 سطر 20 - كه هم مغتسل باشد\r\n\r\n","description":"","footnote":"","page_name":" 448 ","page_number":494},
  {"content":"\r\n\r\nص 90 سطر 5 - و در اندرون\r\nص 90 سطر 7 - مشاهده مىكنند يكديگر را\r\nص 90 سطر 11 - و بكدام عبارت خوانند از دور آدم\r\nص 90 سطر 13 - مؤيد كرده و بر حسب تفاوت احوال خلقان ايشان را\r\nص 90 سطر 17 - نيكو مىگرداند\r\nص 90 سطر 20 - و در نماز و در همه طاعات\r\nص 90 سطر 20 - اللّه و ملايكه\r\nص 91 ص 91 سطر 1 - تخمهاى جهان از بهشت\r\nص 91 سطر 2 - كجا مىكارى در هواى\r\nص 91 سطر 4 - همچنان بردارى\r\nص 91 سطر 5 - كه بار نيارد\r\nص 91 سطر 8 - و اجزاى من پندارد و هر جزوى كه از اجزاى جهان پندارد\r\nص 91 سطر 11 - و آنك مىگويند تو اجزاى\r\nص 91 سطر 13 - كه هر جزوى ترا\r\nص 91 سطر 15 - ميل به خدمتست\r\nص 91 سطر 16 - آنست كه اى اجزا\r\nص 91 سطر 18 - اكنون چو سبحانك\r\nص 91 سطر 19 - روى شكرستانى\r\nص 91 سطر 20 - ثابت كنم و اگر عجايب كهسار بينم بىمثل پاكى اللّه را در خور آن ثابت كنم حاصل از تعجب آن حالت عجب مىخيزد\r\nص 92 ص 92 سطر 2 - قال النبى صلى اللّه عليه و سلم\r\nص 92 سطر 3 - تنه آن درخت او استوار باشد\r\nص 92 سطر 5 - زود بسر شاخ بردود\r\nص 92 سطر 6 - مر يكديگر را خدمت كنند و حيله‌گريها كنند ايشان را\r\nص 92 سطر 9 - چند نوع حيات داده است اللّه\r\nص 92 سطر 11 - و محدثات و قوت مىدهد سراير را و صور حيات ادراكات خوش\r\nص 92 سطر 13 - و صور حيات و سبزها و عشقها\r\nص 92 سطر 14 - و حور و بهشت در هر نوعى ازينها نظر كنم\r\nص 92 سطر 15 - قبول آن حياتها تصور مىكنم\r\nص 92 سطر 17 - عمر را بدان مىگذار\r\nص 93 ص 93 سطر 1 - و اللّه مىداند كه كجاست آن رمهء اجزا را\r\nص 93 سطر 3 - چرا مىخندى\r\nص 93 سطر 9 - و بر سر شما فروآيد چه جاى خنده است\r\nص 93 سطر 10 - كه دار سلامت است آنگاه هر چند خواهى مىخند\r\nص 93 سطر 11 - كدام رويى\r\nص 93 سطر 14 - اما از خداونده نجهد\r\nص 93 سطر 15 - بيش نيست الدنيا ساعة\r\nص 93 سطر 16 - كم از ساعتى است\r\nص 93 سطر 18 - و هر چيزى را سبب آن ساخته‌اند بسبب هواى هر كسى زير و زبر نكنند\r\nص 93 سطر 20 - چون تو بخورى آن را\r\nص 93 سطر 20 - اجزاى تو مفرق باشد\r\nص 94 ص 94 سطر 1 - اگر چه آن ز هر يكريزه است\r\nص 94 سطر 4 - كسى كه با اين‌چنين حضرتى\r\nص 94 سطر 5 - اين‌چنين كسى\r\nص 94 سطر 6 - پيش او باادب مىباشى\r\nص 94 سطر 8 - كه هيچ شكوهى نمىدارى از وى\r\nص 94 سطر 16 - هيچ ازينها را نديدهء\r\nص 94 سطر 16 - كه عاجزان آن كار را نتوانند كردن\r\n\r\n","description":"","footnote":"","page_name":" 449 ","page_number":495},
  {"content":"\r\n\r\nص 94 ص 94 سطر 17 - و چون عطا مىبخشد\r\nص 94 سطر 18 - چون اين آثار بينى\r\nص 94 سطر 19 - تا همه احترامها آن جا مىآرى\r\nص 95 ص 95 سطر 4 - تا به مغرب مىگرد\r\nص 95 سطر 7 - ترا گفتند اين دو در را\r\nص 95 سطر 13 - هر انديشهء كه هست و سودائى كه هست و هر چيزى كه هست چو اندر انديشه آمد\r\nص 95 سطر 14 - و گياه خشك و زرد گشته را و انك بيرون\r\nص 95 سطر 17 - اولش لطفى طبعى دارند\r\nص 95 سطر 17 - يعنى در عرصه\r\nص 95 سطر 19 - در عالم سادگى\r\nص 95 سطر 20 - و بدندان انديشه\r\nص 95 سطر 20 - تا باز بيرون آيد\r\nص 96 ص 96 سطر 4 - و آب را و خاك راست\r\nص 96 سطر 5 - و آب آب رقت و شفقت است\r\nص 96 سطر 10 - كه خريدارى از وى\r\nص 96 سطر 11 - مكتحل كن\r\nص 96 سطر 12 - دست را نگار ادب برنه\r\nص 96 سطر 16 - خود را نبينند و زشتى زشتيئى نبينند\r\nص 96 سطر 19 - تفكر تحيرى\r\nص 96 سطر 21 - هر حيوانى را حياتى ديگر موجود است\r\nص 96 سطر 22 - مطموع و ممكن است اللّه دهد\r\nص 97 ص 97 سطر 1 - كه همه را زندگى بدهد اللّه\r\nص 97 سطر 9 - جو بر زكريا افتاد\r\nص 97 سطر 10 - يحيى را كشف شد از نرگسستانش\r\nص 97 سطر 11 - و شمهء مر موسى را پديد آمد\r\nص 97 سطر 14 - عاقبت ما چون شود\r\nص 97 سطر 16 - زيرا كه خانه زير و زبر باشد چو زير زبر باشد\r\nص 97 سطر 16 - اكنون آن درختى كه\r\nص 97 سطر 17 - مىشكفد\r\nص 97 سطر 19 - در خارستان مىباشيت\r\nص 97 سطر 20 - در آتش حرص و تدبير جهان مىاندازيت\r\nص 98 ص 98 سطر 1 - كه هيچ حاصلى ندارد\r\nص 98 سطر 2 - چند باز داده‌ايت\r\nص 98 سطر 3 - زنجير تعظيم را\r\nص 98 سطر 3 - خود شما را بركشند\r\nص 98 سطر 5 - اگر چه شما ريزيده شويد\r\nص 98 سطر 6 - و اين نماز عقل و قدرت و حركت او بجا مىافتد\r\nص 98 سطر 7 - ندانيد كه ز پردهء غيب\r\nص 98 سطر 8 - چگونه مىرود\r\nص 98 سطر 11 - هر يكىتان را باصل نظر در عالم غيب بستانها و درجات\r\nص 98 سطر 14 - چون مؤمن سبقت كرد در ايمان لاجرم\r\nص 98 سطر 15 - مسلمان از كافر اكنون و اعتصموا ( و اللّه اعلم ندارد و فصل جداگانه نيست )\r\nص 98 سطر 17 - چون قارون اگر فرونمىروى در چاه تاريكى چرا\r\nص 98 سطر 21 - و تو كلوخكها و سنگها مىآرى تا آن را استوار مىكنى\r\nص 99 ص 99 سطر 2 - و هرگاه نظرت\r\nص 99 سطر 4 - چو آگاهى در پيش آيد\r\n\r\n","description":"","footnote":"","page_name":" 450 ","page_number":496},
  {"content":"\r\n\r\nص 99 سطر 4 - باش تا از آگاهى آن جهان\r\nص 99 سطر 5 - آنگه بدانند\r\nص 99 سطر 7 - و بر يكديگر افتند\r\nص 99 سطر 7 - صورت كالبدت پرده نشودى\r\nص 99 سطر 11 - شما فرشييت\r\nص 99 سطر 11 - ترا عرشى مىبايد شدن\r\nص 99 سطر 12 - چون جملهء حواس خمس\r\nص 99 سطر 12 - مر عرش روح‌افزايى را چه\r\nص 99 سطر 13 - باش تا آگاهى بجهان بىآگاهى\r\nص 99 سطر 15 - آگاهى دهند\r\nص 99 سطر 16 - و دانايى و شنوايى دهند\r\nص 99 سطر 16 - نه پس اللّه را\r\nص 99 سطر 17 - بىسو ببينند و آفريدگار\r\nص 99 سطر 18 - به بىسويى چه عجب باشد\r\nص 100 ص 100 سطر 1 - و چون چنين بفرمود ما همان ديدار را\r\nص 100 سطر 5 - خود را بشناسد نايبى بود در اين سخن بگريست گفتم كه اين گريه از خندهء اهل دنياست و خوشى او درين گريه است از خوشى خندهء اهل دنيا بيش باشد و او را آن گريه جان كنان\r\nص 100 سطر 7 - خريدار طلب باشد\r\nص 100 سطر 8 - كه مزهء خويش را هنوز ندانست اما هركه خويش را بدانست و مزهء خويش را بدانست دست و پايش را از حساب خويش ندانست و محرم خود نداشت چنان كه سحره را كه خوشى ايشان موقوف . . .\r\nص 100 سطر 13 - در ديدهء وجودت كشيدم انعام مرا\r\nص 100 سطر 15 - سنگ سرمهء مردم ديده‌ات را\r\nص 100 سطر 15 - چون كحل دريافت مزها و رنگها و صورتها\r\nص 100 سطر 18 - دريافت مزه نفس هوا\r\nص 100 سطر 22 - از كجا مىآيد جنبشى از\r\nص 101 ص 101 سطر 1 - عقل مدبرت\r\nص 101 سطر 3 - چندين تا نان مىبينى معطىاش منعم مىدانى\r\nص 101 سطر 4 - چو نزل مىبينى\r\nص 101 سطر 5 - و اگر گوئى مىشناسم\r\nص 101 سطر 7 - آخر قدر و قيمت\r\nص 101 سطر 7 - و حيوانات برى\r\nص 101 سطر 8 - تا در برآيند\r\nص 101 سطر 9 - نفاذ داديم و حساب و كتاب مر ترا داديم\r\nص 101 سطر 10 - آنجا را و بروند و اژدها از آنجا نمانند\r\nص 101 سطر 12 - اكنون نظر از\r\nص 101 سطر 13 - بهر جايى به او\r\nص 101 سطر 14 - در بيضهء وى يعنى بيضه را\r\nص 101 سطر 14 - از روى كرم آن نظر فرخ بيرون آريم\r\nص 101 سطر 15 - پراكنده نكنى و بجاى ديگر\r\nص 101 سطر 17 - بنا جايگاه مرانيت\r\nص 101 سطر 19 - خطاب بار و تكليف او را\r\nص 101 سطر 20 - زكريا را گفتند\r\nص 101 سطر 22 - بلاست آدمى خلعت\r\nص 102 ص 102 سطر 3 - هنر ترا آشكارا\r\nص 102 سطر 5 - جهات او بيشتر بود\r\nص 102 سطر 5 - و كسبى بهتر\r\n\r\n","description":"","footnote":"","page_name":" 451 ","page_number":497},
  {"content":"\r\n\r\nص 102 سطر 11 - كه نور صدر مبشر جان\r\nص 102 سطر 11 - ( مر عاصيان را ) ندارد\r\nص 102 سطر 12 - زمين را\r\nص 102 سطر 14 - كه بقاى او\r\nص 102 سطر 15 - از شهر شما\r\nص 102 سطر 16 - و همه را هم نگذارند\r\nص 102 سطر 17 - و اجزاى خاكيت را\r\nص 102 سطر 21 - به همان جاى كه بيامده است\r\nص 103 ص 103 سطر 3 - مگر تردديست او را\r\nص 103 سطر 14 - مزهء يافته‌ايت\r\nص 103 سطر 14 - مزهء و شهوتى ديده‌ايت\r\nص 103 سطر 15 - بگوئيد كه يافته‌ايم\r\nص 103 سطر 18 - تا كه جنبش تو از بهر محبوب باشد و آن جنبش تو رقص است\r\nص 104 ص 104 سطر 6 - ( عليهم السلام ) ندارد\r\nص 104 سطر 9 - زود بمصنوع آيى\r\nص 104 سطر 10 - چون چشمه‌ايست\r\nص 104 سطر 11 - سبزها و نواها و گلها\r\nص 104 سطر 13 - مر تن را\r\nص 104 سطر 14 - از پردهء غيب بيرون مىزند نباتها و رنگها و بيخ‌هاى نباتها سر از پردهء غيب بيرون مىزند و از عين اكنون تا دربند\r\nص 104 سطر 15 - حالتى نباشم دست از خود بشويم و خود را بمانم\r\nص 104 سطر 16 - كه بيفتم افتاده باشم\r\nص 104 سطر 17 - لگام برنهى\r\nص 104 سطر 18 - رقم وجود نهاده است\r\nص 104 سطر 20 - آخر ترا تا وقت بلوغ جنگ و جهاد\r\nص 104 سطر 21 - و نشانى از مزهء\r\nص 105 ص 105 سطر 2 - تكليفى بايد كردن\r\nص 105 سطر 2 - خير و طاعت برويد و موجود شود . اما معصيت\r\nص 105 سطر 4 - اهل خير اندك آمدند خلاصهء\r\nص 105 سطر 5 - باز گفتم كه نيكى و بد\r\nص 105 سطر 7 - هنر نيكو از تو پديد آيد يعنى كه باللّه باشى و در اخلاق حميده باشى و محب اللّه باشى چنانك\r\nص 105 سطر 9 - بر دل راه ندهى كه اگر صورت رنج بينديشى هماره پريشان باشى و اللّه اعلم\r\nص 105 سطر 10 - قال النبى صلى اللّه عليه و سلم\r\nص 105 سطر 11 - چنان كه دانها را\r\nص 105 سطر 13 - من شاخ شاخ بوده‌ام\r\nص 105 سطر 15 - شما را نزلهاى اين خاك\r\nص 105 سطر 18 - و آفتاب گيرد\r\nص 106 ص 106 سطر 2 - انامل رسول صلى اللّه عليه و سلم\r\nص 106 سطر 8 - و ادراك تو بغيب پيوسته شود\r\nص 106 سطر 10 - آخر اين سمع\r\nص 106 سطر 11 - تا تميز كنيت\r\nص 106 سطر 11 - با او جمع شويت\r\nص 106 سطر 19 - سخت شده‌ايت\r\nص 106 سطر 19 - درد يا بار\r\nص 107 ص 107 سطر 2 - بر كندورى شعر هوا اين لقمه را به دهان خاك مىرسانند\r\nص 107 سطر 4 - و چون چشم و ابرو و غذا مىگيرند چنانك از يك لقمه سياهى چشم\r\nص 107 سطر 5 - درخورد خود\r\n\r\n","description":"","footnote":"","page_name":" 452 ","page_number":498},
  {"content":"\r\n\r\nص 107 سطر 7 - به اجزاى خاك تو رساند چه عجب تو اين اولاغ تيزنك\r\nص 107 سطر 8 - بانگ رعد برمىزند\r\nص 107 سطر 9 - و اين خربهء دنيا را\r\nص 107 سطر 12 - اگر خانهء باشد زيردستان را نگوئى\r\nص 107 سطر 14 - ببين اين صفت را بحكيم و قادر\r\nص 107 سطر 15 - شما سرور باشيت\r\nص 107 سطر 16 - و مزها مىباشيت چو از بيابان عدم برآمده‌ايت از آن آب مخوريت\r\nص 107 سطر 19 - به اين جهانتان\r\nص 107 سطر 20 - كه تا مصلح اين حال باشيت\r\nص 107 سطر 20 - باز در تأويل عقل را به حكم استدلال راه دهم و بفرمايم\r\nص 108 ص 108 سطر 4 - با چنين امانتى\r\nص 108 سطر 5 - حال چنين امانتى\r\nص 108 سطر 8 - يا بنى يعنى اى پسرك من\r\nص 108 سطر 12 - عجب از باغ جمال تو چه كم خواهد شدن از آن سيب زنخدان گر دو سه شفتالو ببخشى\r\nص 108 سطر 13 - فرزند درخت طوبى را ماند\r\nص 109 ص 109 سطر 1 - نثار راحت\r\nص 109 سطر 1 - درين جهان ساير\r\nص 109 سطر 4 - همچنين باش\r\nص 109 سطر 5 - زوار توتياتر است چو ايشان را در نظر\r\nص 109 سطر 9 - بدانك آنجا ز لعنت مرداريست\r\nص 109 سطر 10 - و قوم او مىگويد\r\nص 109 سطر 12 - و تاريك درماندهء\r\nص 109 سطر 13 - كه چون گنجشكانست\r\nص 109 سطر 14 - چندين اندر خس و خاشاك پنهان مشويت كه چون بازتان كشم و به خود باز آرم پروبالتان بشكند و اللّه اعلم\r\nص 109 سطر 15 - فصل 74 در اين نسخه نيست\r\nص 109 سطر 21 - قال النبى صلى اللّه عليه و سلم\r\nص 110 ص 110 سطر 3 - جهل است از آنك علم آنست\r\nص 110 سطر 7 - اكنون هر غل علمى كه ترا برقرار اين جهانى مىدارد\r\nص 110 سطر 13 - تا اعراض اين جهانى\r\nص 110 سطر 16 - و ديدى كه از عالم ديگر\r\nص 110 سطر 20 - از شهوت آدميان\r\nص 111 ص 111 سطر 1 - و خوش مىشود آن دگرها را\r\nص 111 سطر 4 - همه فربه از اللّه‌ايت\r\nص 111 سطر 5 - عاشق زاراللّه‌ايت و از عشق اللّه همه فرمان‌برداريت\r\nص 111 سطر 9 - و خوش روزگار مىگذرانم\r\nص 111 سطر 14 - آسيب تو دارد هر جزو موجودى\r\nص 111 سطر 18 - اجزاى موجود از طرف خود\r\nص 111 سطر 21 - چه پاكى تو و چه پاكيزهء تو\r\nص 112 ص 112 سطر 5 - و ليكن كسان بسيار\r\nص 112 سطر 7 - آخر ببين كه آن غم‌خوارگى در روح كه مىكند درين سخن\r\nص 112 سطر 9 - شراب جانفزاست\r\nص 112 سطر 11 - گفتم كه اى مؤمن ذكر موت كن و صبر كن كه يك\r\nص 112 سطر 18 - درين كوچهء عقبات\r\nص 112 سطر 21 - حالى و نزديك مىدانى\r\nص 113 ص 113 سطر 6 - و سبزهاى آن را طراوتى ديگر\r\n\r\n","description":"","footnote":"","page_name":" 453 ","page_number":499},
  {"content":"\r\n\r\nو ميوه‌هاى آن را لطف ديگر و ببينى\r\nص 113 سطر 8 - گلها بينى\r\nص 113 سطر 11 - بشارتت دهند\r\nص 113 سطر 12 - آن عالمى وجود همه چيزها\r\nص 113 سطر 14 - قال النبى صلى اللّه عليه و سلم\r\nص 113 سطر 15 - آرى هر كافرى\r\nص 113 سطر 15 - فرشته هول‌تر فرستند\r\nص 113 سطر 16 - فرشته بارحمت‌تر فرستند و عزرائيل\r\nص 113 سطر 17 - با انبيا عليهم السلام كه بيامدى\r\nص 113 سطر 18 - پادشاه موكلان را به گريختگان درخور ايشان فرستد انا زيّنا\r\nص 114 ص 114 سطر 1 - تا اسرار اخلاص تو به تساويس ايشان\r\nص 114 سطر 2 - هر خطرت تو\r\nص 114 سطر 3 - منافقان را نيز\r\nص 114 سطر 4 - كه در تقدير بارى آن بنام او\r\nص 114 سطر 5 - باز اثرى\r\nص 114 سطر 9 - آبگينه مىنمود و هيچ\r\nص 114 سطر 10 - به كجا تعلق مىكرد\r\nص 114 سطر 13 - و قسم از بهر آنست\r\nص 114 سطر 19 - بيرون كرده باشد و به حساب\r\nص 114 سطر 21 - ما از اصلى و مثالى آفريديم\r\nص 115 ص 115 سطر 1 - هرچه همت آدمى را قصد آنست تا بدانجاى برود آن سماوات\r\nص 115 سطر 2 - منتهاهاى هم مىرسند\r\nص 115 سطر 3 - عبارت از موضعى است\r\nص 115 سطر 6 - در خلق آسمان و زمين\r\nص 115 سطر 7 - برين شكل چو خانه\r\nص 115 سطر 8 - هم اسم مخلوقى بيرون نمىآيد\r\nص 115 سطر 10 - اين همه را چرا جمع مىكنى\r\nص 115 سطر 11 - نظاره مىكنيت بارى تنها باشيت تا رسوائى يكديگر را نبينيت\r\nص 115 سطر 12 - يكديگر را نچشيد\r\nص 115 سطر 14 - گويد ببستيد\r\nص 115 سطر 14 - جاى افسوس باشد\r\nص 115 سطر 15 - از من شنوديت مىانديشيت كه اين قوم را از بهر چه جمع مىكنم\r\nص 115 سطر 16 - آن ابله باشيت\r\nص 115 سطر 16 - بر خود جمع مىكنيت\r\nص 115 سطر 22 - و باغ و بستانها ديديت\r\nص 116 ص 116 سطر 3 - چون اين هنگام\r\nص 116 سطر 3 - و برى ندهد از عبادت و خضوع چون وقت سپيد كاخ\r\nص 116 سطر 6 - به دلم مىآمد\r\nص 116 سطر 8 - لاجرم آن گستاخىها\r\nص 116 سطر 10 - گفتم كه اين دنيا\r\nص 116 سطر 13 - يعنى از هر نباتى\r\nص 116 سطر 14 - اكنون شما شاد مشويد\r\nص 116 سطر 15 - اين آيت را مىخواندند\r\nص 116 سطر 16 - شما مسافريت و خود را مقيمان مىداريت\r\nص 116 سطر 17 - نه ازين صحتتان\r\nص 117 ص 117 سطر 4 - چه عجب باشد تو مگوى\r\nص 117 سطر 5 - سرخ گردانيم\r\nص 117 سطر 6 - اگر از خاك سياه‌رويى چه عجب هر كارى كه\r\nص 117 سطر 9 - خواه گو رنج باش و خواه آسايش چندين كسى را\r\n\r\n","description":"","footnote":"","page_name":" 454 ","page_number":500},
  {"content":"\r\n\r\nص 117 سطر 16 - هر كسى را در كوى جود قرار بايد گرفتن و در كوى اعدا\r\nص 117 سطر 17 - با آتش سازد\r\nص 117 سطر 17 - سر بمنظر مگشاى\r\nص 118 ص 118 سطر 1 - تا پرخاك نشود\r\nص 118 سطر 2 - پيوسته باشى\r\nص 118 سطر 6 - گفتم چو غنودن\r\nص 118 سطر 7 - و جمادى و نامى\r\nص 118 سطر 12 - گفتم كه اين خاك كه در ميان شيشهء فلك است\r\nص 118 سطر 20 - و با صورت تيره سيرت نور دارد و با پوسيدگى تربيت دارد\r\nص 118 سطر 21 - اين‌چنين آمد تا لاجرم\r\nص 119 ص 119 سطر 1 - و معنى آتش غالب بر آب آمد\r\nص 119 سطر 5 - پس جنگ تو آن‌وقت باشد\r\nص 119 سطر 8 - نيفزايد و اگر تو خود را خوش‌آمدهء مايى خود را\r\nص 119 سطر 10 - شستى كه نه از بهر خلقان باشد\r\nص 119 سطر 11 - خاص از بهر تعظيم فرمان رحمان\r\nص 119 سطر 13 - عجب است كه تو روى بر خاك مىنهى از بهر\r\nص 119 سطر 16 - از ميان خاشاك و سبزه چنان\r\nص 119 سطر 19 - همچون من كسى\r\nص 119 سطر 20 - و از من همه نمايش است ( نمودن ندارد )\r\nص 120 ص 120 سطر 6 - بيرون مىآيند\r\nص 120 سطر 7 - چو اين‌چنين رهزنان\r\nص 120 سطر 10 - مىروند باحتمال و به سفرهاى با خطر مىروند باحتمال و تحمل مىكنند\r\nص 120 سطر 13 - و ازين بهتر برون آرند\r\nص 120 سطر 14 - اى آدمى همه زيركيها ( گفتم ندارد )\r\nص 120 سطر 18 - روح كلمه حقيه آدميت را بر مىگيرد\r\nص 120 سطر 20 - و خاك را پناه مىسازى\r\nص 120 سطر 23 - در هوا كردن و خاك را\r\nص 121 ص 121 سطر 1 - از وى ناچيز مىتوانيم كردن و او را حيوان يا عرصه\r\nص 121 سطر 10 - عدم نكند پس متصور\r\nص 121 سطر 11 - ( و صيرورة الانسان شيئا آخر ندارد )\r\nص 121 سطر 15 - تشبيه و تصور دارد\r\nص 121 سطر 17 - حقيقت مردم همين سخن\r\nص 121 سطر 18 - و شكوفه كه مىشكفد\r\nص 122 ص 122 سطر 1 - و چيزى نجنبد و زنده نباشد\r\nص 122 سطر 9 - بر سر آن بود تا آن آب را\r\nص 122 سطر 10 - شكارداران قضا\r\nص 122 سطر 11 - تو آنجا هيچ مشار اليه\r\nص 122 سطر 12 - و حرير خضر را از بر و بنا گوش\r\nص 122 سطر 14 - ما او را جوان‌تر و تازهء نوعروس\r\nص 122 سطر 16 - اكنون هر فايده\r\nص 122 سطر 20 - به خدمتكارى باادب\r\n\r\n","description":"","footnote":"","page_name":" 455 ","page_number":501},
  {"content":"\r\n\r\n\r\nفهرست احاديث\r\nاتّقوا من سمة اللّه . 75\r\nاحترق من سبحات وجهه . 137\r\nاذا اصبحت فلا تحدّث نفسك بالمساء و اذا امسيت فلا تحدّث نفسك بالصباح . 70\r\nاذا تحيّرتم فى الامور فاستعينوا من اهل القبور . 333\r\nاذا رأيتم مثل هذه الافزاع فافزعوا الى اللّه . 294\r\nاسبغ الوضوء تزدد فى عمرك و سلّم على اهلك يكثر .\r\nخير بيتك و استعفف عن السّؤال ما استطعت . 430 ، 78\r\nاسلم شيطانى . 81\r\nاشد البلاء على الانبياء . 628\r\nاللّه جميل يحب الجمال و طيّب يحبّ الطّيب . 307\r\nاللّهم ارزقنى عينين هطّالتين . 181\r\nانّ اطيب ما يأكل الرّجل من كسبه . 339\r\nانّ اكيسكم اكثركم للموت ذكرا . 112\r\nانّ اللّه يحبّ الشّجاعة . 276\r\nانّ قلب المؤمن بين اصبعين من اصابع الرحمن . 386\r\nان هذا الدّين متين فاوغل فيه برفق . 340\r\nانا اشجع النّاس . 276\r\nاوّل صلاح هذه الامّة بالزهد و اليقين . 57\r\nالاولياء عرائس اللّه . 167 ، 96\r\nاوليائى تحت قبابى . 167\r\nاهل القرآن اهل اللّه و خاصّته . 316\r\n\r\n","description":"","footnote":"","page_name":" 456 ","page_number":502},
  {"content":"\r\n\r\nالايمان عريان و لباسه التّقوى . 41\r\nفبطن الارض خير لك من ظهرها . 44\r\nالتّجافى عن دار الغرور و الانابة الى دار الخلود . 16\r\nترك ذرّة ممّا نهى اللّه خير من عبادة الثّقلين . 92\r\nتزوّجوا الودود الولود . 273\r\nالدنيا ساعة . 157\r\nالدّنيا و الآخرة ضرّتان . 416\r\nربّ صائم ليس له من صيامه الّا الجوع و العطش . 91\r\nرجعنا من الجهاد الاصغر الى الجهاد الاكبر . 388 ، 84 ، 62\r\nزويت لى الارض فرأيت مشارقها و مغاربها . 36\r\nسبحانك و غفرانك . 39\r\nسبحانك اللهمّ و بحمدك و تبارك اسمك و تعالى جدّك و لا إله غيرك . 185\r\nسبقت رحمتى على غضبى . 276\r\nسترون ربّكم كالقمر ليلة البدر . 399\r\nسلب عن ذوى العقول عقولهم . 265\r\nالشفقة على خلق اللّه و التّعظيم لامر اللّه . 288 ، 342\r\nصلّ كانّك تراه . 145\r\nطوبى لمن جالس اهل الفقه و الحكمة و خالط اهل الذّلّ .\r\nو المسكنة . 373\r\nعدّ نفسك من اصحاب القبور . 336\r\nعظّموا ضحاياكم فانها فى الصراط مطاياكم . 339\r\nعلامة الاحمق كثرة الكلام فى غير ذكر اللّه . 187\r\nعليكم بدين العجائز . 407\r\nعضّوا عن هوى ابصاركم . 118\r\n\r\n","description":"","footnote":"","page_name":" 457 ","page_number":503},
  {"content":"\r\n\r\nالقبر روضة من رياض الجنّة او حفرة من حفر النّيران . 285 ، 302 ، 422\r\nالقناعة كنز لا يفنى . 89\r\nكلّكم راع و كلّكم مسئول عن رعيّته . 54\r\nكلّ مولود يولد على الفطرة . 260\r\nكلّ ميسر لما خلق له . 425 ، 372\r\nكما تعيشون فكذلك تموتون فكذلك تحشرون . 400 ، 105\r\nالكيّس من دان نفسه و عمل لما بعد الموت . 354 ، 343\r\nلولاك لما خلقت الافلاك . 141\r\nلو كنت متّخذا خليلا لاتّخذت ابا بكر خليلا . 260\r\nما ابين من الحىّ فهو ميّت . 219\r\nما ذئبان ضاريان فى فرية غنم باسرع فيها فسادا من حبّ الشّرف و المال فى دين المرء المسلم . 46\r\nما لا عين رأت و لا اذن سمعت و لا خطر على قلب بشر . 60\r\nمن اعان تارك الصلاة بلقمة فكانّما قتل سبعين نبيّا . 254\r\nمن قرأ آية الكرسىّ عقيب كل صلاة مكتوبة قبض اللّه روحه بنفسه . 113\r\nمن كنوز البرّ كتمان المصائب . 342\r\nمنهومان لا يشبعان طالب العلم و طالب الدّنيا . 109\r\nالمرء مع من احبّه . 225\r\nنوم العالم عبادة . 52\r\nالنّاس نيام فاذا ماتوا انتبهوا . 421\r\nالنّظرة الاولى لك و الثانية عليك . 56\r\nالنّوم اخو الموت . 421\r\nالوضوء على الوضوء نور على نور . 79\r\nو هل يكبّ النّاس على مناخرهم فى النّار الّا حصائد السنتهم . 333\r\n\r\n","description":"","footnote":"","page_name":" 458 ","page_number":504},
  {"content":"\r\n\r\nيا علىّ للسعيد ثلاث علامات قوت الحلال فى بلده .\r\nو مجالسة العلماء و خمس صلوات مع الامام . 8 - 9\r\nيا علىّ للصديق ثلاث علامات ان يجعل ماله دون مالك .\r\nو نفسه دون نفسك و عرضه دون عرضك مع كتمان سرّك . 31\r\nيا على من اكل من الحرام مات قلبه و خلق دينه و ضعف .\r\nيقينه و كلّت عبادته و حجبت دعوته . 9\r\nيا من العسير عليك يسير . 247\r\n\r\n","description":"","footnote":"","page_name":" 459 ","page_number":505},
  {"content":"\r\n\r\n\r\nفهرست كلمات بزرگان و امثال\r\nاجع كلبك يتبعك . 229\r\nالجوع طعام اللّه فى الارض يشبع به ابدان الصديقين . 89 ، 95\r\nحسنات الابرار سيئات المقربين . 417\r\nالحديد بالحديد يفلح . 270\r\nذكر الوحشة وحشة . 25 ، 365\r\nالرّفيق ثم الطّريق . 106 ، 284\r\nالرّهبوت خير من الرّحموت . 357\r\nالشتاء عدوّ المؤمن « 1 » . 161\r\nالشّىء اذا جاوز حدّه شابه ضدّه . 411\r\nالصّلاة اتّصال باللّه و الزّكاة اتّصال باللّه و الصوم اتّصال باللّه . 219\r\nالعاقل يكفيه الاشارة . 95\r\nكنّا ندع سبعين بابا من الحلال مخافة ان نقع فى باب من الشّبهة و الحرام . 428\r\nلا لى و لا علىّ . 365\r\nيفزعون اليه فى النّوائب و يرجعون اليه عند الحوائج . 233\r\n\r\n\r\n","description":"","footnote":"\r\n( 1 ) - در حديث است : الشتاء ربيع المؤمن - جامع صغير ، ج 2 ، ص 40 .\r\n","page_name":" 460 ","page_number":506},
  {"content":"\r\n\r\n\r\nفهرست اشعار عربى و فارسى « به ترتيب قوافى »\r\n در ديدهء روح ما نگارى دگر است * اندر سر ما همّت كارى دگر است\r\nما كى بخزان عشق قانع باشيم * ما را جز ازين خزان بهارى دگر است \r\n( ص 332 )\r\n اين طرفه گلى نگر كه ما را بشكفت * نى ، رنگ توان نمود نه بوى نهفت \r\n( ص 10 )\r\n نى نى صنما ميان دلها فرقست . \r\n( ص 403 )\r\n زان مى خوردم كه روح پيمانهء اوست * زان مست شدم كه عقل ديوانهء اوست\r\nروزى به مى آمد آتشى در من زد * آن شمع كه آفتاب پروانهء اوست \r\n( ص 347 )\r\n گر شش جهتت بسته شود باك مدار * گر قعر نهادت سوى جانان راهيست \r\n( ص 347 )\r\n هر كرا اسرار عشق آموختند * همچو بازش ديده‌ها بردوختند\r\nهر كجا شمع بلا افروختند * صد هزاران جان عشق سوختند \r\n( ص 223 )\r\n ديو آنجا رسيد سر بنهد * مرغ آنجا رسيد پر بنهد \r\n( ص 276 )\r\n گفتم كه دلم گفت كبابى بايد * گفتم چشمم گفت سحابى بايد\r\nگفتم كه تنم گفت خرابى بايد * « گفتم اشكم گفت شرابى بايد « 1 » » \r\n( ص 11 )\r\n و بال من آمد همه دانش من * « چو روباه را موى و طاوس را پر » \r\n( 360 )\r\n\r\n\r\n","description":"","footnote":"\r\n( 1 ) - اين مصراع را بقياس رباعيى كه بعد نوشته مىشود افزوديم .\r\n","page_name":" 461 ","page_number":507},
  {"content":"\r\n\r\n گفتم چشمم گفت سحابى كم گير * گفتم اشكم گفت شرابى كم گير\r\nگفتم كه دلم گفت كبابى كم گير * گفتم كه تنم گفت خرابى كم گير « 1 » \r\n( ص 11 )\r\n عجب از باغ جمال تو چه كم خواهد شد * كه از آن سيب زنخدان دو سه شفتالو بخش « 2 » \r\n( ص 108 )\r\n صاحب‌نظرى كجاست تا بنمايم * صد گريهء زار زير يك خندهء خويش \r\n( ص 225 ، 331 )\r\n من كه باشم كه بتن رخت بلاى تو كشم * ديده حمال كنم بار وفاى تو كشم \r\n( ص 238 )\r\n حرام دارم با مردمان سخن گفتن * و چون حديث تو آيد سخن دراز كنم \r\n( ص 129 )\r\n ما مذهب چشم شوخ مستش داريم * كيش سر زلف بت پرستش داريم « 3 » \r\n( ص 267 )\r\n چون مىنرسم ( نرسد ) كه زلف مشكين بويم * بارى به زبان حديث او مىگويم \r\n( ص 208 ، 259 )\r\n روحها روحى و روحى روحها * من رأى روحين عاشا في بدن \r\n( ص 108 )\r\n هم پست ( پسته ) خورى بتا و هم ناى زنى * نيكو نبود دو دم به يك جاى زنى \r\n( ص 337 ، 331 )\r\n\r\n\r\n","description":"","footnote":"\r\n( 1 ) - تمام اين رباعى در مجموعهء رباعيات مولانا چاپ اسلامبول 1312 قمرى ص 359 ذكر شده است .\r\n( 2 ) - جزو مجموعهء رباعيات مولانا ، ص 379 مذكور است و ظاهرا لفظ ( عجب ) و ( كه ) در متن زائد است .\r\n( 3 ) - رباعيات مولانا ، ص 147 .\r\n","page_name":" 462 ","page_number":508},
  {"content":"\r\n\r\n\r\nفهرست نوادر لغات و تعبيرات\r\nآب تتماج : تتماج بضمّ اوّل و سكون دوّم نوعى از آش خمير است كه با دوغ يا كشك سازند و آب تتماج در مورد تحقير و بيان كم‌قيمتى و اندك‌بهايى چيزى به كار مىرود .\r\n« نعمت دنيا چون آب تتماجست كه پيش سگان ريزند » ( معارف ص 309 ) نظير آن از مثنوى :\r\n تو سزايى مر همان ادبير را * نعمت و اقبال كى سازد ترا\r\nآب تتماجش دهد كاين را بگير * گر نمىخواهى كه نوشى ز اين فطير\r\nآب تتماجش نگيرد طبع باز * زال بترنجد شود خشمش دراز\r\nآب تتماجست آبروى عام * كه سگ شيطان ازو يابد طعام \r\nآب‌دست : وضو .\r\n« ترا نسخه‌يى فرستاد كه آب‌دست و استنجا و زينت گير عند كل مسجد » ( ص 119 ) « تو از روى آب‌دست و نماز و از اجزاى خود برانگيزان » ( ص 151 نيز 191 و ص 278 ) .\r\nآبگون : كنايه از ساده و صافى و بىنقش .\r\n« باز اللّه پيش نظرشان چون آبگون و آبرنگ گردانيد باز پارهء آن آبگون و آب‌رنگ را اساس عالم گردانيده‌اند باز پارهء آن آبگون را مصوّر نمود و آن عرش است باز پارهء آن آبگون را رنگ تحرّكى و تصعّدى داد و آن دخان است » ( ص 371 ) .\r\nآرزوانه : شهوت و كام .\r\n« با خود بس آى و ترك آرزوانهء خود بگوى و اين هوا پوستست و آرزوانه مغز است تو ازين پوست و ازين معز بگذر تا به جنت مأوى برسى آرزوانه همين قدر است كه بينى چو يكدم گذشت آن ناآرزوانه شود » ( ص 43 نيز ص 72 ، 73 ، 143 ، 152 ،\r\n\r\n","description":"","footnote":"","page_name":" 463 ","page_number":509},
  {"content":"\r\n\r\n167 ، 170 ، 192 ، 201 ، 210 ، 226 ، 232 ، 235 ، 256 ، 264 ، 266 ، 284 ) .\r\nآزادى : شكر و سپاسگزارى .\r\n« گفتم اى اللّه شكر و آزادى و ستودن همه اجزاى عالم‌تر است » ( ص 111 ) .\r\nآس كرده : نرم و آرد كرده .\r\n« كه اين معانى را ازين دستاس آس كرده برون مىآرد » ( ص 361 ) .\r\nآسيب : مماسّه و برخورد .\r\n« آخر اگر وجود با ايجاد نيارامد چگونه در وجود آيد و چگونه با او آسيب دارد » ص 128 « و اين افكار و اخطار تو هميشه آسيب مىزند باللّه و با او آرام مىگيرد » ص 132 « گويى آن عجب زندگى بود كه آسيب به اجزاى او كرد و زنده گردانيدش » ( ص 140 ) .\r\nآشلغ : مطبخ و آشپزخانه مركب از فارسى « آش » ولغ ادات نسبت و اتّصاف در تركى .\r\n« و آشلغ شجر يعنى مطبخ شجر از خود آبادان نشود » ( ص 85 ) .\r\n« مىگفتم كه آشلغ دوست يعنى مطبخ يكى از آن ديو و يكى از آن فرشته هركه اين آشلغ را داشت كه از آن ديو است هرگز آن آشلغ را كه از آن فرشته است نبيند » ( ص 205 نيز ص 206 ، 252 ) .\r\nآشلغى : مطبخى .\r\n« نان سفره‌ايست كه آشلغيان سراى جهان بفرمان خداوند ابروباد و آتش و وسايل ديگر را پيش تو افكنند » ( ص 427 ) .\r\nآمرزى : آمرزش و غفران .\r\n« نشان آمرزش آنست كه دل تو رقتى يابد » ( ص 42 ) .\r\nآموخته : خوگرفته ، معتاد و خوگر .\r\n« هماره با ما بوده‌اى و آموخته با كار ما بوده‌اى » ( ص 293 ) .\r\nآميغ : آميزش و معاشرت .\r\n« ايشان را با اهل هنر آميغى داشتندى » ( ص 237 ) .\r\n\r\n","description":"","footnote":"","page_name":" 464 ","page_number":510},
  {"content":"\r\n\r\nآنها : جمع آن و بجاى آنان مستعمل است .\r\n« آنها كه ابلهانند عزم عزايم مىكنند » ( ص 76 ) .\r\nو در مجالس سبعه ( چاپ اسلامبول ، ص 79 ) اين بيت آمده است :\r\n آنها كه ربودهء الستند * از عهد الست باز مستند \r\nو سنايى راست :\r\n او بجز كارساز جانها نيست * نكند بر تو ظلم از آنها نيست \r\n( حديقه بتصحيح آقاى مدرّس رضوى ، ص 75 )\r\nو نظير آن لفظ « اين‌ها » است در بيت ذيل .\r\n اى شير تو از دهانه دندان بنماى * كاينها همه در دهان شيرند ز بيم \r\n( طبقات ناصرى چاپ كابل ، ص 431 ) .\r\nآيان : صفت از آمدن .\r\n« دست و پاى تو كه روانست و آيان است بر يكى خطرت » ص 323 .\r\nاديب‌رفتگان : جمع اديب رفته بمعنى مدرسه ديده و تعليم‌يافته .\r\n« و فصاحت و بلاغت مر اديب رفتگان را آموختن گرفت » ( ص 303 ) .\r\nاز بهر : موجب و سبب و غرض .\r\n« و هيچ كارى نباشد و هيچ از بهرى نباشد و آن از بهر محبوبست » ص 103 « و از بهرهاى طلب در من ظاهر گردان » ( ص 212 ) .\r\n« همه كارهاى اللّه نه از بهرست بلكه به حكمتست » ( ص 292 ) .\r\nاستوار : استوارى ( صفت بمعنى اسم مصدر ) .\r\n« و به لطافت كدام لعاب اين ابريشم را استوار داده است » ( ص 73 ) .\r\nافسوس دارندگان : جمع افسوس‌دارنده بمعنى مسخره‌كننده و مرادف مستهزئين .\r\n« و به بسيارى ملامت‌كنندگان و افسوس دارندگان ننگرند . » ( ص 222 ) .\r\nافكنده : مدفوع .\r\n« مثلا فرخج‌تر چيزى از افكندهء آدمى بتر نيست و او غذاى سگست و گاو است . . .\r\n\r\n","description":"","footnote":"","page_name":" 465 ","page_number":511},
  {"content":"\r\n\r\nچنان كه افكندهء زنبور كه عسل است غذاى آدميان » ( ص 389 ) .\r\nانگله : بفتح اوّل و سكون دوّم و فتح و ضمّ سوّم تكمه و گوى مانندى كه از قماش يا قيطان سازند و بر گريبان دوزند .\r\n« باز او را گره مىزنيم همچون انگلهء گريبان و زه يكتايى و آن پنبه هرچند كه نخست ريشه‌ريشه است باز ببين كه چگونه پنبه‌دانه و انگله مىكنند آن را » ( ص 105 ) .\r\nاهل دلان : جمع اهل دل ( مانند طالب علمان ) .\r\n« اما اهل معنى و اهل دلان و عاقلان كه جهدها كرده‌اند » ( ص 305 ) .\r\nبادرو : بفتح راء مهمله مهبّ و جايى كه باد از آنجا بوزد .\r\n« در هواى سموم غيبت مىكارى و يا در بادرو خوشى تسبيح مىكارى » ( ص 91 ) .\r\nبازتابانيدن : برگردانيدن چيز از سويى بسوى ديگر .\r\n« اختيار قاضى را بازتابان و آن اختيارش را صفت دردى ده » ( ص 189 ) .\r\nبازنهادن : بازگذاشتن .\r\n« يعنى در باغ درونت را باز منه تا ميوه‌هات را غارت نكنند » ( ص 66 ) .\r\nباشش : سكون و آرامش .\r\n« آخر اگر وجود با ايجاد نيارامد چگونه در وجود آيد و چگونه با او آسيب دارد آخر با شش وجود با ايجاد نبود با چه خواهد بود » ( ص 128 ) .\r\nباشيدن : بودن .\r\n« و اين مصلح باشيدن اهل ايمان و سلامت باشيدن اهل ايمان از غفلت و معصيت بوى آن آب ايمانست » ( ص 74 و نيز ص 108 ، 137 ، 206 ، 352 ) .\r\nبرگراييدن : آزمودن و سنجيدن اندازهء قدرت و توانايى .\r\n« خويشتن را بر گراى و بنگر كه پشتوارهء تن خود را از بهر كه مىكشى » ( ص 306 ) .\r\nبرون شو - بيرون شو : مخرج و روزنهء كار .\r\n\r\n","description":"","footnote":"","page_name":" 466 ","page_number":512},
  {"content":"\r\n\r\n« و غم خوردن نيز چيزى نيست كه غم ناديدن برون‌شو كار باشد » ( ص 44 نيز ص 83 ، 146 ، 270 ، 374 ) .\r\nبزبازى : رقصاندن بز و شغل‌بازى آموختن به بز .\r\nاين بزبازى باشد نه متابعت ملّت ابراهيم باشد . . . آن نفس خسيس تو بنگر كه به حكم حرص چگونه بزبازى مىآموزد » ( ص 182 ) .\r\nبلگ : تبديل‌يافته از برگ .\r\n« تا شاخ و بلگ آن بر اندام من مىزند » ( ص 168 ) .\r\nبوش : بفتح اوّل و سكون دوّم كرّوفر و خودنمايى ، حشمت و آبرو .\r\n« تا همه آرزوهاى من از جاه و بوش وصيت و احترام خلقان و علم و فتوى و سعادت آن جهانى مرا حاصل شود » ( ص 170 نيز ( ص 154 ، 243 ، 366 ) .\r\nو در مثنوى آمده است .\r\n ما ببوش و عارض و طاق و طرنب * سر كجا كه خود همىننهيم سنب\r\nزانكه بوش پادشاهان از هواست * بارنامهء انبيا از كبرياست \r\nبىآگه : نامطّلع ، بىاطّلاع .\r\n« و خود را چون در و ديوار و خاك بايد كرد تا بىآگه شوى » ( ص 320 ) .\r\nبىچونگى : بىچونى ، بىچگونگى .\r\n« بىچونگى اللّه مصوّر مىشد » ( ص 132 ) .\r\nبىخردگى : بضم خاء معجمه بىدقتى ، عدم دقت .\r\n« تا چه بىخردگى بجاى آورده‌ايد كه هر ساعتى شما را محبوس اندهان كرده‌اند » ( ص 258 ) .\r\nبيرون‌سون : بيرون‌سو ، جهت خارجى چيزى .\r\n« تو از بيرون سون باغ در و ديوار و خار مىنگرى » ( ص 178 ) .\r\nبيست مخفّف بايست ( امر از ايستادن ) .\r\n« بيست تا دوستى ورزى » ص 50 « چون سپيددار بنان بقوّت بيست » ( ص 242 ) .\r\n\r\n","description":"","footnote":"","page_name":" 467 ","page_number":513},
  {"content":"\r\n\r\nبيم‌دل : جبان و بددل .\r\n« امّا توانگران دنيا بيم‌دل آمدند و در مصاف يار بيم‌دل نبايد كه ديگران را دل بشكند با توانگران منشينيد تا در راه دين بيم‌دل نشويد » ( ص 46 نيز ص 60 ) .\r\nپاشنه كوفته : كنايه از كسى كه بسبب شدّت بينوايى و بىكفش رفتن پاى او كوفته و تراك خورده باشد .\r\n« و مرا شهوت بافراط بخش تا هر پاشنه كوفته‌يى مرا حور عين شود » ( ص 233 ) .\r\nپايان‌آبه : ته‌ماندهء آب ، آخر آب ( در مورد تحقير به كار مىرود ) « اين پايان‌آبهء دنياست كه بشما رسيد » ( ص 116 ) .\r\nپرتوزه : ضبط اين كلمه معلوم نيست در نسخه ( د ) بالاى تا ضمه گذاشته و محتملست كه تركيبى باشد از « پر » بمعنى معروف ( بسيار - ملآن ) و « توز » پوست نازك و زيرين درخت كه بر روى چوب مىرويد و بر اين فرض بمعنى پوست بر پوست افكنده خواهد بود و مناسبت آن با صفت سوختگى كه قبل از آن ذكر شده روشن است و هاء مختفى در آخر آن بر قياس سائر صفات است از مفرد و مركّب مانند : همشيره ، بسيارخواره ، مىخواره ، شادمانه ، جوانه ، دوانه ، درّانه ، دوزانه . « كه ما آوازهاى ذراير سوختهء پرتوزهء در چغزيدهء برجوشيدهء آن صفات حيوانيم » ( ص 73 ) .\r\nپرشكنه : ظاهرا مركب است از « پر » بمعنى معروف و « شكنه » بمعنى پيچ و تابى كه هنگام رقص به اعضا درآورند و بنابراين كنايه از رقّاص خواهد بود « يا همه جهان به‌منزلهء صوفى پرشكنه است دست را بلون ديگر مىجنباند و سر را بنوع ديگر حركت مىدهد و پاى را بنوع ديگر و زانو را به نوعى ديگر » ( ص 317 ) .\r\nپرهء آب : محيط و دائره آب .\r\n« و پرّهء اين آب چون آينه مىدرفشد » 332 .\r\nپرىزده : كاهن ، مصروع .\r\nو پيرزنان و جادوان و پرىزدگان و فال‌گيران و مرتاضان اهل اسلام پايان اعتقاد همه باللّه بازمىگردد » ( ص 333 نيز 318 ) .\r\n\r\n","description":"","footnote":"","page_name":" 468 ","page_number":514},
  {"content":"\r\n\r\nپساپيش - پس و پيش .\r\n« قدم در راه راست نه و پساپيش نگاه مكن » ( ص 171 نيز ص 196 ، 241 ) .\r\nپشتاپشت : پشت‌به‌پشت ( معادل برابر و دوش بدوش ) « اللّه الهام داد كه راههاى پراكنده بسيار است پشتاپشت همه راهها را نتوانى رفتن » ( ص 349 ) .\r\nپليته : ابدال‌يافتهء فتيله .\r\n« آخر از خاك پليتهء كالبدت را و از آب روغن او ساختند » ص 72 نيز ص 204 ، 257 .\r\nپوست‌گال - پوست‌گاله : پوست بىموى كه زير دنبه باشد و پوست دبر گوسفند كه سرگين از مويهاى آن آويزان شود « و ليكن اين خاشاك وسواسها و پوست‌گالها و چرم پاره‌ها و تخته و بوريا پاره‌هاى غفلت و معصيت چندانى جمع مىشود كه نزديكست تا اين آب روشن ايمان را نبينى » ( ص 74 ) .\r\nپيشنهاد : طرح و انديشه ، مقصد و مراد .\r\n« و اين بيخكهاى مرادها و پيشنهادها را از خود بتراش » ( ص 64 نيز ص 84 ، 87 ، 91 ، 115 ، 117 ، 170 ، 194 ، 237 ) .\r\nپيشين : پيشتر .\r\n« بوهم آنكه او را خواهند بريدن ازين حيات او پيشين مرده باشد » ( ص 84 نيز 257 ) .\r\nتابخانه : گرم‌خانه .\r\n« و اين گل تابخانه و كاشانه چنان نباشد كه گل ستورگاه » ( ص 70 ) .\r\nتابهء سياه : ظرفى پهن كه ديوارهء آن كوتاهست و گوشت در آن بريان كنند « وقتى كه اللّه آن كيميا را از ايشان باز گيرد همه چون تابهء سياه بيرون آيند ( ص 24 ) .\r\nتاريك : تاريكى ( صفت بمعنى اسم مصدر ) .\r\n« و تاريك و وسوسه و خيال و سوداهاى فاسد و ضلالت پديد آيد » ( ص 82 نيز ص 107 ) .\r\n\r\n","description":"","footnote":"","page_name":" 469 ","page_number":515},
  {"content":"\r\n\r\nتخته‌بند : نوعى از شكنجه كه دست و پاى كسى را با تخته‌ها ببندند تا او حركت نتواند كرد .\r\n« در ستانهء كالبدم همان كه نيك جايگاه تنگست بلكه تخته‌بند است » ( ص 132 ) .\r\nتراشيده : مهذّب ، تربيت‌يافته ، مناسب .\r\n« تراشيدهء يك مقام شدى تراشيدهء همه جايها نشدى » ( ص 260 نيز ص 208 ) .\r\nترتيبى : مرتبى و منظمى ( مصدر عربى با ياء اسم مصدر فارسى ) .\r\n« جهانى بدين ترتيبى هم بىارادت نبود » ( ص 169 ) .\r\nترش : ترشى كنايه از رنج و اندوه ( صفت بمعنى اسم مصدر ) .\r\n« و اين شكستگى و ترش خود را نعمتى كاملى دان » ( ص 261 ) .\r\nترنجيده : چين در روى افكنده .\r\n« چنان كه عاديان را ترنجيده و متكبّر و بقوّت خود مغرور گشته » ( ص 298 نيز 322 ) .\r\nترنگاترنگ : آواز تارهاى ساز .\r\n« عجب سليمان با آن همه مملكت پنج من انگور نمىيافت تا مىكند و ترنگاترنگ ابريشم نمىيافت » ( ص 239 ) .\r\nتره : تره‌بار از قبيل خيار و كاهو و كدو .\r\n« از عين عرصهء خاك تيره شما را تره‌هاى اين خاك تيره و غبار هاء در دانه مىخورانيم » ص 105 « و امانتيها را كه اللّه باز مىدهد مدّتهاش بر تفاوتست يكى را سر يك هفته بازدهد چو تره‌ها و يكى را به دو ماه و يكى به شش ماه چنان كه جوها و گندمها » ( ص 195 ) .\r\nتسترغيده : درهم فشرده .\r\n« روح من در خود ترنجيده شد و تسترغيده » ص 322 در نسخهء اونيورسيته روى حرف اوّل و سوّم ضمّه گذاشته .\r\nتشنه‌زده : تشنگى زده ، رنج تشنگى ديده ( صفت بمعنى اسم مصدر ) .\r\n\r\n","description":"","footnote":"","page_name":" 470 ","page_number":516},
  {"content":"\r\n\r\n« زمين شور را مانى كه پارهء آب شور مىدارى تا مرغان كور تشنه زده گرد تو درآمده‌اند » ( ص 71 ) .\r\nتقدير : فرض و انگاشتن .\r\n« روح خود را فربهى و كلانى تقدير كنم » ص 386 نيز ص 389 و تقدير گرفتن نيز به همين معنى است ( ص 25 ، 215 ، 290 ، 319 ، 320 ، 321 ، 322 ، 403 ) .\r\nتقطيع : برش ، يك قواره از قماش ، آرايش و پيرايش لباس .\r\n« و اگر اين هواى رجب متسلسل شود بقوّت باد بر تقطيع خاص و شفاعت مىكند بود آنچه عجب باشد هر كسى را از بادهاى هوا بر تقطيع خاص پرده‌يى داده‌اند » ص 65 « اين چهار جامه را تقطيع كردند يكى در سر آدم و يكى در عزازيل » ص 204 و در مثنوى آمده است :\r\n هين كه از تقطيع ما يك تار ماند * مصر بوديم و يكى ديوار ماند \r\nتلابيدن : تراويدن ، بيرون زدن مايع از درون به برون .\r\n« و اگر اثرى از احوال من ظاهر شود و بيرون تلابد » ( ص 187 ) .\r\nتنبل : بفتح اوّل و سوّم تنبلى ( صفت بمعنى اسم مصدر ) .\r\n« و در آن صبر كردنست تا از دست وى رهيدن نه در هنر ورزيدن و خاطر تيز كردن و يكى جاى خفتن و تنبل كردنست » ( ص 203 ) .\r\nتنگو : به گفتهء مؤلّف برهان قاطع و فرهنگ آنندراج نام پادشاه ختا و ختن است و از مقارنهء آن با ( راى ) توان حدس زد كه از عناوين حكّام و سلاطين هند بوده است و ممكن است مخفّف كلمهء تركى تينگو باشد ( تاينگو طراز از پادشاهان ترك معاصر محمّد خوارزمشاه بود و بر دست او بقتل رسيد ) .\r\n« و بعضى گويند چون كسى نيكويى كند جان او از او جدا شود به اندازهء كارهاى نيكوى وى تعلّق دهد در كالبدهاء با حرمت يعنى جان چون جدا شود پسر تنگويى شود يا پسر رايى شود يا پادشاه شود » ( ص 354 ) .\r\nتنهاگانه : به تنهايى .\r\n\r\n","description":"","footnote":"","page_name":" 471 ","page_number":517},
  {"content":"\r\n\r\n« و من تنهاگانه عالمى گرفته‌ام و خوش مىگذرانم » ص 111 و اين در صورتيست كه ( تنهاگانه ) قيد باشد و اگر آن را صفت مقدم فرض كنيم معنى آن چنين خواهد بود : درخور كسى كه تنهاست - و در هر صورت اين لفظ مركب است از ( تنها ) و ( گان ) بمعنى سزاوار و درخور .\r\nتواره : ديوار ، فاصله و واسطه .\r\n« اگر نه اين تواره را از ميان برگيرد و اين راحات را بىواسطه بما رساند » ( ص 346 ) .\r\nتيرپرتاو : مسافت پرش تير ، مسافتى كه تير پس از پرتاب كردن بپيمايد .\r\n« همچنانك مال جمع نكنى چون به مقدار يك تير تيرپرتاو از تو بخواهند ستدن » ( ص 337 ) .\r\nتيزه : دم شمشير ، تيزى .\r\n« سخن چون پل صراطست باريك و تيز ، تيزهء او صدقست كه اگر بر كوه نهى بگدازد » ( ظ : بگذارد ) ( ص 24 ) .\r\nجناح : روزن و دريچه و ظاهرا مراد دالانچه و اطاق كوچك بالاى آنست كه از دو سوى ايوان مىساخته‌اند .\r\n« مثال تو چنانست كه يكى بنايى برآرد و بيارايد و صفّه‌ها و جناحها در برابر يكديگر برآرد » ص 90 و معنى اخير مناسب است با معنى حقيقى جناح يعنى بال مرغ زيرا دالانچه و اطاق بالاى آن از دو سوى ايوان به‌منزلهء دو بال مرغ تواند بود .\r\nچپ و چهار سوى : كنايه از همه سوى و تمام اطراف .\r\n« و كسان او چپ و چهار سوى مردمان را مىترسانند از متابعت كردن من » ( ص 425 ، نيز ص 189 ، 334 ) .\r\nچراغ‌پايه‌بازى : ايستادن بز بر روى دو پاى خود در نتيجهء تعليم و بازى كردن ، « آن خداوندهء بزمرد خسيس است از بهر شكم آن بزك را چگونه چراغ‌پايه‌بازى آموخته است » ( ص 182 ) .\r\n\r\n","description":"","footnote":"","page_name":" 472 ","page_number":518},
  {"content":"\r\n\r\nچراغ‌وره : ظرفى كه چراغ را در آن نهند و برند .\r\n« تو چراغى را تا چراغ‌وره‌يى نمىباشد و زير دامنهاش نمىدارى سلامت از در خانه تا بدر مسجد نمىتوانى بردن » ( ص 41 ) .\r\nچشم‌خانه : حدقه ، كاسهء چشم .\r\n« گويى كه چشمم از چشم‌خانه و مغزم از سر و خونم از رگها بيرون خواست افتادن » ( ص 6 ) .\r\nچكن‌دوزان : بفتح اوّل و كسر دوّم جمع چكن‌دوز كسى كه قبا را بخيه‌دوزى و زركش كند .\r\n« و در طبع شما نقش آن گرفت همچو شكل چكن‌دوزان » ( ص 35 ) .\r\nچندال : بفتح اوّل و سكون دوّم ، ابو ريحان پس از ذكر طبقات چهارگانهء معتبر ( برهمنان ، كشتر ، بيش ، شودر ) و هشت زمره از اهل حرف و صنايع گويد كه مردمان موسوم به هادى و دوم و چندال و بدهتو جزء هيچ طبقه و صنفى نيستند و به كارهاى پست و متقذّر مىپردازند ( كتاب الهند چاپ زاخائو ، ص 49 ) .\r\n« و اگر بد كند پسر چندالى شود و پسر ناكسى گردد » ( ص 354 ) .\r\nحسبانيان : بكسر اوّل طايفه‌يى كه عالم را وهم و پندار شمرند .\r\n« حسبانيان و خياليان هر چيز را نغز بينند سجده كنند » ( ص 398 )\r\nحفره‌بران : جمع حفره‌بر ، نقب‌زن و آهون‌بر .\r\n« امّا بتدريج حفره‌بران زمين را و عيّارپيشگان هوا را و ربايندگان تيزى آفتاب را بفرستند » ( ص 102 ) .\r\nحوايج : ما يحتاج مطبخ از سبزى و حبوب و تره‌ها .\r\n« ديك عاشورايى را چندين حوايج نكنند كه تو در خود مىكنى » ( ص 263 ) .\r\nخاوند - خاونده : خداوند و صاحب .\r\n« در امان خاوند ايشان رو كه آن را ايمان گويند » ( ص 256 ) .\r\n« هركه خاوندهء چيزى باشد او را كن و مكن باشد » ( ص 242 نيز ص 285 ) .\r\n\r\n","description":"","footnote":"","page_name":" 473 ","page_number":519},
  {"content":"\r\n\r\nخبزدوك : بفتح اوّل و دوّم جعل و خنفسا ، و در جنوب خراسان ( ناحيه طبس ) كوزدك تلفّظ كنند .\r\n« و سه خبزدوك را در ميانهء سه جوز كرد » ( ص 375 ) .\r\nخجنده : خزنده ( با تبديل « ز » به « ژ » و « ج » ) .\r\n« تو همچون خجنده‌يى كه درين پنگان آسمان و زمين مانده‌يى » ( ص 110 ) .\r\nخداونده : خداوند .\r\n« زيرا كه چندين هزار آدمى خداونده نشدند » ( ص 54 ) .\r\n« بارى بنا چنان افكن كه اگر خداونده بيايد و آن را ويران كند چوبى بماند ص 55 نيز ص 93 ، 132 ، 142 ، 151 ، 167 ، 182 ، 199 ، 212 و در همه اين موارد مرادف خداوند استعمال شده است و سيّد حسن غزنوى در مرثيهء مادر بهرام شاه گفته است :\r\n الطاف حق مظلّهء رحمت فروگذاشت * وز مه گذشت مهد خداوندهء جهان \r\nو تركان خاتون مادر محمّد خوارزمشاه را « خداوندهء جهان » مىگفته‌اند .\r\n« و او زنى بود عظيم بقوّت و حميّت و مستقل بذات خويش و او را در عهد پسر او خداوندهء جهان خطاب بود » طبقات ناصرى طبع كابل ، ص 355 « مىبايد كه سلطان غازى مادر مرا كه خداوندهء جهانست در حبالهء خود آورد » همان كتاب ( ص 362 ) .\r\nو از اين شواهد به نظر مىرسد كه شايد بعضى اين كلمه را مؤنّث شناخته و در مورد زن به كار مىبرده‌اند و اين از غرائب است .\r\nخدوك : بضمّ اول مالش دل .\r\n« نوشت باد كه شراب مهنّا مىنوشى و شراب بىخدوك و بىخمار نوش مىكنى » ( ص 112 ) .\r\nخريار : خريدار .\r\n« هرچند روزى چند خريار مىگزينى و ايشان بر تو افسوس مىدارند باز خريار دگر مىگزينى » ( ص 239 ) .\r\n\r\n","description":"","footnote":"","page_name":" 474 ","page_number":520},
  {"content":"\r\n\r\nخريارى : خريدارى .\r\n« و شب و روز مىورزى از بهر خريارى ايشان » ص 239 .\r\nخط عزيمت : خطّى كه عزايم‌خوانان به شكل دايره رسم كنند و درون آن نشينند .\r\n« خطّ عزيمت را ماند اين احوال كه تو چون مار سر از سوراخ عدم از بهر وى در هوا كنى » ( ص 151 ) .\r\nخفريق : گنده و پليد .\r\n« و آنكه نسبت به آدميان غذا و طيّب است نسبت به غير آدميان چون فرشتگان و حيوانات ديگر خفريق است » ( ص 389 ) .\r\nخفريقى : بمعنى خفريق ( ص 389 نيز 388 ، 358 ) .\r\nخلم : آب بينى ( بكسر اوّل و سكون ثانى ) .\r\n« و بينى را پاك نكند از خلم و خلّه » ( ص 366 ) .\r\nخله : بضم اوّل آب بينى ( جع ) ، خلم .\r\nخنكا : خنكى اسم مصدر مأخوذ از صفت به اضافهء الف نظير درازا و پهنا و ژرفا .\r\n« از جمال يوسف خنكاء دل حاصل شود » ( ص 248 ) .\r\nخنكها : جمع خنك بمعنى خنكى .\r\n« وقت بهار است اگر جامه نپوشى شايد كه خنكها سود دارد » ص 404 نيز ص 223 ) .\r\nخنور : بفتح و ضمّ اوّل كاسه و ظرف .\r\n« و من تكلّفى مىكنم و بر خنورى بسته مىدارم تا بويش بهر كسى نرود » ( ص 71 نيز ص 223 ) .\r\nخوارتن : خاضع ، ذليل النّفس ، رياضت ديده و مسلّط بر هوا .\r\n« هركه خوارتن باشد عزيز دين و عزيزدل باشد » ص 305 نيز ( ص 150 ، 269 ) .\r\nخوارتنى : اسم مصدر از خوارتن .\r\n« و اين خوارتنى را كسى تحمّل كند كه اعتقاد آخرت دارد » ( ص 150 ) .\r\n\r\n","description":"","footnote":"","page_name":" 475 ","page_number":521},
  {"content":"\r\n\r\nخويشتن‌گيرى : خود را گرفتن و كبر به خود بستن .\r\n« مىگفتم اى اللّه در خويشتن‌گيرى و خويشتن‌دارى و كبر او را تو آفريده‌يى ( ص 415 ) .\r\nخيار بادرنگ : نوعى از خيار .\r\n« خربزه و خيار بادرنگ و همه رنگها بازداد » ( ص 272 ) .\r\nدارو : زهر .\r\n« اكنون او مرا دارو دهد و من او را دهم تا ببينيد كه از خود دفع تواند كردن » ( ص 405 ) .\r\nداشت : طاقت و زور .\r\n« اگر آب و نان را نيز رها كنى من داشت بدهم كه از آب و نان من بزرگترم ص 217 .\r\nدانشمند : فقيه .\r\n« اى دانشمند از براى دنيا و حطام دنيا دين مفروش » ( ص 331 نيز ص 217 ، 377 ، 341 ) .\r\nدر چغزيده : غم در دل گرفته ، از درون ناليده . ظاهرا مشتقّ است از چغز يعنى جراحتى كه سرش بهم آمده و چرك درون آن جمع شده باشد و مجازا بمعنى رنج و نالهء درونى استعمال شده و اين معنى مناسب است با كلمهء ( پرتوزه ) كه پيش از آن آمده است .\r\n« كه ما آوازهاى ذراير سوختهء پرتوزهء در چغزيدهء برجوشيدهء آن صفات حيوانيم » ص 73 .\r\nو مولانا فرموده است .\r\n در فنا جلوه شود فايدهء هستيها * پس نبايد ز بلا گريه و در چغزيدن \r\nدرخورانيدن : چيزى بخورد كسى دادن ، گنجانيدن و اقحام « كه اللّه مزهء جمله خوبان را در من و اجزاى من درخورانيد » ( ص 1 ) .\r\nدرست مغربى : دينار خالص بىكم‌وكاست كه از زر مغربى ساخته باشند .\r\n\r\n","description":"","footnote":"","page_name":" 476 ","page_number":522},
  {"content":"\r\n\r\n« مس وجودشان چون درستهاى مغربى بر نطع آبگون آسمان تابان باشد » ( ص 24 ) .\r\nو كمال اسماعيل راست :\r\n چون صبح باز كرد دهان را بمدح تو * چرخش درست مغربى اندر دهان نهاد \r\nدرگيرانيدن : روشن كردن و برافروختن هيزم و چراغ به‌وسيله كبريت و نظائر آن .\r\n« همچنانك فليته درگيرد چون آسيب آتش بوى رسد و چون روح من در اللّه نگرد و اللّه را ببيند تا اللّه چگونه درگيراند مرورا » ص 204 .\r\nدزدافشار : شريك دزد و رفيق قافله .\r\n« بدزد افشار نفس امّاره سر يكى كرده‌اند تا او راهها و نشانها را مىنمايد ( ص 161 ) .\r\nدژماندن : بضم اوّل خشمگين و آشفته شدن .\r\n« همچنان‌كه عاشقان سرمست شوند از حقايق آن جهانى و برافروزند و دژ بمانند بىيافت آن راه » ( ص 236 ) .\r\nدست پيمان : زر و زيور و اسباب كه پيش از زفاف بعروس دهند .\r\n« نكاح كنيزك بىرضاى مالك روا نبود زود دست‌پيمان حاصل كن و دمادم من بيا » ( ص 156 نيز ص 132 ، 198 ، 230 ، 254 ) .\r\nدشمناذگى : دشمنى ، نظير دشمنانگى .\r\n« وصف دوستى و دشمناذگى و بيگانگى و آشنايى خلقان و رنجيدن و پريشان شدن از حال ايشان » ( ص 187 نيز ص 53 ، 204 ، 237 ، 333 ، 238 ) .\r\nدور وصايا : يعنى حصول دور در مسائل وصيّت چنان كه در اين مسئله :\r\nاگر كسى وصيّت كرد كه حجّة الاسلام را از ثلث داراييش براى او انجام دهند و صد تومان هم بزيد بدهند بعد از فوتش معلوم شد دارايى او سيصد تومانست و هزينهء انجام فريضهء حج نيز صد تومان با اين تفاوت كه حجّة الاسلام چون واجب و به مثابهء دين\r\n\r\n","description":"","footnote":"","page_name":" 477 ","page_number":523},
  {"content":"\r\n\r\nمىباشد دو محلّ دارد رأس المال و ثلث ولى وصيّت زيد چون تبرّع است فقط از ثلث مىتوان ادا كرد در اين موقع كه حجّ را با وصيّت زيد توأم كرده و ثلث كافى براى انجام هر دو امر نيست حجّ مقدّم نيست به‌نحوىكه زيد محروم شود و ثلث كافى براى انجام فريضهء حجّ شود بلكه بايد بر هر دو توزيع نمايند و مابه‌التّفاوت واجب را از سرمايه ( كلّ تركه ) بپردازند كما اينكه اگر مىگفت دين مرا از ثلث ادا كنيد و ثلث وفا نمىكرد از رأس المال ادا مىشد ، در اينجاست كه دور حكمى توليد مىگردد زيرا معرفت ميزان مابه‌التّفاوت متوقّف بر دانستن ثلث باقى است و ثلث باقى متوقّف بر تعيين مكمّل واجب يعنى ما به التّفاوت است پس هر دو امر متوقّف بر يكديگرند « 1 » .\r\n« و بيان اركان نماز و زكات و دور وصايا موضع او جاى ديگر بود » ( ص 329 ) .\r\nديك عاشورايى : اشاره برسم معمولست كه در روز عاشورا و اربعين و 28 صفر آشها مىپزند و بقرينهء استعمال چنان استنباط مىشود كه آش معروف به شله‌قلمكار و آش امام زين العابدين مراد است كه در آن تمام حبوب و سبزيها را داخل مىكنند و ديك عاشورايى كنايه از ديكى است كه روز عاشورا در آن آش مذكور مىپخته‌اند .\r\n« ديك عاشورايى را چندين حوايج نكنند كه تو در خود مىكنى » ( ص 263 ) .\r\nديوك‌زده : چيزى كه آفت ديوك بدان رسيده باشد و آن جانوريست كه چوب عمارت و پشمينه و آنچه در زمين افتد بخورد و ضايع كند ( برهان قاطع ) و بنابراين مرادفست با مأروض « و اگر ناپاك خفتى تخم انفاس سستى پذيرد ديوك‌زده و مغز خورده و پوست مانده » ( ص 52 ) .\r\nذراير : جمع ذريره ( سوده و پاشيده ) هبا و ذره .\r\n« همچون ذراير در ضوء اللّه بىقرار باشند » ص 4 و اين جمع در كتب لغت نيامده است .\r\nراه‌يافته : و اصل : هدايت شده .\r\n\r\n\r\n","description":"","footnote":"\r\n( 1 ) - اين مسئله بر وفق نظر آقاى حاج شيخ الاسلام مدرّس كرسى فقه شافعى در دانشكدهء معقول و منقول كه در جواب سؤال حقير نوشته‌اند در اينجا آورده شد .\r\n","page_name":" 478 ","page_number":524},
  {"content":"\r\n\r\n« حالى آن ناداشتك بازى ديگر بيرون كند و اين راه يافته را مشغول كند » ( ص 171 ) .\r\nربابك كلكين : ظاهرا سازى كه از نى براى اطفال سازند .\r\n« امّا رجب بسر زبان تو چون ربابك كلكين است كه بدست بچگانست » ( ص 65 ) .\r\nرودجام - رودجامه : نوعى از ساز .\r\n« و يا چون رود جامها كه از هريكى آوازه و زمزمهء ديگرستى » ( ص 375 ) « و از روى ديگر مىبينم صد هزار رود جامها و اغانى و بيت و غزلها » ص 4 كه در نسخ « رود و جامها » آمده و بايد رود جامها بوده باشد .\r\nروژيدن : ظاهر شدن .\r\n« و يا چون مورچه از عارض رنگين كدام خوبان برون روژيده است » ( ص 32 نيز ص 52 ، 108 ، 156 ، 186 ، 231 ، 361 ) .\r\nروشن : بفتح اوّل و كسر دوّم اسم مصدر از رفتن بمعنى طريقه ( صورت ديگر از كلمهء روش است .\r\n« چرا روشنى كه از آن انبيا و اولياست نورزى » ( ص 146 نيز ص 201 ) .\r\nروييدن : پديد آمدن ، ظاهر شدن .\r\n« همچون ديوارسرايهاست كه در وى معانى مىرويد » ( ص 32 ص 64 ، 72 ، 113 ) .\r\nريش‌ناك : مجروح و زخمگين .\r\n« هر روز ريش‌ناك شوند و دهن‌گنده شود » ( ص 266 ) .\r\nزرپوش اطلس : جامهء زركش كه جنس آن اطلس باشد .\r\n« اگر سگ را طوق زرين و زرپوش اطلس سازند از حدّ نجاستى بيرون نرود ( ص 309 ) .\r\nزردآلو غوله : زردآلوى خام و نارس و ظاهرا غوله مبدل غوره باشد و غوره بمعنى خربزه نارسيده در حدود طبس مستعملست .\r\n« آدمى چون خرد بود تلخ و ترش باشد معنى او زردآلو غوله و سيب غوله » ( ص 364 ) .\r\n\r\n","description":"","footnote":"","page_name":" 479 ","page_number":525},
  {"content":"\r\n\r\nزرده : خلط صفرا .\r\n« سبزك دنيا مخور تا زرده برنه‌اندازى » ( ص 270 ) .\r\nزنينه : جنس زن .\r\n« زنينه‌اش فرستاد و گفت سلام من ببر » ( ص 278 ) .\r\nزوبعان : بفتح اوّل و ثالث و سكون ثانى جمع زوبع كه گويند شيطانى است .\r\n« و اين همه حيلهء زوبعان است » ( ص 183 ) .\r\nزوبعى : شيطنت و حيلت‌انديشى .\r\n« و خواه گو به زوبعى شناو كن » ( ص 51 ) .\r\nزه يكتايى : نوعى از زه و آن رشته‌ييست ابريشمين كه با تارهاى زر و سيم تابيده بگرد آستين يا گريبان دوزند « باز او را گره مىزنيم همچون انگله گريبان و زه يكتايى » ( ص 105 ) .\r\nزيادتى : مصدر عربى با ياء اسم مصدر فارسى .\r\n« و زيادتى ايمان و زيادتى يقين آنست » ( ص 248 ) .\r\nسبزك : حشيش ( لغتى در سبزه ) صراحى شراب از آبگينهء سبز ، و ممكن است ترجمهء خضرا باشد بمعنى تره‌بار و سبزه « سبزك دنيا مخور تا زرده برنه‌اندازى » ( ص 270 ) .\r\nسپس‌رو : پيرو و تابع .\r\n« چون دوستدار و سپس رو نبى شوند اللّه به بركت آن نبى ايشان را از اهل توحيد و معرفت و اهل بهشت دارد » ( ص 382 ) .\r\nسپيدكاخ : كنايه از قبر .\r\n« چون وقت سپيد كاخ سپس مرگ بيايد آنگاه برها برگيرى از پنج نماز كه گزارده باشى » ( ص 116 ) .\r\nسپيده : سفيدآب كه زنان بر روى مالند .\r\n« و روى را به سپيده و غازهء نياز و اخلاص بياراى » ( ص 96 ) .\r\nستاره‌بار : گريان و اشكريز .\r\n\r\n","description":"","footnote":"","page_name":" 480 ","page_number":526},
  {"content":"\r\n\r\n« و كدام ديده بود كه ستاره‌رويى را بديد و ستاره بار نشد » ص 284 و در مثنوى آمده است .\r\n زد ستارهء آن پيمبر بر سما * ما ستاره بار گشتيم از بكا \r\nسرابه : سرچشمه .\r\n« اين پايان‌آبهء دنياست كه بشما رسيد بدين خوشى است تا سرابه‌اش چگونه بوده باشد » ( ص 116 ) .\r\nسراغج : بضمّ غين معجمه گيسوپوش زنان .\r\n« اى بىحميّتان اهل سراغج با دستار و كلاه تو زيادتى مىكند » ( ص 63 ) .\r\nسر جمله : مجموع ، سراپا .\r\n« همچنان در سر جملهء خود نگاه كردن گرفتم تا ببينم كه اين سرجملهء من كجا باللّه مىرسد » ( ص 27 ) .\r\nسرشتنده : صفت فاعلى از سرشتن .\r\n« اى طبيعىسرشت را سرشتنده‌اى ببايد » ( ص 420 ) .\r\nسرمجموع : همه و خلاصه .\r\n« تا سرمجموع اجزاى تو جمع نشد ازو اللّه اكبر متولّد نشد » ( ص 168 نيز ص 2 ، 24 ، 365 ) .\r\nسره‌سره : نيك‌نيك ، خوب و از روى دقّت .\r\n« اگر باطن تو نيز سره‌سره بنگرد واقف شود » ص 140 نيز ( ص 29 ، 223 ) .\r\nسكليدن : بكسر اوّل و ضم دوّم گسيختن و منقطع شدن .\r\n« از راه راست مسكليد » ( ص 170 ) .\r\nسيب غوله : سبب خام و نارسيده ،\r\n« آدمى چون خرد بود تلخ و ترش باشد معنى او چون زردآلو غوله و سيب غوله و چون كلان شود پخته و شيرين شود » ( ص 364 ) .\r\nشاخ شاخ : منقسم به شاخه‌هاى مختلف ، قسمت‌قسمت ، منشعب .\r\n\r\n","description":"","footnote":"","page_name":" 481 ","page_number":527},
  {"content":"\r\n\r\n« ما همه نماز سپس تو مىگزارديمى مردمان مىخواهندى تا شاخ شاخ شوندى » ( ص 279 ) :\r\nشاه : داماد .\r\n« و هر جزو من چون عروسى مىشدند كه تعظيم كنند مر شاه خود را در خلوت » ( ص 10 نيز ص 124 ، 147 ) .\r\nشبانگاه : جايگاه گوسفندان و مواشى در شب .\r\n« چندانى كار بستى كه كسى اشتر را آن كار نبندد سوى شبانگاه » ( ص 71 ) .\r\nشستن : بكسر اوّل نشستن .\r\nما ياران همچنين جمع شسته‌ايم » ( ص 357 ) .\r\nشكاف كردن : شكافتن .\r\n« و مىخواستم تا بر خود شكاف كنم » ( ص 186 ) .\r\nشكره‌داران : جمع شكردار يعنى مراقب و نگهبان مرغان شكارى و كنايه از صيّاد .\r\n« و يا مرغان جوارح را مانند كه شكره‌داران قضا در مصيد گشاده مىكنند » ( ص 427 ) .\r\nشومال : ظاهرا مخفّف شوى مال است يعنى كسى كه آهار بر تار جامه زند .\r\n« روح خود را عاجزوار ديدم كه بهر صورتى مىدويد و بر آنجاى سخت مىشد و چنگ بر آنجا مىزد لختى به صورت ملك و به صورت شومال و مادر و خانه ساختن » ( ص 360 ) .\r\nشيد : مخفّف شويد ( دوّم شخص امر از فعل شدن )\r\n« هان اى عاشقان صيد آن دام و آن دانه شيد » ( ص 290 ) .\r\nشيرزنه : خيك يا خمرهء كره‌گيرى .\r\n« آنگاه امعات را در شيرزنهء كالبد تو به گردش احوال بجنبانيدند تا روغن از دوغ جدا شد » ( ص 71 ) .\r\n\r\n","description":"","footnote":"","page_name":" 482 ","page_number":528},
  {"content":"\r\n\r\nشيشهء بغدادى : شيشه‌يى كه از بغداد مىآورده‌اند « آب شيشهء بغدادى است كه در و شربت سيرابى ساقيان قضا و قدر به تو مىرسانند » ( ص 427 ) .\r\nو بمناسبت ساختن شيشه در بغداد خاقانى گفته است :\r\n اى مه نه بغداد جاى شيشه‌گرانست * بهر گلاب طرب‌فزاى صفا هان \r\nضرب كردن : دريدن و شكافتن .\r\n« و همه كسوتهاى غفلت و صور را بر خود مىدراند و ضرب مىكند » ( ص 24 نيز ص 137 ، 351 ) .\r\nعادت كردن : عادت دادن ، معتاد كردن .\r\n« و اللّه چنين عادت كرده است اجزا را كه نزديك را نمىتواند ديدن » ( ص 313 ) .\r\nعجايبى : عجب بودن ( اسم مصدر از صيغهء جمع ) .\r\n« يعنى اى اللّه عجايبى تو و همه عشقها در عجايبى باشد و همه زندگيها در عجايبى تست » ص 92 ) .\r\nعشق‌نامه : نامهء عاشقانه .\r\n« عشق‌نامهء حورا و عينا بارى جلّت قدرته به نزد تو رسانيده است تا بر فراق ايشان بگريى » ( ص 282 نيز ص 134 ) .\r\nعفج : خراب و تباه ( ضبط كلمه به درستى معلوم نيست » .\r\n« يا رب چه شاهى عزيز است اين خاك كه چندين عروسان را مىآرايند مادر و پدر و به نزد وى مىفرستند تا در وى عفج مىشوند و مىپوسند » ( ص 286 ) .\r\nو در تاريخ بيهقى آمده است ( چاپ طهران باهتمام دكتر غنى و دكتر فيّاض ص 633 ) .\r\nاز آنجا برانديم يك فرسنگى گرانتر جويهاى خشك و عفج پيش آمد .\r\nعمد : بفتحتين نوعى از قايق يا كشتى .\r\n« آخر كشتى وجود و كالبد عمدها ( ظ : عمد كالبدها ) در اين گرداب افتاده است » ( ص 51 ) .\r\n\r\n","description":"","footnote":"","page_name":" 483 ","page_number":529},
  {"content":"\r\n\r\nو در مثنوى مىخوانيم :\r\n بر سر دريا همىراند او عمد * مىنمودش اين‌قدر بيرون ز حد \r\nغريژنگ : بفتح اول لاى و لجن .\r\n« گويى خاشاك و غريژنگ از چشمهء پاك مىكنى » ( ص 264 ) .\r\nغژم : بضم اوّل و سكون دوّم دانهء انگور از خوشه جدا شده .\r\n« پس غژم انگور وجود خلقان را كه به زير پاى قدر مىمالند نه از بهر نيست كردن ايشانست » ( ص 423 ) .\r\nغفلت‌لان : جاى غفلت‌خيز ( مركب از غفلت و « لان » ادات مكان ) .\r\n« نهالهاى شهوات و خوش‌طبعى را مىخواهى تا در زمين ناحق غفلت لان نشانى » ( ص 256 ) .\r\nغوزه : كاسه مانندى از پوست كه پنبه درون آن رويد .\r\n« همچنانك كسى از غوزهء كثيف پنبهء روشن لطيف بيرون كشد » ( ص 177 ) .\r\nغيژيدن : خزيدن .\r\n« روح من به كالبد مشغول مىشد كه سرم درد مىكند الى غير ذلك و بيرون مىغيژيد از زير كالبد » ( ص 128 نيز ص 139 ، 195 ، 202 ) .\r\nغيشه : خرهء سر ديوار و بوته و شاخه‌هاى درخت كه بسر ديوار نهند و گياهى نيز هست كه از آن جوال بافند .\r\n« خواه گو چنگ در غيشهء سر او كوشك زن و خواه گو در خاشاك اقارب زن » ( ص 51 ) .\r\nفرخج : بفتح اوّل و دوّم زشت و نامتناسب .\r\n« و اگر مراد تو از علّت همين مختارى و مريدى مىخواهى اين نام فرخج چرا مىنهى » ( ص 403 نيز ص 389 ) .\r\nفرغرده : خيسيده ، خيس خورده .\r\n« آن گل خشك چون فرغرده شود در ميان آب و اجزاى او سست شود آن\r\n\r\n","description":"","footnote":"","page_name":" 484 ","page_number":530},
  {"content":"\r\n\r\nچيز لطيف چون كاه برگ بر سر آب آيد » ( ص 324 نيز ص 186 ) .\r\nفروآورد : مصدر مرخم از فرو آوردن .\r\n« تا ايشان هم در آنجا قدر خود بدانند كه بچه ارزند و شايستهء فروآورد كجااند » ( ص 60 ) .\r\nفرودوشيده : بيرون كشيده .\r\n« اكنون از آنجا كه وجود تو فرودوشيده است او را دوست دارد و از آنجا كه عقل و حيات تو فرومىدوشند او را دوست دار » ( ص 191 ) .\r\nفرو ريزيدن : فروريختن .\r\n« و شكوفه و گل شد و فروريزيد در پيش من » ( ص 15 ) .\r\nقبهء بادين : ظاهرا كنايه از حباب يا گردباد است كه به شكل قبّه مىنمايد .\r\n« جهان قبّهء بادينست اگرچه نمايد و ليكن زود فروگشاده شود » ( ص 264 ) .\r\nكارساخت : مصدر مرخم از كار ساختن\r\n« و يا اين كارساختهاى تو چون طعام ساختهء سليمان را ماند » ( ص 263 ) .\r\nكازه : خانه خرگاهى كه از چوب و نى و علف سازند .\r\n« صحابهء پاك ايوانها را به كازهء مختصر بدل نكردندى » ( ص 16 ) .\r\nكاكى : گردهء نان .\r\n« بر اين سفرهء آسمان نگر به قرصهاى ستارگان و كاكى ماه در ميانه » ( ص 107 ) .\r\nكژپايك : خرچنگ .\r\n« چون كژپايك كه گرد آب مىگردد و كرمكى مىجويد » ( ص 54 ) .\r\nكژمژ : كژ نقيض راست و مژ از جنس اتباع است .\r\n« تا سرش دراز نشود و استخوانهايش كژمژ نيايد » ( ص 135 نيز ص 213 ، 427 ) .\r\nكش : بفتح اوّل ريشى كه بر دست و پاى شتران برآيد و از آن آب روان گردد و اينجا بمعنى ريمناك آمده است .\r\n« و نيز خاريدن گر زيان دارد و كش شود و درازتر دركشد » . ( ص 248 نيز ص 277 ) .\r\n\r\n","description":"","footnote":"","page_name":" 485 ","page_number":531},
  {"content":"\r\n\r\nكشوث : بفتح و نيز ضم اوّل گياهى است مانند ريسمان باريك بىبرگ و ساق و مايل به زردى و تيرگى و بر خارها و گياهها مىتند « 1 » ( تحفهء حكيم مؤمن ، منتهى الارب ) « شجرهء خبيثه كشوث بيابانى باشد ( ص 265 ) .\r\nكلان‌سال : كلان‌سالى ، پيرى و كهن‌سالى ( صفت بمعنى اسم مصدر ) .\r\n« خاصه مادر من كلان‌سال او را دريافته است » ( ص 319 ) .\r\nكندوره - كندورى : بفتح اوّل سفره و دستارخوان چرمين ، پيش‌انداز و آن پارچه‌اى است كه بر روى سفره و زانو اندازند تا سفره و زانو آلوده نگردد .\r\n« بر اين سفرهء آسمان نگر به قرصهاى ستارگان و كاكى ماه در ميانه بر كندورى شعر هوا » ص 107 « هر انبان‌كارى و كندورى شغلى را و هر متاعى را از زن و فرزند مىدرانند » ( ص 286 ) .\r\nكندهء نغز گرفته : معنى آن معلوم نشد .\r\n« تا كندهء نغزگرفتهء سودا و رنج ترا اى مادر چون نهال و شكوفه و ميوه كرد » ( ص 178 ) .\r\nكوكو : منقول از لفظ كوكو ( كجاست ) .\r\n« آن‌چنان‌كه در بارگاهى بانگ برآيد و كوكويى درافتد كه فلان‌كس نامزد سياست است . . . آن نيز همچنانست كه بانگ و كوكو مىكنند . . . آن كوكوييست كه ترا نامزد عقوبتى كردند » ( ص 56 ) .\r\nكوكها : هرچه از نوع و جنس كاهو باشد ( جمع كوك يعنى كاهو ) .\r\n« همچنانك ميوه‌ها و كوكها كه نو مىرسد اوّلش را مىخورند » ( ص 95 ) .\r\nگردپا : پيرامون و اطراف تخت و جاى نشستن ( برهان قاطع ) و شايد گردپا مربع نشستن باشد .\r\n\r\n\r\n","description":"","footnote":"\r\n( 1 ) - يكى از شعراء عرب مىگويد :\r\n هو الكشوث فلا اصل و لا ورق * و لا نسيم و لا ظل و لا ثمر \r\nحواشى سيّد محمّد بدر الدّين نعسانى حلبى بر امالى سيّد مرتضى طبع مصر ، ج 3 ، ص 15 .\r\n","page_name":" 486 ","page_number":532},
  {"content":"\r\n\r\n« هركه سرورى ندارد و مخدومى ندارد و كارفرمايى ندارد نيك بىادب باشد و اخلاق ناپسنديده دارد چنان كه كافر خطايى گردپا مىنشيند و اخ و تف مىكند » ( ص 345 ) .\r\nگشنيج : گشنيز .\r\n« و گشنيج صبرها و نرگسهاى چشم » ( ص 142 ) .\r\nگنجايى : گنجش و گنجايش .\r\n« محبّت اغيار را در باطن وى گنجايى نماند » ( ص 129 ص 373 ) .\r\nگنگ : بضمّ اول لوله‌يى كه به جهت راه آب از سفال سازند و در زير زمين بهم وصل كنند .\r\n« و تن آدمى گويى گنگى است ميان اين دو عالم و حاجزى ميان اين دو دريا » ( ص 414 ) .\r\nگوهرگدازان : كنايه از شيشه‌گران ( جمع گوهرگداز ) .\r\n« آخر از ريگ گوهرگدازان چنان شيشه صافى كردند » ( ص 120 ) .\r\nلاش كردن : تاراج و غارت كردن و در اينجا مقصود چيدن خوشه‌هاى انگور است در آخر فصل .\r\n« جهانيست چون رزى كه لاش كرده باشند چون مىطلبى خوشه و غژ مىچندى پديد مىآيد » ( ص 396 ) .\r\nلته‌پاره : بفتح اوّل و تشديد دوّم پاره‌هاى كهنهء جامه .\r\n« همه چيزها گويى لتّه‌پارهء چندىاند بر روى درياى بيكران » ( ص 371 ) .\r\nلولىباش : لولىصفت .\r\n« نفس لولىباش لوندشكل هر جانشين ياوه‌رو را اسير كند » ( ص 81 ) .\r\nلونالون : رنگارنگ .\r\n« و آن همه در جنبش مىآيند لونالون » ( ص 11 ) .\r\nلوندشكل : بر شكل پسر و زن بدكار ( جع : لولىباش ) ،\r\nما : مخفّف ميا ( فعل نهى از آمدن ) .\r\n\r\n","description":"","footnote":"","page_name":" 487 ","page_number":533},
  {"content":"\r\n\r\n« هم از آنجا هم از آنجا يعنى كه پيش ما » ( ص 209 ) .\r\nو نظير آن « مار » است بمعنى ميار ، ناصر خسرو گويد :\r\n مرد را چون نبود جز كه جفاپيشه * مارش انگار نه مردم سوى ما مارش \r\nماندگى افكندن : رفع خستگى ، استراحت « چون دلت بگشاد و ماندگى افكندى برخيز بازرو » ( ص 132 ) .\r\nماهيابه : خوردنيى است كه از ماهى سازند بدين‌گونه كه ماهى خرد و كوچك را در ظرفى ريزند به همراه داروهاى گرم و خوش‌بو و سر آن ظرف را ببندند و در آفتاب نهند تا بجوشد و باصطلاح پخته شود و آن بسيار بدبو است .\r\n« ماهيابه اگرچه ناخوش است و ليكن در وى منافع است از هضم و غيره » ( ص 388 ) .\r\nمزيدن : مكيدن .\r\n« اين سوداهاى فاسد شما همچنان فرومىآيد و جمله آب طراوت شما را مى به مزد » ( ص 79 نيز ص 87 ، 119 ، 167 ، 218 ) .\r\nمرغ‌دل : ضعيف النّفس ، نازك‌دل .\r\n« اى خليل چون مرغ‌دلى پيوسته پران و بىقرارى » ( ص 297 ) .\r\nمسلمان باشى : مسلمان بودن .\r\n« هرگز صحابه از بهر مسلمان باشى چيزى نگرفتندى » ( ص 377 ) .\r\nمصلحتى : صلاح بودن .\r\n« و يا تصديق نكرده باش در مصلحتى آن » ( ص 248 ) .\r\nمنادىگر : كسى كه به آواز بلند حكم قاضى و حاكم را باهل شهر برساند جارچى .\r\n« تا منادىگر حالت هر كسى باشد » ( ص 331 ) .\r\nمورچه‌خانه : لانهء مورچه .\r\n« اندرونت از موران همچون مورچه‌خانه از آن شده است » ( ص 95 ) .\r\nمهربان‌كارى : رحيميّت ، مهر و محبّت .\r\n\r\n","description":"","footnote":"","page_name":" 488 ","page_number":534},
  {"content":"\r\n\r\n« اى رحيم از مهربان‌كارى درگاهت بر من مهرى ده » ( ص 226 ) .\r\nميزك : بول و شاش .\r\n« ميزك و طهارت خواهم تا بكنم ميان ايشان شرم دارم » ( ص 337 ) .\r\nناتراشيده : تربيت ناديده ، بىادب .\r\n« در رنجها صبر نمىكنيد تا ناتراشيده مىمانيد » ( ص 208 ) .\r\nناجايگاه : غير محل ، ناموضع .\r\n« اگر همين ساعت شما را بدهم به ناجايگاه خرج كنيد » ( ص 64 نيز ص 101 ) .\r\nناداشتك : مصغّر ناداشت بمعنى بينوا و تهيدست و بيكاره و شايد مرادف تعبير معمول ( بىهمه چيز ) .\r\n« از ميان آن كاهلى بيرون دويد يكى حريفكى حقيرى ناداشتكى چستى و در پيشت آمد و آن شيطانست » ( ص 170 نيز ص 171 ) .\r\nنارسيده : نابالغ .\r\n« محمّد عليه السّلام فاطمهء نارسيده را به مكّه رها مىكرد » ( ص 56 ) .\r\nنامزد : مصدر مرخّم از نام زدن .\r\n« و از اثر آن نامزد بر دلت تيرگى بيفتد » ( ص 56 ) .\r\nناشناخت : مصدر مرخّم از ناشناختن ، عدم معرفت ، كفران « و ناخوش آمدى از بيگانگى و ناشناخت نعمت » ( ص 4 ) .\r\nناقبول : غير قابل ، ناپذيرا .\r\n« او را بس ناقبول مىديدم و معنى آيت با او تقرير نمىتوانستم كرد » ( ص 389 ) .\r\nناوچه : ظاهرا كشتى كوچك .\r\n« و شما از حرص خوشى اين حيات دنيا به ناوچه درمىآييد و اين بارهاى گران بر خود مىنهيد » ( ص 78 ) .\r\nنجاستى : نجسى بيرون ، پليدى ( مصدر عربى با ياء اسم مصدر فارسى ) .\r\n« از حدّ نجاستى بيرون نرود » ( ص 309 ) .\r\n\r\n","description":"","footnote":"","page_name":" 489 ","page_number":535},
  {"content":"\r\n\r\nنخلبندى : صنعت ساختن ميوه و درخت از موم .\r\n« در عالم فنا نخلبندى چنين مىفرمايد از گل تا آنجا كه حقيقت باشد تا چگونه باشد » ( ص 257 ) .\r\nنقره : بضمّ اول سيم و فضّه .\r\n« و اگر تابان ديدى بدانكه زر است يا نقره » ( ص 270 ) .\r\nنقصانى : كمى ( مصدر عربى با ياء اسم مصدر فارسى ) .\r\n« و مىخواهى تا نقصانى تو به نيست رود » ( ص 169 ) .\r\nننگ‌نامى : سوء شهرت ، بدنامى .\r\n« و چنين ننگ‌نامى او در اشياع او ماند » ( ص 335 ) .\r\nنهالى : توشك نازك و دراز ( بفتح اوّل به همين معنى در حدود طبس مستعمل است ) .\r\n« همه خصال باضداد خود چون نهاليها و چهار بالشهااند مر ايشان را از حدود درگذرانى به درد » ( ص 412 ) .\r\nورخج : بفتحتين و سكون سوّم زشت و مكروه ، پليد .\r\n« چنان كه كرم پيله اگر چه ورخج مىنمايد امّا يك ريزه لعاب او را ابريشم گردانيدند » ( ص 53 نيز ص 307 ) .\r\nورخجى : اسم مصدر از ورخج .\r\n« يعنى قوّتى و مايه‌يى كه سبب اجتماع اين ورخجيها خواهد باشيدن گو مباش » ( ص 206 نيز ص 309 ، 372 ) .\r\nوصل كردن : پيوند زدن به درخت .\r\n« بر زمين‌زار ديگر نقل كنيم و وصلش كنيم با درخت بامزه‌تر و خوش‌تر » ( ص 166 ) .\r\nو مولانا راست :\r\n وصل كنى درخت را حالت او بدل شود * چون نشود مهابدل حال دل از وصال تو \r\nهر كردن : راندن و خواندن ستور مركب از ( هر ) حكايت صوت در راندن\r\n\r\n","description":"","footnote":"","page_name":" 490 ","page_number":536},
  {"content":"\r\n\r\nو خواندن ستوران و ( كردن ) كه فعل معين است .\r\nهستيت : موجود بودن ، مركب از هست و ( يّت ) نظير فاعليّت و معلوميّت و تركيب از نوادر است زيرا اين علامت ( يّت ) به آخر كلمات تازى ملحق مىگردد و الحاق آن بكلمات پارسى سخت نادر است .\r\n« اگر معنى هستيّت اللّه تصوّر كنى صورت نبندد بىضرب چگونگى » ( ص 145 ) .\r\nهم‌سفره : دو كس كه باهم بر سر يك سفره غذا خورند ، دوست و اليف .\r\n« هم‌سفرهء نيك‌رويى و نيك‌خويى مىشوى » ( ص 413 ) .\r\nهوادار : پيرو مذهب و كيشى كه از جانب خدا نيست ( ترجمهء اهل الاهواء و البدع ) .\r\n« چندين هزار خلق انا و لا غير زده‌اند از جهود و ترسا و هوادار » ( 415 ) .\r\nيخدان : يخچال .\r\n« در وقت زمستان كه جهان يخدان گشته است » ( ص 391 ) .\r\nيغرى : بفتح اوّل و كسر دوّم ( چنان كه در نسخهء « ن » بدين شكل آمده ) ظاهرا اسم مصدر است با ابدال از اغر كلمهء تركى بمعنى سنگين ( اغر الثقيل من كل شىء و يقال لمن كان مكرّما عند قوم او اميرا غير ليغ كشى - ديوان لغات الترك كاشغرى ص 38 چاپ عكسى - يادداشت از جناب آقاى مينوى ) و يغر بضمتين هم بمعنى درشت و ناهموار در آذربايجان و در محاورات متداولست .\r\n« معنيش آنست كه كژى و يغرى و درشتى از وى دور كنم » ( ص 260 ) .\r\nيكى : وحدت ، احديّت .\r\n« و اللّه را ديد كه در يكى خود است » ( ص 27 ) « 1 » .\r\n\r\n\r\n","description":"","footnote":"\r\n( 1 ) در تفسير اين لغات از فرهنگ آنندراج و برهان قاطع استفاده شده است .\r\n","page_name":" 491 ","page_number":537},
  {"content":"\r\n\r\n\r\nفهرست نامهاى اشخاص و اقوام و طوايف\r\n« الف » اباحتيان 154 - 333 - 338 - 409 - 426 ابدال 102\r\nابراهيم ادهم 278\r\nابراهيم ( نبى ) 182 - 249 - 303 - 352 376\r\nابليس 80 - 220 - 221 - 271 - 297 - 364 - 376 - 406 - 421\r\nابو بكر ( خليفه ) 207 - 259 - 310 - 325 409 - 428\r\nابو جهل 325 - 335 - 393\r\nابو حنيفه 244 - 246 - 338 - 339 - 348 339 - 348 - 382 - 396 - 397\r\nابو سفيان 262\r\nابو لهب 62\r\nابو يزيد بسطامى 291\r\nابو يزيديان 349\r\nآتش‌پرستان 333\r\nآدم 220 - 221 - 229 - 232 - 246 - 271 - 284 - 297 - 303 - 376 - 379 - 413 - 421\r\nادريس 36 - 53 - 318\r\nارغون شاه 278\r\nاستاد هندو 89 - 162 - 237 - 335\r\nاسماعيل 278\r\nاشعرى 414\r\nاصحاب كهف 385\r\nاغل مسخره 236\r\nآفتاب‌پرستان 246\r\nافصح 396 - 415\r\nافضل 237\r\nافلاطون 222\r\nالياس 97\r\nامير عثمان 400\r\nاهل كتاب 333\r\nايوب 90 - 97 - 105 - 325\r\n« ب » بت‌پرست 405\r\nبت‌پرستان 333\r\nبديع ترك 279\r\nبلال حبش 365\r\nبنى اسرائيليان 377 - 415\r\nبن يامين 272\r\nبهاء الدّين ولد 27 - 162 - 189 - 283 - 303\r\nبهاء ولد ( رك : به بهاء الدين ولد )\r\nبىبى علوى 381\r\n« پ » پارسىخوانان 270 - 420\r\n« ت » تاج الدّوله 335\r\nتاج زيد 264 - 266\r\nترسا 405 - 415\r\nتركان 379\r\nتركناز 283 - 303\r\n« ث » ثنوى 405\r\n\r\n","description":"","footnote":"","page_name":" 492 ","page_number":538},
  {"content":"\r\n\r\n« ج » جالينوس 303\r\nجادوان 333\r\nجبرى 426\r\nجراحان 270\r\nجرجيس 97\r\nجكن‌دوزان 35\r\nجمال الدّين 240\r\nجمال خجندى 240\r\nجنيديان 349\r\nجهود 415\r\nجهودان 246\r\n« چ » چپ خان 355\r\n« ح » حاجى صديق 233 - 290 - 381\r\nحسبانيان 398\r\nحسن ديباباف 338\r\nحسين 15\r\nحلوليان 392 - 426\r\nحميد 409\r\nحنبليان 392\r\nحنفى 426\r\nحوا 229 - 232 - 284\r\n« خ » خان 87\r\nخضر نبى 97 - 135\r\nخفيفيان 349\r\nخليفهء بغداد 407\r\nخواجه ابو اسحاق 319 - 355\r\nخواجه محمّد وخشى 340\r\nخوارزمشاه 82 - 245\r\nخياليان 398\r\n« د » داود ( نبى ) 384\r\nدختر قاضى شرف 327\r\nدختر گرنج‌كوب 283\r\nدهرى - دهريان 237 - 244 - 246 - 405\r\n« ر » رافضى - رافضيان 413 - 426\r\nرسول ( رك : به محمّد صم )\r\nرسول ( رك : به بمحمّد صم )\r\nرشيد بخارى 406\r\nرشيد خرد 348\r\nرشيد قبايى 22\r\nرضى محمود عبد الرزّاق 283 - 303\r\n« ز » زكريّا 97 - 101\r\nزليخا 31 - 277\r\nزيد 33 - 195 - 265\r\nزين زرويه 20 - 245\r\nزين كيشى ( كشى ) 82 .\r\n« س » ستاره‌پرستان 248 - 333\r\nسلطان العلماء ( رك : به بهاء الدّين ولد )\r\nسلطان سمرقند 407\r\nسلطان محمود 375 - 376\r\nسلطان وخش 283 - 303\r\nسليمان ( نبى ) 239 - 426\r\nسنى 414\r\nسوفسطائيان ( سوفسطائيه ) 154 - 409 - 426\r\nسومنات 318\r\nسيد دقاق 348\r\nسيد نسابه 318\r\nسيف ارهنى 385\r\n« ش » شافعى 426\r\n\r\n","description":"","footnote":"","page_name":" 493 ","page_number":539},
  {"content":"\r\n\r\nشاهين‌بك 93\r\nشدّاد 301\r\nشعيب 260\r\nشمس اميرداد 420\r\nشيخ اسلام 317\r\nشيطان 81 - 241\r\n« ص » صديق اكبر ( رك : به ابو بكر )\r\nصفى حمامى 141\r\nصفى زرگر 350\r\nصوفيان 251 - 294\r\n« ط » طايسى 376\r\nطايفهء عرفا 278\r\nطبيعيان 248\r\n« ع » عالمه گوهر خاتون 428\r\nعايشه 348\r\nعباس ( ابن عبد المطلب ) 271\r\nعبد اللّه هندى 283 - 303\r\nعذرا 229\r\nعرب و عجم 307\r\nعلاى ترك 357\r\nعلاى سقاء 249\r\nعلى 8 - 9 - 350 - 413\r\nعلى زرگر 350\r\nعلى عليه السّلام 277\r\nعلويان 379\r\nعماد الدّين وزير 355\r\nعمر ( خليفه ) 271 - 409\r\nعيسى ( نبى ) 36 - 101 - 103 - 303 - 305 307 - 318 - 321 - 393 - 413\r\n« ف » فاطمه عليها السّلام 288\r\nفالگيران 333\r\nفخر رازى 82 - 245\r\nفرعون 97 - 220 - 263 - 297 - 298 - 301 - 376 - 406 - 415\r\nفرعونيان 101 - 108\r\nفريد 33 - 195 - 265\r\nفصيح و لو الجى 379\r\nفقيه ابو بكر 316\r\nفقيه على پارسىخوان 407\r\nفقيه عمر عارف 347\r\nفقيه محمّد بافنده 392\r\nفقيه محمّد ختلى 388\r\n« ق » قاضى ابو زيد 246\r\nقاضى بعيد 345\r\nقاضى رومى 418\r\nقاضى گيلك 376\r\nقاضى نصير 319\r\nقاضى ( قاضى وخش ) 188 - 189 - 319 328 - 407 - 425\r\nقدرى 420\r\nقوم عاد 269\r\nقوم لوط 101 - 277\r\n« ك » كحالان 270\r\nكراميان 392 - 426\r\nكردرى 87\r\n« گ » گهواره‌گر 316 - 335\r\n« ل » لوط 277\r\n« م » مأمون 405\r\nمتكلّمان 274 - 416\r\n\r\n","description":"","footnote":"","page_name":" 494 ","page_number":540},
  {"content":"\r\n\r\nمحمّد رسول اللّه ص 12 - 41 - 43 - 54 - 57 176 - 202 - 218 - 249 263 - 284 - 288 - 289 303 - 304 - 305 - 308 309 - 316 - 318 - 321 335 - 336 - 348 - 349 350 - 376 - 377 - 379 381 - 383 - 384\r\nمحمّد زكريا رازى 405\r\nمحمّد سررزى 264\r\nمحمّد على حكيم 246\r\nمرتاضان 333\r\nمريم 341 - 342\r\nمريم بدخشانى 19\r\nمزدك حكيم 341\r\nمسعود ثقفى 329\r\nمشبّهان 392\r\nمشركان 263\r\nمصطفى ( رك : بمحمّد ص )\r\nمعاويه 262\r\nمعتزلى 23 - 30 - 99\r\nمعين 414\r\nمغان 341\r\nمفلسفان 274 - 416\r\nمكيان 328\r\nملحدان 154 - 246\r\nملك غور 355\r\nملك وخش 376\r\nمنجّمان 182 - 413 - 424\r\nمنهاج 270\r\nموسى ( نبى ) 37 - 50 - 97 - 100 - 102 108 - 135 - 138 - 179 - 180 - 185 - 210 - 220 - 263 - 297 - 301 - 303 - 315 - 376 - 377 - 381 - 384 - 388 - 426\r\nموفق 65\r\nموفق بخارى 389\r\nميرك مقرى 391\r\n« ن » نبى ( رك : بمحمّد ص )\r\nنجم محدّث 351\r\nنظام الملك 87\r\nنعيم بن مسعود 262\r\nنمرود 376\r\nنمروديان 182\r\nنوح نبى 104 - 179 - 325 - 367 - 384\r\nنور الدّين اسحاق سيفانى 60 - 68 - 357 - 387 393 - 396 - 407 - 414 - 416\r\nنوشيروان 376\r\n« و » وامق 229\r\nوليد بن مغيره 329\r\nويس قرنى 325\r\n« ه » هندو ( شايد هندو قواچى ) 340\r\nهندو قواچى 89\r\nهندو ترك 307 - 416\r\nهندوان 97 - 243 - 354\r\nهوادار 415\r\n« ى » ياسمين 308 - 317\r\nيحيى ( نبى ) 97 - 325\r\nيعقوب ( نبى ) 54 - 59 - 137 - 295 - 296\r\nيغان تكن 416\r\nيوسف ( نبى ) 31 - 54 - 59 - 84 - 130 - 137 - 180 248 - 271 - 276 - 277 - 295 - 296\r\n\r\n","description":"","footnote":"","page_name":" 495 ","page_number":541},
  {"content":"\r\n\r\n\r\nفهرست اماكن\r\nاحد 262\r\nبخارا 379\r\nبدر 262\r\nبغداد 74\r\nبلخ 246 - 307\r\nجيحون 355\r\nحبشه 277\r\nحجاز 365\r\nختلان 388\r\nدادشهر 368\r\nروم 318\r\nسمرقند 376\r\nشام 301\r\nعراق 388\r\nكعبه 271\r\nكلاوكان 368\r\nگردكوه 307\r\nماوراءالنّهر 243\r\nمجنّه 262\r\nمدين 288\r\nمدينه 288\r\nمصر 301\r\nمكه 288\r\nوخش 345 - 355 - 369\r\nهرى 245\r\nهندوستان 317\r\n\r\n","description":"","footnote":"","page_name":" 496 ","page_number":542},
  {"content":"\r\n . \r\n","description":"","footnote":"","page_name":" 497 ","page_number":543},
  {"content":"\r\n . \r\n","description":"","footnote":"","page_name":" 498 ","page_number":544},
  {"content":"\r\n . \r\n","description":"","footnote":"","page_name":" 499 ","page_number":545},
  {"content":"\r\n . \r\n","description":"","footnote":"","page_name":" 500 ","page_number":546},
  {"content":"\r\n . \r\n","description":"","footnote":"","page_name":" 501 ","page_number":547},
  {"content":"\r\n . \r\n\r\n","description":"","footnote":"","page_name":" 502 ","page_number":548}
  ]