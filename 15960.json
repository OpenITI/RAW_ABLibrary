[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n . \r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\nدورهء علوم و معارف إسلام\r\n( 6 )\r\nجلد اول\r\nاز\r\nولايت فقيه در حكومت إسلام\r\nتنظيم و گرد آورى\r\nاز\r\nجنابان حجج إسلام حاج شيخ محسن سعيديان\r\nو شيخ محمد حسين راجى دامت معاليهما\r\nاز منشآت\r\nحضرت علامه آية الله حاج سيد محمد حسين حسينى طهرانى\r\nمدظله العالى\r\n\r\n","description":"","footnote":"","page_name":" شناسنامه 3 ","page_number":3},
  {"content":"\r\n\r\nحسينى طهرانى ، سيد محمد حسين ، 1345 - 1416 ق .\r\nولايت فقيه در حكومت إسلام / تأليف سيد محمد حسين حسينى طهرانى ؛ تنظيم و گردآورى محسن سعيديان و محمد حسين راجى . - مشهد : انتشارات علامهء طباطبائى ، 1421 ق .\r\n4 ج . - ( دورهء علوم و معارف إسلام ؛ 6 )\r\nكتابنامه به صورت زيرنويس .\r\n1 . ولايت فقيه . 2 . إسلام و دولت . ألف . سعيديان ، محسن ، 1364 - ق . ، گرد آورنده . ب . راجى ، محمد حسين ، 1371 - ق . ، گرد آورنده . ج . عنوان . د . فروست .\r\n8 / 223 BP\r\n45 / 297\r\nشابك معمولى x - 71 - 6533 - 964 ( جلد 1 )\r\nشابك زركوب 2 - 75 - 6533 - 964 ( جلد 1 )\r\nشابك معمولى 3 - 04 - 6533 - 964 ( دورهء 4 جلدى )\r\nشابك زركوب 4 - 09 - 6533 - 964 ( دورهء 4 جلدى )\r\nISBN 964 - 6533 - 71 - x ( VOL . 1 )\r\nISBN 964 - 6533 - 75 - 2 ( VOL . 1 )\r\nISBN 964 - 6533 - 04 - 3 ( 4 VOL . SET )\r\nISBN 964 - 6533 - 09 - 4 ( 4 VOL . SET )\r\nدورهء علوم و معارف إسلام ( 6 )\r\nولايت فقيه در حكومت إسلام\r\nجلد أول\r\nتأليف : حضرت علامه آية الله حاج سيد محمد حسين حسينى طهرانى\r\nتنظيم و گردآورى : جنابان حجج إسلام حاج شيخ محسن سعيديان و حاج شيخ محمد حسين راجى\r\nطبع دوم : جمادى الاولى 1421 هجرى قمرى\r\nتعداد : 2000 نسخه\r\nليتوگرافى ، چاپ و صحافى : چاپخانهء دانشگاه مشهد\r\nناشر : انتشارات علامهء طباطبائى ، مشهد مقدس ، خيابان شهيد هاشمى نژاد ، جنب مسجد الهادى ، شمارهء 217 ، تلفن 2210062 صندوق پستى 3559 - 91375\r\nاين كتاب تحت إشراف \" مؤسسهء ترجمه و نشر دورهء علوم و معارف إسلام \" از تأليفات حضرت علامه آية الله حاج سيد محمد حسين حسينى طهرانى بطبع رسيده و كليهء حقوق آن محفوظ و مخصوص اين مؤسسه مى باشد .\r\n\r\n","description":"","footnote":"","page_name":" شناسنامه 4 ","page_number":4},
  {"content":"\r\n\r\nفهرست\r\n\r\n","description":"","footnote":"","page_name":" شناسنامه 5 ","page_number":5},
  {"content":"\r\n . \r\n","description":"","footnote":"","page_name":" شناسنامه 6 ","page_number":6},
  {"content":"\r\n . \r\n","description":"","footnote":"","page_name":" فهرست مطالب 1 ","page_number":7},
  {"content":"\r\n . \r\n","description":"","footnote":"","page_name":" فهرست مطالب 2 ","page_number":8},
  {"content":"\r\n . \r\n","description":"","footnote":"","page_name":" فهرست مطالب 3 ","page_number":9},
  {"content":"\r\n . \r\n","description":"","footnote":"","page_name":" فهرست مطالب 4 ","page_number":10},
  {"content":"\r\n . \r\n","description":"","footnote":"","page_name":" فهرست مطالب 5 ","page_number":11},
  {"content":"\r\n . \r\n","description":"","footnote":"","page_name":" فهرست مطالب 6 ","page_number":12},
  {"content":"\r\n . \r\n","description":"","footnote":"","page_name":" فهرست مطالب 7 ","page_number":13},
  {"content":"\r\n . \r\n","description":"","footnote":"","page_name":" فهرست مطالب 8 ","page_number":14},
  {"content":"\r\n\r\n\r\n[ جلد اول 
  ]\r\n\r\nمقدمه\r\n\r\n","description":"","footnote":"","page_name":" 1 ","page_number":15},
  {"content":"\r\n . \r\n","description":"","footnote":"","page_name":" 2 ","page_number":16},
  {"content":"\r\n\r\nأعُوذُ بِاللَهِ مِنَ الشَّيْطَانِ الرَّجِيمِ\r\nبِسْمِ اللَّهِ الرَّحْمنِ الرَّحِيمِ\r\nوَ صَلَّى اللَهُ عَلَى سَيِّدِنَا مُحَمَّدٍ وَ ءَالِهِ الطَّيِّبِينَ الطَّاهِرِينَ\r\nوَ لَعْنَةُ اللَهِ عَلَى أعْدَآئِهِم أجْمَعِينَ مِنَ الآنَ إلَى قِيَامِ يَوْمِ الدِّينِ\r\nوَ لَا حَوْلَ وَ لَا قُوَّةَ إلَّا بِاللَهِ الْعَلِىِّ الْعَظِيمِ\r\nسپاس بى قياس و حمد و ثناى ما لا يُقاس ، از آنِ خداوند است كه با ولايت كلّيّهء مطلقه و شاملهء عامّهء خود بر كاخ هستى و عالم وجود تمكين يافت ؛  هُنالِكَ الْوَلايَةُ لِلَّهِ الْحَقِّ هُوَ خَيْرٌ ثَواباً وَ خَيْرٌ عُقْباً  « 1 » و با نزول نور وجود در شبكه‌هاى آسمان عِلْوىّ ، و مظاهر زمين گسترده سِفلىّ براى أنام ، ميزان ولايت را برافراشت ؛ و به هر موجودى به قدر سِعه وجودى و ظرفيّت ماهُوِيَش ، از اين شربت خوشگوار إشراب فرمود ؛ تا بندگان وى كه أشرف مخلوقات و أفضل كائنات او هستند ، بنحو أتمّ و أكمل ، از اين مائده متمتِّع گردند و در إعمال ولايت ، راه تخطّى نپيمايند ؛ و به حجاب نفسانىّ ، طغيان ننموده ، زياده روى نكنند .\r\nبدين لحاظ با عبارت رشيقِ :     وَ السَّماءَ رَفَعَها وَ وَضَعَ الْمِيزانَ * أَلَّا تَطْغَوْا فِي الْمِيزانِ * وَ أَقِيمُوا الْوَزْنَ بِالْقِسْطِ وَ لا تُخْسِرُوا الْمِيزانَ * وَ الْأَرْضَ وَضَعَها لِلْأَنامِ     « 2 » ؛ پس از گفتار بليغش :   بِسْمِ اللَّهِ الرَّحْمنِ الرَّحِيمِ * الرَّحْمنُ  \r\n\r\n\r\n","description":"","footnote":"\r\n( 1 ) آيه 44 ، از سورهء 18 : الكهف « در آنجا ولايت مختصّ خداوند است كه حقّ است . اوست پاداش اختيار شده و بازگشت نيكو و انتخاب گرديده . »\r\n( 2 ) آيه 7 تا 10 ، از سورهء 55 : الرّحمن « و آسمان را برافراشت ؛ و ميزان و ترازو را\r\n","page_name":" 3 ","page_number":17},
  {"content":"\r\n\r\n     * عَلَّمَ الْقُرْآنَ * خَلَقَ الْإِنْسانَ * عَلَّمَهُ الْبَيانَ * الشَّمْسُ وَ الْقَمَرُ بِحُسْبانٍ * وَ النَّجْمُ وَ الشَّجَرُ يَسْجُدانِ      « 1 » ؛ آنان را هشدار داد كه عالم إيجاد و نشأَهء هستى ، سراسر عظمت است و جمال و كمال و نور و بَهاء ؛ و حقّ است و حقيقت ؛ و واقعيّت است و أصالت ؛ كه نبايد با ديدهء أحْوَل بر آن نگريست ؛ و با چشم دوبين ، بدين ربط منسجم كه خير محض و محض خير است ، نظر انداخت .\r\n پير ما گفت خطا بر قلم صنع نرفت * آفرين بر نظر پاكِ خطا پوشش باد « 2 » \r\nآرى ! زشتيها و بديها و شُرور ، ناشى از تعيّنات و حدود و قوالب ماهيّاتست كه از ماست ، نه از نور بَحْت و خير محض او .\r\n هر چه هست از قامت ناساز بى اندام ماست * ور نه تشريف تو بر بالاى كس كوتاه نيست « 3 » \r\nاوست بر پا و قائم به قسط بر كانون عدل و داد ؛ چنان كه خودش و فرشتگان عالَم عِلْوىّ و دارندگان علم و دِرايت كه حاملان بينش و فَطانتند ، شهادت بر وحدانيّتش دهند كه : وى قيام به قسط نموده ؛ در جميع مراحل تكوين و نزول نور وجود ، تا به اين عالم خاكى كه أَظْلَمُ الْعَوَالِم است ، و در همگى منازل تشريع و گسترش حكم و قانون ، بر أساس عدل و داد مشى نموده و عَلَم قسط و عدالت را برافراشته است ؛  شَهِدَ اللَّهُ أَنَّهُ لا إِلهَ إِلَّا هُوَ وَ الْمَلائِكَةُ \r\n\r\n\r\n","description":"","footnote":"\r\nقرار داد ؛ تا شما در سنجيدن و معيار نمودن تعدّى نكنيد ، و سنجش و وزن را بر أساس قسط و عدل بر پاى داريد ؛ و در سنجش با ترازو كاهش روا مداريد ؛ و خداوند ، زمين را براى همه انسانها قرار داد . »\r\n( 1 ) آيات 1 تا 6 ، از سوره 55 : الرّحمن « به اسم الله كه رحمن است و رحيم است ؛ خداوند رحمن ، قرآن را آموخت ؛ إنسان را بيافريد ؛ به او بيان را تعليم فرمود ؛ خورشيد و ماه از روى حساب در حركت هستند ؛ و گياه و درخت سجده خدا را بجا مىآورند . »\r\n( 2 ) « حافظ » غزل 167 از طبع پژمان ، ص 75\r\n( 3 ) « حافظ » غزل 28 از طبع پژمان ، ص 16\r\n","page_name":" 4 ","page_number":18},
  {"content":"\r\n\r\n وَ أُولُوا الْعِلْمِ قائِماً بِالْقِسْطِ  « 1 »\r\nهم در سير نزولى و هبوط بدين جهان ، همه سراسر قسط است كه :  وَ أَنْزَلْنا مَعَهُمُ الْكِتابَ وَ الْمِيزانَ لِيَقُومَ النَّاسُ بِالْقِسْطِ  « 2 » ؛ و هم در سير صعودى و عروج بدان عالم ، كه :  وَ نَضَعُ الْمَوازِينَ الْقِسْطَ لِيَوْمِ الْقِيامَةِ  « 3 »\r\nبه به از اين دائرهء كامله ! كه در آن تمام سير أطوار وجود با قسط آميخته گرديده است ؛ و به قدرى اين آميزش ، لطيف و دقيق است كه گوئى صفت و موصوف يكدگر را فراموش كرده ، گهگاه جاى خود را بهم ميدهند .\r\nنمىدانيم : آيا اين عالم داراى قسط است ؛ و يا قسط اين عالم را به خود گرفته و حيات بخشيده است ؟\r\nأنبياء كه كاروان سالار اين قافله به سوى نقطهء اوج در حركت به سوى معاد او هستند كه :  وَ أَنَّ إِلى رَبِّكَ الْمُنْتَهى  « 4 » ، در دو مرحلهء تكوين و تشريع ، داراى ولايت بوده ؛ و ولايتشان عين حقّ و قسط و عدالت است .\r\n كانَ النَّاسُ أُمَّةً واحِدَةً فَبَعَثَ اللَّهُ النَّبِيِّينَ مُبَشِّرِينَ وَ مُنْذِرِينَ وَ أَنْزَلَ مَعَهُمُ الْكِتابَ بِالْحَقِّ لِيَحْكُمَ بَيْنَ النَّاسِ فِيمَا اخْتَلَفُوا فِيهِ وَ مَا اخْتَلَفَ فِيهِ إِلَّا الَّذِينَ أُوتُوهُ مِنْ بَعْدِ ما جاءَتْهُمُ الْبَيِّناتُ بَغْياً بَيْنَهُمْ فَهَدَى اللَّهُ الَّذِينَ آمَنُوا لِمَا اخْتَلَفُوا فِيهِ مِنَ الْحَقِّ بِإِذْنِهِ وَ اللَّهُ يَهْدِي مَنْ يَشاءُ إِلى صِراطٍ مُسْتَقِيمٍ  « 5 »\r\n\r\n\r\n","description":"","footnote":"\r\n( 1 ) صدر آيه 18 ، از سوره 3 : ءَال عمران « خداوند و فرشتگان وى و دارندگان علم ، شهادت داده‌اند كه : معبودى جز او نيست در حالى كه قيام به قسط نموده است . »\r\n( 2 ) قسمتى از آيه 25 ، از سوره 57 : الحديد « و ما با آنها كتاب و ميزان را فرو فرستاديم ؛ تا مردم عدالت را بر پاى دارند . »\r\n( 3 ) صدر آيه 47 ، از سوره 21 : الانبيآء « و ما ميزان‌هاى داد را براى روز بازپسين قرار ميدهيم . »\r\n( 4 ) آيه 42 ، از سوره 53 : النّجم « و حقّاً منتهاى أمر ، به سوى پروردگار تو مىباشد . »\r\n( 5 ) آيه 213 ، از سوره 2 : البقرة « مردم همگى ( در ابتداى أمر ) امّت واحدى بودند ( كه به سادگى زيست مىنمودند ) پس خداوند پيغمبران را بر انگيخت تا بشارت دهنده و\r\n","page_name":" 5 ","page_number":19},
  {"content":"\r\n\r\nاز ميان پيامبران ، قرآنِ كريمش را بر پيامبر أكرمش نازل نمود تا با ولايت كلِّيَّه و رؤيت باطنيّه و إدراكات عميقه و نور موهبتى إلهى ، در بين مردم حكم كند ؛ و آنان را بر راه مستقيم و طريق مستوِى به سر منزل سعادت و فوز و نجاح و نجات تا سرحدّ تمتّع و بهره بردارى از أقصى درجهء كمال إنسانيّت و فَنا در أنوار قدسيّهء قاهرهء نور توحيد ، و جَلَوات ذاتى رهبرى نمايد  ؛ إِنَّا أَنْزَلْنا إِلَيْكَ الْكِتابَ بِالْحَقِّ لِتَحْكُمَ بَيْنَ النَّاسِ بِما أَراكَ اللَّهُ  « 1 » .\r\nو با خطاب ملكوتى خود به جميع مؤمنين أمر مىكند ، تا در جميع شُؤون خود زياده روى و كوتاهى ننمايند و قِسطاس و معيار مستقيم را در ميزان رعايت كنند ؛  وَ أَوْفُوا الْكَيْلَ إِذا كِلْتُمْ وَ زِنُوا بِالْقِسْطاسِ الْمُسْتَقِيمِ ذلِكَ خَيْرٌ وَ أَحْسَنُ تَأْوِيلًا  « 2 » .\r\nو در ميان مردم با عدل و داد رفتار نموده ، و پيوسته حكمشان را بر أساس اين معيار صحيح قرار دهند ؛  وَ إِذا حَكَمْتُمْ بَيْنَ النَّاسِ أَنْ تَحْكُمُوا بِالْعَدْلِ  « 3 »\r\nو عجيب آنكه : چنان ولاء تكوينى را با ولايت تشريعى بهم در آميخته ، و\r\n\r\n\r\n","description":"","footnote":"\r\nترساننده باشند ؛ و با ايشان كتاب را به حقّ فرو فرستاد تا در ميان مردم در آنچه با هم اختلاف ميكنند ، حكم نمايند . سپس در آن كتاب اختلاف نكردند - از روى ستم و تجاوزى كه در ميانشان بوده است - مگر همان كسانى كه پس از آنكه بيّنات ( و أدلّه روشن خداوندى ) به سوى آنها آمده بود ؛ كتاب نيز به آنان داده شده بود . در اين حال خداوند آنان را كه إيمان آورده بودند درباره آنچه كه با هم اختلاف داشتند به حقّ و راستى به إذن و إجازه و لطف خود هدايت نمود . و خداوند هر كس را كه بخواهد به سوى صراط مستقيم هدايت مينمايد . »\r\n( 1 ) قسمتى از آيه 105 ، از سوره 4 : النّسآء « ما كتاب را به راستى و درستى بر تو فرو فرستاديم ؛ تا آنكه به آنچه خداوند به تو نشان داده است در ميان مردم حكم كنى ! »\r\n( 2 ) آيه 35 ، از سوره 17 : الإسرآء « حقّ پيمانه را در وقت پيمانه كردن أدا نمائيد ؛ و با ترازوى راست و استوار وزن أشياء را بسنجيد . اين أمر مورد اختيار و انتخاب و پسند است ؛ و بازگشتش نيكوتر خواهد بود . »\r\n( 3 ) قسمتى از آيه 58 ، از سوره 4 : النّسآء « و زمانيكه در ميان مردم حكم ميكنيد ، به عدل و داد حكم نمائيد ! »\r\n","page_name":" 6 ","page_number":20},
  {"content":"\r\n\r\nهمچون شير و شكر ممزوج ساخته ، و غنچهء نوگل اين بوستان را بدين عقد ، پيوند زده است كه جدا كردن و سوا نمودن آن دو از يكديگر مشكل بلكه ممتنع است .\r\nاينجاست كه از طرفى با يك گفتار و يك سياق با تازيانهء :  وَ اللَّهُ يَحْكُمُ لا مُعَقِّبَ لِحُكْمِهِ وَ هُوَ سَرِيعُ الْحِسابِ  « 1 » ، اين كاروان را در مىنورداند ؛ و از طرف ديگر با ترانهء :  وَ اللَّهُ يُؤْتِي مُلْكَهُ مَنْ يَشاءُ وَ اللَّهُ واسِعٌ عَلِيمٌ  « 2 » ، بدين نغمه مترنّم ميگردد .\r\nبارى چون در سال گذشته مطالبى را در لزوم تشكيل حكومت إسلام با برادران طلّاب و أخِلّا إيمانىِ ساكن بلدهء مشهد مقدّس على شاهدها آلاف التَّحيّةِ و السّلام داشتيم ، و به نام « وظيفهء فرد مسلمان در إحياى حكومت إسلام » تحرير و به طبع رسيد ، اينك مناسب ديد تا بحثى را در پيرامون ولايت فقيه در حكومت إسلام‌بطور مشروح شروع كند ، تا حدود ولايت و مشخّصات و آثار و مسائل آن معيّن گردد ؛ و بالنّتيجه قدرى بهتر و مشروحتر پرده از رخ آن برگيرد ؛ و مقّدمات و مُعِدّات و شرائط و موانع آن توضيح داده شود ، تا حقيقت ولايت إمام و فقيه عادل جامع الشَّرائط و مُفاد و محتوى و حدود و ثغور آن مشخّص گردد .\r\nدر اين صورت به تمام معنى الكلمه ولايت فقيه از نظر إسلام و مدارك فقهى توضيح داده شده است .\r\nلهذا بحثى را نه چندان مختصر كه فقط به رؤوس مطالب اكتفا گردد ، و نه\r\n\r\n\r\n","description":"","footnote":"\r\n( 1 ) قسمتى از آيه 41 ، از سوره 13 : الرّعد « و خداوند است كه حكم مىكند ؛ و كسى را توان تعقيب و پى گيرى در حكم او نيست ، و اوست كه به سرعت به حساب ميرسد . »\r\n( 2 ) ذيل آيه 247 ، از سوره : البقرة « و خداوند است كه قدرت و حكومتش را بهر كس كه بخواهد ميدهد ؛ و اوست كه واسع است ( در زمينه‌هاى إعطاى قدرت ، در تنگنا قرار نمىگيرد ، و در موقعيّت و وضعيّت گسترده‌اى عمل مىكند ) و داناست . »\r\n","page_name":" 7 ","page_number":21},
  {"content":"\r\n\r\nچندان مفصّل كه تمام شقوق و شُعَب آن به تفصيل بيان شود ، شروع نموده ؛ و راه ميانه و حدّ وسط را از جهت أدلّهء فقهيّه پيموديم ؛ تا براى طلّاب ذَوِى العزَّة و الاحترام ، راهگشائى براى تفريع فروع و تشقيق شقوق باشد ؛ و خود بتوانند بر جزئيّات مسائل واقف گردند .\r\nاين مباحث بطور مسلسل پس از شهر رمضان المبارك سنهء 1410 هجريّه قمريّه از روز هشتم شهر شوّال المكرّم شروع شد ؛ و بطور مرتّب حتّى با ضميمهء روزهاى پنجشنبه در هفته به أيّام تدريس ، إدامه يافت تا به چهل و هشت درس منتهى شد ؛ و در روز بيست و يكم شهر ذو الحجّة الحرام پايان يافت .\r\nمتن هر درس ، يك ساعت تمام را استيعاب مينمود ؛ و وقت سؤالها و جوابها در خارج آن ساعت بود . سزاوار بود اين دروس به زبان عربى تقرير و طبع شود تا أوَّلًا : از بركات زبان عربى كه لسان قرآن كريم و پيامبر أكرم و معصومين ذوات ولايت تامّهء كلّيّه صلوات الله عليهم أجمعين ، و رويّهء فقهى كتب فقهاى أعلام ماست ، تجاوز نگردد ؛ و ثانياً : براى همهء مسلمين جهان كه زبان عربى بايد زبان مشترك آنها باشد قابل استفاده باشد « 1 » . غاية الامر سپس براى استفادهء إخوان پارسى زبان بدين لسان ترجمه گردد .\r\nأمَّا به علّت سرعت در تحرير و طبع و دسترسى أحِبّه و أعِزّة از آشنايان و راغبان در مطالعهء اين آثار ، به همان گونه كه در نوار ضبط شده بود پياده و تحرير شد ؛ و جمعى از فضلاى عِظام به تنقيح آن پرداختند ؛ و جنابان مستطابان\r\n\r\n\r\n","description":"","footnote":"\r\n( 1 ) در مجلّد چهارم از كتاب « نور ملكوت قرآن » از سلسله مجلّدات أنوار الملكوت ، بحث نهم ، در ضمن بحث از عظمت قرآن ، شرحى نسبةً مفصّل درباره أهميّت زبان عربى داده‌ام ؛ در آنجا آمده است كه : زبان أوّلى و مادرى هر مسلمان بايد عربى باشد ؛ نه تنها زبان مشترك و متداول . و علّت پذيرفتن جهان إسلام لسان عرب را پس از فتح مسلمين ، عظمت اين زبان بوده است ؛ و كتب علميّه ما در طول چهارده قرن ، أعمّ از تفسير و تاريخ و حديث و فقه و حكمت و عرفان و علوم طبيعى : هيئت و طبّ و دارو سازى و شيمى و فيزيك و رياضيّات و غيرها همگى به لسان عربى بوده است .\r\n","page_name":" 8 ","page_number":22},
  {"content":"\r\n\r\nحجج إسلام آقايان : حاجّ شيخ محسن سعيديان‌و شيخ محمّد حسين راجىدامت مَعاليهما متعهّد تنظيم و جمع آورى آن شدند . و حقير نيز سپس براى مزيد إتقان ، هر بحث را جداگانه مطالعه و نظر نمودم و تعليقه زدم ؛ تا در انتساب اين بحوث و كيفيّت دليل و مدارك آن به حقير ، نهايت دقّت به عمل آمده باشد .\r\nاينك اين دروس در ضمن چهار مجلّد تقديم قُرّاء عِظام ميگردد . لِلَّهِ الْحَمْدُ وَ لَهُ الْمِنَّةُ عَلَى إنْعَامِهِ وَ إتْمَامِهِ ؛ وَ السَّلَامُ عَلَيْنَا وَ عَلَى جَمِيعِ إخْوَانِنَا الْمُؤْمِنِينَ وَ سَآئرِ شِيعَةِ أمِيرِالْمُؤْمِنِينَ وَ رَحْمَةُ اللَهِ وَ بَرَكَاتُهُ .\r\nروز پانزدهم محرّم الحرام / 1411 ، مشهد مقدّس\r\nسيّد محمّد حسين الحُسينىّ الطّهرانىّ\r\n\r\n","description":"","footnote":"","page_name":" 9 ","page_number":23},
  {"content":"\r\n . \r\n","description":"","footnote":"","page_name":" 10 ","page_number":24},
  {"content":"\r\n\r\n\r\nدرس اول : ولايت : ريشه لغوى و معنى اصطلاحى آن\r\n\r\n","description":"","footnote":"","page_name":" 11 ","page_number":25},
  {"content":"\r\n . \r\n","description":"","footnote":"","page_name":" 12 ","page_number":26},
  {"content":"\r\n\r\nأعُوذُ بِاللَهِ مِنَ الشَّيْطَانِ الرَّجِيمِ\r\nبِسْمِ اللَّهِ الرَّحْمنِ الرَّحِيمِ\r\nوَ صَلَّى اللَهُ عَلَى سَيِّدِنَا مُحَمَّدٍ وَ ءَالِهِ الطَّيِّبِينَ الطَّاهِرِينَ\r\nوَ لَعْنَةُ اللَهِ عَلَى أعْدَآئِهِم أجْمَعِينَ مِنَ الآنَ إلَى قِيَامِ يَوْمِ الدِّينِ\r\nوَ لَا حَوْلَ وَ لَا قُوَّةَ إلَّا بِاللَهِ الْعَلِىِّ الْعَظِيمِ\r\nقَالَ اللَهُ الْحَكِيمُ فِى كِتَابِهِ الْكَرِيمِ :  هُنالِكَ الْوَلايَةُ لِلَّهِ الْحَقِّ هُوَ خَيْرٌ ثَواباً وَ خَيْرٌ عُقْباً  . « 1 »\r\n« آنجا ولايت اختصاص به خداوند دارد ، كه اوست حقّ ؛ و اوست پاداش و مُزد اختيار شده ، و اوست عاقبتِ اختيار شده و پسنديده و مورد رضا . »\r\nبحث ما إن شآء الله در اين روزها پيرامون مسألهء ولايت‌است از نقطهء نظر حقيقت ولايت ، و معنى و شقوق و شؤون آن ، و ولايت پيغمبران و أئمّه عليهم السّلام ، و ولايت فقيه ، و حدود و ثغور و شرائط و آثار آن ، و بالاخره عمدهء بحث از جهت شرائط ولايت فقيه و حدود و مشخّصات آن است كه بحث إن شآء الله به آنجا خاتمه پيدا مىكند ؛ و البتّه اين مجموعه دورهء دوّم از همان بحث « وظيفهء فرد مسلمان در إحياى حكومت إسلام » خواهد بود .\r\nچون سال قبل ، در همين أيّام ( بعد از ارتحال رهبر كبير آية الله خمينىّ قَدَّس اللَهُ نَفسَهُ ) مجالسى در همين مكان تشكيل شد و وظيفهء فرد مسلمان مشخّص گرديد . اينك كه در آستانهء همان أيّام قرار داريم بعنوان تتمّهء همان\r\n\r\n\r\n","description":"","footnote":"\r\n( 1 ) آيه 44 ، از سورهء 18 : الكهف .\r\n","page_name":" 13 ","page_number":27},
  {"content":"\r\n\r\nبحث ، مطالبى بيان مىشود . البتّه مطالبى كه در سال گذشته ذكر شد قدرى ساده‌تر و بسيط تر بود ، ولى إن شآء الله امسال مطالب را قدرى عميق‌تر و استدلالىتر بيان مىكنيم ؛ البتّه نه چندان عميق و استدلالى كه براى غالب ، قابل فهم نباشد ؛ بلكه همين قدر كه از نقطهء نظر بحث فقهىّ كافى و وافى باشد . بدين لحاظ بحث را آنقدر گسترش نمىدهيم تا به تمام أطراف مسائل و جزئيّات آنها رسيدگى شود ؛ چون آن ، احتياج به مجالس عديده‌اى دارد كه بايد در ضمن آن تحقيقاً يك دوره اجتهاد و تقليد بطور مفصّل و مبسوط گفته شود كه حدأقلّ بيشتر از يكسال طول مىكشد ؛ ولى إن شآء الله اميدواريم در اين دو سه ماه با توجّه پروردگار آن مقدارى كه لازمهء موضوع باشد و مطلب بدست بيايد بحث كنيم .\r\nوَلَايَت ، أمر بسيار مهمّى است ؛ و حقيقت دين و دنياى إنسان به آن بستگى دارد ، زيرا از شؤون ولايت ، آمريّت و حكومت بر مسلمانان ، و بلكه بر همهء أفراد بشر است . و اين يگانه راهى است كه تمام سعادتها و شقاوتها ، خير و شرّ ، و نفع و ضَرّ ، و بهشت و دوزخ ، و بالأخره نجات مردم به آن راه بسته است . هر ملّتى به هر كمالى رسيده است ، در أثر ولايت وَلىِّ آن قوم بوده ، و هر ملّتى هم كه رو به بدبختى و ضلالت رفته ، در أثر ولايت وَلىِّ آن قوم بوده است ، كه آنها را به سوى آراء و أهواء شخصيّه كشيده ، و از منهاج و صراط مستقيم منع كرده است .\r\nدر أخبار از موضوع ولايت ، بحث بسيار زيادى شده است ؛ بلكه اصولًا بايد گفت : ولايت ، تشكيل دهندهء مكتب تشيّع است ؛ و أصل مكتب تشيّع بر همين أساس پايه گذارى شده ، و آيات قرآن و أخبار در اين مسأله بسيار زياد است .\r\nاينك بحث ما در امروز - إن شآء الله - فقط در معنى لُغوى وَلَايَت‌است ؛ كه ولايت در لغت به چه معنى آمده است ؟ و مقصود از ولايت در آيات شريفه\r\n\r\n","description":"","footnote":"","page_name":" 14 ","page_number":28},
  {"content":"\r\n\r\nچه مىباشد ؟ يا رواياتى كه در آن ، لفظ ولايت يا مُشتقّات آن استعمال شده‌اند ، چه معنى دارند ؟ سپس يك يك از مصاديق ولايت ، و پياده كردن معنى لغوى آن را در جامعه‌هاى إسلامى از زمان نزول قرآن تا به حال مورد بررسى قرار مىدهيم .\r\n\r\nولايت در لغت يك معنى بيشتر ندارد ؛ ما بقى همگى موارد و مصاديق آن است\r\nبعضى خيال كرده‌اند كه وَلَايَت معانى مختلفى دارد ؛ مثلًا گفته‌اند : يكى از معانى آن نُصرت است ؛  إِنَّما وَلِيُّكُمُ اللَّهُ وَ رَسُولُهُ  « 1 » يعنى ناصر شما خداست و رسول خدا ؛ يا اينكه گفته‌اند : به معنى مُحبّ است ؛ يا به معنى آزاد كننده ، يا آزاد شده است ؛ يا أقوامى كه با إنسان نزديكى دارند ( نزديكى نَسَبى ، يا زمانى ، يا مكانى ) يا دو نفرى كه با همديگر شركت مىكنند هر كدام را ولىِّ ديگرى مىگويند . و خلاصه در كتب لغت معانى مختلفى ذكر كرده‌اند بطوريكه در « تاج العروس » بيست و يك معنى براى ولايت‌بيان مىكند ، و شواهدش را ذكر مىنمايد .\r\nحال ما ببينيم آيا واقعاً همينطور است ؟ و اين معانى ، معانى مختلفى است براى ولايت ؟ يعنى واضع لغت ، بنحو اشتراك لفظىّ اين لفظ را در اين معانى مختلف با وضع‌هاى مختلف وضع كرده است ؟ يا اينكه نه ؛ اينطور نيست ؛ بلكه : معنى ولايت يك معنى واحدى است ، و در تمام اين موارد با عنايت و قرينه‌اى استعمال شده است ؟ بعبارت ديگر : استعمال آن در مصاديق مختلفهء غير موضوعٌ لَه آن مجازىّ مىباشد ؟ يا اينكه نه ؟ أصلًا اين هم نيست ؛ بلكه وَلَايَت‌داراى يك معنىِ واحد است ؛ و در تمام اين مصاديق و معانى و موارد همان معنى كه واضع لغت در نظر گرفته است ، همان مورد نظر بوده است منتهى به عنوان خصوصيّت مورد ، مصاديق مختلفى پيدا كرده است ، و آنچه كه مَحَطّ نظر استعمال است همان معنىِ وضعِ أوّلى است ، كه اين معنىِ اشتراك\r\n\r\n\r\n","description":"","footnote":"\r\n( 1 ) صدر آيه 55 ، از سورهء 5 : المآئدة\r\n","page_name":" 15 ","page_number":29},
  {"content":"\r\n\r\nمعنوى مىباشد . و بنابراين وَلَايَت‌يك معنى بيشتر ندارد ؛ و در تمام اين مصاديقى كه بزرگان از أهل لغت ذكر كرده‌اند ، همان معنى أوّلش مورد نظر و عنايت است ؛ و به عنوان خروج از معنى لغوى و وضعىّ ، يا به عنوان تعدّد وضع ، يا به عنوان اشتراك و كثرت استعمال ؛ هيچكدام از اينها نيست .\r\n\r\nگفتار أهل لغت در معنى ولايت\r\nدر كتب لغت راجع به معنى ولايت‌بحثهاى مفصّلى آمده است ، ولى آنچه را كه ما امروز در صدد بيان آن هستيم ، از چند كتاب تجاوز نمىكند : « مصباح المُنير » ، « صحاح اللغة » ، « تاج العروس » و « لسان العرب » كه كتابهاى ارزشمندى در لغت محسوب مىشوند ؛ بخصوص از سه كتاب « صحاح » و « لسان » و « مصباح » كه مرحوم آية الله بروجردىبه آنها اتّكاء داشتند ، و هميشه در دسترس ايشان بود و مورد مطالعه قرار مىدادند . و البته از بعضى لغتهاى ديگر مانند : « نهايهء » ابن أثير و « مَجمَع البحرَين » و « مُفردات » راغب هم مطالبى إن شآء الله ذكر مىكنيم .\r\nكلمهء وِلَايَت‌كه مصدر يا اسم مصدر است با بسيارى از اشتقاقات آن همچون : وَلِىّ و مَوْلَى و والِى و أوْلياء و مَوَالِى و أوْلَى و تَوَلَّى و وَلايت‌و غيرها در قرآن مجيد وارد شده است .\r\n\r\nتمسّك أهل لغت به موارد استعمال و استشهاد به آنها\r\nو أمّا معنى لغوى آن : در « مصباح المُنير » گويد : الْوَلْىُ مِثْلُ فَلْسٍ ، به معنىِ قُرب است ؛ و در آن دو لغت است :\r\nأوّل : وَلِيَهُ ، يَلِيهِ ؛ با دو كسره از باب حَسِبَ ، يَحْسِبُ ؛ دوّم : وَلَاهُ ، يَلِيهِ ؛ از باب وَعَدَ ، يَعِدُ ؛ و ليكن لغت دوّم استعمالش كمتر است . و وَلِيتُ عَلَى الصَّبىِّ وَ الْمَرْأةِ ، يعنى من برطفل و زن ولايت پيدا كردم ؛ و فاعل آن والٍ است و جمع آن وُلَاةٌ ؛ و زَن و طفل را مُوَلَّى عليه‌گويند . و وِلايت و وَلايت‌با كسره و فتحه به معنىِ نصرت است . و اسْتَوْلَى عَلَيْهِ يعنى بر او غالب شد و بر او تمكّن يافت .\r\nدر « صحاح اللغة » گويد : الْوَلْىُ به معنىِ قُرب و نزديك شدن است ؛ گفته مىشود : تَباعَدَ بَعْدَ وَلْىٍ ، يعنى بعد از نزديكى دورى كرد ؛ و كُلْ مِمَّا يَلِيكَ ، أىْ\r\n\r\n","description":"","footnote":"","page_name":" 16 ","page_number":30},
  {"content":"\r\n\r\nمِمَّا يُقارِبُكَ . يعنى از آنچه نزديك تو است بخور .\r\nمطلب را إدامه مىدهد تا مىرسد به اينجا كه مىگويد : وَلِىّ ضدّ دشمن است ؛ و از همين معنى تَوَلِّى استعمال شده است ؛ و مَوْلَى به آزاد كننده ، و آزاد شده ، و پسر عمو ، و يارى كننده ، و همسايه گويند ؛ و وَلِىّبه داماد گويند ؛ و كُلُّ مَنْ وَلِىَ أمْرَ وَاحِدٍ فَهُوَ وَلِيُّهُ ؛ يعنى هر كس أمر كسى را متكفّل گردد و از عهدهء انجام آن برآيد ولىّ او خواهد بود .\r\nباز مطلب را إدامه مىدهد تا اينكه مىگويد : و وِلايت با كَسرهء واو به معنىِ سلطان است ؛ و وِلايت و وَلايت با كسره و فتحه به معنىِ نصرت است . و سيبويه گفته است : وَلايَت با فتحه مصدر است و با كسره اسم مصدر ؛ مثل : أمارت‌و إمارت‌و نَقابت و نِقابت . چون اسم است براى آن چيزى كه تو بر آن ولايت دارى ؛ و چون بخواهند معنى مصدرى را إراده كنند فتحه مىدهند .\r\n. طُرَيْحىّدر « مجمع البحرين » گويد :  إِنَّ أَوْلَى النَّاسِ بِإِبْراهِيمَ  « 1 » يعنى أحَقَّهُمْ بِهِ وَ أقْرَبَهُمْ مِنْهُ ؛ مِنَ الْوَلْىِ وَ هُوَ الْقُرْبُ . معنىِ  أَوْلَى النَّاسِ بِإِبْراهِيمَ  « نزديكترين مردم به إبراهيم » أحقّيَّت اوست به او ، و نزديكتر بودن اوست از سائر مردم به آن حضرت ؛ زيرا از مادّهء وَلْى است كه به معنىِ قرب مىباشد ؛ و وَلايت‌در گفتار خداوند تعالى :  هُنالِكَ الْوَلايَةُ لِلَّهِ الْحَقِّ  « 2 » ؛ با فتحه آمده كه به معنى ربوبيّت است ؛ يعنى در آن روز همگى در تحت ولايت خدا در مىآيند ، و به او إيمان مىآورند ، و از آنچه در دنيا پرستيده‌اند بيزارى مىجويند .\r\nو وَلَايَت با فتحه به معنى مَحبّت و با كسره به معنى تَولِيَت و سلطان است ؛ و از ابن سِكِّيت وارد شده كه : وِلآءبا كسره نيز همين معنى را دارد .\r\nو وَلِىّ و وَالِى كسى را گويند كه زِمام أمر ديگرى را به دست خود گيرد و عهده دار آن گردد\r\n\r\n\r\n","description":"","footnote":"\r\n( 1 ) صدر آيه 68 ، از سورهء 3 : ءَال عمران\r\n( 2 ) صدر آيه 44 ، از سورهء 18 : الكهف\r\n","page_name":" 17 ","page_number":31},
  {"content":"\r\n\r\nو وَلِىّ ، به كسى گويند كه نصرت و كمك از ناحيهء اوست . و نيز به كسى گفته مىشود كه : تدبير امور كند ، و تَمشِيَت به دست و به نظر او انجام گيرد ؛ و بر اين أصل گفته مىشود : فلانٌ وَلِىُّ الْمَرْأةِ ، يعنى نكاح آن زن به صلاحديد و به نظر اوست .\r\nو وَلِىِّ دَم‌به كسى گويند كه حقّ مطالبهء دِيه را از قاتل يا از زخم زننده دارد . و سلطان ، ولىّ أمررعيّت است و از همين باب است گفتار كُمَيْت‌ِشاعر دربارهء حضرت أمير المؤمنين عليه السّلام :\r\n وَ نِعْمَ وَلِىُّ الَامْرِ بَعْدَ وَلِيِّهِ * وَ مُنْتَجَعُ التَّقْوَى وَ نِعْمَ الْمُقَرِّبُ « 1 » \r\n« أمير المؤمنين علىّ بن أبى طالب عليه السّلام ، خوب سلطان و كفيل أمر امّت بعد از سلطان أوّلش ( رسول الله ) بوده است ؛ و خوب دليل و راهنماى تقوى و سَداد در بيابان خشك و بَيْدَاء جهالت ؛ و خوب نزديك كنندهء امّت به خداوند متعال است . »\r\nطريحىّ در « مجمع البحرين » مطلب را إدامه مىدهد تا مىرسد به اينجا كه مىگويد : در مورد آيه :  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ  « 2 » ؛ أبو علىّگفته است : معنىِ آيه اين است كه : « آن كسى كه متولّىِ تدبير شما گردد ، و ولايت امور شما را بر عهده گيرد ، خداوند است ، و رسول خداوند ، و كسانى كه صفات آنان اينطور باشد كه إقامهء نماز كنند ، و در حال ركوع نماز خود ، زكات بدهند . »\r\nآنگاه مطلب را إدامه داده تا اينكه گويد : و چنين نقل شده كه جماعتى از أصحاب رسول خدا صلّى الله عليه و آله و سلّم در مسجد مدينه دور هم گرد\r\n\r\n\r\n","description":"","footnote":"\r\n( 1 ) « امام شناسى » ج 5 ، ص 208 ، بنقل از « تفسير أبو الفتوح » طبع مظفّرىّ ، ج 2 ، ص 176 ؛ و بجاى « المقِّربُ » المؤَدِّبُ آورده است .\r\n( 2 ) آيه 55 ، از سورهء 5 : المآئدة\r\n","page_name":" 18 ","page_number":32},
  {"content":"\r\n\r\nآمدند و بعضى به بعض ديگر گفتند : اگر ما به اين آيه كافر شويم ، به سائر آيات قرآن هم كافر شده‌ايم ! و اگر به اين آيه إيمان آوريم ، ما را به همان متن و مُفاد خود دعوت مىكند ؛ وَ لَكِنَّا نَتَوَلَّى وَ لَا نُطِيعُ عَلِيًّا فِيمَا أَمَرَ ؛ فَنَزَلَتْ : «  يَعْرِفُونَ نِعْمَتَ اللَّهِ ثُمَّ يُنْكِرُونَها »  « 1 »  .  « و ليكن ما ولايت علىّ را قبول مىكنيم ؛ و أمّا دربارهء آنچه كه او أمر مىكند إطاعت او را نمىنمائيم ؛ پس اين آيه نازل شد : نعمت خدا را مىشناسند ، و سپس آن نعمت را إنكار مىكنند . »\r\nو گفتار خداوند تعالى :  النَّبِيُّ أَوْلى بِالْمُؤْمِنِينَ مِنْ أَنْفُسِهِمْ  « 2 » ، از حضرت باقر عليه السّلام وارد است كه : اين أولويّت پيامبر به مؤمنين از خود ايشان ، دربارهء أمر حكومت و إمارت نازل شده است ؛ و معنى آيه اين مىشود كه : پيغمبر نسبت به مردم از خود آنها به خودشان سزاوارتر است ؛ و بنابراين جائز است كه پيامبر در صورت نياز ، غلام و مملوكى را با وجود آنكه صاحبش به آن محتاج است ، از او بگيرد .\r\nو روى همين أصل روايتى وارد شده است كه : النَّبِىُّ - صَلَّى اللَهُ عَلَيْهِ وَ ءَالِهِ وَ سَلَّمَ - أَوْلَى بِكُلِّ مُؤْمِنٍ مِنْ نَفْسِهِ ؛ وَ كَذَا عَلِىٌّ مِنْ بَعْدِهِ .\r\n« پيامبر سزاوارتر است به هر مؤمنى از خود آن مؤمن به خودش ؛ و نيز علىّ بن أبى طالب ( عليه السّلام ) پس از او اينچنين است . »\r\nو گفتار خداوند تعالى :  وَ لَمْ يَكُنْ لَهُ وَلِيٌّ مِنَ الذُّلِّ  « 3 » « از براى خداوند وَليّى از جهت ذلّت او نيست . » ولىّ به كسى گويند كه قائم مقام و جانشين شخص باشد در امورى كه اختصاص به او دارد ، و آن شخص به جهت عجز و ناتوانى قادر بر بجا آوردن آن امور نيست ؛ مانند ولىّ طفل و ولىّ مجنون .\r\n\r\n\r\n","description":"","footnote":"\r\n( 1 ) . صدر آيه 83 ، از سورهء 16 : النَّحل\r\n( 2 ) صدر آيه 6 ، از سورهء 33 : الاحزاب\r\n( 3 ) قسمتى از آيه 111 ، از سورهء 17 : الإسرآء\r\n","page_name":" 19 ","page_number":33},
  {"content":"\r\n\r\nبناءً عليهَذا هر كس كه ولىّ دارد ، نيازمند به اوست ؛ و چون خداوند غنىّ و بى نياز است ، محال است كه داراى ولىّ باشد ؛ و همچنين اگر آن ولىّ هم نيازمند به خدا باشد ، در اينجا دور لازم مىآيد ، و اگر نيازمند نباشد شريك او خواهد بود ؛ و هر دو صورت محال است .\r\n\r\nاز جملهء أسماء خداوند تعالى وَلِىّ است ؛ يعنى ناصر و متولِّى امور عالم\r\nابن أثير جَزَرى در « نهايه » گويد : از جملهء أسماء خداوند تعالى وَلِىّ است ؛ يعنى ناصر و يارى كننده . و گفته شده است كه : معنى آن متولِّى إدارهء امور عالم و خلائق است كه بر همهء عالم قيام دارد .\r\nو از جملهء أسماء خداوند والىاست ، و آن به معنى مالك جميع أشياء و تصرّف كنندهء در آنهاست ؛ و گويا كه وِلايت إشعار به تدبير و قدرت و فعل دارد ؛ و تا وقتى كه تدبير و قدرت و فعل با هم مجتمع نباشند اسم والى بر آن إطلاق نمىشود . تا آنكه گويد :\r\nو لفظ مَوْلَىدر حديث بسيار آمده است ؛ و آن اسمى است كه بر جماعت كثيرى گفته مىشود ؛ و آن عبارت است از رَبّ ( مربّى و صاحب اختيار ) و مَالِك ( صاحب مِلك ) و سَيِّد ( آقا و بزرگوار ) و مُنْعِم ( نعمت بخشنده ) و مُعْتِق ( آزاد كننده ) و نَاصِر ( يارى كننده ) و مُحِبّ ( دوست دارنده ) و تَابِع ( پيروى كننده ) و جَار ( همسايه ) و ابن عَمّ ( پسر عمو ) و حَلِيف ( هم سوگند ) و عَقِيد ( هم پيمان ) و صِهْر ( داماد ) و عَبْد ( غلام و بنده ) و مُعْتَقْ ( غلام يا كنيز آزاد شده ) و مُنْعَمٌ عَلَيْهِ ( نعمت بخشيده شده ) ؛ و بسيارى از اين معانى در حديث آمده است ، پس لفظ مَوْلَى در هر حديث ، به آن معنى كه آن حديث اقتضاء دارد نسبت داده مىشود . و هر كس كه متصدّى أمرى گردد و يا قيام بر آن كند آن كس مَوْلَىو وَلِىّآن أمر خواهد بود .\r\nاينها مطالبى بود كه از « نهاية » ابن أثير نقل شد .\r\nزَبيدى در « تاج العروس » مىگويد : وَلِىّ معانى بسيار دارد ؛ بعضى از آنها مُحِبّ است ، و آن ضدّ دشمن است ؛ و آن اسم است از مادّهء وَالَاهُ يعنى او را\r\n\r\n","description":"","footnote":"","page_name":" 20 ","page_number":34},
  {"content":"\r\n\r\nدوست داشت ؛ و بعضى از آنها صَدِيق‌است ، و بعضى از آن معانى نصيراست از مادّهء وَالَاهُ يعنى يارى كرد او را .\r\nوَ وَلِىَ الشَّىْءَ ، وَ وَلِىَ عَلَيْهِ ، وِلَايَةً وَ وَلَايَةً ، با كسره و فتحه است ؛ و يا آنكه با فتحه مصدر و با كسره اسم است ، مثل : إمارَتْ و نِقابَتْ ، چون اسم است براى آن أمرى كه متولّى آن شده‌اى ، و بر انجام آن قيام نموده‌اى . و بنابراين چون معنى مصدرى را إراده كنند ، فتحه مىدهند ؛ و بر اين گفتار ، سيبويه تصريح كرده است .\r\nو گفته شده است كه : وِلايت با كسره ، خِطَّه و إمَارَت است ؛ و بر اين گفتار در « مُحْكَم » تصريح كرده است كه همانند إمارَت‌ْاست . و ابن سِكِّيت گفته است : وِلايت با كسره به معنى سلطان است .\r\nو پس از آنكه - همانطور كه ذكر كرديم - معانى مختلفى براى مَوْلَىذكر مىكند مىگويد : همچنين مَوْلَى و وَلِىّ : الَّذِى يَلِى عَلَيْكَ أمْرَكَ ؛ يعنى آن كسى كه به عنوان تسلّط و برترى ، امور تو را عهده دار و متكفّل گرديده است . و مَوْلَى و وَلِىّ هر دو به معنىِ واحد هستند ؛ و از همين قبيل است حديثى كه وارد شده است : أَيُّمَا امْرَأَةٍ نَكَحَتْ بِغَيْرِ إذْنِ مَوْلَاهَا ، و بعضى همين حديث را روايت كرده‌اند كه : أَيُّمَا امْرَأَةٍ نَكَحَتْ بِغَيْرِ إذْنِ وَلِيِّهَا . ( از اينجا استفاده مىشود كه مَوْلَى و وَلىّ يك معنى دارند . )\r\nتا مىرسد به اينجا كه مىگويد : و از جملهء معانى ولىّكه در أسماء خداوند تعالى آمده است ، ناصر است ؛ و گفته شده : الْمُتَوَلِّى لِامُورِ الْعَالَمِ القَآئِمُ بِهَا ؛ يعنى متولّى و عهده دار و صاحب اختيار امور عالم بوده و بر همهء عالم قيام دارد ، و بر آن امور متمكّن است . و گفته شده كه : معنى ولىّدر اينجا والى است . وَ هُوَ مَالِكُ الاشْيَآءِ جَمِيعِهَا المُتَصَرِّفُ فِيهَا ، يعنى خداوند مالك همهء چيزهاست بطور كلّىّ ، و تصرّف كنندهء در آنهاست بطور عموم .\r\nآنگاه مىگويد : و ابن أثير گفته است : مثل آنكه وَلايت‌دلالت بر تدبير در\r\n\r\n","description":"","footnote":"","page_name":" 21 ","page_number":35},
  {"content":"\r\n\r\nامور و قدرت بر آنها و بجا آوردن آنها را دارد ، و تا هنگامى كه اين معانى سه گانه ( تدبيرو قدرت‌و فعل ) با يكديگر مجتمع نشوند إطلاق لفظ والى در آنجا آزاد و رها نيست .\r\nو در « لسان العرب » آنچه را كه ما از « نهايه » و « تاج العروس » نقل كرديم بعينه آورده است ، و لذا از تكرار آن خوددارى مىنمائيم .\r\nراغب اصفهانىّ در « مفردات » گويد : الْوَلآءُ و التَّوَالِى أنْ يَحْصُلَ شَيْئَانِ فَصَاعِدًا حُصُولًا لَيْسَ بَيْنَهُمَا مَا لَيْسَ مِنْهُمَا . « وَلَاءو توَالىبمعنى آن است كه : دو چيز يا بيشتر طورى با همديگر قرار گيرند كه چيزى غير از خود آنها در ميانشان وجود نداشته باشد . » و بدين مناسبت وَلَاء و توَالِى را براى قُرب مكانى و قرب نَسَبى ، و قرب دينى ، و قرب صداقت و دوستى و قرب نصرت و يارى ، و قرب اعتقادى استعاره مىآورند .\r\nو وِلايت با كسره به معنىِ نُصرت ، و وَلايت با فتحه به معنى متولّى شدن در امور است ؛ و گفته شده : وِلايت و وَلايت همانند دِلالت و دَلالت هستند ، و حقيقت آن متولّى شدن بر أمر است . و هر يك از وَلّى و مَوْلَى ، در اين معنى استعمال مىشوند ، و بنابراين در معنى فاعلى مُوالِى و در معنى مفعولى مُوَالَى گفته مىشود . وَلىّ بر وزن قَتِيل هم به معنى اسم فاعل « قاتل » و هم به معنى اسم مفعول « مَقتول » مىآيد .\r\nبه مؤمن وَلِىُّ اللَه‌گفته مىشود ؛ و ليكن مَوْلَى اللَه‌وارد نشده است . و گاه گفته مىشود : اللَهُ تَعَالَى وَلِىُّ الْمُؤْمِنِينَ وَ مَوْلَاهُمْ . « خداوند متعال ، ولىّ مؤمنان و مولاى ايشان است » .\r\n اللَّهُ وَلِيُّ الْمُؤْمِنِينَ  ؛  نِعْمَ الْمَوْلى  ؛  فَإِنَّ اللَّهَ هُوَ مَوْلاهُ \r\nأمّا از نوع أوّل كه به معنى فاعل باشد اين آيات است :  اللَّهُ وَلِيُّ الَّذِينَ آمَنُوا  « 1 » « خداوند ولىّ كسانى است كه إيمان آوردند . »  إِنَّ وَلِيِّيَ اللَّهُ  « 2 » « بدرستى\r\n\r\n\r\n","description":"","footnote":"\r\n( 1 ) صدر آيه 257 ، از سورهء 2 : البقرة\r\n( 2 ) صدر آيه 196 ، از سورهء 7 : الاعراف\r\n","page_name":" 22 ","page_number":36},
  {"content":"\r\n\r\nكه ولىّ من خداست . »  وَ اللَّهُ وَلِيُّ الْمُؤْمِنِينَ  « 1 » « خداوند ولىّ مؤمنان است . »  ذلِكَ بِأَنَّ اللَّهَ مَوْلَى الَّذِينَ آمَنُوا  « 2 » « و اين بعلّت آنست كه : خداوند مولاى آن كسانى است كه إيمان آوردند . »  نِعْمَ الْمَوْلى وَ نِعْمَ النَّصِيرُ  « 3 » « خداوند خوب مولائى و خوب يارى كننده‌اى است . » و  اعْتَصِمُوا بِاللَّهِ هُوَ مَوْلاكُمْ فَنِعْمَ الْمَوْلى  « 4 » « خود را در عصمت و مَصُونيّت خدا در آوريد ؛ زيرا كه او مولاى شماست ؛ و خوب مولائى است . »  قُلْ يا أَيُّهَا الَّذِينَ هادُوا إِنْ زَعَمْتُمْ أَنَّكُمْ أَوْلِياءُ لِلَّهِ مِنْ دُونِ النَّاسِ فَتَمَنَّوُا الْمَوْتَ  « 5 » « بگو ( اى پيغمبر ) : اى كسانى كه طريقهء يَهوديّت را اتّخاذ كرده‌ايد ، اگر چنين مىپنداريد كه شما أوليائى براى خدا هستيد غير از مردم ، پس تمنّاى مرگ كنيد . »  وَ إِنْ تَظاهَرا عَلَيْهِ فَإِنَّ اللَّهَ هُوَ مَوْلاهُ  « 6 » « يعنى اگر آن دو زن ( عائشه و حَفْصَه ) عليه پيغمبر مُعين و همكار هم گردند ، پس بدرستى كه خداوند مولاى پيغمبر است . »  ثُمَّ رُدُّوا إِلَى اللَّهِ مَوْلاهُمُ الْحَقِّ  « 7 » « و پس از آن به سوى خداوند كه مولاى حقّ ايشان است باز گردانيده مىشوند . »\r\nاينها آياتى است كه راغب إصفهانىّ در « مفردات » بعنوان شاهد بر اينكه وَلِىّو مَوْلَىدر آنها به معنى اسم فاعل مىباشد ذكر نموده و سپس گفته است : و وَالِىكه در گفتار خداوند آمده است :  وَ ما لَهُمْ مِنْ دُونِهِ مِنْ والٍ  « 8 » « از براى ايشان غير از خدا هيچ والىاى نيست . » به معنىِ وَلىّمىباشد ؛ يعنى ايشان غير از خدا هيچ ولِيّى ندارند .\r\nسپس راغب ، بسيارى از آيات قرآن را كه در آنها نام وَلِىّبرده شده ، و نفى ولايت از غير خدا نموده است ، و نهى از اتّخاذ ولايت يهود و نصارَى ، و ولايت دشمنان خدا كرده ، و بسيارى از آياتى كه در آنها مشتقّات اين مادّه ذكر\r\n\r\n\r\n","description":"","footnote":"\r\n( 1 ) ذيل آيه 68 ، از سورهء 3 : ءَال عمران\r\n( 2 ) صدر آيه 11 ، از سورهء 47 : محمّد\r\n( 3 ) ذيل آيه 40 ، از سورهء 8 : الانفال\r\n( 4 ) ذيل آيه 78 ، از سورهء 22 : الحجّ\r\n( 5 ) صدر آيه 6 ، از سورهء 62 : الجمعة\r\n( 6 ) قسمتى از آيه 4 ، از سورهء 66 : التّحريم\r\n( 7 ) صدر آيه 62 ، از سورهء 6 : الانعام\r\n( 8 ) ذيل آيه 11 ، از سورهء 13 : الرّعد\r\n","page_name":" 23 ","page_number":37},
  {"content":"\r\n\r\nشده است ، بيان كرده و معنى مناسب آنها را ذكر نموده ، و در اين معانى مطلب را توسعه و گسترش داده است .\r\nبارى ما در اينجا آنچه لازم بود از كتب لغت دربارهء معنىِ ولايت و مشتقّات آن آورديم ، تا خبيرِ بصير ، بر خصوصيّات معانى و موارد استعمال آنها مطّلع گردد ، و با تأمّل و تدبّر بدست آورد كه : تمام اين معانى مختلفى را كه براى وَلايت‌و وَلِىّ ، و مَوْلى ، و غيرها نموده‌اند - چنان كه در « تاج العروس » گويد : معانى ولىّبه بيست و يك قسم مىرسد - همه و همه راجع به يك معنى واحدى است كه آن ، أصل و ريشهء معنىِ ولايت است ، و بقيّهء معانى آن نيز با استعاره از آن معنى آورده شده است .\r\n\r\nتحقّق ولايت در بندگان خدا بواسطهء هُو هوِيَّتى است كه در أثر فَنآء فِى اللَه حاصل مىشود\r\nو بعبارةٍ اخرى : أصل معنى ولايت‌در همهء اين موارد استعمال ، محفوظ است ، غاية الامر بمناسبت جهتى از جهات ، آن معنى أصل را با ضميمهء خصوصيّتى كه در مورد استعمال در نظر گرفته‌اند ملاحظه نموده‌اند و آن أصل همان معنائى است كه راغب در « مفردات » ذكر نموده است ؛ آنجا كه در مادّهء « وَلْىْ » گويد : الْوَلآءُ وَ التَّوَالِى أنْ يَحْصُلَ شَيْئَانِ فَصَاعِدًا حُصُولًا لَيْسَ بَيْنَهُمَا مَا لَيْسَ مِنْهُمَا . « ولاء و توالى عبارت است از آنكه : دو چيز يا بيشتر طورى با همديگر متّحد بشوند كه چيزى غير از خود آنها در ميانشان وجود نداشته باشد . » به اين معنى كه : بين آنها هيچگونه حجاب و مانع و فاصله و جدائى و غيريّت و بينونت نباشد ، بطوريكه اگر فرض شود چيزى بين آن دو وجود داشته باشد ، از خود آنها باشد ؛ نه از غير آنها .\r\nمثلًا مقام وحدانيّت و يگانگى كه بين بنده و پروردگارش پيدا مىشود كه هيچگونه حجاب و پرده‌اى در هيچ يك از مراحل : طبع و مثال و نفس و روح و سرّ نبوده باشد ، اين را وَلايت گويند . و مقام يگانگى كه بين حبيب و محبوب ، و عاشق و معشوق ، و ذاكر و مذكور ، و طالب و مطلوب پيدا شود بطوريكه أبداً به هيچ وجه من الوجوه جدائى نبوده باشد ، آن را وَلايت گويند .\r\n\r\n","description":"","footnote":"","page_name":" 24 ","page_number":38},
  {"content":"\r\n\r\nو بر اين أساس خداوند تعالى ولىّ تمام موجودات است در عالم تكوين بطور مطلق ، و همهء موجودات نيز - بدون استثناء - تكويناً ولىّ خدا هستند ، زيرا بين خدا كه ربّ است و بين موجودات كه مربوبند ، حجاب و فاصله‌اى وجود ندارد مگر آنكه آن حجاب از خود آنهاست . و أمّا در عالم تشريع و عرفان ، ولايت حقّ اختصاص به كسانى دارد كه از مراحل شرك خفىّ بطور كلّى عبور كرده ، و از همهء حجابهاى نفسانىّ گذشته ، و در نقطهء أصلى و حقيقت عبوديّت قرار گرفته‌اند .\r\nو بر همين ميزان است كه به هر يك از دو طرف نسبت و إضافه ولىّ گويند ؛ يعنى بينونت و غيريّت به كلّى از بين رفته و هُو هُوِيَّت پيدا شده است . خدا ولىّ مؤمن است و مؤمن هم ولىّ خداست . به مؤمن وَلِىُّ اللَه مىگوئيم كه جمع آن أوْلِيَاءُ اللَه است و خداوند هم ولىّآنهاست :  اللَّهُ وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ  « 1 » وَلِىّدر اينجا به تمام معنى الكلمه بين مؤمن و پروردگار به يك عنايت استعمال مىشود . و اين است حقيقت معنى وَلَايَت !\r\nو از اينجا بدست ميآوريم كه : أوّلًا : در ولِىّ به معنى مفعول ، تمام آثار و خصوصيات وَلِىّ به معنى فاعل مشهود مىباشد و چون آئينه بدون مختصر خودنمائى و مثل آب صاف ، و مانند شيشه بدون اندك خودنمائى ، تمام چهرهء صاحب صورت را در خود منعكس مىكند .\r\nثانياً : تمام مشتقّاتى كه از وَلِىّآمده است ، و تمام معانىاى كه براى آن ذكر شده است ، همه بر اين أساس و روى اين ميزان است ؛ چون لازمهء ولايت قُرب است ، و قرب هم داراى أنواع و أشكال مختلفى است كه در هر يك از مظاهِر قرب و نزديكى به تمام معنى كلمه ، آن حقيقت ولايت ، با لحاظ اين خصوصيّت قرب ملاحظه شده است .\r\n\r\nتحقّق معانى مختلفهء ولايت در مصاديقش ، به نحو اشتراك معنوى است ؛ نه لفظى\r\nو عليهذا صحيح نيست كه بگوئيم : وَلَايَت‌ْو وَلِىّو مَوْلَى و سائر\r\n\r\n\r\n","description":"","footnote":"\r\n( 1 ) صدر آيه 257 ، از سورهء 2 : البقرة\r\n","page_name":" 25 ","page_number":39},
  {"content":"\r\n\r\nمشتقّات آنها كه در معانى مختلفه استعمال مىشوند ، بنحو اشتراك لفظى است ؛ نه ، چنين نيست . بلكه بنحو اشتراك معنوىّ و استعمال لفظ در همان معنىِ واحد است كه بواسطهء قرينهء مقاميّه و يا مقاليّه ، يك نوع خصوصيّت قُرب و نزديكى از آن معنىِ عامّ در نظر گرفته شده ؛ و اين گونه استعمال در همهء موارد استعمال حقيقت است .\r\nو روى اين گفتار هر جا كه لفظ وَلَايَت يا وَلِىّ يا مَوْلَى و غير آنها را يافتيم ، و قرينه‌اى بخصوص نبود كه دلالت بر خصوص يكى از مصاديق آن كند ، بايد همان معنى كلّى را بدون هيچ قيدى در نظر بگيريم و آن را مُراد و معنى لفظ بدانيم . مثلًا اگر گفته شد : وَلايت از آنِ خداست ، بايد گفت : مراد ، مَعِيَّت خداوند با همهء موجودات است . و اگر گفته شد : فلان كس به مقام ولايت رسيده است ، بايد گفت : مراد آن است كه : در مراحل سير و سلوك و عرفان و شهود إلهىّ ، به مرحله‌اى رسيده است كه هيچيك از حُجُب نفسانيّه بين او و حضرت حقّ وجود ندارد ، و تمام شوائب فرعونيّت و ربوبيّت در وجود او مُضْمَحِلّ گرديده ، و به مقام عبوديّت مطلقه ، و بندگى مَحضهء حضرت حق - جلَّ و عَلَا - نائل گرديده است .\r\nبارى از اين بيانى كه نموديم معلوم مىشود كه : هر جا كه وَلَايَت يا وَلىّ استعمال مىشود ، يك نوع جنبهء اتّحاد و وحدتى بين دو چيز وجود دارد كه بر آن أصل ، اين لفظ را مىآورند و استعمال ميكنند . مثلًا نسبتى كه بين مالك و مملوك است و آن نسبت ، آن دو را به هم دوخته و پيوند زده است ، باعث مىشود كه به هر يك از آنها وَلِىّگويند . و نسبتى كه بين آقا و غلام اوست ، اينچنين است ؛ و نسبتى كه بين مُنْعِم‌ْو مُنْعَمٌ عَلَيْه ( نعمت دهنده و نعمت داده شده ) موجود است هر دو را در تحت عنوان خاصّى قرار داده است ، لذا به هر يك از آن دو وَلِىّگويند ؛ و نسبتى كه بين مُعْتِق و مُعْتَق ( آقاى آزاد كننده و بندهءآزاد شده ) موجود است اين عنوان را در پى دارد ؛ نسبتى كه بين دو نفر حَليف\r\n\r\n","description":"","footnote":"","page_name":" 26 ","page_number":40},
  {"content":"\r\n\r\n( هم سوگند ) و دو نفر عَقيد ( هم پيمان و هم عهد ) موجود است ، و نسبتى كه بين حَبيب و مُحِبّ است نيز از اين قبيل است ، و صِهْر ( داماد ) را نيز وَلِىّ گويند ، زيرا بواسطهء قرابت و خويشاونديى كه پيدا كرده است ، در بسيارى از امور ، جزو خانواده شده است ؛ ابن عمّ ( پسر عمو ) را وَلِىّ گويند ، چون جزء أفراد عاقله است ، و ديهء خطائى بر عهدهء اوست ؛ و نيز در بسيارى از موارد ، حكم برادر را دارد و مُعين و ياور إنسان است .\r\nو هر جا كه قرينهء خاصّى براى إرادهء يكى از اين معانى بود ، بايد لفظ را حمل بر آن كنيم ؛ و گر نه همان معنى ولايت عامِّ بدون قرينه ، متبادر به ذهن مىگردد ؛ و همان معنى ، مرادِ گويندهء كلام است .\r\nو معلوم است كه مالكيّت در تدبير ، و تكفّل امور و عهده دار شدن أحكام و مسائل مُوَلَّى علَيه ، لازمه و نتيجهء حاصله از ولايت است ، نه أصل حقيقت و معنى مطابقى آن . و هر جا كه أحياناً ديده شود ولايت را به حكومت و إمارت و سلطان و مراقبت و پاسدارى و نگهبانى تفسير مىكنند ، تفسير به لوازم معنى نموده‌اند ؛ نه بيان معنى حقيقى و واقعى آن .\r\nو بر همين وَتِيره ، استاد گرامى ما : حضرت آية الحقِّ و العرفان ، و سند العلم و الإيقان مرحوم آية الله طباطبائىّ - أفَاضَ اللَهُ عَلَيْنَا مِنْ بَرَكَاتِ تُرْبَتِهِ وَ نَفْسِهِ - كلمهء ولايت را در رسالهء « الْوِلَاية » « 1 » و در « الميزان » تفسير فرموده‌اند .\r\n\r\n\r\n","description":"","footnote":"\r\n( 1 ) . رسالهء « الوَلاية » از نفائس رسائل مؤلَّفهء علّامه است كه مستقلًّا تأليف شده است و حقير آن را با رسالهء « نبوّت و إمامت » كه آن نيز مستقلًّا تأليف شده است ، با هفت رسالهء ديگر كه مجموعاً در يك مُجَلَّد نوشته شده است ، از روى خطّ مؤلّف نسخه بردارى كرده و همه را در يك مجلّد تجليد نموده‌ام . اين رساله‌ها در زمان حيات آن فقيد به طبع نرسيد و ليكن بعد از ارتحال ايشان ، رسالهء « ولايت » را فقط در ضمن يادنامه‌اى بنام « يادنامهء مفسّر كبير استاد علّامه سيّد محمّد حسين طباطبائىّ » از صفحهء 251 تا صفحهء 305 طبع نموده‌اند . البتّه آن هفت رسالهء ديگر كه : الإنْسَانُ قَبْلَ الدُّنْيَا وَ بَعْدَ الدُّنْيَا وَ فِى الدُّنْيَا و رسالهء الله و أسمآء الله و أفعال الله و رسالهء الوسآئط است بعداً طبع شد ولى يك طبع بسيار نامرغوب و إن شآء الله\r\n","page_name":" 27 ","page_number":41},
  {"content":"\r\n\r\n\r\nالْوَلَايَةُ هِىَ الْكَمَالُ الاخِيرُ الْحَقِيقىُّ لِلإنْسَانِ ؛ وَ إنَّهَا الْغَرَضُ الاخِيرُ مِن تَشْرِيعِ الشَّرِيعَةِ الْحَقَّةِ الإلَهِيَّةِ\r\nاستاد ما در رسالهء « الولاية » كه از نفائس كتب ايشان و از رساله‌هاى بسيار ذى قيمت و خيلى پر محتوى است ، مَمْشاى خود را بر اين أساس قرار داده و فرموده‌اند : الْوَلَايَةُ هِىَ الْكَمَالُ الاخِيرُ الحَقِيقِىُّ لِلإنْسَانِ ، وَ إنَّهَا الْغَرَضُ الاخِيرُ مِنْ تَشْرِيعِ الشَّرِيعَةِ الْحَقَّةِ الإلَهِيَّةِ « 1 » « ولايت آخرين درجهء كمال إنسان ، و آخرين منظور و مقصود از تشريع شريعت خداوندى است . »\r\nو در تفسير « الميزان » فرموده‌اند : گرچه براى ولايت معانى بسيارى ذكر كرده‌اند ، وَ لَكِنَّ الاصْلَ فِى مَعنَاهَا ارْتِفَاعُ الْوَاسِطَةِ الْحَآئِلَةِ بَيْنَ الشَّيْئَيْنِ بِحَيْثُ لَا يَكُونُ بَيْنَهُمَا مَا لَيْسَ مِنْهُمَا « 2 » « و ليكن أصل در معنى آن ، برداشته شدن آن واسطه‌اى است كه بين دو چيز حائل شده باشد ، بطوريكه بين آن دو چيز غير از آن دو باقى نماند . » و سپس براى نزديكى چيزى به چيز ديگرى به أنحاء وجوه قرب و نزديكى استعاره آورده‌اند ، همچون قُرب نَسَبى و مكانى و قرب منزلتى و صداقت و غير ذلك .\r\nو به همين مناسبت به هر يك از دو طرف وَلايت ، وَلِىّ گفته مىشود ؛ بالاخصّ به جهت آنكه هر يك از آن دو ، نسبت به ديگرى حالتى از قرب را دارد كه غير او ندارد . و بنابراين ، خداوند سبحانه وَلِىّ بندهء مؤمن خود است ؛ بعلّت آنكه امور او را زير نظر دارد و شؤون او را تدبير مىكند ، و او را در صراط مستقيم هدايت مىفرمايد ؛ و او را در امورى كه سزاوار اوست أمر مىكند ، و از امورى كه سزاوار او نيست نهى مىنمايد ؛ و در دنيا و آخرت او را نصرت و يارى مىكند . و مؤمن حقيقىّ و واقعىّ نيز وَلِىّ پروردگارش مىباشد ؛ زيرا كه خود را در أوامر و نواهى او تحت ولايت او در مىآورد ؛ و نيز در جميع بركات معنويّه از هدايت و توفيق و تأييد و تسديد و آنچه در پى دارند از مكرّم داشتن بواسطهء\r\n\r\n\r\n","description":"","footnote":"\r\nاميدواريم كه آن هم به سبك بسيار خوبى طبع شود .\r\n( 1 ) رسالهء « الولاية » طبع مؤسّسهء ءَال البيت ، ص 4\r\n( 2 ) تفسير « الميزان » ج 10 ، ص 89\r\n","page_name":" 28 ","page_number":42},
  {"content":"\r\n\r\nارتقاء درجه به بهشت و مقام رضوان خدا ، در تحت ولايت و پذيرش خداوندِ خود است .\r\nو بنابراين أولياء خداوند - بهر حال - آن افرادى هستند كه به اين درجهء از مقام قرب رسيده باشند . أولياء خدا خصوص مؤمنانى هستند كه خداوند در حيات معنوى و زندگى جاودانى ، خود را ولىّ ايشان مىشمرد و متولّى امور ايشان مىگردد ، و مىگويد :  وَ اللَّهُ وَلِيُّ الْمُؤْمِنِينَ  « 1 » « و خدا ولىّ مؤمنان است . »\r\nاينها مطالبى بود كه از تفسير « الميزان » و اجمالًا از رسالهء « الولاية » نقل شد . و از اينجا استفاده مىشود كه : حضرت علّامه نيز وَلِىّ را در همان معنىِ واحدى كه راغب اصفهانى اختيار كرده ، اختيار كرده‌اند كه : دو چيز با همديگر آنطور متّحد و يگانه بشوند كه تمام حجابها از بين برود ، و غير از ذات و وجود آنها هيچ فاصله و بينونيّتى بين آنها نباشد ، بطورى كه هر چه بين آنها باشد از خودشان باشد .\r\nو بنابراين ، معانىِ ولايتى كه در قرآن آمده : از نصرت و يارى و محبّت و سائر اشتقاقات ، همه به اين أصل بر مىگردد . و كمال حقيقى إنسان هم كه ولايت است : «  هُنالِكَ الْوَلايَةُ لِلَّهِ الْحَقِّ هُوَ خَيْرٌ ثَواباً وَ خَيْرٌ عُقْباً  » « 2 » همين است كه مؤمن مىرسد به جائى كه بين او و بين پروردگار به هيچ وجه من الوجوه فاصله و حجابى نيست غير از ذات خودِ إنسان و ذات پروردگار ؛ و تمام حجابها از بين رفته و تمام شوائب دوئيّت و غيريّت همه از بين رفته ؛ و إنسان مانده است و پروردگار ، و آنجاست كه هُو هُويّت پيدا شده ، و اين دعا :\r\n بَيْنِى وَ بَيْنَكَ إنِّيِّى يُنَازِعُنى * فَارْفَعْ بِلُطْفِكَ إنِّيِّى مِنَ الْبَيْن « 3 » \r\n\r\n\r\n","description":"","footnote":"\r\n( 1 ) ذيل آيه 68 ، از سورهء 3 : ءَال عمران\r\n( 2 ) آيه 44 ، از سورهء 18 : الكهف\r\n( 3 ) رسالهء « سير و سلوك منسوب به بحرالعلوم » ص 98\r\n","page_name":" 29 ","page_number":43},
  {"content":"\r\n\r\nمستجاب شده است ؛ و اين يك مقام بسيار عالى است كه إن شآء الله شايد ذكر شود كه تمام أنبيائى كه به درجهء عالى إخلاص رسيدند ، بواسطهء همين ولايت است و شرافت و قدر و قيمت أئمّه هم بواسطهء همين مسألهء ولايت است ؛ و مؤمن خالص هم كه مورد نظر پروردگار قرار مىگيرد بواسطهء رسيدن اوست به همين مقام ولايت .\r\nاين إجمال مسائلى بود كه امروز دربارهء معنى لغوى ولايت بحث كرديم « 1 » إن شآء الله با توفيق و تأييد پروردگار در روزهاى بعد وارد مىشويم در مصاديق آن ، از ولايت پيغمبر و أئمّه و فقهائى كه در زمان غيبت داراى اين سِمَت هستند .\r\nاللَهُمَّ صَلِّ عَلَى مُحَمَّدٍ وَ ءَالِ مُحَمَّد\r\n\r\n\r\n","description":"","footnote":"\r\n( 1 ) تحقيق در معنى لغوى ولايت در دورهء علوم و معارف إسلام ، قسمت « إمام شناسى » ج 5 ، ص 9 إلى 33 آمده است .\r\n","page_name":" 30 ","page_number":44},
  {"content":"\r\n\r\n\r\nدرس دوم : ولايت امام و تفسير آيه : أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ\r\n\r\n","description":"","footnote":"","page_name":" 31 ","page_number":45},
  {"content":"\r\n . \r\n","description":"","footnote":"","page_name":" 32 ","page_number":46},
  {"content":"\r\n\r\nأعُوذُ بِاللَهِ مِنَ الشَّيْطَانِ الرَّجِيمِ\r\nبِسْمِ اللَهِ الرَّحْمَنِ الرَّحِيمِ\r\nوَ صَلَّى اللَهُ عَلَى سَيِّدِنَا مُحَمَّدٍ وَ ءَالِهِ الطَّيِّبِينَ الطَّاهِرِينَ\r\nوَ لَعْنَةُ اللَهِ عَلَى أعْدَآئِهِم أجْمَعِينَ مِنَ الآنَ إلَى قِيَامِ يَوْمِ الدِّينِ\r\nوَ لَا حَوْلَ وَ لَا قُوَّةَ إلَّا بِاللَهِ الْعَلِىِّ الْعَظِيمِ\r\nبحث در مسألهء ولايت مىباشد ؛ در درس گذشته در معنى لغوى آن به مقدار كافى بحث شد .\r\nاز معانى نزديك به همان أصل و ريشهء لغوى - كه در تمام مصاديقش ، آن مُفاد و معنى جارى و سارى است - ولايتِ به معنى تصرّفِ در امور و پاسدارى و نگهدارى و سرپرستى و تكميل و ترميم نقاط ضعفى است كه بواسطهء ولايت والى در أفراد مُوَلّى عَلَيْهم جبران مىشود ؛ خواه آن فرد ، زن باشد خواه مرد ، صغير باشد يا كبير ، حاضر باشد يا غائب ، يا ولايتِ در اجتماع ؛ كه بواسطهء ولايت والى ، آن نقاطى كه از جهت ربط و ارتباط بين آن مجتمع ، مردم نياز به ترميم و تتميم و تكميلِ آن دارند ، بر أثر سرپرستى و ولايت والى به كمال و تماميّت خود مىرسند ؛ و إمارت و حكومت بر اينها از شُعَب ولايت است .\r\n\r\nدر أثر ولايت إمام معصوم ، خلائق به أقصى درجهء كمال إنسانيّت ميرسند\r\nولايت أمر بسيار عظيمى است ، و بسيار داراى أهمّيّت و جلالت و عظمت است ؛ زيرا ولايت ، حكومت بر نفوس و أموال و أعراض و نواميس و سائر شؤون مردم است ، و والى با إرادهء خود در شؤون مردم تصّرف مىكند ؛ و در حقيقت ، ولايت قيادتى است بر عامّه به سوى مصالح اجتماع ، كه نتيجهء آن تمتّع از جميع مواهب إلهيّه و فعليّت استعداداتى است كه در نفوس مردم\r\n\r\n","description":"","footnote":"","page_name":" 33 ","page_number":47},
  {"content":"\r\n\r\nمختفى و مكنون است ، و در طبايع آنان ذخيره مىباشد ؛ و بواسطهء ولايت والى ، تمام استعدادات و قابليّتها به مرحلهء ظهور و بروز مىرسد ، و مردم از نهايت درجهء فعليّت و كمال خود بهره‌مند مىشوند ؛ يعنى به سبب قيادت و زعامت و جلودارى شخص والى است كه مجتمَع در صراط مستقيم به حركت در مىآيد .\r\nبنابراين ، اگر اين منصب ولايت و حكومتى كه از لوازم همان ولايت است ، به أهلش سپرده شود و در محلّ خود واقع گردد ، مردم در دنيا و آخرت متنعّم خواهند بود ، و بسوى كمال حقيقى خود حركت مىكنند .\r\nدر دنيا به بهترين عيش و زندگى ، روزگار خود را مىگذرانند ؛ و به بهترين وجه از مواهب إلهيّه ، كمال استفاده را مىبرند ؛ و بدون نگرانى و اضطراب ، عمر خود را به پايان مىرسانند ، مَعَ الْوُصُولِ إلَى غَايَةِ الدَّرَجَاتِ الْمُقَدَّرَةِ لَهُمْ فِى سَيْرِهِمُ الْكَمَالِىِّ . كه نهايةً وصول به أعلى درجهء در سير كمالى را كه خداوند براى بندگانش مقدّر فرموده تضمين مىنمايد ؛ و در آخرت نيز به ثمرات مَساعى خود در دنيا متلذّذ مىشوند . رسول خدا صلَّى الله عليه و آله و سلِّم فرمود : الدُّنْيَا مَزْرَعَةُ الآخِرَةِ « 1 » ؛ و الدُّنْيَا مَتْجَرَةُ الآخِرَةِ ؛ يا مِتْجَرَةُ الآخِرَةِ . « دنيا زراعتگاه آخرت » يا « تجارتخانهء آخرت » يا « وسيله و آلت تجارت براى آخرت است . »\r\nدنيا همانند ابزار و آلاتى مىماند كه براى وصول به آخرت به إنسان ارزانى داشته‌اند . بنابراين در سايهء ولايت ولىّ صالح ، علاوه بر اينكه مردم در دنيا از كمالات خود به نحو خوبى بهره‌مند مىشوند ، به آخرتِ نيكو و پسنديده هم خواهند رسيد ؛ و به  فِيها ما تَشْتَهِيهِ الْأَنْفُسُ وَ تَلَذُّ الْأَعْيُنُ  « 2 » ، متنعِّم مىشوند\r\n\r\n\r\n","description":"","footnote":"\r\n( 1 ) « مجموعهء ورّام » طبع آخوندى ، ص 191 ، باب ما يُحمد من الجاه ؛ و در « شرح غرر و دُرر » آمُدى طبع دانشگاه طهران ، ج 1 ، ص 120 با اين لفظ آمده : الدُّنْيَا مَعْبَرَةُ الآخِرَةِ .\r\n( 2 ) قسمتى از آيه 71 ، از سورهء 43 : الزّخرُف « در آخرت آنچه نفوس به آن راغبند و چشمها از آن لذّت مىبرند ، وجود دارد . »\r\n","page_name":" 34 ","page_number":48},
  {"content":"\r\n\r\nو بايد دانست كه در قرآن نيز وارد است :  وَ لَدَيْنا مَزِيدٌ  « 1 » « ما به آنها چيزهائى هم إضافه عطا مىكنيم . »\r\nو أما چنانچه آن ولايت در محلّ خودش واقع نشد و بدست غير سپرده شد ، كلّيّهء نفوس با استعدادات مختفيهء در آن ، همه ضايع و تباه خواهند شد ؛ حقّ به صاحبش نمىرسد ؛ عيش و زندگى ، عيش بهائم و حيوانات خواهد شد ، بر مبناى وَهْم و شهوت و غضب ؛ هر كس حيات خويش را در موت ديگرى ، و صحّت خود را در سُقم و مرض غير ، و غناى خود را در فقر ديگران ، و شأن و جاه خود را در پَستى و حقارت و رذالت همنوعان مىپندارد . و بنابراين ، مجتمَع به صورت بِركَةُ السِّبَاع و محلّ اجتماع درندگان مُفتَرِس و سگهاى وَحشىّ و بهائم پست در خواهد آمد كه هر كس فقط بر أساس شخصيّت طلبى و جلب منفعت خود ، پايهء زندگى خود را قرار مىدهد ؛ و با منتهاى توان ، عليه مجتمع قيام خواهد نمود .\r\nو بر همين أساس است كه قرآن مجيد ولايت را بر دوش مردانى إلهى قرار داده كه به حقّ متحقّق‌اند ، و هدايت بسوى حقّ مىكنند ؛ و قرآن مردم را فقط به تبعيّت از اين أفراد إلهى دعوت مىكند كه آن أفراد فقط معصومين عليهم السّلام مىباشند ، كه از هواى نفس أمّارهء بالسّوء خارج شده ؛ و از زَلَل و خطاها بيرون آمده ؛ از خود بينى و خودخواهى و خودمِحوَرى و شخصيّت طلبى - و لو در زوايا و نقاط مُختَفى قلب - رها شده ؛ و به تمام معنى الكلمه پاك و پاكيزه و مطهَّرند .\r\nاين أفرادند كه مىتوانند مردم را به همان سرچشمهء مَعين آب زندگى و حيات جاودانى حركت بدهند ؛ و بدون هيچ آلودگى ، مردم را به كمال خودشان برسانند ؛ و اين مسأله ، بسيار بسيار عالى و راقى است !\r\nدر قرآن مجيد آيه‌اى به عنوان نبىّ و پيغمبر نداريم كه خداوند آنان را به اين عنوان ، وَلِىّ بر مردم قرار داده باشد ؛ ( بخلاف لفظ إمام و خليفه كه همان\r\n\r\n\r\n","description":"","footnote":"\r\n( 1 ) آيه 35 ، از سورهء 50 : ق :  لَهُمْ ما يَشاؤُنَ فِيها وَ لَدَيْنا مَزِيدٌ . \r\n","page_name":" 35 ","page_number":49},
  {"content":"\r\n\r\nأئمّه و پيشوايان معصومند ، و آياتى داريم كه دلالت بر عصمت آن أفرادِ وُلَات مىكند ) زيرا منصب نبوّت و عنوان پيغمبرى مُساوِقِ عنوان ولايت و صاحب اختيارى و زمامدارى و قيادت نيست .\r\nنبوّت حالتى است شخصى كه در بعضى از أفراد پيدا مىشود و بواسطهء آن ، اتّصال به عالم غيب پيدا نموده ، خداوند بر آنها وحى مىفرستد ، و مطالبى را از عالم بالا إدراك مىكنند . اين معنى نبوّت است . نَبِىّيعنى آن كسى كه خبر مىدهد ؛ أعمّ از اينكه داراى مأموريّتى براى قيادت و زمامدارى مردم باشد يا نباشد . ولى إمام اينچنين نيست ؛ إمام آن كسى است كه إمامت دارد ، قيادت دارد ، ولايت دارد ، و أمر مىكند ، و نهى مىكند ، و زمام اجتماع را در دست مىگيرد ، و مردم را به مقام كمال خودشان حركت مىدهد .\r\n\r\nوَ جَعَلْنَهُمْ أَئِمَّةً يَهْدُونَ بِأَمْرِنَا ، وَ جَعَلْنَا مِنْهُمْ أَئِمَّةً يَهْدونَ بَأَمْرِنَا\r\nما در قرآن مجيد آيه‌اى نداريم كه تمامى أنبياء عليهم السّلام إمام بوده‌اند ؛ و در بعضى آيات بر إمامت بعضى از آنان ، تصريح شده است . مثلًا آيه :  وَ جَعَلْناهُمْ أَئِمَّةً يَهْدُونَ بِأَمْرِنا  « 1 » ؛ بعد از ذكر حضرت إبراهيم و لوط و حضرت إسحق و يعقوب ؛ و آيه :  وَ جَعَلْنا مِنْهُمْ أَئِمَّةً يَهْدُونَ بِأَمْرِنا  « 2 » ؛ بعد از ذكر حضرت موسى ؛ كه ما از ميان بنى إسرائيل أئمّه‌اى را برگزيديم .\r\nو حضرت رسول أكرم صلَّى الله عليه و آله و سلَّم كه داراى مقام ولايت بوده‌اند ، نه به جهت نفس نبوّت آن حضرت ، بلكه بدين جهت بود كه آن حضرت داراى مقام إمامت بوده‌اند ؛ يعنى رسول الله ، هم إمام بودند و هم نبىّ ؛ مانند حضرت إبراهيم عليه الصَّلوة و السَّلام كه قرآن دربارهء ايشان مىفرمايد :  وَ إِذِ ابْتَلى إِبْراهِيمَ رَبُّهُ بِكَلِماتٍ فَأَتَمَّهُنَّ قالَ إِنِّي جاعِلُكَ لِلنَّاسِ إِماماً  « 3 »\r\nبعد از اينكه حضرت إبراهيم پيغمبر بود و خداوند به او وحى\r\n\r\n\r\n","description":"","footnote":"\r\n( 1 ) صدر آيه 73 ، از سورهء 21 : الانبيآء\r\n( 2 ) صدر آيه 24 ، از سورهء 32 : السّجدة\r\n( 3 ) صدر آيه 124 ، از سورهء 2 : البقرة\r\n","page_name":" 36 ","page_number":50},
  {"content":"\r\n\r\nمى فرستاد ، خدا در قرآن مىفرمايد : ما او را به امتحاناتى و به كلماتى آزمايش نموديم و او به خوبى از عهدهء امتحانات برآمده ، آنها را تامّ و تمام پس داد ؛ بر أثر اين تماميّت آزمايشها و ابتلائات ، ما او را در روى زمين إمام قرار داديم .\r\nپس حضرت إبراهيم ، هم داراى نبوّت است و هم داراى إمامت . و حضرت رسول الله نيز ، هم نبىّ هستند و هم إمام ؛ بخلاف أئمّهء ما كه آنها نبوّت ندارند و فقط إمامت دارند . و طبق شواهد و روايات قطعيّهء الصُّدور كه در دست داريم ، از ميان دوازده إمام ، أمير المؤمنين از همهء آنها أفضل هستند ؛ و رسول الله از أمير المؤمنين أفضل مىباشند .\r\nخلاصه اينكه : اين مقام إمامت كه حال مىخواهيم در ولايت او بحث كنيم به عنوان إمامت است ، أعمّ از اينكه پيغمبر باشد يا نباشد . ما بحث مىكنيم از ولايتى كه إمام دارد و مىخواهيم از آيات قرآن مجيد استفاده كنيم كه : آن ولايتى كه إمام دارد كدامست و لازمه‌اش چيست ؟ و آن إمامى كه داراى اين ولايت است كيست ؟ و اينكه از شرائط او عصمت است چه معنى دارد ؟\r\nپس اين بحث فقط بر أساس عنوان إمام است ؛ هر جائى كه عنوان إمام باشد ؛ خواه اينكه با نبوّت جمع بشود مانند : حضرت إبراهيم ، خواه جمع نشود مثل : أئمّهء معصومين صَلَوات الله عَلَيهِم أجمَعِين ، كه إمام بودند ولى پيغمبر نبودند .\r\n\r\nتفسير آيه : يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ\r\nيكى از آيات قرآن كه بر ولايت و إمارت و حكومت أئمّه عليهم السّلام دلالت دارد اين آيه است :\r\n يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ فَإِنْ تَنازَعْتُمْ فِي شَيْءٍ فَرُدُّوهُ إِلَى اللَّهِ وَ الرَّسُولِ إِنْ كُنْتُمْ تُؤْمِنُونَ بِاللَّهِ وَ الْيَوْمِ الْآخِرِ ذلِكَ خَيْرٌ وَ أَحْسَنُ تَأْوِيلًا  « 1 »\r\n« اى كسانى كه إيمان آورديد ! إطاعت كنيد از خدا ، و إطاعت كنيد از\r\n\r\n\r\n","description":"","footnote":"\r\n( 1 ) آيه 59 ، از سورهء 4 : النّسآء\r\n","page_name":" 37 ","page_number":51},
  {"content":"\r\n\r\nرسول خدا ، و اولى الامرى كه از شما هستند ؛ پس اگر تنازع كرديد در چيزى ، آن را به سوى خدا و رسول برگردانيد ، اگر به خدا و روز قيامت إيمان داريد ؛ اين طريق ، طريق پسنديده و اختيار شده‌اى است كه بازگشت و مرجعش بسيار خوب است ؛ تأويلش خوب است . »\r\nيعنى اگر در اين راه حركت كنيد ، عاقبت شما خيلى خوب خواهد بود و در مسير اجتماع ، از همهء مواهب بهره‌مند و متمكّن مىشويد ؛ و به آن محلّ و جائى كه از نقطهء نظر سير كمالى خود بايد برسيد ، خواهيد رسيد !\r\nما با اين آيه استدلال بر ولايت معصوم نموده و استفاده خواهيم كرد كه : أُولوا الامر حتماً بايد معصوم باشند . اين آيه از آيات روشن و بارز قرآن مجيد است كه أُولوا الأمر را منحصر به أئمّهء أطهار عليهم السّلام مىداند و به عنوان ولايت ، آنها را كه معصومند ، واجب الإطاعه شمرده است .\r\n\r\nإطاعتِ خدا پيروى قرآن ، إطاعتِ رسول عمل به سنّت ، و إطاعتِ اولى الامر در أحكام وِلائيّه است\r\nتقريب استدلال بدين طريق است كه مىگوئيم : در آيه شريفهء :  يا أَيُّهَا الَّذِينَ آمَنُوا أَطِيعُوا اللَّهَ  ، إطاعت خدا ، متابعت از أحكام إلهيّه‌اى است كه در قرآن كريم بيان شده ؛   نَزَلَ بِهِ الرُّوحُ الْأَمِينُ * عَلى قَلْبِكَ لِتَكُونَ مِنَ الْمُنْذِرِينَ .   « 1 »\r\nإطاعت خدا ، يعنى إطاعت از كتاب خدا و آيات خدا ؛ هر جا از إطاعت پروردگار صحبت شد ، مقصود إطاعت از آياتى است كه بر پيغمبر در قرآن مجيد نازل شده . اين إطاعت خداست !\r\nو البتّه معلوم است كه قرآن مجيد در تفاصيل و جزئيّات امور ، وارد نشده است ، بلكه متعرّض كليّات و أحكام كلّيّه است ؛ مانند وجوب نماز ، زكات ، حجّ ، جهاد و غيرها ، ولى خصوصيّاتش بيان نشده است .\r\nو در أَطِيعُوا الرَّسُولَ ، « و رسول را هم إطاعت كنيد » ، إطاعت رسول ، به دو قسم مُنقَسِم مىشود :\r\nقسم أوّل : إطاعت در أحكام جزئيّه‌اى است كه پيغمبر بيان\r\n\r\n\r\n","description":"","footnote":"\r\n( 1 ) آيه 193 و 194 ، از سورهء 26 : الشّعرآء\r\n","page_name":" 38 ","page_number":52},
  {"content":"\r\n\r\nفرموده است ، براى تعيين حدود أحكام كلّيّه و قيود و شرائط آنها ؛ و اين بازگشتش به ناحيهء تشريع است ؛ يعنى رسول الله حدود و ثغورى را براى أحكام كلّيّهء كتاب خدا تشريع مىفرمودند ؛ مثلًا قرآن دربارهء نماز مىفرمايد :  وَ أَقِيمُوا الصَّلاةَ وَ لا تَكُونُوا مِنَ الْمُشْرِكِينَ  « 1 » أمّا كيفيّت نماز چگونه است ؟ و اينكه نمازهاى واجب هفده ركعت است ، نماز ظهر چهار ركعت است ، بايد در لباس پاك و مكان مباح و با استقبال قبله انجام پذيرد ، و همچنين براى مردان پوشيدن حرير و طلا مُجاز نمىباشد ، اين خصوصيّات كه در قرآن مجيد بيان نشده است . و نيز مسائل كثيره‌اى كه در باب نماز وارد است ( كه در يك روايت حضرت صادق عليه السّلام مىفرمايد : نماز چهار هزار مسأله دارد ؛ دو هزار در واجبات و دو هزار در مستحبّات و مَسْنونات ) اينها كه در قرآن نيست . فقط در قرآن وارد است : نماز بخوانيد ؛  أَقِيمُوا الصَّلاةَ  . و أمّا كيفيّت نماز ، با پيغمبر است كه آن را مشخّص كند ؛ لذا حضرت رسول صلَّى الله عليه و آله برخاست و نماز خواند و فرمود : صَلُّوا كَمَا رَأَيْتُمُونِى أُصَلِّى . « نماز را اين گونه كه از من مشاهده مىكنيد ، بخوانيد . » اين تشريع جزئيّات و حدود و قيود و ثُغور و شرائط و موانع و مُعِدَّات بر عهدهء پيغمبر است .\r\nتشريعِ شريعت معنيش همين است . قرآن ، تشريع به عنوان حكم كلّى است ؛ و پيغمبر به عنوان جزئيّات و خصوصيّات و مشخّصات ، مُشَرِّع است . در قرآن همين قدر آمده است كه : زكَوة بدهيد ، نه بيش از اين ؛ و أمّا بيان موارد زكات و شرائط وجوب آن و بيان نِصاب و مقدار زكات ، و متعلّقات آن ، در قرآن بيان نشده است ؛ بلكه پيغمبر مُبَيَّن فرموده‌اند .\r\nدر قرآن مجيد وارد شده است :  وَ لِلَّهِ عَلَى النَّاسِ حِجُّ الْبَيْتِ مَنِ اسْتَطاعَ إِلَيْهِ سَبِيلًا  « 2 » ؛ قصد كردن و حركت نمودن بسوى خانهء خدا براى أفرادى كه\r\n\r\n\r\n","description":"","footnote":"\r\n( 1 ) آيه 31 ، از سورهء 30 : الرّوم\r\n( 2 ) قسمتى از آيه 97 ، از سورهء 3 : ءَال عمران\r\n","page_name":" 39 ","page_number":53},
  {"content":"\r\n\r\nمستطيع هستند ، از چيزهائى است كه خدا بر عهدهء مردم گذاشته و بعنوان فريضه واجب فرموده است ؛ و أمّا كيفيّت حجّ و كيفيّت عُمره و طواف خانهء خدا ( هفت شَوْط ) و تمام خصوصيّات و جزئيّاتى كه در مسائل حجّ با كثرت شُعوب و مسائل آن آمده است ، در قرآن مجيد نيست ؛ تمام اينها را رسول خدا معيّن و مشخّص كرده و دستور داده است ؛ و خود در سَنهء دهم از هجرت ، حجّ بجا آورده و به مردم فرمود : ببينيد من چگونه حجّ انجام مىدهم ، شما هم به همين طريق عمل كنيد . و هر جا هم كه مردم اشتباه مىكردند يا سؤالى داشتند از آن حضرت سؤال مىكردند ، و پيغمبر جواب مىدادند .\r\nو نيز مواقيت را معيّن فرمودند ، كه حُجّاج ، إحرام حجّ را از اين شش ميقات ببندند . و بيان نمودند : أفرادى كه در فاصلهء دور زندگى مىكنند ،  ذلِكَ لِمَنْ لَمْ يَكُنْ أَهْلُهُ حاضِرِي الْمَسْجِدِ الْحَرامِ  « 1 » ، منظور آن أفرادى هستند كه مسافت آنها از خانهء خدا بيش از شانزده فرسخ باشد ؛ و همچنين سائر مسائل عديدهء حجّ كه در قرآن بيان نشده است . در قرآن فقط از وجوب حجّ اسمى به ميان آمده است ؛ اينها بعهدهء پيغمبر است .\r\nو نيز مسائل أمر به معروف و نهى از منكر ، و مسائل جهاد با تمام خصوصيّات و جزئيّات آن كه با حضور خود در جنگها ، نحوهء برخورد با مشركان و يهود و نصارى ، يا مرتدّين و أموال آنان را بيان مىفرمودند . بيان و توضيح تمام اين خصوصيّات ، راجع به تشريع رسول الله است .\r\nاين معنى إطاعت از رسول الله است . پس رسول الله مُشَرِّع و مقيِّد و مُحَدِّد و معيِّن و مشخِّصِ حدود و ثُغور و تشخّصاتِ أحكام كلّى است كه در قرآن مجيد آمده است .\r\nقسم دوّم : إطاعت از رسول خدا در أحكام وِلَائيّه مىباشد ، از نظر ولايت آن حضرت و إمامت او بر مردم ؛ همچون منصوب نمودن فردى را بر إمارت\r\n\r\n\r\n","description":"","footnote":"\r\n( 1 ) قسمتى از آيه 196 ، از سورهء 2 : البقرة\r\n","page_name":" 40 ","page_number":54},
  {"content":"\r\n\r\nلشكر ؛ زيد را عَلَمدار مىكند ، ديگرى را در قلب لشكر قرار مىدهد ، و أمثال اينها ؛ پيغمبر در تمام اين خصوصيّات واجب الإطاعه است ؛ و ما بايد از رسول خدا حتّى در اين امور إطاعت كنيم ؛ و مخالفت ، صحيح نمىباشد . اين قسم إطاعت از آن حضرت ، إطاعت در تشريع نيست ، زيرا أحكام ولائيّه در دائرهء تشريع نمىباشد ؛ بلكه اين أوامر و نواهى از جهت ولايت و إمامتِ رسول الله صلَّى الله عليه و آله و سلَّم بر مردم صادر شده است ؛ و إطاعت از آنها واجب مىباشد .\r\nبنابراين مىبينيم كه رسول الله دو جنبهء إطاعت دارد : يكى در همان أحكام جزئيّه ، و يكى هم در اين امور ولائيّه ؛ و اين هر دو غير از إطاعت پروردگار است كه عبارت است از : إطاعت در أحكام كلّيّه‌اى كه در قرآن كريم آمده است . و لذا در اين آيه لفظ « أَطِيعُوا » تكرار شده و فرموده :  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ .  چون إطاعت خداوند غير از إطاعت رسول است . إطاعت خدا ، إطاعت از كتاب يعنى قرآن است ؛ و إطاعت از رسول الله در أحكام جزئيّه و در امور ولائيّه است ؛ بدين جهت است كه لفظ « أَطِيعُوا » بر سر رسول هم آمده است ؛ و إطاعت رسول را از إطاعت پروردگار جدا كرده است .\r\nسپس مىفرمايد :  وَ أُولِي الْأَمْرِ مِنْكُمْ  . « بايد شما از رسول و اولى الامر إطاعت كنيد . »\r\nاز اين بيان به خوبى روشن شد كه : تشريع مختصّ رسول خداست ؛ أمّا اولى الامر ( واليان امور ) مطلقا حقّ تشريع ندارند . تشريع يعنى بيان خصوصيّات و جعل أحكام جزئيّه ؛ و اين راجع به شخص رسول الله بوده است ؛ و اولى الامر ، مُبيِّن آن تشريع رسول الله هستند ، و خودشان تشريع نمىكنند .\r\nشرع بوسيلهء رسول الله به مردم رسيده است ، نه بواسطهء أُولوا الامر ؛ و بواسطهء تشريعِ رسول الله شريعت تمام شده است ، و «  الْيَوْمَ أَكْمَلْتُ لَكُمْ دِينَكُمْ \r\n\r\n","description":"","footnote":"","page_name":" 41 ","page_number":55},
  {"content":"\r\n\r\n وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً  « 1 » » نازل شده است .\r\nتوضيح اين مطلب كه از اولى الامر ( صاحبان أمر ) بايد إطاعت نمود اين است : إطاعت از اولى الامر فقط در يك جهت تحقّق پيدا مىكند كه عبارت است از : إطاعت در امور وِلائيّه ، بِحَسَبِ كَوْنِهِمْ وَالِينَ لِلنَّاسِ . زيرا إطاعت در امور تشريعيّه چنان كه بيان شد مختصّ رسول الله مىباشد . بنابراين إطاعت از اولى الامر منحصر در احكام ولائيّه مىباشد . و چون اولى الامر با رسول خدا در اين جهت يعنى وجوب إطاعت در امور وِلائيّه يكى هستند ، لذا لفظ « أَطِيعُوا » در اينجا ديگر تكرار نشد و نفرمود : أطِيعُوا اللَهَ وَ أطِيعُوا الرَّسُولَ وَ أطِيعُوا اوْلِى الامْرِ مِنكُمْ . چون إطاعت اولى الامر با إطاعت رسول در اين جهت ( امور ولائيّه ) يكى است .\r\n\r\nاز آيه ، استفادهء عصمت قرآن و رسول و أُولوا الامر ميگردد\r\nو آيه شريفه با سبك واحد و سياق واحد و نظر واحد ، إطاعت خدا و رسول و اولى الامر را واجب مىكند ؛ و بنابراين ، تحقّق مقام عصمت در اولى الامر ضرورى است ؛ و إلّا إطاعت از آنها بنحو إطلاق معنى ندارد .\r\nأَطِيعُوا اللَهَ ، يعنى شما بايد از قرآن إطاعت كنيد ! چرا ؟ براى اينكه قرآن مَصُون است ؛ قرآن كلام بشر نيست ؛ كلام هوى و هوس نيست ؛ ساختهء أفكار نيست ؛ كتاب حقّ و كتاب فصل است ؛ كتاب هَزْل نيست .\r\nقرآن مَصُون است ، يعنى قرآن تنها كتابى است كه عين عبارات آن بدون تغيير يك « فاء » يا « واو » بر قلب مبارك پيغمبر نازل شده است . إنجيل و تورات به معنى نازل شده‌اند و عبارات آنها عبارات خود حضرت موسى و حضرت عيسى عليهما السّلام است ؛ ليكن قرآن اينطور نيست بلكه خود عبارت ، وحى است ؛ و هيچ كتابى در عالم مانند قرآن نيست كه عباراتش وحى باشد ؛ و اين نهايت درجهء مصونيّت است ؛ و إنسان بايد از مصون إطاعت كند ؛ زيرا كه حقّ است . مَصون يعنى حقّ و متحقّق به حقّ ، در مقابل باطل ؛  فَما ذا بَعْدَ الْحَقِّ إِلَّا \r\n\r\n\r\n","description":"","footnote":"\r\n( 1 ) قسمتى از آيه 3 ، از سورهء 5 : المآئدة\r\n","page_name":" 42 ","page_number":56},
  {"content":"\r\n\r\n الضَّلالُ فَأَنَّى تُصْرَفُونَ  « 1 » پس قرآن كتاب حقّ است و إنسان بايد از آن تبعيّت كند ؛ بنابراين قرآن معصوم است و مَصون .\r\nبعد مىفرمايد :  وَ أَطِيعُوا الرَّسُولَ  ؛ و از رسول هم إطاعت كنيد ! چرا ؟ براى اينكه رسول معصوم است ، خطا و گناه نمىكند ؛ و در اين صورت إطاعت از خدا و إطاعت از رسول خدا تناقض نيست ؛ و إلّا اگر رسول خدا اشتباه مىكرد ، خدا نمىتوانست به ما بگويد كه : هم از قرآن تبعيّت كنيد و هم از رسول خدا ؛ در حالتى كه بعضى اوقات رسول خدا اشتباه كند ، و بر خلاف قرآن چيزى بگويد . طبعاً اينطور نيست .\r\nپس اين كه مىگويد : « از خدا إطاعت كنيد ؛ و از رسول خدا إطاعت كنيد . » معنىاش اين است كه إطاعت رسول خدا از جهت مَصونيّت و محفوظيّت در همان رديف إطاعت الله - كه إطاعت از آيات قرآن است - مىباشد ؛ و اين دو إطاعت در يك مَمْشى است . و رسول خدا هم ، معصوم است ؛ و اين دو إطاعت ، دو إطاعت متضادّه نيست .\r\nدربارهء اولى الامر هم مطلب همينطور است ؛ يعنى به همان قسم كه مىگويد : از خدا و رسول خدا إطاعت كنيد ، مىفرمايد : از اولى الامر هم إطاعت كنيد . پس اولى الامر هم معصوم هستند ؛ و أوامر آنها خلاف أوامر كتاب نيست ؛ خلاف آيات الله نيست ؛ و خلاف إطاعت رسول خدا نيست ، چه از جنبهء تشريع ، و چه از جنبهء خصوصيّات أوامر ولائيّهء كه از ناحيهء آنها صادر مىشده است .\r\nعليهذا اين آيه إجمالًا دلالت مىكند كه : اولى الامر حتماً معصوم هستند ؛ و خدا به سياق واحد به ما أمر فرموده است كه ايشان واجب الإطاعه هستند ؛ و شما بايد از آنها إطاعت كنيد .\r\n\r\nمورد نزاع در تَنَازَعْتُمْ نمىشود شامل نزاع با أُولوا الامر در أمر ولايت باشد\r\nبعد مىفرمايد :  فَإِنْ تَنازَعْتُمْ فِي شَيْءٍ فَرُدُّوهُ إِلَى اللَّهِ وَ الرَّسُولِ  . - چون\r\n\r\n\r\n","description":"","footnote":"\r\n( 1 ) ذيل آيه 32 ، از سورهء 10 : يونس\r\n","page_name":" 43 ","page_number":57},
  {"content":"\r\n\r\nخطاب ، خطاب به مؤمنين است :  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ .  « اى كسانى كه إيمان آورده‌ايد ، از خدا إطاعت كنيد ، و از رسول خدا و اولى الامر إطاعت كنيد . » - « پس اگر در چيزى تنازع كرديد ، آن را به خدا و رسول برگردانيد . » يعنى اگر شما با هم در امور شخصى ، در مرافعات و در زندگى نزاع و خصومتى پيدا كرديد ، فصل خصومت خود را به خدا و رسول إرجاع بدهيد ؛ مرجعِ خود را براى حلّ مشكل ، خدا و رسول قرار دهيد .\r\nچرا نفرمود : فَإن تَنَزَعْتُمْ فِى شَىْءٍ فَرُدُّوهُ إلَى اللَهِ وَ الرَّسُولِ وَ اوْلِى الامْرِ . . . ؟ براى اينكه بيان شد : اولى الامر شأنيّتى براى تشريع ندارند ؛ وظيفهء آنها فقط صدور أوامر ولائى است . و در اينجا خداوند مىخواهد بفرمايد كه اگر شما تنازع كرديد ، مرجعتان همان كلّيّات كتاب و أحكام جزئيّه‌اى است كه رسول خدا بيان كرده است ؛ و اولى الامر هم در أحكام جزئيّه تابع رسول الله هستند ، و از خود استقلالى ندارند ، پس مرجع رفع خصومت ( از جهت روشنگرى و بيان و حلّ مسأله ) بايد كتاب خدا باشد در أحكام كلّيّه ، و سنّت رسول الله باشد در مصاديق و أحكام جزئيّه .\r\nو اين خيلى روشن است كه : اى كسانى كه ايمان آورديد - و مورد خطابِ من هستيد - اگر نزاع كرديد مرجعتان خدا و رسول خداست . پس در اينجا لفظ اولى الامر به اين جهت نيامد .\r\nو از اينجا استفاده مىكنيم نادرستى آنچه را كه در بعضى از تفاسير أهل تسنّن ، و تفاسير بعضى از سنّى مسلكان آورده‌اند . آنها گفته‌اند : علّت آنكه در اينجا نفرمود : فَرُدُّوهُ إلَى اللَهِ وَ الرَّسُولِ وَ اوْلِى الامْرِ ، اين است كه : فَإِن تَنَزَعْتُمْ ، يعنى اگر شما نزاع كرديد با خودِ اولى الامر در أصل مسألهء ولايت ؛ مثلًا اگر أُولوا الامر بگويند : ما صاحب ولايتيم ؛ و نظر شما بر خلاف آنان باشد ، در اين صورت مرجعتان كتاب و رسول خدا مىباشد ؛ زيرا اولى الامر خود ،\r\n\r\n","description":"","footnote":"","page_name":" 44 ","page_number":58},
  {"content":"\r\n\r\nيكى از أفرادِ طرفِ نزاع هستند ، و ديگر در اينجا معنى ندارد كه بگوئيم : شما به اولى الامر مراجعه كنيد ؛ و لذا در اينجا نفرموده است : وَ إلَى اولِى الامْرِ مِنكُمْ .\r\nاين حرف ، گفتار بسيار غلط و باطلى است ؛ چرا ؟ براى اينكه وقتى خداوند در صدر آيه ، إطاعت اولى الامر را بعنوان إطلاق واجب مىكند ، ديگر معنى ندارد كه بعداً بگويد : اگر شما با اولى الامر در أصل مسألهء ولايت هم نزاع كرديد به خدا و رسول مراجعه كنيد ! از طرفى إطاعت اولى الامر را بر گردن مردم بگذارد ؛ و از طرفى بگويد : اگر با آنها نزاع كرديد ، به خدا و رسول مراجعه كنيد !\r\nمثل اينكه خدا بگويد : از پيغمبر إطاعت كنيد أمّا اگر در يك أمرى با پيغمبر نزاع كرديد ، اين كار را بكنيد . يا بگويد : از قرآن إطاعت كنيد -  « أَطِيعُوا اللَّهَ »  ؛ « از كتاب خدا إطاعت كنيد . » - أمّا اگر در موردى از قرآن إشكال پيدا كرديد ، مثلًا به تورات مراجعه كنيد ! اين حرف غلط است .\r\nوقتى خدا مىگويد :  أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  . و إطاعت اولى الامر را بر ما واجب كرد ، سپس بگويد : اگر شما به خودِ أُولوا الامر نزاع كرديد چه كنيد ، ديگر اين تفريع ، معنى ندارد و غلط است .\r\n\r\nعلّت عدم إرجاع به أُولوا الامر در تنازع ، بواسطهء عدم مُشَرِّعيَّت آنهاست\r\nپس علّت عدم ذكر أُولوا الامر آن نيست كه اين عدّه توهّم نموده‌اند ؛ بلكه همان است كه عرض كرديم : اولى الامر شأنيّتى در تشريع أحكام ندارند .\r\nحضرت صادق و حضرت باقر و حضرت رضا و حضرت إمام زمان عليهم السّلام ، همه مبيِّنِ أحكامند . شما تا به حال ديده‌ايد حتّى در يك مسأله‌اى حضرت صادق عليه السّلام جعل شريعتى بكند ؟ ! در جائى بگويد : نماز ظهر را سه ركعت بخوان ؟ ! و در وقت ديگر بگويد : من أمر مىكنم فلان مُحَرَّم را بجا بياور ؟ ! يا فلان حلال را ترك كن ؟ ! يا بگويد : من تشريع مىكنم : از اين پس ديگر صلاح مردم نيست كه نماز صبح خود را تا طلوع آفتاب بخوانند ؛ اگر تا نيم ساعت بعد از آفتاب هم بخوانند إشكال ندارد ؛ و أمثال اينها ؟ ! أبداً ديده نشده است . تمام آنها مىگويند : ما بيانگر تشريع رسول الله صلَّى الله عليه و آله\r\n\r\n","description":"","footnote":"","page_name":" 45 ","page_number":59},
  {"content":"\r\n\r\nو سلَّم هستيم ، و روشن كنندهء حدود و ثُغورى كه رسول خدا براى خصوصيّات أحكام مشخّص كرده است . پس مشرِّع ، خداست و رسول خدا ؛ و إنسان در مواردى كه نزاع دارد بايستى به كتاب خدا و رسول خدا مراجعه كند ، تا اينكه وظيفه‌اش را از آن منابع بدست آورد .\r\nپس به اين علّت در اينجا اولى الامر نيامده است ؛ نه بواسطهء آن توهّم باطلى كه آنها كرده‌اند .\r\nحال كه اين مسأله روشن شد ، اگر كسى إشكال كند ، و بگويد : بدون شكّ رسول الله صلَّى الله عليه و آله و سلَّم در زمان حيات خود أفرادى را بعنوان ولايت به أطراف مىفرستادند ؛ براى طائف ، مكّه ، يَمَن و أمثال آنها ، و آنها در بين مردم بعنوان رئيس بودند ، أمر مىكردند ، نهى مىنمودند ، و مردم را تعليم قرآن مىكردند ؛ يا در جنگها يك نفر را بعنوان ولىّ يا والى مىفرستادند ، و او فرمانده بود ، و مردم هم زير دست او مىجنگيدند ، و أمر او هم واجب الإطاعه بود ، با اينكه آنها معصوم نبودند .\r\nيا أمير المؤمنين براى خودشان وُلاتى قرار مىدادند و به شهرهاى مختلف مىفرستادند ؛ آنها هم واجب الإطاعه بودند . مثلًا ولّى و والىاى كه از طرف أمير المؤمنين به شهر بصره مىرود ، مردم بايد از او إطاعت كنند ، با اينكه او معصوم نيست ؛ خطا هم مىكند ؛ أمّا چون أصل جَعْل و وضع اين والى داراى مصلحت كثيرى است ؛ اگر أحياناً در بعضى از موارد خطائى هم از او سر بزند ، و اشتباهى هم در أمر و نهى بنمايد ، آن خطا در برابر مصلحتى كه در جعل اوست تدارك مىشود .\r\nاين را مىگويند : مصلحت مُتَدارِكه ؛ يعنى قبول داريم كه ولات بعضى اوقات اشتباهى مىكنند ، ولى آن اشتباه آنقدر كم است كه در مقابل أصل جعل ولايت آنها تدارك مىشود . عمده ، أصل جعل ولايت آنهاست كه بايد باشد ؛ و إذا دار الامر بين اينكه أمير المؤمنين عليه السّلام والى به بصره نفرستد و بصره\r\n\r\n","description":"","footnote":"","page_name":" 46 ","page_number":60},
  {"content":"\r\n\r\nبدون والى بماند ، يا اينكه والى بفرستد و آن والى هم در بعضى از امور اشتباه كند ، البتّه فرستادن آن والى كه در بعضى از امور اشتباه مىكند بهتر است تا اينكه أصلًا والى نفرستد و مردم را بدون والى و سرپرست بگذارد .\r\nحال چه إشكالى دارد كه ما در آيه : أُوْلِى الامرْ ، همين را قائل شويم و بگوئيم كه در :  أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  ، خدا مىگويد : از اين صاحبان أمر خودتان ( مثل أفرادى كه رسول خدا ، يا أمير المؤمنين عليهما السّلام بعنوان فرمانده در جنگها ، يا بعنوان استاندار به شهرها مىفرستادند ) از اينها هم إطاعت كنيد ، اينها واجب الإطاعه باشند ؟ ! زيرا آن مصلحتى كه أصل جعل آنها در بردارد ، آنقدر زياد است كه بر مفسدهء خطائى كه أحياناً بعضى اوقات از آنها سر بزند غالب مىشود . پس چه إشكال دارد كه ما بگوئيم : اولى الامر معصوم نيستند ! بلكه همين أفرادى هستند كه صاحبان أمر هستند ؛ و در عرف و عادت هم شما به آنها صاحب الامر مىگوئيد ؟\r\nجواب اين است : اين تصوّر شما فى حدّ نفسِه و در مقام ثبوت و فرضيّه ، إشكالى ندارد ( كه پيغمبر أكرم چنين كارى بكند ؛ و براى آن مصلحت ، شخص غير معصومى را بگمارد ؛ و البتّه آن شخص صد در صد نسبت به بقيّهء أفراد از همه بهتر است ، ولى معصوم نيست ؛ و خطا هم از او سر مىزند . ) و ليكن صحبت ما در مقام تصوّر و إمكان و ثبوت نيست ؛ بلكه سخن در ظهور آيه است . آيه ظهور دارد در اينكه شما از اولى الامر بايد تبعيّت كنيد ؛ و اينها عصمت دارند ؛ زيرا آيه شريفه به سبك و سياق واحد ، إطاعت خدا و رسول خدا و اولى الامر را واجب مىكند ؛ و همانطورى كه در إطاعت پروردگار و رسول خدا حتماً عصمت هست ، بر همان أساس هم إطاعت اولى الامر را واجب كرده است ؛ و آيه ظاهر در اين است .\r\nپس آيه مىگويد : از أُولوا الامر بايد إطاعت كنيد ، چون اينها معصومند ؛ و بحث ما اينك در ظهور و مُفاد آيه است ؛ حالا امكان داشته باشد كه عنوان\r\n\r\n","description":"","footnote":"","page_name":" 47 ","page_number":61},
  {"content":"\r\n\r\nاولى الامر فى نفسه در جائى به حسب معنى لغوىّ به غير معصوم هم إطلاق شود ، بجاى خود محفوظ است .\r\nآنچه مربوط به بحث ماست ، ظهورى است كه مىخواهيم از آيه استفاده كنيم ؛ و آيه هم ظاهر در اين معنى است و در اين هيچ شكّ و شبهه‌اى نيست .\r\nو فَخر رازىّ هم در تفسيرش به اين مطلب اعتراف كرده ، گرچه او أُولوا الامر را أئمّهء معصومين نميداند ، ولى مىگويد : هر چه هست ، اولى الامر بايد أفرادى معصوم باشند . آنگاه فخر رازىّ براى حفظ عصمت دراولى الامر مىگويد : أفرادى از أهل حلّ و عقد ، بايد با هم اجتماع كنند ، آنگاه خداوند از اجتماع اين أفراد كه ولىّ أمرى براى تعيين امور خود مىگزينند ، عصمت بيرون آورده ؛ اين مشورتى را كه از ناحيهء أهل حلّ و عقد است ، معصوم قرار مىدهد . پس آن رأى مُنتَجِّهء از مشورت ، داراى عصمت است . و بدين نحو خواسته مطلب را درست كند ، در حالى كه خود اين حرف إشكالاتى دارد . فعلًا صحبت ما فقط در اين جهت است كه : فخر رازىّ نيز كه از مخالفين ماست ، معترف است به اينكه : اولى الامر ، هر چه هست ، بايد داراى مقام عصمت باشد .\r\nبنابراين هيچ چاره‌اى نيست از التزام به اين كه بگوئيم : اولى الامر أفرادى هستند از مردم ، كه معصوم از خطا و گناهند . و تمام مسلمانان إجماع دارند بر اينكه كسى ادّعاى عصمت ولائيّهء در اين آيه را در حقّ أحدى نكرده ، مگر آنچه را كه شيعه در حقّ أئمهء دوازده گانهء خود - صلوات الله و سلامه عليهم أجمعين - ادّعا مىكند . بنابراين ، مورد آيه طبعاً منطبق بر آنها خواهد شد .\r\n\r\nنامهء أمير المؤمنين عليه السّلام به مالك أشتر ، مُبَيِّن تفسير ماست\r\nو شاهد بر اين مطلب ، نامه‌اى است كه حضرت أمير المؤمنين عليه السّلام به مالك أشتر هنگامى كه او را براى ولايت مصر منصوب كردند ، مىنويسند . در اين نامه حضرت مىفرمايد : وَ ارْدُدْ إلَى اللَهِ وَ رَسُولِهِ مَا يُضْلِعُكَ مِنَ الْخُطُوبِ وَ يَشْتَبِهُ عَلَيْكَ مِنَ الامُورِ ؛ فَقَدْ قَالَ اللَهُ تَعَالَى لِقَوْمٍ أَحَبَّ إرْشَادَهُمْ :  « يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ \r\n\r\n","description":"","footnote":"","page_name":" 48 ","page_number":62},
  {"content":"\r\n\r\n مِنْكُمْ ، فَإِنْ تَنازَعْتُمْ فِي شَيْءٍ فَرُدُّوهُ إِلَى اللَّهِ وَ الرَّسُولِ »  فَالرَّدُّ إلَى اللَهِ : الاخْذُ بِمُحْكَمِ كِتَابِهِ ، وَ الرَّدُّ إلَى الرَّسُولِ : الاخْذُ بِسُنَّتِهِ الْجَامِعَةِ غَيْرِ الْمُفَرِّقَة « 1 »\r\nمَا يُضْلِعُكَ مِنَ الْخُطُوبِ ، يعنى آن مشكلاتى كه مىزند به پهلوى تو ، و به ضلع تو ، و از أطراف و جوانب به تو إصابت مىكند . آن كارهاى مهمّ را به خدا و رسول ردّ كن ، و آن امورى كه بر تو مشتبه مىشوند ، به سوى خدا و رسول ردّ كن ، زيرا خداوند تعالى به مردمى كه إرشاد آنان را دوست داشته ، فرموده است : « اى كسانى كه إيمان آورده‌ايد ، إطاعت از خدا كنيد ، و إطاعت از رسول و اولى الامر ، كه از شما هستند بنمائيد . و اگر در مطلبى نزاع كرديد ، آن را به سوى خدا و رسول برگردانيد . » ردّ به سوى خدا چه معنى دارد ؟ الاخْذُ بِمُحْكَمِ كِتَابِهِ ، « محكمات كتاب را گرفتن » اين ردّ به سوى خداست ؛ يعنى بازگشت به سوى خداست . وَ الرَّدُّ إلَى الرَّسُولِ : الاخْذُ بِسُنَّتِهِ الْجَامِعَةِ غَيْرِ الْمُفَرِّقَة ؛ ردّ به سوى رسول : أخذ به سنّت پيغمبر است ، كه اين سنّت جامع است ؛ جمع مىكند تمام مصالح را ، جمع مىكند تمام أفراد را ، تمام دلها را و تمام محاسن را ؛ مفرّق نيست ، جدا كننده نيست ، تفرقه انگيز و جدائى انگيز نيست ؛ اين سنّت پيغمبر است ، و اين ردّ به سوى رسول است . پس بنابراين در تمام اين مشكلات به محكم كتاب ، و به سنّت رسول كه جامع است و غير مفرّق ، مراجعه كن !\r\nاين بحث ما بود در اين آيه مباركه و أوّلين آيه‌اى بود از قرآن كه دلالت مىكرد بر عصمت أئمّه و وجوب إطاعت إمام معصوم ، بقيد معصوم . و با اين توضيحى كه داده شد اميدواريم كه ديگر جاى إشكال و شبهه‌اى نمانده و نبوده باشد ، و إن شآء الله هم نيست ؛ و لذا مىبينيد بزرگان از علماء إسلام از زمان أوّل تا به حال ، مانند : شيخ مفيد ؛ و پاسداران ولائىِ كلام ، همانند : خواجه نصير الدّين طوسىّ و علّامهء حلّىّ ، و بزرگان از مفسّرين شيعه اين آيه را از آياتى\r\n\r\n\r\n","description":"","footnote":"\r\n( 1 ) « نهج البلاغة » باب المكاتيب ، مكتوب 53 ، و از طبع مصر با تعليقهء شيخ محمّد عبده ، ج 2 ، ص 93 و 94\r\n","page_name":" 49 ","page_number":63},
  {"content":"\r\n\r\nكه دلالت بر عصمت أئمّه عليهم السّلام و ولايت آنها مىكند گرفته‌اند .\r\nاللَهُمَّ صَلِّ عَلَى مُحَمَّدٍ وَ ءَالِ مُحَمَّد\r\n\r\n","description":"","footnote":"","page_name":" 50 ","page_number":64},
  {"content":"\r\n\r\n\r\nدرس سوم : آياتى كه دلالت بر ولايت امام معصوم دارند\r\n\r\n","description":"","footnote":"","page_name":" 51 ","page_number":65},
  {"content":"\r\n . \r\n","description":"","footnote":"","page_name":" 52 ","page_number":66},
  {"content":"\r\n\r\nأعُوذُ بِاللَهِ مِنَ الشَّيْطَانِ الرَّجِيمِ\r\nبِسْمِ اللَّهِ الرَّحْمنِ الرَّحِيمِ\r\nوَ صَلَّى اللَهُ عَلَى سَيِّدِنَا مُحَمَّدٍ وَ ءَالِهِ الطَّيِّبِينَ الطَّاهِرِينَ\r\nوَ لَعْنَةُ اللَهِ عَلَى أعْدَآئِهِم أجْمَعِينَ مِنَ الآنَ إلَى قِيَامِ يَوْمِ الدِّين‌ِوَ لَا حَوْلَ وَ لَا قُوَّةَ إلَّا بِاللَهِ الْعَلِىِّ الْعَظِيمِ\r\n\r\nآيه شريفهء : أَ فَمَن يَهْدِى إِلَى الْحَقِّ أَحَقُّ أَن يُتَّبَعَ أَمَّن لَّا يَهِدِّى إِلَّاّ أَن يُهْدَى فَمَا لَكُمْ كَيْفَ تَحْكُمُونَ\r\n أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى فَما لَكُمْ كَيْفَ تَحْكُمُونَ  . « 1 »\r\n« آيا كسى كه هدايت به سوى حقّ مىكند ، سزاوارتر است به اينكه پيروى شود ، يا آن كسى كه هدايت نيافته است مگر اينكه هدايت بشود ؟ ! چه در نظر داريد و در اين باره چگونه حكم مىكنيد ؟ ! »\r\nاين آيه يكى ديگر از آياتى است كه دلالت مىكند بر وجوب إطاعت از إمام معصوم ، و اينكه آن كسى مىتواند أوّلًا و بالذّات در ميان مردم حكم كند و واجب الإطاعه است كه داراى مقام عصمت بوده ، علمش ، علم حضورىّ و إلهىّ باشد ، و قلبش به حضرت حقّ متّصل شده باشد ؛ نه اينكه علوم او علوم اكتسابى باشد .\r\nشاهد ما در اين آيه مباركه استدلال بر ولايت إمام است ؛ نه ولايت فقيه .\r\nتقريب استدلال بدينگونه است كه : احتجاج آيات قرآن در اينجا ، مبنىّ بر لزوم تبعيّت از حقّ است . إنسان بايد از حقّ تبعيّت كند ؛ حقّ ، عين واقعيّت و\r\n\r\n\r\n","description":"","footnote":"\r\n( 1 ) ذيل آيه 35 ، از سورهء 10 : يونس\r\n","page_name":" 53 ","page_number":67},
  {"content":"\r\n\r\nأصالت و حقيقت است . در مقابل باطل ، كه أصالت و واقعيّت ندارد ؛ و بر أساس اعتبارات و أوهام و امور سرابيّه و وهميّه و خياليّه بنا شده است . حقّ ، يعنى آنچه متن واقع است . و علوم حضورى أئمّه عليهم السّلام عين حقّ است ، زيرا باطل در آن راه ندارد ؛ بخلاف علومى كه إنسان از خارج كسب مىكند كه مَشوب به باطل است ، و احتمال خطا و اشتباه در آن مىرود .\r\nفلذا در اين آيه مباركه خداوند مىفرمايد : إنسان بايد از آن كسى كه قلبش متّصل به حقّ و حقيقت است ، و أبداً شائبه‌اى از بطلان و آراء شخصيّه و أهواء نفسانيّه در آن دخالت ندارد ، و خلاصه به هيچ وجه قلبش به باطل گرايش ندارد ، تبعيّت كند .\r\nبناى استدلالِ اين آياتِ مباركات كه در اين سورهء شريفه آمده بر اين أساس است : استدلالِ بر لزوم تبعيّت حقّ ؛ چون خدا مىفرمايد :  قُلِ اللَّهُ يَهْدِي لِلْحَقِّ .  « بگو خدا به سوى حقّ دلالت مىكند » .\r\nپس از اين كه خداوند متعال به مُفاد قبل از اين جمله :  قُلْ هَلْ مِنْ شُرَكائِكُمْ مَنْ يَهْدِي إِلَى الْحَقِّ ،  « بگو آيا از ميان اين شريكانى كه شما براى خدا قرار داديد ، يك نفر هست كه بتواند به سوى حقّ دلالت كند ؟ ! » با استفهامِ إنكارى از مشركان إقرار گرفت به اينكه شركائى كه آنها براى خدا قرار داده‌اند ، نمىتوانند إنسان را به حقّ هدايت كنند ، بلا فاصله جواب فرمود :  قُلِ اللَّهُ يَهْدِي لِلْحَقِّ  . و بديهى است مقام ، مقامى است كه بايد فوراً جواب اين سؤال داده شده ، در انتظارِ پاسخگوئى مخاطب قرار نگرفت ؛ لذا فوراً بدين صورت پاسخ فرمود : « بگو فقط خداوند است كه هدايت به حقّ مىنمايد . » سپس مىفرمايد :  أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى . \r\nدر اينجا مىبينيم كه بر اين مبناى متابعت از حقّ ، خداوند يك معادله‌اى قرار داده بين قَوْلِهِ :  أَ فَمَنْ يَهْدِي إِلَى الْحَقِّ  و قَوْلِهِ :  أَمَّنْ لا يَهِدِّي إِلَّا أَنْ يُهْدى  .\r\nاستفهام بايد دو طرف داشته باشد - زيرا پيوسته استفهام بين نفى و إثبات\r\n\r\n","description":"","footnote":"","page_name":" 54 ","page_number":68},
  {"content":"\r\n\r\nاست - در اينجا يك طرف استفهام ،  أَ فَمَنْ يَهْدِي إِلَى الْحَقِّ  است و طرف ديگرش ،  أَمَّنْ لا يَهِدِّي إِلَّا أَنْ يُهْدى .  بنابراين فرموده است :  أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى  . و ما مىدانيم كه يَهِدِّىاز باب افتعال است و أصلش يَهتَدِىبوده ؛ چون جائز است كه « تاء » را قلبِ به « دال » و « دال » را در « دال » إدغام كنيم ، و « هاء » را به مناسبت ، كسره بدهيم ؛ آنگاه يَهتَدِى مىشود يَهِدِّى . پس لَا يَهِدِّى يعنى لَا يَهْتَدِى . در اين صورت مىبينيم كه اين دو طرف معادله در اين استفهام ، درست در نمىآيد . چرا ؟ چون معادلهء صحيحه حتماً بايد بين نفى و إثبات باشد . مثلًا مىگوئيم : زيد آمد يا نيامد ؟ استفهام بين نفى و إثبات است . أمّا آيا مىتوان گفت : زيد آمد يا اطاقش تاريك است ؟ اين صحيح نيست . تاريك بودنِ اطاق زيد ، نمىتواند عِدْلِ مَجِىء زيد باشد ، بايد بگوئيم زيد آمد يا نيامد ؟ يا مثلًا مىگوئيم : اين مطلب را به عَمرو گفتى يا نگفتى ؟ هميشه استفهام بين نفى و إثبات است .\r\nو در اينجا اگر آيه اين بود : أفَمَن يَهْدِى إلَى الْحَقِّ أحَقُّ أن يُتَّبَعَ أمَّن لَّا يَهْدِى ، ( يَهْدِى أوْ لَا يَهْدِى ) هدايت مىكند يا هدايت نمىكند ، نفى و إثبات بود ، اين إشكال نداشت . و ليكن در اين آيه شريفه معادله بنحو ديگرى است : آيا آن كسى كه هدايت به حقّ مىكند - هَدَى ، يَهْدِى ، فعل متعدّى است ؛ هَدَاه اللَه ؛ يعنى : هدايت كرد او را خدا - سزاوارتر است كه إنسان از او متابعت كند يا آن كسى كه هدايت نشده است مگر اينكه هدايت بشود ؟ ! هدايت نشده است ، عِدْلِ براى هدايت مىكند ، نيست .\r\nدر اين صورت بايد بگوئيم : اين معادله در صورتى درست است كه در هر طرف ، يك جمله مقدّر باشد .\r\nمثل اين كه من از شما سؤال مىكنم : آيا زيد آمد يا اطاقش تاريك است ؟ تاريك بودن اطاق ، عِدْل براى آمدنِ زيد در استفهام نيست ؛ أمّا چون به ملازمهء خارجيّه دريافته‌ايم كه : هر وقت زيد مىآيد اطاقش را روشن مىكند ، و وقتى\r\n\r\n","description":"","footnote":"","page_name":" 55 ","page_number":69},
  {"content":"\r\n\r\nهم كه نيامده اطاقش تاريك است ، آن وقت در اينجا به عوض اين كه هر دو جزء هر دو ملازمه را بيان كنيم ، در يك طرف يكى را بيان كرديم ، و در يك طرف ، ديگرى را ؛ و از طرفين معادله ، يك جزء را حذف كرديم .\r\nيعنى به جاى اين كه بگوئيم : آيا زيد آمد و اطاقش روشن است ، يا نيامد و اطاقش تاريك است ؟ مىگوئيم : آيا زيد آمد يا اطاقش تاريك است ؟ و از اين نوع استعمال هم زياد داريم .\r\nآيه مورد بحث ما نيز از اين قبيل است . به علّت اينكه : لَا يَهِدِّى ( لَا يَهْتَدِى ) إِلّآ أَن يُهْدَى نمىتواند عِدلِ براى أَفَمَن يَهْدِى واقع بشود ، تا اينكه عدل براى اين مُعادله باشد ، مگر به تقدير دو جمله : يكى در طرف إثبات و ديگرى در طرف نفى\r\nأ فَمَنْ يَهْدِى إلَى الْحَقِّ وَ يَهْتَدِى بِنَفْسِهِ أحَقُّ أنْ يُتَّبَعَ ، أمَّنْ لَا يَهِدِّى إلَى الْحَقِّ وَ لَا يَهْتَدِى إلَّا أن يُهْدَى بِغَيْرِهِ\r\nپس معادله به اين صورت در مىآيد : أ فَمَن يَهْدِى إلَى الْحَقِّ وَ يَهْتَدِى بِنَفْسِهِ أحَقُّ أن يُتَّبَعَ أمَّن لَّا يَهْدِى إلَى الْحَقِّ وَ لَا يَهْتَدِى إلَّا أنْ يُهْدَى .\r\n« آيا آن كسى كه هدايت به حقّ مىكند و بنفسه هدايت يافته است ، سزاوارتر است كه پيروى شود ، يا آن كه هدايت نمىكند بسوى حقّ و هدايت نمىيابد مگر اينكه غير ، او را هدايت كند ؟ »\r\nچون در آن طرفِ معادله  أَمَّنْ لا يَهِدِّي إِلَّا أَنْ يُهْدى  است ؛ يعنى هدايت نشود مگر به غير او از مردم ، كه او را هدايت كند ، يعنى هدايتش غيريّه باشد ، پس در اين طرف معادله يَهْتَدِى بِنَفْسِهِ است ، يعنى هدايتش ذاتيّه باشد ؛ بدون تعليم و تعلّم و هدايتِ أفراد ديگر .\r\nپس آيه مىخواهد بگويد : آن كسى كه هدايت مىكند ، بايد هدايتش ذاتىّ باشد ؛ يُهْدَى بِالْغَيْر نباشد ؛ و يَهتَدِى ، به تعلّم و مكتب و خواندن و تدريس نباشد ؛ بلكه يَهْتَدِى بِنَفْسِهِ باشد ؛ كه اين همان علم حضورىّ است . كسانى كه علم حضورى دارند ، اينها بنفسه هدايت يافته‌اند به هدايت إلهيّه .\r\nبنابراين ، ما جملهء : أَحَقُّ أَن يُتَّبَعَ را مثل شاهين ترازو قرار مىدهيم ؛ در\r\n\r\n","description":"","footnote":"","page_name":" 56 ","page_number":70},
  {"content":"\r\n\r\nاين طرف معادله مىگوئيم : أفَمَن يَهْدِى إلَى الْحَقِّ وَ يَهْتَدِى بِدُونِ أنْ يُهْدى يعنى هدايتش به غير نباشد ؛ بلكه خودش هدايت يافته است به هدايت ذاتىّ ؛ اين فرد  أَحَقُّ أَنْ يُتَّبَعَ  ، سزاوارتر است كه إنسان از او پيروى كند ؟ !\r\nدر آن طرف معادله هم مىگوئيم : أمَّن لَّا يَهْدِى إلَى الْحَقِّ و لَا يَهِدِّى إلَّا أنْ يُهْدَى ؛ يا آن كسى كه هدايت به حقّ نمىكند ؛ و خودش هدايت نيافته است مگر بواسطهء غير ، يعنى : كَانَتْ هِدَايَتُهُ بِالْغَيْرِ ؟\r\nنتيجهء اين معادله اينست : هر كسى كه هدايتش غيريّه باشد ، لَا يُمْكِنُ أنْ يَهْدِىَ إلَى الْحَقِّ ؛ او نمىتواند به متن حقّ هدايت كند . آن كسانى كه به متن حقّ هدايت مىكنند ، بايد هدايتشان ذاتىّ و نفسىّ باشد . و كسى كه هدايتِ به حقّ مىكند ، همان است كه هدايتش ذاتىّ و إلهى است .\r\nو اين همان معنى علم حضورى است كه فعليّت دارد ، و براى هر كسى كه پيدا شود ، علم فعلى است . و خداوند بواسطهء اين علم حضورىّ كه به او داده است ، او را از جميع خطايا و زَلَل مصون داشته است . و ظهور آيه در اين معنى ، با اين دقتّى كه عرض شد ، بسيار واضح و روشن است . و من زمانى با يكى از آقايان مشهد دربارهء اين آيه صحبت مىكردم ؛ ايشان مىگفت : آقا ، جنابعالى چه مىگوئيد ! اين آيه معنيش ظاهر است ديگر ! يعنى : آن كسى كه هدايتِ به حقّ مىكند ، بهتر است إنسان از او متابعَت كند ، يا آنكه هدايت نمىكند ؟ چطور شما از اين استفادهء عصمت مىكنيد ؟ !\r\nبنده به او عرض كردم : بلى ! اگر در طرفِ ديگر آيه ، أمَّن لَّا يَهِدِى آمده بود ، و مىفرمود : أفَمَن يَهْدِى إلَى الْحَقِّ أحَقُّ أن يُتَّبَعَ أمَّن لَّا يَهْدِى ، و نفى و اثبات بود ، مطلب شما تمام بود . و ليكن قرآن عبارات و كلماتش ، هر « واو » و « فاءَ » ش ، معنى دارد ، بجاى لَا يَهْدِى ، لَا يَهِدِّى قرار داده است ، و براى اينكه بيان كند : يَهِدِّى هدايت ذاتى نيست ، إِلَّا أَن يُهْدَى آورده است .\r\n\r\n","description":"","footnote":"","page_name":" 57 ","page_number":71},
  {"content":"\r\n\r\nو اين قرآن ، قولِ فصل‌است .  وَ ما هُوَ بِالْهَزْلِ  « 1 » ما چگونه مىتوانيم همينطور بدون دليل يَهِدِّى را كه در اينجا آمده ، يَهْدِى بگيريم ؟ ! فعل لازم را متعدّى بگيريم ، آنگاه معنى و مراد خودمان را به قرآن قالب زنيم ؟ ! اينكه صحيح نيست .\r\nو از اين مطلب كه شرح داده شد فهميده مىشود كه : اين آيه فقط براى عصمت إمام ( إمام معصوم كه قائم به امور است و بايد در بين مردم قضاوت كند و حكم نمايد ) آمده است .\r\nو از اينجا معلوم مىشود كه : استدلال بعضى از أعلام به اين آيه ، بر ولايت فقيه - همانطور كه خود بنده در يكى از أيّام كه نماز جمعه در بهشت زهرا إقامه شده بود حضور داشتم و شنيدم كه با اين آيه شريفه ، بر ولايت فقيه استدلال نمودند - صحيح نيست\r\nاتّحاد مُفادِ آيه ، با آيه :  وَ جَعَلْناهُمْ أَئِمَّةً يَهْدُونَ بِأَمْرِنا \r\nو اين آيه من حيث المجموع به مَثابهء قول خداوند متعال است كه مىفرمايد :  وَ جَعَلْناهُمْ أَئِمَّةً يَهْدُونَ بِأَمْرِنا وَ أَوْحَيْنا إِلَيْهِمْ فِعْلَ الْخَيْراتِ وَ إِقامَ الصَّلاةِ وَ إِيتاءَ الزَّكاةِ وَ كانُوا لَنا عابِدِينَ  « 2 » .\r\n« ما آنها را أئمّه‌اى قرار داديم كه هدايت مىكنند به أمر ما ، و ما نفس فعل خيرات و إقامهء صَلوة و إيتاء زكات را به آنها وحى كرديم و اينان از عبادت كنندگان براى ما بودند » .\r\n يَهْدُونَ بِأَمْرِنا  ، يعنى : أمر ما كه در دست آنهاست ؛ و ما از عالم أمر ، كه اختصاصِ به ما دارد (  وَ ما أَمْرُنا إِلَّا واحِدَةٌ كَلَمْحٍ بِالْبَصَرِ  ) « 3 » رشتهء قلب آنها را در دست داريم و آنها را هدايت مىكنيم . و آنها كه مردم را به صراط مستقيم دعوت مىكنند ، بواسطهء أمر ماست . أمر ، يعنى همان مشيّت حقيقيّهء إِلهيّه ، كه در آن\r\n\r\n\r\n","description":"","footnote":"\r\n( 1 ) آيه 14 ، از سورهء 86 : الطّارق\r\n( 2 ) آيه 73 ، از سورهء 21 : الانبيآء\r\n( 3 ) آيه 50 ، از سورهء 54 : القمر\r\n","page_name":" 58 ","page_number":72},
  {"content":"\r\n\r\nخطائى نيست .\r\nو علاوه بر اين ، در جملهء :  وَ أَوْحَيْنا إِلَيْهِمْ فِعْلَ الْخَيْراتِ  ، نمىفرمايد : أوْحَيْنَآ إلَيْهِمْ أنِ افْعَلُوا الْخَيْرَاتِ ، اينكه كارهاى خوب را بجا بياوريد ، يا إقامهء نماز كنيد ؛ بلكه نفس فعلِ خيرات را ما به آنها وحى كرديم ؛ نماز را به آنها وحى كرديم ؛ زكات را به آنها وحى كرديم ؛ يعنى وجودشان مصداق براى نماز و زكات است .\r\nو اين آيه بعد از ذكر حضرت إبراهيم :  فَجَعَلَهُمْ جُذاذاً  « 1 » و قولهم :  حَرِّقُوهُ وَ انْصُرُوا آلِهَتَكُمْ إِنْ كُنْتُمْ فاعِلِينَ  « 2 » كه گفتند : حضرت إبراهيم را بكشيد و آتش بزنيد ، آلههء شما را تِكّه تِكّه و قطعه قطعه كرده است ، و نيز بعد از ذكر حضرت لوط و حضرت إسحق و يعقوب عليهم السّلام كه خداوند آنها را بعنوان نافله به حضرت إبراهيم عنايت كرد ، آمده است و مىفرمايد :  وَ جَعَلْناهُمْ أَئِمَّةً يَهْدُونَ بِأَمْرِنا  . بنابراين ضمير « هُمْ » بر مىگردد به همين أنبيائى كه ذكر شده است .\r\nو اين هدايتِ به أمر ، همان علم حضورى است . و كسى كه خداوند او را از عالمِ أمر هدايت بكند ، ديگر از علوم اكتسابى و أهواء و آراء و نيّات و أباطيل مردم كه در آن حقّ و باطل از همديگر جدا نشده و علم ، علمِ صِرف و خالص نگرديده است ، بى نياز خواهد بود . و اينان از اين عالم به عالم أمر ، كه أمر پروردگار است هدايت مىشوند ، و در آنجا هيچ شائبهء بطلان و زَلَل و اشتباهى نيست .\r\nو نيز به مثابهء آيه ديگر از قرآن است كه مىفرمايد :  وَ جَعَلْنا مِنْهُمْ أَئِمَّةً يَهْدُونَ بِأَمْرِنا لَمَّا صَبَرُوا وَ كانُوا بِآياتِنا يُوقِنُونَ  « 3 »\r\n« ما از ميان آنها أئمّه‌اى را قرار داديم كه به أمر ما هدايت مىكنند ، به علّت\r\n\r\n\r\n","description":"","footnote":"\r\n( 1 ) صدر آيه 58 ، از سورهء 21 : الانبيآء\r\n( 2 ) قسمتى از آيه 68 ، از سورهء 21 : الانبيآء\r\n( 3 ) آيه 24 ، از سورهء 32 : السّجدة\r\n","page_name":" 59 ","page_number":73},
  {"content":"\r\n\r\nاينكه پافشارى و صبر كردند ، و اصطبار نمودند ، و قبلًا به آيات ما ايقان داشتند . »\r\nاين آيه بعد از ذكر حضرت موسى در قوله تعالى :  وَ لَقَدْ آتَيْنا مُوسَى الْكِتابَ فَلا تَكُنْ فِي مِرْيَةٍ مِنْ لِقائِهِ وَ جَعَلْناهُ هُدىً لِبَنِي إِسْرائِيلَ .  « 1 »\r\nبنابراين ، ضمير جمعِ غائب فى قوله تعالى آمده است :  وَ جَعَلْنا مِنْهُمْ أَئِمَّةً  ، بر مىگردد به بنى إسرائيل ؛ يعنى بعضى از پيغمبران بنى إسرائيل كه خداوند آنها را إمام قرار داده است ، و از ميان پيامبران اين سِمَتِ ولايت و إمارت را به آنان تفويض فرموده است .\r\nاين يك آيه ديگر از آيات قرآن ، كه دلالت بر عصمت و لزوم متابعت از إمام مىكند ، كه بايد إمام داراى مصونيّت از باطل و آراء شخصيّه و أهواء باشد ، و حتماً بايد علمش حضورى و متحقّق به حقّ باشد .\r\n\r\nآيه : يا داوُدُ إِنَّا جَعَلْناكَ خَلِيفَةً فِي الْأَرْضِ فَاحْكُمْ بَيْنَ النَّاسِ بِالْحَقِّ\r\nيكى ديگر از آياتيكه دلالت بر ولايت معصوم مىكند اين آيه است :  يا داوُدُ إِنَّا جَعَلْناكَ خَلِيفَةً فِي الْأَرْضِ فَاحْكُمْ بَيْنَ النَّاسِ بِالْحَقِّ وَ لا تَتَّبِعِ الْهَوى فَيُضِلَّكَ عَنْ سَبِيلِ اللَّهِ  . « 2 »\r\nخداوند به حضرت داود على نبيّنا و آله و عليه السّلام خطاب مىكند : « اى داود ما تو را در زمين خليفه و جانشين خود قرار داديم . بنابراين - تفريع مىكند - حكم كن بين مردم به حقّ و از هوى پيروى مكن ؛ زيرا كه هَوى ، تو را از راه خدا كنار مىدارد ؛ تو را گم و گمراه مىكند . »\r\n. خليفه ، يعنى جانشين . خليفة الله : هُوَ الَّذِى تَجْتَمِعُ فِيهِ الصِّفَاتُ الْعُبُودِيَّةِ بِتَمَامِهَا الْمُحَاذِيَةُ لِلصِّفَاتِ الرُّبُوبِيَّةِ لِذَاتِهِ جَلَّ شأْنُهُ بِتَمَامِهَا ، وَ لَا تَتَحَقَّقُ إلَّا بِالْعِصْمَةِ . خليفهء خدا بودن به تمام معنى اين است كه : بنده متّصف شود به صفات عبوديّت ، با تمام شؤون و لوازم عبد حقيقى ، در مقابل صفات\r\n\r\n\r\n","description":"","footnote":"\r\n( 1 ) آيه 23 ، از سورهء 32 : السّجدة\r\n( 2 ) صدر آيه 26 ، از سورهء 38 : ص\r\n","page_name":" 60 ","page_number":74},
  {"content":"\r\n\r\nربوبى ( كه فرموده : عَبْدِى أَطِعْنِى حَتَّى أَجْعَلَكَ مِثْلِى ، أو مَثَلِى ) آن هم صفات ربوبيّت به تمام معنى . و اين خلافت ، با اين خصوصيّت - كه بنحو إطلاق بيان شده ، و خلافت از جَهتى دونَ جهتى نبوده است - متحقّق نمىشود مگر به عصمت . يعنى آن كسى كه داراى عصمت باشد به تمام معنى الكلمه ، او را مىتوان خليفة الله به تمام معنى الكلمه گفت . و إلّا خليفة الله است از جهتى دون جهتى ؛ يعنى از جهتى نقصان دارد ، و از جهتى مزيَّت ؛ بنابراين عصمت از لوازم و آثار اين خلافت است .\r\nتقريب استدلال در اين آيه شريفه به اين است كه بگوئيم : خداوند كه در اينجا ، جواز حكم ميان مردم را متفرّع نمود بر اينكه حضرت داود خليفهء خداست در روى زمين :  إِنَّا جَعَلْناكَ خَلِيفَةً فِي الْأَرْضِ فَاحْكُمْ بَيْنَ النَّاسِ بِالْحَقِّ ،  حكم بين مردم متفرّع بر چيست ؟ بر خليفة الله بودن است .\r\nاگر إشكال شود كه : أوّلًا : آيه شريفه ، وجوب حكم‌را متفرّع بر خلافت نموده نه جواز آن را ؛ بنابراين ، نفىِ جواز از غير نبىّ يا وصىّ نخواهد نمود .\r\nو ثانياً : حكم به حق‌ّميان مردم ، متفرّع بر خلافت شده است ؛ نه أصل حكم . بنابراين : تفريع در آيه به قيد حكم ( كه بالحقّ است ) بر مىگردد . پس آيه شريفه مربوط به بحث « إثبات ولايت و حكومت معصوم » نخواهد بود .\r\nدر جواب هر دو إشكال بايد بگوئيم : همانطور كه مرحوم حاجّ شيخ محمّد حسن آشتيانى در كتاب « قضاء » فرموده‌اند ، أوّلًا : اگر أمر در مقام توهّم حظر واقع شود مفيد جواز است ؛ نه وجوب . و ثانياً : ظهور آيه در تفريع حكم به حقّ ، بنحو قيد و مقيّد جميعاً ، بر خلافت إلهى بدون إشكال است .\r\n\r\nآيه : إِنَّا أَنْزَلْنا إِلَيْكَ الْكِتابَ بِالْحَقِّ لِتَحْكُمَ بَيْنَ النَّاسِ بِما أَراكَ اللَّهُ\r\nيكى ديگر از آياتى كه مىتوان به آن استدلال بر لزوم تبعيّت از إمام معصوم نمود ، اين آيه مباركه است كه خداوند به رسول أكرم صلّى الله عليه و آله و سلّم مىفرمايد :\r\n إِنَّا أَنْزَلْنا إِلَيْكَ الْكِتابَ بِالْحَقِّ لِتَحْكُمَ بَيْنَ النَّاسِ بِما أَراكَ اللَّهُ وَ لا تَكُنْ \r\n\r\n","description":"","footnote":"","page_name":" 61 ","page_number":75},
  {"content":"\r\n\r\n لِلْخائِنِينَ خَصِيماً  . « 1 » « بدرستى كه ما قرآن را بسوى تو به حقّ نازل كرديم براى اين كه حكم كنى در ميان مردم به آنچه كه خدا به تو نشان داده است . و خَصِيم ، لَهِ خائنين و مُدافِع آنان نباش . » بلكه مُدافع از مؤمنين عليه خائنين باش !\r\nاستدلال به اين آيه هم متوقّف است بر انحصارِ لزوم تبعيّت از حقّ ، و عدم فصل بين حقّ و باطل . چون در قرآن مجيد آمده است :  فَما ذا بَعْدَ الْحَقِّ إِلَّا الضَّلالُ فَأَنَّى تُصْرَفُونَ  . « 2 » ميان حقّ و باطل فاصله‌اى نيست ، اگر از حقّ عدول كرديد ، در دامن باطل افتاده‌ايد . إنسان جائى را نمىتواند پيدا كند ، كه برزخِ بين حقّ و باطل باشد . اگر أمرى متحقّقِ به حقّ بود و واقعيّتِ صرف بود ، آن حق است ؛ و اگر نبود باطل است . برزخ بينِ حقّ و باطل وجود ندارد .\r\nو آيه در اينجا مىفرمايد : ما قرآن را به حقّ بر تو نازل كرديم . به حقّ يعنى عينِ حقّ و حقيقت و متنِ واقع و أصالت ، كه أبداً شائبه‌اى از آراء شيطانيّه و أفكار نفسانيّه و آراء شخصيّه و مطالبى كه با متن واقع تطبيق نكند ، در او نيست . بلكه از أخبار سابقين و أحكام و قوانين و معارف ، آنچه متن واقع و حاقّ حقيقت بود ، آن را بسوى تو نازل كرديم ، براى اينكه در ميان مردم حكم كنى بِمَآ أَرَيكَ اللَهُ .\r\nپس آن رؤيتى كه خداوند به تو داده ، رؤيتى است كه بر أساس اين حقّ و حقيقت نزول قرآن داده است و آن رؤيت تو ، علم حضورى و وجدانى است . چون قرآن را ما به حقّ نازل كرديم تا اينكه  بِما أَراكَ اللَّهُ  حكم كنى ، و اگر به حقّ نازل نمىكرديم ، آن رؤيت تو ، رؤيت خدائى نبود ، رؤيت شخصى و مَشُوبِ به باطل بود .\r\nبنابراين ما كه قرآن را به حقّ نازل كرديم ، براى اين است كه : ديد و فكر تو ، حقّ و متّصل به غيب و أصالت و حقيقت باشد ( و اين معنىِ علم حضورى و علم وجدانى است ) ، كه در ميان مردم  بِما أَراكَ اللَّهُ  حكم كنى . و اين متفرّع\r\n\r\n\r\n","description":"","footnote":"\r\n( 1 ) آيه 105 ، از سورهء 4 : النّسآء\r\n( 2 ) ذيل آيه 32 ، از سورهء 10 : يونس\r\n","page_name":" 62 ","page_number":76},
  {"content":"\r\n\r\nاست بر نزول قرآن به حقّ . پس نزول قرآن به حقّ بر قلب پيغمبر ، كه واعِى وحى إلهى است ، و مُتلقِّى أسرار لاهوتى و جبروتى و ملكوتىِ حضرت پروردگار است ، علّت است بر اين كه معلولش بر او مترتّب بشود . معلولش چيست ؟ هُوَ الْحُكْمُ بَيْنَ النَّاسِ بِمَا أرَاهُ اللَهُ وَ هُوَ الْحق . ما قرآن را به حقّ نازل كرديم ، تا آنكه تو در ميان مردم  بِما أَراكَ اللَّهُ  كه همان حقّ است ، حكم كنى .\r\nيكى ديگر از آيات قرآن اين است :  كانَ النَّاسُ أُمَّةً واحِدَةً فَبَعَثَ اللَّهُ النَّبِيِّينَ مُبَشِّرِينَ وَ مُنْذِرِينَ وَ أَنْزَلَ مَعَهُمُ الْكِتابَ بِالْحَقِّ لِيَحْكُمَ بَيْنَ النَّاسِ فِيمَا اخْتَلَفُوا فِيهِ .  « 1 »\r\n« مردم ، يك امّت واحد بودند ، بسيط و ساده ، اختلافى نداشتند ، آداب و رسوم آنها متفرّق و مُتشتِّت و مُتَشَأّنِ به شؤُونِ مختلف نبود ، و در يك عالمِ بساطت و سادگى زندگى مىكردند . خداوند پيغمبران را مبعوث فرمود ، تا اينكه بشارت دهند و بترسانند ؛ و با آنها كتاب را به حقّ نازل فرمود ، تا اينكه كتاب در ميان مردم ، در آنچه كه با هم اختلاف دارند ، حكم كند . »\r\nدر اين آيه هم ، حكم بين مردم در مسائل مُختَلَفٌ فيها ، متفرّع است بر نزول كتاب بر أنبياء ، به حقّ . و عين تقريبى را كه در آيه سابق عرض شد ، در اينجا هم با همان تقريب استفاده مىشود كه حكم به حقّ در ميان مردم بايد مترتّبِ به حقّ باشد ؛ و آن ، نزولِ كتاب است به حقّ ، بر أنبياء .\r\nيكى ديگر از آيات اين آيه است :  وَ أَنْزَلْنا إِلَيْكَ الْكِتابَ بِالْحَقِّ مُصَدِّقاً لِما بَيْنَ يَدَيْهِ مِنَ الْكِتابِ وَ مُهَيْمِناً عَلَيْهِ فَاحْكُمْ بَيْنَهُمْ بِما أَنْزَلَ اللَّهُ وَ لا تَتَّبِعْ أَهْواءَهُمْ عَمَّا جاءَكَ مِنَ الْحَقِّ  . « 2 »\r\nما بسوى تو قرآن را به حقّ نازل كرديم ؛ اين قرآن تصديق كننده است آنچه را كه در برابر اوست از كتابهاى سابقين ( تورات ، إنجيل ، و غيرهما )\r\n\r\n\r\n","description":"","footnote":"\r\n( 1 ) . صدر آيه 213 ، از سورهء 2 : البقرة\r\n( 2 ) صدر آيه 48 ، از سورهء 5 : المآئدة\r\n","page_name":" 63 ","page_number":77},
  {"content":"\r\n\r\n«  وَ مُهَيْمِناً عَلَيْهِ  » و علاوه ، سيطره و إحاطه بر همهء آنها دارد . اين قرآن را ما به تو نازل كرديم ، اين قرآنى كه صفتش اين است كه نزولِ به حقّ شده ، و مصدّقِ كُتبِ سابقينِ از أنبياء و مرسلين است و بر همهء آنها مُهيمن و مُسَيطِر است و تسلّط دارد ،  فَاحْكُمْ بَيْنَهُمْ بِما أَنْزَلَ اللَّهُ ،  بنابراين - با فاء تفريع مىكند - در ميان مردم ،  بِما أَنْزَلَ اللَّهُ  ( بر أساس آنچه خداوند فرو فرستاده است ) حكم كن ،  وَ لا تَتَّبِعْ أَهْواءَهُمْ ؛  و از أهواء آنها متابعت نكن !\r\nنمى گويد : از أقوال آنها و از كلام و سخن آنان ، و حتّى از فكر آنها ؛ زيرا اينها أصالت و واقعيّتى دارد . لذا هيچكدام از اين تعبيرات را نفرمود . بلكه مىفرمايد : از أهواء آنان متابعت نكن . أهواء ، يعنى أفكار توخالى و پوچ كه هيچ محتوى ندارد .\r\nو در بسيارى از آيات قرآن مجيد از اين لفظ استفاده شده است . يعنى أفكار آنها ، أهواء و پوچ و باطل است . قرآن كه به حقّ بر تو نازل شده است ، بايد در ميان آنها ،  بِما أَنْزَلَ اللَّهُ  حكم كنى ، كه آن حكم است به حقّ ، و البتّه اين حقّ ، متحِّق شده است ؛  وَ لا تَتَّبِعْ أَهْواءَهُمْ  . و دنبال اين گفتار با كمى فاصله مىفرمايد :  وَ أَنِ احْكُمْ بَيْنَهُمْ بِما أَنْزَلَ اللَّهُ وَ لا تَتَّبِعْ أَهْواءَهُمْ وَ احْذَرْهُمْ أَنْ يَفْتِنُوكَ عَنْ بَعْضِ ما أَنْزَلَ اللَّهُ إِلَيْكَ  « 1 »\r\nو اينكه حكم كن در ميان آنها  بِما أَنْزَلَ اللَّهُ  و از أهواء و خيالات آنها متابعت نكن ،  وَ احْذَرْهُمْ أَنْ يَفْتِنُوكَ عَنْ بَعْضِ ما أَنْزَلَ اللَّهُ إِلَيْكَ  ؛ و بترس و برحذر باش ، از اينكه تو را به فتنه و فَساد بيندازند از  بَعْضِ ما أَنْزَلَ اللَّهُ إِلَيْكَ  ، و تو را بر كنار بدارند ؛ و مقدار كمى از أهواء آنها در تو رخنه بكند . و مبادا كارى كنى كه به اندازهء مختصرى از آراء شخصيّه و أهواء آنها در تو نفوذ كند ، چرا كه آن أهواء ، باطل است و شيطانى ، أصالتى ندارد ، و آنچه را كه خداوند به تو نازل كرده ، عين حقّ و حقيقت است .\r\n\r\n\r\n","description":"","footnote":"\r\n( 1 ) . صدر آيه 49 ، از سورهء 5 : المآئدة\r\n","page_name":" 64 ","page_number":78},
  {"content":"\r\n\r\nتقريب استدلالِ به اين آيه هم ، براى لزوم متابعتِ از إمام معصوم كَمَا سَبَق است . چرا ؟ زيرا كه حكم بِمَآ أَنزَلَ اللَهُ را متفرّع مىكند بر نُزُولِ الكِتَابِ بِالْحَقّ . يعنى چون ما ، كتاب را به حقّ بر تو نازل كرديم ، بر اين أساس تو بايد در ميان مردم حكم كنى . و آن كسى كه متحقّقِ به حقّ نيست ، او حقِّ حكم در ميان مردم ندارد .\r\n\r\nآيه : فَلا وَ رَبِّكَ لا يُؤْمِنُونَ حَتَّى يُحَكِّمُوكَ فِيما شَجَرَ بَيْنَهُمْ\r\nيكى ديگر از آيات مباركات قرآن اين آيه است :  فَلا وَ رَبِّكَ لا يُؤْمِنُونَ حَتَّى يُحَكِّمُوكَ فِيما شَجَرَ بَيْنَهُمْ ثُمَّ لا يَجِدُوا فِي أَنْفُسِهِمْ حَرَجاً مِمَّا قَضَيْتَ وَ يُسَلِّمُوا تَسْلِيماً  « 1 » قسم به پروردگار تو اى محمّد ! اين مردم إيمان نمىآورند ، مگر آن زمانى كه در مرافعات و مشاجرات و مخاصماتى كه بين آنان اتّفاق مىافتد ، تو را حَكَم قرار دهند و نزد تو آمده و بگويند : يا رسول الله ، آنچه تو بر ما حكم كنى ما قبول داريم ، آنگاه بعد از اينكه تو را حَكَم قرار دادند ، و تو در ميان آنها حُكم كردى - و طبعاً حكم ، لَهِ يكى ، و عليه ديگرى خواهد بود - آن كسى كه حكم عليه اوست ، در سينه‌اش أبداً گرفتگى و حَرَجى نباشد ، و نگويد : چرا پيامبر حكمش عليه من است ؟  وَ يُسَلِّمُوا تَسْلِيماً  ، اينها تسليم تو باشند به تمام معنى الكلمه . همانند كسى كه اگر لَهِ او ، يا عليه او حكم كنى يكسان باشد .\r\nاين إيمان است ، و در اين صورت اينها إيمان آورده‌اند ؛ و حقّاً هم مطلب همينطور است . چون پيغمبر قلبش ، وجودش ، عين حقّ است ، عين واقعيّت است ؛ مگر مىشود حكم به باطل كند ؟ ! عيناً مانند خداوند . آيا خدا مىشود حكم به باطل كند ، با اينكه برتمام علوم و وقايع اطّلاع دارد ؟ ! موجودات ، وجودشان علم حضورىِ پروردگار است ، و علم فعلىِ حضورىِ پروردگار ، نفس موجودات است .\r\nپيغمبر أكرم صلَّى الله عليه و آله و سلَّم در غنائم حُنين بود كه خواستند مقدار خمس آن را قسمت كنند ، به بعضى از مشركين كه تازه مسلمان شده\r\n\r\n\r\n","description":"","footnote":"\r\n( 1 ) آيه 65 ، از سورهء 4 : النّسآء\r\n","page_name":" 65 ","page_number":79},
  {"content":"\r\n\r\nبودند سهميّه‌هاى زيادى دادند ، يكى از أصحاب آمد و گفت : يا رسول الله ، اعْدِلْ ! در اين تقسيمى كه مىخواهى بكنى عدالت كن ! پيغمبر فرمودند : وَيْحَكَ ! إنْ لَمْ أَعْدِلْ فَمَنْ يَعْدِلُ ؟ ! واى بر تو ! اگر من عدالت نكنم پس چه كسى عدالت مىكند ؟ !\r\nباز در يكى از همين تقسيمها بود كه گفتند : محمّد ( صلّى الله عليه و آله و سلَّم ) در تقسيم عدالت نكرده است . ابن مسعود اين مطلب را شنيد و گفت : قسم به خدا ، من الآن حركت مىكنم تا بروم در نزد پيغمبر و بگويم : فلان شخص دربارهء شما چنين گفت . و آمد نزد پيغمبر و گفت : فلان شخص چنين گفته است . پيامبر بشدّت عصبانى و ناراحت و برافروخته شدند ؛ و فرمودند : اى خدا چه كنم ؟ ! قسم به خدا برادرم موسى از اين أذيّت‌ها مىكشيد و در مقابل كلام قوم خود صبر مىكرد ، اگر من عدالت نكنم پس چه كسى عدالت مىكند ؟ !\r\nحال آن شخص دوست دارد كه حكم پيغمبر لَهِ او باشد ، صد يا هزار شتر از اين غنائم به او بدهند ، ولى پيغمبر نمىدهد ، و از روى مصلحتى كه خود در نظر دارد قسمت مىكند ( البتّه نه آن مقدارى كه بايد يكسان بين همه تقسيم بشود ، بلكه آن مقدارى كه سهميّهء خمس از غنائم است و اختيارش با پيغمبر است ) ، در اين صورت كه به مردم نمىرسد ناراحت مىشوند .\r\nاينها إيمان نمىآورند و به حقيقت إيمان نمىرسند ، مگر اينكه در تمام مرافعات و مشاجرات خود نزد تو آيند و تو را حَكَم قرار بدهند ، نه غير تو را ؛ و هنگامى كه در ميان آنان حكم كردى ، آنها با كمال آرامش دل و سكينهء خاطر ، بدون هيچ دغدغه و گرفتگى در سينه هايشان ، از نزد تو مراجعت كنند . آن وقت اينها مؤمن هستند .\r\nدر اينجا خداوند تبارك و تعالى ، نفس پيغمبر را مركز حكم قرار داده كه همهء مردم بايد به دور پيغمبر بگردند ؛ محور مشاجرات و مخاصماتشان بايد\r\n\r\n","description":"","footnote":"","page_name":" 66 ","page_number":80},
  {"content":"\r\n\r\nپيغمبر باشد ؛ و هيچ گرفتگى در بين نباشد . پس پيغمبرِ معصوم ، مركز حكم است ؛ و بر مردم اتّباعِ از ايشان واجب و لازم است ؛ و اين است معنى ولايت : « وجوب إطاعت مردم از أوامر و نواهى و أحكامى كه پيغمبر صادر مىكند ؛ أعمّ از اينكه در مخاصمات و مشاجرات باشد ، يا امور ديگر كه در ميان مردم بواسطهء أوامر ولائى خود صادر مىكند » .\r\nقضاء و حكم پيغمبر ، منشعب از نورانيّت نفسيّهء آن حضرت است كه در آن نفس ، نور إلهى تجلّى كرده ، و مُتخلّق به أسماء و صفات خداوند سبحانه و تعالى شده و متحقّق به علوم كلّيّه گرديده است . پيغمبر قلبش از جزئيّت گذشته و به كلّيّت پيوسته ، و متحقّق به علوم كلّيّه شده است .\r\n\r\nآيه : وَ ما أَرْسَلْنا مِنْ رَسُولٍ إِلَّا لِيُطاعَ بِإِذْنِ اللَّهِ\r\nآيه قبل از اين آيه اين است :  وَ ما أَرْسَلْنا مِنْ رَسُولٍ إِلَّا لِيُطاعَ بِإِذْنِ اللَّهِ  ( كه از همين آيه هم وجوب إطاعت را استفاده مىكنيم كه : هر پيغمبرى ولايت دارد ، و بر مردم واجب است از او إطاعت كنند . ) « ما هيچ پيغمبرى را نفرستاديم مگر اينكه او مُطاع و متَّبَع باشد به إذن خدا . »  وَ لَوْ أَنَّهُمْ إِذْ ظَلَمُوا أَنْفُسَهُمْ جاؤُكَ فَاسْتَغْفَرُوا اللَّهَ وَ اسْتَغْفَرَ لَهُمُ الرَّسُولُ لَوَجَدُوا اللَّهَ تَوَّاباً رَحِيماً  « 1 » .\r\n« اگر وقتى كه اين مردم ، جُرمى و گناهى مرتكب مىشوند ، نزد تو آيند و بگويند : خدايا از ما بگذر ! و پيغمبر هم براى آنان طلب بخشش كند ؛ هر آينه اين مردم خدا را توّاب و رحيم مىيابند . » يعنى خداوند آنها را مىآمرزد .\r\nأمّا چه بايد كرد ؟ ! مردم گوش نمىكنند و زير بار نمىروند ،  يُسَلِّمُوا تَسْلِيماً  نيستند ، أصلًا به پيغمبر مراجعه نمىكنند ، كَيْفَ به اينكه او را حَكَم قرار دهند ؛ و هيچ حرجى را هم در قلوب خود احساس نكنند .\r\nبعد از اين آيه مىفرمايد :  وَ لَوْ أَنَّا كَتَبْنا عَلَيْهِمْ أَنِ اقْتُلُوا أَنْفُسَكُمْ أَوِ اخْرُجُوا مِنْ دِيارِكُمْ ما فَعَلُوهُ إِلَّا قَلِيلٌ مِنْهُمْ .  « 2 »\r\n\r\n\r\n","description":"","footnote":"\r\n( 1 ) آيه 64 ، از سورهء 4 : النّسآء\r\n( 2 ) صدر آيه 66 ، از سورهء 4 : النّسآء\r\n","page_name":" 67 ","page_number":81},
  {"content":"\r\n\r\n« اگر ما بر اينها مىنوشتيم‌و واجب مىكرديم كه خودتان را بكشيد ، يا جلاء وطن اختيار كنيد ، از خانه‌ها بيرون بيائيد و برويد در جاى ديگر زندگى كنيد ،  ما فَعَلُوهُ إِلَّا قَلِيلٌ مِنْهُمْ  . هيچكس انجام نمىداد ، مگر أفراد نادرى . »\r\nدر حالى كه :  وَ لَوْ أَنَّهُمْ فَعَلُوا ما يُوعَظُونَ بِهِ لَكانَ خَيْراً لَهُمْ وَ أَشَدَّ تَثْبِيتاً  « 1 » « اگر آنچه را كه به آنها أمر مىشود انجام بدهند ، براى آنان پسنديده‌تر است ، و براى آنها فائدهء بسيارى دارد و قدمهايشان را در صِراط ، ثابت مىكند ، و آنها را مُحكم و استوار مىنمايد . »\r\n وَ إِذاً لَآتَيْناهُمْ مِنْ لَدُنَّا أَجْراً عَظِيماً  « 2 » « ما از نزد خود به آنها أجر عظيم عنايت مىكنيم . »  وَ لَهَدَيْناهُمْ صِراطاً مُسْتَقِيماً  « 3 » « و ما در صراط مستقيم ، آنها را هدايت مىكنيم » .\r\n\r\nأثر تبعيّت از ولايت ، معيّت با آن خواهد شد\r\nسپس مىفرمايد :  وَ مَنْ يُطِعِ اللَّهَ وَ الرَّسُولَ فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ وَ الصِّدِّيقِينَ وَ الشُّهَداءِ وَ الصَّالِحِينَ وَ حَسُنَ أُولئِكَ رَفِيقاً  « 4 »\r\n« و هر كس كه از خدا و رسول إطاعت كند ( يعنى از قرآن و سنّت پيغمبر ) اين أفراد معيّت دارند ، يعنى يكى مىشوند با نَبِيّين و صدّيقين و شهداء و صالحين كه خداوند برآنها نعمت بخشيده است . يعنى رفقاء آنها ، اينها هستند و چه خوب رفقائى براى إنسان هستند ! »\r\n ذلِكَ الْفَضْلُ مِنَ اللَّهِ وَ كَفى بِاللَّهِ عَلِيماً  « 5 » « اين فضلى است كه از طرف پروردگار رسيده و به به ! خداوند چقدر عليم و دانا به حقائق امور است ! » كه أفرادى كه از پيغمبر تبعيّت كنند ، در أثر ولايت پيغمبر ، آنها را به جائى مىرساند كه با او معيّت پيدا مىكنند . و اين خود ، ولايت است . لذا مىتوان از اين آيه استفادهء ولايت ، و نيز لزوم پيروى از همين أفرادى كه با پيغمبر معيّت\r\n\r\n\r\n","description":"","footnote":"\r\n( 1 ) ذيل آيه 66 ، از سورهء 4 : النّسآء\r\n( 2 ) آيه 67 ، از سورهء 4 : النّسآء\r\n( 3 ) آيه 68 ، از سورهء 4 : النّسآء\r\n( 4 ) آيه 69 ، از سورهء 4 : النّسآء\r\n( 5 ) آيه 70 ، از سورهء 4 : النّسآء\r\n","page_name":" 68 ","page_number":82},
  {"content":"\r\n\r\nپيدا مىكنند ، نمود .\r\nمُفاد اين آيه ، مُفاد همان آيه ايست كه هر روز در نماز مىخوانيم :   اهْدِنَا الصِّراطَ الْمُسْتَقِيمَ * صِراطَ الَّذِينَ أَنْعَمْتَ عَلَيْهِمْ غَيْرِ الْمَغْضُوبِ عَلَيْهِمْ وَ لَا الضَّالِّينَ   « 1 » .\r\n« ما را در راه مستقيم هدايت كن - صراط المستقيم كدام است ؟ - صراط آن كسانى كه به آنها نعمت دادى » در اينجا هم مىفرمايد :  وَ لَهَدَيْناهُمْ صِراطاً مُسْتَقِيماً  « و اينها را در صراط مستقيم داخل مىكنيم . » و اينها معيّت پيدا مىكنند با نَبِيّين و صدّيقين و شُهَداء و صالحين ؛ و خلاصه يكپارچه و متّحد مىشوند و همه در معدن ولايت إلهيّه كه در آنجا جدائى و مَيْزى نيست و  هُنالِكَ الْوَلايَةُ لِلَّهِ الْحَقِّ  ، همه در آنجا وارد مىشوند .\r\nاللَهُمَّ صَلِّ عَلَى مُحَمَّدٍ وَ ءَالِ مَحَمَّد\r\n\r\n\r\n","description":"","footnote":"\r\n( 1 ) آيه 6 و 7 از سورهء 1 : الفاتحة\r\n","page_name":" 69 ","page_number":83},
  {"content":"\r\n . \r\n","description":"","footnote":"","page_name":" 70 ","page_number":84},
  {"content":"\r\n\r\n\r\nدرس چهارم : بقيه آيات و بعض رواياتى كه دلالت بر ولايت امام معصوم دارد\r\n\r\n","description":"","footnote":"","page_name":" 71 ","page_number":85},
  {"content":"\r\n . \r\n","description":"","footnote":"","page_name":" 72 ","page_number":86},
  {"content":"\r\n\r\nأعُوذُ بِاللَهِ مِنَ الشَّيْطَانِ الرَّجِيمِ\r\nبِسْمِ اللَّهِ الرَّحْمنِ الرَّحِيمِ\r\nوَ صَلَّى اللَهُ عَلَى سَيِّدِنَا مُحَمَّدٍ وَ ءَالِهِ الطَّيِّبِينَ الطَّاهِرِينَ\r\nوَ لَعْنَةُ اللَهِ عَلَى أعْدَآئِهِم أجْمَعِينَ مِنَ الآنَ إلَى قِيَامِ يَوْمِ الدِّينِ\r\nو لَا حَوْلَ وَ لَا قُوَّةَ إلَّا بِاللَهِ الْعَلِىِّ الْعَظِيمِ\r\nآيه شريفهء :  وَ ما كانَ لِمُؤْمِنٍ وَ لا مُؤْمِنَةٍ إِذا قَضَى اللَّهُ وَ رَسُولُهُ أَمْراً أَنْ يَكُونَ لَهُمُ الْخِيَرَةُ مِنْ أَمْرِهِمْ \r\nيكى از آيات مباركات قرآن مجيد كه مىتوان براى ولايت رسول الله صلَّى الله عليه و آله و سلَّم استدلال كرد اين آيه مباركه است :\r\n وَ ما كانَ لِمُؤْمِنٍ وَ لا مُؤْمِنَةٍ إِذا قَضَى اللَّهُ وَ رَسُولُهُ أَمْراً أَنْ يَكُونَ لَهُمُ الْخِيَرَةُ مِنْ أَمْرِهِمْ وَ مَنْ يَعْصِ اللَّهَ وَ رَسُولَهُ فَقَدْ ضَلَّ ضَلالًا مُبِيناً  « 1 » .\r\n« براى هيچ مؤمن و مؤمنه‌اى چنين استحقاق و شأنى نيست كه وقتى خدا و رسول خدا ، أمرى را حكم كنند ، آنها براى خودشان در آن أمر اختيارى داشته باشند ؛ و كسى كه عصيان خدا و رسول خدا را بكند به گمراهىِ آشكار و ضلالت روشنى فرو رفته و گم شده است . »\r\n وَ ما كانَ لِمُؤْمِنٍ وَ لا مُؤْمِنَةٍ  ؛ مؤمن و مؤمنه ، نكرهء در سياق نفى بوده و إفادهء عموم مىكنند . يعنى هيچ مرد مؤمن و زن مؤمنه‌اى ، چه در زمان رسول خدا و چه پس از ايشان تا روز قيامت ، هر كسى كه عنوان مؤمن يا مؤمنه بر او صادق باشد ، بدون استثناء ، عرب باشد يا عجم ، سياه باشد يا سفيد ، هر كه مىخواهد باشد ، زمانى كه خدا و رسولش دربارهء او أمرى را حكم كنند ،\r\n\r\n\r\n","description":"","footnote":"\r\n( 1 ) آيه 36 ، از سورهء 33 : الاحزاب\r\n","page_name":" 73 ","page_number":87},
  {"content":"\r\n\r\nتصميمى دربارهء او بگيرند ، إراده‌اى بكنند ، آن تصميم و إرادهء پروردگار و رسولش مقدّم است ؛ و آنها از خود اختيارى ندارند .\r\n قَضَى اللَّهُ وَ رَسُولُهُ  : حكم خدا ، حكمِ كتاب و قرآن مجيد است . و حكم رسول خدا ، أحكامى است ، أعمّ از مسائل و موارد جزئيّه ( كه تشريعش بدست آن حضرت است ) يا امور وِلائيّه ( أمر و نهى ) . و سابقاً هم در ذيل آيه :  أَطِيعُوا اللَّهَ وَ أَطِيعُوا الرَّسُولَ  ، ذكر شد كه إطاعت از خدا به معنى إطاعت از قرآن و أحكامى است كه در خصوص قرآن آمده است .\r\nپس از آن كه در قرآن حكمى از طرف پروردگار آمد ، كسى نمىتواند تخلّف كند . خواه آن حكم به صورت كلّى بوده ، يا اينكه دربارهء مسألهء خاصّى باشد .\r\nمثلًا دربارهء ولايت أمير المؤمنين عليه السّلام بخصوصها آيه نازل شد :\r\n يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ  « 1 » اين حكم شخصى است .\r\nهمچنين است در أحكام كلّى . زمانى كه خدا و رسول او ، حكمى ( أمر و نهيى دربارهء مؤمن و مؤمنه‌اى ) بكنند ، آنها اختيار ندارند . يعنى بايد اختيار خودشان را در تحت اختيار خدا و رسول خدا قرار بدهند ، و مشيّت و إرادهء خدا و رسول او ، بر آنها حكومت كند و در تحت سيطرهء اختيار خدا و رسول خدا باشند . و اختيار خدا و رسولش را بر اختيار خود مقدّم بدارند . و اين يك أمر واجب و لازم و حياتى است ؛ و تمرّدش گناه بزرگ و ضلالت مبينى است .\r\n وَ مَنْ يَعْصِ اللَّهَ وَ رَسُولَهُ ؛  و هر كس در آنچه خدا در قرآن مجيد بر او حكم كرده ، يا در موارد جزئيّه‌اى كه رسول خدا ، به او أمر يا نهى كند عصيان بنمايد ،  فَقَدْ ضَلَّ ضَلالًا مُبِيناً  : در گمراهى آشكار فرو رفته است . زيرا آنچه كه\r\n\r\n\r\n","description":"","footnote":"\r\n( 1 ) صدر آيه 67 ، از سورهء 5 : المآئدة « اى رسول ما ! آنچه كه از جانب پروردگارت بسوى تو فرود آمده إبلاغ كن ! و اگر اين كار را نكنى ، رسالت او را تبليغ ننموده‌اى ! »\r\n","page_name":" 74 ","page_number":88},
  {"content":"\r\n\r\nإنسان براى خود اختيار مىكند ، آن چيزى است كه براى خود مىپسندد . و هر كس آن چيزى را كه براى خودش مىپسندد ، در حدود سعهء فكر و درايت اوست ؛ نه بيشتر .\r\nخدا و رسول خدا كه إحاطهء علميّه ، و إحاطهء حُضوريّه بر همهء موجودات أعمّ از إنسان و غير إنسان دارند ، و بر إنسان از بالاى افق إدراكاتِ او مىنگرند ، و با بصيرتى عجيب‌تر و درايتى عميق‌تر بَواطن إنسان را مىبينند ، و راه فساد و صلاح را تشخيص مىدهند ، و مُنجيات و مُهْلِكات هر كس را مىفهمند و درايت مىكنند ، آنها از آن افق بر إنسان أمر مىكنند . و تحقيقاً أمر آنها إنسان را مىرساند به سعادت و نجات مطلق . و اين خيلى خيلى بالاتر از آن مصلحتى است كه إنسان به نظر كودكانهء خود ، بر أساس آراء و أهوا شخصيّهء خود ، تشخيص دهد و دنبال كند .\r\nدرست مانند ولايتى است كه پدر بر فرزند صغير خود دارد . فرزند بايد در تحتِ أمر پدر و مادر باشد . بچّه به نظر خود ، فلان كار را براى خود صلاح مىداند ، و ليكن وليّش نمىپسندد ؛ فلذا به او أمر مىكند كه بايد چنين كنى ! و اگر فرزند مخالفت كند ، در گمراهى فرو مىرود ، و به مرض مبتلا شده و به هلاكت مىافتد . علم او أندك و درايتش ناقص است ، تجربيّات پدر بسيار بيشتر از اوست ، و إدراكات او بالاتر است ، لذا او در تحت ولايت پدر است .\r\nبه همين منوال ، رسول خدا هم أوامرى كه مىكند ، چون جنبهء إحاطىّ دارد ، و علمش علم حضورى است ، و از افقى بالاتر از افقِ أفراد عامّهء مردم مىنگرد ، عصمت دارد ، در إدراكاتش مصونيّت دارد ؛ لذا بر هر مؤمن و مؤمنه‌اى واجب است كه در تحت أوامر او در آيند ؛ و اگر در نيايند ، از بين رفته‌اند ، نابود و فانى شده‌اند ، و بگمراهى عميق فرو رفته‌اند .\r\nهمچنين  « أَمْراً »  در :  إِذا قَضَى اللَّهُ وَ رَسُولُهُ أَمْراً  نكره است « زمانى كه خدا و رسول خدا ، أمرى را دربارهء او حكم كنند . » از اين هم به مقدّمات حكمت\r\n\r\n","description":"","footnote":"","page_name":" 75 ","page_number":89},
  {"content":"\r\n\r\nاستفادهء عموم مىشود ؛ أمر هر چه مىخواهد باشد ، جزئى باشد يا كلّى ، تشريعىّ باشد يا ولائىّ ، امور شخصى باشد يا نوعى ؛ وقتى كه أمر خدا و رسول خدا آمد ، بى چون و چرا بايد إنسان إطاعت كند .\r\nخداوند علىّ أعلى در اين آيه مباركه إطاعت رسول را با إطاعت خود در يك ميزان ، و در يك سياق قرار داده است . حكم خدا و رسول خدا در يك سياق آمده است :  إِذا قَضَى اللَّهُ وَ رَسُولُهُ  .\r\nو اين دلالت مىكند كه : أحكامى كه از رسول خدا صادر مىشود و قضاء و حكمى كه مىكند ، بسيار عالى است ؛ و تالى تِلْوِ قضا خدا ، بلكه عين قضا خداست . و گفتيم فقط فرقش در اين است كه قضا خدا ، آيات قرآن و أحكام كليّه است ؛ و قضا رسول خدا ، أحكام جزئيّه و أوامر ولائيّه است ؛ و إلّا هيچ تفاوتى نيست .\r\nزمانى كه خدا و رسول خدا أمر كنند ، اختيار از تمام امّت ، مِنَ الْمُؤْمِنِينَ وَ الْمُؤْمِنَات ، ساقط است . و آنها « خِيَرَة » يعنى اختيار ، در مقابل خدا و رسولِ او ندارند . إراده‌اى در مقابل إرادهء او ندارند . حكم رسول خدا ، حكم خداست ، در إحكام و مِتَانت و استقامت .\r\n\r\nآيه : النَّبِيُّ أَوْلى بِالْمُؤْمِنِينَ مِنْ أَنْفُسِهِمْ وَ أَزْواجُهُ أُمَّهاتُهُمْ\r\nيكى ديگر از آيات مباركات قرآن كه از آن مىتوان استفادهء ولايت معصوم نمود ، اين آيه است :  النَّبِيُّ أَوْلى بِالْمُؤْمِنِينَ مِنْ أَنْفُسِهِمْ وَ أَزْواجُهُ أُمَّهاتُهُمْ وَ أُولُوا الْأَرْحامِ بَعْضُهُمْ أَوْلى بِبَعْضٍ فِي كِتابِ اللَّهِ مِنَ الْمُؤْمِنِينَ وَ الْمُهاجِرِينَ إِلَّا أَنْ تَفْعَلُوا إِلى أَوْلِيائِكُمْ مَعْرُوفاً كانَ ذلِكَ فِي الْكِتابِ مَسْطُوراً  « 1 »\r\nمقصود از « الف و لام » النَّبِىُّ پيغمبر إسلام است كه آن حضرت اين أولويّت را بر مؤمنين دارند .\r\nولايت پيغمبر به مؤمنين ، از ولايت مؤمنين به خودشان بيشتر است .  وَ أَزْواجُهُ أُمَّهاتُهُمْ .  « زنهاى پيغمبر هم مادرهاى مؤمنين هستند . » و بر همين\r\n\r\n\r\n","description":"","footnote":"\r\n( 1 ) آيه 6 ، از سورهء 33 : الاحزاب\r\n","page_name":" 76 ","page_number":90},
  {"content":"\r\n\r\nأساس ، رسول أكرم پدر مؤمنين مىباشند . و لذا فرمود : أَنَا وَ عَلِىٌّ أَبَوَا هَذِهِ الامَّة « 1 » چون جنبهء وِلائِى رسول الله ، جنبهء فعل است . و أَبَوَا هَذِهِ الامَّة ، به معنىِ پدر و مادر اين امّت نيست بلكه به معنىِ دو پدرِ اين امّت مىباشد . هم رسول الله پدر است ، و هم أمير المؤمنين .\r\n وَ أُولُوا الْأَرْحامِ بَعْضُهُمْ أَوْلى بِبَعْضٍ فِي كِتابِ اللَّهِ .  « و صاحبان رَحِمْ ، بعضى از آنها به بعضِ ديگر - از مؤمنين و مهاجرينى كه آنها از يكديگر إرث مىبرند - در كتاب خدا أولويّت دارند . »\r\n\r\nآيه : أُوْلُوا الارْحَام ، آيه توارث به اخوّت را نسخ نمود\r\nدر صدر إسلام ، أفراد بر أساسِ رَحِميّت از يكديگر إرث نمىبردند ؛ بلكه وراثت بر أساس اخوَّت دينى بود . مؤمن از مؤمن إرث مىبرد ؛ آن كسانى كه با هم اخوَّت دينى داشتند ، از هم إرث مىبردند ، نه از أقوامشان .\r\nو پيغمبر أكرم صلّى الله عليه و آله و سلّم در ميان أصحاب خود ، دو عقدِ اخوَّت بستند : يكى در مكّه ميان مهاجرين ، و يكى در مدينه بين مهاجرين و أنصار ؛ و آنها بر أساس عقد اخوَّت ، برادرِ هم بودند . و حتّى در إرث هم ، هر كدام از آنان مىمردند ، ديگرى إرث مىبرد ؛ مانند دو برادر .\r\nو حقّاً هم بايد همينطور باشد ؛ زيرا در صدر إسلام أفراد مؤمن كم بودند ؛ و غالباً أقوام آنها مردمانى كافر بودند ؛ و اگر مؤمنين از يكديگر إرث نمىبردند ، آن أفرادى كه كافر بودند إرث مىبردند ، و در اين صورت مسأله به زيانِ مؤمنين\r\n\r\n\r\n","description":"","footnote":"\r\n( 1 ) ابن شهرآشوب در كتاب « مناقب » طبع مطبعهء علميّهء قم ، ج 3 ، ص 105 اين روايت را با ألفاظ مختلفه از كتب عامّه و خاصّه از جمله « مفردات » راغب إصفهانى با ذيلى جالب نقل مىكند :\r\nقَالَ النَّبِىُّ ( صَلَّى اللَهُ عَلَيهِ وَ ءَالِهِ وَ سَلَّمَ ) : يَا عَلِىُّ ! أَنَا وَ أَنْتَ أَبَوَا هَذِهِ الامَّةِ ؛ وَ لَحَقُّنَا عَلَيْهِمْ أَعْظَمُ مِنْ حَقِّ أَبَوَىْ وِلَادَتِهِمْ ؛ فَإنّا نُنْقِذُهُمْ إنْ أَطَاعُونَا مِنَ النَّارِ إلَى دَارِ الْقَرارِ ، وَ نُلْحِقُهُمْ مِنَ الْعُبُودِيَّةِ بِخِيَارِ الاحْرَارِ .\r\nو مرحوم مجلسى نيز در « بحارالانوار » ج 36 ، ص 11 ، اين ذيل را از « مفردات » نقل نموده ؛ و ليكن اين ذيل از طبعهاى أخير « مفردات » حذف شده است\r\n","page_name":" 77 ","page_number":91},
  {"content":"\r\n\r\nتمام مىشد ؛ زيرا كه مؤمنين در نهايتِ شدّت و مشقّت مىزيستند ، پس صحيح نبود كه كفّار از آنان إرث ببرند .\r\nو علاوه ، إيمان است كه در إنسان روح دميده و جان مىدهد ؛ و إنسان بايد بر أساسِ إيمان در همهء امور تشريك مَساعى كند ، حتّى در إرث ؛ إرث مختصّ به مُسلم است و شخص كافر نمىتواند از مسلم إرث ببرد .\r\nو أمّا بعد از اينكه آيه مباركهء :  وَ أُولُوا الْأَرْحامِ بَعْضُهُمْ أَوْلى بِبَعْضٍ فِي كِتابِ اللَّهِ  نازل شد ، آن حكم أوّلى منسوخ شد ، و حكم اخُوَّت از اين جهت از بين رفت . و بنا شد كه أفراد از همديگر بر أصل رَحِمِيَّت إرث ببرند ( پدر از فرزند ، و فرزند از پدر ، و هكذا هر كدام از أرحام كه طبقات سه گانهء وُرَّاث را تشكيل مىدهند ) و بحسب نزديكى و دورىِ درجهء رحميّت أولويّت در إرث هم پيدا مىشود . و از اين پس ، بنا شد كه طبق همين آيه مباركه بر أساس رَحِميَّت ، إرث برده شود .\r\nسپس مىفرمايد :  إِلَّا أَنْ تَفْعَلُوا إِلى أَوْلِيائِكُمْ مَعْرُوفاً  . « مگر اينكه شما بخواهيد به بعضى از أوليا خودتان - چه آن إخوهء دينى ، يا بعضى از دوستان ديگر كه با شما رَحِمِيَّت هم ندارند - از ثلث مالِ خود ، دربارهء آنها وصيّتى كنيد . » اين إشكالى ندارد ؛ مىتوانيد وصيّت كنيد و از أموالتان ، به آن مؤمنينى كه رَحِم هم نيستند ، يا أولويّت در إرث ندارند ، برسد . و اين هم كار پسنديده‌اى است .\r\n كانَ ذلِكَ فِي الْكِتابِ مَسْطُوراً  . « و در كتاب هم نوشته شده است . » يعنى قانون گذشته است ، و انسان مىتواند در ثلث أموال خودش - كه حقِّ ورثهء رَحِمى ضايع نمىشود - وصيّت كرده و به برادران دينى بدهد . و اين وصيّت هم بر إرث مقدّم است .\r\nبنابراين ، آن راه معروف هم به طور كلّى بسته نشده و براى مؤمنين اين راه باز است كه مىتوانند از ثلث أموال خود بر أساس اخوّت به برادران دينى بدهند .\r\n\r\n","description":"","footnote":"","page_name":" 78 ","page_number":92},
  {"content":"\r\n\r\nو اين حكم ( إرث از جهت رَحِميّت ) باقى خواهد بود تا زمان ظهور حضرت إمام زمان عجلّ الله تعالى فرجه الشّريف . و در آن زمان باز طبق روايتى كه صدوق نقل مىكند ، حكم إرث بر أساس اخوّت دينى باز مىگردد ، نه بر أساس رحميّت .\r\nمرحوم صدوق در آخر كتاب إرثِ « مَن لا يَحضُرُهُ الْفَقِيه » نقل مىكند از حضرت صادق عليه السّلام كه فرمود : إِنَّ اللَهَ تَبَارَكَ وَ تَعَالَى ءَاخَى بَيْنَ الأرْوَاحِ فِى الاظِلَّةِ قَبْلَ أَنْ يَخْلُقَ الاجْسَادَ بِأَلْفَىْ عَامٍ ، فَلَوْ قَدْ قَامَ قَآئمُنَا أَهْلَ الْبَيْتِ وَرَّثَ الاخَ الَّذِى ءَاخَى بَيْنَهُمَا فِى الاظِلَّةِ وَ لَمْ يُوَرِّثِ الاخَ فِى الْوِلَادَة « 1 »\r\n« خداوند تبارك و تعالى در أظلّه ( يعنى در أصل و در ظلال ، كه عالم خلق پديد نيامده بود ) بين أرواح عقد اخوّت بست ( آن أرواحى كه در اينجا با يكديگر بسيار نزديك هستند ، در آنجا بين آنها عقد اخوّت بسته شده است ) قبل از اينكه أجساد و أجسام را خلق كند به دو هزار سال فاصله . پس وقتى كه قائم ما أهل بيت ظهور كند و قيام نمايد ، إرث مىدهد به آن برادرى كه با برادر ديگر در أظلّه و در أصل ، ميان آنها عقد اخوّت بسته شده است ، و به برادرانى كه از جنبهء ولادت و رحميّت برادر هستند ، ديگر إرث نمىدهد . »\r\n\r\nاز آيه : النَّبِيُّ أَوْلى بِالْمُؤْمِنِينَ ، همچون :  أَحَلَّ اللَّهُ الْبَيْعَ  ميتوان يك كتاب از أحكام ولايت را استخراج نمود\r\nشاهد ما در اين آيه مباركه اين مطالب نبود - اينها به مناسبت بيان آيه ذكر شد - بلكه شاهد فقط در همان صدر آيه است :  النَّبِيُّ أَوْلى بِالْمُؤْمِنِينَ مِنْ أَنْفُسِهِمْ . \r\nإنسان صاحب اختيار خودش است ، و از هر كس به خودش نزديكتر مىباشد ، و بيشتر اختيار خود را دارد . هيچ كس مثل خود إنسان ، بر إنسان نفوذ و تصرّفى ندارد ؛ حركات و سكنات إنسان ، همه مال خود اوست . و خلاصه خود مختارى جز سرشت إنسان است .\r\n\r\n\r\n","description":"","footnote":"\r\n( 1 ) « من لا يحضره الفقيه » ج 4 ، باب نوادر المواريث ، صفحهء 254 ، از طبع نجف ، روايت آخر\r\n","page_name":" 79 ","page_number":93},
  {"content":"\r\n\r\nدر اين آيه مباركه مىفرمايد : پيغمبر به مؤمنين ، از اختيار و ولايتى كه آنها نسبت به خودشان دارند ، از تدبير و تصرّفى كه آنها در امور خود مىكنند ، از إراده و مَشيّتى كه در جميع أفعال و سكنات خود دارند ، ولايتش بيشتر است . يعنى أوّل پيغمبر و بعد إنسان . أوّل پيغمبر و بعد اختيار إنسان . أوّل پيغمبر است و بعد مشيّت و إرادهء إنسان . و اين ولايت به نحو مطلق است .\r\n النَّبِيُّ أَوْلى بِالْمُؤْمِنِينَ مِنْ أَنْفُسِهِمْ  مطلب را تمام نمود . اين پيغمبر ولايتش به همهء مؤمنين از خودشان بيشتر است در هر أمرى از امور ، على نحو الإطلاق ، مثل :  أَحَلَّ اللَّهُ الْبَيْعَ . \r\nاز يك  أَحَلَّ اللَّهُ الْبَيْعَ  « 1 » ، چگونه اين فروع كثيره ، استنتاج مىشود و يك كتاب نوشته مىشود ؟ فقط از يك  أَحَلَّ اللَّهُ الْبَيْعَ وَ حَرَّمَ الرِّبا  !\r\nمى گويند : در باب عبادات و باب صلوة از كثرت و تضارب روايات براى فقيه إشكال پيدا شده و در كتاب بيوع از قلّت روايات ! اين كتاب « مكاسب » را كه مرحوم شيخ رضوان الله عليه نوشته است ، فقط بر روى إطلاق :  أَحَلَّ اللَّهُ الْبَيْعَ  و أمثال آن ، مانند آيه :   يا أَيُّهَا الَّذِينَ آمَنُوا أَوْفُوا بِالْعُقُودِ   « 2 » و آيه  : يا أَيُّهَا الَّذِينَ آمَنُوا لا تَأْكُلُوا أَمْوالَكُمْ بَيْنَكُمْ بِالْباطِلِ إِلَّا أَنْ تَكُونَ تِجارَةً عَنْ تَراضٍ مِنْكُمْ  « 3 » مى باشد ؛ و عمده‌اش همين  أَحَلَّ اللَّهُ الْبَيْعَ  است ، و يكى دو روايت مانند : النَّاسُ مُسَلَّطُونَ عَلَى أَمْوَالِهِمْ ، و الْمؤْمِنُونَ عِنْدَ شُرُوطِهِمْ ، و أمثال اينها . شما چگونه از إطلاق  أَحَلَّ اللَّهُ الْبَيْعَ  ، استفاده كرده ، و شقوقى را جدا مىكنيد ! در  النَّبِيُّ أَوْلى بِالْمُؤْمِنِينَ  هم مطلب همينطور است . اين يك إطلاقى دارد ، و شما هر مقدارى كه دلتان مىخواهد از إطلاقش مىتوانيد تفريع فروع و استنتاج نتيجه كنيد .\r\n\r\n\r\n","description":"","footnote":"\r\n( 1 ) . قسمتى از آيه 275 ، از سورهء 2 : البقرة\r\n( 2 ) صدر آيه 1 ، از سورهء 5 : المآئدة\r\n( 3 ) صدر آيه 29 ، از سورهء 4 : النّسآء\r\n","page_name":" 80 ","page_number":94},
  {"content":"\r\n\r\nو اين از آيات بسيار بسيار روشنى است كه دلالت برولايت پيغمبر مىكند !\r\nپس وقتى كه پيغمبر أمر و نهيى كند ، تمام مؤمنين بايد در تحت أمر پيغمبر باشند . زيرا ولايت او نسبتِ به إنسان از خود إنسان بيشتر است .\r\nيكى از آيات قرآن كه دربارهء ولايت معصومين به آن مىتوان استدلال نمود اين آيه است :  إِنَّ أَوْلَى النَّاسِ بِإِبْراهِيمَ لَلَّذِينَ اتَّبَعُوهُ وَ هذَا النَّبِيُّ وَ الَّذِينَ آمَنُوا وَ اللَّهُ وَلِيُّ الْمُؤْمِنِينَ  « 1 » .\r\n« سزاوارترين مردم ، نزديك‌ترين مردم ، أحقِّ مردم به إبراهيم ، آن كسانى هستند كه از او پيروى مىكنند ، و اين پيغمبر و آن كسانى كه به اين پيغمبر إيمان آورده‌اند ؛ و خداوند ولىّ مؤمنان است . »\r\nزيرا با در نظر گرفتن آيه‌اى كه سابقاً ذكر شد ( كه خداوند حضرت إبراهيم را إمام قرار داده است :  قالَ إِنِّي جاعِلُكَ لِلنَّاسِ إِماماً  « 2 » . و اين آيه كه : نزديكترين مردم را به إبراهيم ، و سزاوارترينِ آنان را به او ، كسانى قرار داده كه از او و از اين پيغمبر ( رسول أكرم ) ، كه ولايت آنان نسبت به حضرت إبراهيم از همه بيشتر است ، پيروى مىكنند ؛ مىتوان استفادهء ولايت براى همين أفراد نمود .\r\nزيرا كه  : أَوْلَى النَّاسِ بِإِبْراهِيمَ  ، يعنى اينها داراى مقام ولايت مىشوند ، و مىتوانند بر حسب درجهء نزديكى آنها با خود حضرت إبراهيم ، أمر و نهى كنند .\r\nو دربارهء :  هذَا النَّبِيُّ  ، هم كه معلوم است ؛ و همينطور :  الَّذِينَ آمَنُوا  ، بحسب درجات إيمان ، هر چه به پيغمبر و حضرت إبراهيم نزديك‌تر بشوند ولايتشان بيشتر خواهد بود .\r\nاينها مجموعهء آياتى بود كه از قرآن مجيد براى ولايت إمام استخراج نموديم ؛ نه ولايت فقيه . زيرا آن بحث جداگانه‌اى دارد .\r\nو أمّا رواياتى كه دلالت مىكند بر انحصار حكم در معصومين ، خواه\r\n\r\n\r\n","description":"","footnote":"\r\n( 1 ) آيه 68 ، از سورهء 3 : ءَال عمران\r\n( 2 ) قسمتى از آيه 124 ، از سورهء 2 : البقرة\r\n","page_name":" 81 ","page_number":95},
  {"content":"\r\n\r\nرسول خدا باشد ، و خواه أئمّه عليهم السّلام بسيار زياد است .\r\n\r\nقَدْ جَلَسْتَ مَجْلِسًا لَا يَجْلِسُهُ إلَّا نَبِىٌّ أَوْ وَصِىُّ نَبِىٍّ أَوْ شَقِىٌّ\r\nاز جمله : روايتى است كه مشايخ ثلاثه ( كلينى و شيخ طوسى و شيخ صدوق ) روايت مىكنند دربارهء پرهيز كردنِ از قضاء و حكومت ، و خطر و عظمت حكومت ، كه اين مقامِ رفيعى است و اختصاص به پيغمبر يا وصىِّ او دارد . كلينى و شيخ صدوق - دربارهء گفتار أمير المؤمنين عليه السّلام به شُرَيح - روايت مىكنند كه آن حضرت به شُرَيح فرمودند : اين كار تو بسيار پر خطر است ! و مواظب باش كه در كدام مجلسى نشسته‌اى ! و خطر و عظمتِ مجلسى كه در آن استقرار پيدا كرده‌اى تا چه اندازه‌اى حائز أهمّيّت است !\r\nهر سه نفر اين روايت را در كتاب « قضاء » نقل مىكنند . ليكن كلينى با سندِ خود ، از محمّد بن يحيى ، از محمّد بن أحمد ، از يعقوب بن يزيد ، از يحيى بن مبارك ، از عبد الله بن جَبَلَة ، از أبى جميلة ، از إسحق بن عمّار ، از حضرت صادق عليه السّلام روايت مىكند كه فرمود : قَالَ أَمِيرُالْمُؤْمِنِينَ عَلَيْهِ السَّلامُ لِشُرَيْحٍ : يَا شُرَيْحُ ! قَدْ جَلَسْتَ مَجْلِسًا لَا يَجْلِسُهُ إلَّا نَبِىٌّ أَوْ وَصِىُّ نَبِىٍّ أَوْ شَقِىٌّ « 1 » .\r\n« أمير المؤمنين عليه السّلام به شُرَيْح فرمود : اى شُريح ! تو در جائى نشسته‌اى كه در آن مجلس نمىنشيند مگر پيغمبرى يا وصىّ پيغمبرى يا يك مرد شقىّ . » يعنى كسى كه در اين مجلس مىنشيند ، حتماً بايد يا پيغمبر باشد يا وصىّ پيغمبر ، و در غير اين صورت حتماً بايد شقىّ باشد . و إلّا ، شخصى كه شقىّ نباشد ، در اين مسند نمىنشيند ؛ زيرا كه غصب مقام نبوّت يا وصايت را كرده است . و خلاصه اين مجلس ، اختصاصِ به پيغمبر يا وصىّ پيغمبر دارد .\r\nو عين اين روايتى را كه از كلينىّ عرض شد ، شيخ در « تهذيب » ، كتاب القضآء ، نقل مىكند « 2 » أمّا صدوق در « مَن لَا يَحضُرُه الفَقِيه » مرسَلًا از أمير المؤمنين\r\n\r\n\r\n","description":"","footnote":"\r\n( 1 ) « فروع كافى » ج 7 ، كتاب القضآء و الاحكام ، ص 406 ، باب أنّ الحكومة إنّما هى للإمام عليه السّلام ، حديث 2\r\n( 2 ) « التّهذيب » ج 6 ، ص 217 ، كتاب القضايا و الاحكام ، باب 87 ، حديث : 1\r\n","page_name":" 82 ","page_number":96},
  {"content":"\r\n\r\nعليه السّلام نقل مىكند كه حضرت فرمودند : يَا شُرَيْحُ ! قَدْ جَلَسْتَ مَجْلِسًا مَا جَلَسَهُ إلَّا نَبِىٌّ أَوْ وَصِىُّ نَبِىٍّ أَوْ شَقِى « 1 » « اى شُرَيح ! در مجلسى نشسته‌اى كه ننشسته است در آنجا مگر پيغمبر ، يا وصىّ پيغمبر ، يا شخصى كه شقىّ باشد . »\r\nدر روايت أوّل كه روايت كلينى و شيخ باشد « لَا يَجْلِسُهُ » آمده ، و در روايت صدوق « مَا جَلَسَهُ » دارد . و اين دو ، از نظر معنى قدرى تفاوت دارند . و روايت أوّل مهمتر است . مىفرمايد : قَدْ جَلَسْتَ مَجْلِسًا لَا يَجْلِسُه ، تو در مجلسى نشسته‌اى كه آن مجلس ، شأنيّت جلوس ندارد مگر براىِ پيغمبر ، يا وصىّ پيغمبر ، يا شقىّ .\r\nاز اين روايت ، صعوبت قضاء استفاده مىشود ؛ و اينكه قضاء به قدرى مهمّ و صَعب است كه منحصر است در معصوم ؛ خواه پيغمبر باشد يا وصىّ پيغمبر ، و اگر نه ، شقىّ خواهد بود .\r\nأمّا از روايت دوّم كه مىگويد : مَا جَلَسَهُ إلَّا نَبِىٌّ ، فهميده مىشود كه : تا كنون در اين مجلس ننشسته است مگر پيغمبر يا وصىّ پيغمبر يا شقىّ .\r\n\r\nرسول أكرم و معصومين عليهم السّلام ، أفرادى را به عنوان ولايت به شهرها مىفرستادند\r\nاينك به اين مطلب پرداخته ، و ببينيم كه اگر قضاء و حكومت ، انحصار به پيغمبر ، يا وصىّ پيغمبر دارد ؛ پس حكومت‌هائى كه در زمان ما انجام مىگيرد در زمان غيبت كبرى كه مجتهدين حكم كرده ، و فصل خصومت مىكنند ، و يا اينكه أحكام ولائيّه صادر مىكنند ، و يا حتّى در زمان خود أئمّهء معصومين عليهم السّلام ، از چه قرار است ؟ و انحصار چه معنى دارد ؟\r\nيعنى ما بايد باب اجتهاد را به طور كلّى ببنديم و بگوئيم : هيچ كس حقّ ندارد حكم كند مگر اينكه پيغمبر باشد ، يا وصىّ پيغمبر ؟ اين كه لازمه‌اش تعطيل حكم خداست بطور كلّى .\r\nحضرت إمام زمان كه غائب هستند ، و مردم به آن حضرت دسترسى ندارند ؛ اگر بنا هم بشود كه مردم در مرافعات و منازعات به مجتهدين هم\r\n\r\n\r\n","description":"","footnote":"\r\n( 1 ) « من لا يحضره الفقيه » ج 3 ، ص 5 ، باب اتّقآء الحكومة ، حديث 3223\r\n","page_name":" 83 ","page_number":97},
  {"content":"\r\n\r\nرجوع نكنند ، لازم مىآيد كه أحكام بكلّى تعطيل شود . در حالى كه مسلّم اينطور نيست . چرا ؟ براى اينكه در زمان خود پيغمبر صلَّى الله عليه و آله و سلَّم ، آن حضرت أفرادى را براى حكم و قضاوت به نقاط دور دست مانند : يَمَن و طائف مىفرستادند . و يا در مكّه بعد از فتح ، شخصى را به جاى خود گذاشتند كه به امور مردم رسيدگى كرده و قضاوت و حلّ خصومت نمايد ؛ با اينكه آنها نه پيغمبر بودند و نه وصىّ پيغمبر !\r\nدر زمان أئمّه عليهم السّلام هم مطلب از همين قرار بوده است . أمير المؤمنين عليه السّلام أفرادى را براى حكومت در شهرها مىفرستادند ، كه آنها نه پيغمبر بودند و نه وصىّ پيغمبر ؛ و چه بسا خطا هم از آنان سر مىزد . البتّه خطاهاى آنان عمدى نبود ؛ زيرا مجتهد ، نهايت كوشش را در به دست آوردن أحكام مىكند ، و اگر اتّفاقاً از روى خطا خلاف هم بنمايد ، عيبى ندارد و آن ممكن است . زيرا كه مجتهد مُصيب نيست .\r\nو بهترين دليل بر اين مطلب ، اختلاف آرا مجتهدين است . زيرا كه اختلاف آراء ، دليل بر اين است كه همهء آنها مُصيب نيستند . و إلّا اختلافى در ميان آرا آنها پيدا نمىشد .\r\nحضرت صادق عليه السّلام شاگردانى تربيت مىكردند و به أطراف مىفرستادند ؛ يا أفرادى مىآمدند و از آن حضرت تعليم مىگرفتند ، و به أوطان خود بر مىگشتند ؛ و مشغول تدريس و تعليم و حكومت و قضاء در بين مردم مىشدند . و شيعيان به آنان مراجعه مىكردند و حضرت هم مىفرمودند : مراجعه كنيد .\r\nيونس بن عبد الرّحمَن كه از بزرگان أصحاب است ، در مسجد كوفه مىنشست و مردم مىآمدند و مَسائلشان را سؤال مىكردند ، و او هم فتوى مىداد و در بين مردم فصل خصومت مىكرد . از حضرت سؤال شد : يُونُسُ بْنُ عَبْدِ الرَّحْمَنِ ثِقَةٌ ءَاخُذُ عَنْهُ مَعَالِمَ دِينِى ؟ قَالَ : نَعَمْ . « يونس بن عبد الرّحمن ، ثقه\r\n\r\n","description":"","footnote":"","page_name":" 84 ","page_number":98},
  {"content":"\r\n\r\nاست ؟ من از او معالم دينم را أخذ كنم ؟ حضرت فرمودند : بله ، معالم دين را از او أخذ كن . » در حالى كه حضرت در مدينه بودند و يونس در كوفه بود .\r\nو علاوه دسترسى به خودِ إمام معصوم در زمان معصوم هم براى همهء مردم مَيسور نبود . اينك زمان غيبت است و حضرت إمام زمان غائب هستند ؛ و بر فرض حضور هم دسترسىِ همهء مردم به ايشان مقدور نخواهد بود . مگر حضرت صادق عليه السّلام حضور نداشتند\r\n! ؟ أوّلًا حضرت در مدينه بودند و مردم شهرهاى ديگر كه از مدينه منقطع بودند دسترسى به آن حضرت نداشتند كه در جزئىترين مسأله به آن حضرت مراجعه كنند . أفرادى كه در كوفه ، شام ، مكّه و يا در سائر شهرها بودند ، دسترسى به إمام صادق عليه السّلام نداشتند .\r\nو حتّى در خود مدينه تمام أفراد به ايشان دسترسى نداشتند كه هر مرد و هر زنى در جزئىترين مسأله به خدمت ايشان رفته و از حضرت سؤال كند ، اين طرز فراگيرى أصلًا غير قابل إمكان بود .\r\nمضافاً به اينكه آن حضرات غالباً در تقيّه و خوف و تحت نظر دولت بودند ، و كسى نمىتوانست با آنها ملاقات كند . بنابراين جهات ، خود آن بزرگواران مىگفتند كه أصلًا نزد ما نيائيد ؛ و به ما مراجعه نكنيد ! بلكه نزد رُوات أحاديث ما و آنها كه در حلال و حرام ما نظر مىكنند برويد ؛ و آنها را ميان خود حَكَم قرار بدهيد ؛ حكم آنها حكم ماست .\r\n\r\nأئمّه عليهم السّلام ، كيفيّت اجتهاد را به شاگردان تعليم مينمودند\r\nدر زمان خود أئمّه عليهم السّلام باب اجتهاد مفتوح بود ، نه اينكه اجتهاد منحصر باشد به زمان غيبت ؛ شاگردان إمام صادق عليه السّلام ، خود مجتهد بودند ؛ حضرت كيفيّت فتوى دادن را به آنان تعليم مىفرمود ؛ و آنها به نظر خود فتوى مىدادند .\r\nمثلًا آن قضيّهء مَرارَه در كتب فقهى مضبوط است كه : شخصى بر پاى خود لغزيد و استخوانِ روى پايش ( محلّ مسح ) شكست ، و روى آن مَرارَه بسته\r\n\r\n","description":"","footnote":"","page_name":" 85 ","page_number":99},
  {"content":"\r\n\r\nبودند ( مَرارَه ، زَهْرهء گوسفند و گاو و أمثال آنها را گويند ) . به خدمت حضرت إمام صادق عليه السّلام آمد و سؤال نمود كه من مىخواهم وضو بگيرم ؛ در موقع وضو چگونه مسح كنم ؟ حضرت فرمودند : يُعْرَفُ هَذَا وَ أَشْبَاهُهُ مِنْ كِتَابِ اللَهِ ؛ مَا جَعَلَ عَلَيْكُمْ فِى الدِّينِ مِنْ حَرَجٍ ؛ امْسَحْ عَلَى الْمَرَارَةِ ! « اين حكم و أمثال آن از كتاب خدا معلوم مىشود . ( خداوند در قرآن فرموده است : ) خداوند براى شما در دين ، حَرَج و گرفتگى و سختى قرار نداده است . روى همين مرارَه مسح كن ! » لزومى ندارد مَرارَه را برداشته و روى پاى خو را مسح كنى !\r\nبدين طريق ، حضرت دستور جبيره به او دادند . جبيره معنيش همين است . حضرت در مقام تعليم اين مطلبند كه : قرآن ابتداءً وضوء را بر شما واجب كرده :  فَاغْسِلُوا وُجُوهَكُمْ وَ أَيْدِيَكُمْ إِلَى الْمَرافِقِ وَ امْسَحُوا بِرُؤُسِكُمْ وَ أَرْجُلَكُمْ إِلَى الْكَعْبَيْنِ  « 1 » بايستى پاهايتان را تا كعبين مسح كنيد . پس أصل آيه وجوب وضوء را ضميمهء آيه :  ما جَعَلَ عَلَيْكُمْ فِي الدِّينِ مِنْ حَرَجٍ  « 2 » فرمودند ؛ بدين صورت كه اگر مَرارَه يا جبيره برداشته شود ، و مسح روى پا انجام پذيرد موجب حَرَج خواهد بود ؛ پس أصل وضو ثابت ، و حرجِيَّتَش برداشته شده است ، نتيجه چه خواهد بود ؟ امْسَحْ عَلَى الْمَرَارَةِ .\r\nيا دربارهء آن كسى كه مريض بود ، و در حال مرض كه بسترى بود جُنُب شد ، نزديكانش او را غسل دادند ، و در أثر اين عمل مُرد . فَكُزَّ فَمَاتَ « مبتلا به كُزاز شد و مُرد . »\r\nوقتى حضرت شنيدند بسيار ناراحت شده فرمودند : قَتَلُوهُ ! قَاتَلَهُمُ اللَهُ ، أَلَا يَمَّمُوهُ ؟ أَلَا سَأَلُوا ؟ « خدا بكشد آنها را ! كشتند اين بيچاره را . آخر چرا تيمّمش ندادند ؟ چرا از اين مسأله سؤال نكردند ؟ »\r\nأَلَا يَمَّمُوهُ ، يعنى چه ؟ يعنى خودشان بايد وظيفهء خود را بدانند كه .\r\n\r\n\r\n","description":"","footnote":"\r\n( 1 ) : قسمتى از آيه 6 ، از سورهء 5 : المآئدة\r\n( 2 ) قسمتى از آيه 78 ، از سورهء 22 : الحجّ\r\n","page_name":" 86 ","page_number":100},
  {"content":"\r\n\r\nوقتى شخصى مريض شد و آب هم براى او ضرر دارد ، اين شخص ، واجد المآء نيست . و در قرآن مجيد داريم :  فَلَمْ تَجِدُوا ماءً فَتَيَمَّمُوا صَعِيداً طَيِّباً  « 1 » و حضرت مىخواهند بفهمانند كه اين عدم وجدانِ ماء ، تنها عدم وجدان خارجى نيست كه آب در خارج پيدا نكنيد ؛ بلكه مقصود از عدم الوجدان ، عدم التمكّن است . اگر شما متمكّن از آب نبوديد ، أعمّ از اينكه آب در خارج نباشد ، يا بواسطهء جهات مرض و أمثال آن متمكّن نباشيد ، شما واجد الماء نيستيد . و وقتى واجد الماء نيستيد ، وظيفه تيمّم است .\r\nشما بايستى اين بيچاره را تيمّم مىداديد ؛ برداشتيد خودسرانه غسلش داديد و او را كشتيد . قَتَلُوهُ قَاتَلَهُمُ اللَهُ .\r\nحضرت مىفرمايد : اصولًا بر عهدهء ما تعليم اصول است . بر عهدهء ماست كه اصول و أحكام كلّى را براى شما بيان كنيم و بر شماست كه تفريع فروع كنيد !\r\nأصحابى كه از شاگردان آن حضرت بودند ، در فنّ تفريعِ فروع ، مجتهد مىشدند ؛ و خودشان تفريع فروع مىكردند ، و به آيات قرآن استدلال مىنمودند . و اين ، منهج حضرت صادق و حضرت باقر و سائر أئمّه عليهم السّلام بود .\r\nبنابراين ، باب اجتهاد در زمان خود أئمّه عليهم السّلام مفتوح بوده است . و در هر شهرى مجتهدينى بودند ، بزرگانى بودند از مؤمنين و از شيعيان و أهل وثوق و عدالت ، كه مرجع مردم بودند و آنها به عنوان نمايندگى از طرف إمام معصوم در شهرها به فتوى و به حكومت مشغول بودند .\r\nحال كه مسأله از اين قرار است ، چگونه مىتوان گفت كه قضاء و حكومت به نبىّ يا وصىّ نبىّ انحصار دارد ! ؟\r\n\r\n\r\n","description":"","footnote":"\r\n( 1 ) قسمتى از آيه 43 ، از سورهء 4 : النّسآء ؛ و آيه 6 ، از سورهء 5 : المآئدة . « پس اگر آب نيافتيد ، تيمّم كنيد از خاك پاك يا زمين پاك . »\r\n","page_name":" 87 ","page_number":101},
  {"content":"\r\n\r\n\r\nنهى از ولايت و قضاوت براى غير معصوم ، نهى از ولايت و قضاوت استقلالى بوده است\r\nطبق همين رواياتى كه بيان شد ، مرحوم مجلسى رضوان الله عليه در « مرءَاة العقول » از اين مسأله جواب داده و فرموده است : وَ لَا يَخْفى أنَّ هَذِهِ الاخْبارَ تَدُلُّ بِظَواهِرِها عَلَى عَدَمِ جَوازِ الْقَضآءِ لِغَيْرِ الْمَعْصومِ ؛ وَ لَا رَيْبَ أنَّهُمْ عَلَيْهِمُ السَّلامُ كَانَ يَبْعَثونَ الْقُضاةَ إلَى الْبِلادِ ، فَلا بُدَّ مِنْ حَمْلِها عَلَى أنَّ الْقَضآءَ بِالاصَالَةِ لَهُمْ ، وَ لَا يَجُوزُ لِغَيْرِهِمْ تَصَدِّى ذَلِكَ إلَّا بِإذْنِهِمْ ، وَ كَذا فِى قَوْلِهِ عَلَيْهِ السَّلامُ : « لَا يَجْلِسُهُ إلَّا نَبِىٌّ » ، أىْ بِالاصالَةِ . وَ الْحاصِلُ أنَّ الْحَصْرَ إضافىٌّ بِالنِّسْبَةِ إلَى مَنْ جَلَسَ فِيها بِغَيْرِ إذْنِهِمْ وَ نَصْبِهِمْ عَلَيْهِمُ السَّلامُ « 1 »\r\nايشان اينطور جواب مىدهند كه : با اينكه مىدانيم و مسلّم است خود حضرات ، أفراد غير معصوم را براى قضاء به سوى شهرها مىفرستادند ، اين أخبار را بايد بر قَضآء بِالاصالَةحمل نمود . يعنى كسى بالاصاله ، در شهرى بدون نظر و إذن إمام ، و بدون إجازه و نصب او ، از پيش خود قضاوت كند ، اين حرام است و جائز نيست . و اگر كسى اين كار را بكند ، حتماً شقىّ خواهد بود و « اتَّقُوا الْحُكُومَةَ » شامل او مىشود . أمّا اگر به إذن آنها و به عنوان نيابت باشد ، و از طرف أئمّهء معصومين مجاز و منصوب باشند ، كأنّه خود آنها هستند و بين اين دو دسته از أخبار منافاتى نخواهد بود . پس اين أخبار را بايد حمل كرد بر اينكه : قَضآء بِالاصالَة ، اختصاص به أئمّهء معصومين دارد .\r\nپس اين كه حضرت مىفرمايد : لَا يَجْلِسُهُ إلَّا نَبِىٌّ ، يعنى بِالاصاله . در اين مجلسى كه شريح نشسته ، بالاصاله نمىنشيند مگر پيغمبرى يا وصىّ پيغمبرى يا شقىّ . و أمّا با إذن و نيابت ، نه ، اينطور نيست ؛ بلكه غير پيغمبر و وصىّ پيغمبر و غير شقىّ هم مىنشيند . مانند خود شُرَيْح كه از طرف أمير المؤمنين عليه السّلام در آن مجلس نشسته بود ، و حضرت هم او را در آن مجلس منصوب فرموده بودند .\r\n\r\n\r\n","description":"","footnote":"\r\n( 1 ) « مرءَاة العقول » ج 24 ، ص 265 ، كتاب القضآء ، از طبع حروفى ؛ و نيز در ج 4 ، ص 231 ، از طبع سنگى\r\n","page_name":" 88 ","page_number":102},
  {"content":"\r\n\r\n( شريح سابقهء طويلى دارد ؛ أصلًا ايرانى بود و ساكن يَمن ، و از همان ايرانىهائى بود كه انوشيروان در حدود دوازده هزار نفر به يمن فرستاد كه با أهالى آنجا كمك كردند ، و مهاجرينى كه از آفريقا آمده و آن ولايت را گرفته بودند ، همه را بيرون نمودند . و اين كه تعدادى زياد از ايرانيان در يمن ساكن بودند ، از همانها مىباشند . و از جملهء آنانند : باذان ( پادشاه يمن ) و فرستادگان او : بابويه و خرخُسْره ، كه خدمت پيغمبر رسيدند و جواب نامهء خسرو پرويز را در وقتى كه نامهء پيغمبر را پاره كرد آوردند ؛ و اينها ايرانى بودند ؛ اين شريح هم از آن جمله است ، كه عمر در زمان خلافتش او را به قضاوت كوفه منصوب كرد ؛ او در طول خلافت عثمان هم متصدّى قضاء بود ، و در زمان أمير المؤمنين عليه السّلام هم به همين شغل باقى بود . و سابقهء طولانى پيدا كرد و بسيار متمكّن شد و بسيار پير و فرتوت گشت ؛ و گويا بيش از صد سال هم عمر كرد تا از دنيا رفت .\r\nدر زمان أمير المؤمنين عليه السّلام ، حضرت از قضاوت او خيلى راضى نبودند ، زيرا بعضى أوقات در قضاوتهايش خلافهائى از او ديده مىشد . لذا حضرت او را عزل كردند ، و بر أثر اين عمل ، سر و صدا و غوغاى مردم بلند شد كه : علىّ ، اين قاضىِ سابقه دار ما را كه در حدود بيست سال از زمان عمر و عثمان تا كنون در اينجا قضاوت مىكرده ، عزل نموده است ! حضرت ناچار ، دو مرتبه او را منصوب نمودند . )\r\nو حضرت در اينجا إشاره مىكنند كه : متوجّه مقام و منزلت خود باش كه اين به اندازه‌اى دقيق است كه اين مجلس ، مجلس نبىّ ، يا وصىّ نبىّ ، يا شقىّ است . و اگر تجاوز كنى ، حتماً تو شقىّ خواهى بود .\r\nو أتمّ و أكمل رواياتى كه دربارهء ولايت إمام عليه السّلام آمده است همان روايتى است كه كلينى از أبى محمّدٍ القاسم بن العلآء ، مرفوعاً از عبد العزيز بن مسلم از حضرت رضا عليه السّلام روايت مىكند . و آن روايت بسيار مفصّل\r\n\r\n","description":"","footnote":"","page_name":" 89 ","page_number":103},
  {"content":"\r\n\r\nاست . عزيز بن مسلم ، در مَروْ به خدمت حضرت مىرسد و مىگويد : من در مسجد بودم و ديدم كه مردم دربارهء إمامت و حكومت و اين گونه مسائل گفتگو مىنمودند و حضرت جواب مفصّلى به او مىدهند .\r\nاين روايت بتمامه در « كافى » نقل شده و داراى مضامين بسيار عالى است كه أصلًا ولايت ، شأن إمام است ، از خواصّ إمام است ، ريخته شده است براى إمام .\r\nاز جملهء مطالبى كه حضرت در اين روايت بيان مىفرمايد ، اين است كه : إنَّ الإمَامَةَ أَجَلُّ قَدْرًا وَ أَعْظَمُ شأْنًا وَ أَعْلَى مَكَانًا وَ أَمْنَعُ جَانِبًا وَ أَبْعَدُ غَوْرًا مِنْ أَنْ يَبْلُغَهَا النَّاسُ بِعُقُولِهِمْ أَوْ يَنَالُوهَا بِارَآئِهِمْ أَوْ يُقِيمُوا إمَامًا بِاخْتِيَارِهِم « 1 » .\r\nإمامت ، قدر و منزلتش بزرگتر و جليل تر ، شأنش عظيم تر ، مكانش بالاتر و رفيع تر ، جانبش ( يعنى أطراف و أكنافش ) منيع‌تر و محفوظ و مصون تر ، و رسيدن به كنهش مشكل‌تر است از اينكه مردم بتوانند با عقول خود به آن برسند ؛ با إدراكات خودشان به حقيقت إمامت برسند ، و با آراء خود به فهم آن نائل آيند . يا اينكه إمامى را به اختيار و انتخاب خود برگزينند ! »\r\nزيرا آنكسى را كه مردم اختيار مىكنند ، طبق إدراكات و درايت خود آنهاست ؛ و ليكن مقام إمام جائى است كه فكر كسى به او دسترسى نداشته و نمىرسد . چگونه إنسان به اختيار خود كسى را به إمامت نصب كند ! پس إمامت انتخابى نيست ، و انتصابى مىباشد ، و از طرف پروردگار و رسول خدا معيّن مىشود . و بايد مردم طبق آيات مباركات قرآن از إمام معصوم تبعيّت كنند .\r\nاينها رواياتى بود كه در مورد ولايت إمام بيان شد . و إن شآء الله از اين پس بايد در بحث ولايت فقيه‌وارد شده و ببينيم از چه طريقى مىتوان آن را إثبات نمود .\r\nاللَهُمَّ صَلِّ عَلَى مُحمَّدٍ وَ ءَالِ مُحَمَّد\r\n\r\n\r\n","description":"","footnote":"\r\n( 1 ) « اصول كافى » ج 1 ، ص 198 ، باب نادر جامع فى فضل الإمام و صفاته ، حديث 1\r\n","page_name":" 90 ","page_number":104},
  {"content":"\r\n\r\n\r\nدرس پنجم : ولايت معصوم عين ولايت خداست ؛ و هيچ اختلاف در مصاديق آن معقول نيست\r\n\r\n","description":"","footnote":"","page_name":" 91 ","page_number":105},
  {"content":"\r\n . \r\n","description":"","footnote":"","page_name":" 92 ","page_number":106},
  {"content":"\r\n\r\nأعُوذُ بِاللَهِ مِنَ الشَّيْطَانِ الرَّجِيمِ\r\nبِسْمِ اللَّهِ الرَّحْمنِ الرَّحِيمِ\r\nوَ صَلَّى اللَهُ عَلَى سَيِّدِنَا مُحَمَّدٍ وَ ءَالِهِ الطَّيِّبِينَ الطَّاهِرِينَ\r\nوَ لَعْنَةُ اللَهِ عَلَى أعْدَآئِهِم أجْمَعِينَ مِنَ الآنَ إلَى قِيَامِ يَوْمِ الدِّينِ\r\nوَ لا حَوْلَ وَ لَا قُوَّةَ إلَّا بِاللَهِ الْعَلِىِّ الْعَظِيمِ\r\nامروز قصد داشتيم در بحث ولايت فقيه وارد بشويم ؛ أمّا بعضى از آقايان إشكالى نمودند بدينگونه كه :\r\nطبق بياناتى كه دربارهء ولايت إمام و پيغمبر شد ، و ولايت آنها در أمر و نهى بطور إطلاق از آيات قرآن استفاده شد ، « اگر إمام إنسان را أمر به معصيت كند ، چه صورت پيدا مىكند ؟ » لذا اينك به حلّ إشكال پرداخته مىگوئيم :\r\n\r\nولايت ، تجلِّى است ، و خدا أمر به معصيت نمىنمايد\r\nاصولًا بايد اين مسأله را بشكافيم كه : مسير و ممشاى ولايت إمام كجاست ؟ و حقيقتش چيست ؟ و أمر إمام چگونه است ؟ و آيا پيغمبر و إمام أصلًا أمر به معصيت مىكنند ، و لو در موارد استثنائى ؟ يا خير ، مسأله غير از اين است ؟ پس از آن إن شآء الله وارد بحث ولايت فقيه خواهيم شد .\r\nبايد بدانيم : هر جا كه ولايت إمام و ولايت معصوم بطور كلّى إطلاق مىشود ، همان نفس ولايت خداست ؛ و جدائى و بَيْنونَتى بين آن دو ، معنى ندارد .\r\nولايتى كه آنها دارند ، خداوند به عنوان تفويض به آنها نداده است كه از خود جدا كرده و به آنها داده باشد ؛ و يا اينكه خودش ولايتى داشته باشد ، و ولايتى را هم مشابه ولايت خود به آنها داده باشد ، به اين صورت كه دو ولايت\r\n\r\n","description":"","footnote":"","page_name":" 93 ","page_number":107},
  {"content":"\r\n\r\nباشد ؛ غاية الامر ولايت خدا بالاتر ، و ولايت اينها پائين تر ، يا به يك اندازه ! نه ، اينطور نيست ؛ زيرا كه لازمه‌اش تعدّد است ، و در عالم توحيد تعدّد نيست ؛ إعطا به معنى جدا كردن نيست ، تفويض نيست ، تسليمِ به معنى واگذارى نيست ، استقلال نيست .\r\nبنابراين ، اين مىماند و بس كه : آن ولايتى كه به اينها داده شده است به عنوان ظهور و تجلّى است . يعنى همان ولايت خداست كه در اينها ظهور و جلوه كرده است . و فرق بين تفويض و تجلّى ، از زمين تا آسمان بيشتر است . چيزى كه در چيزى تجلّى كند ، خودش در او ظهور مىكند و نمايان مىشود . و بنابراين ، محال است كه چيزى در چيز ديگر تجلّى كند و غير از آن چيزى كه بوده است جلوه كند .\r\nمثلًا شخصى كه در آينه نگاه كند ، سيمايش در آن تجلّى كرده ، خود آن صورت در آينه پيدا مىشود . آينه نشان دهندهء خود اوست ؛ محال است آن آئينه چيز ديگرى را نشان دهد ؛ يك موجود ديگرى را منعكس كند ؛ چشم ديگرى ، و بينى ديگرى را نشان بدهد ؛ اين محال است . چون تجلّى اوست .\r\nأمّا به خلاف معنى استقلال ، كه در استقلال اينطور نيست . مثلًا آئينه‌اى كه زَنگار گرفته و يا شكستگى دارد ، وقتى إنسان در آن نگاه مىكند ، آن آئينه يك شكستگى و يا خالى را نشان مىدهد ؛ در حالى كه اين خال يا شكستگى در صورت إنسان نيست ؛ اين عيب از آنِ خود آئينه است كه نتوانسته صورت ما را خوب نشان بدهد . و اين از جهت جنبهء استقلالى است كه در اين آئينه بوده است . خورشيد وقتى مىدرخشد ، لازمهء درخشش خورشيد ، نور است ؛ از خورشيد تاريكى بيرون نمىآيد . تجلّى خورشيد ، تجلّى نور است ؛ در هر جا باشد رفع ظلمت مىكند . تجلّىِ شخصِ عالم ، عِلم است ؛ از عالِم نمىشود جهل تراوش كند ، و إلّا خلاف فرض است . از شخص متّقى - به عنوان أنَّهُ مُتَّقٍ - نميشود گناه سر بزند ؛ چون اين خلاف فرض است . و بالاخره « از كوزه همان\r\n\r\n","description":"","footnote":"","page_name":" 94 ","page_number":108},
  {"content":"\r\n\r\nبرون تراوَد كه در اوست » .\r\nحال اگر پروردگار در موجودى تجلّى كرد ، اين موجود خدا را نشان مىدهد به تمام معنى ؛ و نمىشود غير خدا را نشان بدهد ؛ چون يك تجلّى و يك ظهور است . نه اينكه آن شىء داراى استقلال و شخصيّت و أنانِيَّت و نفسانيّت باشد . و فرض كمال معصومين عليهم السّلام به همين نحو مىباشد ، كه داراى مقام هو هويّت‌اند ؛ و در عالم وحدت وِلائى ، يك ولايت بيشتر نيست كه آن هم اختصاص به خدا دارد ، و در اين ظروف تجلّى و ظهور پيدا كرده است . بنابراين ، آنها خدا را نشان مىدهند ، و خدا أمر به گناه نمىكند .  إِنَّ اللَّهَ لا يَأْمُرُ بِالْفَحْشاءِ  « 1 » . « خدا أمر به فحشاء نمىكند . »  وَ يَنْهى عَنِ الْفَحْشاءِ وَ الْمُنْكَرِ وَ الْبَغْيِ  « 2 » « و از فحشاء و منكرات و بغى و ستم نهى مىكند . »  قُلْ أَمَرَ رَبِّي بِالْقِسْطِ  « 3 » « بگو پروردگار من ، أمر به قسط مىكند . »\r\n\r\nأئمّه عليهم السّلام مختارند ؛ و ليكن با اين اختيار كار خوب را بر مىگزينند\r\nبنابراين ، سازمان وجودى پيغمبر و أئمّه عليهم السّلام ، اينطور است كه از وجود آنها حتماً خير تراوش مىكند ؛ نه شرّ . وَ الشَّرُّ لَيْسَ إلَيْكَ « 4 » ؛ و نيّت سوء در آنها پيدا نمىشود . البتّه نمىخواهيم بگوئيم كه اين تجلّى به نحوى است كه آنها را مضطرّ و مجبور مىكند ؛ أبداً ! بلكه اختيار دارند و با اختيار خود نحوهء تجلّى - بواسطهء كمالشان - اينطور خواهد بود .\r\nكما اينكه خود پروردگار هم اختيار دارد و كار قبيح هم از او سر نميزند . و اين منافات با اختيارش ندارد ، مختار است ولى با همين اختيار ، هميشه اختيار\r\n\r\n\r\n","description":"","footnote":"\r\n( 1 ) قسمتى از آيه 28 ، از سورهء 7 : الاعراف\r\n( 2 ) قسمتى از آيه 90 ، از سورهء 16 : النّحل\r\n( 3 ) صدر آيه 29 ، از سورهء 7 : الاعراف\r\n( 4 ) از جمله أدعيه‌اى است كه در بين تكبيرات سبعهء افتتاحيّهء نمازها وارد است : لَبَّيْكَ وَ سَعْدَيْكَ وَ الْخَيْرُ فِى يَدَيْكَ وَ الشَّرُّ لَيْسَ إلَيْكَ وَ الْمَهْدِىُّ مَنْ هَدَيْتَ . « مصباح » كفعمى ، طبع سنگى ، ص 15 .\r\n","page_name":" 95 ","page_number":109},
  {"content":"\r\n\r\nخوب مىكند .\r\nأئمّه عليهم السّلام هم مختارند ؛ و ليكن با اين اختيار ، كار خوب را بر مىگزينند . وجود أئمّه ، فكر أئمّه ، خيال آنها ، خواب و بيدارى آنها ، سكون و حركت آنها ، و خلاصه تمام أطوار آنها حقّ است ؛ و نشان دهندهء إرادهء خداست ؛ هم در تكوين ، هم در تشريع ، هم در ساختمان وجودىّ ، و هم در إدراكات مغزى و فكرى و انديشه‌اى . آنها هيچگاه خيال باطل نمىكنند ، خواب پريشان نمىبينند ، چون خير هستند و از خير ، خير زائيده مىشود .\r\nشاهد بر اين مطلب بسيار است ؛ و ما اگر در آيات قرآن توجّه كنيم و به خطاباتى كه پروردگار به رسول خود مىكند ، و او را تحت أوامرى قرار مىدهد دقّت نمائيم ، در مىيابيم كه : پيغمبر سخت خود را در قبال آن أوامر ، كوچك و ذليل و خوار و حقير مىبيند ، عيناً مانند يك بنده‌اى كه مولاى قادر و قاهر ، بر او مسلّط است . و او گوش به زنگ است كه كوچكترين مخالفتى از او سر نزند ؛ و إلّا مورد مؤاخذه قرار خواهد گرفت . و لذا در طريق و ممشاى خودش بايد چنان دقّتى به عمل آورد كه حتّى در إدراكش ، در خيالش ، در فعلش ، و در تمام شراشر وجودش ، بنده باشد . يعنى نشان دهنده و عَبد و تسليم باشد . و در مقابل ربوبيّت پروردگار إظهارى نكند ؛ مَنيّتى به خرج ندهد ؛ أمر و نهيى كه راجع به خودش باشد ، نكند ؛ چون عبد است .\r\nپس خداوند كه أمر به گناه نمىكند ، پيغمبر هم أمر نمىكند . خدا نفس ندارد و بر أساس شهوت و غضب و وَهم كارى انجام نمىدهد ، پيغمبر هم انجام نخواهد داد . گناه از آنِ شيطان است و خدا از آن نهى كرده است ، پيغمبر هم از گناه نهى فرموده و مىگويد : گناه از آنِ شيطان است ؛ يعنى اختصاص به مسيرى دارد ضدّ اين مسيرى كه ما داريم ؛ زيرا شيطان باطل است ؛ موجود مُمَوِّه است ؛ حقّ را باطل جلوه مىدهد و باطل را به صورت حقّ در مىآورد ؛ و اين خلاف تحقّق و واقعيّت حقّ است .\r\n\r\n","description":"","footnote":"","page_name":" 96 ","page_number":110},
  {"content":"\r\n\r\nو أمّا خدا حقّ است و به حقّ هدايت مىكند .  قُلِ اللَّهُ يَهْدِي لِلْحَقِّ  « 1 » آيات قرآن كاملًا اين مطلب را روشن مىكند و بما نشان مىدهد كه : پيغمبر چنان تسليم أوامر پروردگار است كه در درون خويش اگر به اندازهء مختصرى در أفكار و نيّت و شخصيّتش مخالفتى ببيند ، همان آن ، خودش را مورد قهر و عذاب پروردگار مشاهده مىكند .\r\nو بدون هيچ تعارف ، قرآن براى ما اين مطلب را روشن مىكند كه چطور پيغمبر گوش بزنگ و مواظب است كه از طرف پروردگار چه دستورى مىرسد ، تا آن را إجرا كند .\r\nيعنى ولايت او ولايت خداست ؛ أمر او ، أمر خداست ؛ نهى او نهى خداست ؛ اختيار او اختيار خداست . و اينطور نيست كه خيال كنيم پيغمبر چون ولايت دارد ، مىآيد و دختران مردم را براى خود انتخاب مىكند ؛ يا بيايد از أموال مردم ، هر چه خوب و نفيس است براى خود بردارد ؛ و بگوئيم خدا به پيغمبر ولايت داده است كه اين كارها را بكند ، أبداً !\r\nيا بيايد تمام اين دخترانى را كه انتخاب كرده ، چه از ميان مردم و چه از اسراء ، بين أقوام و نزديكان خود قسمت كند ؛ يا از آن أموال نفيس به دختر خود بدهد ، چون دختر اوست ؛ أبداً و أبداً ! به اندازه‌اى اين معانى دور است كه صد در صد ضدّ مسير خداست .\r\nپيغمبر تمام زنها را دختر خودش مىبيند ؛ تمام مردها را فرزند خود مىداند ؛ مشركين را فرزند خود مىبيند و براى هدايت آنها جهاد مىكند ؛ و براى هدايت آنان به هزار مُشكله برخورد مىنمايد .\r\nپيامبر چنان نظر وسيعى دارد و چنان فروتنى دارد كه روى خاك مىخوابد ، براى اينكه مردم را هدايت كند . سيرهء پيغمبر خيلى عجيب و دقيق است . و إنسان بايد ملاحظه كند أمر و نهى پيغمبر چه بوده است ؟ كجا أمر\r\n\r\n\r\n","description":"","footnote":"\r\n( 1 ) قسمتى از آيه 35 ، از سورهء 10 : يونس\r\n","page_name":" 97 ","page_number":111},
  {"content":"\r\n\r\nو كجا نهى مىكرده است ؟\r\nبلى ، اگر در جائى پيامبر أمر كند كه : اين كار را انجام بده ، إنسان بايد انجام دهد ؛ زيرا أمر پيغمبر بر أساس همان ضوابط است ؛ و خود پيغمبر مىداند كه إرادهء خداوند در اينجا تعلّق گرفته است كه إنسان اين كار را بكند ؛ و إرادهء پروردگار از زبان و فكر پيغمبر ، بر إنسان نزول پيدا كرده و تراوش مىكند .\r\nاينك براى آنكه اين مسأله خوب روشن بشود ، ما چند شاهد در اينجا بيان مىكنيم :\r\n\r\nپيامبر ، شفاعت اسامَه را در نفى حدِّ سرقت دربارهء زن شريفه ردّ نمود\r\nدر روايات عامّه وارد است كه : اسامة بن زَيدكه خيلى نزد پيغمبر محبوب و مورد احترام آنحضرت بود و همان كسى بود كه وقتى پيغمبر در حِجَّةُ الوِدَاع‌از عرفات به منى مىآمدند ، او را تَرك شتر خودشان نشاندند ، يعنى دو نفره رديف هم روى يك شتر آمدند . و پيامبر او را بسيار دوست مىداشتند . و او همان شخصى است كه پيغمبر أكرم او را براى لشكرى كه مىخواستند بسوى نواحى شام بفرستند ، رَئيس قرار دادند ؛ و بزرگانِ از مهاجرين و أنصار ، همه را در تحت لواى او قرار دادند .\r\nاين اسامه آمد نزد پيغمبر ، و دربارهء يك زن شريف و محترمى كه دزدى كرده بود ، شفاعت كرد كه آن حضرت بر او حدّ جارى نكنند ؛ و دستش را نبُرند . زيرا اين زن ، شريف و آبرومند و داراى شخصيّت است و آبرويش مىرود .\r\nفَقَالَ صَلّى اللَهُ عَلَيْهِ و ءَالِهِ وَ سَلَّمَ : وَيْحَكَ ! أَ تَشْفَعُ فِى حَدٍّ مِنْ حُدُودِ اللَهِ ؟ وَ اللَهِ لَوْ كَانَتْ فَاطِمَةُ بِنْتُ مُحَمَّدٍ سَرَقَتْ لَقَطَعْتُ يَدَهَا ! « حضرت رسول صلّى الله عليه و آله و سلّم فرمودند : واى بر تو ! تو شفاعت و ميانجيگرى مىكنى در حدّى از حدود خدا ؟ قسم به خدا اگر فاطمه دختر محمّد دزدى كرده بود ، دستش را مىبريدم ! » إنَّمَا أَهْلَكَ مَنْ كَانَ قَبْلَكُمْ إذَا سَرَقَ الشَّرِيفُ تَرَكُوهُ ؛ وَ إذَا سَرَقَ الضَّعِيفُ أَقَامُوا عَلَيْهِ الْحَد « 1 » . ( إنَّما براى حصر است ) « اين است و جز\r\n\r\n\r\n","description":"","footnote":"\r\n( 1 ) « ثمّ اهتديت » ص 157\r\n","page_name":" 98 ","page_number":112},
  {"content":"\r\n\r\nاين نيست كه آن أفرادى كه قبل از شما هلاك و تباه شدند ، علّتش اين بود كه : زمانى كه فرد شريف و عشيره دار و آبرومندى دزدى مىكرد ، او را رها مىنمودند و حدّ جارى نمىكردند ؛ و أمّا اگر فرد ضعيفى دزدى مىكرد ، بر او حدّ جارى مىكردند » .\r\n\r\nروايت كتاب « صفات الشّيعة » در قول رسول خدا : إنَّ لِى عَمَلِى وَ لَكُمْ عَمَلَكُمْ\r\nروايتى را مرحوم صدوق در كتاب « صفات الشّيعة » بيان مىكند كه بسيار روايت عجيبى است ؛ و إنسان بايد هميشه آن را حفظ داشته باشد . ( كتاب « صفات الشّيعة » بسيار كتاب معتبرى است ، و از نفائس كتب شيعه است ؛ و همچنين كتاب « فضآئل الشّيعة » كه هر دو از مرحوم صدوق است ؛ و تا زمان أخير هم أصلًا طبع نشده بود . بنده به ياد دارم در حدود چهل و پنج سال پيش وقتى كه مرحوم دائىِ پدر ما آيه الله آقاى آقا ميرزا محمّد طهرانىّقَدّس اللهُ نفسَه ، از سامَرّاء به ايران آمدند ، در سفرى كه در معيّت ايشان به مشهد مقدّس مشرّف شديم ، ايشان كتاب را به بنده دادند تا براى ايشان يك نسخه بردارم ؛ و كتاب هم خيلى مختصر بود ، شايد مجموعاً پانزده صفحه بيشتر نبود . و اين كتاب چاپ نشده بود . البتّه در « بحار الانوار » و كتب ديگر شيعه ، از « صفات الشّيعة » رواياتى نقل شده است ؛ ولى آن كتاب با آن نسخه ، فقط خدمت ايشان بود .\r\nالبتّه نسخه‌اش هم منحصر به فرد نبود . بنده يك نسخه براى ايشان برداشتم . تا اينكه تقريباً بيست و هفت سال پيش در سنهء هشتاد و سه ( 1383 ) آقازادهء بزرگ ايشان مرحوم آية الله آقا ميرزا نجم الدّين شريف عسكرى كه مؤلّفى است خبير ، و كتابهاى زيادى نوشته‌اند ، كه از جمله كتاب « علىٌّ و الشّيعة » است ، آن را با همين كتاب و كتاب « فضآئل الشّيعة » در يك مجموعه چاپ كردند ؛ و در همان وقت هم براى بنده با خطّ خودشان فرستادند . و اين كتاب را هم ايشان از روى نسخه خطّى خودشان كه باز استنساخ كرده بودند طبع نمودند . ) و اين حديث در كتاب « صفات الشّيعة » حديث هشتم است ؛ بدينگونه كه :\r\n\r\n","description":"","footnote":"","page_name":" 99 ","page_number":113},
  {"content":"\r\n\r\nمرحوم صدوق مىفرمايد : حَدَّثَنَا مُحَمَّدُ بْنُ مُوسَى الْمُتَوَكِّلِ رَحِمَهُ اللَهُ ، قَالَ : حَدَّثَنَا مُحَمَّدُبْنُ جَعْفَرٍ الْحِمْيَرِىّ ، عَنْ أَحْمَدَ بْنِ مُحَمَّدِ بْنِ عَلِىٍّ ، عَنِ الْحَسَنِ بْنِ مَحْبُوبٍ ، عَنْ عَلِىِّ بْنِ رِئَابٍ ، عَنْ أَبِى عُبَيْدَةِ الْحَذَّآءِ قَالَ : سَمِعْتُ أَبَا عَبْدِ اللَهِ عَلَيْهِ السَّلامُ يَقُولُ : لَمَّا فَتَحَ رَسُولُ اللَهِ صَلَّى اللَهُ عَلَيْهِ وَ ءَالِهِ وَ سَلَّمَ مَكَّةَ ، قَامَ عَلَى الصَّفَا فَقَالَ : يَا بَنِى هَاشِمٍ ، يَا بَنِى عَبْدِ الْمُطَلِّبِ ! إنِّى رَسُولُ اللَهِ إلَيْكُمْ ، وَ إنِّى شَفِيقٌ عَلَيْكُمْ ، لَا تَقُولُوا : إنَّ مُحَمَّدًا مِنَّا ! فَوَ اللَهِ مَا أَوْلِيَآئِى مِنْكُمْ وَ لَا مِنْ غَيْرِكُمْ إلَّا الْمُتَّقُونَ ! أَلَا فَلا أَعْرِفُكُمْ تَأْتُونِى يَوْمَ الْقِيَامَةِ تَحْمِلُونَ الدُّنْيَا عَلَى رِقَابِكُمْ ، وَ يَأْتِى النَّاسُ يَحْمِلُونَ الآخِرَةَ ، أَلَا وَ إنِّى قَدْ أَعْذَرْتُ فِيمَا بَيْنِى وَ بَيْنَكُمْ وَ فِيمَا بَيْنَ اللَهِ عَزّ وَ جَلَّ وَ بَيْنَكُمْ ، وَ إنَّ لِى عَمَلِى وَ لَكُمْ عَمَلَكُم « 1 »\r\n« حضرت صادق عليه السّلام فرمودند : وقتى رسول أكرم صلَّى الله عليه و آله و سلَّم مكّه را فتح نمودند ، آمدند بالاى كوه صفا ( كه متّصل است به مسجدالحرام ) و فرمودند : اى فرزندان هاشم و اى فرزندان عبد المطلّب ! من فرستادهء خدا هستم به سوى شما ، و من نسبت به شما مهربانم ، به طوريكه دلسوز شما هستم ! نگوئيد كه : محمد از ماست ! قسم به خدا نيستند أوليا من و دوستان و نزديكان من ، از شما و نه از غير شما ، مگر پرهيزگاران . آگاه باشيد ! من شما را چنين نشناسم كه روز قيامت بيائيد پيش من ، و دنيا را روى پُشتها و گُرده‌ها و شانه‌هاى خود حمل كرده باشيد ؛ و مردمِ ديگر بيايند و آخرت را با خودشان حمل كرده باشند . آگاه باشيد كه من حجّت را بر شما تمام كردم و ديگر جاى عذرى براى شما باقى نگذاشتم . در آنچه بين من و بين شماست حجّت را تمام كرده و در آنچه بين خدا و بين شماست عذرى باقى نگذاردم . بدانيد كه عمل من ، مالِ من است و عمل شما ، از آنِ شماست . »\r\nاين روايت را مرحوم مجلسىّ رضوان الله عليه در « بحارالانوار « 2 » » از كتاب\r\n\r\n\r\n","description":"","footnote":"\r\n( 1 ) ص 165 ، از مجموعهء « عَلِىٌّ و الشّيعَة و فضآئل الشّيعة و صفات الشّيعة »\r\n( 2 ) « بحار الانوار » طبع جديد حروفى ، ج 21 ، ص 111\r\n","page_name":" 100 ","page_number":114},
  {"content":"\r\n\r\n« صفات الشّيعة » مرحوم صدوق نقل مىكند ؛ و ليكن در سند مجلسى إشكالى است و آن اينكه نام دو نفر ساقط شده ، يكى محمّد بن موسى بن متوكّل ، زيرا سند صدوق از طريق محمّد بن موسى بن متوكّل به حِمْيَرىّ متّصل مىشود ؛ و ديگرى أحمد بن محمّد بن علىّ كه حميرىّ از او نقل مىكند . و على كلِّ تقدير اين روايت در كتب عامّه و خاصّه موجود است .\r\nهمچنين شيخ مفيد رحمة الله عليه در « إرشاد » مىفرمايد : چون رسول خدا صلّى الله عليه و آله و سلّم إحساس مرگ نمود ، دست علىّ را گرفت و در حالى كه جماعتى از مردم بدنبال او بودند متوجّه بقيع شد ؛ در اين هنگام رسول خدا به همراهانش چنين فرمود : من مأمور شده‌ام براى مردگان بقيع استغفار كنم . مردم با پيغمبر آمدند تا در ميان قبور بقيع رسيدند . پيغمبر فرمود :\r\nالسَّلامُ عَلَيْكُمْ يَآ أَهْلَ الْقُبُورِ لِيُهَنِّئْكُمْ مَآ أَصْبَحْتُمْ فِيهِ مِمَّا فِيهِ النَّاسُ ، أَقْبَلَتِ الْفِتَنُ كَقِطَعِ اللَيْلِ الْمُظْلِمِ ، يَتْبِعُ أَوَّلَهَا ءَاخِرُهَا .\r\n« سلام بر شما اى خفتگان در ميان قبرها ، گوارا باد بر شما آن سعادت و نجاتى كه با آن از دنيا رفتيد . و به فساد و فتنهء امروز مبتلا نشديد . فتنه‌ها همانند پاره‌هاى سياه شب ظلمانى روى آورده است ، كه آخرين آنها به دنبال و پيرو أوّلين آنهاست . »\r\nپس از آن رسول خدا صلَّى الله عليه و آله و سلَّم براى أهل بقيع استغفار و طلب غفرانِ طولانى فرمود و روى به أمير المؤمنين عليه السّلام كرده و گفت : جبرائيل در هر سال قرآن را يك بار بر من عرضه مىداشت ولى امسال دوبار عرضه داشته است . و من مَحمِلى براى آن نمىيابم مگر رسيدن أجَل و مردنم . سپس فرمود : اى علىّ ! مرا مخيّر گردانيدند ميان خزائن دنيا و جاودان زيستن در آن ، و ميان بهشت ؛ و من لقا پروردگار و بهشت را اختيار نمودم ، چون مرگ من فرا رسيد ، مرا غسل بده و عورت مرا بپوشان ؛ زيرا اگر كسى چشمش بدان افتد كور مىشود !\r\n\r\n","description":"","footnote":"","page_name":" 101 ","page_number":115},
  {"content":"\r\n\r\nدر اين حال رسول خدا به منزل مراجعت نمود و سه روز را به حالت تب گذراند . سپس در حالى كه سَرِ خود را با دستمالى بسته بود ، با دست راست بر أمير المؤمنين عليه السّلام و با دست چپ بر فَضْل بن عبّاس تكيه كرده ، به سوى مسجد روان شد و بر منبر بالا رفت ، و بر روى آن نشست و فرمود :\r\nمَعَاشِرَ النَّاسِ ! قَدْ حَانَ مِنِّى خُفُوقٌ مِنْ بَيْنِ أَظْهُرِكُمْ . فَمَنْ كَانَ لَهُ عِنْدِى عِدَةٌ فَلْيَأْتِنِى أُعْطِهِ إيَّاهَا ؛ وَ مَنْ كَانَ لَهُ عَلَىَّ دَيْنٌ فَلْيُخْبِرْنِى بِهِ .\r\n« اى جماعت مردم ! نزديك است كه من از ميان شما پنهان شوم . به هر كس كه وعده‌اى داده‌ام ، بيايد تا به وعده‌اش وفا كنم ؛ و كسى كه از من طَلَبى دارد ، مرا إعلام نمايد . »\r\nمَعَاشِرَ النَّاسِ لَيْسَ بَيْنَ اللَهِ وَ بَيْنَ أَحَدٍ شَىْءٌ يُعْطِيهِ بِهِ خَيْرًا أَوْ يَصْرِفُ عَنْهُ بِهِ شَرًّا إلَّا الْعَمَلُ .\r\n« اى جماعت مردم ! ميان خدا و مردم ، واسطه و سببى نيست كه خداوند بدان علّت خيرى را به دو عنايت كند ، يا شرّى را از او برگرداند ، مگر عمل . »\r\n\r\nلَا يُنْجِى إلَّا عَمَلٌ مَعَ رَحْمَةٍ ؛ وَ لَوْ عَصَيْتُ لَهَوَيْتُ\r\nأَيُّهَا النَّاسُ لَا يَدَّعِى مُدَّعٍ وَ لَا يَتَمَنَّى مُتَمَنٍّ ، وَالَّذِى بَعَثَنِى بِالْحَقِّ نَبِيًّا لَا يُنْجِى إلَّا عَمَلٌ مَعَ رَحْمَةٍ ؛ وَ لَوْ عَصَيْتُ لَهَوَيْتُ . اللَهُمَّ هَلْ بَلَّغْتُ « 1 » ؟ !\r\n« اى جماعت مردم ! بنابراين ، هيچ مُدّعِى نمىتواند ادّعا كند ، و هيچ آرزومندى نمىتواند آرزو داشته باشد ( كه بدون عمل ، بواسطهء جهت ديگرى به بهشت رود ، يا از جهنّم بر كنار شود ) . قسم به آن خدائى كه مرا به حقّ برانگيخته است ، چيزى نمىتواند إنسان را نجات دهد مگر عملِ توأم با رحمت خداوند . اگر من هم گناه كنم ، سقوط مىكنم . بار پروردگارا ، تو گواه باش كه آيا من تبليغ كردم ؛ و آنچه بر عهده داشتم به مردم رساندم ؟ ! »\r\n\r\n\r\n","description":"","footnote":"\r\n( 1 ) « إرشاد » شيخ مفيد ، طبع آخوندى ، ص 85 و 86 ؛ و طبع سنگى ، ص 98 ؛ و « شرح نهج البلاغة » ابن أبى الحديد ، طبع بيروت ، ج 2 ، ص 563 ؛ و ما در دورهء علوم و معارف إسلام ، قسمت « إمام شناسى » ج 13 ، ص 78 آورده‌ايم .\r\n","page_name":" 102 ","page_number":116},
  {"content":"\r\n\r\nاين روايت را ابن أبى الحديد نيز در « شرح نهج البلاغة » در شرح خطبهء صد و نود و پنج آورده است ، و أوّل خطبه با اين عبارت شروع مىشود :\r\nوَ لَقَدْ عَلِمَ الْمُسْتَحْفَظُونَ مِنْ أَصْحَابِ مُحَمَّدٍ صَلَّى اللَهُ عَلَيْهِ وَ ءالِهِ ، أَنِّى لَمْ أَرُدَّ عَلَى اللَهِ وَ لَا عَلَى رَسُولِهِ سَاعَةً قَطُّ .\r\nرسول خدا ، أوامر پروردگار را إجرا مىكرد ؛ حدّ جارى مىنمود ، بدون هيچ ملاحظه . فقط در يك جا نتوانست حدّ جارى كند و آن هم بر عبد اللَهِ بن ابَىّبود ، كه از سرشناسان و سَرانِ منافقين مدينه بود . و جماعت بسيارى از أنصار مدينه با او بودند . و هزار نفر مسلّح ، يعنى نصف مدينه ، در تحت سيطرهء او بودند . بسيارى از كارهائى هم كه در زمان رسول خدا ، عليه إسلام مىشد ، بواسطهء نفاق او بود .\r\nعبد الله بن ابَىّ ، داستان عجيب و غريبى دارد . او همان كسى بود كه در جنگ احُد تا نيمهء راه آمد ، سپس به مدينه برگشت و هفتصد نفر را با خود به مدينه برگرداند ، و گفت : من صلاح نمىدانم برويد بيرون از شهر جنگ كنيد . اين جوانها محمّد را بردند بيرون ، و محمّد به حرف جوانها گوش كرد و شكست مىخورد . و از اين مَطالب نقاق آميز ، بسيار زياد دارد . تاريخ إسلام از عبد الله بن ابَىّ خيلى شكايت دارد .\r\nاو همان شخصى بود كه عائشه را قَذْف كرد ، يعنى نسبت زنا به عائشه داد ، و رسول خدا نتوانست بر او حّد قذف جارى كند . و همين را علما بزرگ شيعه دليل گرفته‌اند بر كسانى كه به أمير المؤمنين و شيعه اعتراض مىكنند ، كه اگر حقّ با علىّ بود ، چرا بعد از رسول خدا دست به شمشير نزد و قيام نكرد ؟\r\nآنها جواب مىدهند : چون نتوانست ! مىگويند چطور نتوانست ؟ وقتى كسى حقّ دارد و همه نيز مىدانند و در خطبهء غدير هم آمده و چنين و چنان ، چطور نمىتواند ؟ ! در جواب مىگويند : همان طورى كه رسول خدا نتوانست بر\r\n\r\n","description":"","footnote":"","page_name":" 103 ","page_number":117},
  {"content":"\r\n\r\nعبد الله بن ابَىّ حدّ جارى كند « 1 » يعنى ممكن است موقعيّت يك نفر طورى باشد كه إنسان نتواند كارى بكند . طرف به اندازه‌اى قوىّ است ، و سر و صدا و بازار داغ دارد ، و أفرادى زير دستش هستند كه يك مرتبه أوضاع را منقلب مىكنند ؛ مدينه را منقلب مىكنند .\r\nاين عبد الله بن ابَىّ ، همان كسى است كه هنگاميكه پيامبر براى جنگ با بنى المصطلق از مدينه بيرون رفته بودند ، چنين گفت : اگر اينها به مدينه برگردند ،  لَيُخْرِجَنَّ الْأَعَزُّ مِنْهَا الْأَذَلَّ  « 2 » « ما كه أفراد عزيز و مقتدرى هستيم ، مسلمانها و رسول خدا را كه مردمان ذليلى هستند و زير دست ما قرار دارند ، از مدينه بيرون مىريزيم . »\r\nعبد الله ابن ابَىّ چنين منافقى بود كه حتّى پيغمبر در اينجا نمىتواند حدّ خدا را بر او جارى كند ؛ گرچه رسول خدا نمىخواست حتّى يك حدّ خدا هم تعطيل شود .\r\n\r\nآيه قرآن در رَدْع رسول خدا : وَ إِنْ عاقَبْتُمْ فَعاقِبُوا بِمِثْلِ ما عُوقِبْتُمْ بِهِ\r\nپيغمبر در جنگ احُد ، آن جنگ عجيب و غريب ، كه براى مسلمين اتّفاق افتاد و در آن ، حضرتِ حمزه را كشتند و مُثلِه كردند ، وقتى آمدند و چشمشان به جَسد حضرت حمزه افتاد ، كه مُثلِه شده بود ( شكمش را پاره كرده بودند ، أمعاء و أحشائش را بيرون آورده بودند ، گوش و بينىاش را بريده بودند ، و در بعضى از روايات عامّه داريم مَذاكيرش را بريده بودند ) با آن وضع خيلى عجيب كه در روايت واقِدىّ دارد : وَ رَأَى رَسُولُ اللَهِ صَلَّى اللَهُ عَلَيْهِ وَ ءَالِهِ مَثْلا شَدِيدًا . « ديدند كه به قِسم خيلى بدى ، حضرت حمزه را مُثله كرده‌اند . » فَأَحْزَنَهُ ذَلِكَ المَثْل . « اين منظره پيغمبر را در غم و اندوه عميقى فرو برد » .\r\nثُمَّ قَالَ : لَئِنْ ظَفَرْتُ بِقُرَيْشٍ لَامَثِّلَنَّ بِثَلاثِينَ مِنْهُمْ . سپس فرمود : « اگر دست من به قريش برسد ، و من ظفر پيدا كنم ، سى نفر از آنها را به جزاى اين\r\n\r\n\r\n","description":"","footnote":"\r\n( 1 ) شرح روضهء كافى » ملّا صالح مازندرانى ، ج 11 ، ص 281\r\n( 2 ) قسمتى از آيه 8 ، از سورهء 63 : المنافقون\r\n","page_name":" 104 ","page_number":118},
  {"content":"\r\n\r\nكارشان مُثله مىكنم . »\r\nفَنَزَلَتْ هَذِهِ الآيَةُ :  وَ إِنْ عاقَبْتُمْ فَعاقِبُوا بِمِثْلِ ما عُوقِبْتُمْ بِهِ وَ لَئِنْ صَبَرْتُمْ لَهُوَ خَيْرٌ لِلصَّابِرِينَ  « 1 » پس اين آيه نازل شد : « اگر كسى شما را عقاب كرد و عذاب داد و لطمه‌اى و جراحتى بر شما وارد كرد ، بايد به همان قِسمى كه بر شما گزند وارد شد ، تلافى كنيد و اگر هم صبر كنيد هر آينه آن ، براى صابرين بهتر است . » فَعَفَى رَسُولُ اللَهِ صَلَّى اللَهُ عَلَيْهِ وَ ءَالِهِ وَ سَلَّمَ ، فَلَمْ يُمَثِّلْ بِأَحَدٍ « 2 » « پيغمبر گذشت و عفو كرد ؛ و يك نفر را هم مُثلِه نكرد . »\r\nبايد توجّه نمود كه مطلب از چه قرار است ! پيغمبر مىبيند كه مشركين آمدند و چنين جنايتى كردند ؛ و قسم هم مىخورد كه اگر ظفر پيدا كند ، در بعضى از روايات دارد : هفتاد نفر ، و در بيشتر روايات وارد است : سى نفر را مُثله مىكند . مُثله كردنِ أفراد مشرك كه خون مسلمانان را مىريزند ، چه إشكال دارد ؟ أمّا تا مىگويد : من اگر ظَفَر پيدا كنم . . . خدا مىگويد : بايست ؛ جلو نرو ! اگر به شما گزندى وارد ساختند ، همان را مىتوانيد تلافى كنيد و اگر هم بگذريد بهتر است .\r\nحال بنگريد كه پيغمبر چه اندازه در مقام عبوديّت پروردگار است ! چه حالى دارد ! آن پيغمبرى كه آمده ، اين وضعيّت را ديده است - داستان احُدْ واقعاً ديدنى و شنيدنى است - كه جَسَد حضرت حمزه را به اين كيفيّت تكّه تكّه كرده بودند و مادر معاويه ( هند ) و زنان ديگر ، از جگر و أمعاء و أحشَا حضرت حمزه كه با خود به مكّه برده بودند گلوبند درست كردند و براى خود سوغاتى قرار داده و به گردنهاى خود آويزان كردند ؛ خدا به او بگويد : صبر كن ! ببينيد عبوديّت را ! باز هم پيغمبر مىگويد : من آن طرف بهترش را انتخاب مىكنم . با اينكه خدا إجازه داده يك نفر را مُثله كند ، ولى او مىگويد : من صبر مىكنم . و\r\n\r\n\r\n","description":"","footnote":"\r\n( 1 ) آيه 126 ، از سورهء 16 : النّحل\r\n( 2 ) « مغازى » واقدىّ ، ج 1 ، ص 290\r\n","page_name":" 105 ","page_number":119},
  {"content":"\r\n\r\nصبر مىكند و مىگذرد و تا آخر عمر هم يكنفر را به جزاى اين عمل مُثله نمىكند . اين هم يك قضيهء عجيب !\r\nدر جنگ احُد كه كفّار مسلمانها را شكست دادند ، گرچه در ابتداى جنگ ، فتح با مسلمانها بود ، ولى مخالفت بعضى از مسلمانان با پيغمبر موجب شكست إسلام و مسلمانها شد ؛ همين عبد الله بن ابَىّ و منافقين ، شروع كردند به شَماتت كردن و در دل خوشحالى كردن كه پيغمبر زخم خورده و از مسلمانها هفتاد نفر كشته شده‌اند ، و غلبه با كفّار بوده است . و با عبارات بسيار قبيح سخنانى به زبان مىآوردند . اين عبد الله بن ابَىّ با عدّه‌اى از همدستانش به جنگ نرفتند و از ميان راه برگشتند ؛ ولى عدّه‌اى هم با پيغمبر رفتند كه با بدنهائى مجروح برگشتند .\r\n\r\nالَّذِى صَنَعَ اللَهُ لِرَسُولِهِ وَ لِلْمِسْلِمِينَ خَيْرٌ\r\nيكى از أصحاب رسول خدا صلَّى الله عليه و آله و سلَّم ، پسر همين عبد الله بن ابَىّ بود كه مسلمان خوبى بود و با پدرش هم مخالفت مىكرد . نام او عبد الله بن عبد الله بن ابَىّ است . هم پدر اسمش عبد الله است و هم پسر . او خيلى فداكارى در راه خدا داشته است و هميشه به نفع رسول الله با پدر مبارزه و مخالفت مىكرد . و داستانهاى خيلى مفصّلى دارد . و رسول خدا هم به ملاحظهء همين پسر ، قدرى با پدر مماشات مىكردند . اين پسر هم در اين جنگ زخم خورد و مجروحاً به مدينه برگشت . و آن شب تا به صبح نخوابيد و جراحاتى را كه بر بدنش وارد شده بود كَىّ ميكردند ( با آتش مىسوزاندند كه عفونت نكند ) تا التيام يابد .\r\nعبد الله بن ابَىّ هم كه اين وضع را مىديد دائماً پيغمبر و أصحابش را شماتت مىكرد و حرف زشت ميزد و مىگفت : اى پسر ! تو إقدام به جنگ نمودى بر رأى اين مرد ( محمّد ) وَ عَصَانِى مُحَمَّدٌ وَ أَطَاعَ الْوِلْدَانَ . محمّد عصيانِ مرا كرد . من گفتم نرو ! صلاح نيست ؛ حرف مرا نشنيد و از بچّه‌ها و جوانهاى مدينه إطاعت كرد ؛ از ما پيرمردها كه أهل خُبره هستيم ، پيراهنى پاره\r\n\r\n","description":"","footnote":"","page_name":" 106 ","page_number":120},
  {"content":"\r\n\r\nكرده‌ايم حرف گوش نكرد . وَ اللَهِ لَكَأَنِّى كُنْتُ أَنظُرُ إلَى هَذَا . قسم به خدا مثل اينكه من تمام اين جريانات را كه الآن بر شما واقع شده ، قبل از جنگ مىديدم ، كه مىرويد و شكست مىخوريد و بر مىگرديد .\r\nپسرش جواب داد : الَّذِى صَنَعَ اللَهُ لِرَسُولِهِ وَ لِلْمُسْلِمِينَ خَيْرٌ ( هيچ حرف زشت و ناروائى به پدر نزد ؛ فقط گفت ) : « آنچه را خدا براى رسول خود و مؤمنين پيش آورد ، آن خير است . »\r\nيهود هم شروع كردند به گفتار زشت كه : باز محمّد رفت و شكست خورد و برگشت . وَ مَا مُحَمَّدٌ إلَّا طَالِبُ مُلْكٍ . اين محمّد پيغمبر نيست ؛ او طالب سلطنت است . اگر او پيغمبر بود شمشير نمىكشيد و اينطور خودش را در معركهء قتال بدست دشمنان نمىسپرد كه او را بدين گونه درهم بكوبند . او پادشاهى مىخواهد . پيغمبر بايد برود يك گوشه‌اى زندگى كند . پس اين قِسم دعوت ، دعوتِ نبوّت نيست . مَا أُصِيبَ هَكَذَا نَبِىٌّ قَطُّ . هيچ پيغمبرى اينطور به او زخم و جراحت وارد نشده است . أُصِيبَ فِى بَدَنِهِ وَ أُصِيبَ فِى أَصْحَابِهِ . مثل جراحاتى كه بر بدن پيغمبر و أصحابش وارد شده است .\r\nاين حرف يهود بود . أمّا منافقين هم شروع كرده بودند به بدگوئى و خِذلان و إذلال مسلمين ؛ و همچنين از رسول خدا صلَّى الله عليه و آله و سلَّم نيز بد مىگفتند . و مسلمانها را سرزنش مىكردند . و أمر مىكردند كه : از أطراف محمّد كنار برويد ، اينها چنين كردند ، چنان كردند . و مىگفتند : اگر اين أفرادى كه از شما كشته شدند ، پيش ما بودند كشته نمىشدند . حرف اين مرد را گوش كردند ، همه رفتند و كشته شدند .\r\n\r\nنُهِيتُ عَنْ قَتْلِ مَنْ قَالَ : لَاإلَهَ إلّا اللهُ وَ أَنَّ مُحَمَّدًا رَسُولُ اللَهِ\r\nاين حرفها به گوش يكى از أصحاب پيغمبر رسيد ؛ و او آمد نزد آن حضرت و گفت : إجازه بدهيد من بروم و اين أفرادى را از يهود و منافقين ، كه چنين مىگويند بكشم . رسول خدا صلّى الله عليه و آله و سلّم به او فرمود : إنَّ اللَهَ مُظْهِرُ دِينِهِ وَ مُعِزُّ نَبِيِّهِ ؛ وَ لِلْيَهُودِ ذِمَّةٌ فَلا أَقْتُلُهُمْ .\r\n\r\n","description":"","footnote":"","page_name":" 107 ","page_number":121},
  {"content":"\r\n\r\n« خداوند دين خود را ظاهر مىكند ، و پيغمبرِ خود را عزّت مىدهد ؛ و من يهود را نمىتوانم بكشم ، چون آنها در ذمّهء من هستند » كفّار حربى نيستند بلكه كفّار ذمّى هستند ؛ و من متعهّد حفظ و نگهدارى آنها هستم . حالا حرف زشتى زدند ، بزنند ؛ من نميتوانم آنها را بواسطهء اين حرفها بكشم .\r\nگفت : فَهَؤُلآ الْمُنَافِقُونَ يَا رَسُولَ اللَهِ ! پس إجازه بده اين منافقينى كه در پشتِ سر تو اين حرفها را مىزنند و اين نسبتهاى بد را مىدهند ، آنها را بكشم . فَقَالَ رَسُولُ اللَهِ صَلَّى اللَهُ عَلَيْهِ وَ ءَالِهِ وَ سَلَّمَ : أ لَيسَ يُظْهِرُونَ أَنْ لَا إلَهَ إلَّا اللَهُ وَ أَنِّى رَسُولُ اللَهِ ؟\r\nاين منافقين ، مگر با زبان إظهار نمىكنند شهادتين را ؟ مگر لَاإلَهَ إلَّا اللَه و مُحَمّدٌ رَسُولُ اللَه نمىگويند ؟ قَالَ : بَلَى يَا رَسُولَ اللَهِ . گفت : آرى ، مىگويند ؛ وَ إنَّمَا يَفْعَلُونَ ذَلِكَ تَعَوُّذًا مِنَ السَّيْفِ ؛ فَقَدْ بَانَ لَهُمْ أَمْرُهُمْ وَ أَبْدَى اللَهُ أَضْغَانَهُمْ عِنْدَ هَذِهِ النَّكْبَة . گفت بلى مىگويند و ليكن از ترس شمشير مىگويند ، و خداوند أمر آنها را ظاهر كرد . و كينه‌هاى ديرينهء آنها را از دل‌هاى آنان بيرون آورد . و در اين جنگ ، آنها بواطن خود را به زبان آوردند و نشان دادند كه منافقند ؛ و واقعاً اينها إيمان به خدا ندارند .\r\nفَقَالَ رَسُولُ اللَهِ صَلَّى اللَهُ عَلَيهِ وَ ءَالِهِ وَ سَلَّمَ : نُهِيتُ عَنْ قَتْلِ مَنْ قَالَ : لَاإلَهَ إلَّا اللَهُ وَ أَنَّ مُحَمَّدًا رَسُولُ اللَهِ . « رسول خدا صلَّى الله عليه و آله و سلّم فرمود : من از طرف خدا نهى شده‌ام كه كسى كه لَاإلَهَ إلَّا اللَه و مُحَمَّدٌ رَسُولُ اللَه‌بگويد را بكشم . »\r\nاين روايت را واقدىّ نقل مىكند « 1 » حال شما ببينيد ، اين پيغمبر چه اندازه در صراط عبوديّت است ؟ ! و چه اندازه ذليل و عبد مَحض و گوش به فرمان پروردگار است ؟ ! كه اين همه به او بد ميگويند ؛ و اينها هم با شمشير كشيده\r\n\r\n\r\n","description":"","footnote":"\r\n( 1 ) المَغازى » ج 1 ، ص 317 ؛ و ما در دورهء علوم و معارف إسلام ، قسمت « إمام شناسى » ج 13 ، ص 58 آورده‌ايم .\r\n","page_name":" 108 ","page_number":122},
  {"content":"\r\n\r\nآمده‌اند كه انتقام بكشند ؛ ولى پيغمبر مىگويد : دست نزنيد ! بگذاريد بگويند . خدا به من گفته است : كسى را كه شهادتين بر زبان جارى مىكند ، نكشيد ، حالا در دلش هر چه مىخواهد باشد ؛ من مأمور به باطن نيستم ، بلكه مأمور به ظاهرم ؛ و از طرف خدا مأمورم كه جنگ كنم تا بگويند : أَشْهَدُ أَنْ لَا إلَهَ إلَّا اللَهُ وَ أَنَّ مُحَمَّدًا رَسُولُ اللَهِ . زمانى كه اين شهادت را بر زبان جارى كردند ، عَصَمُوا مِنِّى دِمَآئَهُمْ وَ أَمْوَالَهُمْ . ديگر خون و مالشان محفوظ است .\r\nچندين بار پيغمبر اين جمله را در مواطن متعدّده فرمودند . اين هم قضّيهء بسيار عجيب و غريبى است كه بايد إنسان را متوجّه و بيدار كند كه اين پيغمبر چه قسم بوده و عبوديّتش چگونه بوده است ، كه كوچكترين تعدّى و تجاوزى را از آن مَمْشائى كه خداوند برايش قرار داده است براى خود جائز نمىشمرد ! چون او الآن مىخواهد كار خير كند ؛ خير اين است كه عبد پروردگار باشد ؛ و ولايتش را در مجراى ولايت خدا قرار بدهد .\r\nاگر بنا شود از خود إظهار نظر نمايد ، بين اين ولايت و بين ولايت خدا ، اختلاف زاويه پيدا مىشود ؛ و خودش مسؤول مىشود ؛ يعنى كار حسنه‌اش تبديل به سيّئه مىشود . كارى كه نتيجه‌اش شفاعت كبرى است ، كارى كه نتيجه‌اش بدست گرفتن لوا حمد است ، كارى كه نتيجه‌اش بالا رفتنِ بر منبرِ وسيله و شفيع شدن بر أوّلين و آخرين است ،  وَ ما أَرْسَلْناكَ إِلَّا رَحْمَةً لِلْعالَمِينَ  است « 1 » نتيجهء اين كار اين خواهد شد كه خدا از او مؤاخذه كند كه چرا چنين عمل كردى ؟ پيغمبر داراى چنين نفسى است !\r\nببينيد چقدر اين نفس خاضع و خاشع و در مقام عبوديّتِ پروردگار ، ذليل و مسكين و مستكين است ، كه هيچ جنبهء أمرى ، نهيى ، شخصيّت نمايى ، خودمَنِشى ، خودمِحورى و أنانيّتى ندارد ؛ مگر آنچه را كه خدا به او إذن مىدهد !\r\n\r\n\r\n","description":"","footnote":"\r\n( 1 ) آيه 107 ، از سورهء 21 : الانبيآء\r\n","page_name":" 109 ","page_number":123},
  {"content":"\r\n\r\nاين است معنى ولايت ، ولايت أئمّه ، ولايت أمير المؤمنين ، ولايت إمام زمان عليهم السّلام ؛ تمام اينها بر همين ممشى است . آنها كه ولايت دارند معنيش اين نيست كه با اين ولايت خود ، سو استفاده كنند ؛ و روز قيامت تمام قوم و خويشهاى خود را به بهشت ببرند ؛ و تمام مخالفين ، نه تنها مخالفين عقيدتى ( آنها كه بايد به جهنّم بروند ) بلكه مخالفين عشيرتى را هم به جهنّم بريزند . نه ، هرگز چنين نيست . همهء اينها بر أساس معنى و حقيقت است . آن كسى كه به بهشت ميرود فردى است كه به آنها ربط داشته باشد ؛ و آن كسى كه به جهنّم مىرود فردى است كه از آنها گسسته باشد . ولايت آنها ، ولايت پروردگار است و أمر و نهى ايشان ، أمر و نهى پروردگار است .\r\nاللَهُمَّ صَلِّ عَلَى مُحَمَّدٍ وَ ءَالِ مُحَمَّد\r\n\r\n","description":"","footnote":"","page_name":" 110 ","page_number":124},
  {"content":"\r\n\r\n\r\nدرس ششم : مواردى كه در نظر بدوى ، حكم معصوم مخالف است ؛ امّا در واقع عين حكم خداست\r\n\r\n","description":"","footnote":"","page_name":" 111 ","page_number":125},
  {"content":"\r\n . \r\n","description":"","footnote":"","page_name":" 112 ","page_number":126},
  {"content":"\r\n\r\nأعُوذُ بِاللَهِ مِنَ الشَّيْطَانِ الرَّجِيمِ\r\nبِسْمِ اللَهِ الرَّحْمَنِ الرَّحِيمِ\r\nوَ صَلَّى اللَهُ عَلَى سَيِّدِنَا مُحَمَّدٍ وَ ءَالِهِ الطَّيِّبِينَ الطَّاهِرِينَ\r\nوَ لَعْنَةُ اللَهِ عَلَى أعْدَآئِهِم أجْمَعِينَ مِنَ الآنَ إلَى قِيَامِ يَوْمِ الدِّينِ\r\nوَ لَا حَوْلَ وَ لَا قُوَّةَ إلَّا بِاللَهِ الْعَلِىِّ الْعَظِيمِ\r\nعرض شد كه : رسول خدا و أئمّه عليهم السّلام داراى ولايت مطلقهء كلّيّه هستند . و لازمهء ولايت ، مُتَشَأّنْ شدن به شؤون و مَظهريَّتِ أسماء و صفات حضرت پروردگار عَلِىِّ أعلى است . و أمر ولائى آنها حتماً در مَمشاى كلام خدا و دستورات و قوانين دينى است . و محال است كه از آنها أمر و نهيى بر خلاف اين مَمْشى سر بزند .\r\nاينك بيان مىكنيم كه در چند مورد ممكن است از آنها أوامر و نواهىاى صادر شود كه - البتّه به نظر بَدْوى إنسان - با ظاهر شرع مخالف باشد ؛ و ليكن مَنشأ و مَمشى ، همان قانون و سنّت است و هيچ تخطّى از كتاب و سنّت نيست .\r\nاين موارد ، بنا بر آنچه كه بنده در أطرافش تأمّل كرده‌ام ، فقط سه مورد است ؛ و اگر موارد ديگرى هم پيدا شود باز به اين سه مورد بر مىگردد .\r\n\r\nأوّل : مورد تبدّل حكم بواسطهء تبدّل موضوع\r\nيكى از آن موارد اين است كه : إمام يا معصوم به إنسان ، بر أساس كيفيّت و حالى كه در إنسان هست ، أمرى مىكند ؛ ولى إنسان خودش را در خارج آن حال مىپندارد ، و در تحت حكم ديگرى مىبيند ، و خيال مىكند كه اين حكم مخالف حُكمُ الله است ، در حالى كه اينچنين نيست .\r\n\r\n","description":"","footnote":"","page_name":" 113 ","page_number":127},
  {"content":"\r\n\r\nمِن باب مثال : معصوم به إنسان أمر مىكند كه از گوشت ميته ( مُردار ) بخور ! در حالى كه مردار حرام است ،  حُرِّمَتْ عَلَيْكُمُ الْمَيْتَةُ  « 1 » و إنسان خيال مىكند اين أمرى كه او به إنسان كرده ، بر خلاف حكم قرآن است . و ليكن أمر او به إنسان به خوردن ميته ، در صورتِ إيجابِ ضرورت است . مثلًا در مَخمصه و مَجاعَه يا در بَيدائى گرفتار است كه اگر ميته نخورد از گرسنگى مىميرد ، و غير از ميته هم چيزى نيست . يا داروى محرّمى را طبيب براى او تجويز كرده است كه معالجهء او انحصار به آن دارد ؛ و أمثال اينها .\r\nإنسان خيال مىكند : أمرى كه معصوم به إنسان مىكند كه : كُلْ مِنَ الْمَيْتَةِ ، خلاف است ؛ در حالتى كه اگر دقّت كنيم مىبينيم منشأش خلاف نيست ؛ براى اينكه همان شارعى كه به إنسان گفته است : ميته حرام است و فرموده :  حُرِّمَتْ عَلَيْكُمُ الْمَيْتَةُ  ، در صورت اضطرار ، آن را جائز شمرده است :  فَمَنِ اضْطُرَّ فِي مَخْمَصَةٍ غَيْرَ مُتَجانِفٍ لِإِثْمٍ فَإِنَّ اللَّهَ غَفُورٌ رَحِيمٌ  « 2 » و همچنين آيه شريفهء :  إِلَّا مَا اضْطُرِرْتُمْ  « 3 » ، كسى كه در مَخمَصه و گرسنگى گرفتار شود و مضطرّ بشود به اينكه - براى دفع ضرورت - مقدارى از آن ميته بخورد ، بر او باكى نيست ، بايد بخورد .\r\nپس در اينجا كه حكم به حِلِّيَّت أكل ميته آمده ، در حقيقت تبدّل حكم نيست ؛ بلكه تبدّل موضوع است . لهذا مىتوانيم بگوئيم اين استثناى  إِلَّا مَا اضْطُرِرْتُمْ ،  در حقيقت ، موضوع را دو تا مىكند . يكى : مكلَّف در حال غير اضطرار . و ديگرى : مكلَّف فى حالِ الاضطِرار . در غير حال اضطرار :  حُرِّمَتْ عَلَيْكُمُ الْمَيْتَةُ ؛  و فى حال الاضطرار : حُلِّلَتْ لَهُ الْمَيْتَةُ .\r\nو نظير اين مورد ، موارد بسيارى داريم . مثلًا در نماز قصر و إتمام ، مكلّف دو حال دارد : يك حال حَضَر ، و يك حال سفر ؛ در حال حضر نماز چهار ركعت\r\n\r\n\r\n","description":"","footnote":"\r\n( 1 ) صدر آيه 3 ، از سورهء 5 : المآئدة\r\n( 2 ) ذيل آيه 3 ، از سورهء 5 : المآئدة\r\n( 3 ) قسمتى از آيه 119 ، از سورهء 6 : الانعام\r\n","page_name":" 114 ","page_number":128},
  {"content":"\r\n\r\nاست و در حال سفر دو ركعت ؛ پس موضوع دو تاست . در ماه رمضان كسى كه حاضر است ، واجب است روزه بگيرد و كسى كه در سفر است بايد روزه نگيرد . در اينجا نيز موضوع دو تاست ؛ و بواسطهء تبدّل موضوع ، حكم نيز متبدّل مىشود ؛ نه اينكه دو حكم مخالف ، بر موضوع واحد تعلّق گيرد . و در حقيقت ، صورتِ استثناء است ، زيرا كه استثناء ، به تبدّل موضوع بر مىگردد ؛ گرچه  إِلَّا مَا اضْطُرِرْتُمْ  در اينجا به عنوان استثناء آمده است ، و ليكن در حقيقت ، موضوع متبدّل شده و ملاك تكليف تفاوت كرده است . مكلّف دو ملاك دارد : يك ملاك در حال اضطرار ، و يك ملاك در حال غير اضطرار . و بر حسب اين دو ملاك ، دو حكم مختلف بر او بار است .\r\nروزه بر شخص حاضر واجب ، و بر مسافر حرام است :  يا أَيُّهَا الَّذِينَ آمَنُوا كُتِبَ عَلَيْكُمُ الصِّيامُ  « 1 » ، تا مىرسد به :  فَمَنْ كانَ مِنْكُمْ مَرِيضاً أَوْ عَلى سَفَرٍ فَعِدَّةٌ مِنْ أَيَّامٍ أُخَرَ  « 2 » « هر كدام از شما كه مريض يا در حال سفر بود بايد به تعداد روزه‌هائى كه در ماه رمضان خورده است ، قَضا كند . » حال ، اگر رسول خدا در سفر به إنسان أمر كرد : روزه‌ات را بخور ، نبايد بگوئيم : اين أمر ولائى او بر خلاف ممشاى كتاب مىباشد ؛ بلكه اين ، حكمِ شخص إنسان را بواسطهء تبدّل موضوع بيان مىكند .\r\nكما اينكه در جنگ بدر كه در ماه رمضان واقع شد ، و رسول خدا با أصحاب تشريف بردند ، و آيه نازل شد كه در سفر بايد روزه خورده شود ، و پيغمبر فرمود : بايد روزهء خود را إفطار كنيد ، بسيارى از أفراد ، إفطارنكردند ، و پيغمبر فرمودند : يَا مَعْشَرَ الْعُصَاةِ ! إنِّى مُفْطِرٌ فَأَفْطِروُا ! « اى گروه گنهكاران ! من إفطار كردم ، شما هم إفطار كنيد ! »\r\nاين يكى از مواردى بود كه ممكن است معصوم به إنسان أمرى بكند ، و\r\n\r\n\r\n","description":"","footnote":"\r\n( 1 ) صدر آيه 183 ، از سورهء 2 : البقرة\r\n( 2 ) قسمتى از آيه 184 ، از سورهء 2 : البقرة\r\n","page_name":" 115 ","page_number":129},
  {"content":"\r\n\r\nدر نظر بدوىّ خلاف جلوه كند ؛ ولى در حقيقت خلاف نيست بلكه در نظر إنسان خلاف جلوه مىنمايد ؛ زيرا كه اين أمر داراى مَدرَك و ملاك شرعى است .\r\n\r\nدوّم : براى معصوم ظاهر است چيزى كه براى غير او پنهان است\r\nمورد دوّم : در آنجائى است كه معصوم عِلم به واقع و حقيقت دارد ، كه همه جا دارد ؛ و ليكن در اينجا بر أساس آن عِلم ، مطلبى را به إنسان مىگويد ، در حالتى كه از نقطهء نظر إدراكِ إنسان ، پى بردنِ به آن حقيقت‌و واقعيّت مشكل است يا اينكه محال است . مثلًا شمشير بدست إنسان مىدهد و مىگويد : برو فلان كس را بكش ! معصوم و پيغمبر و إمام است كه چنين أمرى مىكند ؛ و ليكن به نظر إنسان كشتنِ شخص مؤمن جائز نيست ؛ أمّا به نظر او كه واقف بر مصالح و مفاسد و عواقب و خصوصيّات و مقتضيات و شرائط است ، و علم كلّى و سِعى دارد ، اين أمر عين واقعيّت است ؛ و ليكن از تحت أفكار ما خارج مىباشد .\r\nپيغمبر صلّى الله عليه و آله و سلَّم در مسجد نشسته بودند ؛ و به أبو بكر فرمودند : اين شمشير را بردار و برو پشت مسجد ، يك شخصى ايستاده ، او را بكش ! أبو بكر شمشير را بدست گرفت و پشت مسجد آمد ؛ ديد آن شخص در كنارى مشغول نماز است . به نزد پيغمبر برگشت . رسول خدا فرمودند : او را كشتى ؟ ! عرض كرد : نه يا رسول الله ، نكشتم ! حضرت پرسيدند : چرا نكشتى ؟ ! عرض نمود : چون مشغول نماز بود .\r\nحضرت شمشير را به عُمَر داده ، فرمودند : برو او را بكش ! او هم آمد و ديد كه آن شخص مشغول نماز است ؛ و برگشت . حضرت فرمودند : او را كشتى ؟ ! گفت : نه ! حضرت پرسيدند چرا ؟ ! عرض كرد : يا رسول الله مشغول نماز بود .\r\nرسول خدا صبر كردند تا أمير المؤمنين عليه السّلام آمدند ، رو به ايشان كرده و فرمودند : يا علىّ شمشير را بردار و پشت مسجد برو ، آن شخص را بكش ! حضرت شمشير را بدست گرفتند و پشت مسجد آمدند ؛ در اين موقع آن\r\n\r\n","description":"","footnote":"","page_name":" 116 ","page_number":130},
  {"content":"\r\n\r\nشخص رفته بود . أمير المؤمنين عليه السّلام هم برگشتند . رسول الله پرسيدند : كُشتى يا علىّ ؟ ! عرض نمود : نه . حضرت پرسيدند : چرا ؟ عرضه داشت : زيرا در آنجا كسى را نيافتم . حضرت فرمودند : اگر او را كشته بودند ، فتنه بكلّى برداشته شده بود . اين مرد رئيس فتنه و كانون فساد است . و از اين پس در عالم إسلام چه فتنه‌هاى عجيب و غريبى از اين مرد تراوش مىكند « 1 »\r\nو اين مرد حُرْقوص بن زُهَير معروف به ذُو الْخُوَيْصَرَة است كه از همان زمان مشغول فتنه جوئى و اختلاف در ميان مسلمين بود تا اينكه منتهى شد به جنگ نهروان و از رؤساى خوارج بود ؛ و در اين جنگ بدست أصحاب أمير المؤمنين عليه السّلام كشته شد .\r\nحال ، اين خود يك قضيّه و مسأله‌اى است كه : چرا معصوم أمر مىكند او را بكش ؟ أمير المؤمنين عليه السّلام مىرود و طبق أمر رسول خدا اگر او را بيابد مىكشد . زيرا اگر او را مىيافت ، بدون شكّ اگر در نماز هم مىبود ، در سجده هم مىبود ، و اگر اشكش هم روى دامن و پيراهنش جارى بود ، حضرت مىزد و مىكشت ؛ چرا كه أمر رسول خداست ! أمّا آنها اينچنين نيستند ؛ بلكه مىگويند : مشغول نماز است . يعنى آنها نظرشان به ظاهر نماز است ؛ و به باطن و عمق مطلب نيست .\r\n\r\nفرق بين سنّى و شيعه ، جواز و عدم جواز اجتهاد در برابر نصّ است\r\nو همين مسأله فارقِ بين تشيّع و تسنّن است . مكتب شيعه ، از زمان رسول خدا تا به حال وجود داشته ؛ و همينطور مكتب عامّه هم از آن زمان تا كنون بوده است . شيعه ، يعنى أمير المؤمنين عليه السّلام و متابعين او ، اينها أفرادى هستند كه تابع نصّ مىباشند ، و اجتهاد در مقابل نصّ را جائز نمىشمرند . و أمّا آنها در مقابل نصّ ، اجتهاد و إظهار نظر مىكنند .\r\n\r\n\r\n","description":"","footnote":"\r\n( 1 ) كتاب شريفِ « المراجعات » تأليف علّامه سيّد عبد الحسين شرف الدّين ، مراجعهء 94 ، بنقل از منابع مهمّ أهل سنّت ؛ و نيز در كتاب « الفصول المهمّة فى تأليف الامّة » طبع نجف ، صفحهء 108 ببعد از كتب مهمّ آنان نقل مىكند .\r\n","page_name":" 117 ","page_number":131},
  {"content":"\r\n\r\nو تمام مسائلى كه شيعه با عامّه از آن زمان تا به حال در آنها اختلاف دارند فقط به اين يك أصل بر مىگردد كه : شيعه متعبّد به نَصّ است ؛ ولى آنها از نصّ تجاوز مىكنند و مىگويند : و لو اينكه در مسأله‌اى نصّ وارد شده ، و قرآن است ، نصّ است ، يا سنّت پيغمبر مسلّماً آمده است ، ولى مصلحت نيست ما طبق آن رفتار كنيم ؛ بلكه ما هم خودمان فكر داريم ؛ ما مىبينيم اين شخص كه پشت مسجد ايستاده و پيغمبر أمر به كشتن او مىكند ، مشغول نماز است ؛ مسلمان را كه نمىشود كشت ، نماز خوان را كه نبايد كشت ! إظهار نظر و اجتهاد در مقابل نصّ مىكنند . اين مسأله است كه شيعه و سنّى در آن اختلاف دارند .\r\nعيناً مانند داستان حضرت موسى و خضر - على نبيّنا و آله و عليهما السّلام - است كه :  فَانْطَلَقا حَتَّى إِذا لَقِيا غُلاماً فَقَتَلَهُ قالَ أَ قَتَلْتَ نَفْساً زَكِيَّةً بِغَيْرِ نَفْسٍ لَقَدْ جِئْتَ شَيْئاً نُكْراً  « 1 » حضرت موسى با خضر روان شدند تا اينكه به محلّى رسيدند كه أطفال مشغول بازى بودند . در آن حال حضرت خضر يك طفلى را كشتند . حضرت موسى به ايشان اعتراض كردند كه : آيا تو يك نَفْس پاك و بى گناه و جاندارى را به غير حقّ و بدون تلافى و قصاص كشتى ؟ ! - در حالى كه كسى را نكشته بود كه بعنوان قصاص كشتن او جائز باشد - تو به چه جهت او را كشتى ؟  لَقَدْ جِئْتَ شَيْئاً نُكْراً  . تو كار منكرى كردى ، كار ناپسندى كردى ! ولى حضرت خضر ، اين عمل را انجام داد ؛ و بعد هم مصلحتش را براى حضرت موسى مفصّل بيان نمود .\r\nحال ، شاهد ما در اين است كه كار حضرت خضر ( كشتن آن نوجوان بدون دِيَه و بدون قصاص ؛ و بدون اينكه قتل نفس محترمه‌اى كرده باشد ) بر أساس إدراك و ديدى است كه حضرت خضر نسبت به عواقبِ أمر داشته و براى او روشن بوده است كه اين نوجوان اگر بزرگ بشود ، پدر و مادرش را كافر و مشرك مىكند ، و از دين بر مىگرداند ؛ و بايد او را از سر راه بردارد . اين إدراك\r\n\r\n\r\n","description":"","footnote":"\r\n( 1 ) آيه 74 ، از سورهء 18 : الكَهْف\r\n","page_name":" 118 ","page_number":132},
  {"content":"\r\n\r\nاوست .\r\nأمّا حضرت موسى نسبت به اين كار إشكال دارد و مىگويد : اين عمل ، عملِ مُنْكَرى است و نبايد انجام پذيرد . حال آيا حضرت خضر كار درستى كرد و درست مىگفت ؟ يا حضرت موسى درست مىگفت ؟ - با اينكه مىدانيد حضرت موسى هم ، داراى مقام نبوّت است و پيغمبر أُولوا العزم و صاحب شريعت و معصوم است و در اين موارد دربارهء ايشان شكّى نيست - پس كداميك درست مىگفتند ؟\r\nجواب اين است كه هر دو درست مىگفتند .\r\nحضرت موسى داراى شريعت است و مىگويد : هر كارى كه مىشود بايد بر أساس قانون و دستور باشد . إنسان بدون دستور نمىتواند اين عمل را انجام دهد . در شريعت نيامده است إنسان كسى را بدون سبب و علّت بكشد ، مگر اينكه او كسى را كشته باشد . بر أساس قتل نفسى كه كرده ، إنسان مىتواند او را قصاص كند ؛ ولى بدون جهت نمىشود كسى را كشت .\r\nحضرت خضر از يك افق ديگرى نگاه مىكند ؛ و از آن افق كه علم خاصّ خودش بوده ، نه تنها قتل آن غلام براى او جائز بوده بلكه واجب بوده است . أمّا حضرت موسى كه بايد نگهدار شريعت باشد ، نمىتواند از شريعت خودش تجاوز كند . آن كسى كه در ميان مردم ، شريعت و حكم آورده ، حكم قصاص آورده ، و كتاب تورات را پروردگار بر او نازل كرده ، و گفته است : بايد بر أساس اين كتاب برمردم حكم كنى ، او نمىتواند اين كار را انجام دهد ؛ او دستش بسته است ؛ و به هيچ وجه نمىتواند به آن قِسم كسى را بكشد .\r\nفلذا حضرت رسول أكرم صلَّى الله عليه و آله و سلَّم هم در بعضى از موارد استثنائى ، مثل همين قضيّهء ذُو الخُوَيصَرة دستور دادند كه برويد و فلان شخص را بكشيد ؛ أمّا در بقيّهء موارد ، مانند موارد قصاص و منازعات و مخاصمات ، به علم غيب خود رفتار نمىكرده ، مىفرمودند : إنَّمَا أقْضِى بَيْنَكُمْ\r\n\r\n","description":"","footnote":"","page_name":" 119 ","page_number":133},
  {"content":"\r\n\r\nبِالايْمَانِ وَ الْبَيِّنَاتِ « 1 » ، من در ميان شما ، فقط روى قواعد : قَسَم‌و بَيّنَه ( دو شاهد عادل و يا قَسَمى كه منكِر ، بواسطهء إقامهء دَعْوى از طرف مُدَّعِى ، مىخورد ) حكم مىكنم : الْبَيِّنَةُ عَلَى الْمُدَّعِى وَ الْيَمِينُ عَلَى مَنْ أنكَر « 2 »\r\nو حتماً هم بايد همينطور باشد ؛ زيرا كه شريعت ، داراى مَحكَمه است ؛ داراى حكم و قواعد و قوانين است ؛ اگر إنسان بخواهد از آن تجاوز و تخطّى كند ، در عالم هرج و مرج مىشود « 3 » دزد را بايد در مَحكَمه بياورند و دو مرد\r\n\r\n\r\n","description":"","footnote":"\r\n( 1 ) « وسآئل الشّيعة » ج 18 ، كتاب القضآء ، أبواب كيفيّة الحكم و أحكام الدّعوى ، باب 2 ، حديث 1\r\n( 2 ) همان مصدر ، باب 3 ، حديث 1 و 2 و 3 و 4 و 5 و 6\r\n( 3 ) غزّالى در « إحيآء العلوم » ج 2 ، ص 176 روايت كرده است كه : عُمَر شبى در مدينه به جستجو و تجسّس برخاسته بود ؛ مردى را ديد كه با زنى در حال فحشاء مىباشند . چون صبح شد به مردم گفت : شما به من بگوئيد : اگر إمامى مردى و زنى را در حال عمل قبيح ببيند و بر آنها حدّ جارى كند ، شما چكار خواهيد نمود ؟ !\r\nگفتند : تو إمام هستى ! علىّ عليه السّلام گفت : لَيْسَ ذَلِكَ لَكَ ! إذًا يُقَامُ عَلَيْكَ الْحَدُّ . إنَّ اللَهَ لَمْ يَأْمَنْ عَلَى هَذَا الامْرِ أقَلَّ مِنْ أَرْبَعَةِ شُهُودٍ ثُمَّ تَرَكَهُمْ مَا شَآءَ أَنْ يَتْرُكَهُمْ .\r\n« اينچنين حقّى براى تو نيست ؛ در آنصورت بر خودت حدّ جارى مىشود . خداوند بر اين أمر كمتر از چهار نفر شاهد را أمين ندانسته است ! و از آن گذشته آنها را تا جائى كه خودش خواسته است رها كرده و واگذارده است ! »\r\nدر اينجا غزّالى ميگويد : در اين واقعه إشاره است بر آنكه عمر متردّد بود در اينكه : آيا ولىّ أمر ملسمين حقّ دارد بعلم خود در حدود خدا حكم كند يا نه ؟ فلهذا از ايشان به صورت سؤال و فرض تقدير ، مطلب را عنوان كرد از ترس آنكه مبادا چنين حقّى براى وى نباشد ؛ و خودش نيز با إخبار به اينكه چنين واقعه‌اى روى داده است ، مورد حدّ قذف قرار گيرد .\r\nو ما حصل رأى علىّ عليه السّلام اين است كه : چنين حقّى براى او نيست . و اين بزرگترين دليل است كه شرع مقدّس طالب ستر و پوشش كارهاى منكر و قبيح است . زيرا قبيح‌ترين فحشاء و منكر ، عمل زناست ؛ و آن را فقط منوط به شهادت چهار نفر مرد عادل كرده است كه مشاهده نموده باشند : آلت رجوليّت مرد را در آلت انوثيّت زن همچون ميل سرمه دان در سرمه دان ، و اين هيچگاه اتفّاق نمىافتد .\r\nو اگر أحياناً قاضى شخصاً علم به اين عمل پيدا كند ، حقّ ندارد آن را بازگو كند .\r\n","page_name":" 120 ","page_number":134},
  {"content":"\r\n\r\nعادل در نزد حاكم شهادت بر دزدى او بدهند ؛ به اين صورت كه : ما ديديم او دزدى نموده است ؛ آن هم با آن شرائطى كه در كتاب حدود ذكر شده است . در اين صورت بايد فوراً حاكم دست او را قطع كند . و إلّا جائز نيست .\r\n\r\nكشف جرم از غير طُرُق مشروعه ، حرام است\r\nحاكم اگر بگويد : من خود علم دارم كه اين دزدى كرده ، جائز نيست بعلم خود عمل كند . زيرا اگر حاكم بگويد كه : از بعضى طُرق غير متعارف ، بر من ثابت شده كه اين شخص دزدى كرده است ، مثلًا بواسطهء مَنْيِتيزْم و هيپْنوتيِزْم و أمثالها ، بچّه‌اى را خواب كردند و او دزد را ديده و نشان داده ، با آنكه آن دزد را تا به حال نديده بوده ، و شكلش را هم نمىشناخته است ؛ تمام خصوصيّاتى را كه دزد دارد نشان داده كه آن دزد ، برادر همين صاحب خانه است و لباس و شكلش اينست ، و آمد و اين شىء خاصّ را برداشت و رفت ؛ اين براى حاكم در بسيارى از موارد ، يقين إيجاد مىكند و ليكن نمىتواند بر طبق اين أمر كارى بكند .\r\nإنسان ، با أرواح جنّ و بعضى از أرواح ديگر ارتباط برقرار كرده ، و از بسيارى از مَغيبات خبر پيدا مىكند و مىتواند خبر بدهد ؛ و ليكن نمىتواند بر طبقش رفتار كند . و نيز بواسطهء تسخير شمس و قمر و أمثال اينها ، ممكن است بر بعضى از امور مَخفيّه اطّلاع پيدا كند ؛ ولى نمىتواند خبر بدهد .\r\nو اگر اين راهها و اين طرق باز بود ، عالَم پر از فساد مىشد . خدا كه نمىخواهد آبروى مردم را برده ، فساد آنها را ظاهر كند . فساد در تمام نفوس مُندَمِج و مُتَراكم است . آن روزى كه روز جزاست ، روز ديگرى است . اين عالم كه در آن زندگى مىكنيم ، عالم كثيف ، عالم سرپوش و حجاب است ؛ و معايبِ همه در اينجا مختفى است .\r\nدر آن مواردى كه دستور داده شده گناهكار را بياورند و حدّ بزنند ، دست دزد را ببرّند ، آنجائى است كه مطلب ظاهر بشود و كسى آن را ببيند و از اين طريق\r\n\r\n\r\n","description":"","footnote":"\r\nانتهى كلام غزّالى\r\n","page_name":" 121 ","page_number":135},
  {"content":"\r\n\r\nخاصّ منكشف بشود ، آن هم در ميان هزار فقره دزدى ، يكى اتّفاق نمىافتد . در ميان هزار مورد زنا يكى اتّفاق نمىافتد . و همچنين قوانين قصاص و جزا ، براى جلوگيرى از آن جنايات است نه براى إتلاف نفوس ، و إلّا بسيارى از مردم از اين كارها مىكنند ؛ و گناه هم دارد و كسى هم خبر ندارد .\r\nاگر بنا بشود از غير طُرق شرعيّه ، إنسان گناه كسى را اكتشاف كند ، اين شرعاً حرام است . و لذا تمام اين علوم هم محرّم است ؛ تمام علومى كه ممكن است إنسان بواسطهء آنها بتواند بواقعيّتى برسد و واقعيّت هم دارند ، ولى شرع آنها را طريق قرار نداده است ، حرام است . مَنْيِتيزْم‌و هيپْنوتيِزْم‌را شرع طريق قرار نداده است ؛ ارتباط با جنيّان را طريق قرار نداده است ؛ راه كَهانت و راه سِحر را بسته است ؛ اينها همه علوم محرّم هستند در حالتى كه بعضى از آنها مسلّم بواقع إصابت مىكنند ، و در آن حرفى نيست ؛ ولى طريق ، غلط است .\r\nموسيقى علمى است كه داراى موضوع صحيحى است ؛ و بر أساس آن تعليم خاصّ با آهنگهاى مختلف ، أثرهاى خاصّ بر روح إنسان إيجاد مىكند ؛ إنسان را به گريه مىاندازد ؛ به خنده مىآورد ؛ ديوانه مىكند ؛ أثرهاى واقعى بر او مُترتّب است ؛ ولى شرع ، اين را برداشته و نفى كرده و حرام نموده است . حال ما نمىتوانيم بگوئيم : چون واقعيّت دارد ، پس حلال است .\r\nبين حلال و واقعيّت فرق بسيار است . خيلى چيزها در خارج واقعيّت دارد و ليكن در شرع ممنوع است . شرع مىگويد : بايد از اين طريق به روى و به واقع برسى . حكم در ميان مردم بايد از طريق أيمان و بيّنات باشد . اگر مىخواهى بر كسى ادّعائى كنى ، بايد شاهد بياورى ؛ و اگر نه ، طرف را بياورى تا او قسم بخورد ؛ و اگر او قسم نخورد ، قسم به خودت بر مىگردد ؛ بايد قسم بخورى . و بالاخره فقط از اين راه مطلب حلّ مىشود ، و راه‌هاى ديگر بسته است ؛ با اينكه يقين دارى ، و با چشمان خود مشاهده نموده‌اى كه دزد به خانه‌ات داخل شده ، و أموال تو را برداشته و با خود برده است . آيا يقين از اين\r\n\r\n","description":"","footnote":"","page_name":" 122 ","page_number":136},
  {"content":"\r\n\r\nهم بالاتر مىشود ؟ !\r\nحال اگر شما نزد حاكم به روى و به دزدى او شهادت بدهى ، شهادتت قبول نيست . زيرا شهادت دربارهء خودت مىباشد . بايد دو شاهد غير ، آن هم دو شاهد راستگو و صحيح العمل بياورى ؛ اگر آنها شهادت دادند ، حكم نافذ است و إلّا نافذ نيست ، و براى روز قيامت خواهد ماند ، تا خداوند مكافات كند . زيرا طريق شرعىّ منحصر در اين است .\r\n\r\nشَرَعَ لَكُمْ مِنَ الدِّينِ ما وَصَّى بِهِ نُوحاً\r\n شَرَعَ لَكُمْ مِنَ الدِّينِ ما وَصَّى بِهِ نُوحاً  « 1 » معنيش اينست كه : از طريق آنچه را كه خداوند ، وصيتّت به نوح و إبراهيم و عيسى و موسى و به پيغمبر كرد :  أَنْ أَقِيمُوا الدِّينَ  ، اين دين را نگهدارى كنيد و بر پا بداريد .\r\nإنسان بايد از اين آبشخوار و شريعت به آب برسد . شريعت يعنى آبشخوار . ( در رودخانه‌هاى بزرگى مانند دجله و فُرات كه دائماً در حال جَزْر و مدّ است ، و مردم براى برداشتن آب از آن دچار زحمت مىشوند ، جائى را براى استفاده از آب ، در حال پائين آمدن ، ساخته و از آن طريق به آب دست مىيابند ؛ و آن را آبشخوار مىگويند ، و از غير اين طريق نمىتوانند به آب برسند . )\r\nشريعت ، يعنى آن راهى كه براى برداشتن آب از دريا و نهر و رودخانه براى ما باز كرده‌اند ؛ و اگر اين شريعت نباشد ، و إنسان خود را در وسط نهر و رودخانه و يا دريا بيندازد تا اينكه آب بردارد خفه خواهد شد ؛ و يا اينكه بى آب مىماند . أمّا شريعت ، دينِ روشن و مرآى و طريق مُستوى و مستقيم است ؛ و إنسان در آن به هيچ خطرى برخورد نمىكند . و اين طريقِ شريعت و تشريع و تعيين آن ، بدست شارع است . او مىگويد : من براى وصول به حكم واقعىّ ، اين راه را براى شما قرار داده‌ام ؛ و همهء راههاى ديگر را بسته‌ام . شما چه مىگوئيد ؟ ! بنده بشما مىگويم : آقا شما امروز ، واجب است مشرّف بشويد به\r\n\r\n\r\n","description":"","footnote":"\r\n( 1 ) صدر آيه 13 ، از سورهء 42 : الشّورَى\r\n","page_name":" 123 ","page_number":137},
  {"content":"\r\n\r\nزيارت حضرت إمام رضا عليه السّلام ؛ ولى طريقتان ، اين طريقى است كه من معيّن مىكنم ؛ و از هيچ طريق ديگرى نبايد برويد ؛ زيرا من مىدانم اين طريق ، طريق مستوى و روشن و بدون خطر و مستقيم است ؛ و أمّا در طُرقِ ديگر خطر وجود دارد . مثلًا ممكن است در يك طريق ، بيمارستان وبائيها باشد ؛ و اگر شما از آنجا بخواهيد عبور كنيد وَبا مىگيريد ؛ و در يك طريق ديگر چاه سرپوشيده‌اى است ، اگر برويد در آن چاه سقوط مىكنيد ؛ در طريق ديگر أفرادى هستند كه مىخواهند شما را فَتْك و ترور كنند . و همچنين در سائر طرق .\r\nيا يك طريق ديگرى هست كه بسيار دور است . و شما و لو اينكه با اين خطرات هم مواجه نباشيد ، بايد عمرتان را بگذرانيد تا به مقصد برسيد . و أمّا اگر طريق ، منحصر در اين مسير شد ، حتماً بايد إنسان آن را برگزيند . چون نه تنها در آن احتمال ضرر نمىرود ، بلكه منفعتش از بقيّهء طرق افزون خواهد بود .\r\nحاكم شرع نمىتواند در ميان مردم ، به غير از كتاب خدا و سنّت پيغمبر حكم كند ؛ و لو اينكه علم به واقع هم داشته باشد . مثلًا بواسطهء اتّصال با بعضى از أفرادى كه با جنّ و بعضى از أرواح ، رابطه دارند اطّلاع بر أخبار صحيحه پيدا كند . و بطور كلّىّ ، اتّصال با اينها براى إنسان تاريكى و ظلمت مىآورد ؛ و اين خود نشانهء نادرستى طريق است . و شرع مطهّر از اين طريق جلوگيرى نموده است .\r\nحاكم شرع نمىتواند بر أساس خواب ديدن ، و لو اينكه صحيح هم باشد ، يا بواسطهء مكاشفه و ادّعاى اتّصال به عالم غيب برمردم حكم براند ؛ قول او پذيرفته نيست .\r\nعلم حاكم شرع مختصّ خود اوست ؛ و در ميان مردم بايد بر أساس قواعد و قوانين و بيّنه و يمين حكم كند . سيرهء پيغمبر به همين نحوه بوده است ؛ و تا زمان ظهور إمام زمان عجّل الله فرجه الشّريف همينطور خواهد بود .\r\n\r\n","description":"","footnote":"","page_name":" 124 ","page_number":138},
  {"content":"\r\n\r\nولى در آن زمان ، طبق بعضى از روايات وارده ، آن حضرت حكم بواقع مىكند . يعنى ديگر أيْمان و بيّنات ( قَسَم و شاهد ) برداشته مىشود ؛ و حقائق منكشف مىگردد . و به همين ميزان در ميان مردم مثل حضرت داود حكم خواهد نمود .\r\nدر بعضى از روايات وارد است كه : حضرت داود اينطور حكم مىنمود كه هر كس در منازعات خدمت او مىرسيد ، آن حضرت بر أساس واقع حكم مىكرد .\r\nو أمّا در شريعت إسلام ، كه شريعت كامل است و جمع بين ظاهر و باطن مىكند و معايب مردم را مىپوشاند ، حُكم بر أساس أيْمان و بيّنات است .\r\nو لذا پيغمبر و أمير المؤمنين و بقيّهء أئمّه عليهم الصّلوة و السّلام ، كه خود بر مصدر و معدن علم بودند ، مىگفتند : ما بر أساس يَمين و شاهد در ميان شما حكم مىكنيم .\r\n\r\nحضرت موسى عليه السّلام از شريعت خود نمىتواند تجاوز كند\r\nبنابراين ، اعتراضِ حضرت موسى به حضرت خِضر كه فرمود :  لَقَدْ جِئْتَ شَيْئاً نُكْراً  « 1 » بر أساس مَمْشى و طريقهء خود صحيح بود ؛ چون او داراى شريعت بود ؛ و شريعت به او إجازهء چنين كارى را نمىدهد . و حضرت خضر هم خودش مىداند كه چه كارى مىكند . كار او مربوط به حضرت موسى نيست . ولى حضرت موسى كه از طرف پروردگار ، مأمور به شريعت است ، نبايد حكم وِلائىّ بر خلاف شريعت بنمايد .\r\nاين دوّمين مورد از مواردى بود كه حكم حاكم ، و حكم إمام معصوم ، بعضى از اوقات به نظر ما مخالف واقع مىنمايد ؛ و ليكن از اين بيان به دست آمد كه در حقيقت مطابق واقع است .\r\n\r\nسوّم : مورديست كه طبق عادت جاهلىّ ، إنسان آن را خلاف مىپندارد\r\nمورد سوّم : آنجائى است كه پيغمبر يا إمام ، به إنسان حكمى مىكنند ، و ليكن چون إنسان در مُحيطى جاهلى ، و أفكارى پوچ ، و سنن و آداب ملّى كه جز\r\n\r\n\r\n","description":"","footnote":"\r\n( 1 ) ذيل آيه 74 ، از سورهء 18 : الكَهفْ\r\n","page_name":" 125 ","page_number":139},
  {"content":"\r\n\r\nاعتبارات و موهومات و انديشه‌هاى خرافى هيچ نيست ، فرو رفته و عادت كرده و انس گرفته ، آن حكم خلاف به نظر مىآيد ؛ و إنسان از عمل به آن استيحاش مىنمايد و با خود مىگويد كه : چطور پيغمبر و إمام ، اين كلمه را صادر كردند ، در حالى كه اين حكم خلاف است ! ولى اگر شما به تحليل عقلى مسأله را حل كنيد ، مىبينيد أصلًا خلافى نيست . خلاف در فكر و انديشهء إنسان است كه او را بر أساس أوهام و تخيّلاتِ غير واقعيّه‌اى كه أصالت ندارند پرورانده است . آنوقت أصالت واقعيّتِ خارج را با اين اندازه گيرى مىكند .\r\nاين غلط است ! إمام و پيغمبر بايد كار خودش را بكند . و اين أوهام و خيالاتِ إنسان را كنار بزند . إسلام ، بر اين أساس است . إسلام دينى است مطابق حقّ و مطابق واقع ؛ و هر حكمى كه بر أساس تخيّل و اعتبار باشد و اتّكاء به حقيقت نداشته باشد ، هر چه باشد باطل است .\r\nقرآن كتاب حقّ است ، و لفظ حقّ در قرآن بسيار برده شده است ؛ أنبياء را نسبتِ به حقّ مىدهد ، أحكام را نسبتِ به حقّ مىدهد :  وَ يُرِيدُ اللَّهُ أَنْ يُحِقَّ الْحَقَّ بِكَلِماتِهِ  « 1 » -  لِيُحِقَّ الْحَقَّ وَ يُبْطِلَ الْباطِلَ وَ لَوْ كَرِهَ الْمُجْرِمُونَ  « 2 » بگذار بر كافران أمر ناگوار باشد ، ولى إنسان بايستى حقّ را إحقاق كند ، و باطل را إبطال نمايد .\r\nبعضى از أوامر رسول الله اينطور بود . و بسيار جاى تأمّل و دقّت است كه ما اين موارد را خوب تشخيص بدهيم ، و خوب ببينيم ، و از هم جدا كنيم ؛ و خداى ناكرده بعضى أوقات خودمان به همين آرا شخصى ، و أحكام ملّى و سنّت‌هاى جاهلى ، و آداب مَجُوس و زردُشتى ، يا آداب و فرهنگ أجانب ، كه در ميان ما بسيار شيوع دارد ، مبتلى نشويم ؛ و از سنّت پيغمبر تجاوز نكنيم . اينك يكى از آن مواردى كه بسيار روشن است بيان مىشود .\r\n\r\n\r\n","description":"","footnote":"\r\n( 1 ) قسمتى از آيه 7 ، از سورهء 8 : الانفال\r\n( 2 ) آيه 8 ، از سورهء 8 : الانفال\r\n","page_name":" 126 ","page_number":140},
  {"content":"\r\n\r\nاز جمله موارِد إعمالِ ولايت تشريعىِ رسول الله صلَّى الله عليه و آله و سلَّم ، داستان زينَب است ، كه حضرت رسول الله به أمر ولائى خود ، او را به پسر خوانده و غلام آزاد شدهء خود ، زَيد بن حارثَه‌تزويج كردند . و پس از اينكه زيد او را طلاق داد ، باز به أمر ولائى ، او را به حِبالهء نكاح خود در آوردند .\r\nداستان از اين قرار است : زينب دختر عمّهء آن حضرت بود ، يعنى دختر امَيمَه دختر عبد المطلّب . اميمَه را مردى بنام جَحْش تزويج كرده ، و از او دخترى آورد به نام زينب ، پس زينب بنت جحش ، دختر امَيمَه بنت عبد المطلّب ، و عمّه زادهء رسول الله است .\r\nزيد بن حارثه ، غلام رسول الله بود و حضرت او را آزاد كردند . و پس از آزادى ، او را پسر خود خواندند . ( در آن زمان ، داستان پسر خواندگى بسيار معروف و مشهور ، و در بين مردم متداول بود ) و تمام اين كارهاى رسول خدا بر أساس حكمت و مصلحت بوده است ؛ كه اينك بعضى از آنها را در اينجا بيان مىكنيم :\r\nدر زمان جاهليّت ، أعراب پسر خوانده را ، كه اسمش دَعِىّبوده است ، پسر حقيقى خود دانسته و در تمام أحكام بُنُوَّت ، مانند نكاح و إرث و سائر امور ، همچون پسر واقعىِ خود مىشمردند . و لهذا ، عيالى را كه براى پسر خواندهء خود مىگرفتند ، عروسِ واقعىِ خود شمرده ، او را مَحرَمِ خود مىدانستند . و پس از آنكه پسر خوانده ، او را طلاق مىداد به نكاح خويش در نمىآوردند ؛ زيرا كه مىگفتند : زنِ فرزند ما و عروس ماست و حُرمَتِ مؤَبَّد دارد .\r\nو از طرف ديگر ، أشرافيّت در بين عرب متداول بود ؛ و هيچ زنِ مُتَعيِّن و مُتَشخِّص ، حاضر نبود به حبالهء نكاح غلامِ آزاد شده‌اى كه از جهت نَسَب داراى آبرو و اعتبار نبود در آيد .\r\nبزرگان عرب ، دختران خود را به أفراد نامدار و قبيله دار و صاحب\r\n\r\n","description":"","footnote":"","page_name":" 127 ","page_number":141},
  {"content":"\r\n\r\nعشيره ، و داراى اسم و رسم مىدادند . و تزويج با فقراء و مستمندان ، و غلام‌هاى آزاد شده ، بزرگترين ننگ و عار محسوب مىشد ؛ و حاضر بودند بميرند و يا دختران آنها ترك شوهر گويند ، و به چنين ازدواجى تن در ندهند .\r\nرسول خدا صلَّى الله عليه و آله و سلَّم ، از جانب پروردگار مأمور مىشود كه اين أحكام جاهليّت را بردارد .\r\nأوّلًا : به مردم إعلام كند كه : شرافت مؤمن به إيمان و تقوى است ؛ نه به مال و حَسَب و نَسَب . و بنابراين ، هر مرد مسلمان و فقيرى گرچه غلام و آزاد شده‌اى باشد ، حقّ دارد با دختران أشراف ازدواج كند . و زنهاى شريف و أصيل ، نيز مىتوانند با مردان مؤمنِ فقير ازدواج كنند . در همسرى و انتخاب زن و شوهر ، كُفْو بودن ، يعنى هم طراز و هم طبقه بودن ، عبارت است از إيمان و تقوى ؛ نه هم طراز و كُفْو بودن در مال و اعتبار و عشيره و قوم و قبيله .\r\n\r\nوَ ما جَعَلَ أَدْعِياءَكُمْ أَبْناءَكُمْ . . .  ادْعُوهُمْ لِآبائِهِمْ هُوَ أَقْسَطُ عِنْدَ اللَّهِ \r\nو ثانياً : به مردم إعلام كند كه : پسر خواندهء إنسان ، پسر إنسان نيست ؛ و هيچگونه آثار نَسَب بر او مترتّب نمىشود . پسر خوانده پسر نيست ؛ دختر خوانده دختر نيست ؛ نه إرث مىبرد و نه از او إرث مىبرند . دختر خوانده مَحرَم نيست ؛ و پسر خوانده با زوجهء إنسان محرم نيست . زوجهء پسر خوانده نيز عروس إنسان محسوب نمىشود و با إنسان محرم نمىگردد . و پس از آنكه أحياناً پسر خوانده او را طلاق داد ، إنسان مىتواند او را به نكاحِ خويش در آورد ؛ زيرا كه زنى است به تمام معنى بيگانه و أجنبىّ ، و جز مَحارم محسوب نمىشود .\r\nإسلام ، اين سنّت جاهلى را برداشت ؛ و براى پسر خوانده هيچ حكم خاصّى را قائل نشد ، نه از إرث ، و نه از مَحرميّت ، و نه از حرمت نكاح . بنابراين ، به حكم صريح قرآن كريم ، پسر خوانده با غير او هيچ تفاوتى ندارد ؛ و عنوان پسر خواندگى به هيچوجه او را داخل در نَسَب نمىنمايد .\r\nاين حكم در آيه چهار و پنج ، از سورهء أحزاب ، وارد است كه مىفرمايد :\r\n\r\n","description":"","footnote":"","page_name":" 128 ","page_number":142},
  {"content":"\r\n\r\nو   ما جَعَلَ أَدْعِياءَكُمْ أَبْناءَكُمْ ذلِكُمْ قَوْلُكُمْ بِأَفْواهِكُمْ وَ اللَّهُ يَقُولُ الْحَقَّ وَ هُوَ يَهْدِي السَّبِيلَ * ادْعُوهُمْ لِآبائِهِمْ هُوَ أَقْسَطُ عِنْدَ اللَّهِ فَإِنْ لَمْ تَعْلَمُوا آباءَهُمْ فَإِخْوانُكُمْ فِي الدِّينِ وَ مَوالِيكُمْ   « 1 »\r\n« خداوند ، پسر خوانده‌هاى شما را پسرانتان قرار نداده است ؛ اين سخنى است كه خود شما بر زبانتان رانده‌ايد و جعل كرده‌ايد . و خداوند ، حقّ مىگويد و به راه راست هدايت مىكند . پسر خواندگان را به پدران خودشان نسبت دهيد . اين به راستى و درستى ، بيشتر نزديك است در نزد خداوند . و اگر شما پدرانى را براى آنها نمىشناسيد ، مسلّماً برادران دينى شما هستند ، و از دوستان و محبّين شما مىباشند . »\r\nرسول خدا صلَّى الله عليه و آله و سلَّم ، مىخواهد اين حكم را إجراء كند ؛ ولى از مردمى كه تازه به إسلام گرويده‌اند مىترسد كه مبادا استيحاش كنند ، و زير بار نروند ، و از دين برگردند و بگويند : اين محمّد ، شريعتى را آورده است كه - عياذاً بالله - مانند مجوس ، نكاح محارم را ترويج مىكند ! فلهذا خوف و ترس رسول الله از مردم به جهت نگهدارى دين و براى خدا بوده است ، و ليكن خدا به او أمر مىكند كه : بدين خوف اعتنا نكن و از من بترس و اين أمر را اجرا كن !\r\nرسول خدا صلَّى الله عليه و آله و سلَّم در هنگام نزول أحكام شديد ، كه مردم در بَدو أمر تحمّل آن را نداشتند ، آن حكم را أوّل دربارهء خود و أقوام و نزديكان خود إجراء مىفرمود و عمل مىكرد ؛ تا مردم بدانند كه : رسول الله خود ، با نفس نفيس خويش در معرض اين حكم قرار گرفته و دربارهء خود إجراء كرده است . و بنابراين ، استيحاش و نگرانى از بين برود ، و يا لا أقلّ تخفيف پيدا كند .\r\n\r\n\r\n","description":"","footnote":"\r\n( 1 ) ذيل آيه 4 و صدر آيه 5 ، از سورهء 33 : الاحزاب\r\n","page_name":" 129 ","page_number":143},
  {"content":"\r\n\r\nمثلًا وقتى كه خواست ربا را بردارد و حكم به حرمت آن كند ، و أموال ربوى را كه مردم در جاهليّت از يكديگر طلب داشتند نقض كند ، و آن را بى اعتبار بشمارد ، أوّل دربارهء عمويش عبّاس إجراء كرد و تمام أموال ربوىّ را كه او از مردم طلب داشت ، إسقاط نمود . چنانچه در « سيرهء حلبيّه » دربارهء خطبهء حِجَّة الوَداع كه در عرفات إيراد فرموده است ، آمده كه : وَ وَضَعَ رِبَا الْجَاهِلِيَّةِ وَ أوَّلُ رِبًا وَضَعَهُ ، رِبَا عَمِّهِ الْعَبَّاسِ .\r\nو نيز در وقتى كه خواست ارزش خونهاى مشركين و غير مسلمان را بردارد ، أوّل دربارهء پسر عموى خودش رَبيعَةُ بنُ حارثِ بنِ عبدِ المطَّلب‌كه در شِرْك و جاهليّت ريخته شده بود ، و هُذَيْل‌او را كشته بودند ، برداشت ؛ چنان كه حلبّى آورده است :\r\nوَ وَضَعَ الدِّمَآءَ فِى الْجَاهِلِيَّةِ وَ أوَّلُ دَمٍ وَضَعَهُ دَمُ ابْنِ عَمِّهِ رَبِيعَةِ بْنِ الْحَارِثِ بْنِ عَبْدِ الْمُطَلِّبِ قَتَلَهُ هُذَيْلٌ ، فَقَالَ : أوَّلُ دَمٍ أبْدَأُ مِنْ دِمَآء الْجَاهِلِيَّةِ مَوْضُوعٍ ؛ فَلا يُطْلَقُ بِهِ فِى الإسْلَامِ .\r\nو در همين خطبه پيامبر مىفرمايند : إنَّ دِمَآءَكُمْ وَ أمْوالَكُمْ حَرَامٌ عَلَيْكُم كَحُرْمَةِ يَوْمِكُمْ هَذَا فِى شَهْرِكُمْ هَذَا فِى بَلَدِكُمْ هَذَا ، ألَا كُلُّ شَىءٍ مِنْ أمْرِ الْجَاهِلِيَّةِ تَحْتَ قَدَمِى مَوْضُوعٌ ، وَ رِبَا الْجَاهِلِيَّةِ مَوْضُوعٌ ، وَ أوَّلُ رِبًا أضَعُ ، رِبَا الْعَبَّاسِ بْنِ عَبْدِ الْمُطَلِّب « 1 »\r\n« بدانيد كه حقّاً خونهاى شما و أموالتان بر يكديگر حرام است ؛ مانند حرمت اين روز حرام ، در اين ماه حرام ، در اين سرزمين محترم كه در آن هستيد . آگاه باشيد كه هر أمرى از امور جاهليّت را من در زير پاى خود گذاشتم ؛ و رباى جاهليّت را زير پاى خود گذاشتم ؛ و أوّلين ربائى را كه ساقط كردم و از بين بردم رباى عبّاس ، پسر عبد المطلّلب است .\r\n\r\n\r\n","description":"","footnote":"\r\n( 1 ) « سيرهء حلبيّه » ج 3 ، ص 298\r\n","page_name":" 130 ","page_number":144},
  {"content":"\r\n\r\n\r\nداستان زَينب بنت جَحْش و ازدواج وى با رسول خدا\r\n\r\nپيامبر در اثر ازدواج زينب با زيد و سپس با خود ، دو حكم جاهلى را نسخ نمودند\r\nبارى پيغمبر أكرم صلَّى الله عليه و آله و سلَّم براى إجراى أمرِ أوّل ، كه ازدواج بين طبقهء أشراف و طبقهء ضعيفان بود ، و مىخواست أوّلين بار اين أمر را دربارهء خاندان خود إجرا كند ، به نزد زينب بنت جَحْش دختر عمّهء خود آمد ، و او را براى زيد بن حارثه ، كه غلام آزاد شده و پسر خواندهء خود بود ، خِطْبَه‌و خواستگارى كرد . اين أمر بر زينب گران آمد همچنان كه در تفسيرِ « الدُّرُّ الْمَنثور » آمده است كه : أخْرَجَ ابْنُ جُرَيْرٍ عَنِ ابْنِ عَبّاسٍ قَالَ : خَطَبَ رَسُولُ اللَهِ صَلَّى اللَهُ عَلَيْهِ وَ ءَالِهِ وِ سَلَّمَ زَيْنَبَ بِنْتَ جَحْشٍ لِزَيْدِ بْنِ حَارِثَةَ فَاسْتَنْكَفَتْ مَنْهُ وَ قَالَت : أنَا خَيْرٌ مِنْهُ حَسَبًا ، وَ كَانَتِ امْرَأَةً فِيهَا حِدَّةٌ .\r\nفَأنْزَلَ اللَهُ تَعَالَى :  وَ ما كانَ لِمُؤْمِنٍ وَ لا مُؤْمِنَةٍ إِذا قَضَى اللَّهُ وَ رَسُولُهُ أَمْراً أَنْ يَكُونَ لَهُمُ الْخِيَرَةُ مِنْ أَمْرِهِمْ وَ مَنْ يَعْصِ اللَّهَ وَ رَسُولَهُ فَقَدْ ضَلَّ ضَلالًا مُبِيناً  « 1 »\r\n« سيوطىّ ، از ابن جرير از ابن عبّاس ، حديث كرده است كه : رسول خدا از زينب براى زيد بن حارثه خواستگارى كرد . زينب از پذيرفتن ، استنكاف نمود و گفت : حَسَب من از او بالاتر است . و زينب زنى بود داراى حِدَّت و شدّت . در اين حال خداوند اين آيه را فرستاد كه : چنين حقّى و اختيارى ، براى هيچ مرد مؤمن و هيچ زن مؤمنه‌اى نيست در وقتى كه خدا و رسول خدا بر او حُكمى بنمايند ، او براى خود اختيارى در آن أمر داشته باشد ؛ و هر كس مخالفت خدا و رسولِ خدا را بكند ، به گمراهى آشكار مبتلا مىگردد . »\r\nبنا بر أمر وِلائى رسول خدا ، زينب ازدواج با زيد را پذيرفت و در تحت حبالهء نكاح او در آمد .\r\nالبتّه در اين ازدواج آرامش و سكون نبود ؛ پيوسته زينب در خود شرف و بزرگى إحساس مىنمود ؛ و زيد شوهر خود را غلام و آزاده شدهء پسر دائى خود ، محمّد رسول الله مىشمرد . و اين عَدم توافق روحى ، كار را بر زيد تنگ كرد ؛ و\r\n\r\n\r\n","description":"","footnote":"\r\n( 1 ) آيه 36 ، از سورهء 33 : الاحزاب\r\n","page_name":" 131 ","page_number":145},
  {"content":"\r\n\r\nكراراً به نزد رسول خدا آمد و إجازه مىخواست تا زينب را طلاق گويد ؛ و پيغمبر إجازه نمىداد و مىفرمود : بايد زنت را نگاه دارى و نبايد او را طلاق بدهى !\r\n وَ إِذْ تَقُولُ لِلَّذِي أَنْعَمَ اللَّهُ عَلَيْهِ وَ أَنْعَمْتَ عَلَيْهِ أَمْسِكْ عَلَيْكَ زَوْجَكَ وَ اتَّقِ اللَّهَ  « 1 » « اى پيغمبر به آن كسى كه خداوند بر او نعمت بخشيده ، و تو نيز بر او نعمت ارزانى داشته‌اى ، گفتى : زنت را براى خودت نگهدار و رها مكن ، و از خدا بپرهيز ! »\r\nزيد بدستور پيغمبر عمل نموده بر جفاى زينب صبر مىنمود ، تا آنكه طاقت او سر آمد ، و نزد رسول الله آمد و عرض كرد : من ديگر تحمّلِ صبر و شكيبائى با او را ندارم ؛ و إذن مىخواهم كه او را طلاق دهم . پيغمبر إذن دادند و زيد او را طلاق داد .\r\nاينجاست كه پيغمبر به أمر خدا مأمور مىگردند تا حكم دوّم ، يعنى إلغاء آثار پسر خواندگى را به إجراء در آورند ؛ آن هم در أوَّلين مرحله ، دربارهء خود ، به اين صورت كه زينب را كه زن پسر خواندهء خود و در حكم عروس آن حضرت بود ، به نكاح خويش در آورند ؛ تا عملًا بر مردم روشن گردد كه زنِ پسر خوانده ، عروسِ إنسان نيست و نكاح او بدون إشكال است . و ليكن پيغمبر از مردم در خوف و هَراس بود . چه ، اين أمر در نزد مردم بى سابقه بود ؛ و اگر زينب را به نكاح در مىآوردند مردم مىگفتند : رسول خدا با عروس خود نكاح كرده ! و از دين بر مىگشتند . و چه بسا محتمل بود إسلام در اين مراحل منقلب شود .\r\nآيه نازل شد : اى پيغمبر ، تو از مردم در خوف و وحشت نباش و از مردم نترس ! أمر خدا را عملى كن ؛ خداوند سزاوارتر است از اينكه از او بترسى . و آنچه را كه أمر خدا راجع به اوست ( از جواز ازدواج با زينب ) تو آن را پنهان مىكنى ، به مردم نمىگوئى ! خداوند آن را آشكار مىسازد و ظاهر مىكند : وَ\r\n\r\n\r\n","description":"","footnote":"\r\n( 1 ) صدر آيه 37 ، از سورهء 33 : الاحزاب\r\n","page_name":" 132 ","page_number":146},
  {"content":"\r\n\r\n تُخْفِي فِي نَفْسِكَ مَا اللَّهُ مُبْدِيهِ وَ تَخْشَى النَّاسَ وَ اللَّهُ أَحَقُّ أَنْ تَخْشاهُ  « 1 »\r\nرسول خدا صلَّى الله عليه و آله و سلَّم ، به أمر خدا براى برداشته شدن اين بدعت جاهلى إقدام به ازدواج با زينب نمودند .\r\nاللَهُمَّ صَلِّ عَلَى مُحَمَّدٍ وَ ءَالِ مُحَمَّد\r\n\r\n\r\n","description":"","footnote":"\r\n( 1 ) قسمتى از آيه 37 ، از سورهء 33 : الاحزاب\r\n","page_name":" 133 ","page_number":147},
  {"content":"\r\n . \r\n","description":"","footnote":"","page_name":" 134 ","page_number":148},
  {"content":"\r\n\r\n\r\nدرس هفتم : تحقيق در اوامر نظير امتحانيه ولايت كه مصلحت در مأمور به نيست\r\n\r\n","description":"","footnote":"","page_name":" 135 ","page_number":149},
  {"content":"\r\n . \r\n","description":"","footnote":"","page_name":" 136 ","page_number":150},
  {"content":"\r\n\r\nأعُوذُ بِاللَهِ مِنَ الشَّيْطَانِ الرَّجِيمِ\r\nبِسْمِ اللَّهِ الرَّحْمنِ الرَّحِيمِ\r\nوَ صَلَّى اللَهُ عَلَى سَيِّدِنَا مُحَمَّدٍ وَ ءَالِهِ الطَّيِّبِينَ الطَّاهِرِينَ\r\nوَ لَعْنَةُ اللَهِ عَلَى أعْدَآئِهِم أجْمَعِينَ مِنَ الآنَ إلَى قِيَامِ يَوْمِ الدِّينِ\r\nوَ لَا حَوْلَ وَ لَا قُوَّةَ إلَّا بِاللَهِ الْعَلِىِّ الْعَظِيمِ\r\n فَلَمَّا قَضى زَيْدٌ مِنْها وَطَراً زَوَّجْناكَها لِكَيْ لا يَكُونَ عَلَى الْمُؤْمِنِينَ حَرَجٌ فِي أَزْواجِ أَدْعِيائِهِمْ إِذا قَضَوْا مِنْهُنَّ وَطَراً وَ كانَ أَمْرُ اللَّهِ مَفْعُولًا  « 1 »\r\n« پس چون زيد حاجت خود را از زوجهء خود گرفت و با او استمتاع و دخول كرد ، ما زينب را به زَنيّت و زوجيّت تو در آورديم ، به جهت آنكه هيچگاه ديگر براى مؤمنان ، سختى و حَرَجى در نكاح كردنِ زنهاى پسر خوانده‌هاى آنان نباشد ، در وقتى كه آن پسر خوانده‌ها حاجت خود را از آن زنان ، به استمتاع و دخول گرفته ، و آميزش كرده باشند . و البتّه أمر خداوند ، شدنى است . »\r\nدر اينجا قضا وَطَر ( كه عرض شد يعنى استمتاع و دخول ) در دو جا آورده شده است :  فَلَمَّا قَضى زَيْدٌ مِنْها وَطَراً  ، و همچنين در ذيل آن :  فِي أَزْواجِ أَدْعِيائِهِمْ إِذا قَضَوْا مِنْهُنَّ وَطَراً  . براى آنكه بفهماند همخوابگى و آميزش ، نكاحِ زنِ پسر خوانده را باطل نمىكند و إشكالى در نكاحِ او نيست .\r\nزنِ پسر خوانده ، زنِ پسر نيست ؛ خواه با او دخول شده باشد ، خواه نشده باشد ؛ و اين حكم منحصر به صورت عدم آميزش نمىباشد .\r\n\r\n\r\n","description":"","footnote":"\r\n( 1 ) ذيل آيه 37 ، از سورهء 33 : الاحزاب\r\n","page_name":" 137 ","page_number":151},
  {"content":"\r\n\r\nبطور كلّى اين بود واقعيّت داستان زينب ، و أمر ولائى رسول خدا صلَّى الله عليه و آله و سلَّم كه طبق آيه شريفهء قرآن و تفاسير شيعه بيان شد . و دانستيم كه : رسول خدا صلَّى الله عليه و آله و سلَّم ، در گرفتن زينب دچار إشكال شدند . از طرفى پروردگار أمر به انجام اين ازدواج مىكند ، و از طرفى آن حَميّتِ جاهليّتِ باقيماندهء در بين مردم ، و اضطراب حال و عدم مساعدت زمان ، زمينه را براى اين كار فراهم نمىكرد ؛ و پيغمبر به جهت أمر پروردگار ، نه به خاطر ميل باطنى به زينب به اين كار إقدام كردند . اين بود واقعيّت و حقيقتِ اين داستان .\r\n\r\nبعضى از تفاسير عامّه ، قضيّهء زينب را به شكل زشتى تحريف كرده‌اند\r\nأمّا بسيارى از تفاسير أهل تسنّن ، اين داستان را به صورت غير نيكوئى بيان مىكنند . و مستشرقين نيز ، چون از تواريخ و تفاسير أهل تسنّن به إسلام شناسى متوجّه شده‌اند ، لذا إسلام را از آن دريچه مىبينند و دچار إشكال مىگردند .\r\nعلى كلِّ تقدير ، قضيّهء زينب و ازدواج آن حضرت با او ، و قضيّهء خارج كردن عنوانِ دَعىّ و پسر خوانده را از نَسب ؛ و همچنين ازدواج هر زن شريف با مرد فقير ، دو أمر ولائىّ بود كه موجب شد پيغمبر به اين صورتى كه عرض شد ، إقدام كنند .\r\nو اگرچه إقدام رسول الله به حسب ظاهر ، خلاف جلوه مىكند ، ولى پس از تأمّل ، روشن مىگردد كه : عين واقع و عين شريعت است و تخطّى از حكم خدا و شريعت نيست .\r\n\r\nأمر اتّهام ماريهء قِبطيّه به وسيلهء عائشه\r\nيكى ديگر از أوامر ولائى رسول خدا صلَّى الله عليه و آله و سلَّم أمر رسول خدا به أمير المؤمنين عليه السّلام است راجع به كشتن مابور ، كه نزد ماريهء قِبْطِيَّه « 1 » بوده است .\r\n\r\n\r\n","description":"","footnote":"\r\n( 1 ) در « تنقيح المقال » ج 3 ، ص 82 ، از فصل « النّسآء » آمده است : الضّبط « مَارِيَة » بالميم و الالف و الرّآ المهملة المكسورة و اليآ المثنّاة من تحتٍ المفتوحة و الهاء : « القطا » ؛ و تسمى به الإناث .\r\n","page_name":" 138 ","page_number":152},
  {"content":"\r\n\r\nحال ببينيم اين أمر ، چه بوده و حقيقتش چيست ؟ چون عرض شد : أوامر ولائى رسول خدا از آن سه طريقى كه بيان شد بيرون نيست .\r\nاينك ببينيم أمر پيغمبر به أمير المؤمنين از چه قسمى بوده است ؟\r\n\r\nأمر رسول خدا به كشتن مابور ، نظير أمر امتحانى بوده است\r\nمُقَوقِس كه حاكم اسكندريّه بود ، دو كنيز به عنوان تحفه و هديّه براى پيغمبر فرستاد . يكى اسمش ماريه بود و ديگرى نسرين . و اين دو با هم خواهر بودند ، و قبطّى ( مصرىّ ) . مقوقس اينان را همراه با شخص أمينى بنام مابور كه او هم قبطّى بود بسوى پيامبر فرستاد . و در روايات وارد است كه : مابور خَصِىّ بود . خصىّ يعنى كسى كه بَيضتَين او را كوفته باشند تا اينكه از مردى بيفتد .\r\nاين كار سابقاً بسيار رواج داشت ؛ مخصوصاً در خانواده‌هاى سلطنتى و پادشاهان ، مردانى كه با زنها رفت و آمد داشتند و بايستى داخل حرمسرا به جهت خدمت و يا سائر كارهاى لازم بروند ، براى اينكه كاملًا اطمينان داشته باشند كه خيانتى از آنها صادر نشود ، آنها را خواجه مىكردند . يعنى بيضتين آنها را مىكوفتند . مانند گوسفندى كه آن را أخته مىكنند . بنابراين آنها از مردى مىافتادند .\r\nمُقَوقِس ، مابور را كه طبق بعضى از روايات از أقوام ماريه و نسرين بود ، و بنا بر بعضى از روايات از أهالى روم بود ، به عنوان كمك و خدمت و همراهى و پاسدارى ، و أمانتى كه بدين جهت ملاحظه كرده بود ، با آنها بسوى پيغمبر روانه كرد .\r\nالبتّه اينها تنها نبودند ؛ بلكه يكى از أصحاب پيغمبر كه براى مأموريّت به\r\n\r\n\r\n","description":"","footnote":"\r\nو در « مجمع البحرين » ج 1 ، ص 392 آمده است : مارِيَة ، بالتّحتانيّة الخفيفة القبطيّة : جارية رسول الله صلّى الله عليه و ءَاله و سلّم - امّ إبراهيم ابن النّبىّ صلّى الله عليه و ءَاله و سلّم . در كتب لغت هم ، مارِيَه ، به تخفيف ياء آورده‌اند و گفته‌اند : اسم زنى است كه در ضرب المثل آمده ؛ كه دختر أرقم بن ثعلبه بوده ؛ و هم به تشديد ياء بمعنى : « القطاة الملسآء » . و امرأة ماريّه : بيضآء برّاقه\r\n","page_name":" 139 ","page_number":153},
  {"content":"\r\n\r\nمصر رفته و از طرف رسول خدا پيغام برده بود ، در هنگام مراجعت با آنها همراهى مىكرد . و او هم در راه ، خيلى از تعاليم دينى را به آن مرد و همين دو مخدّره تعليم كرد .\r\nو در بعضى از روايات وارد است كه مابور در بين راه و قبل از اينكه خدمت پيغمبر برسد ، إسلام آورد .\r\nاين دو كنيز را كه براى رسول خدا آوردند ، حضرت ، نسرين را به حسّان بن ثابت بخشيدند و ماريه را براى خودشان قرار دادند .\r\nبعضى از زنان پيغمبر بخصوص عائشه و حفصه پيغمبر را بسيار أذيّت مىكردند و مىگفتند : اين چه كارى است ! مگر ما زن‌هاى تو نيستيم و داراى چنين و چنان خصوصيّاتى نمىباشيم ؟\r\nبا اينكه اختيار كنيز بر پيغمبر جائز و حلال است ، و ليكن چون ماريه زنى زيبا و داراى خصوصيّات ممتازى بود بر او حسد ورزيده و أمر را بر پيغمبر مشكل گردانيدند . لذا آن حضرت خسته شده و ماريه را برداشته ، آوردند در أعالىِ مدينه كه متصّل به نَجْد بود ، إسكان دادند . در آنجا باغاتى بود و چاه آبى هم براى آنها حَفر نمودند ؛ و هم اينك به آنجا مَشْرَبهء أُمِّ إبراهيم مىگويند . و بعضى از شيعيان در آنجا سُكنى دارند .\r\nپيغمبر براى ديدن ماريه به آن محلّ مىرفتند ؛ زيرا از مدينه دور و از فتنه و حسد زنانشان مصون بودند . ماريه زن بسيار بزرگوار و مؤمنه و با فهم ، و زن با شخصيّت و با أدب و با احتياط و با تربيتى بود ؛ و از محبّين حضرت زهراء و أمير المؤمنين علَيْهِمَا الصّلوةُ و السّلام به حساب مىآمد . اينها از خصوصيّات بارز او بود كه شايد همين موارد موجب حسد ديگران مىگرديد .\r\nخداوند از ماريه فرزندى به رسول خدا داد بنام إبراهيم ؛ و يك سال و هشت ماه تقريباً از عمر او گذشت و از دنيا رفت .\r\nفرزند آوردن ماريه براى عائشه خيلى گران آمد ؛ زيرا كه خود بچّه نداشت\r\n\r\n","description":"","footnote":"","page_name":" 140 ","page_number":154},
  {"content":"\r\n\r\nو در كانون دلش اين شعلهء حسد فوران داشت .\r\nو ابن أبى الحديد و ديگران هم نوشته‌اند كه : مقدارى از حسادتهاى او دربارهء حضرت زهراء سلام الله عليها بواسطهء همين جهت بود كه مىديد حضرت زهراء ، چند فرزند دارند و آنها أولاد واقعى پيغمبر هستند ؛ و پيامبر آنها را مىبوسد و روى دامنش مىنشاند ؛ براى او سنگين بود كه ببيند بچّه ندارد ؛ و يك دخترى كه هم سنّ و سال اوست چند فرزند دارد ؛ و آنها أولاد واقعى رسول خدا هستند ؛ و پيغمبر به آنها اينطور إظهار محبّت و علاقه مىكند . نسبت به ماريه هم مطلب همينطور بود ، تا اندازه‌اى ؛ البتّه نه مثل حضرت زهراء ؛ و ليكن حسد عائشه به جائى رسيد كه به رسول خدا گفت : أصلًا اين بچّه‌اى كه ماريه آورده از شما نيست و - عياذاً بالله - او با همان مردى كه مشغول به خدمت اوست همبستر شده و فرزندى پديد آمده است .\r\nو دليل بر اين مطلب آنكه شما از وقتى كه به مدينه آمده‌اى از همسرانت فرزندى نياورده‌اى ؛ نه از من و نه از ديگران ؛ و أولاد شما منحصِر در حضرت خديجه كه در مكّه بوده است مىباشد .\r\nأمير المؤمنين عليه السّلام حاضر بودند ؛ رسول خدا به او گفتند : علىّ برو و آن مردى را كه با ماريه است بكش !\r\nأمير المؤمنين عليه السّلام حركت كرد و گفت : يا رسول الله من يكسره به اين فرمان شما عمل كنم ؟ ! يا اينكه به من اختيار نظر هم مىدهى ؟ حضرت فرمودند : نه ، مختارى ، برو ببين قضيّه چيست و از روى نظر اين كار را انجام بده !\r\nأمير المؤمنين عليه السّلام به آنجا رفتند ؛ و همين كه با شمشير بسوى مابور حركت كردند ، او فرار نموده از درخت خرما بالا رفت ؛ و از آنجا خود را به زمين انداخت ؛ و پاهايش را به طرف آسمان بلند كرد بطورى كه مكشوف العَوره شد ؛ و با اين عمل خواست خود را نشان بدهد .\r\n\r\n","description":"","footnote":"","page_name":" 141 ","page_number":155},
  {"content":"\r\n\r\nأمير المؤمنين عليه السّلام ديدند كه أصلًا او مرد نيست ؛ و حتّى خَصِىّ هم نيست . ( خَصىّ كسى است كه آلت رجوليّت داشته باشد ولى بيضه هايش را كوفته باشند ) بلكه او أجَبّ و أمسَح است . يعنى بطور مادر زاد از آلت رجوليّت هيچ ندارد : مَالَهُ مِمَّا لِلرَّجُلِ قَلِيلٌ وَ لَا كَثِيرٌ .\r\nأمير المؤمنين عليه السّلام شمشير را در غلاف كردند و به خدمت رسول خدا صَلَّى الله عليه و آله و سلَّم باز گشتند و قضيّه را بيان كردند . و حضرت رسول صَلَّى الله عليه و آله و سلَّم فرمودند : الْحَمْدُ لِلَّهِ الَّذِى يَصْرِفُ عَنَّا أَهْلَ الْبَيْتِ الامْتِحَانَ . « حمد ، اختصاص به پروردگارى دارد كه اين امتحان و فتنه را از ما أهل البيت برگرداند . »\r\nما اين روايت را طبق آنچه كه مرحوم عالم بزرگوار و فقيه عاليمقدار و مَفْخَر إسلام ، ابن شهرآشوب در « مناقب » نقل فرموده است ، بيان نموده و روى آن بحث مىكنيم :\r\nابن شهرآشوب مىفرمايد : « 1 » . تاريخىّ در تاريخ خود ، و أبو نُعَيْم إصفهانى در « حِلْيَةُ الاوْلِيآء » از محمّد بن حَنَفِيَّه روايت مىكنند كه : إنَّ الَّذِى قُذِفَتْ بِهِ مَارِيَةُ وِ هُوَ خَصِىٌّ ، اسْمُهُ مَابُورُ ؛ وَ كَانَ الْمُقَوْقِسُ أَهْدَاهُ مَعَ الجَارِيَتَيْنِ إلَى النَّبِىِّ صَلَّى اللَهُ عَلَيْهِ وَ ءَالِهِ وَ سَلَّمَ .\r\nآن كسى كه ماريه متّهم به زناى با او شد و او خَصىّ بود ، اسم او مابور بوده است و او همان كسى است كه مقوقس او را با آن دو كنيز بسوى پيغمبر به رسم هَديّه و تحفه فرستاده بود . فَبَعَثَ النَّبِىُّ عَلِيًّا عَلَيْهِ السَّلامُ وَ أَمَرَهُ بِقَتْلِه . رسول خدا صلَّى الله عليه و آله و سلَّم ، أمير المؤمنين عليه السّلام را فرستادند و گفتند : برو و مابور را بكش ! فَلَمَّا رَأَى عَلِيًّا وَ مَا يُرِيدُ بِهِ ، تَكَشَّفَ حَتَّى بَيَّنَ لِعَلَىٍّ أَنَّهُ أَجَبُّ ، لَا شَىْءَ مَعَهُ مِمَّا يَكُونُ مَعَ الرِّجَالِ ؛ فَكَفَّ عَنْهُ عَلَيْهِ السَّلامُ .\r\n\r\n\r\n","description":"","footnote":"\r\n( 1 ) « مناقب » طبع مطبعهء علميّهء قم ، ج 2 ، ص 225\r\n","page_name":" 142 ","page_number":156},
  {"content":"\r\n\r\nوقتى كه أمير المؤمنين عليه السّلام به آنجا رفتند ، و او ديد أمير المؤمنين از دور بسوى او مىآيند و قصد قتل او را دارند ، خود را عريان كرد تا اينكه به علىّ عليه السّلام نشان دهد كه او أجَبّ است ؛ و أصلًا هيچ ندارد . لَا شَىْءَ مَعَهُ مِمَّا يَكُونُ مَعَ الرِّجَالِ . از آلت رجوليّت در او هيچ نيست . أمير المؤمنين عليه السّلام از اين كار دست برداشتند .\r\nو همچنين ابن شهرآشوب « 1 » از أبو نُعَيم إصفهانى در « حلية الاوليآء » در خبرى با إسناد خود از محمّد بن إسحق مىگويد : إنَّهُ كَانَ ابْنُ عَمٍّ لَهَا يَزُورُهَا فَأَنْفَذَ عَلِيًّا لِيَقْتُلَهُ .\r\nماريه پسر عموئى داشت كه بعضى أوقات به ملاقات او مىرفت . رسول خدا ، صلَّى الله عليه و آله و سلَّم ، علىّ را فرستاد تا اينكه او را بكشد . قَالَ : فَقُلْتُ : يَا رَسُولَ اللَهِ ! أَكُونُ فِى أَمْرِكَ إذَا أَرْسَلْتَنِى كَالسَّبَكَة « 2 » الْمُحْمَاةِ ؟ ! - وَ فِى رِوَايَةٍ : كَالْمِسْمَارِ الْمُحْمَى فِى الْوَبَرِ - وَ لَا يَثْنِينِى شَىْءٌ حَتَّى أَمْضِىَ لِمَا أَرْسَلْتَنِى بِهِ ؟ ! وَ الشَّاهِدُ يَرَى مَا لَا يَرَى الْغَآئِبُ !\r\nأمير المؤمنين عليه السّلام عرض كردند : يا رسولَ الله ! در اين مأموريّتى كه به من محوَّل نموده‌ايد چگونه باشم ؟ آيا مثل آهن گداخته كه با آن زمين را شيار مىكنند بروم و كار را انجام بدهم ؟ يا مانند ميخ داغ شده‌اى كه در كُرك فرو مىرود و كارش را انجام مىدهد ؛ بدون تأمّل ، فرمان شما را إطاعت كنم ؛ و هيچ چيز مرا از آن مقصد برنگرداند ؟ ! يا اينكه اين مأموريت را با تحقيق و تفحّص به انجام برسانم ؟ وَ الشَّاهِدُ يَرَى مَا لَا يَرَى الْغَآئِبُ ! در حالى كه آنچه را كه شاهد\r\n\r\n\r\n","description":"","footnote":"\r\n( 1 ) مناقب » طبع مطبعهء علميّهء قم ، ج 2 ، ص 225\r\n( 2 ) در معاجم لغت ، چنين لغتى را نيافتيم . آرى ، لغت سَبِيكة بر وزن شريفه آمده است ، و آن عبارت است از : قطعه‌اى از نقره و مانند آن كه آن را ذوب نمايند و در قالب بريزند و جمع آن سبآئك است . و حقير را گمان چنان است كه صحيح لفظ سِكّة بوده است . و آن عبارت است از : آهنى كه بگاوآهن مىبندند و با آن زمين را شخم ميزنند .\r\n","page_name":" 143 ","page_number":157},
  {"content":"\r\n\r\nمى بيند و از نزديك با قضيّه برخورد دارد از غائب مختفى خواهد بود . من بر أساس إدراكات خودم مأموريتّم را انجام بدهم . ؟\r\nفَقَالَ : بَلِ الشَّاهِدُ يَرَى مَا لَا يَرَى الْغَآئِبُ . حضرت فرمودند : بر همين أساس رفتار كن .\r\n\r\nخبر أمير المؤمنين به رسول أكرم صلّى الله عليهما و آلهما و سلّم به برائت مابور از گناه\r\nفَأَقبَلْتُ مُتَوَشِّحاً « 1 » السَّيْفَ فَوَجَدْتُهُ عِنْدَهَا ؛ فَاخْتَرَطْت « 2 » السَّيْفَ ؛ فَلَمَّا أَقْبَلْتُ نَحْوَهُ عَرَفَ أَنِّى أُرِيدُهُ ؛ فَأَتَى نَخْلَةً فَرَقَى فِيهَا ، ثُمَّ رَمَى بِنَفْسِهِ عَلَى قَفَاهُ وَ شَغَرَ « 3 » بِرِجْلَيْهِ ، فَإذًا هُوَ أَجَبُّ أَمْسَحُ مَا لَهُ مِمَّا لِلرَّجُلِ قَلِيلٌ وَ لَا كَثِيرٌ . فَأَغْمَدْتُ سَيْفِى ثُمَّ أَتَيْتُ إلَى النَّبِىِّ ( صَلَّى اللَهُ عَلَيْهِ وَ ءَالِهِ وَ سَلَّمَ ) فَأَخْبَرْتُهُ ؛ فَقَالَ : الْحَمْدُ لِلَّهِ الَّذِى يَصْرِفُ عَنَّا أَهْلَ الْبَيْتِ الامْتِحَانَ .\r\nأمير المؤمنين عليه السّلام مىفرمايد : من بند شمشير را به گردن انداختم و بسوى او رفتم و ديدم آن مرد نزد ماريه است ؛ شمشير را كشيده به او نزديك شدم ؛ در اين هنگام او فهميد كه إرادهء قتلش را دارم ؛ بر درخت خرمائى كه در آنجا بود بالا رفته و خود را بر زمين انداخت و پاهايش را بلند كرد كه من او را ببينم ؛ من ديدم كه او أجَبّ ( يعنى مَمْسُوح ) بود و هيچ نداشت : مَا لَهُ مِمَّا لِلرَّجُلِ قَلِيلٌ وَ لَا كَثِيرٌ . شمشير را غلاف كرده و بسوى پيغمبر آمدم و او را خبر دادم . رسول خدا فرمود : حمد اختصاص به خدا دارد كه از ما أهل بيت ، امتحان را برداشت . يعنى فتنه را برداشت .\r\nو نيز ابن شهرآشوب « 4 » از ابن بابَوَيْه روايت مىكند از حضرت صادق عليه السّلام كه فرمودند : قَالَ أَمِيرُالْمُؤْمِنِينَ عَلَيْهِ السَّلامُ فِى ءَاخِرِ احْتِجَاجِهِ عَلَى أَبِى\r\n\r\n\r\n","description":"","footnote":"\r\n( 1 ) تَوَشَّحَ : لَبَسَ الوُشاحَ . تَوَشَّحَ بِالسَّيْفِ : تَقَلَّدَ بِهِ : يعنى شمشير را حمايل كرد .\r\n( 2 ) اخْتَرَطَ السَّيْفَ : اسْتَلَّهُ : يعنى شمشير كشيد .\r\n( 3 ) شَغَرَ الكَلْبُ : رَفَعَ إحْدَى رِجْلَيهِ وَ بالَ : يعنى سگ يكى از دو پاى خود را بلند نموده و بول كرد .\r\n( 4 ) « مناقب » طبع مطبعهء علميّه قم ، ج 2 ، ص 225\r\n","page_name":" 144 ","page_number":158},
  {"content":"\r\n\r\nبَكْرٍ بِثَلاثٍ وَ عِشْرِينَ خِصْلَةً : نَشَدْتُكُمْ بِاللَهِ ! هَلْ عَلِمْتُمْ أَنَّ عَآئِشَةَ قَالَتْ لرَسُولِ اللهِ : إنَّ إبْرَاهِيمَ لَيْسَ مِنْكَ وَ إنَّهُ مِنْ فُلانٍ الْقِبْطِىِّ ؛ فَقَالَ : يَا عَلِىُّ فَاذْهَبْ فَاقْتُلْهُ ! فَقُلْتُ : يَا رَسُولَ اللَهِ ، إذَا بَعَثْتَنِى أَكُونُ كَالْمِسْمَارِ الْمُحْمَى فِى الْوَبَرِ لِمَا أَمَرْتَنِى ؟ !\r\nابن بابويه از حضرت صادق عليه السّلام اينطور روايت مىكند كه : أمير المؤمنين عليه السّلام در احتجاجاتى كه بر أبو بكر كردند ؛ و بيست و سه خصلت از خصال خود را بيان كردند ، آخرين احتجاج اين بود كه فرمودند : شما را به خدا سوگند مىدهم ( شما در حضور پروردگار با سوگند من مواجه هستيد ) آيا دانستيد كه : عائشه به رسول خدا صلّى الله عليه و آله گفت : إبراهيم از تو نيست ؛ و از فلان مرد قِبطىّ است ؟ ! و رسول خدا گفت : اى علىّ برو و او را بكش ؟ ! من عرض كردم : يا رسول الله من در اين مأموريّت مثل مسمار مُحمَى در وَبَر باشم ؟ ! در برابر اين مأموريّت مثل ميخ داغ شده‌اى باشم كه در كُرك فرو مىرود ؟ !\r\nو معنىِ اين روايت با همان روايت سابقى كه بيان شد ، هيچ تفاوت ندارد .\r\nدر روايتى كه از « حِليَةُ الَاوليآء » بيان كرديم مىگويد : أَكُونُ فِى أَمْرِكَ إذَا أَرْسَلْتَنِى كَالسَّبَكَةِ الْمُحْمَاةِ ؟ ! مثل سَبَكة مُحْمَاة باشم ؟\r\nبنده در لغت ، معنائى براى سَبَكَه نديدم ؛ أمّا سَبيكَه هست . سَبيكَه يك قطعه‌اى از فضّه يا طلا يا فلزّ ديگرى است كه ذوب كرده و داخِل قالب ميريزند تا به صورت شمش يا شكل ديگرى در آيد ؛ و جمع آن سبائك مىشود . سَبائكِ طلا و نقره ، يعنى شمشهائى كه از طلا يا نقره يا فلزّ ديگرى ذوب كرده و ريخته‌اند ، و اين هم معنى خوبى است . كَالسَّبَكَةِ الْمُحْمَاةِ ، يعنى مثل اين شمشهائى كه داغ مىكنند و مىريزند و به اين صورت در مىآيد ؛ و اين هر جا كه برسد ، بخصوص اگر در پشم يا كُرك برسد مىسوزاند و از بين مىبرد ؛ آيا من اينطور عمل كنم ؟ !\r\n\r\n","description":"","footnote":"","page_name":" 145 ","page_number":159},
  {"content":"\r\n\r\nدر بعضى از روايات هم ديدم كه أمير المؤمنين عليه السّلام عرض كرد : أَكُونُ كَالسِّكَّةِ المُحْمَاةِ ؟ من مثل سِكَّة مُحْمَاة ( سكّهء داغ شده ) باشم ؟ سِكَّه ، به معنى خِيش است . خيش ، آهنى است كه به گاوآهن مىبندند و با آن زمين را شخم مىزنند و شيار مىكنند . يعنى من مثل آن آهنى كه به گاوآهن مىبندند و با آن زمين را شخم مىكنند و مىشكافند ، بروم و مأموريّتم را انجام بدهم ؟ يا در همين روايت : كَالْمِسْمَارِ الْمُحْمَى ، مثل ميخ داغ شده‌اى كه إنسان در كُرك فرو مىبرد و أثر مىكند ، من بدون چون و چرا انجام وظيفه كنم ؟ ! و يا اينكه غير از اين عمل شود وَ الشَّاهِدُ يَرَى مَا لَا يَرَى الْغآئِبُ ؟ حضرت مىفرمايند : نه ، اين مأموريّت را بايد اينطور انجام بدهى . اين بود أصل مطلب « 1 »\r\nحال ما بايد روى اين قضيّه فكر كنيم و ببينيم مطلب از چه قرار است !\r\nاين مسأله يك إشكال فقهى دارد و يك إشكال كلامىّ .\r\nأمّا إشكال فقهى ، اين است كه : رسول خدا صلَّى الله عليه و آله چطور به أمير المؤمنين عليه السّلام فرمود : برو مَابور را بكش ؟ ! بر أساس چه مسؤوليّت و جرم و جنايتى ؟ زيرا او جنايتى مرتكب نشده بود تا اينكه استحقاق قتل را داشته باشد .\r\nو أمّا إشكال كلامى ، آن است كه : آن شخص أجَبّ بود ؛ يعنى واقعاً خواجهء مادرزاد بود و رسول خدا صلَّى الله عليه و آله كه عالم به غيب است ، و مدّتها نزد ماريه رفت و آمد مىكرده است ، چطور ممكن است از اين مطلب كه او أجَبّ است و شخص أمينى است ، و اين تهمتى كه عائشه به او زده است ، بى جا مىباشد ، بى اطّلاع باشد ؟ و او به أمير المؤمنين عليه السّلام بگويد : شمشير را بردار و او را به قتل برسان ! ؟ و اين از نظر كلامى إشكال مهمّى\r\n\r\n\r\n","description":"","footnote":"\r\n( 1 ) از جمله مصادرى كه داستان تهمت ماريه را ذكر نموده‌اند ، عبارتند از : « كنز العمّال » ج 5 ، طبع بيروت ، ص 454 ، حديث 13593 ؛ « النّصّ و الاجتهاد » طبع نجف ، ص 316 ، مورد 76 ؛ « اسد الغابة » طبع مكتبهء إسلاميّه ، ج 5 ، ص 543 .\r\n","page_name":" 146 ","page_number":160},
  {"content":"\r\n\r\nمحسوب مىشود .\r\n\r\nبراى بعضى از بزرگان ، حقيقت اين واقعه مجهول است\r\nو لذا بنده كه از سابق الايّام اين روايت را مىديدم و با بعضى از بزرگان هم كه بحث مىنمودم ، آنها مىگفتند : معنى اين روايت به هيچ وجه براى ما روشن نيست ؛ با اينكه اين روايت را خاصّه و عامّه نقل كرده‌اند . روى همين جهت بعضى خواسته‌اند أصل روايت را إنكار كنند و بگويند : اين روايت راجع به ماريه نيست ؛ بلكه راجع به عائشه است كه در سفرى كه با رسول خدا مىنمود ، قدرى از كاروان عقب افتاد و تنها ماند ؛ عبد الله بن ابَىّ او را متّهم به زنا كرد . و لذا براى اينكه سنّىها اين اتّهام را از عائشه بردارند آمده‌اند و به ماريه نسبت داده‌اند . ولى بعضىها هم مىگويند : ما حقيقت اين قضيّه را نفهميديم .\r\nو أمّا آنچه كه به نظر مىرسد اين است كه : أمر رسول خدا به أمير المؤمنين عليهما السّلام نظير أوامر امتحانيّه است ؛ نه أمر حقيقىّ . توضيح آنكه : أوامر بر دو نوع است ، حقيقيّه و امتحانيّه . در أوامر حقيقيّه مصلحت در مأمورٌ به مىباشد ؛ و در أوامر امتحانيّه مصلحت در نفسِ أمر است نه در مأمورٌ به . مانند أمر پروردگار به حضرت إبراهيم راجع به ذبح حضرت إسمعيل : :  يا بُنَيَّ إِنِّي أَرى فِي الْمَنامِ أَنِّي أَذْبَحُكَ فَانْظُرْ ما ذا تَرى  « 1 » زيرا أمر پروردگار به حضرت إبراهيم در كشتن فرزند ، أمرى نيست كه مصلحتى در مأمورٌ به آن باشد ؛ يعنى ذبح حضرت إسمعيل بدست حضرت إبراهيم عليهما السّلام در خارج مصلحت داشته باشد ؛ بلكه در اينجا مصلحت در نفس أمر است .\r\nمصلحت در اين أمر ، إقدام حضرت إبراهيم به انجام آن است نه تحقّق خارجى آن . بنابراين اگر اين مأمورٌ به انجام شود ، مصلحت أمريّه صورت پذيرفته است ؛ و إلّا خير . و مصلحت أمريّه ، همان حالت تسليم و انقياد حضرت إبراهيم عليه السّلام است . أمّا مأمورٌ به ظاهرى كه ذبح حضرت\r\n\r\n\r\n","description":"","footnote":"\r\n( 1 ) قسمتى از آيه 102 ، از سورهء 37 : الصّآفّات\r\n","page_name":" 147 ","page_number":161},
  {"content":"\r\n\r\nإسمعيل است در خارج ، از أوّل مورد طلبِ پروردگار نيست ؛ از أوّل مقصود خدا نبوده كه حضرت إبراهيم او را بكشد . لذا وقتى أمر به كشتن إسمعيل آمد و پروردگار حضرت إبراهيم را مطيع يافت ، مصلحت أمريّه حاصل شد و طبعاً موردى براى تحقّق مأمورٌ به ظاهرى باقى نمىماند ؛ فلهذا فرمود :  قَدْ صَدَّقْتَ الرُّؤْيا  « 1 » ديگر لازم نيست او را بكشى ؛ چون منظور از أمر عملى شد .\r\nاينها را مىگويند : أوامر امتحانيّه كه مصلحت فقط در نفس أمر است .\r\n\r\nاگر أمر امتحانى رسول الله نبود ، تا أبد دامان خاندان رسالت را لكّه دار مينمود\r\nدر اينجا مسأله از اين قرار است كه : أمر رسول خدا به أمير المؤمنين عليهما السّلام ، نظير أوامر امتحانيّه است ؛ نه اينكه خودِ أمرِ امتحانى است ؛ زيرا أمرى را كه مصلحت در مأمورٌ به آن نباشد و در نفس أمر باشد و لو به داعى و غايت ديگرى غير از مصلحت أمريّه ، آن را نظير أوامر امتحانيّه مىگويند . أمرى كه رسول خدا فرمود ، منظور ، كشتن واقعى مابور نبود ؛ منظور اين بود كه قضاياى مختفيه بر مردم منكشف شود .\r\nاين أمر چه مصلحتى داشت ؟ عائشه ، ماريه را قذف و متهم به زنا كرده است ؛ و فرزند رسول خدا را عِياذًا بِالله زنازاده دانسته است ! بايد تأمّل نمود كه : در اينجا رسول خدا در برابر اين قضيّه و اين اتّهام چه كارى انجام بدهد ؟ اگر هيچ اعتنائى به مسأله نكند ، اين اتّهام تثبيت خواهد شد ؛ أهل مدينه ، منافقين ، يهود و نصارى مىگويند : بعضى از مخدّرات و كنيزان پيغمبر زناكار بوده و از راه زنا بچّه آورده است ؛ و پيغمبر هم او را فرزند خود دانسته است . و اين ننگ تا أبد بر خاندان رسالت باقى مىماند . « 2 »\r\n\r\n\r\n","description":"","footnote":"\r\n( 1 ) صدر آيه 105 ، از سورهء 37 : الصّافّات\r\n( 2 ) دامان خاندان أنبياء همگى از نسبت زنا و فحشاء پاك است . زيرا نسبت زنا موجب آلودگى در نسب ، و از بين رفتن قداست فرزندان آنها مىشود . و عقلًا و شرعاً زنان پيغمبران گرچه بهر نوع فساد أخلاق دچار باشند بايد از فحشاء و زنا پاكدامن باشند ؛ حتّى دربارهء زن نوح و زن لوط كه در سورهء تحريم خداوند آن دو را مثال و نمونهء زنان كافر\r\n","page_name":" 148 ","page_number":162},
  {"content":"\r\n\r\nپس پيغمبر در مقابل اين تهمت عائشه نمىتواند ساكت بنشيند . او بايد كشف حقيقت كند . كشف حقيقت به چه قسمى متصوّر است ؟ آيا مابور را به محكمه حاضر و از او استنطاق كنند واو قَسَم ياد كند ؟ در اين صورت مىگويند : او قسم بى جا خورده است ، و از خوف إجراء حدّ بر او ، سوگند ياد كرده است . آيا مىبايست ماريه را بياورد و با عائشه روبرو كند ؟ اين هم كه به جائى منتهى نمىشود . طرفين دعوى يعنى عائشه و ماريه هر كدام بر گفتار خود ايستادگى دارند . علاوه ، بر فرض اينكه پيامبر به عائشه بگويد : اين اتّهام ناشى از توهّم و\r\n\r\n\r\n","description":"","footnote":"\r\nو شقىّ بيان نموده است و أمر به دخول در آتش بر آنها متحتّم گرديده است ، بواسطهء أعمال فحشاء و قبيحِ جنسى نبوده ، بلكه بواسطهء تمرّد از إيمان ، و استكبار و سركشى از پيروى شوهرانشان : حضرت نوح و لوط بوده است . شيعه إجماع بر اين مسأله دارد و دامان زنان پيغمبر را پاك ميداند ، گرچه بعضى از آنها به نكوهيده‌ترين أعمال ، همچون جنگ جمل دست يازيدند . أمّا علماى شيعه سَلَفاً و خَلَفاً همگى در كتابهاى خود تصريح به پاكدامنى عائشه نموده‌اند ؛ و نسبتى را كه عبد الله بن ابَىّ رئيس منافقين مدينه به او داد ردّ ميكنند ؛ و ابن ابَىّ را بواسطهء اين اتّهام جهنّمى ميدانند و آياتيكه در قرآن مجيد دربارهء رفع اتّهام عائشه وارد شده است ، همه را مىپذيرند ؛ و به عنوان قداست دامان خاندان پيامبر و رفع شبههء هر گونه آلودگى جنسى بحثها و گفتگوها دارند . ما در اينجا فقط به ذكر گفتار آيه الله سيّد عبد الحسين شرف الدّين عامِلىّ رضوان الله عليه در كتاب ارزشمند : « الفصول المهمّة » طبع دوّم ، ص 145 تا ص 147 مىپردازيم تا اين قضيّه از نقطهء نظر عقيدهء شيعه در اين زمينه كاملًا روشن شود . او ميفرمايد :\r\nوجه پنجم از وجوهى را كه شيخ نوح حنفى در باب : ردّه و تعزير ، از دو كتاب فتاوى حامديّه و تنقيح آن ، موجب كفر شيعه و وجوب قتل آنان دانسته است اينست كه : شيعيان دربارهء عائشهء صدّيقه رضى الله عنها زبان درازى كرده و در حقّ او راجع به داستان إفك ( تهمت به زنا ) عياذاً بالله گفتارى دارند كه لائق شأن او نيست . . . تا پايان مطالبى كه در اين باره به شيعه افتراء و تهمت زده و از روى بهتان و دروغ نسبت داده است .\r\nپاسخ آنست كه : عائشه در نزد شيعهء إماميّه و در حقيقت و واقع أمر : أنْقَى جَيْبًا ، و أطْهَرُ ثَوْبًا ، و أعْلَى نَفْسًا ، و أغلَى عِرْضًا ، وَ أمْنَعُ صَوْنًا ، وَ أرْفَعُ جَنَانًا ، و أعَزُّ خِدْرًا ، و أسْمَى مَقَامًا مىباشد كه دربارهء وى غير از نزاهت و پاكدامنى روا باشد و يا غير از صيانت و عفّت در حقّ او متصوّر گردد . كتابهاى إماميّه از قديم الايّام تا امروز شاهد صدق گفتار ماست . علاوه بر\r\n","page_name":" 149 ","page_number":163},
  {"content":"\r\n\r\nافترا تو است ؛ و به هيچ وجه جنبهء واقعى ندارد ؛ او در مقام إنكار برآمده و مدّعى ثبوت واقعه خواهد بود . بنابراين ، مسأله به نتيجهء مثبتى نخواهد رسيد .\r\nو آيا رسول خدا به أمير المؤمنين عليهما السّلام بگويد : برو مابور را تفتيش كن ، كشف عورت كن ، ببين او واقعاً مرد است يا زن است يا خواجه است ؟ اين دستور هم أبداً از پيامبر معقول و پسنديده نيست و غلط است . پيغمبر خوب مىداند و جاى شبهه‌اى هم براى او نيست . پيامبر به تمام نيّات ما اطّلاع دارد ؛ مابور متهّم و بى خبر است ولى أمرِ به كشف عورت غلط است و\r\n\r\n\r\n","description":"","footnote":"\r\nاين ، اصول شيعه در عصمت أنبياء ، قضيّه بهتان به عائشه را نسبت به مسأله إفْك جِدّاً و أساساً محال ميداند ؛ و قواعدشان وقوع چنين أمرى را عقلًا باطل مىشمرد . و بر همين أساس فقيه الطّائفه و مرد موثّق إماميّه استاد مقدّس ما : شيخ محمّد طه نجفى أعلى الله مقامه بر فراز منبرِ درس تصريح به وجوب عصمت عائشه در مضمون قضيّه إفك نمود ؛ و استدلال خود را بر پايه استقلال حكم عقل بر لزوم نزاهت و پاكى أنبياء از كوچكترين عيب و ننگ ، و وجوب طهارت عِرضهايشان از كمترين لكّه زشتى و عار ، استوار نمود .\r\nو عليهذا ما براى برائت عائشه از اين اتّهام ، نيازى به دليل خارجى نداريم ، و براى او و براى غيراو از زنان پيغمبران و أوصياى پيغمبران ، هر گونه نسبتى نظير اين أمر را جائز و روا نمىشماريم .\r\nسيّد بزرگوار و پيشواى مذهب ما ، شريف سيّد مرتضى علم الهدى در مجلس 38 از جز دوّم كتاب « أمالى » خود در ردّ كسى كه نسبت زنا و فحشاء به زن نوح داده است با عين اين عبارت جواب ميدهد كه : أنبياء عليهم الصّلوة و السّلام عقلًا واجب است كه از أمثال اين گونه امور منزّه باشند ؛ چرا كه أمثال اينها به زشتى و پليدى مىكشاند ؛ و قدر و منزلت را در هم ميشكند . خداوند تعالى پيغمبران خود را از امورى كه بى أهميّت‌تر و سبك‌تر از اينها هستند - به جهت تعظيمشان و توقير و إكرامشان از هر چه موجب تنفّر قلوب مردم از پذيرش كلام آنهاست - دور نگهداشته است . . . تا آخر گفتارش كه دلالت بر وجوب پاكدامنى زن نوح و زن لوط مىباشد از فحشاء . و بر اين أصل أصيل مفسّرين و متكلّمين از شيعه و سائر علمائشان إجماع و اتّفاق دارند .\r\nآرى ، ما آنچه را كه از أفعال امّ المؤمنين عائشه انتقاد داريم ، خروج اوست از خانه‌اش پس از قول خداوند تعالى :  وَ قَرْنَ فِي بُيُوتِكُنَّ  ، « واجب است بر شما زنان پيغمبر كه در خانه هايتان متمكّن و ثابت باشيد » و سوار شدن بر شتر به جهت جنگ با أمير المؤمنين\r\n","page_name":" 150 ","page_number":164},
  {"content":"\r\n\r\nنتيجه‌اش اين است : هر كسى كه متّهم به زنا شد قبل از اينكه دربارهء او تحقيق شود بايد او را كشف عورت نمود تا روشن شود كه او مرد است يا نه . اگر مرد بود ، او را محاكمه نمايند . يعنى هر كسى را كه بخواهند بر او حدّ جارى كنند ، أوّل بايد او را كشف عورت نمايند . زيرا اگر ما بخواهيم كشف حقيقت خارجى كنيم ، غير از اين راه ممكن نيست . در حالتى كه از نظر شرع ، اين راهها مسدود است .\r\n\r\nطريق رفع تهمت از ماريه ، از عجائب أسرار ولايت است\r\nحقيقت مسأله از اين قرار است : هم رسول خدا و هم أمير المؤمنين عليهما السّلام به تمام خصوصيّات مسأله از عفّت ، عصمت ، و بزرگوارى و حلال زادگى حضرت إبراهيم ، و كينهء ديرينهء عائشه ، و ساختگى بودن اين\r\n\r\n\r\n","description":"","footnote":"\r\nعليه السّلام است بعد از آنكه رسول خدا صلَّى الله عليه و آله و سلَّم او را از اين عمل بر حذر داشت ؛ و حركت اوست به بصره در حالى كه قيادت و رياست جيش عظيمى را بر عهده داشت و به گمان خود طلب خون عثمان ميكرد ، در حالى كه خود او بود كه مردم را به جنگِ عليه عثمان برانگيخت ؛ و براى كشتن وى تحريض و ترغيب مىنمود و راجع به عثمان گفت آنچه را كه گفت .\r\nما عائشه را ملامت ميكنيم راجع به كارهائى كه در بصره در روز جمل أصغر با عثمان بن حُنَيف و حكيم بن جَبَلَة نمود ؛ و زشت و قبيح مىشمريم كارهاى وى را در روز جمل أكبر با أمير المؤمنين عليه السّلام ؛ و كارهائى را كه در روز بَغل ( سوار قاطر شدن او ) چون پنداشت بنى هاشم ميخواهند إمام حسن مجتبى عليه السّلام را نزد جدّش دفن كنند ، انجام داد ؛ و از او و از مروان بن حكم به ظهور رسيد آنچه رسيد ! بلكه عتاب و مؤاخذه ما از عائشه بر سائر أعمالى است كه با أهل بيت عليهم السّلام عموماً انجام داده است .\r\nأمّا اين مرد ناصبى كذّاب ( شيخ نوح حنفىّ ) در عداوت با شيعه به حدّى رسيده است كه هيچ مسلمى نرسيده است ؛ و در كينه‌توزى و افشاندن بذر دشمنى راهى را پيموده است كه هيچ موحّدى آن را نپيموده است . زيرا كه إسلام و أهل إسلام را با اين افتراى خود كه بدينگونه به شيعه زده است لكّه دار نموده است . مگر نه آنست كه شيعه نصف مسلمانان جهان هستند ؟ اين لكّه و اتّهام به شيعه موجب روشنى و خرّمى چشمان كفّار خواهد شد ، و جگر و زَهره موحّدين را خواهد شكافت ؛ و ستمى است كه هم بر امّ المؤمنين عائشه و هم بر جميع مسلمين وارد خواهد شد . وَ لَا حَوْلَ وَ لَا قُوَّةَ إلَّا بِاللَهِ الْعَلِىّ الْعَظِيْم\r\n","page_name":" 151 ","page_number":165},
  {"content":"\r\n\r\nقَذْفْ ، و پاكىِ دامنِ ماريه و پاكىِ مابور ، آن خدمتگذارِ ماريه علم داشتند ؛ و مسأله در نزد ايشان مانند آفتاب روشن بود . ولى حضرت رسول مىخواهند قضيّه را طورى واضح و روشن به مردم نشان بدهند كه اين اتّهام تا روز قيامت از دامن بيگناهى شُسته ؛ و لكّهء ننگ بر دامن مُفتَرِى باقى بماند .\r\nواقعاً فكر كنيم و ببينيم كه آيا پيغمبر بهتر از اين مىتواند عمل نمايد كه به أمير المؤمنين عليه السّلام بگويد : با شمشير به سمت مابور حركت كن ! و او هم بدين قسم براى اينكه خود را از تهمت خارج كند مسلّماً كشف عورت كند . و يا طبق روايت « حِلْيَة الاوليآء » چون مرد محترمى است و نمىخواهد كشف عورت كند ، بعنوان اينكه خواسته از درخت خرما بالا برود ، خود را به پائين انداخته پاهايش را بلند مىكند كه بگويد : من كشف عورت نكردم ؛ بلكه پاهايم بلند شد ؛ تا قضيّه روشن شود !\r\nدرست توجّه كنيد ! اين قِسم ، أمير المؤمنين عليه السّلام حقيقت مطلب را نزد رسول خدا برده است و آنحضرت براى مردم روشن مىكند كه : اين اتّهامى كه شما به مابور نسبت داديد ، سالبهء به انتفا موضوع است ؛ و چه گناه عجيبى مرتكب شديد ! چه اتّهامى به ماريهء قبطيّه ، آن زنِ عفيف و نجيب ، و به إبراهيم زديد ! كه رسول خدا فرمود : اگر بنا بود پس از من كسى پيغمبر بشود - و ختم نبوّت بر آنحضرت تحقّق نگرفته بود - به اين فرزندم إبراهيم داده مىشد . اينقدر در او قابليّت بود ! و با اين كشف خارجى آبروى عائشه و سائر مُفسدين بكلّى از بين رفت .\r\nو رسول خدا نمىفرمايد : الْحَمْدُ لِلَّهِ الَّذِى يَصْرِفُ عَنَّا الْعَار ؛ عار و ننگ را از ما برداشت ؛ بلكه مىگويد : حمد اختصاص به خدائى دارد كه امتحان را از ما برداشت و چهرهء زشتِ نتيجهء فتنه و فساد را از ما برگردانيد و براى عائشه و حَفْصه و پدرانشان ، و منافقين و يهود و نصارى ، و سائرين ، خوب روشن نمود كه قضيّه از اين قرار است . اين يك أمر باطنى و قرار دادى بين رسول خدا و\r\n\r\n","description":"","footnote":"","page_name":" 152 ","page_number":166},
  {"content":"\r\n\r\nأمير المؤمنين عليهما السّلام بود . و فقط و فقط در اين واقعه تحقّق يافت . آيا غير از اين مورد روايتى وجود دارد كه رسول خدا به أمير المؤمنين عليهما السّلام أمرى بكند و او بگويد : يا رسولَ الله براى من اختيار بگذار ؟ ! در هر جا كه أمرى از رسول خدا صادر شد ، حضرت بدون تأمّل به انجام رسانيد . پس علّت اينكه در اين مورد از رسول خدا تقاضاى حقّ اختيار نمود بدين جهت است .\r\nأمرِ رسول خدا به « اقْتُل » قتل و كشته شدنِ مابور در خارج نبوده است ، زيرا كه او بَرىء بوده ؛ بلكه منظور كشف قضيّه است ؛ وَ الشَّاهِدُ يَرَى مَا لَا يَرَى الْغَآئِبُ . قضيّه از اين قرار است .\r\nو ملاحظه كنيد چقدر خوب و لطيف و دقيق با اين أمرِ پيغمبر ، كه نظير أوامر امتحانيّه است ، مطلب صورت گرفت !\r\n\r\nطريق كشف رفع تهمت را أمير المؤمنين عليه السّلام از مفاخر خود ميداند\r\nو شاهد بر اين مطلب آنست كه أمير المؤمنين عليه السّلام اين مأموريّت را از فضائل خود مىشمارد و در ميان بيست و سه خصلتى كه از فضائل خود بر أبو بكر احتجاج مىكند ، اين كار را فضيلت خاصّى به حساب مىآورد ؛ و اين خود دليل است بر اينكه اين أمر ، نظير أمر امتحانى بوده است ؛ و سرّى بوده است ميان او و رسول خدا كه أحدى غير از وى از آن آگاهى نداشت .\r\nاگر أمر حقيقى بود و أمير المؤمنين عليه السّلام براى كشتن او رفته بود ، و او بالاى نَخْلَه رفته و چنين كرده بود ، و حضرت همچنين جوابى براى پيامبر آورده بود ، اينكه منقبتى نيست ؛ فضيلتى محسوب نمىشود . أمير المؤمنين مىخواهد به أبو بكر بفهماند - و او هم تصديق كرد - كه اين مطلب رمزى بود ميان او و پيغمبر كه هيچكس از آن اطّلاع نداشت . و اين رمز را حتماً بايد كسى داشته باشد كه عالم بغيب باشد ؛ و إلّا اين مأموريّت را به اين قِسم نمىتواند انجام دهد . و غير از او كسى عالم بغيب نبود ؛ و بر ماريه و إبراهيم و مابور ، و بر عصمت آنها ، و بر حقيقتِ تهمتى كه عائشه زده ، كسى آگاه نبود . و عين اينكه مطلب براى رسول خدا منكشف بود ، براى او هم روشن بود . اين فضيلت ،\r\n\r\n","description":"","footnote":"","page_name":" 153 ","page_number":167},
  {"content":"\r\n\r\nاختصاصِ به وى دارد ؛ و غير از او كسى داراى اين علم نبود .\r\nو لذا حضرت ، اين قضيّه را به عنوانِ احتجاج و استشهاد ، از جملهء بيست و سه مَنْقَبَت براى خود عليه أبو بكر ذكر مىكند . و اين خود ، دليل بر اين است كه : اين أمر و طلبِ رسول خدا ، أمر مصلحتى بوده ، و مصلحت در نفس أمر بوده است ؛ به همين قِسمى كه عرض شد .\r\nو اين أمر را نظير أوامر امتحانيّه‌گفتيم ، نه از أوامر امتحانيّه ، بعلّت آنكه منظور رسول خدا امتحان أمير المؤمنين عليهما السّلام نبوده ، بلكه منظور كشف قضيّه براى سائرين بوده است ؛ و ليكن از اين جهت كه با أوامر امتحانيّه در اينكه مراد إتيان مأمورٌ به در خارج نبوده است اشتراك دارد .\r\nپس بِحَمْدِ الله نه إشكال فقهى باقى مىماند و نه إشكال كلامى . بلكه هر دو مسأله روشن است .\r\nو واقعاً بايد فكر و تأمّل نمود : اگر كسى مثلًا خداى ناكرده به فرزند و يا عيال شما نسبت ناروائى بدهد ، و شما بخواهيد در خارج ، مسأله و حقيقت أمر را روشن كنيد ، از اين روِش بهتر مىتوانيد انجام دهيد ؟ ! أبداً إمكان ندارد . بطوريكه تمام مستشرقين ، يهود ، نصارى ، مَجوس ، منافقين و غير هم ، سرِجاى خود بنشينند ، و سربلند از عهده بيرون بيائيد ؟ غير از اين قضيّهء خارجى مىتوانيد كار ديگرى انجام دهيد ؟ ! محال است !\r\nو حقّاً اين مطلب از فضائل أمير المؤمنين عليه السّلام و بزرگواريهاى رسول خدا صلَّى الله عليه و آله و سلَّم مىباشد .\r\nاينك باز مىگرديم به آن قضيّه‌اى كه در آن ، رسول خدا صلَّى الله عليه و آله و سلَّم به أمير المؤمنين عليه السّلام فرمودند : برو آن مردى را كه در پشت مسجد است به قتل برسان ! و حضرت از مسجد بيرون آمدند و ديدند آن شخص رفته است ؛ در حالى كه قبلًا به عمر أمر كرده بودند ؛ او گفت : چگونه كسى را كه مشغول خواندن نماز است بكشم ! به أبو بكر فرمان دادند ؛ عرض\r\n\r\n","description":"","footnote":"","page_name":" 154 ","page_number":168},
  {"content":"\r\n\r\nكرد : يا رسول الله او در حال نماز است من چطور او را بكشم ؟ ! سپس به أمير المؤمنين عليه السّلام أمر فرمودند ؛ عرضه داشت : آن شخص رفته است .\r\nهمانطور كه عرض شد : او شخصى به نام حُرقوص بن زُهَيْر ( ذو الخُوَيْصَرَة ) بود ؛ و رسول خدا دربارهء او فرمود : اگر اين كشته شده بود ، فتنه برداشته شده و ديگر در إسلام فتنه‌اى وجود نداشت . زيرا اين مرد منشأ تمام اختلافات و فتنه هاست . و او همان كسى بود كه در جنگ نهروان كشته شد .\r\n\r\nرفع إشكال فِقهى و إشكال كلامى از أمر رسول أكرم به كشتن حرقوص\r\nدر اينجا هم دو إشكال وجود دارد : يك إشكال فقهىّ ؛ و يك إشكال كلامىّ .\r\nأمّا إشكال فقهىّ ، اين است كه : رسول خدا به چه مجوّزى مىگويد : برو آن مرد را بكش ؟ ! كسى كه هنوز جنايتى مرتكب نشده و در پشت مسجد مشغول نماز است ، نه خونى ريخته است كه به جهت قصاص خون او را بريزند ، و نه مرتدّ شده و از إسلام برگشته است ؛ اين دستور پيغمبر به قتل او بر چه أساس است ؟\r\nمثل اينكه به خدمت أمير المؤمنين عليه السّلام آمدند و گفتند : ابن مُلجَم را بكش ! يا خود ابن ملجم گفت : يا أمير المؤمنين اگر من قاتل تو هستم ، خودت مرا بكش ! حضرت فرمود : من چگونه كسى را كه جنايتى نكرده است بكشم ؟ ءَأَقْتُلُ قَاتِلِى ؟ ! آيا من قاتل خودم را بكشم ؟ !\r\nپس رسول خدا به چه دليل و مُجَوِّز شرعى فرمود : اى علىّ او را بكش ؟ ! يا عمر و أبو بكر را أمر به قتل او نمودند ؟ ! و علاوه اينكه « فَتْكْ » و ترور در إسلام حرام است . اگر كسى را كه در حال نماز مىباشد بكشند ، فَتْكْ محسوب مىشود ؛ در حالى كه رسول خدا فرمود : الإسْلامُ قَيَّدَ الْفَتْك « 1 » إسلام فَتْك را زنجير كرده است ؛ كسى را به نحو فَتْك نمىشود كشت .\r\n\r\n\r\n","description":"","footnote":"\r\n( 1 ) جهت اطّلاع بر مصادر ، به دورهء علوم و معارف إسلام ، قسمت « إمام شناسى » ج 10 ، ص 288 مراجعه شود .\r\n","page_name":" 155 ","page_number":169},
  {"content":"\r\n\r\nو أمّا إشكال كلامى ، اين است كه : رسول خدا كه عالم بغيب است و پشت ديوار مسجد را مى بيند ، چگونه شمشير بدست اين أفراد مىدهد و أمر به كشتن او مىنمايد ؟ اگر اين شخص كشته بشود كه ديگر وجود ندارد ، او ديگر زنده نيست ، فسادى از او در خارج متحقّق نمىشود . رسول خدا صلَّى الله عليه و آله و سلَّم مىفرمايد : تمام فسادها از اين مرد مُتَرَشِّح مىشود ؛ سپس مىگويد : او را بكش ! اگر او كشته شود پس چه كسى اين فسادها را - طبق اين خبر - انجام بدهد ؟\r\nاگر علم رسول خدا صحيح است ، و او واقعاً زنده مىماند و در جنگ نهروان كشته مىشود ، به قتل رسيدن او الآن پشت مسجد محال خواهد بود ؛ و اگر در اين زمان كشته شود ، ديگر كسى وجود ندارد تا فساد انجام بدهد !\r\n\r\nأمر رسول خدا به كشتن حرقوص ، و تمرّد شيخين و إطاعت أمير المؤمنين عليه السّلام\r\nو أمّا جواب از إشكال فقهىّ : عين همان جوابى است كه در مورد ماريه بيان كرديم كه : أمر رسول خدا به أبو بكر و عمر و أمير المؤمنين عليه السّلام نظير أوامر امتحانى بود ، نه أمر واقعىّ ! پيغمبر نمىخواهد او را واقعاً فَتْكْ كند . تمام آن جريانات و فتنه‌هائى كه ذُو الخوَيصَره انجام مىدهد تا بالاخره به جنگ نهروان مُنتَهى مىشود ، همه در مَرآى و مَنظَرِ رسول خداست ؛ همه در مقابل پيغمبر است ؛ و پيغمبر تمام اين كارها را مشاهده مىكند . بنابراين ، پيغمبر واقعاً أمير المؤمنين عليه السّلام و شيخين را أمر به كشتن او نكرده است ؛ و مطلوب پيغمبر تحقّقِ مأمورٌ به و واقع شدنش در خارج نبوده ؛ بلكه مصلحت در نفسِ أمر است . پيغمبر ، با اين أمر مىخواهد نشان بدهد كه : عمر و أبو بكر ، دو مرد مُتَمرِّد و مُتَجاوز و أهل سليقه و ذوق و اجتهادِ در مقابل نصّ بوده‌اند ، و أمير المؤمنين عليه السّلام مرد مطيع و تابع نصّ مىباشد .\r\nپيغمبر مىگويد : شمشير بردار و برو او را بكش ! أبو بكر آمد و گفت : يا رسول الله نماز مىخواند ! من مرد نماز خوان را بكشم ؟ ! او أمر پيغمبر را زمين گذاشت . بازگشت اين قضيّه به آن است كه او أمر آن حضرت را إجرا مىكند تا\r\n\r\n","description":"","footnote":"","page_name":" 156 ","page_number":170},
  {"content":"\r\n\r\nجائى كه به نماز منتهى شود ؛ أمّا وقتى ببيند نماز در خارج هست ديگر اين أمر براى او قابل إجراء نيست . يعنى نمازِ ظاهرى آن مرد از أمر پيغمبر در نزد او ارزشمندتر است . در حالتى كه نفس اين نماز بدستور پيغمبر است .\r\nپيغمبر كه به أبو بكر مىگويد : برو او را بكش ؛ يعنى من مىگويم او را بكش ، من مىگويم : آن نماز ديگر ارزش ندارد ؛ تو مرا و حكم مرا و حكم خدا را رها كرده ، به نماز ظاهرى او توجّه مىنمائى ؟ ! و همين عمل را هم عُمر انجام داد . هم أبو بكر و هم عُمر ، ايشان به اين امور ظاهرى چنگ زده و استمساك كرده ، و حقيقت و خود رسول الله را كنار گذاشته بودند .\r\nكما اينكه در تمام مَهالكى كه مىبينيم در زمان رسول خدا تا هنگام رحلت بوقوع پيوست ، عمر از خود إظهار سليقه نموده كلام رسول خدا را نفى مىنمود . و در آن واقعهء آخرِ عُمرِ آن حضرت كه رسول خدا فرمود : كاغذ و قلم بياوريد تا براى شما چيزى بنويسم كه گمراه نشويد ، عمر إظهار عقيده كرده و گفت : حَسْبُنَا كِتَابُ اللَهِ . كتاب خدا بر ما كافى است . و اين بدعتِ شوم ، نه تنها موجب بدبختى و انحراف گذشتگان گرديد ، بلكه همچنان دامنگير أعقاب آنها بوده و خواهد بود .\r\nتشيّع ، از زمان فلان گروه ، يا فلان پادشاه ، يا حتى از زمان رحلت پيغمبر بوجود نيامد ؛ بلكه در زمان خود رسول الله بود . تشيّع يعنى عمل به نصّ و رفض آرا شخصيّه و رفض اجتهاد در مقابل نصّ .\r\nو در مقابل شيعه گروهى ديگر وجود داشت كه در مقابل أمر رسول خدا اجتهاد و إظهار عقيده مىكردند ؛ اين اجتهاد در مقابل نصّ است . و اين دو طَيْف ، در زمان رسول خدا و پس از آن ، همچنان در مقابل هم قرار داشتند . خلفاء و سلاطين هم بواسطهء ضدّيّتِ با شيعه ، گروه مخالف را تقويت و تأييد نموده و شيعه را در أقلِّيَّت انداختند ؛ و به أنواع بلايا ، از قتل و تبعيد و إسارت و حبس و تعذيب و غارت و هتك ناموس و غيره ، آنها را مُستَأصَل نمودند ؛ و\r\n\r\n","description":"","footnote":"","page_name":" 157 ","page_number":171},
  {"content":"\r\n\r\nأكثريّتِ خارجى ، با مخالفين قرار گرفت . و إلّا أكثريّتِ واقعى و حقيقى ، همان مكتب رسول خداست .  أَطِيعُوا اللَّهَ وَ أَطِيعُوا الرَّسُولَ  « 1 » .  . . فَلا وَ رَبِّكَ لا يُؤْمِنُونَ حَتَّى يُحَكِّمُوكَ فِيما شَجَرَ بَيْنَهُمْ  « 2 »\r\nنتيجهء بحث اينكه : رسول خدا با اين قضيّه و أمر امتحانى خود ، تَمَرُّد آن دو نفر از دستور ، و متابعتِ أمير المؤمنين عليه السّلام را به مردم نشان داد . بنابراين ، نه إشكال فقهى مترتّب ، و نه رسول خدا دستور فَتْك داده است . در خارج هم فتكى انجام نگرفته است . خون مسلمانى هم بدون جرم ظاهرى ريخته نشده است . رسول خدا أمر به قتل كرد ، ولى ميداند اين قتل واقع نمىشود .\r\nهمينطور در داستان حضرت إبراهيم ، پروردگار أمر به ذبح حضرت إسمعيل فرمود ، در حالى كه مىدانست ذبحى واقع نمىشود ؛ زيرا بعداً آن را نسخ كرد . پس مصلحت در چه بود ؟ در نفس أمر بود ، نه در مَأمُورٌبه .\r\nو أمّا جواب از إشكال كلامى : آن هم واضح است ، زيرا پيغمبر اگر فرموده بود : او را بكش و مقصودش كشته شدن او در خارج بود ، اين با حيات او و إدامهء زندگيش تا وقتِ بروزِ وَقعَهء نهروان منافات داشت .\r\nأمّا اگر مقتوليّتِ او مطلوب نباشد و اين أمر را به جهت مصلحتى بفرمايد ، چه منافاتى بين أمر به قتل ، و بين حيات و تَبِعاتِ آن وجود دارد ؟ ! اين إخبار پيغمبر با إنشا آن حضرت ، در يك زوايه است ، و تنافى و تضادّى بين اين دو نيست .\r\n\r\nعبوديّت رسول أكرم در برابر حضرت حقّ تعالى شأنه العزيز\r\nپيغمبر صلَّى الله عليه و آله و سلَّم ، صد در صد مأمور به أمر پروردگار و عبد ذليل او از نقطهء نظر إجرا أوامرِ اوست و از خود دخالتى و تصرّفى نمىكند . ولايت رسول خدا ، و إجراى أمرِ او نسبت به مردم ، عين أمرِ پروردگار است ،\r\n\r\n\r\n","description":"","footnote":"\r\n( 1 ) قسمتى از آيه 59 ، از سورهء 4 : النّسآء\r\n( 2 ) صدر آيه 65 ، از سورهء 4 : النّسآء\r\n","page_name":" 158 ","page_number":172},
  {"content":"\r\n\r\nبدون هيچ كم و زياد .\r\nدر جنگ احُدْ - طبق بعضى از روايات - پيشانى رسول خدا صلَّى الله عليه و آله و سلَّم شكست . شكستن پيشانى خيلى مهمّ نبود ، بلكه شكستن دو گونهء آن حضرت مهمّ بود . ( گونه ، عبارت است از استخوانى كه روى صورت بر آمده است . ) اين دو استخوان شكست . ابْنِ قَمِيئَه ، با شمشير به كلاه‌خُودِ پيغمبر زد ، و حلقه‌هاى كلاه‌خُود به گونهء آن حضرت فرو رفت و دو استخوان صورت پيغمبر را شكست ؛ و حتّى دندان پيغمبر هم ، از همانجا كه زخم بر گونه وارد شد ، شكسته شد ؛ آن زخم به اندازه‌اى أساسى بود كه به فكّ سرايت كرد و دندان رباعى زيرين پيغمبر از آنجا كنده شد ، و دانه‌هاى حلقه‌هاى خُود ، در استخوان فرو رفته و بيرون نمىآمد ؛ و خون از گونه‌هاى آن حضرت جارى بود و هر چه سعى كردند كه اين حلقه‌ها و دانه‌هاى خُود را بيرون بكشند نمىتوانستند ، چون بين استخوان گير كرده بود . خوب به اين مسأله توجّه كنيد !\r\nپيغمبر هنگامى كه اين منظره را ديد - طبق اين روايت - فرمود : كَيْفَ يُفْلِحُ قَوْمٌ فَعَلُوا هَذَا بِنَبِيِّهِمْ ؟ ابن أبى الحديد ، از واقدىّنقل كرده كه گفته است : آن كسى كه پيشانىِ رسول الله را شكافت ، ابن شهاب‌بود . و آن كس كه باطنِ دندانِ رباعىِ پيغمبر را پاره كرد و خون از لبهاى پيامبر جارى ساخت ، عُتْبَةِ بْنِ أبى وَقّاص‌بود . و آن كس كه دو برآمدگىِ گونه‌هاى پيغمبر را شكست تا حلقه‌هاى كلاه‌خُود در آن فرو رفت ، ابن قَمِيئَه بود . بطورى خون از شكستگىِ پيشانى حضرت جارى شد كه محاسن ايشان را آغشته نمود . و سالم غلام أبو حُذَيْفَة ، خون را از چهرهء او مىشست و رسول الله مىفرمود :\r\nكَيْفَ يُفْلِحُ قَوْمٌ فَعَلُوا هَذَا بِنَبِيِّهِمْ وَ هُوَ يَدْعُوهُمْ إلَى اللَهِ تَعَالَى ؟ « چگونه ممكن است سعادتمند شوند قومى كه اين گونه با پيغمبرشان رفتار مىكنند ، در حالتى كه او ، آنها را به خدا مىخواند ؟ ! »\r\n\r\n","description":"","footnote":"","page_name":" 159 ","page_number":173},
  {"content":"\r\n\r\nدر اين هنگام اين آيه نازل شد :  لَيْسَ لَكَ مِنَ الْأَمْرِ شَيْءٌ أَوْ يَتُوبَ عَلَيْهِمْ أَوْ يُعَذِّبَهُمْ فَإِنَّهُمْ ظالِمُونَ  « 1 » « تو به هيچ وجه صاحب اختيار آنها نيستى ؛ خداست كه اگر بخواهد از آنان مىگذرد ، و اگر بخواهد عذاب مىكند ؛ زيرا كه ايشان ظالمانند . » « 2 »\r\nپيغمبر از باب تعجّب مىگويد : كَيْفَ يُفْلِحُ قَوْمٌ فَعَلُوا هَذَا بِنَبِيِّهِمْ ، خداوند فوراً پيغمبر را مورد مؤاخذه قرار مىدهد كه أمر بدست تو نيست ؛ بلكه به اختيار پروردگار است .\r\nدر اينجاست كه عظمت ذات أقدسِ أحديّت هر چه بيشتر نمودار مىشود و مقام عزّتش ظاهر گرديده ، حتّى يك خواهش پيغمبر را هم مىگيرد . من خدا هستم ، اگر بخواهم مىتوانم هدايت كنم ؛ به عنوانِ « كَيْفَ » هم نگو : چگونه به فلاح مىرسند قومى كه با پيامبرشان اينچنين رفتار مىكنند ! ؟\r\nاللَهُمَّ صَلِّ عَلَى مُحَمَّدٍ وَ ءَالِ مُحَمَّد\r\n\r\n\r\n","description":"","footnote":"\r\n( 1 ) آيه 128 ، از سورهء 3 : ءَال عمران\r\n( 2 ) « شرح نهج البلاغة » ج 15 ، ص 4 ؛ و نيز ابن هشام در « سيره » ج 3 ، ص 597 ؛ و ميرخواند در « روضة الصّفا » طبع سنگى ، ج 2 ؛ و طبرى در « تاريخ » خود ، طبع دار المعارف مصر ، ج 2 ، ص 515 آورده است .\r\n","page_name":" 160 ","page_number":174},
  {"content":"\r\n\r\n\r\nدرس هشتم : سعه ولايت رسول الله عين عبوديت و تسليم است نه اظهار نظر در برابر حق\r\n\r\n","description":"","footnote":"","page_name":" 161 ","page_number":175},
  {"content":"\r\n . \r\n","description":"","footnote":"","page_name":" 162 ","page_number":176},
  {"content":"\r\n\r\nأعُوذُ بِاللَهِ مِنَ الشَّيْطَانِ الرَّجِيمِ\r\nبِسْمِ اللَّهِ الرَّحْمنِ الرَّحِيمِ\r\nوَ صَلَّى اللَهُ عَلَى سَيِّدِنَا مُحَمَّدٍ وَ ءَالِهِ الطَّيِّبِينَ الطَّاهِرِينَ\r\nوَ لَعْنَةُ اللَهِ عَلَى أعْدَآئِهِمْ أجْمَعِينَ مِنَ الآنَ إلَى قِيَامِ يَوْمِ الدِّينِ\r\nوَ لَا حَوْلَ وَ لَا قُوَّةَ إلَّا بِاللَهِ الْعَلِىِّ الْعَظِيمِ\r\n\r\nتفسير آيه : وَ لَوْ تَقَوَّلَ عَلَيْنا بَعْضَ الْأَقاوِيلِ ، و آيه :  وَ إِنْ كادُوا لَيَفْتِنُونَكَ عَنِ الَّذِي أَوْحَيْنا إِلَيْكَ لِتَفْتَرِيَ عَلَيْنا غَيْرَهُ \r\n    وَ لَوْ تَقَوَّلَ عَلَيْنا بَعْضَ الْأَقاوِيلِ * لَأَخَذْنا مِنْهُ بِالْيَمِينِ * ثُمَّ لَقَطَعْنا مِنْهُ الْوَتِينَ * فَما مِنْكُمْ مِنْ أَحَدٍ عَنْهُ حاجِزِينَ     « 1 »\r\nخداوند مىفرمايد : « اگر اين بندهء ما ( محمّد ) بعضى از گفتارها را از نزد خود بگويد و به ما نسبت دهد ، ما با يَدِ قدرتِ خود ، او را مىگيريم ؛ سپس رگِ قلب او را قطع مىكنيم ؛ و آنوقت كيست از شما كه بتواند از او دفاع كند ، و او را از عقوبت و كيفر ما دور نگهدارد .\r\n» ؟ وَتِين رگى است در قلب كه از آن رگ ، خون به تمام بدن سرايت مىكند ، و جمعِ آن أوْتِنَه‌و وُتُن‌آمده است .\r\nاگر پيغمبر از طرف خود چيزى بگويد ، ما با يَدِ قدرت ، او را مىگيريم و بكلّى نابودش مىكنيم . ما سلطنتِ خود را به او تفويض نكرده‌ايم ، تا بر طبق مشتَهَيات و سليقهء خود أمر و نهى كند ؛ بلكه او بنده‌اى است مأمور ، به تمام معنى الكلمه . او هيچ از خود إظهار نظرى نكرده است كه آن را به ما نسبت دهد ؛ يا از تحت ولايت ما خارج ، و به ولايت خود مُتّكى باشد . ولايت او عين ولايت\r\n\r\n\r\n","description":"","footnote":"\r\n( 1 ) آيه 44 إلى 47 ، از سورهء 69 : الْحَآقّة\r\n","page_name":" 163 ","page_number":177},
  {"content":"\r\n\r\nماست .\r\n   وَ إِنْ كادُوا لَيَفْتِنُونَكَ عَنِ الَّذِي أَوْحَيْنا إِلَيْكَ لِتَفْتَرِيَ عَلَيْنا غَيْرَهُ وَ إِذاً لَاتَّخَذُوكَ خَلِيلًا * وَ لَوْ لا أَنْ ثَبَّتْناكَ لَقَدْ كِدْتَ تَرْكَنُ إِلَيْهِمْ شَيْئاً قَلِيلًا * إِذاً لَأَذَقْناكَ ضِعْفَ الْحَياةِ وَ ضِعْفَ الْمَماتِ ثُمَّ لا تَجِدُ لَكَ عَلَيْنا نَصِيراً    « 1 »\r\n« تحقيقاً اى پيغمبر ، نزديك بود كه تو را از مسير خود برگردانند و به فتنه بيندازند ؛ و از آنچه كه ما به تو وحى كرديم متمايل نمايند ؛ تا اينكه بر ما افتراء بسته و نسبت بدهى به ما غير آنچه را كه بر تو فرو فرستاديم ؛ و در اين صورت آنها تو را خليل و يار و دوست مهربانِ خود مىدانستند ؛ و راه معاشرت و صداقت را با تو باز مىكردند . و اگر نبود كه ما تو را ثابت و استوار نگهداشته بوديم ، تحقيقاً نزديك بود كمى به آنها ركون و اعتماد كنى و نزديك شوى ؛ و در آن صورت ما عذاب خود را در حيات دو چندان ، و در ممات دو چندان به تو مىچشانديم ؛ و سپس هيچ يار و مُعينى براى خود عليه ما نمىيافتى ! »\r\nاين آيات ، طبق تفاسيرى كه وارد شده است ، و بالاخصّ تفسير استاد ما حضرت آية الله علّامهء طباطبائىّ رضوان الله تعالى عليه ( الميزان ) راجع به اين است كه : كفّار قريش در مكّه به خدمت پيغمبر رسيدند ؛ و چون هر چه سعى كردند پيغمبر را از اين نيّت ( دعوتِ به توحيد ) برگردانند ، به جائى نرسيدند ، گفتند : اينك بشما پيشنهاد مىكنيم كه : اگر بخواهى مردم را دعوت به توحيد كنى إشكال ندارد ؛ و هر عملى هم كه مىخواهى انجام بدهى مانعى براى تو نيست ؛ فقط دو كار نكن : يكى اينكه به آلههء ما سبّ و شتم نكن . دوّم اينكه شؤونات و حيثيّات ما اقتضا مىكند كه أفراد پست و فقير و غلامان در مجالس ما شركت ننمايند ؛ و تو در مَحضر ما با آنان اختلاط منما .\r\nالبتّه اين سخن به صورت ، كلام پسنديده و زيبائى است . و هر فردى از ما\r\n\r\n\r\n","description":"","footnote":"\r\n( 1 ) آيه 73 إلى 75 ، از سورهء 17 : الإسرآء\r\n","page_name":" 164 ","page_number":178},
  {"content":"\r\n\r\nهم اگر بود تصديق مىنمود ، و مىگفت : چه إشكال دارد ، ما مردم را دعوت به توحيد كنيم ، و بعد هم براى پيشرفت كار و براى اينكه إسلام به هدف خود نزديك شود ، اين دو پيشنهاد را بپذيريم ؛ و تا زمانى كه إسلام رشد پيدا ننموده و قدرتى به هم نرسانيده است ، با استمالت از مشركين و پذيرفتنِ موقّتِ اين دو شرط ، راه را براى أهدافِ أهمّ هموار نمائيم ؛ و پس از استيلا إسلام بر شرك و نيرو يافتنِ أركانِ توحيد ، به روشِ پسنديده مبادرت بنمائيم ؟\r\nاين دو تقاضائى بود كه آنان از پيامبر نمودند . و اين آيه هم نمىگويد كه به آنها وعده دادى و قبول كردى ؛ لَقَدْ كِدتَّ ، نزديك بود : تَرْكَنُ إِلَيْهِمْ شَيْئًا قَلِيلا ، يك مقدار كمى به آنها متوجّه شوى و رُكون پيدا كنى ؛ و اگر ما تو را نگه نمىداشتيم و كمى به آنها نزديك مىشدى ، ما به سختى تو را به عذاب خود گرفتار مىنموديم ؛ و در حال زندگى و پس از مرگ ، دو برابرِ عذابى را كه بايد به ديگران بدهيم ، يا به أنبياى ديگر بدهيم ، به تو مىداديم . بايد توجّه نمود كه مسأله از چه قرار است ؟ !\r\n وَ لَئِنْ شِئْنا لَنَذْهَبَنَّ بِالَّذِي أَوْحَيْنا إِلَيْكَ ثُمَّ لا تَجِدُ لَكَ بِهِ عَلَيْنا وَكِيلًا  « 1 »\r\n« و اگر ما بخواهيم آنچه را كه به تو وحى كرديم ، همه را بيرون كشيده و مىبَريم ؛ و هيچ وحْيِى به تو نمىفرستيم و آنچه را هم كه بسوى تو فرستاده‌ايم ، همه را از بين مىبريم ؛ آنوقت تو در مقابل ، چه كار خواهى كرد ؟ ! كدام مدافعى را در قبال ما خواهى داشت كه بتواند از تو دفاع كند و حقّ تو را بگيرد ؟ ! »\r\n وَ ما كانَ لِنَبِيٍّ أَنْ يَغُلَّ وَ مَنْ يَغْلُلْ يَأْتِ بِما غَلَّ يَوْمَ الْقِيامَةِ ثُمَّ تُوَفَّى كُلُّ نَفْسٍ ما كَسَبَتْ وَ هُمْ لا يُظْلَمُونَ  « 2 »\r\n« هيچ پيغمبرى شأن و رَويّه و كارش اينطور نيست كه در كار خود غِلّ و غِشّى داشته باشد . ( غُلول ، يعنى باطل را حقّ جلوه دادن ، حقّ را به باطل جلوه\r\n\r\n\r\n","description":"","footnote":"\r\n( 1 ) آيه 86 ، از سورهء 17 : الإسرآء\r\n( 2 ) آيه 161 ، از سورهء 3 : ءَال عمران\r\n","page_name":" 165 ","page_number":179},
  {"content":"\r\n\r\nدادن . غِشّ كردن ، يعنى مكر و حيله كردن . )\r\nهيچ پيغمبرى ( جنس نبىّ ) را با اين مادّه سازش نيست ؛ و كسى كه غُلول كند ، يعنى غلّ و غشّ كند ، آن غِلّى را كه كرده است با خود در روز قيامت مىآورد ، با نفس خود مىآورد ؛ آنوقت به هر نفسى ، آنچه در دنيا كسب كرده است كاملًا داده مىشود ، و به نحوِ إشباع به او تَوفِيَه مىشود ؛ مُكتسَبات هر نفسى براى آن نفس خواهد بود . و اين هم عمل خودشان است ، خدا به آنها ظلمى نمىكند . »\r\n\r\nتفسير آيه : ما كانَ لِنَبِيٍّ أَنْ يَكُونَ لَهُ أَسْرى حَتَّى يُثْخِنَ فِي الْأَرْضِ\r\n  ما كانَ لِنَبِيٍّ أَنْ يَكُونَ لَهُ أَسْرى حَتَّى يُثْخِنَ فِي الْأَرْضِ تُرِيدُونَ عَرَضَ الدُّنْيا وَ اللَّهُ يُرِيدُ الْآخِرَةَ وَ اللَّهُ عَزِيزٌ حَكِيمٌ * لَوْ لا كِتابٌ مِنَ اللَّهِ سَبَقَ لَمَسَّكُمْ فِيما أَخَذْتُمْ عَذابٌ عَظِيمٌ .   « 1 »\r\n« دأب و روش و سنّتِ هيچ پيغمبرى اين نيست كه برودأسيربگيرد ؛ بلكه او بايد برود و در روى زمين خون مشركين را تا مىتواند بريزد . شما ياران و أصحاب پيغمبر اين عَرَض و متاع موقّتى دنيا را مىخواهيد ؛ أمّا خداوند آخرت را مىخواهد و خداوند داراى عزّت است و دستوراتش از روى إحكام و إتقان است . »\r\nاين آيه در غزوهء بَدر نازل شد ؛ پس از اينكه مسلمانها جنگ كردند و هفتاد نفر از آنها را أسير گرفتند .\r\nدر اين آيه مباركه خداوند ميفرمايد : وظيفهء مسلمين در جنگ با مشركين ريختن خون آنهاست ؛ نه أسير گرفتن براى استرقاق و به بندگى و غلامى خود در آوردن ، و يا فروختن ، و يا آزاد نمودن و در برابر آن فِدا ( قيمت يك نفر أسير ) گرفتن ؛ و چون مسلمين در اين غزوه علاوه بر كشتن هفتاد نفر ، هفتاد نفر را نيز به إسارت در آوردند ، فلهذا مورد عِتاب خدا واقع شده‌اند كه : چرا أسير گرفتيد تا در نتيجه آنها را آزاد كرده و در برابرش فديه بگيريد ؟ ! اين فديه متاع و\r\n\r\n\r\n","description":"","footnote":"\r\n( 1 ) آيه 67 و 68 ، از سورهء 8 : الانفال\r\n","page_name":" 166 ","page_number":180},
  {"content":"\r\n\r\nبهره بردارى دنيوى است و جلوه و زينت حياتِ پست و زبون حيوانى است كه با روح تشريعِ قانونِ ريختن خون مشركين سازش ندارد . يعنى از ابتداى أمر ، گرفتن أسير براى شما مجوِّزِّى نداشت ؛ نه آنكه پس از إسارت حتماً بايد آنها را بكشيد و فديه نگيريد ! پس از إسارت ، إلزامى بر كشتن آنها نيست و حقّ شماست كه در چنين موقعيّتى چنانچه صلاح بدانيد آنها را بكشيد ؛ و چنانچه مصلحت ديديد آنها را آزاد نموده و فديه بگيريد ! أمّا اشتباه و خطاى شما در اين بود كه چرا أسير گرفتيد تا در نتيجه چنين موقعيّتى پيش آيد ؛ و اين دو راهى هويدا گردد ؟ ! حقّ قضيّه آن بود كه از ابتداى أمر آنها را مىكشتيد و به إسارت در نمىآورديد ! بنابراين ، جملهء :  ما كانَ لِنَبِيٍّ أَنْ يَكُونَ لَهُ أَسْرى حَتَّى يُثْخِنَ فِي الْأَرْضِ  ، مىرساند كه : مؤمنين از أوّلين وهله نبايد أسير بگيرند به نيّت فدا گرفتن در مقابل آزادى آنان ؛ و نميرساند كه : در صورت تخلّف و گرفتن أسير ، كشتن آنها واجب و گرفتن فديه از آنها حرام است .\r\n\r\nتفسير علّامه آية الله طباطبائىّ قَدّس الله سرَّه پيرامون اين آيه\r\nحضرت استادنا العلّامه قدّس الله نفسه الشّريف در تفسير خود بر همين منهاج مشى فرموده ، ميفرمايند : آيه :  ما كانَ لِنَبِيٍّ أَنْ يَكُونَ لَهُ أَسْرى  ، عتاب است از جانب خداوند سبحانه به أهل بدر در وقتى كه از مشركين أسير گرفتند و سپس به رسول خدا صلَّى الله عليه و آله پيشنهاد نمودند كه آنها را نكشد و از آنها فِداء بگيرد ، تا بدينوسيله حال مسلمين إصلاح پذيرد ؛ و با آن قوّت يافته و بتوانند بر دشمنان دين پيروز گردند .\r\nخداوند سبحانه در اين عملشان آنها را تشديد در عتاب فرمود ؛ مگر آنكه پيشنهادشان را إمضا نمود و بدانها إجازه داد كه در غنائم كه از جملهء آن فداى أسيران است تصرّف كنند .\r\nايشان مطلب را ادامه ميدهند تا آنكه ميفرمايند : مفسّرين با وجود آنكه همگى اتّفاق دارند بر آنكه : اين آيات بعد از واقعهء بَدر نازل شده است ، و اتّفاق دارند بر اينكه أهل بدر را مورد عتاب قرار داده ، و غنائم را بر ايشان حلال نموده\r\n\r\n","description":"","footnote":"","page_name":" 167 ","page_number":181},
  {"content":"\r\n\r\nاست ، در تفسير اين آيات اختلاف نموده‌اند .\r\nو سبب اختلاف آنها روايات مختلفه‌اى است كه در شأن نزول و معانى جمله‌هاى آيات مىباشد بطوريكه اگر روايات صحيح باشد ، تأمّل در مُفادشان ما را رهبرى مىكند كه بگوئيم : در نقل أحاديث ، نقل به معنى به كار رفته تا جائى كه اين روايات را شبيه به أخبار متعارضه در آورده است .\r\nتفاسير هم بر أساس اختلاف روايات ، مختلف شده‌اند . بعضى از تفاسير ظاهر در آنست كه : عتاب و تهديد متوجّه است به سوى پيغمبر صلَّى الله عليه و آله و مؤمنين جميعاً ، يا به سوى پيغمبر و مؤمنين غير از عُمر ، يا غير از عُمر و سَعد بن مُعاذ ، يا به سوى مؤمنين غير از پيغمبر ، يا به سوى شخص يا أشخاصى كه به پيامبر پيشنهاد فِداء نمودند پس از آنكه پيغمبر با آنها مشورت كرد .\r\nبعضى گفته‌اند : عتاب خدا بر فداء گرفتن ايشان است ؛ يا بر حلال شمردن غنيمت پيش از حكم به حليّت آن از جانب خدا ؛ و پيغمبر هم در اين عتاب با آنان شريك است ؛ چون ابتداى استشارهء با آنان از او بوده است .\r\nو اين سخن درستى نيست ؛ زيرا مسلمين فِداء را بعد از نزول آيات عتاب گرفتند ، نه قبل از آن ، تا آنكه بر أثر آن ، مورد عتاب واقع شوند . و پيغمبر صلَّى الله عليه و آله بزرگتر و أجلّ است از آنكه دربارهء او جائز بدانيم كه چيزى را پيش از اينكه خدا به او إذن دهد و وحى به او بفرستد ، آن را حلال بشمارد . و حاشا مقام و ساحت حقّ سبحانه ، اينكه پيامبرش را به عذاب عظيمى تهديد كند در حالى كه شأن خدا نيست كه بدون جرم و جريمه‌اى كه او انجام داده باشد آن عذاب را بر وى نازل كند در صورتى كه خدا او را از معاصى در عصمت نهاده است ؛ و عذاب عظيم فرود نمىآيد مگر بر جرم عظيم نه آنچنانكه بعضى گفته‌اند : مراد از اين جرم ، صغائر بوده است .\r\nبنابراين ، آنچه سزاوار است در تفسير اين آيه گفته شود آنست كه : قوله تعالى :  ما كانَ لِنَبِيٍّ أَنْ يَكُونَ لَهُ أَسْرى حَتَّى يُثْخِنَ فِي الْأَرْضِ  ، دلالت مىكند بر\r\n\r\n","description":"","footnote":"","page_name":" 168 ","page_number":182},
  {"content":"\r\n\r\nاينكه : سنّت جاريه در ميان پيغمبران گذشته عليهم السّلام اين بوده است كه : چون با دشمنانشان جنگ مىكردند و ظفر مىيافتند ، جزا و پاداششان را كشتن قرار ميدادند تا بدين وسيله ديگران عبرت گيرند ؛ و از محاربهء خدا و رسول او دست بردارند .\r\nآنان تا زمين را از خون انباشته نمىنمودند و دينشان را ميان مردم مستقرّ نمىكردند أسير نمىگرفتند . فلهذا أسير گرفتن پس از اين مقصود براى آنان مانعى نداشت كه بدنبال آن يا منّت گذارند و آزاد كنند ، و يا فديه بگيرند ؛ همچنانكه خداوند پس از آنكه أمر إسلام بالا گرفت و در حجاز و يمن استقرار يافت به سوى پيغمبرش صلَّى الله عليه و آله وحى فرستاد كه :\r\n فَإِذا لَقِيتُمُ الَّذِينَ كَفَرُوا فَضَرْبَ الرِّقابِ حَتَّى إِذا أَثْخَنْتُمُوهُمْ فَشُدُّوا الْوَثاقَ فَإِمَّا مَنًّا بَعْدُ وَ إِمَّا فِداءً  « 1 »  .  « پس چون شما با آنان كه كافر شده‌اند برخورد و تلاقى نموديد ، بايد گردنشان را بزنيد ؛ تا زمانيكه خون بسيار از آنها ريختيد ؛ در اين صورت آنها را محكم ببنديد كه در پيرو آن يا منّت گذارده آزاد مىنمائيد ، و يا رها كرده و فديه مىگيريد ! »\r\nعتاب و مؤاخذه بنا بر سياق آيه أوّل فقط بر گرفتن أسيران است ؛ چنان كه شاهد بر گفتار ما قوله تعالى است در آيه دوّم :  لَمَسَّكُمْ فِيما أَخَذْتُمْ عَذابٌ عَظِيمٌ  ؛ يعنى در أسير گرفتن شما . زيرا در هنگام نزول اين آيات ، مسلمين أسير گرفتند نه فديه . و عتاب و مؤاخذه بر مباح شمردن فديه و يا أخذ فديه نيست ؛ چنان كه بعضى احتمال داده‌اند .\r\nتا اينكه ميفرمايند : مسلمين از پيامبر خواستند تا غنائم را به آنها بدهد ، و عوض أسيران براى آنان فديه بگيرد ؛ لهذا خداوند آنها را رأساً دربارهء أسيران مورد عتاب قرار داد ، و سپس فداء در برابر أسيران را مباح كرد . نه آنكه پيغمبر با\r\n\r\n\r\n","description":"","footnote":"\r\n( 1 ) صدر آيه 4 ، از سورهء 47 : محمّد\r\n","page_name":" 169 ","page_number":183},
  {"content":"\r\n\r\nايشان در مباح شمردن فديه مشاركت نموده ، و در فديه گرفتن و كشتن مشورت كرده باشد ، تا در عتاب و مؤاخذهء متوجّه به آنان شريك باشد .\r\nو دليل بر اين ، لفظ آيه است كه پيغمبر صلَّى الله عليه و آله را شريك در عتاب قرار نداده است . چون عتاب در آيه فقط راجع به گرفتن أسير است ؛ و در آن إشعارى نيست بر آنكه پيغمبر با آنان مشورت كرده ، و يا به فديه گرفتن راضى بوده است .\r\nو در هيچيك از أخبار و آثار وارد نشده است كه : پيغمبر صلَّى الله عليه و آله آنان را توصيه به أسير گرفتن نموده باشد ؛ و هيچ گفتارى كه مُشعر به اين مطلب باشد از وى صادر نشده است . بلكه گرفتن أسيران در جنگ بدر كه عامّهء مهاجرين و أنصار بر آن إقدام نمودند بنا بر قاعدهء ايشان در جنگها بوده است كه : چون به دشمن دست مىيافتند أسير مىگرفتند ؛ يا براى استرقاق و يا براى فداء .\r\nو در روايات وارد است كه : مسلمين در غزوهء بدر در گرفتن أسير مبالغه كردند ؛ و هر كس أسيرى ميگرفت آن را محفوظ ميداشت تا مردم به او گزندى نرسانند ؛ مگر علىّ عليه السّلام كه بسيارى از مشركين قريش به دست وى كشته شدند و يك أسير هم نگرفت .\r\nبنا بر آنچه گفته شد ، تفسير آيه چنين مىشود : براى هيچ پيغمبرى اين حقّ نيست ، و در ميان أنبيا خدا نيز اين سنّت نبوده است كه : براى وى أسيرانى باشد و سزاوار باشد كه آن پيغمبر آنان را بگيرد ، و از پول و منفعت و فديهء آنان بهره گيرد ، تا اينكه زمين را از خونشان سرشار و سيراب گرداند ؛ و دينش را در بين مردم استقرار دهد . شما اى جماعت أهل بَدر - و خطاب جميع با اين عموم كه مشتمل است بر عتاب جميع ، به جهت آنست كه أكثريّت أهل بدر بدين پيشنهاد فديه گرفتن متلبّس بودند - متاع عرَضى دنيا را كه سريع الزَّوال است ميخواهيد ؛ و خداوند آخرت را ميخواهد ، با تشريع قوانين دين و با أمر به كشتن\r\n\r\n","description":"","footnote":"","page_name":" 170 ","page_number":184},
  {"content":"\r\n\r\nكافرين ، و از اين گذشته در همين سنّتى كه در گفتارِ خود ، شما را بدان خبر داده است . و خداوند عزيز است كه مغلوب نيست ، و حكيم است كه در أحكام متقنهء خود طريق لغو را نمىپيمايد .\r\nتا اينكه در ضمن بحث روائى مىفرمايد : در « مجمع البيان » گويد : عُبَيْدهء سَلمانىّروايت كرده است كه : رسول خدا صلَّى الله عليه و آله به أصحابش در روز بَدر دربارهء اسارى فرمود : إن شِئْتُمْ قَتَلْتُمُوهُمْ ؛ وَ إن شِئْتُمْ فَادَيْتُمُوهُمْ ؛ وَ اسْتُشْهِدَ مِنْكُمْ بِعَدَّتِهِمْ . وَ كَانَتِ الاسَارَى سَبْعِين . « اگر ميخواهيد آنان را ميكشيد ؛ و اگر ميخواهيد فديه ميگيريد ؛ أمّا به تعداد آنها از شما شهيد خواهند شد . » و أسيران هفتاد نفر بودند .\r\nآنها گفتند : ما فديه ميگيريم ؛ و با آن متمتّع خواهيم شد ؛ و بر دشمنانمان قوّت و نيرو مىيابيم ؛ و به تعداد آنها از ما هم كشته شود ضررى ندارد .\r\nعبيده ميگويد : طَلَبُوا الْخِيَرَتَيْنِ كِلْتَيْهِمَا . « آنان طلب كردند هر دو أمر پسنديده را . » « 1 » فديه كه با آن تقويت شوند ، و شهادت به تعدادشان را ؛ بنابراين ، از ايشان در جنگ احُد هفتاد نفر كشته شد .\r\nو در كتاب علىّ بن إبراهيم آمده است كه : چون رسول أكرم صلَّى الله عليه و آله نَضر بن حَارث‌و عُقْبَة بن أبى مُعَيطرا كشتند ، أنصار ترسيدند كه تمام أسيران را بكشد . گفتند : اى رسول خدا ! ما هفتاد نفر از قوم و خويشاوندان تو را كشته‌ايم ؛ و آنان طائفه و قبيله واسرَة تو بوده‌اند ؛ آيا تو ميخواهى ريشهء آنان را بر كنى ؟ ! اى رسول خدا ، از ايشان فدا بگير ! و اين در حالى بود كه آنچه را كه از غنائم در لشكر قريش يافته بودند أخذ كرده بودند . چون اين مطلب را از رسول خدا خواستند ، و چنين تقاضائى نمودند ، اين آيات فرود آمد :  ما كانَ لِنَبِيٍّ أَنْ يَكُونَ لَهُ أَسْرى . . .  الآيات . بدين جهت رسول خدا اسرا را برايشان آزاد كرد .\r\n\r\n\r\n","description":"","footnote":"\r\n( 1 ) علّامه در تعليقه فرموده‌اند : عتاب پروردگار :  تُرِيدُونَ عَرَضَ الدُّنْيا  ، سخن عبيده را خطا ميداند . « الميزان » ج 9 ، ص 141 .\r\n","page_name":" 171 ","page_number":185},
  {"content":"\r\n\r\nتا اينكه أيضاً ميفرمايد : در « مجمع البيان » گويد : و روايت است كه رسول أكرم صلَّى الله عليه و آله از گرفتن فديه ناخوشايند بود ؛ بحدّى كه سعد بن معاذ آثار كراهت را در سيمايش مشاهده كرد و گفت : اى رسول خدا ! اين أوّلين جنگى است كه ما بر خورد با طائفهء مشركين نموده‌ايم ؛ و كثرت كشتار در نزد من محبوب‌تر است از نگهدارى آن مردان . و عُمر بن خطّاب گفت : اى رسول خدا ! اين قوم ترا تكذيب نمودند ، و إخراج كردند ، يكايك آنها را جلو بياور و گردن بزن ! و علىّ را بر عقيل بگمار تا او را گردن زند ! و مرا بر فلان بگمار تا گردنش را بزنم ؛ بعلّت آنكه اينها پيشوايان و أئمّهء كفر مىباشند .\r\nأبو بكر گفت : اى رسول خدا ! آنها أهل تو و قوم تو مىباشند . براى آنان ترقّب و انتظارى در نظر بدار ؛ و ايشان را باقى بدار ؛ و از آنها فديه بگير ؛ تا ما بدين وسيله عليه كفّار نيرو يابيم !\r\nابن زيد گفت : رسول خدا صلّى الله عليه و آله فرمود : لَو نَزَلَ عَذَابٌ مِن السَّمآء مَا نَجَا مِنْكُمْ أَحَدٌ غَيْرُ عُمَرَ وَ سَعْدِبنِ مُعَاذٍ .\r\nتا آنكه ميفرمايد : عبّاس را نزد رسول خدا آوردند ، به او گفته شد : براى رهائى خودت و رهائى دو پسران برادرت فديه بده ! گفت : اى محمّد ! تو ميخواهى من گدا شوم و در معيشت خود دست بسوى قريش دراز كنم !\r\nرسول خدا صلّى الله عليه و آله فرمود : أَعْطِ مِمَّا خَلَّفْتَ عِنْدَ أُمِّ الْفَضْلِ وَ قُلْتَ لَهَا : إنْ أَصَابَنِى شَىْءٌ فِى وَجْهِى فَأَنْفِقِيهِ عَلَى وُلْدِكِ وَ نَفْسِكِ . « فديه‌ات را بده از آنچه را كه در نزد امّ الفضل نهادى و به او گفتى : اگر من مورد إصابت قرار گيرم اين را در راه فرزندانت و خودت إنفاق كن ! »\r\nعبّاس گفت : يَا ابْنَ أَخِى مَنْ أَخْبَرَكَ بِهَذَا ؟ ! « اى پسر برادرم ، اين داستان را چه كسى به تو گفت ؟ ! »\r\nرسول خدا گفت : أتَانِى بِهِ جَبْرَئِيل . « اين مطلب را جبرائيل به من گفته است . »\r\n\r\n","description":"","footnote":"","page_name":" 172 ","page_number":186},
  {"content":"\r\n\r\nعبّاس در حالى كه سوگند ياد كرد گفت : از اين واقعه هيچكس خبر ندارد مگر من و امّ الفضل ؛ أَشْهَدُ أَنَّكَ رَسُولُ اللَهِ .\r\nاسارى همگى با حال شرك بازگشتند مگر عبّاس و عقيل و نَوفَل بن حارث ؛ و دربارهء آنان اين آيه نازل شد :  يا أَيُّهَا النَّبِيُّ قُلْ لِمَنْ فِي أَيْدِيكُمْ مِنَ الْأَسْرى إِنْ يَعْلَمِ اللَّهُ فِي قُلُوبِكُمْ خَيْراً يُؤْتِكُمْ خَيْراً مِمَّا أُخِذَ مِنْكُمْ وَ يَغْفِرْ لَكُمْ وَ اللَّهُ غَفُورٌ رَحِيمٌ  « 1 »\r\n\r\nتفسير علّامه سيّد شرف الدّين عاملىّ قدّس الله سرّه پيرامون اين آيه\r\nاين محصّل و جوهرهء تحقيقات استاذنا العلّامه بود « 2 » أمّا علّامه سيّد شرف الدّين عاملىّدر كتاب « النّصّ و الاجتهاد » طريق ديگرى را پيموده است .\r\nاو مدّعى است كه آيه :  ما كانَ لِنَبِيٍّ أَنْ يَكُونَ لَهُ أَسْرى حَتَّى يُثْخِنَ فِي الْأَرْضِ  ، دربارهء اسراى غزوهء بدر نيست ، بلكه دربارهء أسير نمودن قافلهء أبو سفيان است كه با عِيْر و كاروان خود گريخت و قبل از دسترسى أصحاب رسول خدا به او ، به مكّه هزيمت كرد .\r\nاو ميگويد : رسول خدا صلّى الله عليه و آله به عبّاس ، عموى خود نظر محبّت داشت ؛ و از تشديد عُمَر در قتل وى پس از إسارت نگران بود . و بطور كلّى آنچه در اين باره در تفاسير و روايات وارد شده است ، خلاف شأن نزول است و رواياتى است مجعول و ساختگى . رسول خدا صلّى الله عليه و آله در هر حال أفعالش از روى إتقان و حَمِيَّت و رحمت بوده ؛ و تشديد عُمَر از روى حسّ انتقام و كينه‌توزى بوده است كه ساحت پيغمبر أكرم از آن مبرَّى است .\r\nمحصَّل و جوهرهء كلام او اين است كه : رسول خدا صلَّى الله عليه و آله و سلَّم به أصحاب خود در هنگامى كه تنورهء جنگ بدر برافروخته شد فرمود : من مردانى را از بنى هاشم و غَيرِهِم مىشناسم كه آنان را از روى إكراه بجنگ آورده‌اند و ما نيازى بكشتن آنها نداريم ؛ هر كس شخصى از بنى هاشم را ببيند او\r\n\r\n\r\n","description":"","footnote":"\r\n( 1 ) آيه 70 از سورهء 8 : الانفال\r\n( 2 ) « الميزان فى تفسير القرءان » ج 9 ، ص 136 تا 143\r\n","page_name":" 173 ","page_number":187},
  {"content":"\r\n\r\nرا نكشد ؛ و هر كس أبو البَختَرىّ بن هِشَام بن حَارِث بن أسد را ببيند او را نكشد . و هر كس عبّاس بن عبد المطلّب‌عموى رسول الله را ببيند او را نكشد ؛ زيرا او را بدون دلخواه خودش بجنگ فرا خوانده‌اند .\r\nدر اينجا ميبينيم كه رسول خدا صلَّى الله عليه و آله در منع و نهى از قتل عبّاس تأكيد كرده است . و چون جنگ بدر به پايان رسيد و أسيران را در بند كردند ، شب را رسول خدا خوابش نبرد ، و همينطور بيدار و نگران بود . أصحابش - طبق تصريح تمام مورّخين و سيره نويسان كه وقعهء بدر را حكايت كرده‌اند - به وى گفتند : اى رسول خدا چرا نميخوابى ؟ !\r\nفرمود : سَمِعْتُ تَضَوُّرَ عَمِّى الْعَبَّاسَ فِى وَثَاقِهِ فَمَنَعَنِى النَّوْم . « من صداى نالهء عمويم عبّاس را كه در أثر محكم بستن در قيد و طناب مىنالد ، شنيدم ؛ و خواب را از چشمانم ربوده است . » أصحاب بر خواستند و وَثَاق را از وى باز كردند تا رسول الله خوابش برد .\r\nو از يَحيى بن أبى كثيرروايت است كه : چون در روز بدر مسلمين هفتاد تن از مشركين را أسير كردند ، از جملهء أسيران عبّاس عمّ رسول خدا بود . آنكه متصّدى و مباشر بستن و دربند نهادن و وَثاق او شد ، عمر بن خطّاب بود .\r\nعبّاس به او گفت : أَمَا وَ اللَهِ يَا عُمَرُ ! مَا يَحْمِلُكَ عَلَى شَدِّ وَثَاقِى إلَّا لَطْمِى إيَّاك فِى رَسُولِ اللَهِ صَلَّى اللَهُ عَلَيْهِ وَ ءَالِهِ . « هان اى عمر ! سوگند به خدا چيزى ترا وادار ننموده است كه بند و وثاق مرا محكم ببندى مگر سيلىاى را كه من به تو دربارهء حمايت از رسول خدا زده‌ام ! »\r\nيحيى مىگويد : رسول خدا صلَّى الله عليه و آله صداى نالهء عبّاس را مىشنيد و او را خواب نمىبرد . گفتند : اى رسول خدا ! چرا خوابت نمىبرد ؟ !\r\nرسول خدا فرمود : كَيْفَ أَنَامُ وَ أَنَا أَسْمَعُ أَنِينَ عَمِّى ؟ ! « چگونه خوابم مىبرد در حالى كه صداى نالهء عمويم را مىشنوم ؟ ! »\r\nجميع أصحاب رسول أكرم از مهاجرين و أنصار و غيرهم ميدانستند كه :\r\n\r\n","description":"","footnote":"","page_name":" 174 ","page_number":188},
  {"content":"\r\n\r\nعبّاس در نزد رسول الله داراى چه منزلت و فضيلتى است ! بطوريكه پيامبر دوست داشت او سالم بماند و گرامى باشد .\r\nو چون سخن أبو حذيفة بن عتبة بن ربيعة بن عبد شمس‌كه در غزوهء بدر با رسول خدا بود به او رسيد كه گفته بود : أَنَقْتُلُ ءَابَآءَنَا وَ أَبْنَائَنَا وَ إخْوَانَنَا وَ نَتْرُكُ الْعَبَّاسَ ؟ وَ اللَهِ لَئِنْ لَقِيتُهُ لَالْجَمَنَّهُ بِالسَّيْفِ ! « آيا ما پدران و پسران و برادرانمان را بكشيم و عبّاس را رها كنيم ؟ قسم به خدا اگر من به او برخورد كنم با شمشير بر دهانش مىكوبم . »\r\nرسول خدا از اين كلام بدش آمد ؛ و از عمر مَدَد خواست و در حالى كه غيرت و حميّتِ او را بر مىانگيخت فرمود : يَا أَبَا حَفْصٍ ! أَ يُضْرَبُ وَجْهُ عَمِّ رَسُولِ اللِهِ بِالسَّيْفِ ؟ ! « اى أبو حفص ! آيا سزاوار است چهرهء عموى رسول خدا با شمشير زده شود ؟ ! »\r\nعمر مىگويد : قسم به خدا اين أوّلين روزى بود كه رسول خدا مرا به أبو حفص ( با كنيه ) ياد نمود .\r\nچون جنگ به پايان رسيد ، و خداوند بندهء خودش را نصرت داد ، و سپاهش را عزّت بخشيد ، و از طواغيت مشركين هفتاد نفر كشته شد و هفتاد نفر ديگر أسير گشتند و آنان را در بند و وَثاق بستند و بياوردند ، عمر برخاست و با شديدترين لهجه بر كشتن آنان تحريض مينمود ؛ و ميگفت : اى رسول خدا ! اينان تو را تكذيب كردند ؛ و از مكّه بيرون راندند ؛ و با تو كارزار نمودند . مرا بر فلان مسلّط كن ( قوم و خويش نسبى و يا سببى او ) تا گردنش را بزنم ؛ و علىّ را مسلّط كن تا گردن برادرش عقيل را بزند ؛ و حمزه را مسلّط كن تا گردن برادرش عبّاس را بزند !\r\nآية الله عاملىّ در اينجا مىگويد : سبحان الله ! عبّاس و عقيل از تكذيب كنندگان رسول الله نبوده‌اند ؛ و از إخراج كنندگان او از مكّه نبوده‌اند ؛ و از آزار دهندگان به وى نبوده‌اند ؛ همگى با رسول خدا در شِعْب در أيّام محاصرهء قريش\r\n\r\n","description":"","footnote":"","page_name":" 175 ","page_number":189},
  {"content":"\r\n\r\nبوده‌اند ؛ و در آن رنجها و ناملايمات با رسول خدا مواسات مىكرده‌اند ؛ و ايشان را از روى إكراه بجنگ بدر بيرون آورده بودند - طبق گواهى خود رسول خدا بر اين مطلب - و رسول خدا در وقتى كه آتش جنگ فروزان بود مسلمين را از كشتن آنها منع كرد ؛ اينك چگونه كشته شوند در حالى كه أسير مىباشند ؟ و اگر نالهء عبّاس ( از محكم بستن در وثاق ) رسول خدا صلَّى الله عليه و آله و سلَّم را در قَلَق و اضطراب بيفكند تا به حدّيكه خواب را از ديدگانش بربايد ، گمان تو چيست به كشتن او صَبْرًا « 1 » بدون سببى كه إيجاب كشتن كند ؟ ! چرا كه عبّاس پيش از واقعهء بدر مسلمان شده بود ؛ و إسلامش را پنهان ميداشت به جهت حكمتى كه خدا و رسول او بدان راضى بودند ؛ و براى او و براى امّت مسلم ، مصلحت بود « 2 »\r\nآية الله عامِلى ( ره ) أيضاً فرمايد : چون خداوند عزّ و جلّ بنده و رسول خود را در :  يَوْمَ الْفُرْقانِ يَوْمَ الْتَقَى الْجَمْعانِ  ، در بَدْر بر مشركين ظفر داد ، و اسرا را نزد وى آوردند ؛ مسلمين دانستند كه : پيامبر بر آنها شفقت دارد باميد آنكه بعداً مسلمان شده و خداوند آنان را به دين خودش هدايت كند ، و در راه خودش و پيمودن سبيل حقّ آنها را موفّق گرداند - همچنانكه همينطور هم شد - و اين عبارت است از نُصْح و خيرخواهى براى خداى تعالى و براى بندگانش .\r\nو ليكن رسول خدا مقرّر فرمود كه : با وجود عفوِ از ايشان ، از آنها فديه هم گرفته شود ؛ تا أوّلًا : آنها را از مقاومت در برابر پيامبر ضعيف كند ؛ و ثانياً : براى خود و مسلمين نيروئى در برابر ايشان إحداث شود ؛ و اين - در حقيقت - طريقى أصلح بود براى دو گروه ؛ و در آن نُصْح بود براى خداوند تعالى و براى\r\n\r\n\r\n","description":"","footnote":"\r\n( 1 ) قتل صَبْر عبارت است از آنكه كسى را بدون آنكه بتواند از خود دفاع كند ، بر پا دارند و او را بكشند .\r\n( 2 ) « النّص و الاجتهاد » طبع دوّم ، ص 238 تا ص 241 ، مورد 47 از موارد اجتهاد در برابر نصّ\r\n","page_name":" 176 ","page_number":190},
  {"content":"\r\n\r\nبندگانش . «   وَ ما يَنْطِقُ عَنِ الْهَوى * إِنْ هُوَ إِلَّا وَحْيٌ يُوحى . »   علاوه بر اينها ، نفس رسول أكرم تا جائى كه راه مىيافت در صدد رسانيدن رحمت و خير به بشر بوده است .\r\nأَمّا رأى عمر اين بود كه : بايد أسيران همگى كشته شوند جَزَاءً به تكذيبى كه كرده‌اند ؛ و آزارى كه به پيامبر رسانيده‌اند ؛ و اهتمامى كه در كشتن رسول خدا داشته أمّا توفيق نيافته‌اند ؛ و پيامبر را إخراج نموده و سپس با او مقاتله كرده‌اند .\r\nعُمَر در اين رأى بسيار حسّاسيّت بخرج ميداد و شديد الأنَفَه « 1 » بود كه مشركين را بايد با دست أرحامشان كشت ؛ و ريشه و بُن آنها را برآورد ؛ تا جائى كه يك تن از آنها بجاى نماند .\r\nأمّا رسول خدا صلَّى الله عليه و آله كسى بود كه در او كلمهء إلهيّه كه در محكم قرآن عظيم حكايت شده است متمثّل بود ، و آن كلمه اينست كه ميگفت :  إِنْ أَتَّبِعُ إِلَّا ما يُوحى إِلَيَّ إِنِّي أَخافُ إِنْ عَصَيْتُ رَبِّي عَذابَ يَوْمٍ عَظِيمٍ  « 2 »\r\n« من پيروى نمىكنم مگر از آنچه به من وحى شده است ، من اگر عصيان پروردگارم را بكنم از عذاب روزى بزرگ وحشت و ترس دارم . »\r\nرسول خدا صلّى الله عليه و آله همه را آزاد ساخت و از روى عفو و كرامت راهشان را باز نمود پس از آنكه از آنان فديه گرفت .\r\nأمّا جاهلانِ بمقام عصمت و حكمت او ، پس از آن :  لا يَقُومُونَ إِلَّا كَما يَقُومُ الَّذِي يَتَخَبَّطُهُ الشَّيْطانُ مِنَ الْمَسِّ  . « از جاى خود بر نخاستند مگر مانند برخاستن شخص شيطان زده . »  ذلِكَ بِأَنَّهُمْ قالُوا  . « بعلّت آنكه گفتند » : رسول خدا صلّى الله عليه و آله در اين رحمت و شفقتى كه بر آنها آورد و از ايشان فدا\r\n\r\n\r\n","description":"","footnote":"\r\n( 1 ) عبارت « النّصّ و الاجتهاد » چنين است : وَ كَانَ عُمَرُ قَوِىَّ الْعَزِيمَةِ ؛ شَدِيْدَ الشَّكِيمَةِ فِى اسْتِئْصَالِهِمْ قَتْلا . . .\r\n( 2 ) ذيل آيه 15 ، از سورهء 10 : يونس\r\n","page_name":" 177 ","page_number":191},
  {"content":"\r\n\r\nگرفت ، مجتهد بوده است و از روى اجتهاد خويش عمل كرده است ؛ و كار راست و صواب آن بود كه آنان را بكُشد و آنها را از بيخ و بُن ريشه كن سازد ؛ و دليل آورده‌اند از أخبارى ساختگى و مجعول كه نه عقل و نه نَقل آن را جائز نميدانند .\r\nاز جمله آنكه : پس از آنكه رسول خدا فديه گرفت ، صبحگاهان عمر به نزد رسول الله ( صلّى الله عليه و آله و سلَّم ) رفت ، پس ناگهان ديد رسول خدا و أبو بكر گريه مىكنند . عمر به آنان گفت : چرا گريه ميكنيد ؟ ! اگر من هم اشك داشته باشم ، من هم گريه ميكنم ؛ و اگر نه به جهت بُكا شما تباكى مىكنم !\r\nپس رسول أكرم ( صلّى الله عليه و آله و سلَّم ) فرمود : إِنْ كَادَ لَيَمَسُّنَا فِى خِلافِ ابْنِ الْخَطَّابِ عَذَابٌ عَظِيمٌ ، وَ لَوْ نَزَلَ عَذَابٌ مَا أَفْلَتَ مِنْهُ إلَّا ابْنُ الْخَطَّاب « 1 »\r\n« نزديك بود كه بر أثر مخالفت با عمر بن خطّاب ، عذاب عظيمى بما برسد ؛ و اگر عذاب نازل مىشد هيچكس از آن رهائى نمىيافت مگر پسر خطّاب . »\r\nگفتند : خداوند اين آيه را نازل نمود :   ما كانَ لِنَبِيٍّ أَنْ يَكُونَ لَهُ أَسْرى حَتَّى يُثْخِنَ فِي الْأَرْضِ تُرِيدُونَ عَرَضَ الدُّنْيا وَ اللَّهُ يُرِيدُ الْآخِرَةَ وَ اللَّهُ عَزِيزٌ حَكِيمٌ * لَوْ لا كِتابٌ مِنَ اللَّهِ سَبَقَ لَمَسَّكُمْ فِيما أَخَذْتُمْ عَذابٌ عَظِيمٌ   « 2 » . . . . لآيات .\r\n« پيغمبر را چنين حقّى نيست كه أسير بگيرد تا اينكه زمين را از خون سرشار كند . شما عَرَض و متاع موقّتىِ دنيا را إراده داريد ؛ و خداوند آخرت را\r\n\r\n\r\n","description":"","footnote":"\r\n( 1 ) « النّص و الاجتهاد » طبع دار النهج لبنان ، ص 243 ، از جزء أوّل « سيرهء نبويّه » دحلانىّ ، ص 512 نقل نموده است ؛ و به غير اين لفظ كه مفيد همين معنى است نيز در « سيرهء دحلانىّ » و « سيرهء حلبيّه » و در « البداية و النّهاية » ابن كثير نقلًا از هر يك از إمام أحمد ، و مسلم ، و أبو داود ، و تِرمذِىّ با إسنادشان به عُمَر بن خطّاب موجود مىباشد .\r\n( 2 ) آيه 67 و 68 ، از سورهء 8 : الانفال\r\n","page_name":" 178 ","page_number":192},
  {"content":"\r\n\r\nإراده دارد ؛ و خداوند عزيز و حكيم است . اگر حكم پيشين خدا بر عفو و إغماض از عمل شما نبود هر آينه در آنچه را كه فديه گرفتند عذاب عظيمى شما را در بر ميگرفت . »\r\nسيّد شرف الدّين در اينجا مىفرمايد :  وَ ما قَدَرُوا اللَّهَ حَقَّ قَدْرِهِ .  « 1 » « ايشان خداى را چنان كه بايد نشناختند و پاس قدر و قيمتش نگذاردند . » زيرا كه در ضلالت و گمرهى فرو رفتند و براى رسول خدا اجتهاد و إظهار نظر را جائز شمردند ، در حالى كه خدا ميفرمايد :  إِنْ هُوَ إِلَّا وَحْيٌ يُوحى  « 2 » و در غايت جهل متوغّل شدند ، چرا كه به وى نسبت خطا دادند ؛ و در حُمق و نادانى و كجروى مبالغه كردند زيرا كه كلام غير او را بر او مقدّم داشتند .\r\nدر تفسير آيه ، نشانه‌هاى راست و درست برايشان مشتبه شد ؛ و وجوه رشد و هدايت را گم كردند و گفتند : اين آيه در مقام عيب گوئى به رسول خدا و أصحابش نازل شده است ؛ چون - به گمان اين أحمقان - عَرَض حيات دنيا را اختيار نمودند ؛ و أسير گرفتند ، و از أسيران فديه أخذ كردند قبل از اينكه خون فراوان از آنها بر روى زمين بريزند ؛ و چنين پنداشتند كه در اين خطيئه غير از عُمر كسى سالم نمانده است ، و اگر بنا بود عذاب فرود مىآمد غير از پسر خطّاب كسى رهائى نداشت .\r\nو دروغ گفته آنكه پنداشته است كه رسول خدا صلّى الله عليه و آله أسير گرفته و از ايشان فديه گرفته است پيش از آنكه زمين را از خونشان سيراب كند ؛ زيرا كه اين كار رسول خدا بعد از سيراب كردن زمين از خون مشركين و قتل صَناديد و طواغيت قريش بود مثل : أبو جهل بن هشام و عُتْبَة و شَيْبَة بن أبى رَبيعَة و وليد بن عُتْبَة و عاصى بن سعيد . . .\r\nدر اينجا پس از آنكه صاحب كتاب ، سى و پنج تن از مقتولين را يكايك\r\n\r\n\r\n","description":"","footnote":"\r\n( 1 ) صدر آيه 91 ، از سورهء 6 : الانعام\r\n( 2 ) آيه 4 ، از سورهء 53 : النّجم\r\n","page_name":" 179 ","page_number":193},
  {"content":"\r\n\r\nنام برده است ، ميگويد : تا برسد به هفتاد تن از رؤساى كفر ، و زعماى شرك همچنانكه بالضّروره معلوم است . اگر اين انديشمندان و نويسندگان ، داراى عقل و درايت بودند چگونه ميگفتند كه : أخذ فديه از مشركين قبل از إثخان در أرض و غلظت و ثُخُونت زمين از خون آنان بوده است ؟ و چگونه اين لوم و سرزنش شامل حال پيامبر مىشود بعد از اين گونه قتل و كشتار ؛ اى مسلمانان ؟ ! رسول خدا از اين تهمت بَرِى است ؛ و خداوند ، متعالى است از چنين نسبتى به پيامبرش عُلوًّا كَبيرًا .\r\n\r\nاين آيه راجع به أسير گرفتن عِيْر و قافلهء أبو سفيان است ؛ نه راجع به نفير و أسير گرفتن از سپاه قريش\r\nو تحقيق در مسأله و صواب در تفسير آنست كه : آيه نازل شده است در مقام تعييب و تعيير به كسانى كه ميل داشتند قافلهء تجارت أبو سفيان و يارانش را به غارت برند ؛ بنا بر آنچه را كه خداوند تعالى از ايشان حكايت مىكند در گفتارش - از اين واقعه - آنجا كه ميگويد :\r\n وَ إِذْ يَعِدُكُمُ اللَّهُ إِحْدَى الطَّائِفَتَيْنِ أَنَّها لَكُمْ وَ تَوَدُّونَ أَنَّ غَيْرَ ذاتِ الشَّوْكَةِ تَكُونُ لَكُمْ وَ يُرِيدُ اللَّهُ أَنْ يُحِقَّ الْحَقَّ بِكَلِماتِهِ وَ يَقْطَعَ دابِرَ الْكافِرِينَ  « 1 »  . \r\n« و ياد بياوريد زمانى را كه خداوند به شما وعده داد كه يكى از دو گروه ( قافله و مال التّجارة أبو سفيان و أصحابش ، يا لشكر قريش ) براى شما خواهد بود . و شما دوست داشتيد آن گروهى كه داراى شوكت نيست ( مجهّز به تجهيزات سپاهى و جنگى ، و يا عزّت و سربلندى معنوىّ ) براى شما باشد ؛ و خداوند إراده مىكند كه : حقّ را با كلمات خود تثبيت و تحكيم كند ؛ و ريشه و بُن كافرين را بِبُرد و قطع نمايد . »\r\nرسول خدا صلّى الله عليه و آله با أصحاب خود مشورت نموده گفت : إنَّ القَوْمَ قَدْ خَرَجُوا عَلَى كُلِّ صَعْبٍ وَ ذَلَوُلٍ . فَمَا تَقُولُونَ ؟ الْعِيْرُ أَحَبُّ إِلَيْكُمْ أَمِ النَّفِيرُ ؟\r\n« طائفهء قريش با هر مشكلاتى كه بوده است بر روى مركب‌هاى سركش و\r\n\r\n\r\n","description":"","footnote":"\r\n( 1 ) آيه 7 ، از سورهء 8 : الانفال\r\n","page_name":" 180 ","page_number":194},
  {"content":"\r\n\r\nرام عليه شما از مكّه خارج شده‌اند . چه ميگوئيد ؟ آيا عِير و قافلهء تجارتى آنها را بيشتر دوست داريد ، يا بسيج عمومىّ را براى جنگ و كشتار ؟ »\r\nگفتند : بَلِ الْعِيْرُ أَحَبُّ إلَيْنَا مِنْ لِقَآء الْعَدُوِّ . « بلكه قافله براى ما محبوبتر است از ديدار و برخورد با دشمن . »\r\nو بعضى چون ديدند كه رسول خدا صلّى الله عليه و آله إصرار بر قتال و كشتار با دشمن دارد ، گفتند : هَلَّا ذَكَرْتَ لَنَا الْقِتَالَ لِنَتَأَهَّبَ لَهُ ؟ ! إنَّا خَرَجْنَا لِلْعِيرِ لَا لِلْقِتَالِ !\r\n« چرا قبلًا براى ما نامى از جنگ نبُردى تا ما خود را آماده سازيم ؟ ! ما براى ربودن قافله از منازل خود بيرون آمده‌ايم ، نه از براى جنگ ! »\r\nدر اينحال رنگ چهرهء رسول خدا دگرگون شد ؛ و خداوند تعالى اين آيه را فرستاد :\r\n  كَما أَخْرَجَكَ رَبُّكَ مِنْ بَيْتِكَ بِالْحَقِّ وَ إِنَّ فَرِيقاً مِنَ الْمُؤْمِنِينَ لَكارِهُونَ * يُجادِلُونَكَ فِي الْحَقِّ بَعْدَ ما تَبَيَّنَ كَأَنَّما يُساقُونَ إِلَى الْمَوْتِ وَ هُمْ يَنْظُرُونَ   « 1 »\r\n« همانطور كه پروردگارت تو را از خانه‌ات به حقّ بيرون آورد در حالى كه جماعتى از مؤمنين إكراه داشتند ؛ با تو مجادله و گفتگو و ردّ و بدل ميكنند در حقّ ، پس از آنكه حقّ آشكارا و هويدا شده است . گويا ايشان را بسوى مرگ مىكشانند ؛ و ايشان در نظارهء مرگ مىباشند . »\r\nو چون خداوند عزّ و جلّ خواست آنان را قانع كند به اينكه پيغمبرش صلّى الله عليه و آله در إصرارش به جنگ و كشتار معذور است ، و او اعتنائى به قافله و صاحبان قافله ندارد ، چنين گفت :  ما كانَ لِنَبِيٍّ أَنْ يَكُونَ لَهُ أَسْرى حَتَّى يُثْخِنَ فِي الْأَرْضِ . \r\nبنابراين ، پيامبر شما كسى است كه أسيرانى براى خود نمىگيرد تا اينكه زمين را از خون مشركين غليظ گرداند بر طبق سنّت أنبياى گذشته كه آنها نيز\r\n\r\n\r\n","description":"","footnote":"\r\n( 1 ) آيه 5 و 6 از سورهء 8 : الانفال\r\n","page_name":" 181 ","page_number":195},
  {"content":"\r\n\r\nأسيرانى كه ميگرفتند بعد از ريختن خون مشركين و غليظ نمودن زمين بوده است .\r\nدر اين صورت براى اين پيغمبر أهمّيّتى ندارد كه أسير كردن أبو سفيان و أصحابش كه با قافله شان به مكّه گريخته‌اند از دستش برود .\r\nأمّا شما ( تُرِيدُونَ ) ميخواهيد ، - در وقتى كه دوست داشتيد قافله را أخذ كنيد و صاحبانش را أسير گردانيد -  ( عَرَضَ الدُّنْيا وَ اللَّهُ يُرِيدُ الْآخِرَةَ )  اين متاع عارضى و موقّتىِ پست دنياى دون نصيب شما شود ؛ و خداوند آخرت را براى شما ميخواهد كه لشكريان قريش را كه داراى شوكت و تجهيزاتند از بين ببرد و مستأصل گرداند ؛ و دشمنان دين را ريشه كن سازد ؛  ( وَ اللَّهُ عَزِيزٌ حَكِيمٌ )  و خداوند داراى مقام عزّت و حكمت است . عزّت و حكمت خدا اقتضاء دارد كه در آن روز دشمن را از بيخ و بن براندازند و آتش فروزانش را خاموش سازند .\r\nسپس در مقام سرزنش و تعييب مسلمين ميگويد :  ( لَوْ لا كِتابٌ مِنَ اللَّهِ سَبَقَ )  اگر از خداوند قرارى و حكمى در سابق نگذشته بود كه شما را از أخذ قافله و عِير منع كند ، و از إسارت صاحبانش باز دارد ، هر آينه شما آنقوم را أسير مىنموديد ؛ و قافله شان را تصرّف مىكرديد ؛ و اگر چنين كارى مىكرديد  ( لَمَسَّكُمْ فِيما أَخَذْتُمْ )  تحقيقاً در برابر آنچه را كه مأخوذ داشته بوديد ، قبل از آنكه زمين را از خونشان غليظ و سيراب كنيد ، شما را فرا ميگرفت و مسّ مينمود و مىرسيد  ( عَذابٌ عَظِيمٌ )  عذاب عظيمى .\r\nدر اينجا آية الله عاملىّ ميفرمايد : اينست معنى آيه كريمه ، و صحيح نيست بر غير اين معنى حمل كنيم . من اين آيه و تفسيرش را در « الفصول المهمّة » فصل هشتم آورده‌ام ؛ و بخاطر ندارم كه كسى بر اين تفسير بر من سبقت جسته باشد « 1 » .\r\n\r\n\r\n","description":"","footnote":"\r\n( 1 ) « النّص و الاجتهاد » طبع دوّم ، خلاصهء گفتار از ص 239 تا ص 245 مورد 47 ، و 48 از مواردى كه اجتهاد در مقابل نصّ شده است .\r\n","page_name":" 182 ","page_number":196},
  {"content":"\r\n\r\n\r\nتفسير آيه : ما كانَ لِلنَّبِيِّ وَ الَّذِينَ آمَنُوا أَنْ يَسْتَغْفِرُوا لِلْمُشْرِكِينَ\r\nرسول خدا ، به دعوت عبد الله بن عبد الله بن ابَىّ به عيادت از پدرش رفت و پس از مردن هم ، بر او نماز خواند و طلب مغفرت نمود . در اين هنگام آيه نازل شد :\r\n ما كانَ لِلنَّبِيِّ وَ الَّذِينَ آمَنُوا أَنْ يَسْتَغْفِرُوا لِلْمُشْرِكِينَ وَ لَوْ كانُوا أُولِي قُرْبى مِنْ بَعْدِ ما تَبَيَّنَ لَهُمْ أَنَّهُمْ أَصْحابُ الْجَحِيمِ  « 1 »  . \r\n« هيچ حقّى براى پيغمبر و آن كسانى كه إيمان آوردند نيست كه براى مشركين استغفار كنند ، و لو اينكه از نزديكان ( ذَوِى الْقُرْبَاى ) آنها باشند ، بعد از اينكه بر آنها روشن بشود كه آنها از أصحاب جحيم و أهل جهنّم‌اند . »\r\n\r\nتفسير آيه : يا أَيُّهَا النَّبِيُّ لِمَ تُحَرِّمُ ما أَحَلَّ اللَّهُ لَكَ تَبْتَغِي مَرْضاتَ أَزْواجِكَ\r\n  يا أَيُّهَا النَّبِيُّ لِمَ تُحَرِّمُ ما أَحَلَّ اللَّهُ لَكَ تَبْتَغِي مَرْضاتَ أَزْواجِكَ وَ اللَّهُ غَفُورٌ رَحِيمٌ   « 2 »\r\nروزى حَفْصه ، از رسول خدا إجازه گرفت و به منزل پدرش رفت ، ماريهء قبطيّه كنيز رسول خدا به حُجرهء حَفْصه آمد - خصوصيّات داستان ماريهء قبطيّه قبلًا عرض شد - رسول خدا - طبق بعضى از روايات - با ماريه همبستر شدند ، در اين هنگام حَفْصَه به حُجرهء خود بازگشت نمود و ديد كه رسول خدا در آنجا با ماريه همبستر شده است . ناگهان شيونى بر پا نمود كه تو آبروى مرا بردى ، شأن و منزلت مرا پايمال نمودى ، در حجرهء من كه حقّ من است ، تو با كنيزت همبستر شدى !\r\nحال اين داد و بيداد و فرياد و شيون را ببينيد با آن حيائى كه از پيغمبر معروف است و در تواريخ و أحاديث بطور مستفيض وارد شده است ، آنوقت خواهيد ديد چه وضعى بر پيغمبر گذشته است ! اينك ما مختصرى عرض ميكنيم و مىگذريم .\r\nدر اينجا پيغمبر طبق بعضى از روايات به حفصه گفتند : چه خبر است ؟\r\n\r\n\r\n","description":"","footnote":"\r\n( 1 ) آيه 113 ، از سورهء 9 : التّوبة\r\n( 2 ) آيه 1 ، از سورهء 66 : التّحريم\r\n","page_name":" 183 ","page_number":197},
  {"content":"\r\n\r\nساكت باش !\r\nما ميگوئيم : آخر مگر همبستر شدن إنسان با كنيز خود گناه است ؟ ! تو خانه را از كجا آورده‌اى ؟ ! مگر از ملك پدرت به تو رسيده است ؟ ! خانه از آنِ پيغمبر ، حجره از آنِ او ، تو هم كه در آن نبوده ، به منزل پدر خود رفته بودى ، و اكنون نيز بى جهت بازگشته‌اى ! و آميزش إنسان با كنيز خود كه بر او حلال است چه گناهى دارد ؟ واقعاً ببينيد چه مصيبتهائى بر پيغمبر مىگذشت ! اينها كسانى هستند كه ماريه را از مدينه بيرون مىكنند كه بهيچوجه پيغمبر دسترسى به او نداشته باشد .\r\nعَلَى كُلِّ تقدير ، پيغمبر فرمود : اين همه سر و صدا نكن ! من عهد مىكنم كه ديگر در عمرم با ماريه همبستر نشوم . لذا ماريه را بر خود حرام نمود . آيه نازل شد :\r\n  يا أَيُّهَا النَّبِيُّ لِمَ تُحَرِّمُ ما أَحَلَّ اللَّهُ لَكَ   . « اى پيغمبر ! چرا حرام كردى بر خود چيزى را كه خدا بر تو حلال كرده است ؟ » كنيز تو حلال توست ، چرا بر خود حرام نمودى ؟ !   تَبْتَغِي مَرْضاتَ أَزْواجِكَ   . « به خاطر رضا و پسند زنان خود ، آنچه را كه خداوند بر تو حلال كرده است حرام نموده‌اى ؟ »   وَ اللَّهُ غَفُورٌ رَحِيمٌ   . « و خداوند ، بسيار آمرزنده و مهربان است . »\r\n عَفَا اللَّهُ عَنْكَ لِمَ أَذِنْتَ لَهُمْ حَتَّى يَتَبَيَّنَ لَكَ الَّذِينَ صَدَقُوا وَ تَعْلَمَ الْكاذِبِينَ  « 1 »  . \r\nوقتى رسول خدا صلّى الله عليه و آله و سلَّم به قصد جنگ تَبوك حركت نموده بسيج عمومى دادند ( كه داستان آن و مسألهء منافقين بسيار مفصّل است ؛ زيرا رفتن به جنگ خيلى برايشان سخت بود ؛ تابستان بود و هوا گرم ، راه دور بود ، و رفت و آمد خيلى مشكل بود ، بسيج هم بسيج عمومى بود . ) بعضى از اين منافقين به خدمت رسول خدا آمدند و هر كدام به عذرى بهانه مىآوردند .\r\n\r\n\r\n","description":"","footnote":"\r\n( 1 ) آيه 43 ، از سورهء 9 : التّوبة\r\n","page_name":" 184 ","page_number":198},
  {"content":"\r\n\r\nبعضى مىگفتند : من كسالت دارم و نمىتوانم با شما بيايم . يا رسول الله ! به من إجازه بده كه در مدينه بمانم . ديگرى مىآمد و به بهانه‌اى ديگر ، مفصّل با آن حضرت گفتگو مىكرد . مقدّمه ، مؤخّره و چنين و چنان ، كه أصلًا طاقت ندارم ؛ ضعف بدنِ من مانع از شركت است . من چطور مىتوانم اين راه دور را طىّ كنم ؟ ! و خلاصه ، بعضى از همان منافقين معروف كه البتّه أفرادشان هم خيلى زياد نبود ، و ليكن عدّهء مُعْتَنابِهى بودند ، اينها آمدند و إذن گرفتند كه نيايند ، و پيغمبر هم با إشارهء سر خود ، آنها را مرخّص مىفرمود . آيه نازل شد :\r\n عَفَا اللَّهُ عَنْكَ لِمَ أَذِنْتَ لَهُمْ  « خدا از تو گذشت ؛ اى پيغمبر ، چرا به آنها إذن دادى كه نيايند ؟ ! »  حَتَّى يَتَبَيَّنَ لَكَ الَّذِينَ صَدَقُوا وَ تَعْلَمَ الْكاذِبِينَ  . « بايد به آنها أمر كنى بيايند ، تا آن كسانى كه صادق و راست و راستين هستند ، از كاذبين جدا بشوند . »\r\nحالتِ خجلت و شرم و بزرگوارى و سعهء صدر پيغمبر را ببينيد ! در حالى كه ميخواهد براى جنگ تبوك حركت كند ، جنگى كه تمام مسؤوليّتش بعهدهء خود حضرت است ، شخصى مىآيد و تقاضا مىكند كه به من إجازه بده من كِسالت دارم ، عذر دارم ! اگر پيغمبر بگويد : من إجازه نمىدهم . او مىگويد : اين مرد چقدر سنگدل و بى رحم است . همه را به جنگ مىبرد ، و حتّى من كه مريضم ، از او إجازه خواستم كه در مدينه بمانم ، به من هم إجازه نمىدهد .\r\nو از طرفى همين كه به چند نفر إجازه ميدهد ، اين خطاب عجيب ، مىرسد :  عَفَا اللَّهُ عَنْكَ لِمَ أَذِنْتَ لَهُمْ  . چرا إجازه دادى ؟\r\n فَاسْتَقِمْ كَما أُمِرْتَ وَ مَنْ تابَ مَعَكَ وَ لا تَطْغَوْا إِنَّهُ بِما تَعْمَلُونَ بَصِيرٌ  « 1 »  . \r\n« اى پيغمبر ! استقامت كن همانطور كه بدان أمر شده‌اى ، و آن كسانى هم كه با تو ، توبه كرده‌اند بايستى استقامت و پايدارى و پافشارى كنند ، و نبايد طغيان كنيد ؛ زيرا كه حقّاً خداوند به كارهاى شما بصير است . » و در شدائد و\r\n\r\n\r\n","description":"","footnote":"\r\n( 1 ) آيه 112 ، از سورهء 11 : هود\r\n","page_name":" 185 ","page_number":199},
  {"content":"\r\n\r\nمشكلات و جنگها و ناراحتىها ترديدى به خود راه ندهيد و تزلزل پيدا نكنيد .\r\nدر روايت است كه رسول خدا فرمود : شَيَّبَتْنِى هُودٌ وَ أَخَوَاتُهَا . « سورهء هود و أخوات آن كه داراى لفظ « اسْتَقِمْ » است ، مرا پير كرد . » آنقدر لفظ استقامت مهمّ است كه مرا پير نموده است !\r\n\r\nتفسير آيه : وَ إِذْ أَخَذْنا مِنَ النَّبِيِّينَ مِيثاقَهُمْ وَ مِنْكَ وَ مِنْ نُوحٍ وَ إِبْراهِيمَ وَ مُوسى وَ عِيسَى ابْنِ مَرْيَمَ وَ أَخَذْنا مِنْهُمْ مِيثاقاً غَلِيظاً\r\n  وَ إِذْ أَخَذْنا مِنَ النَّبِيِّينَ مِيثاقَهُمْ وَ مِنْكَ وَ مِنْ نُوحٍ وَ إِبْراهِيمَ وَ مُوسى وَ عِيسَى ابْنِ مَرْيَمَ وَ أَخَذْنا مِنْهُمْ مِيثاقاً غَلِيظاً * لِيَسْئَلَ الصَّادِقِينَ عَنْ صِدْقِهِمْ وَ أَعَدَّ لِلْكافِرِينَ عَذاباً أَلِيماً   « 1 »\r\n« به ياد بياور آن زمانى را كه ما از پيغمبران ميثاق و عهد گرفتيم ؛ و در انجام مأموريّت به نحو أتمّ ، آنها را مورد سؤال و بازخواست قرار داديم . - پيغمبران أفراد عادى نيستند ، بلكه مراحلى را طّى كرده‌اند كه ذرّه‌اى تخطّى نكنند ؛ نه در ظاهر ، نه در باطن ؛ نه در إدراكات و نه در تخيّلات . در تمام مراحل بايد بقدرى راست و راستين و صادق باشند كه تا روز قيامت معلّم عالم بشريّت باشند . - اى پيغمبر ! ما از تو و از نوح و إبراهيم و موسى و عيسى بن مريم ، ميثاق و پيمان و عهد سخت و أكيد گرفتيم ، تا اينكه خداوند از صِدْقِ صادقين سؤال نموده ، مقدار صدقشان معلوم شود كه چه اندازه بوده است ! و خداوند ، براى كافران عذاب دردناكى مهيّا كرده است . »\r\n ما كانَ لِبَشَرٍ أَنْ يُؤْتِيَهُ اللَّهُ الْكِتابَ وَ الْحُكْمَ وَ النُّبُوَّةَ ثُمَّ يَقُولَ لِلنَّاسِ كُونُوا عِباداً لِي مِنْ دُونِ اللَّهِ وَ لكِنْ كُونُوا رَبَّانِيِّينَ بِما كُنْتُمْ تُعَلِّمُونَ الْكِتابَ وَ بِما كُنْتُمْ تَدْرُسُونَ  « 2 »\r\n« براى هيچ بشرى ، اين مقام و اين شأن و موقعيّت نيست كه خداوند به او كتاب و حكم و نبوّت بدهد ، آنگاه او به مردم بگويد : شما بيائيد بندهء من باشيد ، حرف مرا گوش كنيد ؛ أبداً اينطور نيست ! »\r\n\r\n\r\n","description":"","footnote":"\r\n( 1 ) آيه 7 و 8 ، از سورهء 33 : الاحزاب\r\n( 2 ) آيه 79 ، از سورهء 3 : ءَال عمران\r\n","page_name":" 186 ","page_number":200},
  {"content":"\r\n\r\nهمهء پيغمبران مىگويند : گوش به فرمان خدا باشيد ! و هر كجا كه آنها مىگويند أمر مرا إطاعت كنيد ، از جهت اين است كه أمر آنان أمر خداست . و اگر پيغمبرى بگويد : أمر مرا إطاعت كنيد ، و أمر خود را از پروردگار جدا كند ، و در آن حالى كه ميگويد أمر مرا إطاعت كن ، متوجّه خود باشد ، أمر او خلاف نبوّت و حكم و كتابى است كه خداوند به او عنايت كرده است .\r\nو اصولًا بشرى كه خدا به او كتاب و حكم و نبوّت عطا كرده ، چنين شأن و موقعيّتى ندارد كه به مردم بگويد : شما بندگان من باشيد ، أمر و نهى مرا إجراء كنيد ، من سلطان و حاكم و پادشاهم ، و به عنوان اينكه پيغمبرم ، شما بايد بردهء من و بندهء من باشيد ؛ أبداً أبداً چنين مطلبى نيست !\r\nپس علما يهود و نصارى كه مردم را به عبادت خود ميخوانند و خودشان را فرمانده ، و آنان را فرمانبر خود قرار داده‌اند ، بر خلاف حضرت موسى و حضرت عيسى و سائر پيغمبران عليهم السّلام عمل مىكنند ، و بر سنّت آنها نيستند . آنان از طريق ، منحرف ؛ و عوض اينكه مردم را به عبادت و إطاعت خدا دعوت كنند ، به عبادت و إطاعت خود مىخوانند .\r\n وَ لكِنْ كُونُوا رَبَّانِيِّينَ بِما كُنْتُمْ تُعَلِّمُونَ الْكِتابَ وَ بِما كُنْتُمْ تَدْرُسُونَ \r\n. رَبَّانِىّ ، دو معنى دارد : يكى به معنى مُرَبّى است ، و ديگرى منسوب به ربّ : ربّانىّ ، يعنى إلهىّ . ليكن شما علماى يهود و نصارى ربَّانيّين‌باشيد ؛ علمائى باشيد كه به خدا نسبت داريد ؛ علماء إلَهِيِّين باشيد ؛ نه علما أهل شقاوت و فرعونيّت ، و مصدر أمر و نهى براى خود ؛ و مردم را به سجده و كُرنِش در برابر فرامين خود قرار دهيد ؛ نه ! اين غلط است .\r\nيا اينكه شما ، علما تربيت كننده باشيد ؛ چون شما كتابهاى آسمانى را تعليم مىكنيد ؛ و خودتان از مضامين آنها اطّلاع داريد ؛ بنابراين ، شما تربيت كنيد مردم را ، و دعوت كنيد بسوى حقّ .\r\nاين ، تعدادى از آيات قرآن بود كه عرض شد ، تا اينكه حقيقت پيغمبر و\r\n\r\n","description":"","footnote":"","page_name":" 187 ","page_number":201},
  {"content":"\r\n\r\nموقعيّت و أمر و نهى و ولايت او را بدانيم ؛ و خداى ناكرده خيال نكنيم : حال كه پيغمبر داراى ولايت است ، ديگر هر كارى را مطابق ذوق و سليقهء خود انجام ميدهد ، و هر أمرى و نهيى مىكند ؛ اين غلط است . تمام كارهاى پيغمبر از روى دقّت و حساب است . و گوش به زنگ أمر پروردگار مىباشد ، كه خداىِ ناكرده به اندازهء سرِ سوزنى اين عقربه از جاى خود تكان نخورد ، و درونش نوسان پيدا نشود ؛ و اين آب صاف ، موج پيدا نكند ؛ و اين حالِ سكون و آرامش كه در أثر ارتباط با آن عوالم غيب بدست آمده است ، دچار اضطراب و اختلال نشود . پيغمبر عبدى است در برابر فرمان پروردگار : يَأْمُرُ وَ يَنْهَى بِمَا يَأْمُرُ وَ يَنْهَى اللَهُ تَبَارَكَ وَ تَعَالَى . و اينست حقيقت ولايت رسول الله صلَّى الله عليه و آله و سلَّم .\r\nهمچنين ولايت أمير المؤمنين و أئمّه عليهم السّلام هم ، به همين قِسم است . ولايت معصوم ، ولايت خداست ؛ و آنان از خود أمر و نهيى ندارند .\r\nالبتّه پيغمبر ، خود در جزئيّات أحكام ، مصدر تشريع بوده‌اند . ليكن أئمّه مصدر تشريع هم نيستند . فقط أوامر آنها منحصر به أوامر اجتماعى و أوامر وِلائىّ ، و بيان سنّت پيغمبر ، و بيان قرآن و تأويل و تفسير قرآن است . تمام أوامرى كه از آنان صادر مىشود ، عين أوامر پيغمبر و أوامر پروردگار ، و از روى عبوديّت محضه است . به اندازه‌اى أئمّه عبد يعنى خاك نشينند ، به اندازه‌اى متواضعند ، كه ذرّه‌اى أنانيّت و شخصيّت و نسبتِ به نفس دادن ، و چيزى را از خود دانستن ، در وجود آنها متصوَّر و معقول نيست ! و إلّا مانند سائر أفراد مردم مىباشند ؛ و فرقى بين آنها و مردم نخواهد بود . و اين مقام ، بسيار بسيار مقام بزرگى است كه تعلّقِ به أئمّهء دوازده گانهء ما كه نامشان در روايات آمده است دارد . اينها بالاخصّ مصدر براى مقام عصمت ، و ولايت كلّيّهء مطلقهء إلهيّهء پروردگار هستند ؛ و از همهء شؤون نفس گذشته و متحقّقِ به حقّ گرديده‌اند .\r\n\r\nوصيّت أمير المؤمنين عليه السّلام به اينكه : به قاتل من فقط يك ضربه بزنيد\r\nأمير المؤمنين عليه السّلام با تمام آن قدرت ، مُكنَت ، سيطره ، أمر ، نهى ، و أصحاب فداكارى كه أمر و نهى او را از جان و دل مىپذيرفتند ، غير از سنّت\r\n\r\n","description":"","footnote":"","page_name":" 188 ","page_number":202},
  {"content":"\r\n\r\nپيغمبر و كتاب خدا ، هيچ عمل نمىكرد ، و أبداً از آن دو تخطّى نمىنمود .\r\nخودش وصيّت مىكند : وقتى كه من كشته شدم ، قاتل مرا بكشيد ؛ و اگر هم خواستيد ، عفو كنيد ؛ و اگر عفو كنيد براى شما بهتر است ؛ چون خداوند عفو كنندگان را دوست دارد . و اگر من از اين ضربت نجات پيدا كنم خودم ميدانم با او ؛ اگر بخواهم قصاص كنم ، او يك شمشير زد ، من هم يك شمشير ميزنم ، و اگر بخواهم عفو كنم ، عفو مىكنم ، و البتّه عفو ميكنم .\r\nو اين نيز عبارتِ خود أمير المؤمنين است در وقتى كه أمير المؤمنين عليه السّلام حيات داشت ؛ بعضى كراراً به خدمت حضرت آمدند و گفتند : شما إجازه بدهيد ما ابن مُلجم را بكشيم ! شما يقيناً ميدانيد او قاتل شماست ! حضرت فرمودند : هنوز كه جنايتى از او صادر نشده است ؛ قبل از وقوع جنايت ، إنسان نميتواند قصاص كند .\r\nاين از نقطهء نظر حكم ظاهرىّ ؛ و أمّا از نقطهء نظر حكم باطنى : ءَأَقْتُلُ قَاتِلِى ؟ ! آيا من ميتوانم قاتل خود را بكشم ؟ آيا أصلًا اين معنى متصوّر است ؟ اگر ابن ملجم قاتل من است كه من او را نمىتوانم بكشم ! او بايد مرا بكشد . اگر من او را كشتم معلوم مىشود او قاتل من نبوده است ، من قاتل او بوده‌ام ؛ و من يك شخص بيگناهى را كشته‌ام . اين است برهان أمير المؤمنين كه در روايات مختلفه آمده است .\r\nدر تمام مواردى كه مىبينيم أمير المؤمنين عليه السّلام حكمى را بدست كسى سپرده‌اند ، از روى كتاب و سنّت بوده است .\r\n\r\nمُفاد و معنى : إنَّا لَمْ نُحَكِّمِ الرِّجَالَ وَ إنَّمَا حَكَّمْنَا الْقُرْءَانَ\r\nدر قضيّهء تحكيم حكَمَين ، بعضى به حضرت إشكال كردند كه : تو حُكم را به فلان حَكَم دادى ! حضرت فرمود : إنَّا لَمْ نُحَكِّمِ الرِّجَالَ ، وَ إنَّمَا حَكَّمْنَا الْقُرْءَانَ ، وَ هَذَا الْقُرْءَانُ إنَّمَا هُوَ خَطٌّ مَسْتُورٌ بَيْنَ الدَّفَّتَيْنِ لَا يَنْطِقُ بِلِسَانٍ وَ لَا بُدَّ لَهُ مِنْ تَرْجُمَان « 1 » .\r\n\r\n\r\n","description":"","footnote":"\r\n( 1 ) « نهج البلاغة » با تعليقهء شيخ محمّد عبده ، طبع مصر ، خطبهء 123\r\n","page_name":" 189 ","page_number":203},
  {"content":"\r\n\r\nما أفراد را « حكم » قرار نداديم ، بلكه قرآن را « حَكَم » قرار داديم ، و اين قرآن خطّى است كه روى كاغذى نوشته شده ، و بين دو دَفَّه ( جلد ) نگهدارى مىشود و محفوظ است ؛ و زبان ندارد ؛ بلكه زبان او زبانى است كه بايد بيايد و او را ترجمه نموده و از حقائق آن پرده بردارى كند . پس رجالند كه قرآن را تفسير و تأويل مىكنند ؛ و ما قرآن را « حَكَم » قرار داديم و از قرآن تنازل نمىكنيم .\r\nرُوِىَ أَنَّهُ عَلَيْهِ السَّلامُ كَانَ جَالِسًا فِى أَصْحَابِهِ فَمَرَّتْ بِهِمُ امْرَأَةٌ جَمِيلَةٌ فَرَمَقَهَا الْقَوْمُ بِأَبْصَارِهِمْ .\r\nسيّد رضىّرضوان الله عليه مىفرمايد : « در روايت است كه روزى حضرت أمير المؤمنين عليه السّلام در ميان أصحاب خود نشسته بودند كه زنِ زيبائى از آنجا عبور كرد ؛ أصحاب آن حضرت ، همه به آن زن چشم دوختند .\r\nفَقَالَ عَلَيْهِ السَّلامُ : إنَّ أَبْصَارَ هَذِهِ الْفُحُولِ طَوَامِحُ ، وَ إنَّ ذَلِكَ سَبَبُ هَبَابِهَا .\r\n« چشمهاى اين مردان فَحْل و داراى قوّهء فعليّت و ذكوريّت « طَوامِح » است . ( يعنى : از روى قلب بلند شده و تا نقطهء دورى را پى گيرى و دنبال مىكند ) و اين سبب هيجانِ همين فُحُول و مردان شده است ، كه در اينجا نشسته‌اند . » اين چشمها ، كه طَوامِح است ، موجب هيجان فكرى و نفسى اينها شده ، و اينها را به دنبالهء خاطراتى كه از اين زن ديده‌اند ، برانگيخته است .\r\nفَإذا نَظَرَ أَحَدُكُمْ إلَى امْرَأَةٍ تُعْجِبُهُ ، فَلْيُلامِسْ أَهْلَهُ ، فَإنَّمَا هِىَ امْرَأَةٌ كَامْرَأَةٍ .\r\nبعد ميفرمايد : « زمانى كه نظر شما به زنى افتاد كه او براى شما مُعجِب بود ، زيبا و شگفت انگيز بود ، فوراً برويد با زن خودتان نزديكى كنيد ، زيرا كه زنِ شما مثل آن زن است ؛ و هيچ تفاوتى ندارد . » امْرَأَةٌ كَامْرَأَةٍ .\r\nو اين عجيب دستورى است ! يعنى تا نزديكى كرديد ، تمام آن خاطرات و هيجان از بين مىرود .\r\n\r\n","description":"","footnote":"","page_name":" 190 ","page_number":204},
  {"content":"\r\n\r\nفَقَالَ رَجُلٌ مِنَ الْخَوَارِجِ : قَاتَلَهُ اللَهُ كَافِرًا ، مَا أَفْقَهَهُ !\r\n« مردى از خوارج كه در آنجا بود و كلام حضرت را شنيد گفت : خدا اين كافر را ( اين علىّ را ) بكشد ! چقدر خوب مىفهمد و چقدر با درايت و با فهم است ! »\r\nفَوَثَبَ الْقَوْمُ لِيَقْتُلُوهُ . « أصحاب حضرت از جاى خود برجستند تا او را بكشند . »\r\nفَقَالَ عَلَيْهِ السَّلامُ : رُوَيْدًا ! إنَّمَا هُوَ سَبٌّ بِسَبٍّ ، أَوْ عَفْوٌ عَنْ ذَنْب « 1 » .\r\n« حضرت فرمود : آرام باشيد و دست نگهداريد ! او مرا سبّى كرده است ، جزاى او اينست كه به او سبّى كنم ، يا اينكه گناهى را كه كرده است عفو نمايم و از او بگذرم . »\r\nاين را مىگويند : إمام ! از طرفى علم و دِرايت را ببينيد كه چه خوب مطلب را روشن كرده است ! و اينكه اينقدر در إسلام توصيه شده است : نكاح كنيد ، نكاح كنيد ، براى همين جهت است . هر كس برود نكاح كند ، هر زنى را براى خود بگيرد از تمام مفاسد محفوظ است . زن ، عصمت است .  هُنَّ لِباسٌ لَكُمْ وَ أَنْتُمْ لِباسٌ لَهُنَّ  « 2 »  .  زن لباس و پوشش مرد است ؛ مرد لباس و ساتر عيوب زن است . و كسى كه زن دارد ، أصلًا فكرش دنبال جائى نمىرود ؛ عبارت : إنَّ أَبْصَارَ هَذِهِ الْفُحُولِ طَوَامِحُ ، ديگر دربارهء او نيست . أمّا اگر راه ازدواج بسته شد ، و مردم زن نگرفتند ، آنوقت بخواهند با دستوراتِ كلاسيك و غيره مطلب را درست كنند ، إمكان ندارد ؛ و « اين قافله تا به حشر لنگ است . »\r\nدر وصيّتى كه آن حضرت به مَعْقِل بن قَيْس رِياحِىّمىكنند ، در آنوقتى كه او را به سه هزار نفر در مقدّمهء لشكر خود به سوى شام مىفرستند ، به او سفارش كرده مىنويسند : اتَّقِ اللَهَ الَّذِى لَابُدَّ لَكَ مِنْ لِقَآئِهِ وَ لَا مُنْتَهَى لَكَ دُونَهُ ، وَ لَا\r\n\r\n\r\n","description":"","footnote":"\r\n( 1 ) « نهج البلاغة » حكمت 420\r\n( 2 ) قسمتى از آيه 187 ، از سورهء 2 : البقرة\r\n","page_name":" 191 ","page_number":205},
  {"content":"\r\n\r\nتُقَاتِلَنَّ إلَّا مَنْ قَاتَلَكَ « 1 » .\r\n« از خدائى كه بناچار روزى او را ملاقات خواهى نمود بترس . - حال كه شمشير در دست گرفتى و با سه هزار نفر حركت ميكنى ، نروى به آنجا و بكشى و فساد كنى ! بلكه خدا را در نظر بگير كه به لقا او خواهى رسيد - و غير از پروردگار مُنتهائى ندارى ، بالاخره بايستى مُنتَهاى كار تو به خدا برسد ، پس دست به جنگ نزن و قتال نكن ، مگر با آن كسى كه با تو قتال كند . »\r\nو نيز أمير المؤمنين عليه السّلام وقتى كه ضربت خوردند ، در وصيّت مفصّلى كه به حضرت إمام حسن و إمام حسين و همهء مؤمنين مىكنند ، مىفرمايند : يَا بَنِى عَبْدِ الْمُطَلِّبِ لَا أُلْفِيَنَّكُمْ تَخُوضُونَ دِمَآءَ الْمُسْلِمِينَ خَوْضًا ! تَقُولُونَ : قُتِلَ أَمِيرُالْمُؤْمِنِينَ ؛ أَلَا لَا تَقْتُلُنَّ بِى إلَّا قَاتِلِى !\r\n« اى بنى عبد المطلّب ، من نيابم شما را كه خَوض كنيد ، و فرو برويد در ريختن خون مسلمانها ، و پيوسته بگوئيد : أمير المؤمنين كشته شد ، أمير المؤمنين كشته شد ؛ آگاه باشيد ! نبايد شما به خونخواهى من ، كسى را بكشيد مگر يك نفر ، كه آن هم قاتل من است . »\r\nانظُرُوا ! إذَا أَنَا مُتُّ مِنْ ضَرْبَتِهِ هَذِهِ ، فَاضْرِبُوهُ ضَرْبَةً بِضَرْبَةٍ .\r\n« ببينيد ! اگر من از اين ضربتى كه او به من زده است مُردم ، او را يك ضربت بزنيد ، در مقابل آن ضربتى كه به من زده است . يك ضربت در مقابل يك ضربت . »\r\nوَ لَا يُمَثَّلُ بِالرَّجُلِ ، فَإنِّى سَمِعْتُ رَسُولَ اللَهِ صَلَّى اللَهُ عَلَيْهِ وَ ءَالِهِ ( وَ سَلَّمَ ) يَقُولُ : إيَّاكُمْ وَ الْمُثْلَةَ وَ لَوْ بِالْكَلْبِ العَقُور « 2 »\r\n« او را مُثله نكنيد ( قطعه قطعه نكنيد ، گوش و بينى و دست و پاى او را نبريد . ) زيرا من از رسول خدا شنيدم كه ميفرمود : مبادا شما كسى را مُثله كنيد ، و\r\n\r\n\r\n","description":"","footnote":"\r\n( 1 ) « نهج البلاغة » باب رسائل ، رسالهء 12\r\n( 2 ) « نهج البلاغة » باب كتب ، رسالهء 47\r\n","page_name":" 192 ","page_number":206},
  {"content":"\r\n\r\nلو سگ گزنده‌اى باشد ؛ حتّى سگ هار و گزنده را مُثله نكنيد . »\r\nأمير المؤمنين عليه السّلام در بستر مرگ است ، و در اين حال با اين جنايت عجيبى كه ابن ملجم مرتكب شده و او را از حيات ساقط كرده است ، و خلاصه همهء اين فتنه‌ها و فسادها بر عهدهء اوست ؛ حضرت مىفرمايد : من بايد حكم خدا و حكم رسول خدا را إطاعت كنم . من در تحت شريعت و أمر رسول خدا هستم ؛ و از آن تعدّى نمىكنم . او فرمود : يك ضربت بزن مَكَانَ ضَرْبَةٍ . قاتل من به من يك ضربت زده است ، من هم بايد به او يك ضربت بزنم .\r\nمن أمير المؤمنينم ؛ من سيّدُ الوَصِيِّينم ؛ من زوج بتول ، فاطمهء زهراء هستم ؛ من شافع أكبر هستم ؛ لواى حَمد در روز قيامت بدست من است ؛ أمّا اين مسائل إيجاب نمىكند كه : من از سنّت رسول خدا ، و از حقّ خودم كه كشتن قاتل باشد تجاوز كنم . او به من يك ضربت زده است ، شما حقّ دو ضربت زدن به او را نداريد و غير از قاتل من كسى ديگر را هم نمىتوانيد بكشيد .\r\nوصيّتى دارد آن حضرت به لشكر خود ، قبل از آنكه با دشمن در صفّين برخورد كنند :\r\n\r\nفرمان أمير المؤمنين عليه السّلام در صفّين : لَا تُقَاتِلُوهُمْ حَتَّى يَبْدَؤُوكُمْ\r\nلَا تُقَاتِلُوهُمْ حَتَّى يَبْدَؤُوكُمْ ؛ فَإنَّكُمْ بِحَمْدِ اللَهِ عَلَى حُجَّةٍ ؛ وَ تَرْكُكُمْ إيَّاهُمْ حَتَّى يَبْدَؤوكُمْ حُجَّةٌ أُخْرَى لَكُمْ عَلَيْهِمْ !\r\n« شما با آنها جنگ نكنيد ، تا زمانيكه آنها ابتدا به جنگ كنند . چرا ؟ براى اينكه شما به حمد الله حجّتى داريد ، اكنون مىخواهيد با حجّت به جنگ آنها برويد ، و اگر شما ابتداء نكنيد ، تا اينكه بگذاريد آنها ابتداء كنند ، يك حجّتِ ديگر هم عليه آنها پيدا مىكنيد ، آنوقت ، با دو حجّت با آنها جنگ مىكنيد ! »\r\nفَإذَا كَانَتِ الْهَزِيمَةُ بِإذْنِ اللَهِ ، فَلا تَقْتُلُوا مُدْبِرًا ، وَ لَا تُصِيبُوا مُعْوِرًا وَ لَا تُجْهِزُوا عَلَى جَرِيحٍ !\r\n« اگر هزيمت اتّفاق افتاد و دشمن بإذن الله فرار كرد ، كسى را كه در حال فرار است نكشيد ؛ ( جنگ فقط در صحنه است ، حقّ كشتنِ كسى را كه پشت\r\n\r\n","description":"","footnote":"","page_name":" 193 ","page_number":207},
  {"content":"\r\n\r\nكرده و رو به هزيمت است نداريد ) و كسى را كه ضعيف و افتاده و ناتوان است ، و از عهدهء خودش بر نمىآيد شمشير نزنيد ! رهايش كنيد . و كسى را كه زخم پيدا كرده و جراحت دارد ، به قتل نرسانيد ! زخم را در حال جنگ بدشمن بزنيد ، و أمّا كسى كه جريح بود ، به حال خود واگذاريد تا خود بميرد ، يا اينكه خوب شود . »\r\nوَ لَا تَهِيجُوا النِّسَآءَ بِأَذًى وَ إنْ شَتَمْنَ أَعْرَاضَكُمْ ، وَ سَبَبْنَ أُمَرَآءَكُمْ .\r\n« و زنها را با أذيّت و آزار به هيجان در نياوريد و لو اينكه آنها آبروى شما را ببرند ؛ و امراى شما را لعن و سبّ كنند ؛ با زنان هيچكار نداشته باشيد ! » چرا ؟ فَإنَّهُنَّ ضَعِيفَاتُ الْقُوَى وَ الانْفُسِ وَ الْعُقُولِ . « زيرا زنان ، هم از جهت قواى بدنى و هم از جهت سعهء نفسىّ و هم از جهت قدرت عقلىّ ضعيفند . »\r\nإنْ كُنَّا لَنُؤْمَرُ بِالْكَفِّ عَنْهُنَّ وَ إنَّهُنَّ لَمُشْرِكَاتٌ .\r\n« تحقيقاً ما از طرف پيغمبر مأمور بوديم كه از آنان دست برداريم ، و آنها را أذيّت نكنيم ، و حرف زشتى نزنيم ، در حالتى كه آنها مُشرك بودند . » حال كه اين زنان به صورت ظاهر مسلمانند ، قطعاً شما نبايد آنها را أذيّت كنيد . به زنها كار نداشته باشيد ، كار شما با مردان است .\r\nوَ إنْ كَانَ الرَّجُلُ لَيَتَنَاوَلُ الْمَرْأَةَ فِى الْجَاهِلِيَّةِ بِالْفِهْرِ أَوِ الْهِرَاوَةِ فَيُعَيَّرُ بِهَا وَ عَقِبُهُ مِنْ بَعْدِهِ « 1 » .\r\n« و تحقيقاً اگر در زمان جاهليّت مردى به زنى يك سنگ كوچكى مىزد ، يا با يك چوبدستى او را ميزد ، اين ننگ براى او و خاندان او بعد از او ، باقى مىماند . » اكنون كه شما به حمد الله مسلمانيد ؛ پس بنابراين به آنها كار نداشته باشيد ؛ بلكه برويد و كار خودتان را انجام دهيد و بگذاريد زنها به شما فحش دهند . و حتّى اگر به من كه علىّ هستم سبّ و لعن كنند ، به اين حرفها كارى\r\n\r\n\r\n","description":"","footnote":"\r\n( 1 ) « نهج البلاغة » باب رسائل ، رسالهء 4\r\n","page_name":" 194 ","page_number":208},
  {"content":"\r\n\r\nنداشته باشيد ؛ بلكه كار خودتان را بكنيد .\r\nلشكر إسلام بر أساس عقل كار ميكنند ، نه بر أساس إحساسات . در مسلمان هميشه منطق عقل بر منطقِ إحساس حكومت دارد .\r\nمنطق إحساس اين است كه اگر كسى به إنسان بد گفت ، إنسان هم روى إحساسات به او بد بگويد . در اين حال ديگر خدا فراموش مىشود و همان حسّ انتقام و خود بينى پيش مىآيد . أمّا اگر از روى منطق عقل كار كند ، كارى را كه به او دستور داده شده ، پيگيرى كرده و به آخر مىرساند و خوب هم انجام ميدهد ؛ و لو اينكه در حين عمل وى را از إحساسات عبور دهند ، به او حرف بد بزنند ؛ شَتم و لَعن كنند ؛ بواسطهء اينها إنسان نبايد از محلّ خودش تجاوز كند ؛ بلكه بايد به آقائى و بزرگوارى خود باقى بماند .\r\nاين هم رويّهء أمير المؤمنين عليه السّلام بود در كارها . و مىبينيم كه از أوامر وِلائى خود هيچ تخطّى نمىنمود ، و خود را يك بندهء مأمور پروردگار مىديد كه أبداً به اينطرف و آنطرف ( إفراط و تفريط ) گرايش نداشت ، بلكه بر مُرِّ حقّ و بر متن واقع قدم بر ميداشت ، و مردم را دنبال پيغمبر مىبرد تا به سعادت نهائى برساند .\r\nاللَهُمَّ صَلِّ عَلَى مُحَمَّدٍ وَ ءَالِ مُحَمَّد\r\n\r\n","description":"","footnote":"","page_name":" 195 ","page_number":209},
  {"content":"\r\n . \r\n","description":"","footnote":"","page_name":" 196 ","page_number":210},
  {"content":"\r\n\r\n\r\nدرس نهم : بحث در پيرامون عبارات مقبوله عمر بن حنظله\r\n\r\n","description":"","footnote":"","page_name":" 197 ","page_number":211},
  {"content":"\r\n . \r\n","description":"","footnote":"","page_name":" 198 ","page_number":212},
  {"content":"\r\n\r\nأعُوذُ بِاللَهِ مِنَ الشَّيْطَانِ الرَّجِيمِ\r\nبِسْمِ اللَّهِ الرَّحْمنِ الرَّحِيمِ\r\nوَ صَلَّى اللَهُ عَلَى سَيِّدِنَا مُحَمَّدٍ وَ ءَالِهِ الطَّيِّبِينَ الطَّاهِرِينَ\r\nوَ لَعْنَةُ اللَهِ عَلَى أعْدَآئِهِم أجْمَعِينَ مِنَ الآنَ إلَى قِيَامِ يَوْمِ الدِّينِ\r\nوَ لا حَوْلَ وَ لا قُوَّةَ إلّا بِاللَهِ الْعَلِىِّ الْعَظِيمِ\r\nبحث ما ، در ولايت پيغمبر و إمام معصوم خاتمه يافت ، و در حدود ولايت آنها به مقدارى كه مُقتضى بود بحث شد . حال بايد در بحث ولايت فقيه و شؤون ولايت او و خصائص و موارد و تَشَعُّب و حدود و مشخّصات آن وارد بشويم ؛ إن شآء الله تعالى .\r\nفقهاى بزرگ ، راجع به فقيه جامع الشّرائط و عادل ، در سه موضوع بحث مىكنند :\r\nأوّل : در موضوع حكومت و ولايت ، دوّم : در موضوع قضاء و فصلِ خصومت و سوّم : در موضوع إفتاء ( فتوى دادن ) . و اين سه بحث از هم جدا بوده و ربطى به يكديگر ندارند . و أدلّهء آنها هم از يكديگر جداست .\r\nگرچه بعضى از آن أدلّه ، براى موارد ديگر هم مورد استفاده قرار ميگيرد ، و ليكن فى حدّ نفسه هر كدام داراى بحث جداگانه‌اى است .\r\nاينك ، ما در بحث ولايت فقيه وارد شده ؛ از نقطهء نظر حكومت و إمارتِ بر مسلمين ، أدلّه را مورد بررسى قرار ميدهيم .\r\nدر اين باره رواياتى از أئمّه عليهم السّلام وارد است كه آنها براى ولايت و قضاء ، أفرادى را بخصوص منصوب ميكردند . يا اينكه به نَهْج عامّ ، أفرادى را\r\n\r\n","description":"","footnote":"","page_name":" 199 ","page_number":213},
  {"content":"\r\n\r\nمنصوب مىفرمودند كه داراى ولايت خاصّه يا ولايت عامّه باشند .\r\nيكى از آن روايات : مقبولهء عُمَر بن حَنظَلَه‌است كه روايت مشهور و معروفى است ؛ و بزرگان از مشايخ : محمّدين ثلاثه ( كُلَيْنى ، شيخ طوسى ، و صدوق ) در كتابهاى خود در فصل قضاء آورده‌اند ؛ و بر طبق آن هم عمل كرده‌اند .\r\nمحمّد بن يَعقوب كُلَينى ، در « كافى » « 1 » روايت مىكند : از محمّد بن يحيى ، از محمّد بن الحسين ، از محمّد بن عيسى ، از صَفْوان ، از داود بن الحُصَيْن ، از عُمر بن حَنظلَه ، قَالَ : سَأَلْتُ أَبَا عَبْدِ اللَهِ عَلَيْهِ السَّلامُ : عَنْ رَجُلَيْنِ مِنْ أَصْحَابِنَا يَكُونُ بَيْنَهُمَا مُنَازَعَةٌ فِى دَيْنٍ أَوْ مِيرَاثٍ ، فَتَحَا كَمَا إلَى السُّلْطَانِ أَوْ إلَى الْقُضَاةِ ، أَيَحِلُّ ذَلِكَ ؟\r\n« عمر بن حَنظلَه مىگويد : من از حضرت صادق عليه السّلام پرسيدم : از دو مردى از أصحاب ما ( شيعه ) كه در ميان آنها نزاع و مُخاصَمه در دَينى يا ميراثى واقع شده است ، و آنها اين مرافعه را بسوى سلطان و يا قُضات آنها مىبرند ؛ آيا اين جائز است ، و حلال است به آنها رجوع كنند ؟ »\r\nدر اين سؤال كه مىگويد : عَنْ رَجُلَيْنِ مِنْ أَصْحَابِنَا ، معلوم است كه دو نفر از شيعيانند . اينها در أمرى با همديگر نزاع دارند ؛ در دَينى يا ميراثى كه به آنها رسيده است ، نزاعى پيدا كرده‌اند ؛ آيا جائز است به سلطان وقت و يا قضات آنها مراجعه كنند ؟\r\nمثلًا در زمان إمام صادق عليه السّلام ، منصور دوانيقى و قُضاتى كه از قِبَلِ او منصوب بودند و بر أساسِ همان رويّه و مَمْشى و فقه عامّه در ميان مردم حكم مىكردند ، رجوع به آنها بطور كلّى جائز است يا نه ؟\r\n\r\nوصول به حقّ بايد از طريق مشروع باشد\r\nسؤال عمر بن حَنظلَه از حضرت اينست كه : آيا إنسان مىتواند به سلطان\r\n\r\n\r\n","description":"","footnote":"\r\n( 1 ) « فروع كافى » كتاب القضآء و الاحكام ، باب كراهيّة الارتفاع إلى قُضاة الجور ، طبع مطبعهء حيدرى ، ج 7 ، ص 412 ؛ و طبع سنگى رحلى ، ج 2 ، ص 359\r\n","page_name":" 200 ","page_number":214},
  {"content":"\r\n\r\nجائر يك كسانى كه از قِبَلِ او منصوبند ، براى قِضاوت مراجعه كند ؟\r\nفَقَالَ : مَنْ تَحَاكَمَ إلَى الطَّاغُوتِ فَحَكَمَ لَهُ ، فَإنَّمَا يَأْخُذُ سُحْتًا ، وَ إنْ كَانَ حَقُّهُ ثَابِتًا . لِانَّهُ أَخَذَ بِحُكْمِ الطَّاغُوتِ وَ قَدْ أَمَرَ اللَهُ أَنْ يُكْفَرَ بِهِ .\r\n« حضرت فرمودند : كسى كه مرافعه و مخاصمهء خود را به سوى طاغوت ببرد ، و آن طاغوت هم لَه او حكم كند و حقّ خود را بگيرد ، آن چيزى را كه گرفته است حرام مىباشد ، اگرچه حقش هم ثابت باشد . براى اينكه او حقّ خود را به حكم طاغوت گرفته است ؛ با وجود آنكه خداوند أمر فرموده است كه : إنسان بايد به طاغوت كافر بشود ؛ بايد به طاغوت كفر ورزيد . »\r\nحال بايد ديد چرا حضرت بدين نحو جواب ميدهند ؟ كه اگر إنسان به طاغوت مراجعه كند ، و او هم لَه إنسان حكم كند ، و إنسان هم حقّش را بگيرد ، در عين حال آنچه را كه گرفته ، حرام گرفته است ؛ وَ إنْ كَانَ حَقُّهُ ثَابِتًا ، و اگرچه فى الواقع هم حقّ با او بوده است ؟\r\nسرّ مطلب اينست : گرچه حقّ او بوده كه لَهِ او حكم شود ، و ليكن از راه طاغوت و حكم طاغوت أخذ كرده است ، و حكم طاغوت در اينجا راه و سبيل براى إيصال او به واقع شده است ، در حالتى كه خدا أمر كرده است كه إنسان بايد به طاغوت كافر شود . يعنى اين راه بسته است .\r\nاز اينجا به خوبى استفاده مىكنيم كه : إنسان نميتواند از هر راهى كه شد حقّ خود را بدست بياورد و لو از راهى كه شرع إمضاء نكرده است . بلكه براى بدست آوردن حقّ خود بايد از راهى سلوك كند كه شرع آن را إمضاء كرده باشد ؛ أمّا از راهى كه آن را إمضاء نكرده است ، بدست آوردن حقّ جائز نيست و لو حقّش هم ثابت باشد .\r\nاين طريقى را كه إنسان براى بدست آوردن حقِّ ثابتش ميخواهد سلوك كند ؛ از طريق سلطان جائر يا قضاتى كه از قِبَلِ آنها بر مردم حكومت مىكنند ، أمر و نهى و فصل خصومت مىكنند ، طريق باطل است ؛ ما نبايد از اين طريق\r\n\r\n","description":"","footnote":"","page_name":" 201 ","page_number":215},
  {"content":"\r\n\r\nسلوك كنيم گرچه به حقّ برسيم .\r\nچرا ؟ براى اينكه مفسدهء سلوك اين طريق ، أقوى است از مصلحتِ واقعيّه‌اى كه عائد ما مىشود . اين طريق ، طريقى است خطرناك ؛ از اين طريق إنسان نبايد برود . سلطان جائرى آمده ، و بنام إسلام و مسلمين حكومت مىكند و در أحكام مسلمين به دلخواه خود عمل مىكند ؛ و قُضاتى را هم براى تقويت حكومت خود گماشته است و به مَتنِ قرآن و متن سنّت و متن ولايت اعتنائى نداشته ، بلكه مخالفت دارد ؛ و إنسان اگر از اين راه برود و به حقّ خود هم برسد ، راه خطرناكى را پيموده است .\r\nزيرا ، أوّلًا : تقويتِ سلطنت او را مىكند ، تقويتِ قضاتِ او را مىكند ، ركون به ظالم است :  وَ لا تَرْكَنُوا إِلَى الَّذِينَ ظَلَمُوا فَتَمَسَّكُمُ النَّارُ  « 1 »  . \r\nدر قرآن مجيد ، به كسى كه ركون به ظالم مىنمايد إيعاد به جهنّم داده شده است كه موجب مَسِّ آتش مىشود .\r\nاگر اعتماد به ظالم نشود ، اگر مردم هيچ سراغ سلطان جائر و قُضات آنها نروند ، طبعاً دكّان آنها بسته مىشود . در غير اين صورت ، مردم به آنان مراجعه مىكنند ؛ آنها هم بازار خود را گرم مىبينند .\r\nو ثانياً : آن كسى كه ميخواهد حقّ خود را بدست بياورد ، بايد از طريق پاك و خالص و صافى سراغ سرچشمه رفته و آب را از آنجا بردارد . اگر از طريقى سلوك كند كه آن طريق آلوده است ، اين عين لجن زارى است كه آب از آنجا عبور مىكند و متعفّن مىشود ؛ إنسان به آب رسيده است ، ولى آبى كه از مجراى عَفِن عبور كرده است ؛ آن آب براى او حيات نيست ؛ مرض است .\r\nاين مسأله هم ، بسيار مسألهء دقيق و خطيرى است ؛ و جمله‌اى كه حضرت إشاره ميكنند ، حاوى نكتهء بسيار مهمّى است كه إنسان بطور كلّى در\r\n\r\n\r\n","description":"","footnote":"\r\n( 1 ) صدر آيه 113 ، از سورهء 11 : هود\r\n","page_name":" 202 ","page_number":216},
  {"content":"\r\n\r\nامور خود نبايد فقط ملاحظهء حقّ خودش را بكند و بس ! بلكه بايد ملاحظه كند كه : اين حقّ را از چه طريقى مىخواهد بدست بياورد ؟ اگر طريق ، موجب ذلّت و إهانت او نبود إنسان دنبال مىكند و اگر بر عزّ و شَرَف او نُكسى ، ضررى و نقصى إيجاد كرد ، إنسان صرف نظر مىكند و بايد از طريقى عبور كند كه تمام خصوصيّات سُلوكيّه ملاحظه بشود .\r\nحضرت مىفرمايد : اگرچه حقّش هم ثابت است و حقّ خود را ميگيرد ، أمّا از طريق ممنوع ، ممنوع است . از طريق رجوع به سلطان جائر و قُضاتِ از قِبَلِ او ممنوع است . و اين مَفسَده ، أقوى است از مصلحت حاصله .\r\nقُلْتُ : كَيْفَ يَصْنَعَانِ ؟ ! عمر بن حنظلَه مىگويد : عرض كردم : در اين صورت چكار كنند ؟ نزاع دارند و نمىشود نزاعشان همينطور تا روز قيامت بماند ! شما كه سلوك آن طريق را مىبنديد و مىگوئيد : نبايد به سلطان جائر مراجعه كنند ، بنابراين راه خلاصى از اين مَخمَصه چيست ! ؟\r\nقَالَ : انْظُرُوا إلَى مَنْ كَانَ مِنْكُمْ قَدْ رَوَى حَدِيثَنَا وَ نَظَرَ فِى حَلالِنَا وَ حَرَامِنَا ، وَ عَرَفَ أَحْكَامَنَا ، فَارْضَوْا بِهِ حَكَمًا فَإنِّى قَدْ جَعَلْتُهُ عَلَيْكُمْ حَاكِمًا ، فَإذَا حَكَمَ بِحُكْمِنَا فَلَمْ يَقْبَلْهُ مِنْهُ ، فَإنَّمَا بِحُكْمِ اللَهِ قَدِ اسْتَخَفَّ ، وَ عَلَيْنَا رَدَّ ، وَ الرَّادُّ عَلَيْنَا الرَّادُّ عَلَى اللَهِ ؛ وَ هُوَ عَلَى حَدِّ الشِّرْكِ بِاللَهِ .\r\n\r\nمُفاد : إنِّى قَدْ جَعَلْتُهُ عَلَيْكُمْ حَاكِمًا\r\n« حضرت فرمودند : نظر كنيد به سوى آن كسى كه در ميان شماست و مردى است كه حديث ما را روايت مىكند ، و نظر در حلال و حرام ما مىاندازد ، و اطّلاع و عرفان بر أحكام ما دارد ؛ او را به عنوان حَكَمِيَّت براى خود انتخاب كنيد ، و حكم وى را براى خود إمضاء كنيد ! زيرا كه من او را براى شما حاكم قرار دادم ! پس اگر اين مرد حكم كرد به حكم ما ، و يكى از متنازعين اين حكم را از او قبول نكرد ، بداند كه : به حكم خدا استِخفَاف نموده و ما را ردّ كرده است ؛ و ردّ كنندهء بر ما ردّ كنندهء بر خداست ؛ و اين در حدِّ شركِ به خداست .\r\nاين جواب حضرت است كه ميفرمايد : حال كه رجوع به طاغوت حرام\r\n\r\n","description":"","footnote":"","page_name":" 203 ","page_number":217},
  {"content":"\r\n\r\nبوده ، و راه وصول به حقّ به اين طريق مسدود مىباشد ؛ برويد و از ميان خودتان - « مَنْ كَانَ مِنْكُمْ » آن كسى كه از خود شماست ، شيعه است ، صاحب ولايت است ، مُعاند نيست و در راه خلاف راه شما حركت نمىكند - حاكمى را انتخاب كنيد و به او رجوع نمائيد . و ليكن بايد تأمّل نمائيد تا شخص غير واجد شرائط حكومت ، مُنْتَخَب نگردد . بايد صاحب نظر بوده فقيه باشد ، ناظر در حلال و حرام ما باشد ، حلال و حرام ما را بفهمد ، حديث ما را روايت كند ، و أحكام ما را بداند . يعنى فقيهى كه عارف بر حلال و حرام و ناظر در أحكام و راوى حديث است ، و مَذاقِ ما و مَمشَاى ما و حكم ما در دست اوست ، و مىداند حكم ما أهل بيت چيست ، و از رسول خدا و قرآن ، چه قِسم أحكام را براى شما بيان كرده‌ايم و به شما رسانده‌ايم ، اين چنين شخصى بايد ميان شما حكم كند ؛ فَإنِّى قَدْ جَعَلْتُهُ عَلَيْكُمْ حَاكِمًا ، من او را براى شما حاكم قرار دادم .\r\n\r\nمخالفت با طريق مجعول شرعى ، مخالفت با خداست\r\nبه اين ميگويند : جَعْل ( جعلِ مَنصَب ) . من او را به عنوان حاكم براى شما قرار دادم . و اين حكومت هم ، به عنوان حكومت عمومى است ، « مَنْ كَانَ مِنْكُم » عامّ است ، شخصِ خاصّى نيست ، هر كسى كه ميخواهد اينطور باشد ، چه در آن زمانى كه حضرت صادق عليه السّلام بودند و عمر بن حَنظلَه از آن حضرت سؤال مىكرد ، و چه بعد از آن ؛ و همينطور إلى زَمانِنا هذا كه زمان غيبت كُبرى است ؛ هر كسى كه بدين نحو باشد ، حضرت مىفرمايد : إنِّى قَدْ جَعَلْتُهُ عَلَيْكُمْ حَاكِمًا ؛ من او را براى شما حاكم قرار دادم . فَإذَا حَكَمَ بِحُكْمِنَا فَلَمْ يَقْبَلْهُ مِنْه ، زمانيكه آن فقيه به حكم ما حكم كرد ، ولى آن مُتداعى قبول نكرده اعتراض نمود ، آن كسى كه حكم عليه او واقع شده است - اينجا به جاى « لَمْ يَقْبَلا » « لَمْ يَقْبَلْ » گفته است ؛ زيرا دو نفر كه با يكديگر مُنازَعه داشته باشند ، و به حاكم مراجعه كنند ، آن كسى كه حكم لَهِ اوست بالاخره قبول مىكند ؛ و آن كه حكم له او نيست ردّ مىكند ؛ لذا به صيغهء مُفرد آورده است . چون حاكم نمىتواند له هر دو حكم كند . يعنى بگويد اين مال هم از آنِ توست ؛ و هم\r\n\r\n","description":"","footnote":"","page_name":" 204 ","page_number":218},
  {"content":"\r\n\r\nاختصاص به ديگرى دارد ؛ حكم در يك مورد ، لَه يكى است و عليه ديگرى - حكم از اين حاكمى كه من او را بر شما جعل كردم ، اگر عليه او هم باشد ، آن حكم ، حكم خداست . اگر مخالفت كند بايد بداند كه : به حكم خدا استخفاف كرده است ؛ حكم خدا را سبك شمرده است ؛ و با اين عمل خود ، ما را ردّ نموده است ؛ و كسى كه ما را ردّ كند خدا را ردّ كرده است ؛ و اين عمل ، همرديف و همطراز شرك به خداست .\r\nزيرا ما از خود ، أمر و نهيى نداريم . اين جعلى كه من ميكنم از نزد خودم ، بِما أنِّى أنِّى نيست ، بلكه بِما أنِّى خَليفَةُ رَسولِ اللَه است ؛ و رسول الله هم آيتِ عُظماى پروردگار است ؛ و حكم او نيز حكم پروردگار است ؛ و رسول خدا ، ما أهل بيت را به عنوان ثَقَل در مقابل ثقلِ ديگر كه كتاب الله است قرار داده است و حجّيّت قول ما و حجّيّت كتاب خدا را در رديف واحد بيان فرموده است . إنِّى تَارِكٌ فِيكُمُ الثَّقَلَيْنِ ، أَلا وَ إنَّهُمَا الْخَلِيفَتَانِ مِنْ بَعْدِى . اين كلام دلالت مىكند : همين طور كه كتاب خدا بعد از من حجّت است ، و شما تمام أحكام را از كتاب خدا مىگيريد ، و وقتى مطلبى به آيه‌اى از كتاب خدا منتهى شد ، حقّ اعتراض و گفتگو نداريد و مطلب تمام مىشود ( قرآن معصوم است ، كتاب خدا عصمت دارد ) أهل بيت من نيز كه بعد از من به عنوان إمامت بر شما آنها را معرّفى كرده‌ام ، داراى عصمت هستند ! يعنى خطائى در رفتار و گفتار آنان وجود ندارد . قول آنها و گفتارشان مانند كتاب خدا حجّيّت دارد . بنابراين كسى كه ما را ردّ كند رسول خدا را ردّ كرده و كتاب خدا را ردّ نموده است ؛ عليهذا خود خدا را ردّ كرده است و كسى كه ردّ خدا كند شرك به خدا آورده است .\r\nمطلب بسيار روشن است و حضرت خيلى خوب بيان مىكند و نشان ميدهد كه ما از قِبَلِ خود هيچ استقلال و أنانيّت و شخصيّتى نداريم . آنچه داريم عين شخصيّت حقّ و ولايت حقّ و أمر و نهى حقّ و أمر و نهى رسول الله است . و ولايت ما ولايت خداست . پس حكمى كه مىكنيم كه : إنِّى قَدْ جَعَلْتُهُ حَاكِمًا ،\r\n\r\n","description":"","footnote":"","page_name":" 205 ","page_number":219},
  {"content":"\r\n\r\nبر أساس ولايت خداست ؛ و كسى كه اين حكم را نقض كند يا سبك بشمارد ، ولايت خدا را سبك شمرده و آن شخص ، مشركِ به خدا خواهد بود .\r\nعين اين روايت را شيخ در « تهذيب » از محمّد بن يحيى ، از محمّد بن الحسن بن شَمّون ، از محمّد بن عيسى ، با همين عبارتى كه كُلَيْنى نقل كرد ، در باب قضاء و أحكام ذكر مىكند « 1 » .\r\n\r\nمناطِ أرجحيّت در صورت دو حكم فقيه ، در مسألهء واحده\r\nأمّا صدوق رضوان الله عليه در « مَنْ لا يَحْضُرُهُ الفَقيه » « 2 » پس از فقراتى كه ذكر شد دنباله‌اى را ذكر مىكند كه بسيار جالب است : « 3 » .\r\nقَالَ : قُلتُ : فِى رَجُلَيْنِ اخْتَارَ كُلُّ وَاحِدٍ مِنْهُم رَجُلًا فَرَضِيَا أَنْ يَكُونَا النَّاظِرَيْنِ فِى حَقِّهِمَا فَاخْتَلَفَا فِيمَا حَكَمَا وَ كِلاهُمَا اخْتَلَفَا فِى حَدِيثِنَا ؟ مطلب كه به اينجا رسيد عمر بن حنظله ميگويد : من از حضرت سؤال كردم : حال اگر اين دو نفر كه با همديگر نزاع كردند هر كدام يك مرد را انتخاب كردند ، و راضى شدند كه هر يك از آن دو مرد در حقّ آنها نظر كنند و حكم بدهند ، و آن دو مرد هم بواسطهء اختلاف در حديثى كه از شما نقل مىكنند در حكمشان اختلاف رخ داده است ، تكليف چه خواهد بود ؟\r\nزيرا بديهى است در صورت وحدت حاكم ، حكم براى هر دو نفر از\r\n\r\n\r\n","description":"","footnote":"\r\n( 1 ) « تهذيب » طبع نجف ، ج 6 ، كتاب القضايا و الاحكام ، ص 218\r\n( 2 ) « من لا يحضره الفقيه » طبع مكتبهء صدوق ، ج 3 ، أبواب القضايا و الاحكام ، ص 8 تا ص 11 ؛ و طبع نجف ، ج 3 ، ص 5 و 6\r\n( 3 ) بايد دانست كه : اين روايت را بتمامه و كماله أيضاً خود كلينى در « كافى » كتاب فضل العلم ، باب اختلاف الحديث ، ج 1 ، ص 67 ، حديث 10 از طبع مكتبهء صدوق آورده است ؛ و اين آخرين حديث اين باب است ؛ و همچنين بتمامه و كماله شيخ طوسى أيضاً در « تهذيب » ج 6 ، بابٌ فى القضايا و الاحكام ، ص 301 ، حديث 52 از طبع نجف ، و شمارهء مسلسل 845 آورده است ؛ و أيضاً ملّا محمّد محسن فيض كاشانى در « وافى » طبع حروفى إصفهان ، ج 1 ، ص 285 ، رقم 229 - 13 كتاب العقل و العلم از « كافى » و « تهذيب » ذكر نموده است .\r\n","page_name":" 206 ","page_number":220},
  {"content":"\r\n\r\nمُتداعيين نافذ و واجب الإجراء خواهد بود ؛ ولى در صورت تعددّ كه هر كدام فردى را كه فقيه و ناظر در حلال و حرام بوده و عارف به أحكام است انتخاب نمايند ، باز اگر حكمشان واحد بود ، در اين صورت نيز مشكلى پيش نمىآيد ؛ أمّا اگر بين آنها در حكم اختلاف افتاد ، و اين اختلاف ناشى از اختلاف در حديثى است كه به آن تمسّك نموده‌اند ، آنوقت كار به إشكال خواهد كشيد . زيرا هر كدام از آنان به طريقى ، حديثى را حجّت دانسته به آن عمل مىنمايد ؛ در اينجا چاره چيست ! ؟\r\n\r\nميزان أرجحيّت ، برترى دينى است علماً ، فقهاً ، عدالةً و وثاقةً\r\nقَالَ : الْحُكْمُ مَا حَكَمَ بِهِ أَعْدَلُهُمَا وَ أَفْقَهُهُمَا وَ أَصْدَقُهُمَا فِى الْحَدِيثِ وَ أَوْرَعُهُمَا ؛ وَ لا يُلْتَفَتُ إلَى مَا يَحْكُمُ بِهِ الآخَرُ .\r\n« حضرت فرمودند : آن حكمى نافذ است كه عادل‌ترين و فقيه‌ترين و صادق‌ترين در حديث ، و با وَرَع ترينِ از اين دو نفر بدان حكم نموده است ؛ و به حكم ديگرى التفات نبايد كرد . »\r\nيعنى در صورت مخالفت حكم دو فقيه در مورد مشخّص ، شما ببينيد كه : كداميك از آن دو عدالتشان بهتر ، فقهشان قوى تر ، صدقشان در حديث بيشتر ، و وَرَع و پاكيزگى و تقوايشان عاليتر است ؛ حكم او نافذ است ؛ به آن عمل نموده و به حكم ديگرى اعتنا نكنيد .\r\nدر اينجا حضرت مىفرمايد : أَعْدَلُهُمَا وَ أَفْقَهُهُمَا وَ أَصْدَقُهُمَا فِى الْحَدِيْثِ وَ أَوْرَعُهُمَا . مناط در أرجَحيّت ، خصوص أعدَلِيَّت يا أفقَهِيَّت يا أصدَقِيَّت يا أورَعِيَّت نيست ؛ و إلّا ممكن است موجب اختلاف در عنوان رجحان گردد . مثلًا يك نفر أفقه است و ديگرى أعْدل ؛ و يكى أصْدق است در حديث ولى أفْقه نيست ، و ديگرى أفقه است ولى أوْرع نيست . و آيا مناط رُجْحان ، اجتماع هر چهار صفت مذكور در روايت است ؟ يا سه تا ، يا دو تا از آنها ، و يا يكى هم كفايت مىكند ؟ و يا اينكه مطلب غير از اين است ؟\r\nمناط در رُجحان را بايد در وصفى بيابيم كه بموجب آن ، يكى از دو فقيه\r\n\r\n","description":"","footnote":"","page_name":" 207 ","page_number":221},
  {"content":"\r\n\r\nبر ديگرى از نظر طريقيّتِ به متن واقعِ فقاهت ، رُجحان داشته باشد . و بعبارت ديگر ، وزن دينى يكى بر ديگرى أرجح باشد . و به عبارت سوّم ، كتاب خدا و سنّت پيامبر و آراء و منهاج إمامان عليهم السّلام او را مقدّم بدارد .\r\nأرْجحيّتِ وزن دينىِ فقيهى بر ديگرى به چه چيز است ؟ يا به اينست كه عدالتش بيشتر يا فقهش بهتر و يا صدق در حديثش بيشتر و يا وَرَعش افزون باشد . هر كدام از اينها باشد ، بالاخره آن عالمى كه وزن دينى او من حيث المجموع بر ديگرى راجح باشد ، حكم او نافذ است و همين كافى است .\r\nاگر يك نفر مايهء دينى و وزن دينى او بيشتر بود حكمش در اينجا حجّت است ، وَ لا يُلْتَفَتُ إلَى مَا يَحْكُمُ بِهِ الآخَرُ .\r\nقَالَ : قُلْتُ : فَإنَّهُمَا عَدْلانِ مَرْضِيَّانِ عِنْدَ أَصْحَابِنَا لَيْسَ يَتَفَاضَلُ وَاحِدٌ مِنْهُمَا عَلَى صَاحِبِهِ .\r\n« مى گويد : عرض كردم : آن دو فقيه ، هر دو عدل هستند ؛ و مَرضىّ و پسنديده و إمضاء شده و انتخاب شده در نزد أصحاب ما ( إماميّه ) مىباشند ؛ و هيچكدام از آنها بر ديگرى تفاضل و برترى نداشته ، من جميع الجهات عَلَى السَّويَّه هستند . »\r\nو اين هم خود دليل است بر همان مطلبى كه عرض شد كه : مراد از أعدَل و أفقَه و أوْرَع همان است كه إجمالًا وزن دينى او بيشتر باشد ؛ زيرا اگر خصوص أعدليّت و أفقهيّت و أمثالهما منظور بود ، در اينجا بايد عمر بن حَنظَله سؤال كند كه : إنَّهُمَا عَدْلانِ فَقِيهَانِ صِدِّيقَانِ وَرِعَانِ مَرْضِيَّانِ و . . . و در هر دو نفر تمام اين صفات جمع است ؛ در حالى كه سؤال نكرد و إجمالًا گفت : اگر هر دو نفر عدل و مَرْضىّ باشند چه بايد كرد ؟ و از اينجا استفاده مىكنيم كه در أفقه و أعدل و أمثالهما خصوصيّت آن معانى ملاحظه نشده است ؛ و فقط همان مَزيَّتى ملحوظ است كه در اينجا به عنوان عَدْلان مَرْضِيَّان‌إشاره شده است . و اين عنوان حاكى از آن حقيقتى است كه در آن فقيه موجود مىباشد . هر دو فقيه پسنديده و مِنْ\r\n\r\n","description":"","footnote":"","page_name":" 208 ","page_number":222},
  {"content":"\r\n\r\nجميع الجهات شايسته و در يك طرازند ؛ أَعْلَمِيَّت و أَصْدَقِيَّت در ميان آنها نيست ؛ هر دو در يك درجه هستند ؛ در اين صورت چه كار بايد بكنيم ! ؟\r\nقَالَ : فَقَالَ : يُنْظَرُ إلَى مَا كَانَ مِنْ رِوَايَتِهِمَا عَنَّا فِى ذَلِكَ الَّذِى حَكَمَا بِهِ الْمُجْمِعُ عَلَيْهِ أَصْحَابُكَ ؛ فَيُؤْخَذُ بِهِ مِنْ حُكْمِنَا ؛ وَ يُتْرَكُ الشَّاذُّ الَّذِى لَيْسَ بِمَشْهُورٍ عِنْدَ أَصْحَابِكَ ؛ فَإنَّ الْمُجمَعَ عَلَيْهِ حُكْمُنَا لا رَيْبَ فِيْهِ . وَ إنَّمَا الامُورُ ثَلَاثَةٌ : أَمْرٌ بَيِّنٌ رُشْدُهُ فَمُتَّبَعٌ ، وَ أَمْرٌ بَيِّنٌ غَيُّهُ فَمُجْتَنَبٌ ، وَ أَمْرٌ مُشْكِلٌ يُرَدُّ حُكْمُهُ إلَى اللَهِ عَزّ وَ جَلَّ .\r\n« مى گويد : حضرت فرمودند : نظر مىشود به آن روايتى كه اينها از ما روايت مىكنند و بر آن حكم مىنمايند ؛ بايد روايتى باشد كه أصحاب تو بر آن روايت اتّفاق و إجماع دارند ؛ بايد چنين روايتى أخذ شود ؛ و آن روايتى كه در نزد أصحاب تو شهرت ندارد و شاذّ است ترك شود ؛ زيرا حُكمى كه مُجمَعٌ عليه است حكم ماست و اتّفاقى است و شكّى در آن راه ندارد .\r\n\r\nامور ثلاثه : بَيِّنُ الرُّشد ، بَيِّنُ الْغَىّ ، وَ أَمْرٌ مُشْكِلٌ يُرَدُّ حُكْمُهُ إلَى اللَهِ\r\nو بدرستى كه امور و مطالب از سه قسم خارج نيستند :\r\nأوّل : أمرى است كه رشدش روشن است و در راه حقّ استوار و مستقيم است و إنسان را به واقع مىرساند ؛ بايد از اين أمر اتّباع نمود ، فَمُتَّبَعٌ : حتماً بايد اتّباع شود چون بَيَّنُ الرُّشد است .\r\nدوّم : أمرى است كه بَيِّنُ الغَىّ است . يعنى روشن است كه اين گمراهى و ضلالت و تاريكى و هلاكت است ؛ اين هم حتماً بايد اجتناب شود ؛ فَمُجْتَنَبٌ .\r\nسوّم : أمرى است كه مشكل است ، مبهم است ، إنسان نمىداند در آن رُشد است يا غىّ . أصل اين أمر ، مورد ترديد و شكّ و رَيب است ؛ و مطلب واقعاً بر إنسان روشن نيست ؛ در اين صورت إنسان بايد اين حكم را به خداوند عزّ و جلّ بسپارد ؛ و از او چاره جوئى نمايد ؛ و إنسان نبايد به أمرى كه در آن شكّ دارد دست بزند . »\r\n\r\n","description":"","footnote":"","page_name":" 209 ","page_number":223},
  {"content":"\r\n\r\nقَالَ رَسُولُ اللَهِ صَلَّى اللَهُ عَلَيْهِ وَ ءَالِهِ : حَلالٌ بَيِّنٌ ، وَ حَرَامٌ بَينٌ ، و شُبُهَاتٌ بَيْنَ ذَلِكَ ، فَمَنْ تَرَكَ الشُّبُهَاتِ نَجَى مِنَ الْمُحَرَّمَاتِ ، وَ مَنْ أَخَذَ بِالشُّبُهَاتِ ارْتَكَبَ الْمُحَرَّمَاتِ ، وَ هَلَكَ مِنْ حَيْثُ لا يَعْلَمُ .\r\n« رسول خدا صلَّى الله عليه و آله ( و سلَّم ) فرمود : يك حلالى است روشن و آشكار ؛ و يك حرامى است روشن و بَيِّن ، و شُبُهاتى است بين اين دو . و كسى كه از شبهات اجتناب كند ، شبهات را ترك كند ، از محرّمات نجات پيدا كرده است ؛ و كسى كه شبهات را بجا بياورد ، مرتكب محرّمات خواهد شد مِن حَيْثُ لا يَعْلَم‌بدون اينكه خود بفهمد ، ناخود آگاه غَيرَ مُشعِرٍ بِالْهَلاكَه‌در ورطهء هلاكت سقوط مىكند . »\r\nإنسان براى اينكه در ورطهء هلاكت نيفتد بايد از شُبُهات هم اجتناب كند ؛ زيرا شبهات گرچه بَيِّنُ الغىّ نباشند ، و ليكن شُبهَه هستند . شُبهَه به چه معنى است ؟ به اين معنى كه ما نمىدانيم : حقيقتِ آن غىّ است ، يا رشد است ؟ ممكن است غىّ باشد ! پس اگر إنسان اجتناب نكند و آن را بجا آورد ، ممكن است كه در هلاكت واقع بشود ؛ زيرا فرض اينست كه فِيهِ رَيْبٌ ؛ و آنچه كه : فِيهِ رَيْب‌ٌاست شايد مصادف با رشد نشود ، و ممكن است غىّ باشد و ما ندانيم . زيرا براى ما راه وصول به واقع در اين أمر بسته است و در آن رَيب و شُبهه داريم ، پس اگر به اين كار دست بزنيم ممكن است در مفسده بيفتيم ؛ كسى كه مايل نيست در مفسده بيفتد بايد از اين شبهه اجتناب كند ؛ و إلّا اگر اجتناب نكند و بجاى آورد ، با فرض اينكه شبهه است و با فرض اينكه فِيه رَيْب‌ٌاست در غىّ خواهد افتاد وَ هَلَكَ مِن حَيثُ لا يَعلَم .\r\nو حضرت صادق عليه السّلام بعد از اينكه خود بيان فرمودند : إنَّمَا الامُورُ ثَلَاثَةٌ : أَمْرٌ بَيِّنٌ رُشْدُهُ فَمُتَّبَعٌ ؛ وَ أَمْرٌ بَيِّنٌ غَيُّهُ فَمُجْتَنَبٌ ؛ وَ أَمْرٌ مُشْكِلٌ يُرَدُّ حُكْمُهُ إلَى اللَهِ عَزَّ وَ جَلَّ ، استشهاد كردند به كلام رسول الله كه رسول خدا هم همينطور فرموده‌اند . و حقيقت مطلب را هم بيان فرموده‌اند و غير از اين نيست .\r\n\r\n","description":"","footnote":"","page_name":" 210 ","page_number":224},
  {"content":"\r\n\r\nاين واقعيّتى است كه اگر صلاح و مصلحت أمرى براى إنسان روشن است و إنسان به تمام حدود و ثُغور آن اطّلاع دارد بايد آن را انجام دهد ؛ و اگر مفسده و ضلالت آن واضح است قطعاً بايد اجتناب كند ؛ و در امور مُتَشابهَه كه طرفينِ مسأله روشن و واضح نيست و ممكن است إنسان در فساد واقع شود بايد اجتناب نمايد ؛ و عمل به آن خلاف حكم عقل است ؛ زيرا : هَلَكَ مِن حَيثُ لا يَعلَم .\r\n\r\nسلسلهء مراتب تدريجيّهء مرجِّحات حكم فقيه\r\nحضرت صادق عليه السّلام جواب عُمر بن حَنظلَه را اينطور ميدهند كه : اين دو فقيهى كه حكم ما را بيان مىكنند ، و هر دو هم از جهت شخصيّت و وزن دينى يكسان مىباشند و يكى بر ديگرى فضيلتى ندارد ، شما حديث آنها را ببين ؛ اگر فتواى يكى مطابق مشهور و إجماع أصحاب شماست به آن أخذ كن ، و از گفتار و فتواى فقيهى كه كلامش مخالف مشهور ، و شاذّ مىباشد إعراض بنما . زيرا كه : إنَّ الْمُجْمَعَ عَلَيْهِ لا رَيْبَ فِيهِ ، و در گفتار فقيه ديگر رَيب است . اگر إنسان گفتار اين فقيه را بگيرد بَيِّن الرُّشداست ، و اگر به ديگرى عمل كند فِيهِ رَيْب‌ٌاست ؛ وَ هَلَكَ مِنْ حَيْثُ لا يَعلَم .\r\nبنابراين ، موافقت با مشهور و مُجمعٌ عليه يكى از مراتبى است كه در موارد اختلاف نظر دو فقيه براى وصول به واقع ، أمارِيَّت دارد .\r\nقُلْتُ : فَإنْ كَانَ الخَبَرَانِ عَنْكُمْ مَشْهُورَيْنِ قَدْ رَوَاهُمَا الثِّقَاتُ عَنْكُمْ ؟ !\r\n« عرض كردم : اگر هر دو حديث و خبرى كه اينها از شما نقل ميكنند مشهورند ، و رُوات ثِقات هر دو را از شما نقل كردند ، در اين صورت چه كنيم ؟ »\r\nيعنى هر دو فقيه از اين نظر هم مساويند . و كلام اين فقيه ، كلام مشهوريست كه جماعتى از مؤمنين و شيعيان طبق آن عمل مىكنند ؛ و رُوات ثِقات هم از شما نقل كرده‌اند . و حكم فقيه ديگر هم كه مخالف آن است هم به همين نحو مىباشد ؛ آن را هم جماعتى از ثِقات روايت كرده‌اند ؛ و حديثش هم بر أساس روايت ثِقات ، مشهور است ؛ و از اين جهت هم تفاضلى نيست . در اين\r\n\r\n","description":"","footnote":"","page_name":" 211 ","page_number":225},
  {"content":"\r\n\r\nصورت چه بايد كرد ! ؟\r\nقَال : يُنْظَرُ ! فَمَا وَ افَقَ حُكْمُهُ حُكْمَ الْكِتَابِ وَ السُّنَّةِ وَ خَالَفَ الْعَامَّةَ أُخِذَ بِهِ .\r\n« حضرت فرمودند : نظر شود ! پس آن حكمى كه موافق با كتاب و سنّت و مخالف با عامّه است ، أخذ شود . »\r\nدر ميان اين دو حكمى كه دو فقيه مىكنند ، هر حكمى كه با كتاب خدا و سنّت پيغمبر و با عامّه مقايسه شد ، و ديديم با كتاب خدا و سنّت پيغمبر موافق ، و با عامّه مخالف است ، به آن عمل كنيم و ديگرى را رها كنيم .\r\nقُلْتُ : جُعِلْتُ فِدَاكَ ! وَجَدْنَا أَحَدَ الْخَبَرَيْنِ مُوَافِقًا لِلْعَامَّةِ ، وَ الآخَرَ مُخَالِفًا لَهَا ؛ بِأَىِّ الْخَبَرَيْنِ يُؤْخَذُ ؟\r\n« عرض كردم : فدايت شوم ! ما ديديم : يكى از اين دو خبر موافق عامّه است ؛ يعنى فقهاى عامّه طبق اين خبر فتوى مىدهند ؛ و آن خبرى را كه فقيه ديگر گفته است ، مىبينيم مخالف با عامّه است ؛ در اين صورت به كداميك از اين دو عمل كنيم » ؟\r\nقَالَ : بِمَا يُخَالِفُ الْعَامَّة ، فَإنَّ فِيهِ الرَّشَادَ .\r\n« حضرت فرمود : به نظر آن فقيهى كه حديثش مخالف عامّه است عمل كنيد ؛ زيرا كه رَشاد ، در مخالفتِ با عامّه است » .\r\nقُلْتُ : جُعِلْتُ فِدَاكَ ! فَإنْ وَ افَقَهُمَا الْخَبَرَانِ جَمِيعًا ؟\r\nعرض كردم : فدايت شوم ! اگر هر دو خبر موافق با حكم كتاب و سنّت و نظر عامّه هستند ، در اين صورت چه كنيم ! ؟ »\r\nقَالَ : يُنظَرُ إلَى مَا هُمْ إلَيْهِ أَمْيَلُ حُكَّامُهُمْ وَ قُضَاتُهُم ، فَيُتْرَكُ وَ يُؤْخَذُ بِالآخَرِ .\r\n« حضرت فرمودند : در اين صورت كه هر دو خبر موافق با عامّه هستند ، بايد نظر نمود كه : حكّام و قُضات عامّه به كداميك از آن دو بيشتر ميل دارند ، و\r\n\r\n","description":"","footnote":"","page_name":" 212 ","page_number":226},
  {"content":"\r\n\r\nكداميك از آن دو فتوى را بيشتر مورد عمل خود قرار ميدهند ، بايد آن را رها نمود ، و آن خبرى را كه كمتر به مضمونِ آن عمل مىكنند أخذ كرد » .\r\nقُلْتُ : فَإنْ وَافَقَ حُكَّامَهُمْ وَ قُضَاتَهُمُ الْخَبَرَانِ جَمِيعًا ؟\r\n« عرض كردم كه : اگر قُضات و حكّام آنها يكسان به هر دو خبر توجّه دارند ، و أميَل نسبت به حكمى دون حكم ديگر نيستند - زيرا ممكن است أخبار عامّه موافق با واقع باشند ، و به صِرفِ انتساب خبرى به آنان نمىتوان آن را مردود دانست ؛ از قضا در اين مسأله ، هم اين دسته و هم آن دسته هر دو يكسان نسبت به اين دو خبر تمايل داشتند و يكى تفاضلى بر ديگرى نداشت - در اين صورت چه كنيم ! ؟ »\r\nقَالَ : إذَا كَانَ كَذَلِكَ فَأَرْجِهْ حَتَّى تَلْقَى إمَامَك ، فَإنَّ الْوُقُوفَ عِنْدَ الشُّبُهَاتِ خَيْرٌ مِنَ الاقْتِحَامِ فِى الْهَلَكَاتِ .\r\n« حضرت فرمودند : دست نگاهدار ! و عمل را به تأخير بيانداز تا اينكه إمامت را ملاقات كنى ؛ و از او سؤال نمائى . زيرا كه : وُقُوفِ عِنْدَ الشُّبُهَاتِ خَيْرٌ مِنَ الاقْتِحَامِ فِى الْهَلَكَاتِ .\r\nإنسان در مورد مشكوك و شُبهه ناك ، بايد توقّف كند و بهتر از اينست كه عَلَى الْعَمْيآء و در حال نابينائى و بدون علم اقتحام كند ، و خود را در هَلَكات داخل نمايد .\r\nاين بود روايتى كه صدوق در باب قَضاء در « مَن لا يَحْضُرُهُ الفَقِيه » آورده و مطلب در همين جا تمام شده است ، و واقعاً خيلى خيلى روايت شايسته و بايسته و پر معنى ، و پر محتوائى است .\r\n\r\nپنج و يا هفت مرتبهء مراتب تدريجيّه ، در تعيّن أخذ حكم در ولايت فقيه\r\nدر اين روايت ، پنج نوبت - غير از آن قسمت أوّل و آخر كه با آنها هفت درجه مىشود - حضرت از أماره‌اى به أمارهء ديگر منتقل ميشوند ؛ چون راههائى كه در اين روايت نشان داده شده است ، تماماً أماره براى وصول به واقع هستند .\r\nراوى سؤال مىكند كه : اين دو نفر با هم در دَيْن يا ميراث نزاع دارند ، أمارهء\r\n\r\n","description":"","footnote":"","page_name":" 213 ","page_number":227},
  {"content":"\r\n\r\nبراى وصول به واقع چيست ؟ حضرت ميفرمايند : رجوع به حكّام و قضات جائز نيست ، بايد در اين صورت به فقهاى شيعه مراجعه كنيد ! اين أمارهء به واقع است ؛ فتواى فقيه موضوعيّت ندارد ؛ بلكه أماره براى واقع است . حضرت در اينجا جعل أماريّت براى فتواى فقيه مىنمايند .\r\nبعد راوى عرض مىكند : اگر اين دو فقيه با هم مخالفت كردند ، در اين صورت چه كنيم ؟ حضرت مىفرمايند : در اين صورت ببينيد وزنهء دينى اين دو فقيه ، كداميك سنگين‌تر است ؟ أماره آنجاست . اگر يك فقيه حكمى كرد و فقيه ديگر حكم خلافى نمود ، آن فقيهى كه فقهش و عدالتش ، إجمالًا وزنهء دينىاش سنگين‌تر است ، مُسلَّماً أماريَّتش بيشتر است ؛ و بيشتر كاشِفيَّتِ از واقع دارد ؛ و بايد از او أخذ نمود . پس أعدليّت و أفقهيّت ، در مرتبهء دوّم أماره واقع مىشود .\r\nحال اگر در تمام اين جهات يكسان بودند چه كنيم ؟ فرمود : ببينيد كه كداميك از اين دو نظر مشهور است ؟ هر دو فقيه ، عادل و صادق و وَرِع و مُتَّقِى هستند ؛ و ليكن حديث و حكم يكى از آنها ، مشهور و إجماعى نيست ؛ بلكه قولى است شاذّ و نادر . ولى فقيه ديگر قولش إجماعى است ؛ و أماريتش قوىتر است . اگر يك قول شاذّى به إنسان إرائه شود يا يك قول مشهورى كه پشتوانه داشته باشد ، كداميك از آن دو أماريّتش نسبت به واقع و كشف از متن حقيقت قوىتر است ؟ مسلّم آن كه اتّفاقى است .\r\nحال اگر در اين صورت هم أماريّت ساقط شد ، و هر دو در يك رديف بودند ، در اينجا ما أماره‌اى نداشتيم كه بواسطهء مُجمَعٌ عليه بودن ، حكم واقع را كشف كنيم ، اينجا چه كار بايد كرد ؟\r\nحضرت ميفرمايند : ببينيد كه كداميك از اين حكم‌ها موافق كتاب و موافق سنّت است ! زيرا حكم ما ، لا جَرَم موافق كتاب و سنّت است . بنابراين ، حكمى كه موافق كتاب و سنّت است از ماست ، و إلّا حكمى است مخالف با حكم ما كه از فقها عامّه بوده و از ما نيست .\r\n\r\n","description":"","footnote":"","page_name":" 214 ","page_number":228},
  {"content":"\r\n\r\nنكتهء جالب توجّه اينكه چرا حضرت موافقت با كتاب و سنّت را در رُتبهء مؤَخَّر از أمارات قبلى قرار دادند ؛ نه در رُتبهء اولى ؟\r\nبايد عرض كرد : در رتبهء اولى معنى ندارد . آنجائى كه ما نزد فقيهى مىرويم و از او حكمى را سؤال مىكنيم ، اگر او عادل باشد و حكم را از ناحيهء إمامان بيان كند ، مسلّم موافق كتاب و سنّت خواهد بود ؛ در اين شكّى نيست . و اگر هر دو عَدل و مَرْضىّ باشند ، باز شكّى نيست كه فقيه أعدل حكم را موافق كتاب و سنّت بيان مىكند . و در مرحلهء سوّم اگر حكم يكى از آن دو مُجمَعٌ عليه بود ، مسلّم موافق كتاب و سنّت است .\r\nدر اينجا حضرت ميفرمايند : اگر دستت از سه أمارهء أوّل كوتاه شد ، موافقت كتاب و سنّت أماره مىشود ؛ پس در مرحلهء چهارم أماره بودنِ موافقت كتاب و سنّت بر حكم واقعى ، خود را نشان مىدهد .\r\nو اگر هر دو خبر موافق كتاب و سنّت بودند ، در اين صورت چه كنيم ؟ ممكن است اين فقيه استدلال برخبرى موافق كتاب كند ، و ديگرى هم استدلال بر خبرى ديگر كه آن هم موافق كتاب است . اينجا چه كار كنيم ؟ ! أماره‌اى هم نداريم ! در اين صورت اين أماره هم از دست ما گرفته مىشود !\r\nحضرت ميفرمايند : در اين صورت ببينيد : كداميك موافق عامّه است و كداميك مخالف ؛ آنكه مخالف است بگيريد ! چرا ؟ آيا از اين جهت است كه مخالفت با عامّه فِى حدِّ نَفسِهِ موضوعيّت دارد ؟ اين غلط است . زيرا كه بسيارى از كارهاى آنان خوب است . آراء عامّه‌كه موافق با كتاب و سنّت است نبايد ترك شود . مخالفت با عامّه موضوعيّت ندارد ؛ بلكه طريقتّت دارد . يعنى چون عامّه داعى بر تغيير أحكام بر خلاف كتاب و سنّت ، و بر خلاف روايات أئمّه عليهم السّلام - كه هادى به سوى كتاب و سنّت هستند - دارند ، تا مكتب خود را از مكتب أهل بيت جدا كنند ، و جدائى از مكتب أهل بيت عين جدائى از كتاب الله و سنّت است ، پس آنچه را كه آنها حكم مىكنند خلاف حكم\r\n\r\n","description":"","footnote":"","page_name":" 215 ","page_number":229},
  {"content":"\r\n\r\nواقعى است . آن وقت در اينجا كه مىفرمايد : خُذْ بِمَا خَالَفَ الْعَامَّةَ ، يعنى مخالفت عامّه طريق است به سوى واقع ؛ نه اينكه مخالفت عامّه موضوعيّت دارد . وقتى دو راه براى ما مشتبه شد ، در راهى كه خلاف عاّمه است بايد قدم برداريم ؛ زيرا كه غالباً آنها أحكامشان خلاف كتاب و سنّت و خلاف ولايت است . پس آن حكمى را بايد عمل كرد كه مخالف با رأى آنان باشد . فَإنَّ الرُّشْدَ فِى خِلافِهِمْ ، به اين معنى است . يعنى چون آنها راه غىّ را پيمودند ، در حال شكّ ، خلاف آنها أماريّت براى راه رشد دارد .\r\nاللَهُمّ صَلِّ عَلَى مُحَمَّدٍ وَ ءَالِ مُحَمَّد\r\n\r\n","description":"","footnote":"","page_name":" 216 ","page_number":230},
  {"content":"\r\n\r\n\r\nدرس دهم : بحث در سند و دلالت مقبولهء عمر بن حنظله\r\n\r\n","description":"","footnote":"","page_name":" 217 ","page_number":231},
  {"content":"\r\n . \r\n","description":"","footnote":"","page_name":" 218 ","page_number":232},
  {"content":"\r\n\r\nأعُوذُ بِاللَهِ مِنَ الشَّيْطَانِ الرَّجِيمِ\r\nبِسْمِ اللَّهِ الرَّحْمنِ الرَّحِيمِ\r\nوَ صَلَّى اللَهُ عَلَى سَيِّدِنَا مُحَمَّدٍ وَ ءَالِهِ الطَّيِّبِينَ الطَّاهِرِينَ\r\nوَ لَعْنَةُ اللَهِ عَلَى أعْدَآئِهِم أجْمَعِينَ مِنَ الآنَ إلَى قِيَامِ يَوْمِ الدِّينِ\r\nوَ لَا حَوْلَ وَ لَا قُوَّةَ إلَّا بِاللَهِ الْعَلِىِّ الْعَظِيمِ\r\nبحث پيرامون مقبولهء عُمَر بن حَنظله بود ؛ عرض شد : حضرت صادق عليه السّلام ، طبق روايتِ « مَن لَا يَحضُرهُ الفَقيه » براى قول فقيه شيعهء إمامىّ ، هفت مرتبهء از حُجّيّت را على نحو اختلاف سلسلهء مراتب قرار داده‌اند . و مرتبهء چهارم ، موافقت كتاب و سنّت بود .\r\n\r\nعلّت عدم قبول روايتِ موافق عامّه در وقت تعارض خَبَرَيْن\r\nحال اگر دو فقيه در مسأله‌اى با هم اختلاف داشته باشند و هر دو ، قولشان موافق كتاب و سنّت باشد ، نوبت به مقايسه كردن با أقوال عامّه ميرسد ؛ كه حضرت ميفرمايد : در اين صورت ، آن قولى را كه خلاف عامّه است أخذ كن ؛ فَإنَّ فِيهِ الرَّشَادَ . چون در خلاف عامّه رَشاد است . رشد و راه يافتن و به واقع رسيدن است ؛ در مقابل ضَلال كه به معنى گم شدن مىباشد .\r\nعرض شد : مخالفت عامّه موضوعيّت ندارد ، بلكه طريقيّت دارد . كما اينكه بقيّهء علائم و أماراتى كه در اين خبر شريف نقل شده است ، آنها هم نسبت به واقع أمَارِيَّت‌دارند ، و كشف واقع ميكنند .\r\nترجيح قولِ مخالف عامّه نه به جهت اينست كه : مخالفت عامّه يك موضوعى است از موضوعات و چون عامّه ، عامّه هستند ، و مخالفِ با ولايت مىباشند ، بنابراين همهء گفتار آنها غلط ، و تمام آرائشان نادرست است ؛ و\r\n\r\n","description":"","footnote":"","page_name":" 219 ","page_number":233},
  {"content":"\r\n\r\nرواياتى را كه از رسول خدا نقل مىكنند همه غلط است ! اينطور نيست ؛ زيرا ما وجداناً مىبينيم بعضى از رواياتى را كه از پيغمبر نقل مىكنند صحيح و درست است . و در اين صورت وجهى ندارد كه ما به آنها عمل نكنيم . ما به هر خبر ثقه‌اى عمل مىكنيم ؛ خواه راوى آن شيعه باشد خواه سُنّى . مَناطِ عمل به خبر ، وثوق است ؛ نه إمامى بودن و عدالت . اگر يك عامّى خبرى بطور صحيح از پيغمبر نقل كرد ، ما به آن خبر عمل مىكنيم .\r\nبلكه به جهت اينست كه : بعضى از أخبار عامّه خلاف كتاب و سنّت است ؛ و چون روِيّه و مَمْشاى خود را از مَمْشاى أئمّهء أهل بيت عليهم السّلام جدا كرده‌اند ، آن أخبار را جعل كرده و اتّكاى براجتهاد خود نمودند ، نه بر نَصّ . عامّه بعضى از أخبارى را كه شاهد براى مدّعاى خودشان باشد جعل نموده و مقام پيغمبر را پائين آوردند ؛ براى اينكه با مقام خلفاى غاصب در يك سطح قرار گرفته ، يا اينكه پيغمبر قدرى بالاتر باشد .\r\nاين جعل أخبار در ميان آنها براى ما موجب شكّ شده است كه آيا اين خبرى را كه ما ميخواهيم به او أخذ كنيم ، و از عامّه بگيريم ، از همان أخبار مجعوله است ؛ يا نه ، خبرِ صحيح است و حكايت از واقع مىكند ؟\r\nدر اينجا حضرت يك أماره نشان ميدهند ؛ مىگويند : اگر به روايت مشكوكى برخورد نموديد كه نمىدانيد : آيا كاشفيّت از واقع دارد يا نه ؟ و شكّ كرديد كه اين قول ، قول ماست يا قول خلاف ما ؟ - در حالتى كه اين دو فقيه ، هر دو از ما حديث مىكنند آن كه خلاف عامّه است ، قدرى كاشفيّت و أماريّتش بيشتراست كه قول ما باشد ؛ زيرا دو خبر مخالفِ هم ، كه وارد شده است ، نمىشود هر دو ( مَعاً ) از ما صادر شده باشد ؛ طبعاً يكى از آنها از ما صادر شده و ديگرى نشده است .\r\nحال در موقع شكّ آن خبرى كه با عامّه موافق است ، از جهت كاشفيّت از قول ما ، دور تر است از خبرى كه مخالف عامّه است . آن ، به قول ما نزديكتر\r\n\r\n","description":"","footnote":"","page_name":" 220 ","page_number":234},
  {"content":"\r\n\r\nاست . و اين فقط از جهت كاشفيّت است ؛ آن هم در اين مرتبه : مرتبهء پنجم .\r\n\r\nعلّت و فلسفهء : شَاوِرُوا النِّسَآءَ وَ خَالِفُوهُنَّ\r\nما نظير اين را در أحكام - كه از جهت كاشفيّت براى ما دستورى داده‌اند - زياد داريم . مثلًا رسول أكرم صلّى الله عليه و آله و سلّم دربارهء زنان مىفرمايند : شَاوِرُوا النِّسَآءَ وَ خَالِفُوهُنَّ فَإنَّ خِلافَهُنَّ بَركَة « 1 » « با زنها مشورت كنيد و مخالفت كنيد ، پس همانا بركت در مخالفت با آنهاست . » يعنى بعد از مشورت ، آنچه كه در جواب از آنها شنيديد ، با آن مخالفت بكنيد ؛ هر چه آنها مىگويند خلافش را انجام دهيد !\r\nحال معنى اين حديث چيست ؟ آيا قول زنها براى فساد و نقصان و تباهى موضوعيّت دارد ؟ و قول خلافشان عين صلاح و رَشاد است به عنوان موضوع ؟ مسلّم اين جهت نيست ؛ حضرت نمىخواهد بفرمايد : هر چه زنها مىگويند خلاف است .\r\nما وجداناً مىبينيم كه زنان چيزهائى مىگويند كه صحيح و بجا هم هست . فعليهذا نمىتوانيم بگوئيم : جملهء : شَاوِرُوا النِّسَآءَ وَ خَالِفُوهُنَّ ، موضوعيّت دارد ، نه ؛ اين موضوع نيست ؛ بلكه اين طريقِ براى واقع است و بايد خصوص طريق را جستجو كرد ؛ به اينكه محلّ مشورت با زنان كجاست ؟ در كجا با آنها مشورت كنيم و بعد مخالفت كنيم ؟\r\nدر بعضى از موارد ، خودِ شرع به ما گفته است : با زنان مشورت كرده و طبق رأيشان با آنها رفتار كنيد ! در امورى كه راجع به آنها و زندگى آنها ، و راجع به توسعهء نفقهء آنهاست ، يا مربوط به آسايش و آرامش آنها در خانه است ، و يا در مورد كيفيّت غذا و طبخ آن ، اينها را به عهدهء خود آنان بگذاريد ؛ هر چه ايشان ميخواهند ، سختگيرى نكنيد ! مِن باب مثال نگوئيد : من فلان غذا را ميخواهم ، و او غذاى ديگر دوست دارد . شما مرد هستيد و اينها را به عهدهء او بگذاريد ؛ هر چه او ميخواهد انجام دهد . اين امور را اصولًا به زنها بسپاريد !\r\n\r\n\r\n","description":"","footnote":"\r\n( 1 ) « بحار الانوار » ج 103 ، باب جوامع أحكام النّسآء ( 62 ) ص 262 ، حديث 25\r\n","page_name":" 221 ","page_number":235},
  {"content":"\r\n\r\nبعضى از امور كه أبداً إنسان نبايد با زنان مشورت كند ؛ و صد در صد بايد با آنها مخالفت كرده و بر خلاف آراء آنها رفتار نمايد ؛ مانند آنجائى كه قضيّهء ناموس و حفظ حجاب و نگهدارى زن ، و أمثال اين مسائل است .\r\nچون طبيعت زن ، طبيعت مُتَجَمِّل است ؛ طبيعت جمال و إبراز جمال و خود آرائى و خود نشان دادن است . هر زنى در طبع خودش دوست دارد خود را نشان بدهد ؛ و اين در مرد نيست . مرد ميخواهد عقل ، فُتوّت ، شَجاعت ، علم ، جاه ، قدرت و سيطره‌اش را نشان بدهد . و محلّ و ميدان مَعارِك مردان در اينهاست .\r\nأمّا محلّ معركهء زنها در جمال است . هر زنى ميخواهد خودش را نشان بدهد . جمال و شكل خود را نشان بدهد . و اگر جمال او در سرحدّ كمال نباشد ، خود را به أشياء زينتى آراسته و با أنواع لوازم آرايش تزئين مىنمايد تا اينكه جمال خود را در حدّ نصاب بالا آورده ، نشان بدهد . و اين غريزهء زن است !\r\nدر دنيا يك زن پيدا نمىشود إلّا اينكه اينطور مىباشد . منتهى زنان مؤمنه ، اين غريزه را بر أساس قواى عقلانىّ و بر أساس دستورات دينىّ در حدّ اعتدال تعديل مىكنند ، و زنان ديگر در حدّ إفراط به كار مىبندند .\r\nحال كه زنان داراى اين غريزه ميباشند ، شما براى اينكه آنها را از فساد و اختلاط با مردان ، و آلوده شدن و تباهى و فساد نجات بدهيد ، بايد در حفظ و حراست آنها بسيار كوشا باشيد ! نبايد به آنها إجازه بدهيد به خيال خود هر جائى كه ميخواهند بروند ؛ يا اينكه هر لباسى كه خود دوست دارند ( لباسهاى نازك ) بپوشند . چه ، رسول خدا نهى فرمود از اينكه مردى براى زنِ خود لباس نازك بخرد ؛ و يا به آنان إجازه دهد كه در حمّامهاى عمومى ، يا در عروسيهاى عمومى شركت كنند . و اين بدين جهت است كه آنها روى إحساسات و لذّات شهوانى رفتار مىكنند ؛ و مىروند و فرسوده و تباه ميشوند ، مِنْ حَيْثُ إنَّهُنَّ لَا\r\n\r\n","description":"","footnote":"","page_name":" 222 ","page_number":236},
  {"content":"\r\n\r\nيَشْعُرْنَ .\r\nأمّا شما كه مرد هستيد بايد آنها را در محيط مصونيّت و عصمت نگهدارى كنيد . و به هيچ وجه مِنَ الوُجوه ، در اين امور بر آنها تنازل ننمائيد .\r\nاينك شما ببينيد در اين جمهورى إسلامى كه بيش از ده سال از عمر آن مىگذرد ، هنوز نمىشود كه فقط با تلطُّف و مهربانى به زنان بگويند : خانم حجابت را حفظ كن و خود را از نامَحرم پوشانده و مُويت را نشان نده ! زيرا ، در صورت عدم تلقّى به قبول ، حتماً بايد آنها را با قوّهء جبريّه و قهريّه تأديب كرد . زنها را بايد شلّاق زد ، تعزير نمود تا اينكه طبق سنّت إلهى با حجاب باشند . و إلّا اگر از اين خانم تقاضا كنيم كه بدن را در پوشش كامل قرار دهيد و حجاب داشته باشيد ، او تقاضاى ما را قبول نمىكند ؛ و طبق تقاضاى باطنى خودش عمل مىنمايد .\r\nحال اگر شما در اين امور ، با زن مشورت كنيد ، صد در صد رأى او بر طبق إحساسات و خود آرائى و جمال آرائى و نشان دادن خود اوست . او هيچگاه در اين مشورت‌ها و نشست‌ها و سمينارها ، طبق آراء عقلانيّهء مردان رأى نميدهد ؛ بلكه بر طبق إحساسات و عواطف خود رأى ميدهد ؛ و اين همان مسألهء فساد است . و در اينجا حتماً بايد مخالفت كرد . مخالفت با نفس أمّاره و شيطان درون ؛ و با شيطان برون .\r\nيا مثلًا الآن درب منزل را ميزنند ؛ برادر زنِ إنسان با زوجه‌اش ، يا برادر إنسان با عيالش مىآيد ؛ در يك اطاق ، زن و مرد با همديگر مىنشينند ؛ اختلاط مىكنند - كما اينكه امروزه طبق آداب كفر مرسوم است - در حالى كه اين زن با آن مرد ، نامحرم و آن هم با اين نامحرم است . بعد هم سر يك سفره مىنشينند ، غذا ميخورند ، دستها به طرف سفره دراز مىشود ، زينت‌ها معلوم ميگردد ، سر و گردن نشان داده مىشود . با يكديگر كلام و گفتگو داشته و مىخندند و غذا مىخورند ، هر كدام به ديگرى تعارف مىكنند ؛ و مىگويند : عيبى ندارد ! زيرا\r\n\r\n","description":"","footnote":"","page_name":" 223 ","page_number":237},
  {"content":"\r\n\r\nاو برادر شوهر يا پسر عموى من ، يا دوست پدرم يا . . . مىباشد ، در صورتى كه خدا لعنت كرده سفره‌اى را كه در آن زن با مرد أجنبى نشسته و اينطور اختلاط پيدا كنند ، و با همديگر غذا خورده و مذاكره و خودنمائى نمايند .\r\nحال اگر شما در اين أمر با زن مشورت كنيد كه آيا من اينها را در اطاق عليحده ببرم يا با هم در يك جا بنشينيم ؟ ! مىگويد : آقا جان بنشينيم ! مگر بيكاريد ؟ ! به او بر مىخورد و چنين و چنان .\r\nأبداً در اين امور مشورت نكنيد . درب خانه را ببنديد ! يا زن و مرد أجنبى را راه ندهيد ، يا اگر راه داديد ، مرد را در اطاق بيرونى خودتان پذيرائى نمائيد ؛ و مخدرّه هم بايد در اندرونى ، توسّط زن پذيرائى بشود . و إلّا فساد است ، فساد ! ! و آتش خانمانسوز . و زنهايتان به أعمال ناشايستى مبتلا ميشوند كه خودتان هم خبر نداريد ! ! مىگوئيد : به به ! زنِ من أهل اين حرفها نيست ؛ عيال من معصوم است ، و چنين و چنان ؛ و خبر نداريد كه كلاه بر سرتان فرو رفته ، و تا كمر آمده ؛ و خودتان نميدانيد قضايا از چه قرار است . در اين صورت بايد حتماً با زنان مخالفت كرد .\r\nدر سابق الايّام منازل دو قسمت مستقلّ و جداگانه‌اى ( بيرونى و اندرونى ) داشت ؛ و بعضاً داراى دو در بود . واردينِ مرد در بيرونى پذيرائى مىشدند ؛ و زنان در اندرون . اگر ماهها هم بدين منوال ميگذشت ، أبداً تماسّى نبود . زن در كمال استراحت ، مشغول به وظايف خود ، در اندرون به سر ميبرد ؛ و مرد نيز با كمال وَقار و متانت در بيرونى به كار خود مىپرداخت . أمّا از وقتى كه نقشه‌هاى ساختمانها را از بلاد كفر آوردند ، و اطاقها همه در يك جا با دستشوئى و مَطبخ واحد و مشترك قرار گرفت ، و داشتن إشراف بر خانهء همسايه ، و جاى دادن زنان را در غرفه‌ها و طبقات فوقانى همچون مردان متداول شد ، ديگر أمر اختلاط زن و مرد ، و تداخل فيما بينهم ، مثل تداخل بيوت و اطاقها أمرى مرسوم و رائج گشت .\r\n\r\n","description":"","footnote":"","page_name":" 224 ","page_number":238},
  {"content":"\r\n\r\nبر عهدهء حكومت إسلام و از وظائف حاكم است كه : در أمر خانه سازى و تطبيق آن با دستورات شرعىّ مراقبت كند ، و خانه‌ها را در عين داشتن سكونت و آرامش كامل و حفظ الصّحه و وسائل بهداشتى ، طبق أحكام إسلام بنا كند ؛ نقشهء ساختمانها را طورى بدهد كه : تمام جهات عفّت و عصمت زنان و در عين حال سلامتى مزاج و آسايش فكرى در آن تأمين گردد .\r\n\r\nمعنى : عُقُولُ النِّساء فِى جَمَالِهِنَّ وَ جَمَالُ الرِّجَالِ فِى عُقُولِهِمْ\r\nأمير المؤمنين عليه السّلام مىفرمايد : عُقُولُ النِّسَآء فِى جَمَالِهِنَّ وَ جَمَالُ الرِّجَالِ فِى عُقُولِهِمْ .\r\nچه فرمايش عجيبى است ! مىفرمايد : زينت مرد در عقل اوست . هر موجودى يك زينت و جمالى دارد . جمال مرد عقل اوست . هر مرديكه عقلش بيشتر باشد جمالش بيشتر است . أمّا عقل زن در جمال اوست . يعنى زن ، هر چه إدراكات خود را ، فكر خود را جمع كند باز هم از مرتبهء جمال تصاعد نمىكند . فكرش ، انديشه‌اش ، خاطراتش همه در حول و حوش جمال دور مىزند ؛ فكرش جمال است ، صورت است ، آداب تجمّلات زندگى و خود آرائى و خودنمائى است . عقل ، يعنى إدراكات و انديشهء زن ، در اين محدوده خلاصه مىشود و از اين تجاوز نمىكند .\r\nاين مرد است و آن زن ؛ اين زن بايد در تحت قَيمومَت ، و مُدَبّريَّت مرد برود و راه كمال را طّى كند و به سعادت برسد . پس در اين أمر هم نمىشود با زنها مشورت كرد .\r\nأمّا اگر موردى اتّفاق افتاد - من باب مثال - كه شما راه را نميدانيد . أصلًا نميدانيد كه وظيفهء شما چيست ؟ و آيا بايد اين كار را انجام بدهيد يا نه ؟ مثل اينكه زندگى بر شما سخت شده است ، قرضتان زياد شده است ، و به فكرتان رسيده يا بعضى به شما گفته‌اند كه : بيا كارمند فلان بانك ، يا مؤسّسهء رَبَوىّ بشو ! زيرا كه در آنجا پول زيادتر است . و شما هم مىبينيد كه واقعاً زندگى برايتان سخت شده است ، مىآييد با عيالتان مشورت مىكنيد : آيا اين كار را بكنم يا\r\n\r\n","description":"","footnote":"","page_name":" 225 ","page_number":239},
  {"content":"\r\n\r\nنكنم ؟ ! مىگويد : آرى انجام بده ! زيرا زندگيمان سر و سامانى پيدا مىكند ؛ چنين و چنان مىشود ؛ در اين صورت تو كارمند مىشوى و شخصيّتى هم پيدا مىكنى !\r\nيا اينكه خانهء شما خراب شده ، ميخواهيد تجديد بنا كنيد ، مىگويند : برو از بانك پول بگير . شما هم ميرويد با زنتان مشورت مىكنيد ، او مىگويد : اين كار لازم است ؛ حتماً برو و پول بگير ! قرضش را هم بتدريج أدا مىكنى و چنين و چنان ، و أمثال اينها .\r\nيا اينكه مرد را به فلان مؤسّسه دعوت نمودند ؛ مؤسّسه هم جائى است كه طبعاً أفرادى كه در آنجا شركت مىكنند ، كم كم رشد ميكنند ؛ حقِّ حساب و رشوه‌اى به آنها داده مىشود ؛ و أمثال اينها . و شما متحيّر هستيد و نميدانيد كه : آيا اين كار را بكنيد يا نه ؟\r\nدر مثل اين مسائل مىفرمايد : شَاوِرُوا النِّسَآءَ وَ خَالِفُوهُنَّ . « با زنان مشورت كنيد و خلافش را عمل نمائيد . » چون زن إحساسى است ؛ و طبعاً آن رأيى كه ميدهد بر أساس طبع إحساسى اوست ، و تو خلاف آن را انجام بده تا به حقّ برسى ! پس در اين موارد ، زن هر چه گفت خلاف آن را بجا بياوريد . و مراد از مخالفت هم ، داد و بيداد و دَعوا و نزاع نيست ، بلكه منظور اينست كه بعد از اينكه رأى او را بدست آوردى ، عملًا خلاف آن رفتار كن و به دنبال كار خود برو .\r\nو اين يك أماره و طريقى براى كشف واقع است . چون دائرهء محدودهء أفكار زن در جمال و إحساس است ، و دائرهء تفكّرات مرد عقل و أصالت است ؛ آنجائى كه شكّ داريد و نميدانيد : اين كار شما بر أساس إحساس است يا عقل ؟ با او مشورت كنيد و از اين جهت كه او خود را به طرف إحساس ميبرد و نظر ميدهد ، خِلافًا لِرَأْيِهَا وَ إيصَالًا إلَى ذِرْوَةِ الْحَقِّ ، وَ مِعْرَاجًا عَلَى سُلَّمِ الْوَاقِعيَّةِ ، وَ تَوَصُّلا إلَى الْحَقِيقَةِ عمل نموده ، و مخالفت با او بكنيد ، تا بر أساس عقلانيّت و متانت و أصالت خود رسيده باشيد . اين است معنى : شَاوِرُوا النِّسَآءَ وَ\r\n\r\n","description":"","footnote":"","page_name":" 226 ","page_number":240},
  {"content":"\r\n\r\nخَالِفُوهُنَّ .\r\nپس همانطور كه : شَاوِرُوا النِّسَآءَ وَ خَالِفُوهُنَّ أماره‌اى است براى كشف واقع ، همينطور در اين روايت شريفه ، حضرت مخالفت با عامّه را بعنوان أمارهء واقع نشان مىدهد .\r\nحال اگر ما ديديم كه اين دو فقيه ، هر دو ، رأيشان موافق عامّه يا مخالف آنها بود ، در اين صورت چه كنيم ؟ حضرت ميفرمايد : نگاه كن كه قُضات و حُكّامِ آنان به كداميك از اين دو أمْيَل هستند ؟ ميلشان به كدام بيشتر است ؟ آن را كه ميل قضاتشان نسبت به آن بيشتر است ترك كن . چون قضات و حكّام ، أفرادى هستند كه سرشناسند ، و طبعاً ميخواهند رأى سلطان را بدست بياورند ، و رضايت او را حاصل كنند ؛ بنابراين ، از واقع دورترند . حال آن كسى كه از واقع دور تر است قولش را رها كن و قول آن كسى را كه خلاف اوست بگير !\r\n\r\n! معنى : إنَّ الْوُقُوفَ عِنْدَ الشُّبُهَاتِ خَيْرٌ مِنَ الاقْتِحَامِ فِى الْهَلَكَاتِ\r\nو اگر اين أماره هم ، كه در مرحلهء ششم بعنوان أماريّت بيان كرديم موجود نبود ، يعنى هر دو در يك درجهء از اعتبار بودند ، در اين صورت توقّف كن ! چه ، اينجا محلّ احتياط است . و دست به عمل نزن ، فَإنَّ الْوُقُوفَ عِنْدَ الشُّبُهَاتِ خَيْرٌ مِنَ الاقْتِحَامِ فِى الْهَلَكَاتِ . اينجا جاى احتياط و توقّف است ، تا اينكه خدمت إمام خود رسيده از او سؤال كنى !\r\nاين مراتب هفتگانه بعنوان كاشفيّت و مرآتيّت براى واقع است . اين است حقيقت مطلب .\r\nكما اينكه در « اصول » هم ثابت شده است كه : اگر ما نسبت به حكمى قطع پيدا نموديم - حال آن قطع از هر كجا كه ميخواهد بدست بيايد - حجّت است ؛ زيرا حجّيّت قطع ، ذاتى و عقلى است ؛ و نياز به جعل حجّيّت خارجى ندارد ؛ بلكه اصولًا جعل حجّيّت براى آن محال است ؛ و إلّا دوريا تسلسل‌لازم مىآيد و إعطاى حجّيّت به قطع و يقين محال است . چيزى را كه إنسان بدان قطع دارد ، عقلًا بايد بر طبق آن عمل كند .\r\n\r\n","description":"","footnote":"","page_name":" 227 ","page_number":241},
  {"content":"\r\n\r\nاگر در مسأله‌اى از مسائل ، إنسان قطع پيدا ننمود ، نوبت به چيزى ميرسد كه بتواند مكلّف را تا حدودى به واقع رهبرى نموده و مِرآت براى آن باشد ، و آن در وهلهء أوّل أمارات است .\r\n\r\nمعنى أماره و أصل و ترتّب اصول بر أمارات\r\nأمَارَه‌يعنى چيزى كه كاشفيّت داشته ، راهى را به واقع نشان بدهد ، البتّه كشف ناقص كه بواسطهء جَعلِ شارع آن نقصانش تكميل مىشود ؛ اگر كشفِ تامّ باشد كه براى إنسان قطع مىآورد ؛ ولى چون كشفِ ناقص دارد احتياج به جعل حجّيّت دارد . بعد از اينكه شارع أمارهء خاصّى ، يا همهء أمارات را براى ما حجّت كرد ، بواسطهء حجّيّت شارع ، آن نقصى كه در إرائهء واقع در اين أماره وجود دارد ، جبران مىشود ؛ و شارع او را بمنزلهء أمارهء تمام نما و كاشف تامّ قرار ميدهد . و آن براى إنسان حجّت است . لذا أمارات ، از نظر حجّيّت در درجهء أوّل قرار دارند ؛ و بايد بدانها عمل نمود .\r\nو اگر حُكمى فاقد أماره بود ، در رتبهء بعد ، اصول مُحرِزه است . و بين اصول مُحرِزه با أماره فرق است . أصل محرز يعنى چيزى كه فى الجمله كاشفيّت از واقع داشته و مُحرزِ واقع است ؛ مثل استِصحاب . خواه حُجّيّت استصحاب از باب أخبار باشد يا از باب ظنّ - كما اينكه قُدماء و بعضى از اصوليّين مانند مرحوم صاحب « قوانين » و ديگران ، آن را از باب ظنّ حجّت مىدانستند - أمّا اينكه از باب ظنّ حجّت باشد ، چون ظنّ كاشف از واقع است . و أمّا أخبار هم ، استصحاب را از باب مُحرِزِيّت واقع ، براى ما حجّت كرده است .\r\nما استصحاب را حجّت مىدانيم ؛ أمّا نه در مرتبهء أمارات ( مانند : خبر ثقه يا شُهرت يا إجماع ) زيرا احراز استصحاب نسبت به واقع ضعيف است ؛ و در رتبهء أمَاره نيست ؛ و از طرفى هم أصل تَعَبُّدى مَحض نيست كه أبداً إحراز واقع نداشته و در رتبهء اصول باشد ؛ لذا بين أمارات و اصول واقع شده است . لهذا اگر أماره‌اى بر حكمى وجود داشت ، بر طبق آن ؛ و إلّا به استصحاب كه أصل مُحرز است عمل مىشود .\r\n\r\n","description":"","footnote":"","page_name":" 228 ","page_number":242},
  {"content":"\r\n\r\nو اگر استصحاب ( أصل مُحرِز ) نبود ، نوبت به اصول شرعيّه يعنى برائت و تخيير و اشتغال شرعىّ ميرسد . يعنى در جائى كه استصحاب هم نيست ، و هيچگونه إحرازى و كشفى - و لو فى الجمله - نسبت به واقع وجود ندارد ، نوبت به أصل تعبّدى محض مىرسد . يعنى شارع بما ميگويد : من شما را مُتَعبّد مىكنم كه در اينجا برائت جارى كنيد ! يا در اينجا شما را تعبّداً أمر به احتياط مىكنم ! يا اينكه بين اين دو محذور ، تخيير قائل بشويد ! إذَنْ فَتَخَيَّر .\r\nو اگر أصل شرعى نبود ، در مرحلهء چهارم اصول عقليّه هستند كه عبارتند از : برائت عقلىّ و احتياط عقلىّ و تخيير عقلىّ .\r\nبرائت عقلى در آنجائى است كه ما يقين داشته باشيم بيانى از طرف شارع نيست . اگر احتمال بدهيم بيانى باشد ، اينجا برائت عقلى جارى نمىشود . و أمّا اگر يقين داريم كه بيانى نيست ، در اينجا عقل حكم به برائت مىكند .\r\nو أمّا اگر احتمال بيان بدهيم ، احتمال خطر بدهيم ، آنوقت يا اينكه موردى است كه ميگوئيم دفع ضررِ محتَمل بهتر است از جلب منفعت ؛ و اين أولى و مقدّم است . در اين صورت حتماً بايد قائل به اشتغال بشويم مثل : أَرْجِهْ حَتَّى تَلْقَى إمَامَكَ ! ليكن « أَرْجِهْ حَتَّى تَلْقَى إمَامَكَ » در مرحلهء سوّم است نه در مرتبهء چهارم ، زيرا كه أصل ، أصل شرعىّ است ، نه أصل عقلىّ .\r\nو يا اينكه موردى است كه طرفين آن با هم مساوى هستند اينجا هم مورد تخيير عقلى است .\r\nتمام اين مراتب هفتگانه‌اى را كه إمام عليه السّلام براى ما در اين روايت بيان كردند ، همه عبارتند از : تمسّك به أمارات ؛ أعمّ از أماراتى كه در درجهء أوّل قرار دارند ، و اصول مُحرزه مثل استصحاب ، زيرا آنجا كه ميفرمايند : نگاه كن آن حكمى كه موافق كتاب و سنّت است بگير ، و كتاب و سنّت هم ما را به استصحاب دعوت مىكند ، پس استصحاب هم داخل در همين مسأله مىشود .\r\n\r\nوجوب توقّف در زمان حضور معصوم و غير آن يكسان است\r\nو اگر دستمان از آن أمارات كوتاه شد ، در رتبهء بعد از أصل شرعى ،\r\n\r\n","description":"","footnote":"","page_name":" 229 ","page_number":243},
  {"content":"\r\n\r\nبايستى توقّف كنيم ؛ و دست به كار نزنيم ؛ تا اينكه حجّت بر ما تمام بشود .\r\nدر توقّف و احتياط ، نظر به تماميّت حجّت نيست ، بلكه نظر به اينست كه : اگر الآن ما حقِّ در مسأله را ندانسته و واقع را نمىشناسيم ، بايد توقّف كنيم ؛ اينجا محلّ احتياط است . زيرا رسول خدا صلَّى الله عليه و آله و سلَّم فرمود : امور بر سه گونه‌اند : حَلالٌ بَيِّنٌ ، حَرَامٌ بَيِّنٌ ، وَ شُبُهَاتٌ ، و كسى كه به شبهات عمل كند ، مِنْ حَيْثُ لَا يَعْلَم داخل در هَلَكه خواهد شد . پس هر فردى از أفراد ، در هر كجاى دنيا ، اگر مسائلى برايش پيش بيايد كه مورد شبهه است ، حتماً بايد احتياط كند ، و إلّا در هلكه خواهد افتاد من حيث لا يعلم . و مراد از شبهات ، شبهات حكميّه است نه موضوعيّه .\r\nو اين حكم إطلاق داشته ، اختصاص به زمان إمام عليه السّلام و زمان حضور ندارد . بلكه شامل همهء زمانهاست ؛ زمان غيبت و حتّى در زمان حضور ؛ ( يعنى وقتى كه إمام عليه السّلام بحسب ظاهر زنده بوده و در دسترس بعضى از مردم باشد . ) زيرا بر فرض حيات و حضور إمام هم ، همهء مردم به ايشان دسترسى ندارند .\r\nلهذا بايد توّجه نمود كه : هيچ تفاوتى بين زمان حضور و غيبت نيست . در زمان حضور ، حضرت إمام صادق عليه السّلام در مدينه بودند ، و أفراد شيعه در دنيا مُنتشر بودند . أَرْجِهْ « 1 » حَتَّى تَلْقَى إمَامَكَ ؛ يعنى كار را عقب بينداز ، و با اين\r\n\r\n\r\n","description":"","footnote":"\r\n( 1 ) لغت أَرْجِهْ حَتَّى تَلْقَى إمَامَكَ ؛ كه در مقبولهء عمر بن حنظله بنا به روايت « من لا يحضره الفقيه » آمده است ، از أرْجَهَ الامْرَ إذَا أخَّرَهُ عَنْ وَقْتِهِ مىباشد كه از باب إفعال است و ثلاثى مجرّد آن : رَجَهَ يَرْجِهُ رَجْهًا يعنى تَزَعْزَعَ بوده ؛ و رَجَهَ بِالشَّىْءِ يعنى تَشَبَّثَ بِهِ بِأَسْنَانِهِ است . و اين غير از مادّهء أرْجَأ الامْرَ بمعنى أخَّرَهُ مىباشد كه مهموز اللّام است ؛ و در « أقرب الموارد » گويد : وَ تَركُ الْهَمزَةِ لُغةٌ فى الكُلِّ . ( انتهى ) .\r\n","page_name":" 230 ","page_number":244},
  {"content":"\r\n\r\nعقب انداختن ، مشكل إنسان به زودى حلّ نمىشود ؛ شايد شخصى در سمرقند يا مَراكش است ، و او اگر بخواهد با إمام خود كه در مدينه است ملاقات كند ، بايد يكسال راه برود ؛ و آن هم براى همه ممكن نيست . چه ، مستلزم مشقّت‌هاى بسيارى است . پس أَرْجِهْ حَتَّى تَلْقَى إمَامَكَ ، يعنى الآن كار و وظيفه‌ات اشتغال است . بايد احتياط كنى ! اگر موفّق شدى إمام را ملاقات كنى و از او سؤال نمائى ، سؤال كن ! و إلّا وظيفه‌ات تا آخر عمر احتياط است . پس نظرِ روايت به احتياط است . و در اين مسأله بين زمان حضور و زمان غيبت ، أبداً\r\n\r\n\r\n","description":"","footnote":"\r\nو آيه شريفهء قرآن كريم :  قالُوا أَرْجِهْ وَ أَخاهُ وَ أَرْسِلْ فِي الْمَدائِنِ حاشِرِينَ ،  كه در آيه 111 ، از سورهء 7 : أعراف ؛ و أيَضاً آيه :  قالُوا أَرْجِهْ وَ أَخاهُ وَ ابْعَثْ فِي الْمَدائِنِ حاشِرِينَ ،  كه در آيه 36 از سورهء 26 : شعرآء وارد است ، از آن مادّه است ؛ يعنى از مادّهء رَجَأ است كه همزهء آن حذف شده و ضمير آن كه هاء ساكن مىباشد بر خلاف لغت فصيح است ، و به موسى برميگردد . يعنى أخِّرْهُ وَ أخَاهُ .\r\nذكر استادنا العلّامة قدّس الله سرّه فى تفسيره « الميزان » ج 15 ، ص 298 ، قَوله تعالى :   قالُوا أَرْجِهْ وَ أَخاهُ وَ ابْعَثْ فِي الْمَدائِنِ حاشِرِينَ - يَأْتُوكَ بِكُلِّ سَحَّارٍ عَلِيمٍ   ، القائلون هم الملاحولَه و هم أشرافُ قومه . و قوله :  أَرْجِهْ  به سكون الهاء على القِرآءَة الدَّآئِرة ؛ و هو أمرٌ من الإرْجَآء بمعنى التَّأخِيرِ ؛ أى أخِّرْ مُوسى و أخاه و أمْهِلْهما و لا تَعجل إليهما بِسياسةٍ أو سجنٍ و نحوه حتّى نعارضَ سحرَهما بسحر مثلِهِ .\r\nوَ قُرِى :  أَرْجِهْ  بكسر الهآء ، و أرْجِئْهُ بالهمزة و ضمّ الهآء ، و هما أفصح من القرآءة الدَّآئِرة و المعنى واحدٌ على أىِّ حالٍ . ( انتهى ) .\r\nو زمخشرى در « كشّاف » طبع أوّل ، مطبعهء شرفيّه ، ج 1 ، ص 342 ، دربارهء أَرْجِهْ كه در سورهء أعراف است گويد :  قالُوا أَرْجِهْ وَ أَخاهُ .  معنى أرْجِئْهُ وَ أخاه : أخِّرْهُمَا و أصْدِر هما عنك حتّى تَرَى رَأيَكَ فيهما و تدبّر أمرَهما . و قيل : احبسهما . و قُرِى : أرْجِئْهُ بالهمزة و أرْجِهْ من أرْجَأهُ وَ أرْجَاه .\r\nأقول : در لغت ، در مادّه رَجَا يَرْجُو كه ناقص واوى است ، صيغهء أرْجَى الامْرَ را به معنى أخَّرَه ذكر كرده است ، همانطور كه زمخشرى در اينجا از أرجَاهُ نيز دانسته بود . بنابراين ، در اين مقام سه لغت داريم :\r\nأوّل : از مادّهء أرجَهَ كه لام الفعلش هاء هَوَّز است .\r\nدوّم : از مادّهء أرْجَأ كه مهموز الّلام است .\r\nسوّم : از مادّهء أرْجَا كه ناقص واوى است .\r\nزمحشرى در تفسير أَرْجِهْ كه در سورهء شعرآء آمده است در ج 2 ، ص 122 ، گويد : قُرِى : أرْجِئهُ وَ أرْجِهِ بالهمز و التَّخفيف ، و هما لغتان . يقال : أرْجَأتُهُ و أرْجَيْتُهُ إذَا أخَّرْتَهُ\r\n","page_name":" 231 ","page_number":245},
  {"content":"\r\n\r\nتفاوتى نيست . و الآن هم هر شخصى دستش از اين مراتب ششگانهء أمارات كه در اين روايت شريفه بيان شده است كوتاه شد ، خطاب : أَرْجِهْ حَتَّى تَلْقَى إمَامَكَ ! بر او جارى و سارى خواهد شد .\r\nأمّا اينكه فرمود : انظُرُوا إلَى مَنْ كَانَ مِنْكُمْ قَدْ رَوَى حَدِيثَنَا وَ نَظَرَ فِى حَلالِنَا وَ حَرامِنَا وَ عَرَفَ أَحْكَامَنَا ، اين إشاره به أفراد خاصّ خارجى نيست كه در زمان حضرت صادق بودند ؛ حضرت مىفرمايد : انْظُروا ؛ « شما نگاه كنيد ! » اگر فرض كنيم كه اينها نبودند ، بلكه جماعت ديگرى مثل اينها بودند ، آيا اين خطاب شامل آنها نمىشد ؟ ! يا اگر أصحاب إمام صادق عليه السّلام منقرض شدند ، و أصحاب حضرت موسى بن جعفر يا حضرت إمام رضا عليهما السّلام آمدند ، آيا اين « انظُروا » شامل حال آنها نمىشد ؟ !\r\nپاسخ اين است كه : در اينجا بطور مسلّم خصوصيّت بايد إلغاء شود . معنىِ « انظُروا » اين نيست كه : فقط شما نگاه كنيد ! بلكه هر شخصى كه شيعه است ، او مورد خطاب ماست . و با إلغاء تمام خصوصيّتهاى زمانى و مكانى ، آن طبيعت ، ملحوظ ماست . پس اينكه حضرت صادق عليه السّلام ، در زمان خودشان كه مىفرمايند : « انظُروا » شامل زمان حيات و بعد از وفات ايشان هم مىباشد . و همچنين در زمان أئمّهء بعد از ايشان هم مطلب به همين نحو است .\r\n\r\n\r\n","description":"","footnote":"\r\nو منه المُرْجِئَة ؛ و هم الَّذين لا يَقْطعون بوعيد الفُسَّاقِ ، و يقولون : هم مُرْجَئونَ لامْرِ الله . و المعنى : أخِّرهُ و مناظرته لِوقت اجتماع السَّحَرَةِ ؛ و قيل : احْبِسْهُ .\r\nشيخ طبرسىّ در « مجمع البيان » طبع پنج جلدى ، صيدا ، در اين آيه در تحليل معنى أَرْجِهْ كه در سورهء شعرآء وارد است ، حواله به سورهء أعراف داده است . و در سورهء أعراف كه در ج 2 ، ص 459 ، است گويد : قَرَأ أهلُ المدينة و الكَسَآئىّ و خَلْفٌ : أَرْجِهِ بكسر الهآء به غير همزٍ بين الجيم و الهآء ؛ إلّا أنّ نافعًا و الْكَسَآئِىّ و خَلْفًا يُشْبِعون كسرةَ الهآء و لا يُشْبِعُ أبو جعفرٍ و قالون عن نافع . بل يُكْسِران الهآءَ به غير همزٍ بين الجيم و الهآء .\r\nو قَرَأ عاصمٌ و حمزةُ : أرْجِهْ به غير همزٍ و سكون الهآء ، و قَرَأ الباقونَ : أرْجِئهُ بالهمزِ و ضمِّ الهآء ؛ و فى الشُّعرآء مثلُهُ . ( انتهى )\r\n","page_name":" 232 ","page_number":246},
  {"content":"\r\n\r\nو بطور كلّى در اينجا بايد حتماً خصوصيّت آن أفرادى كه مورد خطاب حضرت هستند ، و نيز خصوصيّت حضرت ، از جهت تَشَخُّصِ جعفر بن محمّد بودن ، إلغاء بشود . اين طرف مىشود ولايت ، و آنطرف هم مىشود طبيعت مُكلَّفين و مُوَلَّى عَلَيْهم .\r\n\r\nأحكام بر أساس قضاياى حقيقيّه جعل مىشوند ، نه قضاياى خارجيّه\r\nو سرّ مطلب اين است كه : أحكام هميشه روى طبايع خارجى قرار ميگيرند ؛ نه روى أفراد . أحكام هميشه بر أساس قضاياى حقيقيّه جعل ميشوند ؛ نه قضاياى خارجيّه .\r\nقضيّهء خارجيّه ؛ مثل اينكه گفته شود : زيدٌ قآئمٌ . « زيدٌ قآئمٌ » يك قضيّهء خارجيّه است . يعنى زيدى كه در خارج است ، زيدِ مشخّص و معيّن در خارج ، متّصف به وصف قيام و محكوم به قيام است . اين قضيّهء خارجيّه است . يا مثلًا : « كوه أبو قُبَيْس سه رُبع زمين مكّه را پوشانده است . » اين يك قضيّهء خارجيّه است .\r\nأمّا در قضاياى حقيقيّه ، حكم روى نفس طبيعت ميرود ، مانند : الْمآء بارِدٌ . طبيعت آب سرد است . اين نظر به خارج ندارد كه اين آبهائى كه در خارج هستند سردند ؛ مىگويد طبيعت آب سرد است و لو اينكه الآن در تمام عالم يك قطره آب هم پيدا نشود ، باز هم طبيعت آب سرد است . آب ، مطلق است ؛ خواه آبهائى كه سابقاً بوده و يا بعداً خواهد بود و يا آبهائى كه الآن وجود دارد . در اينجا حكم ، روى طبيعت رفته است . اين را مىگويند : قضيّهء حقيقيّه .\r\nالْبَيْعُ حَلالٌ « أَحَلَّ اللَهُ الْبَيْعَ وَ حَرَّمَ الرِّبَوا » « 1 » يعنى كُلَّمَا وُجِدَتْ مُعَامَلَةٌ فِى الْخَارِجِ وَ صَدَقَ عَلَيْهَا عُنْوَانُ الْبَيْعِ فَهُوَ مَحْكُومٌ فِى الشَّرْعِ بِالْحِلِّيَّةِ ، كُلُّ مَا صَدَقَ عَلَيْهِ عُنْوَانُ الرِّبَا فَهُوَ مَحْكُومٌ بِالْحُرْمَةِ .\r\nدر اينجا نيز حكم روى طبيعت رفته است .\r\nدر حقيقت ، قضاياى طبيعيّه و حقيقيّه به قضاياى شرطيّه بر ميگردد .\r\n\r\n\r\n","description":"","footnote":"\r\n( 1 ) قسمتى از آيه 275 ، از سورهء 2 : البقرة\r\n","page_name":" 233 ","page_number":247},
  {"content":"\r\n\r\nبنابراين أَحَلَّ اللَهُ الْبَيْعَ معنيش اين است كه : إنْ وُجِدَتْ مُعَامَلَةٌ فِى الْخَارِجِ ، عَلَى تَقْدِيرِ وُجُوِدِهَا فِى الْخَارِجِ ، فَهِىَ مَحْكُومَةٌ بِالْحِلِّيَّةِ . آن معامله محكوم به حِلِّيَّت است . حال ، خواه بيعى در خارج وجود داشته باشد ، يا نداشته باشد ؛ عَلَى تقدير اينكه بيعى در خارج متحقّق بشود ، حكم حلِّيَّت بر او بار مىشود .\r\nقضاياى شرطيّه ، صدقشان متوقّف بر صدق و تحقّق خارجى مقدّم نيست ، بلكه متوقّف بر تلازم ميان مقدّم و تالى است . الْمَآءُ بَارِدٌ ، يا الْهَوَآءُ حَآرٌّ يا النَّارُ مُحْرِقَةٌ ، و أمثال اينها همه از قضاياى حقيقيّه‌اند ، و در حقيقت به قضيّهء شرطيّه بر ميگردند .\r\nپس انظُرُوا إلَى مَنْ كَانَ مِنْكُمْ . . . معنيش همين است . يعنى شما نگاه كنيد : در هر زمانى و هر مكانى ، اگر در ميان شما يك فقيه إمامىّ پيدا شد كه نظر در حلال و حرام ما كرده و أحكام ما را مىداند ، و روايتِ حديث ما را مىكند ؛ عَلَى تَقْدِيرِ وُجُودِهِ ، إنّى جَعَلْتُهُ عَلَيْكُمْ حَاكِمًا . اين هم راجع به اين مسأله .\r\n\r\nمقبولهء عُمَر بن حَنظلَه در سه مرحلهء قضاء و إفتاء و ولايت است\r\nاكنون ببينيم آيا اين روايت اختصاص به مورد قضاء دارد يا نه ؟ چون عمر بن حَنظله سؤال مىكند : عَنْ رَجُلَيْنِ مِنْ أَصْحَابِنَا تَنَازَعَا فِى دَيْنٍ أَوْ مِيرَاثٍ وَ تَحَاكَمَا إلَى السُّلْطَانِ أَوْ إلَى الْحَاكِمِ .\r\nمورد اين روايت ، دو نفرى هستند كه نزد سلطان يا قُضات مىروند ، و مىخواهند از طرف آنها حلّ مشكل كنند ؛ سؤال مىكند : آيا جائز است يا جائز نيست ؟ و حضرت ميفرمايند : جائز نيست سراغ آنها برويد . در اينجا نيز به أدنَى تَأَمُّل ، إنسان يقين پيدا مىكند كه مورد ، خصوصيّت ندارد . و از مواردى كه بسيار روشن است كه مىگويند : مورد مُخَصِّصْ نيست ، همين جاست .\r\nمِنْ بابِ مثال ، اگر كسى از إمام سؤال كند كه : يَا بْنَ رَسُولِ اللَهِ ، رَجُلٌ شَكَّ فِى الصَّلَوةِ الثُّنَآئِيَّة ، مردى در نماز دو ركعتى شكّ كرد ، آيا نمازش درست است ، يا باطل ؟ حضرت ميفرمايند : باطل است . در اينجا هر شخصى اين روايت را ببيند مىفهمد كه : « رَجُلٌ » خصوصيّتى ندارد ، اگر « امْرأَةٌ » هم شكّ كند ، باز هم\r\n\r\n","description":"","footnote":"","page_name":" 234 ","page_number":248},
  {"content":"\r\n\r\nاين حكم براى او هست . با اينكه در اين مورد سؤال از رجل شده است ، شما چگونه به امْرَأة و به همهء أفراد سرايت ميدهيد ؟ ! زيرا كه از « رَجُل » هيچ خصوصيّتى نمىفهميد . سائل در اينجا ، موضوع را با اين لفظ بيان كرده است ، نه اينكه خواسته است « رَجُل » را موضوع منحصر براى حمل آن حكم قرار دهد ؛ بلكه بيان آن موضوع كلّى را به لفظ « رَجُل » آورده است .\r\nدر اينجا هم مطلب همينطور است . عمر بن حنظله سؤال مىكند : اين دو نفر ميخواهند فصل خصومت كنند ، چه كار بايد بكنند ؟ ! حضرت ميفرمايند : به فقيه مراجعه كنند . حضرت نمىخواهد بگويد : در اين مورد بخصوص كه خصومت دارند ، به فقيه مراجعه كنند ؛ بلكه مىفرمايد : در امور شرعيّتان ، أحكامى را كه مىخواهيد أخذ كنيد ، از سلطان جائر أخذ نكنيد ، از قُضات و حُكّام آنها أخذ نكنيد ، از ما أخذ كنيد ، مسأله از اين قرار است .\r\nلذا اگر در اينجا عمر بن حنظله سؤال كند : يا بن رسول الله ، اگر شخصى خواست مسائل شرعيّه و دينى خود را بپرسد و از كسى تقليد كند ، آيا حقّ دارد نزد سلطان جائر و حكّام آنها رفته و از ايشان بپرسد ؟ ! حضرت مىفرمايد : اين چه سؤالى است كه مىكنى ؟ ! مگر نگفتم : إنِّى قَدْ جَعَلْتُهُ عَلَيْكُمْ حَاكِمًا ؟ أصلًا سؤال بى جا و بى مورد است ! بعد از اينكه در مورد أوّل سؤال كرد و حضرت جواب فرمودند : إنِّى قَدْ جَعَلْتُهُ عَلَيْكُمْ حَاكِمًا ! يعنى در هر يك از اموريكه به او مراجعه مىكنيد ، خواه دو نفر كه با هم نزاع داريد برويد و حكم را بپرسيد ، و خواه يك نفرى كه حكمش را نمىداند . زيرا قطعاً فرقى بين دو نفر كه نميدانند حكمشان چيست و يك نفر ، نمىباشد . آن كسى هم كه يك نفر است و نميداند حكم خود را از كجا بدست بياورد ، نبايد نزد سلطان جائر و قُضات آنها برود ، بلكه بايد نزد آن فقيهى برود كه : رَوَى حَدِيثَنَا وَ نَظَرَ فِى حَلالِنَا وَ حَرامِنَا .\r\nدر مورد حفظ أموالِ غُيَّب و قُصَّر و امورى كه از شؤونات ولايتِ حاكم است ( مانند نگهدارى أوقاف و سائر امور ولائى ) در اينجا مردم چكار كنند ؟ از\r\n\r\n","description":"","footnote":"","page_name":" 235 ","page_number":249},
  {"content":"\r\n\r\nچه كسى بپرسند ؟ آيا بنزد سلطان جائر و قضات و حكّام آنها بروند ؟ يا بايد آنها هم ، نزد همين كسى كه شما بيان فرموديد آمده و حكم خود را أخذ كنند ؟ !\r\nحضرت ميفرمايد : من كه از أوّل گفتم نزد فقيه واجِد اين صفات برويد !\r\nيعنى ما وقتى به صدر و ذيل اين روايت نگاه مىكنيم ، در همان وهلهء أوّل ، ذيل روايت إلغاء خصوصيّت مىكند و ميگويد كه : حضرت ميخواهد بفرمايد : در امور خود ، به فقهاء شيعه مراجعه كنيد . أعمّ از اينكه فصل خصومتِ بين طرفين باشد ، يا اينكه مسائل بَدوىّ و قضيّهء إفتاء و استفتاء باشد ، يا اينكه در امورِ وِلائىّ باشد . پس اين روايت در سه مرحلهء : قضاء ، حكومت و إفتاء حجّيّت و دلالت و ظهور دارد . و بزرگان از علماء در هر سه مرحله استشهاد به اين روايت كرده‌اند ، و جاى شبهه هم نيست .\r\nو إشكالاتى كه مرحوم شيخ در « رسائل » مىكند ، مانند آن إشكالاتى است كه در آيه « نَبَأ » :  إِنْ جاءَكُمْ فاسِقٌ بِنَبَإٍ فَتَبَيَّنُوا أَنْ تُصِيبُوا قَوْماً بِجَهالَةٍ فَتُصْبِحُوا عَلى ما فَعَلْتُمْ نادِمِينَ  « 1 » بدلالت آن كرده و ميفرمايد : با اينكه إشكالاتى بر دلالت آيه مترتّب است ولى معذلك : لَا إشْكالَ وَ لَا رَيْبَ فِى أنَّ هَذِهِ الآيَةَ تَدُلُّ عَلَى حُجِّيَّةِ خَبَرِ الْعادِلِ وَ وُجوبِ التَّبَيُّنِ فِى خَبَرِ الْفاسِقِ .\r\n« هيچ إشكال و شكّى نيست در اينكه اين آيه دلالت بر حجّيّت خبر عادل و وجوب تبيّن از خبر فاسق دارد . »\r\nو اين آيه از مشهورترين و معروفترين أدلّهء حجّيّت خبر واحد است ؛ بطوريكه از هر كس بپرسيد : دليل بر حجّيّت خبر عادل در قرآن كريم چيست ؟ ! فوراً مىگويد : آيه « نبأ » .\r\nاين روايتى هم كه در اينجا بيان كرديم با تمام احتمالاتى كه در أطراف او داده مىشود ، و إشكالاتى كه مرحوم شيخ در « رسائل » به اين خبر كرده ، معذلك از ادلّهء صريحه و روشن بر حجّيّت قول فقيه در مراتب ثلاثه ( قضاء و\r\n\r\n\r\n","description":"","footnote":"\r\n( 1 ) ذيل آيه 6 ، از سورهء 49 : الحُجُرات\r\n","page_name":" 236 ","page_number":250},
  {"content":"\r\n\r\nحكومت و فتوى ) است . و اينك كه ما در صدد بيان حكم حاكم و بيان حكومت شرعيّهء فقهاء هستيم ، با اين روايت استدلال بر اين معنى مىكنيم .\r\nاين از جهت فقه الحديث ؛ و اينك مىپردازيم به بحث از سند و دلالت آن .\r\n\r\nسند مقبوله ، معتبر است\r\nأمّا از جهت سند : سند اين روايت را از كُلَينى و شيخ طوسى بيان كرديم ، و « من لا يَحضُرهُ الفقيه » هم آن را مُرسَلًا بيان فرموده است ، و عمدهء آن ، سند « كافى » است كه بايد روى آن بحث كنيم .\r\nقَالَ فِى « الْمُسْتَنَدِ » بَعْدَ نَقْلِهِ شَطْرًا مِنْ هَذِهِ الرِّوايَةِ : وَ تَضْعيفُ هَذِهِ الرِّوايَةِ مَعَ انْجِبارِهَا بِمَا مَرَّ حَتَّى اشْتَهَرَتْ بِالْمَقْبُولَةِ غَيْرُ جَيِّدٍ أيْضًا ، إذْ لَيْسَ فِى سَنَدِها مَنْ يُتَوَقَّفُ فِى شَأْنِهِ سِوَى دَاوُدِ بنِ الْحُصَيْنِ وَ وَثَّقَهُ النَّجَاشِىُّ ، فَلَوْ ثَبَتَ مَا ذَكَرَهُ الشَّيْخُ و ابْنُ عُقْدَةٍ مِنْ وَقْفِهِ ، فَالرِّوايَةُ مُوَثَّقَةٌ لَا ضَعيفَةٌ ، وَ عُمَرُ بْنُ حَنْظَلَةَ قَدْ حُكِىَ عَنْهُ تَوْثِيقُهُ . هَذا ، مَعَ أنَّ فِى السَّنَدِ قَبْلَهُما صَفْوانُ بْنُ يَحْيَى ؛ وَ هُوَ مِمَّنْ نُقِلَ إجْماعُ الْعِصابَةِ عَلَى تَصْحِيحِ مَا يَصِحُّ عَنْهُ « 1 » .\r\nاين عين عبارت خال أعظم ما حاج مولى أحمد نراقىّ ، استاد شيخ أنصارى رَحِمَهُ اللَه ، در « مُستند الشّيعة » است . و با همين چند جمله مطلب را تمام نموده و حقّ آن را أدا كرده است . ايشان بعد از اينكه مقدار كمى از اين روايت را بيان مىكند ، ميفرمايد : « ضعيف شمردن اين روايت ، با اينكه ضعف آن مُنجَبر است به شهرت ، تا به سرحدّى كه آن را مقبوله مىنامند ، اين نيز غير جيِّد است ، و صحيح نيست . زيرا در سند اين روايت بجز داوُد بن حُصَين‌كسى نيست كه إنسان در شأن او توقّف داشته باشد ؛ و داوُد بن حصين را هم نجاشى توثيق نموده است . پس اگر آنچه را كه شيخ طوسى ، و ابن عُقده گفته‌اند كه : او واقفى است ، ثابت شود ، مع ذَلك روايت موثّقه بوده و ضعيف شمرده\r\n\r\n\r\n","description":"","footnote":"\r\n( 1 ) « مستندالشّيعة » ج ، كتاب القضآء و الشّهادات ، المسألة الثّالثة ، ص ، طبع سنگى\r\n","page_name":" 237 ","page_number":251},
  {"content":"\r\n\r\nنمى شود . و عُمَر بن حَنظلَه را هم بعضى توثيق كرده‌اند .\r\n\r\nدر مقبولهء عُمَر بن حَنظلَه ، صَفْوان بن يَحيَى است و او از أصحاب إجماع است\r\nاز همهء اينها كه بگذريم ، يك مطلب هست و آن اينكه در سند اين روايت ، قبل از عمر بن حَنظلَه و داوُد بن حصين ، صَفوان بن يَحيَىهست ؛ و صفوان بن يحيى از أصحاب إجماع است ؛ وَ هُوَ مِمَّنْ نُقِلَ إجْماعُ الْعِصابَةِ عَلَى تَصْحِيحِ مَا يَصِحُّ عَنْهُ ؛ يعنى از كسانى است كه إجماع كردند عِصابه ( جماعت بزرگان و علماء از شيعه ) بر اينكه اگر ما روايت را با سلسلهء سند صحيح به اين چند نفر رسانديم ، از آن پس ديگر صحيحه است . »\r\nو اينها مجموعاً هجده نفرند كه مرحوم بَحرالعلوم در أشعار خود بيان ميفرمايد :\r\n قَدْ أجْمَعَ الْكُلُّ عَلَى تَصْحِيح‌ِمَا * يَصِحُّ عَنْ جَمَاعَةٍ فَلْيُعْلَمَا\r\nوَ هُمْ اولُوا نَجَابَةٍ وَ رِفْعَةٍ * أرْبَعَةٌ وَ خَمْسَةٌ وَ تِسْعَةٌ\r\nفَالسِّتَّةُ الاولَى مِنَ الامْجَادِ * أرْبَعَةٌ مِنْهُمْ مِنَ الاوتَادِ\r\nزُرَارَةُ ثُمَّ بُرَيْدٌ « 1 » قَدْ أتَى * ثُمَّ مُحَمَّدٌ « 2 » وَ لَيْثٌ « 3 » يَا فَتَى\r\nثُمَّ فُضَيْلٌ بَعْدَهُ مَعْرُوفٌ * وَ هُوَ الَّذِى مَا بَيْنَنَا مَعْرُوفٌ \r\nو مراد از فضيل فُضَيْل بن يَساراست كه از بزرگان است ؛ و معروف هم مَعْروف بْنِ خَرَّبُوذاست . اين شش نفر در درجهء أوّل هستند . بعد شش نفرِ درجهء دوّم را بيان مىكند ، و سپس شش نفر درجهء سوّم . و صَفْوَان در همين دستهء سوّم است .\r\n وَ السِّتَّةُ الاخْرَى هُمُ صَفْوَانُ * وَ يُونُسُ عَلَيْهِمَا الرِّضْوَانُ \r\nيونس ، يعنى يُونُس بن عَبْدُ الرَّحمَان ، كه از إمام صادق عليه السّلام سؤال نمودند : يُونُسُ بْنُ عَبْدِ الرَّحْمَنِ ثِقَةٌ ءَاخُذُ عَنْهُ مَعَالِمَ دِينِى ؟ ! قَالَ : نَعَم .\r\n\r\n\r\n","description":"","footnote":"\r\n( 1 ) بُرَيد ، بُرَيدبن مُعاويه است .\r\n( 2 ) محمّد ، مُحمَد بن مُسلم است .\r\n( 3 ) لَيث ، لَيثُ بن بَخَتَرى مُرادىّ معروف به أبو بَصِير است .\r\n","page_name":" 238 ","page_number":252},
  {"content":"\r\n\r\n ثُمَّ ابْنُ مُحْبُوبٍ كَذَا مُحَمَّدٌ * كَذَاكَ عَبْدُ اللَهِ ثُمَّ أَحْمَدُ \r\nو مقصود از ابن محبوب ، حَسَن بن مَحْبُوب‌است . و منظور از محمّد در اينجا ، مُحمّد بن أَبى عُمَير و مراد از عبد الله ، عَبْدُ اللَه بن بُكَيْر ، و از أحمد هم ، أحمَد بن أبى نَصْر بَزَنطِىّاست .\r\nسزاوار است اين أشعار بحرالعلوم حفظ شود ؛ زيرا بسيار أشعار پر بركتى است . كما اينكه خود بحرالعلوم هم خيلى پر بركت است .\r\nحال شاهد در اين است كه صَفوَان بن يحيى ، از أصحاب إجماع است ؛ يعنى وقتى روايت را ما با سلسلهء سند صحيحه به او رسانديم ، پس از ايشان هر كه باشد بايد قبول كنيم . أصحاب إجماع معنيش همين است !\r\nأمّا اينكه بعضى اين روايت را بسبب وجود داوُد بن حُصَين در سلسلهء سند آن تضعيف نموده‌اند ، ايشان ( مرحوم نراقى ) مىفرمايد : تضعيف آنها بى مورد است ، زيرا أوّلًا : نجاشى او را توثيق كرده است . و علاوه إشكالاتى كه از داوُد بن حصين گرفته‌اند ، دروغگوئى و فسق و ضعف و جعل نيست ، بلكه گفته‌اند : او واقفى است ؛ يعنى بعد از حضرت موسى بن جعفر توقّف نموده و قائل به إمامت إمام رضا نشده است ؛ چنين كسى را واقفى مىگويند .\r\nاگر واقفيّه و پيروان بقيّهء مذاهب در مذهب خودشان صادق و راستگو باشند ، اينها ثقه‌اند و روايتشان قبول مىشود .\r\nما روايات واقفيّه را قبول مىكنيم ، روايات زيديّه ، إسماعيليّه ، فَطَحيّه ، ناووسيّه ، همهء اينها را قبول مىكنيم ، در صورتى كه در مذهب خودشان ثقه باشند .\r\n\r\nروايت موثّقه همانند صحيحه است ، همچون موثّقهء ابن بُكَير\r\nما روايات عامّه را اگر ثقه باشند مىپذيريم ؛ چه رسد به روايات إمامى ايكه واقفى باشد ! اگر سلسلهء رُوات عامّه تا رسول خدا ، همه ثِقَه باشند روايتِ آنها را مىپذيريم ، و در رتبهء روايت صحيحه مىشماريم . چون حجّيّت روايت در نزد ما بر أساس وثوق است ؛ و بين روايت موثّقه و صحيحه فرقى\r\n\r\n","description":"","footnote":"","page_name":" 239 ","page_number":253},
  {"content":"\r\n\r\nنيست . روايات صحيحه را مىپذيريم ، زيرا به آنها وثوق داريم . و چون به روايات موثّقه هم وثوق داريم آنها را نيز مىپذيريم .\r\nپس رواياتِ موثّقه ، مثل موثقّهء ابن بُكَير - كه همين ابن بُكَير هم اتّفاقاً از أصحاب إجماع است - هم درست شد .\r\nكَذَاكَ عَبْدُ اللَه ، منظور همان عَبْدُ الله بن بُكَيْراست كه همه به رواياتش عمل مىكنند و بايد عمل كرد ! و به همين دليل داوُد بن حصين هم كه موثّق است ، چرا به روايت او عمل نكنيم ؟ خبر او قابل عمل است . در كتاب « كافى » بنا به روايت « وسآئل الشِّيعة » روايتى را از عبد الله بن بُكَيْر دربارهء حرمت لُبْس أجزاء حيوان حرام گوشت در حال نماز نقل مىكند كه : عبد الله بن بُكير روايت مىكند از زُراره كه او از حضرت صادق عليه السّلام سؤال مىكند از پوشيدن لباس از : وَبَر و شَعْر و جِلدِ حيوان غير مأكول ، و از رَوْث و بَوْل آن . حضرت ميفرمايند : كُلُّ ذَلِكَ حَرَامٌ .\r\nاين تنها روايتى است كه در اين موردِ بخصوص داريم كه مشهور به موثَّقة ابن بُكَير است . البتّه چند روايت ديگر هم داريم كه بعضى از آنها مرسله و بعضى مرفوعه‌اند و بعضى هم صحيحه‌اند ؛ أمّا مانند اين روايت بيان ندارند ؛ و خصوصيّات را مفصّل ذكر نكرده‌اند . و همهء علماء به اين مُوَثَّقَه عمل مىكنند ؛ و مَناط حُجَّيّت دربارهء حرمت لباس از أجزاء غير مأكول ، مثل : جِلْدو وَبَرهمين مُوَثَّقه است « 1 » با اينكه موثّقه است . پس روايتى كه مُوَثَّقة باشد ضعيف نيست .\r\n\r\n\r\n","description":"","footnote":"\r\n( 1 ) در « وسآئل الشّيعة » طبع أمير بهادر ، ج 1 ، ص 261 ، أبواب المُصلِّى ، باب 2 ، حديث 1 آورده است : محمّد بن يعقوب عن علىّ بن إبراهيم عن أبيه عن ابن أبى عُمَير عن ابن بُكَير قال : سأَلَ زُرَارَةُ أَبَا عَبْدِ اللَهِ عَليهِ السَّلامُ عَنِ الصَّلَوةِ فِى الثَّعَالِبِ وَ الفَنَكِ * وَ السِّنْجَابِ * * وَ غَيْرِهِ مِنَ الْوَبَر .\r\nفَأَخْرَجَ كِتَابًا زَعَمَ أَنَّهُ إمْلآءُ رَسُولِ اللَهِ صَلَّى اللَهُ عَلَيهِ وَ ءَالِهِ : إنَّ الصَّلَوَة فِى وَبَرِ كُلِّ شَىْءٍ حَرَامٍ أَكْلُهُ ، فَالصَّلَوةُ فِى وَبَرِهِ وَ شَعْرِهِ وَ جِلْدِهِ وَ بَوْلِهِ وَ رَوْثِهِ وَ كُلِّ شَىْءٍ مِنْهُ فَاسِدٌ * * * لَا تُقْبَلُ تِلْكَ الصَّلَوةُ حَتَّى يُصَلِّىَ فِى غَيْرِهِ مِمَّا أَحَلَّ اللَهُ أَكْلَه .\r\n","page_name":" 240 ","page_number":254},
  {"content":"\r\n\r\nآن كسى كه دربارهء داوُد بن حصين إشكال مىكند ، إشكال به اين مىكند كه واقفى است . خوب واقفى باشد ! بعد از اينكه نجاشى او را توثيق كرده است پس او واقفىِ موثّق است و واقفى موّثق روايتش قبول مىشود و هيچ جاى شبهه دربارهء او نيست .\r\nاللَهُمَّ صَلِّ عَلَى مُحَمَّدٍ وَ ءَالِ مُحَمَّد\r\n\r\n\r\n","description":"","footnote":"\r\nثُمَّ قَالَ : يَا زُرَارَةُ ! هَذَا عَنْ رَسُولِ اللَهِ صَلَّى اللَهُ عَلَيهِ وَ ءَالِهِ : فَاحْفَظْ ذَلِك يَا زُرَارَةُ !\r\nفَإنْ كَانَ مِمَّا يُؤكَلُ لَحْمُهُ فَالصَّلَوةُ فِى وَبَرِهِ وَ بَوْلِهِ وَ شَعْرِهِ وَ رَوْثِهِ وَ أَلْبَانِهِ وَ كُلِّ شَىْءٍ مِنْهُ جَآئِزٌ إِذَا عَلِمْتَ أَنَّهُ ذَكِىٌّ قَد ذَكَّاهُ الذِّبْحُ ؛ وَ إنْ كَانَ غَيْرَ ذَلِكَ مِمَّا قَدْ نُهِيتَ عَنْ أَكْلِهِ وَ حَرُمَ عَلَيْكَ أَكْلُهُ فَالصَّلَوَةُ فِى كُلِّ شَىْءٍ مِنْهُ فَاسِدٌ ذَكَّاهُ الذِّبْحُ أَوْ لَمْ يُذَكِّهِ .\r\nروايات ديگرى در اين باب آمده است كه بعضى مرسله و بعضى مرفوعه و بعضى در خصوص جلد ما لا يؤكل لحمه است و بعضى در وَبَر و بعضى هم إطلاق و يا عموم دارد و ليكن مانند اين موثّقه بطورتفصيل يكايك تمام محرّمات را بيان نكرده است .\r\nمجموعاً هفت روايت ديگر است و هيچكدام مانند موثّقه نمىباشند .\r\n( * ) فَنَك : نوعى است از ثعالب ؛ صَغير الجُثّة ، ناعِم الوَبَر ، رَشيق القِوَام ، يَتَميّزُ بِكِبَرِ اذُنَيْهِ و بطُول ذَنَبِه .\r\n( * * ) سِنجاب : جنسٌ من حَيَواناتٍ لَبونَة ، قاضِمَة ؛ لها أذْنابٌ طويلَة ؛ كثيفة الشَّعْر .\r\n( * * * ) در « وافى » ج 7 ، ص 401 ، وَ كُلِّ شَىْءٍ مِنْهُ فَاسِدَةٌ آمده ؛ و در : وَ كُلِّ شَىْءٍ مِنْهُ جَآئِزٌ ، جَآئِزَةٌ ؛ و در : فِى كُلِّ شَىْءٍ مِنْهُ فَاسِدٌ ، نسخهء « وافى » فَاسِدَةٌ مىباشد .\r\n","page_name":" 241 ","page_number":255},
  {"content":"\r\n . \r\n","description":"","footnote":"","page_name":" 242 ","page_number":256},
  {"content":"\r\n\r\n\r\nدرس يازدهم : بحث در پيرامون دو روايت ابى خديجه\r\n\r\n","description":"","footnote":"","page_name":" 243 ","page_number":257},
  {"content":"\r\n . \r\n","description":"","footnote":"","page_name":" 244 ","page_number":258},
  {"content":"\r\n\r\nأعُوذُ بِاللَهِ مِنَ الشَّيْطَانِ الرَّجِيمِ\r\nبِسْمِ اللَّهِ الرَّحْمنِ الرَّحِيمِ\r\nوَ صَلَّى اللَهُ عَلَى سَيِّدِنَا مُحَمَّدٍ وَ ءَالِهِ الطَّيِّبِينَ الطَّاهِرِينَ\r\nوَ لَعْنَةُ اللَهِ عَلَى أعْدَآئِهِم أجْمَعِينَ مِنَ الآنَ إلَى قِيَامِ يَوْمِ الدِّينِ\r\nوَ لَا حَوْلَ وَ لَا قُوَّةَ إلَّا بِاللَهِ الْعَلِىِّ الْعَظِيمِ\r\nبحث راجع به مقبولهء عمر بن حَنظلَه و در سند آن بود . مطلب به اينجا رسيد كه : اين مقبوله را بزرگان از مشايخ در كتب خود ذكر كرده و تلقِّى به قبول نموده‌اند ؛ و در مقام استدلال ، به آن استشهاد كرده‌اند ؛ و آن را مَقبوله شمرده‌اند . و لذا از جهت اعتبار ، داراى قوّت است ؛ و إنسان با كمال اطمينان ميتواند به آن عمل كند .\r\nدر مورد عمر بن حَنظلَه ، مرحوم حاجّ ملا أحمد نراقىدر كتاب « مُستَنَد الشِّيعَة » فرموده است : حُكِىَ عَنْهُ تَوْثيقُهُ . « از نجاشى توثيق او حكايت شده است . » و در كتب رجال هم از او تضعيفى به عمل نيامده است . و چنانچه از خبرى توثيق به عمل آيد و تضعيفى نشده باشد ، و أصحاب هم آن را تلقّى به قبول كرده باشند ، براى عمل كافى است . يعنى قدرت عملى پيدا مىكند .\r\nميزان و ملاك عمل به يك روايت ، عدالت يا إمامى بودن ، يا موثّق بودنِ نفس راوى نيست ؛ بلكه توثيق روايت است . يعنى ممكن است كه توثيق يك راوى فى حدِّ نَفسِه ثابت نشده باشد ؛ و علماى رجال هم بخصوص ، او را توثيق نكرده باشند ؛ ولى أصحاب به روايتش عمل كرده باشند ؛ اين روايت لازمُ الاتِّباع است .\r\n\r\n","description":"","footnote":"","page_name":" 245 ","page_number":259},
  {"content":"\r\n\r\nدر بحث حجّيَّت خبر واحد نتيجه به اينجا منتهى مىشود كه : مَناط عمل به أخبار ، وثوق به خبر است - و لو به ضميمهء قرائن خارجيّه و ضمائم مقاميّه و شواهد ديگر - اگر إنسان به خبرى وثوق پيدا كرد ، ميتواند به آن عمل كند ؛ و اگر نه ، نميتواند عمل نمايد .\r\nاگر خبرى را أصحاب روايت كردند ، و شرائط صحّت را بتمامه واجد و راويش عادل بود ، بلكه در أعلى درجهء معدّل به عَدْلَين بود ، ولى أصحاب آن را در كتب روائيهء خود ننوشتند ، يا در مقام استدلال به آن استشهاد نكردند ، آن خبر قابل عمل نيست ؛ زيرا ميگويند : اين روايتى است كه أصحاب از آن إعراض كرده‌اند .\r\nسرّش آنست كه : روايتى را كه با كمال صحّت سند ، أصحاب از آن إعراض نموده و به آن عمل نكرده‌اند - با اينكه فكر و درايت و فقاهت أصحاب از دو جهت ميتواند در اين امور براى ما راهنما باشد . يكى قُرب آنان به زمان أئمّه عليهمُ السّلام ؛ و ديگر فقاهت و درايت و عدالت و وثوقشان كه جدّاً داعى بر تشخيص أخبار داشتند ، تا به أخبار صحيحه و مورد وثوق عمل كنند - معلوم مىشود : در اين خبر يك جنبهء فساد و نقصانى بوده است كه به آن عمل نشده است . مثلًا از جهت سند صحيح است و ليكن مضمونش مضمونى است كه محتمل است أئمّه عليهمُ السّلام بر أساس تقيّه ، يا ملاحظهء وقت ، يا بعضى از جهات ديگر بيان فرموده‌اند ؛ در حالى كه عمل به آن براى أصحاب ممكن نبوده است .\r\n\r\nحجيّت خبر ضعيف محفوف به قرائن خارجيّه\r\nبخلاف اينكه خبرى ضعيفُ السَّند باشد و أصحاب به آن عمل كرده باشند ؛ آن خبر قابل عمل است .\r\nو سرّش آنست كه : ضعف خبر ، براى آن جهت موجب عدم عمل به روايت مىشود كه : يا راوى آن ضابط نيست و او را تضعيف نموده‌اند ، يا اينكه او را تفسيق كرده‌اند ، يا گفته‌اند در كلامش خَلط هست ، يا اينكه نسبت جَعل يا\r\n\r\n","description":"","footnote":"","page_name":" 246 ","page_number":260},
  {"content":"\r\n\r\nكذب به او داده‌اند و او را ثقه نشمرده‌اند ، و يا مجهول الحال است ؛ و أمثال اينها از جهات ضعف كه ممكن است در روايت باشد .\r\nحال اگر خبرى را چنين شخص راوى روايت كرد ، ولى أصحاب آن خبر را تلقّى به قبول كردند و در كتب خود نوشتند ، و استدلال و استشهاد به آن كردند و بر طبق آن فتوَى دادند ، معلوم مىشود كه جنبهء قوّتى در آن بوده است و قرائن و شواهدى بر صحّت آن خبر در دست آنها بوده كه بدست ما نرسيده است ، و آنها به آن قرائن و شواهد اتّكاء كرده و عمل به آن نموده‌اند . لذا مىگوئيم كه : خبر ضعيفِ مُنجَبر به شهرت قابل عمل است ؛ و خبر صحيحى كه مُعْرَضٌ عَنْه أصحاب باشد ، ساقط است و قابل عمل نيست .\r\nو علّت اين مسأله آن است كه : اينطور نيست كه تمام رواياتى را كه شخص فاسق نقل مىكند ، كذب و دروغ باشد ؛ بلكه بعضى از أخبارش صدق و بعضى كذب خواهد بود . و لذا در اين روايتى كه از إمام نقل مىكند ، چه بسا صادق باشد ؛ يعنى در خود اين روايت ، إعمال كذب نكرده است . پس ما بطور مطلق نميتوانيم خبر فاسق را ردّ كنيم و ناديده بگيريم ؛ بلكه بايد روى آن تَبيُّن كنيم ، تَثبُّت و تحقيق كنيم ، كه آيا اين خبر صحيح است ، يعنى مطابق با واقع بوده و قرائن خارجيّهء دالّ بر صدق آن هست يا نه ؟ اگر صحيح بود عمل كنيم و إلّا عمل نكنيم .\r\nو آيه « نَبَأ » هم بر همين مطلب دلالت مىكند :  يا أَيُّهَا الَّذِينَ آمَنُوا إِنْ جاءَكُمْ فاسِقٌ بِنَبَإٍ فَتَبَيَّنُوا أَنْ تُصِيبُوا قَوْماً بِجَهالَةٍ فَتُصْبِحُوا عَلى ما فَعَلْتُمْ نادِمِينَ  « 1 »  . \r\nاين آيه نمىگويد كه : شما به هيچ خبر فاسقى نبايد عمل كنيد ! و بر شما واجب است كه تمام أخبار فاسق را ناديده بگيريد و إعراض كنيد ! بلكه ميگويد : اگر فاسقى خبرى آورد ، شما برويد دنبال كنيد ، تَثبُّت و تحقيق و تَبيُّن\r\n\r\n\r\n","description":"","footnote":"\r\n( 1 ) آيه 6 ، از سورهء 49 : الحُجُرات\r\n","page_name":" 247 ","page_number":261},
  {"content":"\r\n\r\nكنيد كه : آيا واقعاً درست مىگويد يا نه ؟ اگر درست گفت بايد عمل كنيد ؛ و اگر درست نگفت ، قابل عمل نيست .\r\nپس در مقابل خبر فاسق نمىتوانيم ساكت بنشينيم و بگوئيم : فلان خبر ضعيف است ، يا فلانى فاسق است و نبايد به خبرش عمل كنيم ؛ بلكه بايد آن را دنبال كنيم و ببينيم : آيا شواهدى از كتاب و سنّت ، و يا قرائنى از روايات ديگر وجود دارد كه مُعاضد آن باشد ؟ آيا أصحاب بر طبق آن عمل نموده و به آن استشهاد كرده‌اند ، تا بر أساس عمل آنها شهرت روايتى يا فتوائى پيدا نموده باشد يا نه ؟ اگر پيدا شده است بايد عمل كنيم ؛ و إلّا جائز نيست .\r\nزيرا ممكن است اتّفاقاً همين خبرى را كه فاسق آورده است ، صحيح و مطابق با واقع باشد ، و اگر ما به آن عمل نكنيم در مفسده واقع شويم . پس تحقيق و تَبيُّن و تَثبُّت در خبر فاسق ضرورت دارد ، تا مطلب روشن شده و به قبول يا ردّ آن مُنجرّ گردد .\r\nو اين نكته است كه ما را در مَخمَصه و مَضيقه مىاندازد ، و براى ما موجب إشكال مىشود ؛ و إلّا اگر بنا بود خبر فاسق را از أوّل ردّ كنيم ، ديگر موردى براى تحمّل اين همه تَعَب و مشقّت و فَحْص نمىبود و از ابتداء آن را مردود دانسته كنار مىگذارديم .\r\nميگويند : پدرى سه پسر داشت ؛ يك پسرش راستگو بود ، پسر ديگرش دروغگو ، و يك پسرش گاهى أوقات راست ميگفت و گاهى أوقات دروغ . اين پدر هميشه آن پسرى را كه راستگو بود دعاى به خير ميكرد كه : خدا رحمتش كند ؛ خدا عمرش را طولانى كند . آن پسر را هم كه دروغگو بود هميشه دعاى به خير مىكرد كه : خدا هدايتش كند ؛ خدا از تقصيراتش بگذرد . أمّا آن پسرى را كه گاهى أوقات راست ميگفت و گاهى أوقات دروغ ، هميشه لعنت ميكرد كه : خدا او را بكشد ؛ او را جوانمرگ كند ؛ او را از صفحهء روزگار بردارد .\r\nبعضى تعجّب كرده به او گفتند : تو پيوسته آن پسرى كه راستگو است دعا\r\n\r\n","description":"","footnote":"","page_name":" 248 ","page_number":262},
  {"content":"\r\n\r\nميكنى ، و اين روشن است . آن پسرى هم كه بعضى أوقات راست ميگويد و بعضى از أوقات دروغ ميگويد ، او را هم بايد فى الجُمله دعا كنى . و أمّا نفرين بايد براى آن كسى باشد كه هميشه دروغ ميگويد !\r\nپدر گفت : نه ، شما نميدانيد ؛ مسأله از اين قرار نيست ! زيرا من خاطرم از آن پسر راستگو و دروغگو آسوده است . ميدانم اين پسر راست ميگويد و هر خبرى كه ميآورد صادق است ؛ لذا بر طبق آن خبر عمل ميكنم . آن پسرى هم كه دروغ ميگويد خاطرم از او جمع است ؛ چرا كه ميدانم هميشه دروغ ميگويد . وقتى خبرى آورد به آن ترتيب أثر نداده و راحتم . أمّا خدا اين را جوانمرگ كند كه بعضى أوقات راست و گاهى دروغ ميگويد ؛ و من را به زحمت مىاندازد . خبرى مىآورد ، من نميدانم راست است كه دنبالش بروم ، يا دروغ است كه به آن ترتيب أثر ندهم . اگر راست باشد و من دروغ بپندارم و آن را دنبال نكنم ، در مهلكه افتاده‌ام ، و اگر دروغ باشد و به آن ترتيب أثر بدهم باز هم در مَهلَكه افتاده‌ام . لذا اين پسر مرا بيچاره كرده است ، و شبها خواب را از من گرفته و روزها استراحت را از من ربوده است .\r\n\r\nنتيجهء بحث در مبحث خبر واحد ، حجيّت خبر موثّق است\r\nسخن در اين است كه : اين أخبار و رواياتى كه ما در دست داريم مجموعه‌اى است از صحيح و سقيم ؛ و اگر ما ميدانستيم كه خبر فاسق صد در صد خلاف واقع است ، بكلّى به آن عمل نمىكرديم ؛ ولى ما مىبينيم كه بسيارى از اين أخبار صحيح است ؛ چون فاسق كه پيوسته دروغ نمىگويد ! بلكه گاهى أوقات دروغ ميگويد . همانطور كه أفراد معمولى و عادى كه در بين ما هستند و دروغ ميگويند ، همهء أخبارشان دروغ نيست ؛ گاهى أوقات راست و گاهى دروغ ميگويند . و اين مسأله ، إنسان را به زحمت مىاندازد .\r\nو همين أمر موجب زحمت علماء و بزرگان ما شده است كه تا اين حدّ در أخبار تفحُّص نمايند ، و أخبار مُوثَّق و صحيح را از غير آن جدا نموده و در أخبارى كه رُوات آنها فاسقند تبيُّن كنند ، و ببينند : اگر قرائن و شواهدى بر صدق\r\n\r\n","description":"","footnote":"","page_name":" 249 ","page_number":263},
  {"content":"\r\n\r\nآن موجود هست ، به آن عمل كنند ؛ و اگر نه عمل نكنند .\r\nبنابراين ، اگر علماء ما به خبر فاسقى عمل كردند ، معلوم مىشود قرينه‌اى در دست آنها بوده كه دلالت بر صدق آن مىنموده است . مثلًا روايت ديگرى يا شواهدى در بين بوده كه دلالت بر قوّت اين روايت مىكرده است ، و مُؤيِّد و مُعاضِد آن بوده است ، كه اين خبر فاسق از زُمرهء همان أخبارى است كه مطابق با واقع بوده است .\r\nو لذا بزرگان ، اين روايت را در كتاب‌هاى خود نوشته و ثبت و ضبط كرده‌اند .\r\n\r\nمناط حجيّت خبر ، عمل مشهور است ، نه قوّت سند\r\nاخبارى را كه ما در كتب معتبرهء خود داريم ، غالباً ضعيفُ السَّند هستند . بهترين كتابهاى ما همين كتب أربَعه : « تَهذيب ، كافِى ، اسْتِبْصار ، و مَنْ لَا يَحْضُرُهُ الفَقيه » است ؛ و از همهء اينها معتبرتر ، همان كتاب « كافى » بوده ، ولى رواياتش غالباً ضعيف است . شما اگر به « مِرْءَاةُ الْعُقولِ » علّامهء مجلسى كه شرح « كافى » مىباشد مراجعه كنيد ، مىبينيد : قبل از شرح أخبار دربارهء غالب آنها مىگويد : ضَعِيفٌ ؛ و بعد شروع به بحث مىكند .\r\nولى آيا ما بايد به اين كتابها عمل نكنيم ؟ بلى ! به آنها عمل مىكنيم ؛ به اين أخبار ضعيف عمل مىكنيم . چون مشايخى مانند : كُلينىو شيخ‌و صَدوق‌آنها را جمع كرده و به آنها عمل نموده‌اند ، و بزرگان ديگرى مثل : بَرقىّو قُمّيّين ، أفرادى كه « مَحاسِن » و كتابهاى ديگر را نوشته‌اند ، همه أهل دقّت بوده‌اند . بِالاخَصّ قُمّيّين كه در ضبط أحاديث و در عمل به قول أئمّه عليهمُ السّلام بسيار دقّت داشتند . و اگر بنا بود كه تمام اين أخبار را ردّ كنند ، ديگر چيزى در دست باقى نمىماند .\r\nاين أخبارى كه ما دربارهء دعا داريم ، در « بَلَدُ الامِين » و « مِصباح » كَفْعَمىّ و « إقبال » سيّد و « مِصباحُ الْمُتَهَجِّد » شيخ طوسى ، كه تمام علماء ما به اين كتابها عمل مىكنند و دعاها و زيارتهايش را مىخوانند ، اگر شما بخواهيد صحيحش\r\n\r\n","description":"","footnote":"","page_name":" 250 ","page_number":264},
  {"content":"\r\n\r\nرا بدست بياوريد و از ميان همهء آنها جمع كنيد ، فقط يك كتاب كوچك مىشود به اندازهء كتاب « مَعالِمُ الاصول » كه شما مىتوانيد آن را در جيب خود بگذاريد ؛ و بقيّه‌اش از همين رواياتى است كه غالباً رُوات آنها عَدل و ثِقه نبوده‌اند ؛ مُنتهَى أصحاب ، آنها را تلقِّىِ بقبول نموده و عمل كرده‌اند . و خود ، اين دعاها را ميخوانده و براى يكديگر روايت مىكرده‌اند .\r\nهمين « صحيفهء سجّاديّه » با اينكه ميتوان گفت : حاوى بهترين دعاهاى ما است ، ليكن داراى سَنَدى در درجهء أعلاى از صحّت نيست .\r\nپس اگر ما بخواهيم به اين قسم عمل كنيم و فقط آن روايات صحيحه را بگيريم ، أصلًا چيزى در دست نمىماند . و دليل ما هم بر عمل به آنها اينست كه مبناى ما و مَناط در عمل به روايات ، وُثوق‌است . « وثوق » در هر روايتى پيدا شد حجّت است ، و در هر خبرى پيدا نشد مردود است ؛ و لو اينكه راوى آن ثِقه و عادل باشد .\r\nو لذا نتيجهء بحث در اين مقام ، و در بحث خبر واحد ، و همچنين در بقيهء مواردى كه از اين موضوع گفتگو مىشود ، عمل به أخبارى است كه مُنْجَبَر به شُهرت باشد ، و إعراض از أخبارى است كه أصحاب به آنها عمل نكرده‌اند . و نتيجهء حاصله از بحث‌هاى وارده در حجّيّت خبر واحد ، ما را بدين غايت مىرساند .\r\n\r\nكلام استاد أعظم : شيخ حسين حِلّىّ در مناط مقبولهء عمر بن حنظله و ما شابَهها\r\nحال كه مطلب به اينجا رسيد ، سزاوار است كه مطلبى را از استاد بزرگوارمان در فقه و اصول ( در نجف أشرف ) حضرت آية الله آقاى آقا شيخ حسين حِلّىّرَحمَةُ اللَه علَيهِ رَحمَةً وَاسِعَة ، نقل كنيم .\r\n( ايشان واقعاً آيتى بود إلهى ، و استوانهء علم و تَقوَى و درايَت ؛ و تحقيقاً نمونهء علّامهء حلّى در وسعت علم و اطّلاع ؛ و حقّاً در فقه و اصول در نجف بى نظير بود . بلكه وقتى من به نجف أشرف مشرّف شدم و در جميع بحثها تفحّص و تحقيق نمودم ، اگر مرحوم شيخ حسين حلّى نبود ، دو مرتبه براى إدامهء\r\n\r\n","description":"","footnote":"","page_name":" 251 ","page_number":265},
  {"content":"\r\n\r\nاستفاده از محضر حضرت آية الله بروجردىّ رضوانُ الله تعالى عليه به قم بر مىگشتم . أمّا ديدم كه ايشان مردى است عالم ، با وَزنه ، و قوىّ ؛ لذا نجف را در دوران تحصيل نهائى ، بر قُم انتخاب كردم و تقريرات دروس ايشان را نوشته‌ام . از جمله رساله‌اى از ايشان در بحث اجتهاد و تقليد ، كه به تقرير اينجانب موجود است ) .\r\nايشان بالمُناسبه در بحث از مسألهء تَجَزّى در اجتهاد ، به اينجا ميرسد كه مىفرمايد : اينك ما شروع مىكنيم در آنچه اجتهاد بر آن متوقّف است و مىگوئيم :\r\nگفته‌اند كه اجتهاد بر چند أمر متوقّف است : بر علم لغت و صرف و نحو و علوم ثلاثه ( معانى ، بيان ، بديع ) زيرا كه در اين علوم نكاتى است كه مجتهد را تقويت نموده در استنباط أحكام كمك مىنمايد . سپس مىفرمايد :\r\nوَاعْلَمْ : أنَّ هَذِهِ الامُورَ مِمَّا لابُدَّ مِنْها ، وَ لَابُدَّ لِلْمُتَعَلِّمِ الْمُرِيدِ لِلِاجْتِهادِ أنْ يَتَعَلَّمَها حَقَّ التَّعَلُّمِ بِحَيْثُ يَصِيرُ مُجْتَهِدًا فى هَذِهِ الْعُلومِ ؛ وَ لا يَكْفِى بِقَرآءَةِ كِتابِ صَرْفٍ وَ نَحْوٍ . هَذا مُضافًا إلَى مَدْخَلِيَّةِ هَذِهِ الْعُلومِ لِعِلْمِ الاصولِ أيضًا ؛ لِما فِيهِ مِنْ رِواياتٍ لا يَتَّضِحُ الْمُرادُ مِنْها إلَّا بِالتَّعَلُّمِ فِى هَذِهِ الْعُلومِ .\r\nو همچنين شخص مجتهد نياز به علم تفسير ، و إحاطهء به معانى كتاب الله دارد كه اجتهادش بر آن متوقّف است . أمّا اينكه علم تفسير را از صرف و نحو و لغت جدا قرار دهيم ، صحيح نيست ؛ بلكه تفسير عبارت است از : مجموعهء علومى كه در كتاب واحد مُنظَّم و مُدوَّن است ؛ فَيَصِحُّ أنْ يُسَمَّى بِدآئرَةِ الْمَعَارِفِ . بلى ، لابدّ است كه مجتهد مراجعه كند به رواياتى كه وارد است در معانى آيات ، لِلْخُرُوجِ عَنِ التَّفْسِيرِ بِالرَّأْىِ ؛ لَكِنَّ هَذَا إنَّمَا رُجُوعٌ بِالرِّوَايَاتِ ، لَا بِكِتَابِ اللَه . تا ميرسد به اينجا كه مىفرمايد :\r\nوَ أمّا عِلْمُ الرِّجالِ : فَلا فآئدَةَ فِيهِ فِى زَمانِنا هَذا أصْلا ؛ لِانَّهُ بَعْدَ كَوْنِ الْمَدارِ فى حُجِّيَّةِ الرِّواياتِ هُوَ الوُثوقُ بِالرِّوايَةِ ، قَلَّتْ فائدَةُ الإحاطَةِ بِالاسانِيدِ .\r\n\r\n","description":"","footnote":"","page_name":" 252 ","page_number":266},
  {"content":"\r\n\r\nوَ ذَلِكَ : لِانّا إذا رَأيْنا أنَّ الْمَشْهورَ عَمِلوا عَلَى طِبْقِ رِوايَةٍ وَ ضَبَطوهَا فى كُتُبِهِمْ وَ اسْتَشْهَدُوا بِها فِى مَقامِ الاسْتِدْلالِ ، يَحْصُلُ لَنا الْوثوقُ بِصِحَّتِها وَ كَوْنِها مَرْوِيَّةً عَنِ الإمامِ عَلَيْهِ السَّلامُ ؛ وَ إذا أعْرَضُوا عَنْ رِوايَةٍ فَأَهْمَلوها لَا نَثِقُ بِها وَ إنْ كانَ سَنَدُها صَحِيحًا .\r\nنَعَمْ ، فِى سالِفِ الزَّمانِ لَمَّا كَانَتِ الرِّواياتُ مُتَشَتِّتَةً غَيْرَ مَظْبوطَةٍ فِى الْكُتُبِ ، لَمْ يَكُنْ سَبِيلٌ لِتَمْيِيزِ الصَّحيحِ عَنِ السَّقيمِ إلَّا الْمُراجَعَةُ بِأَحْوالِ الرُّواةِ ؛ وَ أمّا بَعْدَ الْكُتُبِ الارْبَعَةِ وَ سآئرِ الْمَجامِيعِ وَ مُلاحَظَةِ الْكُتُبِ الْفِقْهِيةِ ، فَلا مَجالَ لِا دِّعآء الاحْتِياجِ إلَى الاسَانِيدِ . وَ هَذا وَاضِحٌ عَلَى مَا بَنَيْنَا عَلَيْهِ وَ لابُدَّ أنْ يُبْنَى عَلَيْهِ فِى حُجِّيَّةِ الْخَبَرِ الْواحِدِ مِنْ حُجِّيَّةِ الْخَبَرِ الضَّعيفِ الْمُنْجَبَرِ بِالشُّهْرَةِ وَ عَدَمِ حُجِّيَّةِ الْخَبَرِ الصَّحيحِ الْمُعْرِضِ عَنْه الاصْحَابُ .\r\nو شاهد ما ، در اين عبارت ايشان است كه بسيار سزاوار توجّه است :\r\nوَ لِذَلِكَ تَرَى أنَّهُ لا يَتَمَكَّنُ أحَدٌ مِنْ رَدِّ مَقْبُولَةِ عُمَرِ بْنِ حَنْظَلَةَ ، وَ لَمْ يَسْتَشْكِلْ فِيها أحَدٌ فِى السَّنَدِ ؛ مَعَ أنَّ عُمَرَ بنَ حَنْظَلَةَ لَمْ يُوَثَّقْ فِى كُتُبِ الاصْحَابِ . وَ مَنِ ادَّعَى عَدَمَ حُجِّيَّةِ الْمَقْبُولَةِ وَ مَا ضَاهَاهَا مِنْ رِواياتٍ كَتَبَها الْمَشايِخُ الثَّلاثَةُ أوْ بَعْضُهُمْ ، فَلابُدَّ وَ أنْ يَخْرُجَ مِنْ زُمْرَةِ أهْلِ الْعِلْمِ ؛ لِعَدَمِ شَمِّهِ مِنَ الْفِقْهِ وَ الْفِقاهَةِ أصْلا .\r\nاين بود بحث ما در مقبوله و در سند آن .\r\nو أمّا بحث در دلالت آن : همانطور كه عرض شد ، اين روايت دلالتش بر حُجِّيَّت قول فقيه در مراتب ثلاثه يعنى هم در مرتبهء إفتاء و هم در مرتبهء قضاء و هم در مرتبهء حكومت تمام است . چون هر كسى كه در اين روايت نظر كند ، خصوصيّت مورد را دخيل در اين حكم نمىبيند ؛ و با إلغاء خصوصيّت مورد - كه اين هم بر أساس فهم عُرفى است - مىفهمد كه اين مَناصب ، مناصبى است براى واجدين شرائط آن در متن واقع ؛ أعمّ از اينكه مراجعه‌اى به عنوان حكومت بشود يا نشود ؛ و أعمّ از اينكه نزاع ، بين دو نفر باشد يا نباشد .\r\n\r\n","description":"","footnote":"","page_name":" 253 ","page_number":267},
  {"content":"\r\n\r\nآن كسى را كه إمام براى رسيدگى به أمر مردم جعل كرده است ، داراى چنين شرائطى است . مثلًا با وجود سؤال از دَيْن و ميراث در صدر روايت ( رَجُلَينِ مِنْ أَصْحَابِنَا يَكُونُ بَيْنَهُمْ مُنَازَعَةٌ فِى دَيْنٍ أَوْ مِيرَاثٍ ) آيا ميتوانيم بگوئيم كه مورد رجوع به حاكم شرعى ، خصوص دَيْن و ميراث است ؟ ! و اگر در چيز ديگرى مثلًا در معاملهء سَلَف و سَلَم نزاعى داشتند ، ديگر نميتوانند مراجعه كنند ، چون مورد روايت ، مورد دَين و ميراث است ؟ آيا أصلًا كسى اين معنى را مىفهمد ؟ ! اين قابل قبول است ؟ !\r\nيا اينكه بايد توسعه بدهيم و بگوئيم : أعمّ است از مورد دُيون ، و غير دُيون . پس اگر زن و شوهرى در أمر نكاح يا طلاق منازعه داشتند ، با اينكه مسلّم اين مورد از امور مالى نيست ، آيا نبايد به حاكم شرع مراجعه كنند ؟ !\r\nبلكه بايد مطلب را توسعه داده و بگوئيم : در تمام امورى كه مربوط به معاملات و سياسات است ، اگر نزاعى داشتند مىتوانند به حاكم مراجعه كنند . يا اينكه از اين هم بيشتر توسعه بدهيم و بگوئيم : آيا اگر دو نفر در مطلبى علمى با همديگر نزاع داشتند ( در يك مطلب علمىّ ، تفسيرىّ ، روائىّ ، سنّتىّ ) اگر مراجعه كنند به سلطان يا قُضات آنها ، درست است يا نه ؟ !\r\nجواب حضرت اين است كه : خير ، در اين موارد هم بايد مرجع شما همين أفراد فقيه باشند .\r\n\r\nلزوم إلغاء خصوصيّت در مقبوله و تعميم آن به أمر ولايت و إفتاء\r\nبنابراين ، إمام عليه السّلام نمىخواهد در خصوص موردى از اين موارد ، اين حكم را بيان كند . بلكه ميخواهد بگويد : مرجع و مصدر شما شيعيان ، در تمام اين امور بايد فقيه باشد ! حال عنوان حكومت باشد يا نباشد ، عنوان : جَعَلْتُهُ حاكِمًا باشد يا نباشد . شما به جايش : جَعَلْتُهُ مَلْجَئاً ؛ جَعَلْتُهُ فَرَطًا ؛ جَعَلْتُهُ مَرْجَعًا وَ مَصْدَرًا لِلُامُورِ ، بگذاريد .\r\nپس ما به هيچ وجه نمىتوانيم اين روايت را در خصوص عنوان « حكومت » منحصر كنيم . يعنى ما مىخواهيم بگوئيم : اين روايت را اگر به دست عرف\r\n\r\n","description":"","footnote":"","page_name":" 254 ","page_number":268},
  {"content":"\r\n\r\nبسپاريم ، عرف نه تنها به تَنْقيح مَناط و مفهوم آن ، بلكه از منطوق آن عموميّت و شمول فهميده و إلغاء خصوصيّت مىكند ؛ نه اينكه خصوص معنى حكومت را مىفهمد .\r\nانظُرُوا إلَى مَنْ كَانَ مِنْكُمْ قَدْ رَوَى حَدِيثَنَا وَ نَظَرَ فِى حَلالِنَا وَ حَرَامِنَا وَ عَرَفَ أَحْكَامَنَا فَارْضَوْا بِهِ حَكَمًا ! فَإنِّى قَدْ جَعَلْتُهُ عَلَيْكُمْ حَاكِمًا ! يعنى : انظُرُوا إلَى مَنْ رَوَى حَدِيثَنَا وَ نَظَرَ فِى حَلالِنَا وَ حَرَامِنَا وَ عَرَفَ أَحْكَامَنَا فَارْضَوْا بِهِ مَرْجَعًا وَ مَلاذًا وَ مَصْدَرًا وَ فَرَطًا لِامُورِكُمْ . فَإنِّى قَدْ جَعَلْتُهُ مَصْدَرًا فَقيهًا ؛ در تمام امور بايد به او مراجعه كنيد !\r\nپس إنسان نبايستى بگويد جملهء : وَ إذا حَكَمَ بِحُكْمِنا ، اختصاص به مورد حكومت دارد ؛ بلكه أعمّ است ؛ چه عنوان حكومت باشد يا عنوان ديگر . و لذا اگر شما به مَرجعى هم مراجعه نموده و مسأله‌اى را از او سؤال كرديد ، و او حكم شما را بيان كرد ، بايد متابعت كنيد و إلّا : فَإذَا حَكَمَ بِحُكْمِنَا فَلَمْ يَقْبَلْهُ مِنْهُ فَإنَّمَا بِحُكْمِ اللَهِ قَدِ اسْتَخَفَّ وَ عَلَيْنَا رَدَّ ؛ وَ الرَّآدُّ عَلَيْنَا الرَّآدُّ عَلَى اللَهِ ، شامل حال شما خواهد شد .\r\nسخن در اين است كه : از اين روايت استفادهء إلغاء خصوصيّت مىشود ؛ و بايد همچنين استفاده‌اى كنيم ؛ زيرا اگر إلغاء خصوصيّت نكنيم بايد بكلّى نكنيم ؛ و هيچكس به اين مطلب قائل نمىشود كه : اگر ما فقط در مورد دَين يا ميراث نزاع داشتيم ميتوانيم به حاكم مراجعه كنيم ؛ ولى اگر نزاع ما در دَين يا ميراث نبود ، بلكه در يك معاملهء مُحاباتى يا صُلح و يا هِبهء مُعوَّضه بود ، حقّ مراجعه نداريم ! اين معنى ( خصوصيّت ) بطور مسلّم مُلغى است ؛ و علماء هم به اين روايت در مراتب ثلاثه استشهاد كرده و دليل آورده‌اند . و با إلغاء خصوصيّت در اين خبر ، حجّيّت آن را در مراتب ثلاثه إثبات مىنمايند .\r\nدر اينجا بعضى نسبت به إلغاء خصوصيّت إشكال كرده‌اند كه : اين حكم فقط در مورد مُنَازعه است . در جواب بايد گفت : همانگونه كه نسبت به : دَيْنٍ أوْ\r\n\r\n","description":"","footnote":"","page_name":" 255 ","page_number":269},
  {"content":"\r\n\r\nميراثٍ ، إلغاء خصوصيّت مىكنيم ، همانطور نسبت به : تَنازَعا ، نيز إلغاء خصوصيّت مينمائيم ؛ زيرا مُنازَعَه هيچ مَدخليّتى در اين حكم ندارد .\r\nبلكه حضرت مىخواهد بفرمايد : شما به سلطان يا قُضات آنها مراجعه نكنيد ! حال ميخواهد نزاع بين دو نفر باشد ، يا اگر يك نفر از شما هم مسأله‌اى برايش پيش آمد ، و قصد دارد آن را نزد سلطان يا قاضى وقت مطرح و حلّ كند ، جائز نيست ، بلكه بايد به رُوات أحاديث ما مراجعه كند . همانطور كه دو نفر بودن و يك نفر بودن مناط نيست ؛ نفس مُنازعه هم مناط نخواهد بود . بنابراين چاره‌اى جز إلغاء خصوصيّت باقى نمىماند .\r\nحضرت در اينجا ميفرمايد : من اين شخصى كه : رَوَى حَدِيثَنَا وَ نَظَرَ فِى حَلالِنَا وَ حَرَامِنَا را ، براى شما مرجع امور قرار دادم ، و لو اينكه در أمر شخصى خود و در سؤال شخصى خود باشد . پس همانطور كه حكم حاكم بين دو نفر واجب الإجراء است ، براى يك نفرهم نافذ است . همچنين اگر عنوانِ منازعه‌اى هم نباشد ، باز بايد به حاكم شرع رجوع نمود . زيرا حضرت او را در مقابل قُضات و حكّام و سلطانِ جائر قرار داده است . اين بود بحث دربارهء مقبولهء عمر بن حنظلَه .\r\nروايت دوّم ، روايتى است كه أيضاً مشايخ ثلاثه در كتب خود ، يعنى « فروع كافى » و « تهذيب » و « من لا يَحضُره الفقيه » نقل ميكنند .\r\n\r\nروايت أوّل أبو خديجه از « كافى » و « تهذيب » از حسن بن علىّ\r\nدر كتاب قضاء « كافى » با اين سند : از حسين بن محمّد ، از مُعَلَّى بن مُحمَّد ، از حسن بن علىّ ، از أبى خديجه روايت مىكند كه : قَال : قَالَ أَبُو عَبْدِ اللَهِ عَلَيْهِ السَّلَامُ : إيَّاكُمْ أَنْ يُحَاكِمَ بَعْضُكُمْ بَعْضًا إلَى أَهْلِ الْجَوْرِ ! وَ لَكِنِ انظُرُوا إلَى رَجُلٍ مِنْكُمْ يَعْلَمُ شَيْئًا مِنْ قَضَآئِنَا فَاجْعَلُوهُ بَيْنَكُمْ ، فَإنِّى قَدْ جَعَلْتُهُ قَاضِيًا فَتَحَاكَمُوا إلَيْه « 1 » .\r\n« مبادا اينكه بعضى از شما ، بعنوان تَحَاكُم به سوى أهل جور برويد و آنها\r\n\r\n\r\n","description":"","footnote":"\r\n( 1 ) « فروع كافى » ج 7 ، كتاب القضآء ، ص 412 ، حديث 4\r\n","page_name":" 256 ","page_number":270},
  {"content":"\r\n\r\nرا حَكَم قرار بدهيد ! و ليكن نظر كنيد به مردى كه از خود شما ( شيعيان ) باشد : يَعْلَمُ شَيْئًا مِنْ قَضَآئِنَا ، يك مقدارى از قضاء ما را بداند ( قضاء يعنى حُكم ) او را ميان خود حَكَم قرار بدهيد ؛ من او را در ميان شما قاضى قرار دادم ؛ فَتَحَاكَمُوا إلَيْهِ ، بسوى او مراجعه كنيد . »\r\nعين اين روايت را شيخ با همين سند ، و با همين متن در « تهذيب » آورده است ؛ با اين تفاوت كه بجاى لفظِ : قَضَآئِنَا ، قَضَايَانَا فرموده است . انظُرُوا إلَى رَجُل مِنْكُمْ يَعْلَمُ شَيْئًا مِنْ قَضَايَانَا « 1 » .\r\nصدوق هم در « من لَا يحْضُرهُ الفقيه » با سند ديگر از أحمد بن عائذ ، از أبو خديجه ، اين روايت را از حضرت صادق عليه السّلام ، به عين اين متن روايت كرده است ، و او هم مانند « تهذيب » قضاياناآورده است « 2 » اين يك روايت كه از أبو خديجه نقل شد .\r\nروايت ديگرى نيز از أبو خديجه نقل شده است كه چون بحث در هر دو روايت يكى است ، ما آن را هم بيان مىكنيم ، آنگاه روى آن دو بحث مىكنيم .\r\n\r\nروايت دوّم أبو خديجه از « وسآئل الشّيعة » از شيخ طوسى از أبى الْجَهْم\r\nروايت دوّم را شيخ حرّ عاملى از محمّد بن حسن ( شيخ طوسى ) با إسناد خود : از محمّد بن علىّ بن محبوب ، از أحمد بن محمّد ، از حسين بن سعيد ، از أبى الْجَهم ، از أبى خديجه آورده است .\r\nقَالَ : بَعَثَنِى أَبُو عَبْدِ اللَهِ عَلَيْهِ السَّلامُ إلَى أَصْحَابِنَا فَقَالَ : قُلْ لَهُمْ : إيَّاكُمْ إذَا وَقَعَتْ بَيْنَكُمْ خُصُومَةٌ ، أَوْ تَدَارَى فِى شَىْ مِنَ الاخْذِ وَ الْعَطَآ ، أَنْ تُحَاكِمُوا إلَى أَحَدٍ مِنْ هَؤُلآء الْفُسَّاقِ ! اجْعَلُوا بَيْنَكُمْ رَجُلا قَدْ عَرَفَ حَلالَنَا وَ حَرَامَنَا ، فَإنِّى قَدْ جَعَلْتُهُ عَلَيْكُمْ قَاضِيًا ؛ وَ إيَّاكُمْ أَنْ يُخَاصِمَ بَعْضُكُمْ بَعْضًا إلَى السُّلْطَانِ الْجَآئِر « 3 » .\r\n\r\n\r\n","description":"","footnote":"\r\n( 1 ) « تهذيب » ج 6 ، كتاب القضايا و الاحكام ، ص 219 ، حديث 8 ، شمارهء مسلسل 516\r\n( 2 ) « من لا يحضره الفقيه » ج 3 ، أبواب القضايا و الاحكام ، باب 1 ، ص 1 و 2\r\n( 3 ) « وسآئل الشّيعة » طبع أمير بهادر ، ج 3 ، كتاب القضآء ، باب 11 از أبواب صفات\r\n","page_name":" 257 ","page_number":271},
  {"content":"\r\n\r\n« أبو خديجه در اين روايت مىفرمايد : حضرت صادق عليه السّلام مرا به عنوان رسالت و رساندن پيغام به سوى أصحاب ما ( جماعت شيعه ) فرستادند كه به آنها بگو : اگر در ميان شما خصومتى واقع شود ؛ أَوْ تَدَارَى ( تَدَارَأَ : أى دَفَعَ بَعْضُكُمْ بَعضًا ) يا اگر در ميان شما نزاع و تدافعى در خصومت پيدا شد كه : دَفَعَ بَعضُكُم بَعضًا ؛ مبادا در اين أخذ و عطائى كه شما ميخواهيد بكنيد و حقّ خود را بگيريد ، به سوى يكى از اين جماعت فُسّاق تحاكُم كنيد ! ( به اين فسّاق مراجعه نكنيد ! ) بلكه بين خودتان مردى را از آن كسانى كه حلال و حرام ما را مىداند ، حَكَم‌قرار بدهيد ؛ كه من او را ميان شما قاضى قرار دادم . و مبادا اينكه بعضى از شما با بعضِ ديگر مخاصمه كنيد و به نزد سلطان جائر برويد ! »\r\nاين روايت را مرحوم كَنى در كتاب « قضاء « 1 » » و همچنين قسمتى از آن را مرحوم نراقى در « مستند » آورده است « 2 » ، أمّا مرحوم كنى بجاى « أَوْ تَدَارَى بَيْنَكُمْ فِى شىْءٍ » « تَرَادَى » ضبط نموده ، كه به معنى گفتگوى در كلام است « 3 » يعنى اگر اختلافى در ميان گفتار شما پيدا شد ، مبادا شما به سلطان جائر مراجعه كنيد .\r\nاين دو روايت را صاحب « مستند » نقل كرده است ، و هر دو را هم از روايات صِحاح شمرده و سپس فرموده است :\r\nوَ وَصْفُ الرِّوايَتَيْنِ بِعَدَمِ الصِّحَّةِ - مَعَ أنَّهُ غَيْرُ ضآئِرٍ عِنْدَنا مَعَ وُجُودِهِما فى الاصُولِ الْمُعْتَبَرَةِ ، وَ انْجِبارِهِما بالإجْماعِ الْمُحَقَّقِ وَ الْمَحْكىِّ مُسْتَفِيضًا وَ فِى « الْمَسالِكِ » : إنَّهُما وَ الْمَقْبولَةَ الآتِيَةَ مُشْتَهَرانِ بَيْنَ الاصْحابِ ، مُتَّفَقٌ عَلَى الْعَمَلِ بِمَضْمُونِهِما - غَيْرُ جَيِّدٍ . لِانَّ اولَيهُمَا رَواها فِى « الْفَقيهِ » عَنْ أحْمَدَ بْنِ عآئِذٍ ، عَن\r\n\r\n\r\n","description":"","footnote":"\r\nالقاضى و ما يَجوز أن يُفتى به ، حديث 6\r\n( 1 ) كتاب « قضاء » حاج ملّا علىّ كنى ، طبع سنگى ، ص 12 و 13\r\n( 2 ) « مستند الشيعة » ج 2 ، ص 516\r\n( 3 ) در لغت آمده است : تَدَارَأ ، تَدَارُؤًا القومُ : تَدافَعوا فى الْخُصومَة ؛ و در « أقرب الموارد » دارد : تَرادَوْا بِالحِجارَة : تَرامَوْا بها ؛ و در « لسان العرب » آمده : رادَيْتُ ، لُغَةٌ فى دَارَيْتُ .\r\n","page_name":" 258 ","page_number":272},
  {"content":"\r\n\r\nأبِى خَديجَةَ ، وَ طَريقُ « الْفَقيهِ » إلَى أحْمَدَ صَحيحٌ كَما صَرَّحَ بِهِ فِى « الرَّوضَةِ » . وَ أحْمَدُ نَفْسُهُ مُوَثَّقٌ إمامِىٌ .\r\nوَ أمّا أبو خَدِيجَةَ وَ هُوَ سالِمُ بنُ مُكْرَمٍ « 1 » ، فَإنْ ضَعَّفَهُ الشَّيْخُ فى مَوْضِعٍ وَ لَكِنْ وَثَّقَهُ فى مَوْضِعٍ ءَاخَرَ ، وَ وَثَّقَهُ النَّجاشِىُّ ؛ وَ قَالَ حَسَنُ بنُ عَلِىِّ بْنِ الْحَسَنِ « 2 » : كانَ صالِحًا ؛ وَعَدَّ فِى « الْمُخْتَلَفِ » فِى بابِ الْخُمْسِ رِوايَتَهُ مِنَ الصِّحاحِ .\r\nوَ قالَ الإسْتَرابادِىُّ فِى « رِجالِ » كَبِيرِهِ فى حَقِّهِ : فَالتَّوْثيقُ أقْوَى « 3 »\r\nاين عبارت مرحوم حاج ملّا أحمد نراقىّ است در « مستند » و مُفاد و مُحصَّل اين فرمايش آنست كه : هر دو روايت صحيح است ، و ما بايد به آن عمل كنيم ؛ و إشكال و سخن بعضى در عدم صحّت آن دو صحيح نيست ؛ بلكه با اين أدلّه‌اى كه ما بيان ميكنيم ، معلوم مىشود : هر دو روايت صحيح است و بايد به آن دو عمل كنيم ؛ و گفتار آنها به عدم صحّت درست نيست .\r\nاينك شواهدى بر صحّتِ اين دو روايت ذكر ميكنيم :\r\nأوّلًا : دو خبر أبو خديجه كه در اصول معتبره ذكر شده است ، مُنجَبَر است به إجماع مُحَقَّق ، و همچنين إجماع مَحكىِّ مُستَفيض ( يعنى بطور استفاضه نقل إجماع شده است نه بواسطهء يك يا دو نفر ) . هم إجماع مُحَقَّقْ وجود دارد ، هم مَحْكِىِّ مُسْتفيض .\r\nشهيد ثانى در « مسالك » فرموده است : دو روايت أبو خديجه ، با مقبوله‌اى كه گذشت ، مُشْتَهَرانِ بَيْنَ الاصْحابِ وَ مُتَّفَقٌ عَلَى الْعَمَلِ بِمَضْمُونِهِما است . يعنى « در بين أصحاب مشهورند و عمل به مضمون اينها ، مُتَّفَقٌ عليه است . » بنابراين ، ما نميتوانيم اين دو روايت را ضعيف بشماريم .\r\n\r\n\r\n","description":"","footnote":"\r\n( 1 ) علّامه در « خلاصه » آورده است كه : سالم بن مُكْرَم با ضمّه ميم و سكون كاف و فتحهء راء مهمله است .\r\n( 2 ) در كتب رجال أبا الحسن علىّ بن الحسن ضبط شده است .\r\n( 3 ) « مستند » ج 2 ، صفحهء 516\r\n","page_name":" 259 ","page_number":273},
  {"content":"\r\n\r\nثانياً : روايت أوّلى را كه نقل شد ، در « مَن لا يَحضُرهُ الفَقيه » از أحمد بن عَائذ ، از أبى خديجه نقل مىكند ؛ و طريقى كه خود شيخ صدوق در « مَنْ لا يَحضُرهُ الفَقيه » به أحمد بن عائذ دارد صحيح مىباشد ؛ كما اينكه در « روضه » به او تصريح كرده است . چون مرحوم صدوق طُرق خود را كه در « مَشيخَه » ذكر مىكند ، آن طريقى را كه براى خود ، تا ابن عائذ مىرساند ، طريق صحيحى است . و خود أحمد بن عائذ ، مُوثَّقِ إمامى است ( هم إمامى است و هم مورد وثوق است ) و بزرگان رجال او را توثيق كرده‌اند .\r\nو أمّا خود أبو خديجه كه اسمش سالم بن مُكْرَم‌است ، گرچه شيخ طوسى او را در موضعى تضعيف كرده ، ليكن در موضعى ديگر او را توثيق نموده ؛ و نجاشى هم او را توثيق كرده است ؛ و حسن بن علىّ بن الحسن ، او را صالح شمرده است ؛ و علّامهء حلّى در « مُختلَف » در باب خمس ، روايت او را از صحاح شمرده است ؛ و إسترابادى هم در « رجال » كبيرش در حقّ او فرموده است : فالتَّوْثيقُ أقوَى ؛ « توثيق أقوى است . »\r\nتحقيقٌ : - آنچه را كه بنده در « رسالهء بديعه » در اين مورد نوشته‌ام اين است - إنَّ أبا خَديجَةَ هُوَ سالِمُ بنُ مُكْرَمٍ الْجَمَّالِ الْكُوفِىّ ، مَوْلَى بَنِى أسَدٍ ؛ وَ قَدْ يُكَنَّى بِأَبِى سَلِمَةَ ؛ ثِقَةٌ ، رَوَى عَنْ أبِى عَبدِ اللَهِ وَ أبِى الْحَسَنِ عَلَيهِمَا السَّلامُ ؛ وَ لَهُ كِتابٌ يَرْوِيهِ عَنْهُ عِدَّةٌ مِنْ أصْحابِنا .\r\nنَتيجَةُ الْبَحْث : أبو خديجه ، اسمش سالم بن مُكْرَم‌است ؛ و يك مرد شتردار كوفى است كه مولاى بنى أسد بود ؛ و گاهى هم به او أبو سَلِمَه ميگويند . او مردِ ثقه‌اى است كه از حضرت صادق و حضرت كاظم عليهما السّلام هر دو ، روايت مىكند ؛ و كتابى دارد كه يكى از كتب اصول أرْبَعَمِائَة است ؛ و أصحاب ما از كتاب او روايت ميكنند . اين راجع به ترجمهء حال أبو خديجه .\r\nاينكه علّت اينكه شيخ او را در بعضى از موارد ضعيف شمرده ، و سپس او را توثيق كرده است بايد فهميده شود ؛ زيرا همين أمر موجب تردّد علّامه شده\r\n\r\n","description":"","footnote":"","page_name":" 260 ","page_number":274},
  {"content":"\r\n\r\nاست . علّامه در « خلاصه » كه كتاب رجال ايشان است گفته است : چون شيخ او را در يك جا تضعيف نموده و در جائى ديگر توثيق كرده است ، بنابراين ، من دربارهء او توقّف دارم . يعنى وقتى دربارهء شخصى توثيق آمد و تضعيف هم وارد شد ، دو نظر مختلف بوجود آمد ، إنسان بايد در آنجا توقّف كند ، و علّامه هم بدين جهت توقّف كرده است .\r\n\r\nاشتباه شيخ در تضعيف أبو خديجه ، و اشتباه ترديد علّامهء حِلّىّ\r\nبايد گفت : علّت اينكه شيخ او را تضعيف كرده است ، اشتباهى است كه براى وى حاصل شده است . يعنى شيخ طوسى در اينجا اشتباهى مرتكب شده كه آن اشتباه موجب ترديد علّامه گرديده است ؛ و با توجّه به بيانى كه اينك ميكنيم معلوم مىشود : هم اشتباه شيخ بى مورد است ، و هم ترديد علّامه بر أساس تضعيف شيخ بى أساس مىباشد .\r\n\r\nأبو خديجه همان أبو سَلِمَه : سالِم بن مُكرَم است\r\nبيانُ ذَلك : أبو خديجه‌اى كه مورد بحث ماست ، اسمش سالم‌و اسم پدرش مُكْرَم است : « سالِمُ بن مُكْرَم » ؛ و نيز كنيهء ديگر او « أبو سَلِمَه » با كسرهء لام مىباشد . ( همچنين « امُّ سَلَمه » با فتحه غلط و « امُّ سَلِمَه » با كسره صحيح است . ) پس يكى از كنيه هايش هم أبو سَلِمَه مىباشد . و در ميان عرب مرسوم است كه بعضى دو كُنيه دارند ، و أبو خديجه هم از اين قبيل است . كنيهء مشهورش همان أبو خديجه‌است ، ولى گاهى هم او را أبو سَلِمَه‌مىگفتند .\r\nشخص ديگرى را نيز داريم كه نام او سالم ، و پسر أبو سَلِمَه‌است : « سالِمُ بن أبى سَلِمَه » و او از رجالِ روايت است أمّا ضعيف مىباشد . و غضائرى و نجاشى ، او را تضعيف كرده‌اند .\r\nمرحوم شيخ طوسى بين اين أبو خديجه كه كنيهء ديگرش أبو سَلِمَه و نام او سالم است ، با آن سالم ديگر كه پسر أبو سَلِمه است ، خلط نموده و گمان كرده : سالم بن مُكْرَمى كه خودِ أبو سَلِمَه است ، همان سالم است كه پسر أبو سَلِمَه مىباشد ؛ و چون او در كتب رجال تضعيف شده ، أبو خديجه هم بر آن أساس تضعيف شده است .\r\n\r\n","description":"","footnote":"","page_name":" 261 ","page_number":275},
  {"content":"\r\n\r\nشيخ طوسى هر دو را رجل واحدى دانسته و چنين پنداشته است كه : اين أبو خديجه ، سالمُ بن أبى سَلِمَه است . در حالى كه اينطور نيست . اين شخصِ ديگرى است با تمام اين خصوصيّاتى كه ذكر شد ، و تضعيفى هم برايش نيامده است ، بلكه علماء رجال او را توثيق نموده‌اند . و شاهد بر اين ، چند مطلب است :\r\nأوّل اينكه : در روايتى كه بسيار شيرين است و در باب « شِرآء الْعَبْدَيْنِ الْمَأْذونَيْنِ كُلٌّ مِنْهُما الآخَرَ » وارد شده ، آمده است كه : دو عبد هر كدام از طرف مولاى خود ، مأذون بودند كه بروند و يك بنده بخرند ؛ هر كدام از آن دو نفر ، ديگرى را براى مولاى خود خريد . اين روايت را مرحوم كُلَينى در « كافى » از أبى سَلِمَه و شيخ طوسى در « تهذيب » از أبو خديجه روايت مىكند . يعنى أبو سَلِمَه و أبو خديجه يكى هستند . يكى او را با اين كنيه بيان كرده و ديگرى با كنيهء ديگر .\r\nو شاهد ديگر براينكه شيخ در اينجا اشتباه كرده اين است كه : در دو جاى از عبارتش تصريح مىكند كه اين مرد ( أبو خديجه ) غير أبى سَلِمَه است ؛ در حالتى كه عين اوست . و از عبارت شيخ طوسى اتّحاد آنها استفاده مىشود ؛ و بر أساس اتّحاد ، او را جَرْح نموده و ضعيف شمرده است . لهذا ما عين عبارت عالم معاصر : شيخ محمّد تقىّ شوشترىرا كه در « رجال » ايشان است بيان مىكنيم ، تا اينكه مطلب قدرى روشن‌تر شود .\r\nايشان در « قاموسُ الرِّجال » مىفرمايد : قالَ ( الْعَلَّامَةُ فِى ) « الْخُلاصَةِ » : قالَ الشَّيْخُ ( فِى مَوْضِعٍ ) : إنّهُ ضَعيفٌ ؛ وَ قالَ فِى مَوْضِعٍ ءَاخَرَ : إنَّهُ ثِقَةٌ ؛ وَ الْوَجْهُ عِنْدِى : التَّوَقُّفُ فيما يَرْوِيهِ لِتَعارُضِ الاقوالِ فِيهِ « 1 » .\r\nعلّامه در « خُلاصه » مىگويد : شيخ در موضعى او را ضعيف شمرده و در موضعى توثيق كرده است ؛ « و الْوَجْهُ عِنْدِى التَّوَقُف » و بعقيدهء من در مواردى كه\r\n\r\n\r\n","description":"","footnote":"\r\n( 1 ) عبارت : وَ الْوجْهُ عِنْدِى . . . عبارت خود علّامه است در « خُلَاصَة » طبع سنگى ، ص 108 .\r\n","page_name":" 262 ","page_number":276},
  {"content":"\r\n\r\nروايت او با ديگرى تعارض كند بايد توقّف كرد . »\r\nسپس ، آقا شيخ محمّد تقىّ شوشترى ميفرمايد كه :\r\nثُمَّ لَا وَجْهَ لِاضْطِرابِهِمْ فيهِ بَعْدَ اتِّفاقِ النَّجاشِىِّ و الْكَشِّىِّ عَلَى تَوْثيقِهِ وَ تَبْجيلِهِ .\r\nأوَّلًا : بعد از اينكه نجاشى و كشّى اتّفاق كردند بر اينكه اين مرد مُبَجَّل است و مُوَثَّق ، ديگر اضطرابى دربارهء وى نبايد داشته باشيم .\r\nو سُقوطُ تَضْعِيفِ الشَّيْخِ لَهُ بِتَعارُضٍ تَوْثِيقِهِ لَهُ مَعَهُ عَلَى نَقْلِ « الخُلاصَة » . تضعيف شيخ چون با توثيق شيخ معارضه مىكند و ساقط مىشود ، در اين صورت توثيق نجاشى و كشّى بجاى خود باقى و بدون معارِض خواهد بود . پس تضعيف شيخ ساقط است به توثيقى كه خود در جاى ديگر از او نموده است .\r\nمَعَ أنَّ تَضْعيفَهُ مَبْنِىٌّ عَلَى زَعْمِهِ اتِّحادَهُ مَعَ سالِمِ بْنِ أبى سَلِمَةَ الْمُتَقَدَّمِ الَّذى ضَعَّفَهُ الغَضآئرِىُّ وَ كَذَا النَّجاشِىُّ .\r\nو ثانياً : مبناى تضعيف شيخ بر اينست كه : أبو خديجه را با سالم بن أبى سَلِمَه كه غضائرى و نجاشىّ او را ضعيف شمرده‌اند ، يكى دانسته ، بِدَليلِ أنَّهُ قالَ : « و مُكْرَمٌ يُكَنَّى أبا سَلِمَة » شيخ فرموده : مُكْرَم كنيه‌اش أبو سلمه است ؛ در حالتى كه أبا سَلِمَه كنيهء سالم است ، نه پدرش مُكْرَم .\r\nوَ قَالَ فِى ءَاخِرِ طَرِيقِهِ : « عَنْ سَالِمِ بْنِ أبِى سَلِمَةَ ، وَ هُوَ أبُو خَدِيجَةَ . » و در آخر طريقش گويد : « از سالم بن أبى سَلِمَه كه همان أبو خديجه است . » در حالتى كه سالم بن أبى سَلِمَه ، أبو خديجه نيست ، بلكه سالم بن مُكرَم أبو خديجه است . مَعَ أنَّ غَيْرَهُ جَعَلَ سَالِمًا هَذَا نَفْسَ أبِى سَلِمَةَ لَا ابْنَهُ . « با اينكه غير شيخ اينها را دو تا شمرده‌اند . »\r\nفَقَدْ عَرَفْتَ قَوْلَ الْمَشِيخَةِ وَ الْبَرقِىِّ وَ الْكَشِّىِّ وَ النَّجاشِىِّ فِى ذَلِكَ . و ما قول مَشيخَه‌يعنى قول بزرگان و مشايخ از رجال ، مانند برقى و كشِّى و نجاشى را\r\n\r\n","description":"","footnote":"","page_name":" 263 ","page_number":277},
  {"content":"\r\n\r\nنقل كرديم كه : آنها ، اينها را دو نفر ميگيرند ؛ و أمّا شيخ در اينجا آن دو نفر را يكى حساب كرده و اشتباه نموده است .\r\nوَ مِمَّا يُوضِحُ كَوْنَ أبِى سَلِمَةَ كَأبِى خَديجَةَ نَفْسَ هَذَا لَا أباهُ ، أنَّ خَبَرَ شِرآء الْعَبدَينِ المَأْذُونَيْنِ ، كُلٌّ مِنْهُما الآخَرَ ، رَواهُ ( فِى ) التَّهْذِيبِ عَنْ أبِى خَدِيجَةَ ، وَ الْكَافى عَنْ أبِى سَلِمَةَ « 1 » .\r\nفعليهذا بر أساس اين تحقيق ، فقط اشتباهى كه از شيخ رخ داده ، موجب اشتباه علّامه و ترديد او شده است . و چون آن اشتباه بى أساس است ، تضعيف شيخ أصلًا مبنى ندارد ؛ و أبو خديجه : رَجُلٌ إمامِىٌ مُوثَّقٌ ؛ و روايتش از هر جهت قابل قبول است .\r\nپس اين دو روايتى كه از أبو خديجه نقل كرديم ، از نظر سند صحيح است ؛ و همچنين از جهت متن مانند مقبوله مىباشد . همانطورى كه در مَقبوله ، عنوان حكومت و أمثال آن آمده است ، در اينجا هم عنوان حكومت و قضاء آمده است . و حكومت و قضاء ، موجب خصوصيّتى نخواهد شد ؛ حتماً بايد إلغاء خصوصيّت بشود . و ما از اين روايت مىتوانيم هم در قضاء و فصل خصومت ، و هم در حكومت و ولايت ، و هم در قضيّهء إفتاء و فتوى دادن استدلال كنيم .\r\nاللَهُمَّ صَلِّ عَلَى مُحَمَّدٍ وَ ءَالِ مُحَمَّد\r\n\r\n\r\n","description":"","footnote":"\r\n( 1 ) « قاموس الرّجال » ج 4 ، ص 297 . بنقل از « رسالة بديعه » طبع أوّل ، ص 91 إلى 93 .\r\n","page_name":" 264 ","page_number":278},
  {"content":"\r\n\r\n\r\nدرس دوازدهم : بحث در حديث كميل از امير الومنين عليه السلام پيرامون ولايت فقيه\r\n\r\n","description":"","footnote":"","page_name":" 265 ","page_number":279},
  {"content":"\r\n . \r\n","description":"","footnote":"","page_name":" 266 ","page_number":280},
  {"content":"\r\n\r\nأعُوذُ بِاللَهِ مِنَ الشَّيْطَانِ الرَّجِيمِ\r\nبِسْمِ اللَّهِ الرَّحْمنِ الرَّحِيمِ\r\nوَ صَلَّى اللَهُ عَلَى سَيِّدِنَا مُحَمَّدٍ وَ ءَالِهِ الطَّيِّبِينَ الطَّاهِرِينَ\r\nوَ لَعْنَةُ اللَهِ عَلَى أعْدَآئِهِم أجْمَعِينَ مِنَ الآنَ إلَى قِيَامِ يَوْمِ الدِّينِ\r\nوَ لَا حَوْلَ وَ لَا قُوَّةَ إلَّا بِاللَهِ الْعَلِىِّ الْعَظِيمِ\r\n\r\nمتن روايت كميل از « نهج البلاغة » سيّد رضىّ رحمة الله عليه و شرح فقرات آن بطور اختصار\r\nيكى از أدلّهء ولايت فقيه كه هم از جهت سند و هم از جهت دلالت مىتوان آن را معتبرترين و قوىترين دليل بر ولايت فقيه گرفت ، روايت سيّد رضىّأعلى الله مقامه در « نهج البلاغة » است كه أمير المؤمنين عليه السّلام به كُمَيل بن زياد نَخعىّفرموده‌اند .\r\nفَفِى « نَهْجِ الْبَلاغَةِ » مِنْ كَلَامٍ لَهُ عَليْهِ السَّلَامُ لِكُمَيْلِ بْنِ زِيَادٍ النَّخَعِىّ :\r\nقَالَ كُمَيْلُ بْنُ زِيَادٍ : أَخَذَ بِيَدِى أَمِيرُالْمُؤمِنِينَ عَلِىُّ بنُ أَبِى طَالِبٍ عَلَيْهِ السَّلامُ فَأَخْرَجَنِى إلَى الْجَبَّانِ ؛ فَلَمَّا أَصْحَرَ تَنَفَّسَ الصُّعَدَآءَ ثُمَّ قَالَ : يَا كُمَيْلُ ! إنَّ هَذِهِ الْقُلُوبَ أَوْعِيَةٌ فَخَيْرُهَا أَوْعَاهَا ؛ فَاحْفَظْ عَنِّى مَا أَقُولُ لَكَ .\r\n« كميل بن زياد مىگويد : أمير المؤمنين علىّ بن أبى طالب عليه السّلام دست مرا گرفت و به سوى صحرا برد . همين كه در ميان بيابان واقع شديم ، حضرت نفس عميقى كشيد و سپس به من فرمود : اى كميل ! اين دلها ظرفهائى است و بهترين اين دلها ، آن دلى است كه ظرفيّتش بيشتر ، سِعه و گنجايشش زيادتر باشد . بنابراين ، آنچه را كه من به تو مىگويم حفظ كن و در دل خود نگاه دار ! » سپس ميفرمايد :\r\nالنَّاسُ ثَلاثَةٌ : فَعَالِمٌ رَبَّانِىٌّ ، وَ مُتَعَلِّمٌ عَلَى سَبِيلِ نَجَاةٍ ، وَ هَمَجٌ رَعَاعٌ ؛\r\n\r\n","description":"","footnote":"","page_name":" 267 ","page_number":281},
  {"content":"\r\n\r\nأَتْبَاعُ كُلِّ نَاعِقٍ ، يَمِيلُونَ مَعَ كُلِّ رِيحٍ ، لَمْ يَسْتَضِيئُوا بِنُورِ الْعِلْمِ وَ لَمْ يَلْجُوا إلَى رُكْنٍ وَثِيقٍ .\r\n« مجموعهء أفراد مردم سه طائفه هستند : طائفهء أوّل : عالم رَبّانى است . گروه دوم : متعلّمى است كه در راه نجات و صلاح و سعادت و فوز گام بر مىدارد . و دستهء سوّم : أفرادى از جامعه هستند كه داراى أصالت و شخصيّت نبوده ، و مانند مگس و پشّه‌هائى كه در فضا پراكنده‌اند مىباشند .\r\nاين دستهء سوّم ، دنبال كننده و پيروى كنندهء از هر صدائى هستند كه از هر جا برخيزد ؛ و با هر بادى كه بوزد در سمت آن حركت مىكنند ؛ دلهاى آنان به نور علم روشن نگرديده ؛ و قلبهاى خود را از نور علم مُنَّور و مُستَضيى و روشن نگردانيده‌اند ؛ و به رُكنِ وثيق و محلِّ اعتمادى كه بايد إنسان به آنجا تكيه زند ، متّكى نشده و پناه نياورده‌اند . »\r\nيَا كُمَيْلُ ! الْعِلْمُ خَيْرٌ مِنَ الْمَالِ ؛ الْعِلْمُ يَحْرُسُكَ ، وَ أَنْتَ تَحْرُسُ الْمَالَ ؛ الْمَالُ تَنْقُصُهُ النَّفَقَةُ ، وَ الْعِلْمُ يَزْكُو عَلَى الإنْفَاقِ ؛ وَ صَنِيعُ الْمَالِ يَزُولُ بِزَوَالِهِ .\r\n« اى كميل ! علم از مال بهتر است ؛ علم ، تو را حفظ و نگهدارى مىنمايد ، ولى تو بايد مال را نگهدارى كنى ؛ مال بواسطهء خرج كردن و إنفاق ، نقصان و كاهش مىيابد ؛ ولى علم در أثر إنفاق و خرج كردن زياد مىشود و رشد و نُموّ پيدا مىكند ؛ و نتيجه و آثار مال ، به زوال آن مال از بين مىرود . »\r\nوَ صَنِيعُ الْمَالِ يَزُولُ بِزَوَالِهِ . وقتى خود مال از بين رفت ، پديده‌ها و آثارى هم كه از آن بدست آمده - هر چه ميخواهد باشد - از بين ميرود . مِنْ باب مثال : كسى كه مال دارد ، با آن مال سلطنت و حكومت مىكند ؛ مردم را گردِ خود جمع مىنمايد ؛ و بر أساس مال خيلى كارها را انجام ميدهد ؛ همين كه آن مال از بين رفت ، تمام آن آثار از بين ميرود ؛ مردم ديگر هيچ اعتنائى به وى نميكنند و شرفى براى او قائل نميشوند ؛ و اين شخص كه بر أساس اتّكاء به مال ، در دنيا براى خود دستگاهى فراهم كرده بود ، همين كه مالش از بين ميرود ، تمام آن آثار\r\n\r\n","description":"","footnote":"","page_name":" 268 ","page_number":282},
  {"content":"\r\n\r\nكه مصنوع و پديدهء مال است ، همه از بين ميرود . يَا كُمَيْلُ ! الْعِلْمُ دِيْنٌ يُدَانُ بِهِ ؛ بِهِ يَكْسِبُ الإنْسَانُ الطَّاعَةَ فِى حَيَوتِهِ ، وَ جَمِيلَ الاحْدُوثَةِ بَعْدَ وَفَاتِهِ . وَ الْعِلْمُ حَاكِمٌ وَ الْمَالُ مَحْكُومٌ عَلَيْهِ .\r\n« اى كميل ! علم ، قانون و دستورى است كه مُتَّبَع است و مردم از آن پيروى مىكنند . بواسطهء علم ، إنسان در حيات خود راه إطاعت را طىّ مىكند ، و بعد از خود آثارى نيكو باقى مىگذارد . علم حاكم است و مال محكومٌ عليه . » هميشه علم بر مال حكومت دارد . فرق ميان علم و مال اين است كه : علم هميشه در درجهء حكومت بر مال قرار گرفته است ؛ مال بدست علم تصرّف مىشود و در تحت حكومت علم به گردش در مىآيد .\r\nيَا كُمَيْلُ ! هَلَكَ خُزَّانُ الامْوَالِ وَ هُمْ أَحْيَآءٌ ؛ وَ الْعُلَمَآءُ بَاقُونَ مَا بَقِىَ الدَّهْرُ ؛ أَعْيَانُهُمْ مَفْقُودَةٌ و أَمثَالُهُمْ فِى الْقُلُوبِ مَوْجُودَةٌ .\r\n« اى كميل ! خزينه كنندگان و جمع آورندگان أموال از مردگانند - در حالتى كه به ظاهر زنده هستند - أمّا علماء تا هنگامى كه روزگار باقى است پايدارند . گرچه جسدهاى آنها و هيكلهاى آنان مفقود شده و از بين رفته و در زير خاك پنهان شده باشد ، ولى أمثال و آثار آنها در دلها موجود است ؛ و حيات آنها در دلها سرمدى و أبدى مىباشد . »\r\nهَا ! إنَّ هَيهُنَا لَعِلْمًا جَمًّا ( وَ أَشَارَ إلَى صَدْرِهِ ) لَوْ أَصَبْتُ لَهُ حَمَلَةً !\r\n« آه ! ( متوجّه باش ! ) در اينجا عِلمى است متراكم و أنباشته شده ( و با هَيهُنَا حضرت إشاره به سينهء شريف كرده و فرمودند : ) اى كاش حاملينى براى اين علم مىيافتم ! » أفرادى كه بتوانند علم مرا حمل كنند و به آنها بياموزم . چه كنم ، كه علم در اينجا انباشته شده و حَمَله نمىيابم ! كسى نيست كه اين علم مرا ياد بگيرد و أخذ كند !\r\n\r\nبيان چهار دسته از علماء كه قابل تعليم علوم حقيقيّه نيستند\r\nبَلَى أَصَبْتُ لَقِنًا غَيْرَ مَأْمُونٍ عَلَيْهِ ، مُسْتَعْمِلا ءَالَةَ الدِّينِ لِلدُّنْيَا ، وَ مُسْتَظْهِرًا بِنِعَمِ اللَهِ عَلَى عِبَادِهِ ، وَ بِحُجَجِهِ عَلَى أَوْلِيَآئِهِ .\r\n\r\n","description":"","footnote":"","page_name":" 269 ","page_number":283},
  {"content":"\r\n\r\n« آرى ، من به عالِمى رسيده‌ام كه بتواند از اين علوم مُتراكم و انبوه بهره گيرد ، او عالمى است كه فهم ، دِرايت ، زيركى ، هوش و استعدادش خوب است ، و ليكن من بر او إيمن نيستم ؛ و در تعليم علم به او خائفم ؛ و آرامش ندارم . چرا ؟ زيرا آن عالم ، دينش را آلت وصول به دنيا قرار ميدهد ، و با نعمتهاى پروردگار عليه بندگان خدا كار مىكند ، و با استظهار و پشت گرمى به نعمتهائى كه خدا به او داده است ( از علم و درايت و فهم و بصيرت ) به سراغ بندگان خدا رفته ، آنها را مىكوبد و تحقير مىكند ، و آنها را استخدام خود مىنمايد و به ذُلِّ عبوديّت خود در مىآورد ؛ و با پشت گرمى به حجّتهاى إلهى و بيّنه‌هاى خدا كه به او ميرسد ، أولياء خدا را مىكوبد ؛ و آنها را به زمين مىزند و از بين مىبرد . »\r\nاينها يك عدّه از علمائى هستند كه لَقِن و با فهم و زيرك هستند ، و ليكن قلب آنها خائن است ؛ و من إيمن نيستم كه از علم خود به آنها چيزى بياموزم ؛ لذا راه تعليم خود را به آنها بسته مىبينم .\r\nأَوْ مُنْقَادًا لِحَمَلَةِ الْحَقِّ ؛ لَا بَصِيرَةَ لَهُ فِى أَحْنَائِهِ ؛ يَنْقَدِحُ الشَّكُّ فِى قَلْبِهِ لِاوَّلِ عَارِضٍ مِنْ شُبْهَةٍ ، أَلَا لَا ذَا وَ لَا ذَاكَ .\r\n« دستهء ديگر أفرادى مىباشند كه روح إطاعت از حاملين و پاسداران حقّ در ايشان وجود دارد ، و قلبهاى آنان خائن نمىباشد ، و تَجَرّى و تَهَتُّك ندارند ؛ و از اينجهت موجب نگرانى نخواهند بود ؛ ولى چون بصيرت در إعمال حقّ ندارند ، و نميتوانند أطراف و جوانب حقّ را با ديدهء بصيرت بنگرند ، و هر چيز را در موقع خود قرار بدهند ، با أوّلين شبهه در قلب آنان ، شكّ رسوخ خواهد كرد و مطلب بر آنان مشتبه خواهد شد .\r\nاينها افرادى هستند مقدّس مآب ، كه جنبهء انقياد و إطاعتشان خوب است و تجرّى ندارند ، ولى كم درايتند ؛ بصيرت به أحناء و أطراف حقّ ندارند ، و نمىتوانند تمام أطراف حقّ را جمع كنند و شُبُهاتى كه از هر طرف وارد\r\n\r\n","description":"","footnote":"","page_name":" 270 ","page_number":284},
  {"content":"\r\n\r\nمىشود را دفع كنند . اگر كسى بر آنها شبهه‌اى بكند ، در إمامشان و در دينشان شكّ پيدا مىكنند .\r\nمثل أفراد مقدّس مآب ما ، كه رسول خدا فرمود : كَسَّرَ ظَهْرِى صِنَفَانِ : عَالِمٌ مُتَهَتِّكٌ وَ جَاهِلٌ مُتَنَسِّكٌ .\r\n« دو طائفه پشت مرا شكستند : عالم بى باك و جاهل عبادت پرداز ؛ كه عبادت را وسيلهء كار خود قرار داده و بدون علم و درايت ، با عقل و شعور كم ، دنبال مقدّس مآبى رفته است . »\r\nأَلَا ! لَا ذَا وَ لَا ذَاكَ . « اى كميل ! نه آن دستهء أوّل مفيد خواهند بود ، و نه اين دستهء دوّم . » دستهء أوّل علماء مُتَهَتِّك ، و دستهء دوّم علماء بسيط مقدّس مآب و شبه خوارج ، كه به صورت ظاهرِ دين اعتماد و اتّكاء مىكنند ؛ و با همان دين ، إمام خود را مىكشند ؛ و با قرآن عليه إمام استدلال مىكنند ؛ و با آيات خدا ، ولىّ خدا و قائم خدا و حقيقت كتاب خدا را از بين مىبرند . اينها هم گروه و جماعت كثيرى هستند ، و يك دسته از علماء را تشكيل داده‌اند .\r\nأَوْ مَنْهُومًا باللَذَّةِ ، سَلِسَ الْقِيادِ لِلشَّهْوَةِ .\r\n« طائفهء سوّم : أفرادى هستند كه در لذّت فرو رفته و غوطه ور شده‌اند . حريص و عاشق لذّت هستند ؛ و عِنان خود را در مورد شهوات ، رها كرده‌اند ؛ و يكسره بدنبال لذّات و شهوات رفته‌اند . »\r\nأَوْ مُغْرَمًا بِالْجَمْعِ وَ الادِّخَارِ .\r\n« دستهء چهارم : أفرادى هستند كه فقط دنبال جمع آورى و كثرت مال مىروند . »\r\nمُغْرَم يعنى مُحبّ ؛ آن كسى كه حُبّ در او أثر كرده است و حبّ را از مقدار عادى بالاتر برده ، او را عاشق و ديوانهء جمع و ادّخارِ مال نموده است ؛ اينها را مُغْرَم مىگويند . مُغْرم ، أفرادى هستند كه عالمند ، خيلى خوب مىفهمند و همه چيزشان خوب است ، آن نقاط ضعف سابق در آنها نيست ؛\r\n\r\n","description":"","footnote":"","page_name":" 271 ","page_number":285},
  {"content":"\r\n\r\nفهمشان خوب است و تعليم اين علوم به آنها از اين جهت موجب نگرانى و خوف من نخواهد شد .\r\nيعنى آنها علم من را آلت براى دنيا قرار نميدهند ، كم فهم نيستند كه بصيرتشان در دين كم باشد ؛ و ليكن اينها دنيا زده‌اند ؛ وجودشان تباه شده است . زيرا كه نفوس شريفهء خود را صرف ادّخار و جمع آورى أموال دنيا كرده‌اند ؛ از علمشان فقط براى جمع آورى مال استفاده نموده‌اند .\r\nلَيْسَا مِنْ رُعَاةِ الدِّينِ فِى شَىْءٍ . « اين دو دستهء أخير هم فائده‌اى ندارند . ( هم آن عدّه‌اى كه مَنْهُومًا بِالْلَذَّةِ ، سَلِسَ الْقِيَادِ لِلشَّهْوَةِ باشند ، و هم آن دسته‌اى كه مُغرَمِ به جمع و ادّخار هستند ) اينها مفيد نيستند ؛ زيرا دلهاى آنان براى دين نسوخته است . » اينها از رُعاةِ دين‌و حافظان و پاسداران دين نيستند . إنسان در هيچ أمرى نمىتواند به اينها مراجعه كند ؛ براى اينكه اينها يا أهل شهوت و لذّت ، يا أهل ادّخار و جمع آورى مال مىباشند . مقصد أقصى و هدف أسناى آنها از علم و تدريس و بحث و بدست آوردن كرسيهاى دينى ، اين مسائل است . اينها به درد نمىخورند ؛ من نمىتوانم علمم را به اينها بياموزم . و إلّا آن علمى را كه من به اينها مىدهم ، در شهوت و لذّت و ادّخار أموال و كُنوز صرف مىكنند .\r\n\r\nتشبيه حضرت ، حيوانات سائمه را به آنها ؛ نه بالعكس\r\nأَقْرَبُ شَىْءٍ شَبَهًا بِهِمَا ، الأنْعَامُ السَّآئِمَةُ . « نزديكترين چيز ، از جهت شباهت به اين دو طائفه ، چهار پايان چرنده هستند . »\r\nملاحظه كنيد كه حضرت چقدر لطيف بيان مىفرمايند ! نمى فرمايند : اينها ( اين دو طائفه ) كه منهوم به لذّتند و دنبال شهوت مىباشند ، يا دنبال مال مىروند ، به حيوانات چرنده و چهارپايان شباهت دارند ؛ بلكه مىفرمايد : چهارپايان چرنده به اينها شبيه اند ! خيلى لطيف است ! يعنى آن حيوان معصوم را نبايد مركز نُقصان و كوتاهى قرار داده ، و اينها را در نقصان ، به آن حيوان قياس كنيم ؛ بلكه مركز نقصان و عيب و كانون تباهى اينجاست . بايد حيوانات را به اينها تشبيه كرد ! اين نظير آن تشبيه است كه مىگويد : « هنگام طلوع خورشيد ،\r\n\r\n","description":"","footnote":"","page_name":" 272 ","page_number":286},
  {"content":"\r\n\r\nإشراق شمس ، شبيه إشراق جمال محبوبهء من بود » .\r\nدر علم بيان آمده است كه : بعضى أوقات تشبيه معكوس را مىكنند ، براى عظمت و بزرگى و جلوه دادن آن مورد شباهت به نحو أعلَى و أتَمّ . بايد بگويد : صورت حبيبهء من شباهت به خورشيد دارد و درخشش نور او شبيه نور خورشيد است ؛ و در هنگامى كه او در مقابل من تجلّى مىكند عيناً مانند إشراق خورشيد است كه سر از افق بيرون مىآورد ؛ ولى مىگويد : نه ، خورشيدى كه سر از افق بيرون مىآورد ، شبيه إشراق جمال محبوبهء من است ! اينجا هم مىفرمايد : أَقْرَبُ شَىْءٍ شَبَهًا بِهِمَا الأنْعَامُ السَّآئِمَةُ .\r\nكَذَلِكَ يَمُوتُ الْعِلْمُ بِمَوْتِ حَامِلِيهِ . « اينطور است كه علم بواسطهء مردن حاملين آن مىميرد . »\r\nعلم زيادى در اينجا جمع است ، ولى چه كنم ؟ ! همين كه مُردم ، اين علمها همه از بين مىرود . زيرا كه أفراد إنسانها از اين چهار قسم بيرون نيستند . مردم همه گرفتار اين مسائل هستند .\r\nحضرت پس از اينكه أحوال علماء و أقسام آنها را بيان مىكنند ( كه لَقِن‌اند و غير مأمون ؛ يا منقاد به حَمَلهء حقّ هستند ولى بصيرت ندارند ؛ يا گرفتار مسائل شخصى و جاه طلبى و لذّات و يا بدست آوردن دنيا از راه دين مىباشند ) مىفرمايند :\r\n\r\nوَ كَمْ ذَا ؟ وَ أَيْنَ أُولَئِكَ ؟ أُولَئِك وَ اللَهِ الاقلُّونَ عَدَدًا\r\nاللَهُمَّ بَلَى ؛ لَا تَخْلُو الارْضُ مِنْ قَآئِمٍ لِلَّهِ بِحُجَّةٍ ، إمَّا ظَاهِرًا مَشْهُورًا ، أَوْ خَآئِفًا مَغْمُورًا ، لِئَلَّا تَبْطُلَ حُجَجُ اللَهِ وَ بَيِّنَاتُهُ ؛ وَ كَمْ ذَا ؟ وَ أَيْنَ أُولَئِكَ ؟ !\r\n« بار پروردگار ! آرى ؛ چنين نيست كه در روى زمين حتّى يك يا دو نفر هم نباشند ! بلكه زمين از كسى كه براى خدا با حجّت قيام كند و با بيّنه و برهان باشد خالى نيست . »\r\nهستند كسانى كه با حجّت إلهيّه بر سر پاى خود ايستاده ، و داراى قلبى استوار و عزمى متين و إراده‌اى آزاد مىباشند ؛ در عالم طبيعت به هيچ وجه من\r\n\r\n","description":"","footnote":"","page_name":" 273 ","page_number":287},
  {"content":"\r\n\r\nالوجوه دين را وسيلهء دنيا قرار نداده‌اند ؛ به نعمتهاى خدا استظهار بر عباد او نكرده ، و با حجّتهاى إلهى عليه أوليائش نتاخته‌اند ؛ بصيرت در أحْناء حقّ داشته‌اند ، و منهوم به لذّت و شهوت نبوده ، و مُغرَم به ادّخار و جمع مال نيستند ! أمّا كجا هستند ؟ ! چند نفر هستند ؟ ! آن كسانى كه قلبشان به نور پروردگار روشن شده است ، كجا هستند ؟ ! « لَا تَخْلُو الارْضُ » زمين خالى نخواهد بود از چنين أفرادى كه با حُجَج إلهيّه بر سر پا ايستاده باشند ، و براى خدا كار كنند .\r\nإمَّا ظَاهِرًا مَشْهُورًا أَوْ خَآئِفًا مَغْمُورًا . « يا ظاهر است و در ميان مردم شهرت دارد و مردم او را مىشناسند ؛ يا خائف است و ترسان و مغمور و مستور . علمش را بر مَلا نمىكند ؛ و در ميان مردم خود را نشان نميدهد . » زمين از چنين أفرادى : إمَّا ظَاهِرًا مَشْهُورًا أَوْ خَآئِفًا مَغْمُورًا ، خالى نيست . چرا ؟\r\nلِئَلا تَبْطُلَ حُجَجُ اللَهِ وَ بَيِّنَاتُهُ . « براى اينكه حُجج إلهيّه و بيّنات خداوند باطل نگردند . » اگر اينها نباشند ، بكلّى در روى زمين حجّت نيست و تمام أفراد مردم در روز قيامت بر خدا حكومت مىكنند و مىگويند : مطلب به ما نرسيد ؛ زيرا يك حجّت هم در روى زمين نبود كه ما بتوانيم به او دسترسى پيدا كنيم .\r\nو أمّا اگر فى الجمله بعضى از اين أفراد در روى زمين باشند ، خداوند بر همهء آنها حجّت دارد و مىفرمايد : چرا در روى زمين به سراغ حجّتهاى ما نرفتى و از آنها پيروى و استفاده ننمودى ؟ ! پس اگر اين أفراد نباشند ، حجّت و بيّنهء پروردگار باطل مىشود . لِيَهْلِكَ مَنْ هَلَكَ عَن بَيّنَةٍ وَ يَحْيَى مَنْ حَىَّ عَن بَيّنَة از بين ميرود « 1 » .\r\nوَ كَمْ ذَا ؟ وَ أَيْنَ أُولَئِكَ ؟ ! « أمّا اينها چند نفر هستند و آن أفراد كجا هستند ؟ ! »\r\nأُولَئِكَ وَ اللَهِ الاقَلُّونَ عَدَدًا ؛ وَ الاعْظَمُونَ قَدْرًا ؛ يَحْفَظُ اللَهُ بِهِمْ حُجَجَهُ وَ\r\n\r\n\r\n","description":"","footnote":"\r\n( 1 ) قسمتى از آيه 42 ، از سورهء 8 : الانفال\r\n","page_name":" 274 ","page_number":288},
  {"content":"\r\n\r\nبَيِّنَاتِهِ حَتَّى يُودِعُوهَا نُظَرَآئَهُمْ ، وَ يَزْرَعُوهَا فِى قُلُوبِ أَشْبَاهِهِمْ .\r\n« قسم به خدا آن أفراد ، اندك‌ترين مردمند از جهت شمارش . ( نمى فرمايد : عددشان كم است ! بلكه مىفرمايد : الاقَلُّونَ ، اندك‌ترين مردمند . اگر هر طائفه و صنف و گروه و دسته‌اى را از ميان علماء و أفراد مجتهد شمارش كنيد ، شمارش و تعداد اينها از همه كمتر است . )\r\nوَ الاعْظَمُونَ قَدْرًا ؛ و عظيم‌ترين مردم هستند از جهت قدر و منزلت و مقدار و سرمايه و ارزش . بواسطهء اينهاست كه خداوند حجّتها و بيَّنه‌هاى خود را حفظ و نگهدارى مىكند ؛ تا اينكه حُجج و بيّنات و أدلّه و دين و إسلام و قرآن و إيمان و معارف و غيرها را به نُظَراء و أمثال خود بوديعت سپرده و هر يك از اينها مطلب را به ديگرى بسپارد . و آن حُجج و بيِّنات را در دلهاى أشباه و أمثال خود بكارند ، تا اينكه كم كم روئيده شود و رشد كند ؛ و آنها هم در زمانهاى بعد ، هر كدام سُتونى از عظمت براى حُجج و بيّنات إلهيّه باشند . »\r\nهَجَمَ بِهِمُ الْعِلْمُ عَلَى حَقِيقَةِ الْبَصِيرَةِ ، وَ بَاشَرُوا رُوحَ الْيَقِينِ ، وَ اسْتَلانُوا مَا اسْتَوْعَرَهُ الْمُتْرَفُونَ وَ أَنِسُوا بِمَا اسْتَوْحَشَ مِنْهُ الْجَاهِلُونَ ، وَ صَحِبُوا الدُّنْيَا بِأَبْدَانٍ أَرْوَاحُهَا مُعَلَّقَةٌ بِالْمَحَلِّ الاعْلَى .\r\n« علم ، بينائى ، إدراك صحيح و قوىّ ، حقيقتِ بصيرت و إدراك و بينش ، بر آنها از أطراف هجوم كرده و روى آور شد . و با روح يقين مباشرت كردند ؛ حقيقت يقين و جان يقين را مسّ نموده و لمس كردند ؛ با إدراكات فكرى و عقلانىّ ، با تمام شراشر وجود خود به حقيقت و جان يقين دست يافته‌اند . و آنچه را كه ناز پروردگان و أهل إتراف ، سخت و ناهموار شمرده و خشن مىپنداشتند ، نرم و ملائم يافته و در دنيا بدين قسم عمل كردند . و با آنچه مردم سياه دل از آن استيحاش مىنمودند انس و الفت پيدا كردند . و در دنيا با بدنهائى كه أرواح آنها مُعلّق به محلّ أعلى و محلّ قدس بود زيست نمودند . » يعنى فقط بدنهاى آنها در دنيا آمده ، ولى روحشان در دنيا نبود . در تمام مدّتى كه در دنيا با\r\n\r\n","description":"","footnote":"","page_name":" 275 ","page_number":289},
  {"content":"\r\n\r\nمردم رفت و آمد مىكردند و سخن مىگفتند و نكاح مىكردند و به بعضى از كارها دست مىزدند ، فقط بدنهاى اينها در اين امور تدبيريّه و عالم طبع و اعتبار ديده مىشد . و ليكن أرواحشان بالمَحلِّ الاعلَى اتّصال داشت .\r\nأُولَئِكَ خُلَفَاءُ اللَهِ فِى أَرْضِهِ وَ الدُّعَاةُ إلى دِينِهِ ؛ ءَاهِ ، ءَاهِ ! شَوْقًا إلَى رُؤْيَتِهِمْ . انْصَرِفْ إذَا شِئْت « 1 »\r\n« ايشانند جانشينان خدا در روى زمين و خوانندگان به سوى خدا و دين او . آه ، آه ! چقدر من آرزو و اشتياق ديدار آنانرا دارم ! حال اى كميل اگر ميخواهى به روى ، برو » !\r\n\r\nروايت أبو إسحق ثقفىّ در « الغارات » ، و صدوق در « خصال » و « إكمال الدّين »\r\nاين خبر شريف را صدوق نيز در « خصال » از أبى الحَسن محمّد بن علىّ بن شاه ، روايت مىكند ، كه او ميگويد :\r\nحديث كرد به ما أبو إسحق خوّاص ، او مىگويد : حديث كرد براى ما محمّد بن يونس كُرَيمىّ از سفيان و كيع ، از فرزندش « 2 » از سفيان ثَورىّ ، از منصور ، از مجاهد ، از كميل بن زياد ، مگر اينكه بجاى جملهء : يَا كُمَيْلُ ! الْعِلْمُ دِينٌ يُدَانُ بِه . » اين جمله را آورده است كه :\r\nيَا كُمَيْلُ ! مَحَبَّةُ الْعَالِمِ دِينٌ يُدَانُ بِهِ ؛ تَكْسِبُهُ الطَّاعَةَ فِى حَيَوتِهِ وَ جَمِيلَ الاحْدُوثَةِ بَعْدَ وَفَاتِهِ فَمَنْفَعَةُ الْمَالِ تَزُولُ بِزَوَالِهِ .\r\n« اى كميل ! محبّت عالِم ، قانون و سنّت و أساسنامه‌اى است كه مردم بايد از او پيروى كنند ( محبّت عالِم ، انسان را به كمال مىرساند ) . إنسان در حيات خود ، با محبّت عالم ، راه طاعت را مىپيمايد ؛ و بواسطهء آن ، آثار نيك را بعد از خود باقى مىگذارد . أمّا منفعت مال ، به زوال و از بين رفتن آن ، از بين ميرود . »\r\nو همچنين بجاى جملهء : وَ بِحُجَجِهِ عَلَى أَوْلِيَآئِه ، « آن عالم متهتّكى كه با\r\n\r\n\r\n","description":"","footnote":"\r\n( 1 ) « نهج البلاغة » باب حِكَم ، حكمت 147 ؛ و از طبع مصر با تعليقهء شيخ محمّد عبده ، ج 2 ، ص 171 تا 174\r\n( 2 ) در « خصال » طبع حروفى اينطور وارد است : عن سفيان بن وكيع ، عن أبيه .\r\n","page_name":" 276 ","page_number":290},
  {"content":"\r\n\r\nحجّتهاى خدا بر أولياء خدا غلبه مىكند . » اين جمله را آورده است :\r\nلِيَتَّخِذَ الضُّعَفَآءَ وَلِيجَةً مِنْ دُونِ وَلِىِّ الْحَقِّ . « براى اينكه در پناه مردم ضعيف الفكر و الإراده از ولىّ حقّ جدا شود . »\r\nيعنى براى از بين بردن ولىّ حقّ ، به ضعفاى مردم تمسّك مىكند . و پناهش همين مردم ضعيف و أفراد عوام هستند كه براى خود ، صورت بازارى درست مىكند و اينها را ولىّ و پناهگاه خود قرار مىدهد .\r\nصدوق بعد از اينكه اين روايت را در « خصال » نقل مىكند ، مىگويد : من اين روايت را از طُرق كثيره‌اى روايت كرده‌ام و آن را در كتاب « إكمال الدّين و إتمام النّعمة فى إثبات الغيبة و كشف الحيرة » تخريج نموده‌ام « 1 »\r\nعلاوه بر صدوق ، شيخ حسن بن علىّ بن حسين بن شُعبة حرّانىّ در « تُحَفُ العُقول » اين روايت را از گفتار حضرت : إنَّ هَذِهِ الْقُلُوبَ أَوْعِيَةٌ فَخَيْرُهَا أَوعَاهَا ، كه همان أوّل روايت است ، تا آخر آنچه را كه در « خصال » شيخ صدوق آورده است روايت كرده ، و لفظ : وَ رُوَاةُ كِتَابِهِ ، را بعد از لِئَلَّا تَبْطُلَ حُجَجُ اللَهِ وَ بَيِّنَاتُهُ ، إضافه نموده است . و در آخر هم اين جمله را آورده :\r\nيَا كُمَيْلُ ! أُولَئِكَ أُمَنآءُ اللَهِ فِى خَلْقِهِ ، وَ خُلَفَآؤُهُ فِى أَرْضِهِ ، وَ سُرُجُهُ فِى بِلادِهِ ، وَ الدُّعَاةُ إلَى دِينِهِ ؛ وَاشَوْقَاهُ إلَى رُؤْيَتِهِمْ ! أَسْتَغْفِرُ اللَهَ لِى وَ لَك . « 2 »\r\n« اى كميل ! ايشانند أمينان پروردگار در ميان خلق خدا ، و جانشينان خدا در روى زمين ، و چراغهاى درخشان پروردگار در ميان شهرها ، و داعيان و خوانندگان خدا به سوى دين او ؛ چقدر من به ديدار آنها شوق دارم ! و من براى خود و براى تو از خدا طلب غفران مىكنم . »\r\nو نيز اين روايت را شيخ أقدم ، أبو إسحق ، إبراهيم بن محمّد ثقفى كوفىّ ،\r\n\r\n\r\n","description":"","footnote":"\r\n( 1 ) « خصال » طبع سنگى ، ص 87 و 88 ؛ و در طبع حروفى ، مطبعهء صدوق ، ص اينطور وارد است : لِيَتَّخِذَهُ الضُّعَفَآءُ وَلِيْجَةً .\r\n( 2 ) « تحف العقول » طبع مكتبهء صدوق ، ص 169 تا 171\r\n","page_name":" 277 ","page_number":291},
  {"content":"\r\n\r\nدر كتاب « الغارات » آورده است « 1 » .\r\nدر اين كتاب إبراهيم بن محمّد ثقفى كوفىّ ، با إسناد خود از محمّد ، از حسن ، از إبراهيم ، و از أبى زكريّا ، از مرد ثقه‌اى ، از كميل بن زياد ، به عين آنچه را كه ما از « خصال » صدوق آورديم ، روايت كرده است « 2 » و مراد از ثقه‌اى كه او از كميل نقل كرده ، يا فُضَيل بن خَدِيج‌است ، به قرينهء اينكه غالباً رواياتى را كه از كميل نقل مىكند ، بوسيلهء اين مرد مىباشد ، يا عبد الرّحمن بن جُنْدُب‌است ، به قرينهء سائر رواياتى كه اين متن را از كميل بن زياد نقل كرده است . سائر روايات غالباً از همين شخص است . لذا ، ثقه در اينجا از يكى از اين دو نفر خارج نيست ؛ و آن دو نفر هم ، هر دو ، شخص معتبرى هستند .\r\n\r\nروايت « تُحَف العقول » و « أمالى » مُفيد و « حِليَة الاوليآء »\r\nباز همين روايت را شيخ مفيد در « أمالى » در مجلس بيست و نهم نقل مىكند « 3 » و نيز أبو نُعَيم إصفهانى ( جدّ مجلسى ) در « حِلْيَةُ الاوْلِيَآء » آورده است « 4 » .\r\nو نيز اين روايت را جَدُّنَا العَلَّامَة ، محمّد باقر مجلسىّرضوان اللَهِ عليه ، در « بحار الانوار » در باب « أصنافُ النّاسِ فِى الْعِلمِ و فَضلُ حُبِّ العُلَمآء » از\r\n\r\n\r\n","description":"","footnote":"\r\n( 1 ) كتاب « الغارات » از نفائس كتب شيعه است ، كه بزرگان ما در كتابهاى خود از آن روايت مىكنند ؛ و در بسيارى از كتب قدما مطالبى از آن نقل شده است ؛ ولى أصل كتاب در دست نبود ، و نسخه‌اش باندازه‌اى ناياب بود كه بعضى از متتبّعين گمان مىكردند كه : أصلًا نسخه‌اش در دنيا مفقود شده است و فقط آن مقدارى كه نقل شده ، همانست كه از كتب أفرادى مانند مجلسى و ديگران كه از « الغارات » نقل مىكنند بدست ما رسيده است . ولى الحَمد لِلّه و له الشّكر تقريباً سى و پنج سال پيش بود كه اين كتاب بواسطهء دسترسى به يك نسخهء وحيد در دنيا با داستان و شرح مفصّلى كه دارد بدست آمد و بعداً در دو مجلّد به طبع رسيد و هم اكنون در دسترس است . و بسيار كتاب نفيس و مُتْقَنى مىباشد . و حقّاً ميتوان آن را از مفاخر شيعه به حساب آورد . و از أسانيدى است كه شيعه مىتواند به آن اتّكاء داشته باشد . هم متنش داراى إعتبار است و هم مضامينش .\r\n( 2 ) « الغارات » ج 1 ، ص 147 إلى 155\r\n( 3 ) « أمالى » مفيد ، طبع نجف ، ص 146\r\n( 4 ) « حلية الاوليآء » ج 1 ، ص 79 و 80\r\n","page_name":" 278 ","page_number":292},
  {"content":"\r\n\r\n« خصال » و « تحف العقول » و « الغارات » و « نهج البلاغة » نقل مىكند ، و شرح بسيار خوب و نافعى مىدهد و در آخر بر آن مىافزايد :\r\nوَ إنَّما بَيَّنّا هَذَا الْخَبَرَ قَليلا مِنَ التَّبْيينِ ، لِكَثْرَةِ جَدْواهُ لِطَّالِبينَ ، وَ يَنْبَغِى أنْ يَنْظُرُوا فيهِ كُلَّ يَوْمٍ بِنَظَرِ الْيَقينِ ، وَ سَنوضِحُ بَعْضَ فَوآئِدِهِ فِى كِتابِ « الإمامَةِ » إن شآءَ اللَهُ تَعالَى « 1 » .\r\nمجلسى مىفرمايد : « ما در اينجا شرحى مختصر و بيانى غير وافى ، از اين روايت نموديم ؛ و ليكن حقيقت اين روايت از اين بيان ما خيلى بالاتر است . و ما اين مقدار را بيان كرديم ، چون فائدهء اين روايت بسيار است ؛ و طالبين بايد هميشه اين روايت را در نظر داشته باشند ! طلّاب علوم دينيّه بايد هر روز در اين روايت نظر كرده و تأمّل نمايند . و إن شآء الله ما بعضى از فوائدش را در كتاب « إمامت » كه بعداً خواهيم نوشت مىآوريم . »\r\n( كتاب « الإمامة » در جلد سابع از « بحار » است . مجلسى در باب « اضطرار به سوى حجّت » بعد از اينكه كلام صدوق را در « إكمال الدّين » با أسانيد متعدّدهء خود آورده ، فرموده است :\r\nقَدْ مَرَّ هَذَا الْخَبَرُ وَ أسانيدُهُ فِى بابِ فَضْلِ الْعِلْم . اين خبر با شرحش ، با أسانيدش ، در كتاب فضل علم - كه در جلد أوّل « بحار الانوار » مىباشد - گذشت . )\r\nسپس در اينجا إشاره مىكند كه : نظير اين روايت ، در بعضى كتابهاى ديگر مثل « مَحاسن » برقى ، و « سرآئر » ابن إدريس حلّىّ هم وجود دارد ؛ و آن دو بزرگوار اين روايت را نقل كرده‌اند « 2 » .\r\nهمچنين علاوه بر اين مصادرى كه ذكر شد ، اين روايت را حافظ رجب\r\n\r\n\r\n","description":"","footnote":"\r\n( 1 ) « بحار الانوار » طبع كمپانى ، ج 1 ، ص 59 تا 61\r\n( 2 ) « بحارالانوار » طبع كمپانى ، ج 7 ، ص 10 و 11 ؛ و از طبع حروفى ، ج 23 ، از صفحهء 45 إلى 48\r\n","page_name":" 279 ","page_number":293},
  {"content":"\r\n\r\nبُرْسىّ در كتاب « مَشارقُ أنْوارِ اليَقين » « 1 » و غزّالى در « إحيآء العلوم » « 2 » و شيخ طوسىّ در « أمالى » « 3 » و نُعمانى در « غيبت » « 4 » و شيخ بهائىّ در « أربعين » حديث سى و ششم « 5 » و يعقوبى در « تاريخ » « 6 » و سبط ابن جَوزى در « تَذْكِرَةُ الخواصّ » « 7 » و ابن عبدِ رَبّه الاندُلُسى در « عِقْدُ الفريد » « 8 » نقل كرده‌اند .\r\n\r\nسند اين حديث در نهايت إتقان است\r\nاين از نظر بحث در سند روايت . و بنابراين تحقيقى كه ما نموديم معلوم شد كه : ديگر از اين سند بهتر نمىتوانيم پيدا كنيم ، بلكه اگر تمام اين أسانيدى كه براى شما ذكر كرديم نبود مگر « نهج البلاغة » و بس ، براى ما كافى بود . زيرا كه « نهج البلاغة » از معتبرترين كتب شيعه است ، و سيّد رضىّ تَغمَّدهُ اللهُ برحمته ، بواسطهء جمع منتخبِ از فرمايشات أمير المؤمنين عليه السّلام منّتى بر تمام شيعه دارد . صداقت و بزرگوارى ، علم و درايت ، جلالت و عظمتِ سيّد رِضوانُ اللهِ عَليه به حدّى است كه در مقابل او ، بزرگان و أعلام زانو مىزنند ؛ و روى زمين به أدب مىنشينند ؛ و نام او را همه با إجلال و تعظيم ياد مىكنند .\r\n« نهج البلاغة » كه بوسيلهء اين بزرگمرد جمع آورى شده است ، داراى چنين خصوصيّتى مىباشد ؛ و در اعتبارش جاى حرف نيست .\r\nحال علاوه بر « نهج البلاغة » با اين سندهاى مختلفى كه ما در اينجا بيان كرديم ، از أفرادى مانند محمّد بن علىّ بن بابويه ( شيخ صدوق ) در « خصال » و « إكمال الدّين » و ابن شُعبة حرّانى در « تحف العقول » و إبراهيم بن محمّد ثَقَفى در « الغارات » و شيخ مفيد در « أمالى » و أبو نُعَيم در « حلية الاوليآء » و علّامهء مجلسى در دو موضع از « بحارالانوار » و با اين أفرادى كه أخيراً ذكر شد ، اين روايت از جهت سند ، در نهايت إتقان است و جاى هيچ شبهه نيست .\r\n\r\n\r\n","description":"","footnote":"\r\n( 1 ) . طبع بمبئى ، ص 146\r\n( 2 ) ج 1 ، ص 43\r\n( 3 ) طبع سنگى ، ص 13\r\n( 4 ) طبع سنگى ، ص 4 و 7\r\n( 5 ) طبع سنگى ، صفحه شمارى ندارد ، حديث 36\r\n( 6 ) طبع بيروت ، دار صادر - دار بيروت ج 2 ، ص 205 و 206\r\n( 7 ) طبع حروفى ، مكتبهء نينوى حديثه ، ص 141 و 142\r\n( 8 ) طبع مهر ، ج 2 ، ص 112\r\n","page_name":" 280 ","page_number":294},
  {"content":"\r\n\r\nما ، پس از اينكه اين سند ممدوح و مستحكم را بيان كرديم ، ديگر جائى براى بحث در آن نمىبينيم . بلكه مىتوان گفت كه اين روايت از رواياتى است كه ، ورودش از أمير المؤمنين عليه السّلام ، بنحو استِفاضه است . علاوه بر اينكه مَتنش دلالت بر مبانى رشيقه ، و معانى بديعه ، و حقائق عاليه ، و دقائق ساميه‌اى دارد كه أبداً ممكن نيست بر قلب أحدى خطور كند ، إلَّا مَن كانَ فِى مَعْدِنِ الْوِلايَةِ وَ عَلَى دَوْحَةِ الإمامَةِ صَلَواتُ اللهِ عَلَيْه .\r\nوأمّا از نظر دلالت : استفادهء ما در زمينهء دلالت اين خبر بر ولايت فقيه ، از همين جملات أخير حضرت است كه فرمودند :\r\nاللَهُمَّ بَلَى لَا تَخْلُو الارْضُ مِنْ قَآئمٍ لِلَّهِ بِحُجَّةٍ ، إمَّا ظَاهِرًا مَشْهُورًا أَوْ خَآئِفًا مَغْمُورًا ؛ تا اينكه ميفرمايد : أُولَئِكَ خُلَفَآءُ اللَهِ فِى أَرْضِهِ ، وَ الدُّعَاةُ إلَى دِينِهِ ؛ ءَاهِ ، ءَاهِ ! شَوْقًا إلَى رُؤْيَتِهِمْ .\r\nأمير المؤمنين علىّ بن أبى طالب عليه السّلام در صدر اين حديث فرمودند : النَّاسُ ثَلَاثَةٌ : عَالِمٌ رَبَّانِىٌّ ، وَ مُتَعَلِّمٌ عَلَى سَبِيلِ نَجَاةٍ ، وَ هَمَجٌ رَعَاعٌ ؛ و پس از كنار زدن أصناف چهارگانهء علماء ، كه در حقيقت آنان را جزء دستهء هَمَجٌ رَعَاع مىدانند ، و حيف مىدانند كه علوم شريفهء خود را به آنها منتقل كنند ، صفات علماء ربّانى را بيان مىكنند و مىفرمايند : كسانى حاملين علم ما هستند كه داراى اين صفات باشند : أُولَئِكَ خُلَفَآءُ اللَهِ فِى أَرْضِهِ ، وَ الدُّعَاةُ إلَى دِينِهِ . « آنها هستند جانشينان پروردگار در روى زمين ، و خوانندگان به سوى خدا و دين او . »\r\nو به روايت « تحف العقول » أُمَنآءُ اللَهِ فِى خَلْقِهِ وَ سُرُجُهُ فِى بِلا دِهِ ، كه اين دو جمله را هم إضافه داشت . « آنها أمينان خدا هستند در ميان خلق خدا ، و چراغهاى درخشانند در ميان أمصار و بلاد پروردگار . » اينها هستند داعيان به سوى دين خدا . ءَاهِ ، ءَاهِ ! شَوْقًا إلَى رُؤْيَتِهِم .\r\nأُولَئِكَ خُلَفَآءُ اللَهِ فِى أَرْضِهِ ، دلالت بر منصب ولايت فقيه مىكند . يعنى\r\n\r\n","description":"","footnote":"","page_name":" 281 ","page_number":295},
  {"content":"\r\n\r\nاينها خليفهء پروردگار هستند . خليفهء پروردگار يعنى : آئينهء تمام نما . هر جا كه لفظ خليفه استعمال شد ، تمام مناصبى كه لازم خليفه‌است ، نيز از آن استفاده مىشود . كما اينكه أمير المؤمنين عليه السّلام دربارهء خودِ أئمّه عليهم السّلام ، لفظ خليفه مىآورد .\r\nخَلِيفَةُ رَسُولِ اللَهِ يا خَلِيفَةُ اللَهِ ، معنيش اين است كه : اين شخص به تمام معنى وجودش - كأنَّهُ هُو - جانشين خداست در روى زمين . يعنى خداوندى كه ميخواهد در روى زمين حكومت كند ، و مردم را به راه سعادت هدايت نموده و به بهشت ببرد ، و از مُهلِكات نجات داده و از شرّ شيطان محفوظ بدارد ، و آنها را از منجيات و مُهلِكات آگاه نموده ، و از مفاسد برهاند . آن كسانى كه در روى زمين خليفة الله و نشان دهندهء خدا هستند ، نيز چنين أشخاصى هستند كه داراى چنين صفاتى مىباشند . و اين كلمه دلالت بر ولايت آنها مىكند .\r\nو اين فقرات ، اختصاص به إمام معصوم ندارد ، بلكه هم شامل إمام معصوم و هم شامل بقيّهء علماء ربّانى كه در هر زمان هستند مىشود . و اين دليلى است قوىّ براى ولايت فقيه .\r\nاللَهُمَّ صَلِّ عَلَى مُحَمَّدٍ وَ ءَالِ مُحَمَّد\r\n\r\n","description":"","footnote":"","page_name":" 282 ","page_number":296},
  {"content":"\r\n . \r\n","description":"","footnote":"","page_name":" 283 ","page_number":297},
  {"content":"\r\n . \r\n","description":"","footnote":"","page_name":" 284 ","page_number":298},
  {"content":"\r\n . \r\n","description":"","footnote":"","page_name":" 285 ","page_number":299},
  {"content":"\r\n . \r\n","description":"","footnote":"","page_name":" 286 ","page_number":300},
  {"content":"\r\n . \r\n","description":"","footnote":"","page_name":" 287 ","page_number":301},
  {"content":"\r\n . \r\n","description":"","footnote":"","page_name":" 288 ","page_number":302},
  {"content":"\r\n . \r\n","description":"","footnote":"","page_name":" 289 ","page_number":303},
  {"content":"\r\n . \r\n","description":"","footnote":"","page_name":" 290 ","page_number":304},
  {"content":"\r\n . \r\n","description":"","footnote":"","page_name":" 291 ","page_number":305},
  {"content":"\r\n . \r\n","description":"","footnote":"","page_name":" 292 ","page_number":306},
  {"content":"\r\n . \r\n","description":"","footnote":"","page_name":" 293 ","page_number":307},
  {"content":"\r\n . \r\n","description":"","footnote":"","page_name":" 294 ","page_number":308},
  {"content":"\r\n . \r\n","description":"","footnote":"","page_name":" 295 ","page_number":309},
  {"content":"\r\n . \r\n","description":"","footnote":"","page_name":" 296 ","page_number":310},
  {"content":"\r\n . \r\n","description":"","footnote":"","page_name":" 297 ","page_number":311},
  {"content":"\r\n . \r\n","description":"","footnote":"","page_name":" 298 ","page_number":312},
  {"content":"\r\n . \r\n","description":"","footnote":"","page_name":" 299 ","page_number":313},
  {"content":"\r\n . \r\n","description":"","footnote":"","page_name":" 300 ","page_number":314},
  {"content":"\r\n . \r\n","description":"","footnote":"","page_name":" 301 ","page_number":315},
  {"content":"\r\n . \r\n","description":"","footnote":"","page_name":" 302 ","page_number":316},
  {"content":"\r\n . \r\n","description":"","footnote":"","page_name":" 303 ","page_number":317},
  {"content":"\r\n . \r\n","description":"","footnote":"","page_name":" 304 ","page_number":318},
  {"content":"\r\n . \r\n","description":"","footnote":"","page_name":" 305 ","page_number":319},
  {"content":"\r\n . \r\n\r\n","description":"","footnote":"","page_name":" 306 ","page_number":320}
  ]