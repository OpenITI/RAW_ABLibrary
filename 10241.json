[
  {"content":"\r\n\r\nتاريخ بيهقى\r\nتصنيف\r\nخواجه ابوالفضل محمد بن حسين بيهقى دبير\r\nبا معنى واژه ها و شرح بيتها و جمله هاى دشوار و امثال و حكم\r\nوبرخى نكته هاى دستورى و ادبى\r\nبكوشش\r\nدكتر خليل خطيب رهبر\r\n\r\n","description":"","footnote":"","page_name":" مقدمه 1 ","page_number":1},
  {"content":"\r\n\r\nانتشارات مهتاب\r\nاين كتاب با تسهيلات حمايتى وزارت فرهنگ و ارشاد اسلامى به چاپ رسيده است .\r\nنام كتاب : تاريخ بيهقى\r\nتصنيف : خواجه ابوالفضل محمد بن حسين بيهقى دبير\r\nبكوشش : دكتر خليل خطيب رهبر\r\nچاپ : چاپخانهء آفتاب\r\nفيلم و زينگ : ليتوگرافى گل سرخ\r\nنوبت چاپ : چاپ چهارم تابستان 74\r\nتيراژ : 2000 دوره\r\nحروف چينى : صمدى\r\nناشر : انتشارات مهتاب\r\nحق چاپ با اين حواشى براى مؤلف محفوظ است\r\n\r\n","description":"","footnote":"","page_name":" مقدمه 2 ","page_number":2},
  {"content":"\r\n\r\n\r\nجلد اول\r\n\r\nفهرست ( جلد اول )\r\nعنوان صفحه پيشگفتار نهم\r\nبيهقى و تاريخ مسعودى يازدهم\r\nباقى مانده مجلد پنجم نامهء حشم تگيناباد بامير مسعود 3\r\nنامهء حشم تگيناباد بامير مسعود 5\r\nفرمان امير مسعود به على قريب 7\r\nذكر ما جرى على يدى الامير مسعود . . . 10\r\nنامهء حرهء ختلى به مسعود 11\r\nمشاورهء امير مسعود و نامه به علاء الدولة 13\r\nوصول نامهء خليفه و اعيان غزنين 15\r\nمذاكرهء صلح با اعيان رى 17\r\nجواب اعيان رى 19\r\nحركت مسعود از رى 21\r\nرسيدن ركابدار به مسعود 23\r\n\r\n","description":"","footnote":"","page_name":" مقدمه 3 ","page_number":3},
  {"content":"\r\n\r\nعنوان صفحه حكايتى در حديث حشمت 25\r\nداستان فضل با عبد اللّه طاهر 27\r\nحديث ملطفه‌ها و مأمون 29\r\nنامهء مسعود به غازى 31\r\nسخن قاضى صاعد دربارهء ميكائيليان 33\r\nجنگ حسن با بويهى 35\r\nآوردن رسول خليفه بحضور 37\r\nدنبالهء رسول خليفه بحضور 39\r\nرسيدن منگيتراك و حصيرى نزد امير 41\r\nذكر ما انقضى من هذه الاحوال . . . 42\r\nرفتن لشكر از تگيناباد بهرات 43\r\nسخن على قريب با بو نصر و رسيدن لشكر 45\r\nورود على قريب بحضور امير 47\r\nبازداشت على قريب 49\r\nپيام امير به خوارزمشاه دربارهء على 51\r\nآشفته گشتن كار وزير حسنك 53\r\nنصيحت بونصر بامير 55\r\nذكر بقيهء احوال امير محمد رضى اللّه عنه . . . 57\r\nفرمان تازه دربارهء محمد 59\r\nبردن محمد به قلعهء منديش 61\r\nحركت امير و نامه به خليفه و قدر خان 63\r\nنامه به قدر خان 65\r\nدنبالهء نامه به قدر خان 67\r\nدنبالهء نامه به قدر خان 69\r\n\r\n","description":"","footnote":"","page_name":" مقدمه 4 ","page_number":4},
  {"content":"\r\n\r\nعنوان صفحه وضع آلتونتاش 71\r\nنامهء امير به آلتونتاش 73\r\nدنبالهء نامهء امير به آلتونتاش 75\r\nجواب آلتونتاش به نامهء امير 77\r\nآمدن سلطان مسعود ببلخ 79\r\nپايان مجلد پنجم\r\nتوضيحات و حواشى 83 - 146\r\nمجلد ششم آغاز تاريخ امير شهاب الدولة مسعود . . . 149\r\nخطبهء مقايسهء پادشاهان 151\r\nمقايسهء پيغمبران و پادشاهان 153\r\nقوتهاى سه‌گانهء نفس 155\r\nدر شناختن نيك و بد 157\r\nدنبالهء سخن جالينوس 159\r\nقصه نصر احمد در علاج خشم خود 161\r\nعذر بيهقى در نوشتن تاريخ 163\r\nمسعود در زمين داور در زمان كودكى 165\r\nاحوال امير مسعود در زمين داور 167\r\nسازش با درميش‌بت 169\r\nتصرف حصار ، تسليم درميش‌بت 171\r\n\r\n","description":"","footnote":"","page_name":" مقدمه 5 ","page_number":5},
  {"content":"\r\n\r\nعنوان صفحه قصهء خيشخانهء هرات 173\r\nدنبالهء قصهء خيشخانه 175\r\nامير مسعود در شكار شير 177\r\nقصه مانك على ميمون 179\r\nقصهء بو سعيد و بخشش بشعراء 181\r\nوضع مسعود با پدر در سفر رى 183\r\nروابط مسعود با منوچهر قابوس 185\r\nنظر خواجه عبد الغفار دربارهء عهدنامه 187\r\nپايان سخن عبد الغفار ، حكايت افشين 189\r\nداستان مأمون و امام رضا 191\r\nوصف ديوان رسالت در بلخ 193\r\nسخن امير با عبيد اللّه و حاتمى 195\r\nوضع طاهر دبير ، رقابت او با بو نصر 197\r\nپيغامهاى امير باحمد حسن در باب وزارت 199\r\nسخن احمد با بو نصر در باب اوضاع 201\r\nرسم مواضعه و سوگند و خلعت‌پوشى احمد 203\r\nاحمد با خلعت نزد امير مسعود 205\r\nاحمد در ديوان وزارت 207\r\nواقعهء بو بكر حصيرى 209\r\nدنبالهء داستان حصيرى 211\r\nدنبالهء داستان حصيرى 213\r\nدنبالهء داستان حصيرى 215\r\nداستان بو الفتح بستى 217\r\n\r\n","description":"","footnote":"","page_name":" مقدمه 6 ","page_number":6},
  {"content":"\r\n\r\nعنوان صفحه دنبالهء داستان حصيرى 219\r\nحكايت افشين و بودلف 221\r\nدنبالهء حكايت افشين و بودلف 223\r\nدنبالهء حكايت افشين و بودلف 225\r\nذكر بردار كردن امير حسنك وزير . . . 226\r\nنظر خواستن امير از احمد در باب حسنك 229\r\nآوردن حسنك را بديوان 231\r\nدنبالهء شرح جلسهء ديوان 233\r\nوضع آوردن حسنك بپاى دار 235\r\nقصهء عبد اللّه زبير 237\r\nخطبهء عبد اللّه بن زبير 239\r\nدنبالهء قصهء جعفر برمكى 241\r\nترتيب فرستادن رسولان 243\r\nقصة التبانية 244\r\nقصهء تبانيان 245\r\nقصهء سپاه‌سالارى محمود از جهت سامانيان 247\r\nسرگذشت امير عادل سبكتگين . . . 247\r\nحكايت امير عادل سبكتگين با آهوى ماده . . . 249\r\nدنبالهء قصهء تبانيان 251\r\nجنگ سبكتگين با بوعلى در طوس 253\r\nسرگذشت امام بو صادق تبانى 255\r\nشرح حال بو طاهر 257\r\nصورت نامه به قدر خان 259\r\n\r\n","description":"","footnote":"","page_name":" مقدمه 7 ","page_number":7},
  {"content":"\r\n\r\nعنوان صفحه مشافههء اول ، تقاضاى وصلت 261\r\nمشافههء دوم ، شرح وليعهدى مسعود 263\r\nدنبالهء مشافههء دوم ، مسئلهء محمد 265\r\nوضع اريارق و غازى 267\r\nتوطئه محموديان بر ضد اريارق و غازى 269\r\nنوازش امير اريارق و غازى را 271\r\nتعبيه فروگرفتن اريارق 273\r\nتعبيه فروگرفتن اريارق 275\r\nنگرانى غازى پس از گرفتن اريارق 277\r\nفرستادن لشكر براى گرفتن غازى 279\r\nتسليم شدن غازى 281\r\nپايان كار غازى 283\r\nاشعارى در بىثباتى دنيا 285\r\nخلعت دادن امير به كوتوال و سرهنگان ترمذ 287\r\nمصالحهء والى مكران با محمود 289\r\nجنگ مكرانى با لشكر مسعود 291\r\nپايان مجلد ششم\r\nتوضيحات و حواشى 295 - 391\r\n\r\n","description":"","footnote":"","page_name":" مقدمه 8 ","page_number":8},
  {"content":"\r\n\r\n بنام خداوند جان و خرد * كزين برتر انديشه بر نگذرد \r\n\r\nپيشگفتار\r\nتاريخ مسعودى معروف بتاريخ بيهقى يكى از آثار بسيار گرانبهاى نثر فارسى و تاريخ و نمودار كمال دانش و بينش و هنر نويسندگى تاريخ‌نگار نامدار ايران ابو الفضل محمد بن حسين بيهقى دبير است كه بهمت والاى استاد دانشمند جناب دكتر على اكبر فياض كه عمر گرامى را در تصحيح آن به پايان برده و از اين راه خدمتى بزرگ بتاريخ و ادب ايران فرموده‌اند در سال 1324 در تهران و در سال 1350 از سوى دانشگاه مشهد انتشار يافت و شايسته مىنمود كه بر اين متن ارزنده علاوه بر حواشى استادانهء شادروان دكتر فياض براى آسان‌تر شدن كار دانشجويان و ادب دوستان توضيحاتى از لحاظ لغوى و دستورى و معنى عبارتها و اشعار دشوار تازى و پارسى افزوده شود .\r\nنگارنده از سال 1325 هجرى خورشيدى كه در دانشكدهء ادبيات دانشگاه تهران در درس‌گاه استاد فقيد دانشمند دكتر محمد معين با اين كتاب آشنا شد ، همواره آرزو داشت كه اين نامهء ارجمند را بر استادى بزرگ بخواند . توفيق يزدانى ياريگر آمد و بمحضر درس حضرت استاد محمد على ناصح رئيس دانشمند انجمن ادبى ايران راه يافت . استاد فرزانه به خواهش شاگردان وفادار خود تدريس تاريخ بيهقى را آغاز فرمودند و با احاطهء كم‌نظير بر ادب پارسى و تازى در توضيح مطالب همت گماشتند و با حسن استنباط و ذوق سليم گره بسيارى از دشواريها را گشودند و مشتاقان را به سرچشمهء شيرين‌گوار سخن رسا و شيواى بيهقى رهبرى فرمودند . دريغا كه چراغ زندگانى آن استاد گرانمايه با وزش تندباد اجل در هفدهم شهريور ماه 1365 خاموش شد و جهانى از فضل و فضيلت از دست ما رفت و در امام‌زاده عبد اللّه شهر رى به خاك سپرده شد :\r\n\r\n","description":"","footnote":"","page_name":" مقدمه 9 ","page_number":9},
  {"content":"\r\n\r\n قالب خاكى سوى خاكى فكند * جان و خرد سوى سماوات برد \r\nپس از درگذشت استاد نگارنده با اندوه فراوان به كار نوشتن اين حواشى و فراهم آوردن يادداشتها پرداخت و بيش از سه سال در اين كار توان فرسا صرف وقت كرد و در اين بازنگرى هرجا به مشكلى برخورد از استاد دانشمند بزرگوار جناب آقاى دكتر صادق كيا « مهر » كه دوستدار زبان فارسى و فرهنگ درخشان ايران مىباشند يارى جست و تا جاودان خود را سپاسگزار راهنمائيهاى بىدريغشان مىداند .\r\nناگفته نماند كه چون حواشى و توضيحات در زير هر صفحه نمىگنجيد ، ناگزير شد كه آنها را با شماره‌گذارى در پايان هر مجلد از مجلدات شش‌گانه به ترتيب صفحه‌هاى متن در بخش حواشى و توضيحات بر پى هم بياورد تا با در نظر گرفتن صفحه و شمارهء مطلب كار مراجعه به آسانى صورت پذيرد .\r\nيادآورى اين نكته هم بايسته است كه هرجا از حواشى گرانقدر استاد دكتر فياض بهره گرفته باشد به حكم تقدم فضل و فضل تقدم بنام آن استاد گرامى با عبارت « نقل از حواشى مرحوم دكتر فياض » اشاره كرده است و هفت فهرست از آيات و اخبار و احاديث و امثال و حكم و قوافى اشعار و توضيح دربارهء برخى واژه‌ها و تركيبها و برخى از قاعده‌هاى دستورى و مأخذها و اعلام متن بيهقى ترتيب داده و كتاب را بسه جلد تقسيم كرده است :\r\nجلد يكم شامل مجلد پنجم و ششم تاريخ بيهقى جلد دوم شامل مجلد هفتم و هشتم و جلد سوم شامل مجلد نهم و دهم .\r\nاز همكاران دانشمند و ادب‌پروران سخن سنج خواهشمند است كه در اين حواشى بديدهء عنايت نگرند و خطاهاى نگارندهء اندك بضاعت را كريمانه يادآورى فرمايند تا باصلاح آنها بكوشد و رهين منت صاحب‌نظران باشد .\r\n قبا گر حرير است و گر پرنيان * بناچار حشوش بود در ميان \r\nدر پايان از همسر گرامى كه در يافتن اشتباهات چاپى و مقابله همكارى داشته‌اند سپاسگزار است .\r\nتهران - شهريور ماه 1368 خورشيدى خليل خطيب رهبر\r\n\r\n","description":"","footnote":"","page_name":" مقدمه 10 ","page_number":10},
  {"content":"\r\n\r\n\r\nبيهقى و تاريخ مسعودى\r\n« اما غرض من آنست كه تاريخ پايه‌يى بنويسم و بنائى بزرگ افراشته گردانم ، چنان كه ذكر آن تا آخر روزگار باقى ماند » ص 149\r\nبيهق نام ديرينهء بخشى از خراسان بوده است كه شهر بزرگ آن اكنون سبزوار است .\r\nابو الفضل محمد بن حسين بيهقى نويسندهء توانا و تاريخ‌نگار فرزانهء ايران از اين سرزمين دانشمندپرور برخاسته است .\r\nهمشهرى اين مورخ نامى ابو الحسن علىّ بن زيد بيهقى در صفحهء 175 تاريخ بيهق كه در نيمهء دوم قرن ششم تأليف شده و با تصحيح و تعليقات مرحوم احمد بهمنيار استاد فقيد بزرگوار در سال 1317 هجرى شمسى در تهران بچاپ رسيده است ، دربارهء بيهقى چنين مىنگارد :\r\n« او دبير سلطان محمود بود بنيابت ابو نصر بن مشكان ، و دبير سلطان محمد بن محمود بود و دبير سلطان مسعود ، آنگاه دبير سلطان مودود ، آنگاه دبير سلطان فرخزاد . چون مدت مملكت سلطان فرخزاد منقطع شد ، انزوا اختيار كرد و بتصانيف مشغول گشت . و مولد او ديه حارث‌آباد بوده است و از تصانيف او كتاب زينة الكتاب است و در آن فن مثل آن كتاب نيست و تاريخ ناصرى از اول ايام سبكتگين تا اول ايام سلطان ابراهيم روز بروز تاريخ ايشان را بيان كرده است ، و آن همانا سى مجلد مصنف زيادت باشد ، از آن مجلدى چند در كتابخانهء سرخس ديدم و مجلدى چند در كتابخانهء مهد عراق رحمها اللّه ، و مجلدى چند در\r\n\r\n","description":"","footnote":"","page_name":" مقدمه 11 ","page_number":11},
  {"content":"\r\n\r\nدست هر كسى و تمام نديدم ، و با فصاحت و بلاغت . . . »\r\nبيهقى در سال 385 هجرى در حارث‌آباد بيهق ديده بجهان گشود . خانوادهء بيهقى دودمانىنژاده بود و پدرش حسين از خواجگان بشمار مىآمد و با بزرگان عصر نشست و برخاست داشت ، در تاريخ بيهقى آمده است : خواجه ابو الفرج عالى بن المظفر ، ادام اللّه عزه كه امروز در دولت فرخ سلطان معظم ابو شجاع فرخ‌زاد ابن ناصر الدين . . . شغل اشراف مملكت او دارد و نائبان او ، و او مردى است در فضل و عقل و علم و ادب يگانهء روزگار ، اين سال آمده بود بسيستان ، و آنجا او را با خواجه پدرم ، رحمة اللّه عليه ، صحبت و دوستى افتاد . . . ص 288 »\r\nاز آغاز زندگانى بيهقى آگاهى چندانى نداريم . پژوهندگان مىگويند در نشابور به دانش‌آموزى پرداخت و چون به روزگار نوجوانى رسيد در ديوان رسالت سلطان محمود غزنوى كه اديب بزرگى چون بو نصر مشكان رياست آن را بر عهده داشت با سمت شاگردى به دبيرى پرداخت . بو نصر مشكل استاد بيهقى بشاگرد شايستهء خود بديدهء عنايت نگريست و بيهقى در پرتو تهذيب و تربيت نوزده سالهء استاد آداب نويسندگى را بكمال آموخت و سرآمد همه دبيران ديوان رسالت شد و تا آنجا پيش رفت كه نامه‌هاى حضرت خلافت و خانان تركستان و ملوك اطراف را از روى نسخت يا پيش نويس بو نصر تحرير و بياض و به‌عبارت‌ديگر پاكنويس مىكرد و از اينجا استنباط مىشود كه بيهقى علاوه بر ديگر فضيلتها خطى نيكو نيز داشته و مقرمط يعنى خط ريز و نازك را هم خوب مىنوشته است .\r\n« استادم خواجه بو نصر نسخت نامه بكرد نيكو به غايت ، چنان كه او دانستى كرد كه امام روزگار بود در دبيرى . و آن را تحرير من كردم كه بو الفضلم كه نامه‌هاى حضرت خلافت و از آن خانان تركستان و ملوك اطراف همه به خط من رفتى . . . ص 445 »\r\n« و بديوان بازآمديم ، بو نصر قلم ديوان برداشت و نسخت كردن گرفت و مرا پيش نشاند تا بياض مىكردم ، و تا نماز پيشين در آن روزگار شد و از پرده منشورى بيرون آمد كه همه بزرگان و صدور اقرار كردند كه در معنى اشراف كس آن چنان نديده است و نخواهد ديد و منشور بر سه دسته كاغذ به خط من مقرمط نبشته شد . . . ص 197 »\r\n« و آن را توقيع كرد و نزد وى بردند با چهل و اند پاره نامهء توقيعى كه من نبشتم كه بو الفضلم آن همه و نخست آن استادم كرد . . . ص 617 »\r\n« و من كه بو الفضلم اين ملطفهء خرد و نامهء بزرگ تحرير كردم و استادم پيش برد و هر دو توقيع كرد و بازآورد . . . ص 626 »\r\nبيهقى در ديوان رسالت غزنوى چندان امانت و درستى و شايستگى نشان داد كه « خزانهء حجت » كه بتعبير استاد دكتر فياض « ظاهرا جايى بوده كه اسناد مهم و ضبط كردنى را در آنجا مىگذاشته‌اند » بوى سپرده شده بود .\r\n\r\n","description":"","footnote":"","page_name":" مقدمه 12 ","page_number":12},
  {"content":"\r\n\r\n« استادم برفت و نزديك امير بماند تا نماز ديگر ، پس بديوان بازآمد و آن ملطفهء بو الفتح حاتمى نايب بريد مرا داد و گفت : مهر كن و در خزانهء حجت نه . . . ص 874 »\r\nبيهقى در جاى ديگر مىنويسد من معتمد بودم و بر محتواى برخى نامه‌ها و احوال و اخبار جز استادم و من كسى ديگر از دبيران را رخصت آگاهى يافتن نبود .\r\n« و اين اخبار بدين اشباع كه مىبرانم از آن است كه در آن روزگار معتمد بودم و بر چنين احوال كس از دبيران واقف نبودى مگر استادم بونصر ، رحمة اللّه ، نسخت كردى و ملطفه‌ها من نبشتمى ، و نامه‌هاى ملوك اطراف و خليفه ، اطال اللّه بقاءه ، و خانان تركستان و هرچه مهم‌تر در ديوان هم برين جمله بود تا بو نصر زيست و اين لافى نيست كه مىزنم و بارنامه‌يى نيست كه مىكنم ، بلكه عذرى است كه بسبب اين تاريخ مىخواهم كه ميانديشم ، نبايد كه صورت بندد خوانندگان را كه من از خويشتن مىنويسم . . . ص 886 »\r\nبيهقى از كمال استادى بو نصر مشكان كه يگانهء روزگار بود بارها سخن به ميان مىآورد و سبك نگارش او را در مكاتبات سلطانى « نمط ديگر » نام مىنهد و در آغاز پادشاهى امير مسعود كه گروهى از دبيران را از عراق آورده بودند تا توانائى آنان را در دبيرى برخ استادش بكشند چنين مىنويسد :\r\n« و طرفه آن بود كه از عراق گروهى را با خويشتن بياورده بودند چون بو القاسم حريش و ديگران ، و ايشان را مىخواستند كه به روى استادم بركشند كه ايشان فاضل‌تراند ، و بگويم كه ايشان شعر به غايت نيكو بگفتندى و دبيرى نيك بكردندى و ليكن اين نمط كه از تخت ملوك بتخت ملوك بايد نبشت ديگرست ، و مرد آنگاه آگاه شود كه نبشتن گيرد و بداند كه پهناى كار چيست . و استادم هر چند در خرد و فضل آن بود كه بود از تهذيبهاى محمودى چنان كه بايد ، يگانهء زمانه شد . . . ص 63 - 64 »\r\n« و بونصر نامهء سلطان نبشت ، چنان كه او دانستى نبشت ، كه استاد زمانه بود درين ابواب . . . ص 505 »\r\n« و بازگشتم با نامهء توقيعى و اين حالها را با بو نصر بگفتم ، و اين مرد بزرگ و دبير كافى ، رحمة اللّه عليه ، بنشاط قلم در نهاد تا نزديك نماز پيشين ازين مهمات فارغ شده بود . . . ص 734 »\r\nبشيوهء نگارش بو نصر مشكان از نامه‌اى كه بدستور سلطان مسعود به خوارزمشاه آلتونتاش نوشته و در صفحهء 73 كتاب آمده است مىتوان پى برد .\r\nبيهقى پس از درگذشت بو نصر مشكان از روشن‌رايى و كاردانى و رنج سى سالهء استاد خود در كار ديوانى ياد مىكند و « قلم را لختى به روى » مىگرياند و از نواختها بزرگواريهاى بو نصر به اين زبان سخن مىگويد :\r\n« و چه بود كه اين مهتر نيافت از دولت و نعمت و جاه منزلت و خرد و رشن‌رأيى و علم ؟\r\n\r\n","description":"","footnote":"","page_name":" مقدمه 13 ","page_number":13},
  {"content":"\r\n\r\nو سى سال تمام محنت بكشيد كه يك روز دل خوش نديد ، و آثار و اخبار و احوالش آن است كه در مقامات و درين تاريخ بيامد . و اما به حقيقت بيايد دانست كه ختمت الكفاية و البلاغة و العقل به ؛ و او اولاترست بدانچه جهت بو القاسم اسكافى دبير ، رحمة اللّه عليه ، گفته‌اند ، شعر :\r\n الم ديوان الرسائل عطلت * بفقدانه اقلامه و دفاتره \r\nو چون مرا عزيز داشت و نوزده سال در پيش او بودم عزيزتر از فرزندان وى و نواختها ديدم و نام و مال و جاه و عز يافتم ، واجب داشتم بعضى را از محاسن و معالى وى كه مرا مقرر گشت بازنمودن و آن را تقرير كردن و از ده‌يكى نتوانستم نمود ، تا يك حق را از حقها كه در گردن من است بگزارم . و چون من از خطبه فارغ شدم ، روزگار اين مهتر به پايان آمد و باقى تاريخ چون خواهد گذشت كه نيز نام بو نصر نبشته نيايد درين تأليف ، قلم را لختى به روى بگريانم و از نظم و نثر بزرگان كه چنين مردم و چنين مصيبت را آمده است بازنمايم تا تشفىيى باشد مرا و خوانندگان را پس بسر تاريخ بازشوم . . . ص 929 »\r\nپس از مرگ بو نصر مشكان چنان كه مىدانيم سلطان مسعود بو سهل زوزنى را به رياست ديوان رسالت گماشت . بو سهل كه به گفتهء بيهقى « مردى امام‌زاده و محتشم و فاضل و اديب بود ، اما شرارت و زعارتى در طبع وى مؤكد شده - و لا تبديل لخلق اللّه - و با آن شرارت دلسوزى نداشت . . . ص 226 » شيوهء كار و رفتارش خلاف بو نصر مشكان بود ، بيهقى كه بروش راست و درست بو نصر سخت دلبستگى داشت ، از بيم تند خوئى و ناسازگاريهاى رئيس جديد ديوان رسالت و ناآشنائى او به كار رقعه‌اى بامير نوشت و از دبيرى استعفا خواست .\r\nبيهقى از خلعت پوشيدن بو سهل و نشستن بديوان رسالت و حال و كار خود پس از استعفا و دلجوئى امير چنين ياد مىكند :\r\n« كار قرار گرفت و بو سهل مىآمد و درين باغ بجانبى مىنشست تا آنگاه كه خلعت پوشيد خلعتى فاخر . با خلعت به خانه رفت . وى را حقى بزرگ گزاردند كه حشمتى تمام داشت . و بديوان بنشست با خلعت روز چهارشنبه يازدهم ماه صفر و كار راندن گرفت . سخت بيگانه بود در شغل ، من آنچه جهد بود به حشمت و جاه وى مىكردم ، و چون لختى حال شرارت و زعارت وى دريافتم و ديدم كه ضد بو نصر مشكان است به همه چيزها ، رقعتى نبشتم بامير ، رضى اللّه عنه ، چنان كه رسم است كه نويسند در معنى استعفا از دبيرى ، گفتم : بو نصر قوتى بود پيش بنده و چون وى جان بمجلس عالى داد ، حالها ديگر شد ، بنده را قوتى كه در دل داشت برفت ، و حق خدمت قديم دارد ، نبايد كه استادم ناسازگارى كند ، كه مردى بدخوى است . و خداوند را شغلهاى ديگر است ، اگر رأى عالى بيند ، بنده به خدمت ديگر مشغول شود . و اين رقعت به آغاجى دادم و برسانيد و بازآورد خط امير بر سر آن نبشته كه اگر بو نصر گذشته شد ، ما بجاييم . و ترا به حقيقت شناخته‌ايم ، اين نوميدى بهر چراست ؟ من\r\n\r\n","description":"","footnote":"","page_name":" مقدمه 14 ","page_number":14},
  {"content":"\r\n\r\nبدين جواب ملكانهء خداوند زنده و قوىدل شدم . و بزرگى اين پادشاه و چاكردارى تا بدانجاى بود كه در خلوت كه با وزير داشت بو سهل را گفت : بو الفضل شاگرد تو نيست ، او دبير پدرم بوده است و معتمد ، وى را نيكو دار . اگر شكايتى كند ، همداستان نباشم . گفت فرمان بردارم . . . ص 932 و 933 »\r\nبيهقى با حمايت سلطان مسعود در سالهاى پايان پادشاهى او از درشت خوئى و ناسازگارى بو سهل زوزنى در امان ماند و پس از آن در روزگار سلطنت عز الدولة ابو منصور عبد الرشيد بن محمود سبكتگين ( 441 - 444 ) هفتمين امير غزنوى خود صاحب ديوان رسالت آن امير شد :\r\n« و در روزگار امير عبد الرشيد از جملهء همه معتمدان و خدمتكاران اعتماد بر وى ( - خواجه بو سعد عبد الغفار ) افتاد از سفارت بر جانب خراسان در شغلى سخت با نام از عقد و عهد با گروهى از محتشمان كه امروز ولايت خراسان ايشان دارند و بدان وقت شغل ديوان رسالت من مىداشتم . . . ص 163 »\r\nولى افسوس كه در همين ايام از كيد حاسدان و تهمت بدانديشان از كار بر كنار شد و به زندان افتاد . در سال 444 كه طغرل كافر نعمت غلام گريختهء محموديان بر امير عبد الرشيد شوريد و او را به هلاكت رساند ، بيهقى را همراه با گروهى ديگر از درگاهيان در دژى محبوس كرد ، مؤلف تاريخ بيهق در اشاره به همين پيشامد ناگوار مىنويسد :\r\n« و خواجه ابو الفضل البيهقى گويد : نشايد خدمتكار سلطان را نقد ذخيره نهادن كه اين شركت جستن بود در ملك ، چه خزانه بنقد آراستن و ذخيره نهادن از اوصاف و عادات ملوك است و نه ضياع و عقار ساختن كه آن كار رعايا بود . . . ص 176 - 177 تاريخ بيهق »\r\nآنگاه صاحب تاريخ بيهق دو قطعه از اشعار عربى بيهقى را نقل مىكند و از آن جمله اين دو بيت است كه در حبس قلعه سروده است :\r\n كلما مر من سرورك يوم * مر فى الحبس من بلائى يوم \r\n ما لبؤسى و ما لنعمى دوام * لم يدم فى النعيم و البؤس قوم « * » \r\nص 178 تاريخ بيهق\r\nبيهقى پس از رهائى از زندان از كار ديوان كناره جست و در گوشهء انزوا بتأليف و تدوين پرداخت و خود در تاريخ مسعودى به سال 450 اشارت مىكند كه در گوشهء عطلت و بيكارى بسر مىبرده است :\r\n\r\n\r\n","description":"","footnote":"\r\n* معنى دو بيت : هر روزى كه از شادمانى تو گذشت ، يك روز هم از بلاى من سپرى شد ( مقصود آنكه روزگار تو به خوشى و روز من به محنت بسرآمد ) . سختى و آسانى مرا دوامى نباشد ، چه يك قوم ( گروه ) در نعمت و تن‌آسانى و سختى و بلا هميشه نمانده‌اند .\r\n","page_name":" مقدمه 15 ","page_number":15},
  {"content":"\r\n\r\n« اتفاق خوب چنان افتاد در اوائل سنهء خمسين و أربعمائة كه خواجه بو سعد عبد الغفار فاخر بن شريف حميد امير المؤمنين ، ادام اللّه عزه ، فضل كرد و مرا درين بيغولهء عطلت بازجست . . . ص 163 »\r\nبنا بر پژوهش استاد بزرگ سبك‌شناسى ملك‌الشعراء بهار ، بيهقى تدوين و نگارش تاريخ را در شصت و سه‌سالگى به سال 448 آغاز كرد و در فرصت بيست و دو سالهء آخر زندگى اين كار سترگ را كه حاصل عمر اوست به پايان آورد و سرانجام در صفر سال 470 روى در نقاب خاك كشيد و اثرى جاودانه تالى شاهنامه به يادگار نهاد و هم‌نوا با استاد طوس شد كه مىفرمايد :\r\n نميرم از اين پس كه من زنده‌ام * كه تخم سخن را پراگنده‌ام \r\n هر آن‌كس كه دارد هش و راى و دين * پس از مرگ بر من كند آفرين \r\nص 3018 جلد نهم شاهنامه ، چاپ بروخيم\r\n\r\nروش تاريخ‌نويسى بيهقى\r\nبه اعتقاد پژوهندگان و اهل فن تاريخ‌نگارى بيهقى شيوهء دقيق علمى را در نگاشتن تاريخ به كار برده و از آغاز كار در ديوان رسالت غزنوى مقدمات اين كار بزرگ را فراهم آورده و به مطالعه كتب معتبر تاريخى اهتمام ورزيده است و سالها بثبت و ضبط وقايع روزانه و تعليق و يادداشت كردن آنها بر تقويمها پرداخته ، بدان گونه كه هر چه از خامهء تواناى او تراوش كرده يا به چشم خويش ديده و يا از كسانى كه بر گفتارشان اعتماد توان كرد شنيده و يا در كتب معتبر خوانده است :\r\n« در اخبار ملوك عجم خواندم ترجمهء ابن مقفع كه بزرگتر و فاضل‌تر پادشاهان ايشان عادت داشتند [ كه 
  ] پيوسته بروز و بشب تا آنگه كه بخفتندى با ايشان خردمندان بودى نشسته از خردمندترين روزگار . . . ص 159 »\r\n« و من حكايتى خوانده‌ام در اخبار خلفا كه به روزگار معتصم بوده است و لختى بدين ماند كه بياوردم . . . ص 220 »\r\n« من كه بو الفضلم كتاب بسيار فرونگريسته‌ام خاصه اخبار و از آن التقاطها كرده . . .\r\nص 241 »\r\n« و مرا كه بو الفضلم اين روز نوبت بود ، اين همه ديدم و بر تقويم اين سال تعليق كردم . . . ص 271 »\r\n« و گواه عدل برين چه گفتم تقويمهاى سالهاست كه دارم با خويشتن همه بذكر اين احوال ناطق ، هركس كه باور ندارد بمجلس قضاى خرد حاضر بايد آمد تا تقويمها پيش\r\n\r\n","description":"","footnote":"","page_name":" مقدمه 16 ","page_number":16},
  {"content":"\r\n\r\nحاكم آيند و گواهى دهند و ايشان را مشكل حل گردد . . . ص 886 »\r\n« و من كه اين تاريخ پيش گرفته‌ام ، التزام اين قدر بكرده‌ام تا آنچه نويسم يا از معاينهء من است يا از سماع درست از مردى ثقه . و پيش ازين [ به 
  ] مدتى دراز كتابى ديدم به خط استاد ابو ريحان و او مردى بود در ادب و فضل و هندسه و فلسفه كه در عصر او چنو ديگرى نبود و به گزاف چيزى ننوشتى و اين دراز از آن دادم تا مقرر گردد كه من درين تاريخ چون احتياط مىكنم ، و هر چند اين قوم كه من سخن ايشان ميرانم ، بيشتر رفته‌اند و سخت اندكى مانده‌اند و راست چنان است كه بو تمام گفته است ، شعر :\r\n ثم انقضت تلك السنون و اهلها * و كانها و كانهم احلام \r\nمرا چاره نيست از تمام كردن اين كتاب تا نام اين بزرگان بدان زنده ماند و نيز از من يادگارى ماند كه پس از ما اين تاريخ بخوانند و مقرر گردد حال بزرگى اين خاندان كه هميشه باد . و [ در 
  ] اين اخبار خوارزم چنان صواب ديدم كه بر سر تاريخ مأمونيان شوم ، چنان كه از استاد ابو ريحان تعليق داشتم كه بازنموده است كه سبب زوال دولت ايشان چه بوده است . . . كه درين اخبار فوائد و عجائب بسيار است ، چنان كه خوانندگان و شنوندگان را از آن بسيار بيدارى و فوائد حاصل شود . . . ص 1100 »\r\nبيهقى از خداوند بارها بر تمام كردن تصنيف گرانقدر خود بر قاعدهء تاريخ يارى مىجويد و توفيق مىخواهد و با فروتنى عالمانه در پيشگاه اهل قلم و خردمندان غرض خود را در نوشتن تاريخ بيان مىكند :\r\n« و توفيق خواهم از ايزد ، عز ذكره ، بر تمام كردن اين تصنيف ، انه سبحانه خير موفق و معين . . . ص 1100 »\r\n« اما غرض من آنست كه تاريخ پايه‌يى بنويسم و بنائى بزرگ افراشته گردانم ، چنان كه ذكر آن تا آخر روزگار باقى ماند ، و توفيق اتمام آن از حضرت صمديت خواهم و اللّه ولى التوفيق . . . ص 149 »\r\n« توفيق خواهم از ايزد ، عز ذكره ، بر تمام كردن آن على قاعدة التاريخ . . . ص 162 »\r\n« اين فصل نيز به پايان آمد و چنان دانم كه خردمندان - هر چند سخن دراز كشيده‌ام - بپسندند كه هيچ نبشته نيست كه آن بيكبار خواندن نيرزد . و پس ازين عصر مردمان ديگر عصرها با آن رجوع كنند و بدانند . و مرا مقررست كه امروز كه من اين تأليف مىكنم درين حضرت بزرگ - كه هميشه باد - بزرگان‌اند كه اگر براندن تاريخ اين پادشاه مشغول گردند ، تير بر نشانه زنند و به مردمان نمايند كه ايشان سواران‌اند و من پياده و من با ايشان در پيادگى كند و با لنگى منقرس و چنان واجب كندى كه ايشان بنوشتندى و من بياموزمى و چون سخن گويندى ، بشنومى . و لكن چون دولت ايشان را مشغول كرده است تا از شغلهاى بزرگ انديشه مىدارند و كفايت مىكنند و ميان بسته‌اند تا به هيچ حال خللى نيفتد كه دشمنى\r\n\r\n","description":"","footnote":"","page_name":" مقدمه 17 ","page_number":17},
  {"content":"\r\n\r\nو حاسدى و طاعنى شاد شود و بكام رسد ، بتاريخ راندن و چنين احوال و اخبار نگاهداشتن و آن را نبشتن چون توانند رسيد و دلها اندران چون توانند بست ؟ پس من به خليفتى ايشان اين كار را پيش گرفتم كه اگر توقف كردمى ، منتظر آنكه تا ايشان بدين شغل بپردازند ، بودى كه نپرداختندى و چون روزگار دراز برآمدى ، اين اخبار از چشم و دل مردمان دور ماندى و كسى ديگر خاستى اين كار را كه برين مركب آن سوارى كه من دارم نداشتى و اثر بزرگ اين خاندان با نام مدروس شدى . . . ص 161 - 162 »\r\nبيهقى معيار گردآورى اخبار را راستگوئى و ثقه بودن گوينده و گواهى دادن خرد بر درستى آن مىداند و در اين باره مىنويسد :\r\n« و اخبار گذشته را دو قسم گويند كه آن را سه ديگر نشناسند : يا از كسى ببايد شنيد و يا از كتابى ببايد خواند . و شرط آن است كه گوينده بايد كه ثقه و راست‌گوى باشد و نيز خرد گواهى دهد كه آن خبر درست است و نصرت دهد كلام خدا آن را ، كه گفته‌اند لا تصدقن من الاخبار ما لا يستقيم فيه الرأى . و كتاب همچنان است ، كه هر چه خوانده آيد از اخبار كه خرد آن را رد نكند شنونده آن را باور دارد و خردمندان آن را بشنوند و فراستانند . و بيشتر مردم عامه آنند كه باطل ممتنع را دوست‌تر دارند چون اخبار ديو و پرى و غول بيابان و كوه و دريا كه احمقى هنگامه سازد و گروهى همچنو گرد آيند و وى گويد در فلان دريا جزيره‌يى ديدم و پانصد تن جايى فرودآمديم در آن جزيره و نان پختيم و ديگها نهاديم ، چون آتش تيز شد و تبش بدان زمين رسيد ، از جاى برفت ، نگاه كرديم ، ماهى بود ، و بفلان كوه چنين و چنين چيزها ديدم ، و پيرزنى جادو مردى را خر كرد و باز پيرزنى ديگر جادو گوش او را به روغنى بيندود تا مردم گشت ، و آنچه بدين ماند از خرافات كه خواب آرد نادانان را ، چون شب بر ايشان خوانند . و آن كسان كه سخن راست خواهند تا باور دارند ايشان را از دانايان شمرند و سخت اندك است عدد ايشان و ايشان نيكو فراستانند و سخن زشت را بيندازند . . . ص 1099 »\r\n« و در تاريخى كه مىكنم سخنى نرانم كه آن به تعصبى و تزيدى كشد و خوانندگان اين تصنيف گويند : شرم باد اين پير را بلكه آن گويم كه تا خوانندگان با من اندرين موافقت كنند و طعنى نزنند . . . ص 226 »\r\n« و مرا چاره نيست از بازنمودن چنين حالها كه ازين بيدارى افزايد و تاريخ بر راه راست برود كه روا نيست در تاريخ تخسير و تحريف و تقتير و تبذير كردن . . . ص 678 »\r\nبيهقى مىكوشد كه قاعده و شرط تاريخ را همه جا رعايت كند و اخبار را بىكم و افزون ثبت و ضبط كند و بر تاريخ‌نويسانى كه رسم تاريخ را ناديده گرفته‌اند خرده مىگيرد :\r\n« و تاريخها ديده‌ام بسيار كه پيش از من كرده‌اند پادشاهان گذشته را خدمتكاران\r\n\r\n","description":"","footnote":"","page_name":" مقدمه 18 ","page_number":18},
  {"content":"\r\n\r\nايشان كه اندران زيادت و نقصان كرده‌اند و بدان آرايش آن خواسته‌اند . . . ص 162 »\r\nگاه‌گاه از مردان امين و باريك‌بين و خردمندى كه او را در فراهم آوردن اخبار درست و اسناد تاريخى در ايام عطلت و انزوا يارى داده‌اند به نيكى ياد مىكند :\r\n« وز بو منصور مستوفى شنودم ، و او آن ثقه و امين بود كه موى در كار او نتوانستى خزيد و نفسى بزرگ و رأيى روشن داشت . . . ص 638 »\r\n« از عبد الملك مستوفى شنيدم هم در سنهء خمسين و أربعمائة - و اين آزاد مرد مردى دبيرست و مقبول القول . . . ص 249 »\r\n« و چند نكتهء ديگر بود سخت دانستنى كه آن به روزگار كودكى چون يال بركشيد و پدر او را ( مراد امير مسعود ) وليعهد كرد ، واقع شده بود و من شمتى از آن شنوده بودم بدان وقت كه به نشابور بودم سعادت خدمت اين دولت ، ثبتها اللّه ، را نايافته ، و هميشه - مىخواستم كه آن را بشنوم از معتمدى كه آن را برأى العين ديده باشد ، و اين اتفاق نمىافتاد .\r\nتا چون درين روزگار اين تاريخ كردن گرفتم حرصم زيادت شد بر حاصل كردن آن ، چرا كه دير سال است تا من درين شغلم و مىانديشم كه چون به روزگار مبارك اين پادشاه رسم ، اگر نكتها بدست نيامده باشد ، غبنى باشد از فائت شدن آن . اتفاق خوب چنان افتاد در اوائل سنهء خمسين و أربعمائة كه خواجه بو سعد عبد الغفار فاخر بن شريف ، حميد امير المؤمنين ، ادام اللّه عزه ، فضل كرد و مرا درين بيغولهء عطلت بازجست و نزديك من رنجه شد و آنچه در طلب آن بودم مرا عطا داد و پس به خط خويش نبشت ؛ و او آن ثقه است كه هر چيزى كه خرد و فضل وى آن را سجل كرد ، به هيچ گواه حاجت نيايد . . . ص 162 - 163 »\r\nاين حالها استاد محمود وراق سخت نيكو شرح داده است در تاريخى كه كرده است . . . و اين محمود ثقه و مقبول القول است . . . ص 411 )\r\nبيهقى در سنجش كردار نيك و بد و رفتار شايسته و ناشايستهء كارگزاران دولت غزنوى تا سلطان محابا و فروگذاشت ندارد و در انتقاد از لشكركشى نابخردانه امير مسعود بآمل چنين اظهار رأى مىكند :\r\n« اما هم بايستى كه امير ، رضى اللّه عنه ، در چنين ابواب تثبت فرمودى . و سخت دشوار است بر من كه بر قلم من چنين سخن مىرود و لكن چه چاره است ؟ در تاريخ محابا نيست .\r\nآنان كه با ما بآمل بودند ، اگر اين فصول بخوانند و داد خواهند داد ، بگويند كه من آنچه نبشتم برسم است . . . ص 686 »\r\nدربارهء خوارزمشاه ابو العباس مىنويسد :\r\n« و او مردى بود فاضل و شهم و كارى و در كارها مثبت . و چنان كه وى را اخلاق ستوده بود ناستوده نيز بود و اين از آن مىگويم تا مقرر گردد كه ميل و محابا نمىكنم . . . ص 1100 »\r\n\r\n","description":"","footnote":"","page_name":" مقدمه 19 ","page_number":19},
  {"content":"\r\n\r\nبيهقى در انتقاد از خود نيز بىپرده سخن مىگويد . چنان كه گفته شد پس از درگذشت بو نصر مشكان امير مسعود ديوان رسالت را به بوسهل زوزنى سپرد و او را بنگاه - داشت جانب بيهقى فرمان داد :\r\n« و بماند كار من بر نظام و اين استادم مرا سخت عزيز داشت و حرمت نيكو شناخت تا آن پادشاه بر جاى بود ، و پس از وى كار ديگر شد كه مرد بگشت و در بعضى مرا گناه بود و نوبت درشتى از روزگار در رسيد و من به جوانى بقفص باز افتادم و خطاها رفت تا افتادم و خاستم و بسيار نرم و درشت ديدم ، و بيست سال برآمد و هنوز در تبعت آنم و همه گذشت .\r\nو مردى بزرگ بود اين استادم ، سخنى ناهموار نگويم . و چه چاره بود از بازنمودن اين احوال در تاريخ ؟ كه اگر از آن دوستان و مهتران بازمىنمايم ، از آن خويش هم بگفتم و پس به كار بازشدم ، تا نگويند كه بو الفضل صولىوار آمد و خويشتن را ستايش گرفت ، كه صولى در اخبار خلفاى عباسيان ، رضى اللّه عنهم ، تصنيفى كرده است و آن را اوراق نام نهاده است و سخت بسيار رنج برده كه مرد فاضل و يگانهء روزگار بود در ادب و نحو و لغت ، راست كه به روزگار چون او كم پيدا شده است ، و درايستاده است و خويشتن را و شعر خويش را ستودن گرفته است . . . ص 933 »\r\nبيهقى از استاد خود بونصر مشكان نيز در يك‌جا ضمن برشمردن منشهاى نيك آن بزرگ مرد به لجاجت او نيز اشارتى دارد :\r\n« و بونصر مردى محتشم بود و حدود را نگاه داشتى و با مردم بر سبيل تواضع نمودن و خدمت كردن سخت نيكو رفتى . . . و با آنكه چنين حدود نگاه داشتى ، لجوجى بود از اندازه گذشته كه البته رضا ندادى كه وهنى بجاى وى و ديوان وى بازگشتى . . . ص 617 - 618 » .\r\nو جاى ديگر از زبان بونصر مىنويسد :\r\n« چون بازگشتند وزير بونصر را گفت : بسيار خاموش بودى و چون بگفتى سنگ منجنيق بود كه در آبگينه خانه انداختى گفت چه كنم ؟ مردىام درشت‌سخن و با صفراى خود بس نيايم ص 709 » .\r\nگاه بر عالمان بىعمل سخت مىتازد و مىگويد :\r\n« و بسيار خردمند باشد كه مردم را بر آن دارد كه بر راه صواب بروند اما خود بر آن راه كه نموده است ، نرود . و چه بسيار مردم بينم كه امر بمعروف كنند و نهى از منكر و گويند بر مردمان كه فلان كار نبايد كرد و فلان كار ببايد كرد ، و خويشتن را از آن دور بينند ، همچنان‌كه بسيار طبيبان‌اند كه گويند ، فلان چيز نبايد خورد كه از آن چنين علت بحاصل آيد و آنگاه از آن چيز بسيار بخورند . و نيز فيلسوفان هستند - و ايشان را طبيبان اخلاق\r\n\r\n","description":"","footnote":"","page_name":" مقدمه 20 ","page_number":20},
  {"content":"\r\n\r\nدانند - كه نهى كنند از كارهاى سخت زشت و جايگاه چون خالى شود ، آن كار بكنند . . .\r\nص 158 » .\r\nبيهقى يك‌بار به‌صراحت در ذكر ورود رسول از بغداد و نامهء خليفه و بيعت‌نامه از حاسدان نابخردى كه نامه‌ها و اسناد او را بعمد نابود كرده‌اند ياد مىكند و دريغ مىخورد و از خداوند كيفر ناچيزكنندگان را مىجويد :\r\n« و در آخر اين قصه نبشته آيد اين نامه و بيعت‌نامه تا بر آن واقف شده آيد ، كه اين نامه چندگاه بجستم تا بيافتم درين روزگار كه تاريخ اينجا رسانيده بودم با فرزند استادم خواجه بونصر ، ادام اللّه سلامته و رحم والده . و اگر كاغذها و نسختهاى من همه به قصد ناچيز نكرده بودندى ، اين تاريخ از لونى ديگر آمدى ، حكم اللّه بينى و بين من فعل ذلك . . .\r\nص 439 »\r\n« و همه نسختها داشتم و به قصد ناچيز كردند و دريغا و بسيار بار دريغا كه آن روضه‌هاى رضوانى بر جاى نيست كه اين تاريخ بدان چيزى نادر شدى و نوميد نيستم از فضل ايزد ، عز ذكره ، كه آن به من بازرسد تا همه نبشته آيد . . . ص 445 »\r\n« و نسخت اين نامه داشتم به خط خواجه و بشد ، چنان كه چند جاى درين كتاب اين حال بگفتم . . . ص 681 »\r\n\r\nداستانها و حكايتهاى تاريخى\r\nبيهقى براى پندآموزى و عبرت‌اندوزى هرجا مناسب ديده داستانى تاريخى براى آراستن تاريخ و آگاه ساختن خوانندگان مىآورد و از آن جمله است داستان فضل ربيع و مأمون ( ص 24 ) و حديث ملطفه‌ها و مأمون ( ص 29 ) و قصهء نصر احمد در علاج خشم خود ( 161 ) حكايت فضل سهل ذو الرياستين با حسين المصعب ( ص 189 ) داستان مأمون و امام رضا ( 191 ) حكايت افشين و بودلف ( 220 ) قصهء عبد اللّه بن زبير ( ص 236 ) قصهء هارون الرشيد و جعفر برمكى ( 240 ) قصهء بر دار كردن ابن بقيه ( ص 241 ) داستان امير رضى و عمش عبد العزيز ( 246 ) قصهء سبكتگين ( ص 249 ) حكايت موسى با برهء گوسپند ( 250 ) داستان زندانى شدن بزرجمهر ( 472 ) حكايت ابو المظفر برغشى ( ص 494 ) حكايت فضل برمكى و هارون الرشيد ( ص 640 ) حكايت عمرو ليث در مرگ فرزند ( 698 ) داستان هارون الرشيد با دو زاهد بنام ابن السماك و ابن عبد العزيز ( ص 736 ) حكايت جعفر بن يحيى بن خالد برمكى ( 988 ) حكايت خوارزمشاه ابو العباس ( ص 1100 )\r\nبيهقى نيز سعدىوار با خامهء سحر آفرين با نقل داستانهاى تاريخى به دنيا - فريفته‌شدگان و خودكامگان را بر ريختن خون بىگناهان سرزنش مىكند و از ستم راندن بازميدارد\r\n\r\n","description":"","footnote":"","page_name":" مقدمه 21 ","page_number":21},
  {"content":"\r\n\r\nو از كيفر روز رستخيز مىترساند :\r\n« درين باب مرا حكايتى نادر ياد آمد اينجا نبشتم تا بر آن واقف شده آيد . . . ص 189 »\r\n« اين حديث بردار كردن حسنك به پايان آوردم و چند قصه و نكته بدان پيوستم سخت مطول و مبرم درين تأليف و خوانندگان مگر معذور دارند و عذر من بپذيرند . . . ص 242 »\r\n« و سخت عجيب است كار گروهى از فرزندان آدم ، عليه السلام كه يكديگر را بر خيره مىكشند و مىخورند از بهر حطام عاريت را و آنگاه خود مىگذارند و مىروند تنها به زيرزمين با و بال بسيار و درين چه فايده است يا كدام خردمند اين اختيار كند ؟ . . . ص 244 »\r\n« و ندانم تا اين نوخاستگان درين دنيا چه بينند كه فراخيزند و مشتى حطام گرد كنند وز بهر آن خون ريزند و منازعت كنند و آنگاه آن را آسان فروگذارند و با حسرت بروند ، ايزد ، عز ذكره ، بيدارى كرامت كناد بمنه و كرمه . . . ص 639 »\r\n« و اين حكايت به پايان آمد و چنين حكايات از آن آرم ، هرچند در تصنيف سخن دراز مىشود ، كه ازين حكايات فايده‌ها حاصل شود تا دانسته آيد . و السلام . . . ص 647 »\r\n« و بسا رازا كه آشكارا خواهد شد روز قيامت ، يوم لا ينفع مال و لا بنون الا من اتى اللّه بقلب سليم . و سخت بزرگ حماقتى دانم كه كسى از بهر جاه و حطام دنيا را خطر ريختن خون مسلمانان كند . . . ص 650 »\r\n« و خردمند آن است كه بنعمتى و عشوه‌يى كه زمانه دهد فريفته نشود و بر حذر مىباشد از بازستدن كه سخت زشت ستاند و بىمحابا . و در آن بايد كوشيد كه آزاد مردان را اصطناع كند و تخم نيكى بپراگند هم اين جهانى و هم آن جهانى ، تا از وى نام نيكو يادگار ماند . . . ص 284 »\r\n« هنر بزرگ آن است كه روزى خواهد بود جزا و مكافات را در آن جهان و داورى عادل كه ازين ستمكاران داد مظلومان بستاند . و اگر نبودى ، دل و جگر بسيار كس پاره شدى . . . ص 246 »\r\n« و قيامتى خواهد بود و حسابى بىمحابا و داورى عادل و دانا ، و بسيار فضيحتها كه ازين زير زمين بر خواهد آمد ! ايزد ، عز ذكره ، صلاح به ارزانى دارد به حق محمد و آله اجمعين . . .\r\nص 714 »\r\n« و چنين حكايات از آن آرم تا خوانندگان را باشد كه سودى دارد و بر دل اثرى كند . و بسر تاريخ بازشدم . . . ص 739 »\r\nاعتقاد فلسفى بيهقى دربارهء انسان از خلال خطبه‌هاى كتاب هويداست اين مورخ\r\n\r\n","description":"","footnote":"","page_name":" مقدمه 22 ","page_number":22},
  {"content":"\r\n\r\nفرزانه آدمى را بشناختن ذات خويش كه برترين پايهء معرفت است فراميخواند و بنقل گفتار فرزانگان باستان مىپردازد :\r\n« حكماى بزرگتر كه در قديم بوده‌اند چنين گفته‌اند كه از وحى قديم كه ايزد ، عز و جلّ ، فرستاد به پيغمبر آن روزگار آن است كه مردم را گفت كه ذات خويش بدانكه چون ذات خويش را بدانستى ، چيزها را دريافتى . و پيغمبر ما ، عليه السلام ، گفته است :\r\nمن عرف نفسه فقد عرف ربه ، و اين لفظى است كوتاه با معانى بسيار كه هركس كه خويش را نتواند شناخت ديگر چيزها را چگونه تواند دانست ؟ وى از شمار بهائم است بلكه نيز بتر از بهائم كه ايشان را تميز نيست و وى را هست . پس چون نيكو انديشه كرده آيد ، در زير اين كلمهء بزرگ سبك و سخن كوتاه بسيار فايده است كه هركس كه او خويشتن را بشناخت كه او زنده است و آخر به مرگ ناچيز شود و باز بقدرت آفريدگار ، جل جلاله ، ناچار از گور برخيزد و آفريدگار خويش را بدانست و مقرر گشت كه آفريدگار چون آفريده نباشد ، او را دين راست و اعتقاد درست حاصل گشت . . . ص 154 »\r\nبيهقى مردم را به داشتن دل انسان مىشمارد و چنين مىگويد :\r\n« چنان دان كه مردم را به دل مردم خوانند و دل از بشنودن و ديدن قوى و ضعيف گردد كه تا بد و نيك نبيند و نشنود ، شادى و غم نداند اندرين جهان . پس ببايد دانست كه چشم و گوش ديده‌بانان و جاسوسان دل‌اند كه رسانند بدل آنكه ببينند ( ببينند ) و بشنوند ، و وى را آن به كار آيد كه ايشان به دو رسانند ، و دل آنچه از ايشان يافت بر خرد كه حاكم عدل است عرضه كند تا حق از باطل جدا شود و آنچه به كار آيد بردارد و آنچه نيايد دراندازد و از اين جهت است حرص مردم تا آنچه از وى غائب است و ندانسته است و نشنوده است بداند و بشنود از احوال و اخبار روزگار ، چه آنچه گذشته است و چه آنچه نيامده است و گذشته را برنج توان يافت بگشتن گرد جهان و رنج بر خويشتن نهادن و احوال و اخبار بازجستن و يا كتب معتمد را مطالعه كردن و اخبار درست را از آن معلوم خويش گردانيدن . . . ص 1098 - 1099 »\r\n\r\nمحتواى تاريخ بيهقى\r\nتاريخ بيهقى آيينهء روشن عصر غزنوى است كه نويسندهء آن با باريك‌بينى و - ژرف‌نگرى بيشتر جلوه‌هاى زندگى اجتماعى را با خامهء تواناى خود بر دفتر ايام نقش بسته است .\r\nشش مجلد بدست آمده از تاريخ بيهقى در بر گيرندهء حوادث روزگار پادشاهى امير مسعود فرزند سلطان محمود غزنوى است و جنگ با تركمانان و شكست دندانقان و بر\r\n\r\n","description":"","footnote":"","page_name":" مقدمه 23 ","page_number":23},
  {"content":"\r\n\r\nتخت نشستن طغرل سلجوقى و تعريف ولايت خوارزم و تاريخ آن از هنگام انقراض آل مأمون و افتادن آن سرزمين بدست سلطان محمود و حكمرانى آلتونتاش حاجب در آن سامان تا چيرگى سلجوقيان . علاوه بر اين گونه مطالب كه اساس كار مورخ است ، آگاهيهاى سودمندى هم از سامانيان و صفاريان و طاهريان و سلجوقيان در اين اثر نامدار مىتوان يافت ، همچنين نام گروهى از شاعران پارسىگو و تازىگو و نزديك به چهار صد و پنجاه بيت از اشعارشان نيز در اين كتاب آمده است .\r\nتاريخ بيهقى اندوختهء بزرگى از امثال و حكم دارد و نگارنده چهارصد سخن از اين دست را از سراسر كتاب استخراج كرده و در فهرستى به ترتيب الفبائى در آخر كتاب آورده است ، برخى از اين مثلها به ندرت در كتابهاى ديگر ديده مىشود .\r\nتاريخ بيهقى از نظرگاه علم جغرافى نيز ارزشمند است و به گفتهء استاد دكتر فياض از اين كتاب براى روشن كردن مجهولات جغرافياى قديم مىتوان استفاده‌هاى شايان كرد .\r\nتاريخ بيهقى نمودار اوضاع و احوال عصر غزنوى است و كمتر پديده مهمى از زندگانى مردم آن روزگار توان يافت كه از ديده تيزبين مورخ پنهان مانده باشد . و در اينجا به برخى از اين موارد فهرست‌وار اشاره مىكنيم .\r\nرسم انداختن نامه و ملطفه ( 11 ، 186 ) قبا و ردا و دستار سپيد پوشيدن در مراسم تعزيت ملكانه ( 13 ، 441 ) شيوهء پنهان كردن ملطفه‌ها ( 23 ، 750 ) درجه نشستن و ايستادن در حضور پادشاه و خليفه ( 17 ، 20 ، 28 ) رسم خلعت دادن و خلعت پوشيدن ( 19 ، 41 ، 204 ، 271 ، 414 ) سه جاى زمين بوسه دادن و ركاب بوسيدن ( 31 ) اسب خواستن ( 31 ، 205 ) قرآن خواندن در مراسم استقبال ( 31 ) علامت بزرگ ( 35 ) سر كشتگان را بر سه‌پايه نهادن ( 36 ) خوازه زدن در مراسم پيشباز ( 37 ) طرز استقبال از رسول خليفه ( 37 ، 438 505 ) شيوهء گرفتن و بند برنهادن ( 49 ) بر خضرا شراب خوردن و تير انداختن ( 58 ، 726 ) طرز انتقال امير بازداشته از قلعه‌اى بقلعه ديگر ( 60 ) نامه بتازى به خليفه و بپارسى به تركستان ( 63 ، 64 ) توقيع پادشاه بر نامه ( 76 ) آموختن قرآن در دبيرستان ( 164 ) نگاهدارى طاوس در خانه‌ها ( 166 ) جنگ ريشاريش ( 170 ) منجنيق بر كار كردن ( 170 ) خيشخانهء هرات ( 173 ) گشادنامه به خط امير محمود ( 174 ) رياضتهاى ( ورزشها ) جوانان ( 176 ) شكار شير ( 176 - 177 ) بخشش به شاعران ( 181 ) به چوب بستن فراشان ( 182 ) قلم ديوان ( 197 ) مشرف نهانى گماشتن ( 188 ، 194 ، 267 ، 399 ) شرايط شغل در خواستن ( 201 ) رسم مواضعه و سوگند و خلعت‌پوشى ( 202 - 203 ، 510 ، 617 ) رسم دادن انگشترى ملك پس از خلعت پوشيدن ( 205 ، 619 ) نماز شكر خواندن در ديوان ( 206 ) مظالم كردن امير ( 207 ) خلعت حاجب بزرگ ( 209 ) بيرون آوردن علامت و\r\n\r\n","description":"","footnote":"","page_name":" مقدمه 24 ","page_number":24},
  {"content":"\r\n\r\nچتر بنشان حركت ( 210 ) آب كشيدن در ستورگاه به نشان عقوبت ( 215 ) قباله نبشتن مجرم املاك خود را بنام پادشاه در حضور قضاة ( 231 ) دار بر كنار مصلى زدن ( 233 ) خواندن قرآن در هنگام بر دار كشيدن ( 234 ) طريقه سنگسار مجرم بر بالاى دار ( 235 ) بر دار كردن و به تير و سنگ كشتن ( 242 ) فرستادن نديم و قاضى براى عقد و عهد ( 244 ) نسخهء نامه و دو مشافهه با دو رسول ( 257 ) صندوقهاى شكارى ( 269 ) رسم فرستادن مجلس‌خانه زرين با صراحيهاى پرشراب ( 271 ) فريفتن زنان از روى نصيحت ( 278 ) شكار شير در كنار جيحون ( 285 ) مطربان و زنان پاىكوب ( 286 ) خوان برسم غزنين ( 286 ) نامه به آواز بلند بر خواندن در كشتى ( 286 ) طرز ميزبانى كردن خواجه ابو المظفر ( 396 ) ديوانهاى وزارت و عرض و رسالت و وكالت ( 406 ، 465 ) بازستدن مال بيعتى وصلتها ( 406 ) شكارپره ( 411 ، 726 ، 747 ) رسم سوگند و امضا كردن سوگندنامه ( 418 ) نگاهداشتن فرزند سالاران بعنوان رهينه ( 419 ) ماه رمضان و عيد كردن ( 420 ، 722 ، 745 ، 873 ) مراسم جشن مهرگان ( 422 ، 715 ، 724 ، 752 886 ، 925 ) تذكره و بيعت‌نامه و سوگندنامه ( 444 ) فرستادن هدايا براى خليفه ( 445 ) به معما و به ظاهر نامه و ملطفه نوشتن ( 456 ، 457 ، 465 ، 465 ، 466 ، 481 ، 661 ، 983 ، 993 ) اسكدار ( 458 ، 482 ، 501 ، 505 ، 982 ) خليفهء شهر ( 233 ، 461 ) مثالى از حضرت مسعود به خوارزمشاه ( 467 ) خلعت عارضى ( 476 ) قصهء باغ غزنين ( 479 ) نامهء خليفه و بيعت‌نامه ( 446 - 455 ) حق مسلمانى و مجاورت ( 487 ) مخاطبه و لقب نهادن ( 492 ، 509 ) سالارى حاج ( 494 ) كنيزك پروردن ( 496 ) تطهير كردن فرزند ( 497 ) منشور بنام سلطان با توقيع خليفه ( 507 ) فرستادن لوا و عمامه و تاج براى سلطان از بغداد ( 507 ) مراسم پوشيدن خلعت خليفه ( 507 ) بر دندان پيل نهادن كشتگان ( 511 ) گل افشان ( 615 ) آيين بستن شهر در استقبال عروس و آداب پذيرائى و خلعت دادن ( 622 ، 651 ) خلعت رضا ( 630 ) نوشتگين و اياز ( 635 ) هداياى سورى ( 637 ) آيين جشن سده ( 666 ) بشارت فتح و انگشتوانه امير به نشان پيروزى ( 680 ) نامهء فتح ( 681 ) بسر تازيانه شمردن لشكر ( 705 ) يك روش معالجه بيمارى ( 733 ) مراسم عيد فطر ( 746 ، 877 ) جامهء دامادى خداوندزاده و عقد نكاح و عروسى ( 748 ) پيشنهاد همه‌پرسى يا پرسش از وضيع و شريف در مورد غزو هانسى ( 754 ) عيد اضحى و رسم قربان ( 725 ، 752 ، 886 ، 921 ) جشن نوروز ( 757 ) تخت زرين و مجلس‌خانه و مراسم بر تخت نشستن ( 870 - 871 ) انگشترى سلطان به نشان امان ( 892 ) جشن نوروز ( 897 ، 941 ) ترياك خوردن سلطان ( 935 ) قيمت يك جفت‌وار زمين ( 938 ) شكست‌نامهء مسعود به ارسلان خان ( 961 ) شراب خوردن بباغ پيروزى ( 990 )\r\n\r\n","description":"","footnote":"","page_name":" مقدمه 25 ","page_number":25},
  {"content":"\r\n\r\n\r\nسبك نثر تاريخ بيهقى\r\nاستاد دانشمند دكتر على اكبر فياض كه عمر گرامى را در تصحيح تاريخ بيهقى به پايان برده و خدمتى بزرگ بتاريخ و ادب ايران فرموده‌اند دربارهء ارزش كار بيهقى از نظر تاريخ‌نگارى و نويسندگى در مقدمهء عالمانهء خود بر تاريخ بيهقى چاپ سال 1324 چنين نگاشته‌اند :\r\n« در جزو چند كتاب معدودى كه از نثر فارسى پيش از مغول مانده است يكى كتاب حاضر يعنى تاريخ خواجه ابو الفضل بيهقى است كه از شاهكارهاى ادب فارسى بشمار مىرود . اين كتاب از جهت موضوع نمونه‌يى از تاريخ‌نويسى خوب و از حيث انشا مثالى از بلاغت زبان ماست . بيهقى موجد فن تاريخ نيست ، پيش ازو به زبان فارسى تاريخها نوشته‌اند ولى در همه مورخين قديم ما شايد ، هيچ‌كس به قدر بيهقى معنى تاريخ را درست نفهميده و به شرايط و آداب تاريخ‌نويسى استشعار نداشته است . ابداعى كه بيهقى درين فن آورده حتى در نظر خود او بىسابقه بوده است . خود او مىگويد « در ديگر تواريخ چنين طول و عرض نيست كه احوال را آسان‌تر گرفته‌اند و شمه‌يى بيش ياد نكرده‌اند . اما چون من اين كار پيش گرفتم مىخواهم كه داد اين تاريخ را به تمامى بدهم و گرد زوايا و خبايا برگردم تا هيچ از احوال پوشيده نماند ص 10 . » در طنز بتواريخ قديم مىنويسد :\r\n« اگر چه اين اقاصيص از تاريخ دور است چه در تواريخ چنان مىخوانند كه فلان پادشاه فلان سالار را به جنگ فرستاد و فلان روز جنگ يا صلح كردند و اين آن را بزد و برين بگذشتند اما من آنچه واجب است بجاى آرم ص 491 » اين واجب چه بوده است ؟ نوشتن تاريخى زنده و حساس براى آيندگان زيرا بيهقى بقول خود تاريخ را براى آيندگان مىنوشته و به خوبى متوجه بوده است كه آيندگان تاريخ زنده و حساس مىخواهند ، اين است سر اين تفصيل‌پردازيهاى دلاويز و چهره‌سازىهاى زيبا كه مايهء امتياز اين كتاب شده است .\r\nدو شرط عمدهء مورخ صداقت و اطلاع است كه بيهقى شايد بيش از خوانندگان خود متوجه اهميت آن بوده است و بدين جهت در هر فرصتى خوانندگان را از راستگوئى و حقيقت دوستى و همچنين از احاطه و اطلاع خود بر اخبار اطمينان مىدهد چنان كه خوانندگان در تضاعيف كتاب ملاحظه مىكنند و مخصوصا در خطبهء باب خوارزم ( در آخر كتاب ) كه مورخ در آنجا روش خود را در انتقاد مدارك و اسناد بشرح ذكر كرده و نمودارى از طرز فكر دقيق خود را نشان داده است . مندرجات كتاب بيهقى يا از مشهودات خود اوست كه در طى روزگار با دقت تمام تعليق مىكرده يا اطلاعاتى است كه با كنجكاوى بسيار از اشخاص مربوط و مطلع بدست مىآورده يا منقولاتى است از كتابها كه غالبا نام آنها را ذكر مىكند و حتى راجع بارزش آنها نظر خود را اظهار مىدارد . بيهقى از ساليان دراز تأليف اين كتاب را در نظر داشته و با دلبستگى و علاقه‌مندى تمام به تهيه مواد آن مشغول بوده و براى اين كار از\r\n\r\n","description":"","footnote":"","page_name":" مقدمه 26 ","page_number":26},
  {"content":"\r\n\r\nموقع مساعد خود در دربار استفاده‌يى كرده است كه بقول خودش براى ديگر كس ميسر نبوده است .\r\nو ليكن براى نوشتن تاريخ تنها داشتن مواد كافى نيست ، هنرى هم لازم است كه از اين مواد استفاده كند يعنى انشائى كه بتواند گذشتهء محوشده را پيش چشم آيندگان مجسم و محسوس سازد و هنر بيهقى اينجاست . در نوشته‌هاى قديم كمتر كتابى است كه بتواند با كهنگى زبان اين قدر براى خوانندگان خود جذبه داشته باشد و هر خواننده‌يى به شرط آشنائى با زبان آن را با ولع و اشتياق و بدون كسالت و ملال بخواند ، هنر بيهقى اوج بلاغت طبيعى فارسى و بهترين نمونهء هنر انشائى پيشينيان است كه زيبايى را در سادگى مىجسته و از تماس با طبيعت زبانى مانند طبيعت گرم و زنده و ساده و باشكوه داشته‌اند . در كتاب بيهقى نمونه‌هاى مختلفى از انشا هست و قطعه‌هايى دارد كه از حيث بلاغت سند لياقت زبان فارسى محسوب مىشود . »\r\nاستاد بزرگ فقيد ملك‌الشعراء بهار در صفحات 62 - 67 ج 2 سبك‌شناسى يا تاريخ تطور نثر فارسى مىنويسند :\r\nدر اين يك قرن ( دورهء غزنوى و سلجوقى اول 450 - 550 ) انقلاباتى كه موجب تغيير سبك و تجديد طريقهء نثر و نظم باشد پديد نمىآيد . . . و اگر چيزى از گوشه و كنار بوجود آمد به همان سبك و شيوهء ديرينه نوشته مىشد ، مانند كتب ناصر خسرو علوى كه در نيمهء دوم قرن پنجم تأليف يافته است و با شيوهء نثر سامانيان برابر است و غالب الفاظ و تركيبات و اصطلاحات قديم را در آن رسالات بقرار اصل مىبينيم . . . پس اينكه ما اين فصل را مستقل و جدا از فصل پيشين ساختيم براى آن بود كه چند كتاب را كه به سبكى خاص درين قرن بوجود آمده و از حيث سبك و شيوه استقلالى داشت و لايق بود كه براى آنها فصلى جداگانه بازگردد از اعتبار خود نينداخته باشيم و از آن كتب است يكى نوشته‌هاى ابو نصر مشكان دو ديگر تاريخ بيهقى و سه ديگر سير الملوك خواجه نظام الملك و چهارم قابوسنامهء عنصر المعالى كاووس است كه با سبك قديم تفاوتهائى دارند و هر كدام جداگانه قابل بحث و مطالعه است و اتفاقا شيوهء اين كتب پس از طى شدن قرن پنجم نيز بتدريج فراموش مىشود ، و بلافاصله سبك نثر دگرگون شده و نثر فنى بوجود مىآيد . . . سبك بيهقى به عين تقليديست از سبك نثر ابو نصر مشكان چنان كه ميان منشآت ابو نصر و شاگردش هيچ‌گونه تفاوت موجود نيست » .\r\nاستاد دانشمند جناب دكتر خطيبى در صفحهء 133 كتاب فن نثر در ادب پارسى مختصات سبك نثر فارسى در دوره غزنوى و سلجوقى اول ( 450 - 550 ) را بدين گونه خلاصه كرده‌اند :\r\n« نخست : استعمال مفردات عربى بيش از دورهء قبل ( دورهء سامانى 300 - 450 ) با حفظ حدود زبان فارسى از ورود لغات دشوار و متكلف عربى .\r\n\r\n","description":"","footnote":"","page_name":" مقدمه 27 ","page_number":27},
  {"content":"\r\n\r\nدوم - شروع به استعمال آيات و احاديث و اشعار و امثله و استعارات براى آراستن كلام در حدى متعارف و خالى از تكلف .\r\nسوم : رعايت تكلفات و صنايع ؛ در مقياسى كه هنوز نثر را از شيوهء مرسل دور نمىساخت و مناسبات لفظى را بر بيان معنى رجحان نمىنهاد .\r\nچهارم : به كار نبردن سجع كه نثر فارسى براى قبول و استعمال آن هنوز آمادگى نداشت و مراعات اين صنعت ناگزير مفردات لغوى بيشترى را از زبان عربى در پى مىآورد كه با روش نثر فارسى سازگار نبود .\r\nپنجم : تركيب جمل ، كه در اين سبك هنوز شيوهء ديرين خود را تا حدودى حفظ كرده است و مفردات عربى در آن به گونه‌اى استعمال مىشود كه از سياق سخن فارسى بيگانه نيست مانند جمع بستن لغات عربى به فارسى يا جمع بستن جمع عربى بار ديگر به فارسى يا آوردن ياى مصدرى به جاى مصادر عربى و نظاير آن .\r\nششم : به عكس دورهء قبل روش جمله‌بندى عربى ، بخصوص در آثار ترجمه‌شده از آن زبان در نثر اين دوره كمتر ديده مىشود و اين از آن جهت است كه نثر پارسى با گذشت بيش از يك قرن از دورهء تحول و تكامل ، به تدريج روش خود را در تركيب جمل مستقر ساخته بود . در اين دوره اركان فرعى كه پيش از آن ، بعد از فعل يا رابطه مىآمد ؛ در متن جمله جاى گرفت و فعل در انتهاى جمله و مفعول بعد از فاعل و قبل از فعل ذكر مىشد .\r\nقيود و صفات ، بر اساس رابطهء خود با هريك از اجزاء جمل ، در پى همان جزء مىآمد ؛ مگر در موارد تعدد قيود و صفات كه گاه بعضى از آن قبل از فعل و بعضى بعد از آن مىآمده است .\r\nرعايت همين نكات موجب آمد كه كوتاهى جمل ، به سبك دورهء قبل ( دورهء سامانى 300 - 450 ) كه از مختصات نثر آن دوره بود ، به همان صورت در اين سبك مراعات نشود و در عين حال ، كيفيت وصل و فصل و تسلسل و توالى معنى در آن همچنان بشيوهء قديم محفوظ بماند .\r\nهفتم : روش ايجاز و مساوات در اين دوره تا حدودى جاى خود را به اطناب مىسپرد و از اين حيث نثر را در حد فاصل ، بين سبك سادهء قديم و سبك فنى دورهء بعد ( دورهء سلجوقى دوم و خوارزمشاهيان 550 - 600 ) قرار مىدهد . نمونه‌هائى از درج شعر در نثر ديده مىشود . اقتباس آيات و احاديث و امثله و حكم ، چنان كه گذشت ، براى آرايش كلام در حدى متعارف رواج مىيابد . ترادف و تضاد و تجانس لفظى به نسبتى محدود ، در نثر راه پيدا مىكند و مسير تطور نثر را بسوى توازن و تقسيم به قرائن كه در دورهء بعد به طريقى متكلف در بيشتر اقسام آن رواج مىيابد ، هموار مىسازد .\r\nهشتم : تنوع و احتراز از تكرار نيز يكى ديگر از مختصات نثر اين دوره است .\r\nدر دورهء قبل چنان كه گذشت ؛ تكرار فعل يا رابطه ، در جمل متوالى و تكرار لغات ، شيوهء\r\n\r\n","description":"","footnote":"","page_name":" مقدمه 28 ","page_number":28},
  {"content":"\r\n\r\nطبيعى نثر بود . در اين دوره تكرار جاى خود را به حذف به قرينه مىدهد . افعال و روابط معمولا در جمل متعاطف در نخستين جمله ذكر و از ديگر جمل به قرينه حذف مىگردد و از افعال مركب نيز جزء مكرر ، به همين صورت به قرينهء مذكور محذوف مىشود .\r\nحذف مفرد به قرينه جمع و جمع به قرينهء مفرد در نثر اين دورهء معمول و متداول است .\r\nنهم : با اين‌همه بايد گفت : نثر پارسى در اين دوره هنوز شيوهء نثر مرسل را دنبال مىكند لفظ با معنى برابر است و معانى از هم دور نمىافتد . نه به اسلوب قديم ساده است و نه به سبك دورهء بعد ( دورهء غزنوى و سلجوقى دوم ) فنى و متكلف .\r\nشايد بتوان نثر اين دوره را با در نظر گرفتن مفهومى كه از نثر خواسته مىشود ؛ در شمار رساترين و روان‌ترين آثار منثور در تاريخ تطور نثر فارسى دانست و اگر نثر دورهء قبل ( دورهء سامانى ) را نثر ساده و مرسل بناميم ؛ مىتوانيم نثر اين دوره ( دورهء غزنوى و سلجوقى اول ) را در مقام مقايسه ، نثر مرسل عالى بخوانيم . »\r\nاين نكته گفتنى است كه تاريخ‌نويس فرزانه و اديب نامدار در نگارش اثر گرانقدر خود شيوهء سهل و ممتنع را به كار بسته و در به‌گزين كردن واژه‌ها هنرنمائى كرده است . در اينجا نظر خوانندگان را به برخى از واژه‌هاى شيواى ساده و مركبى كه در اين كتاب است معطوف مىداريم :\r\nآرام‌گونه ، ابله‌گونه ، اولىتر ، ايمن‌گونه ، ايدونى ، با ديدار ، بالاگونه ، بهتر آمد ، به‌گزين ، بىاندام ، بيگاه‌گونه ، بىگناه‌گونه ، پارينه ، پاياب ، پايچه ، پسر پدرى ، پياده‌گونه ، پيرانه‌سر پيشترك ، پيل‌وار ، ترگونه ، تن‌آسان ، جگرآور ، جمعيت ، چمن باغ ، حاجى ، خبه ، خجل‌گونه ، خدايگان ، خرده مردم ، خلق‌گونه ، خلوت‌گونه ، خوابك ، خواهشك ، دادگان ، دديگر ، درازآهنگ ، درجه‌گونه ، درسپارند ، درنارسيده ، دست رشت ، دست‌گراى ، دشمنايگى ، دل‌انگيز ، دندان‌مزد ، دو گروهى ، ديدارى ، دينه ، ديواربست ، راه بيراه ، رايگانگى ، رنج‌گونه ، روزينه ، ريشاريش ، زاد و بود ، زاستر ، زلفين ، زمى ، زوار ، زهر خنده ، زيرك‌سار ، زير و زبرى ، ژكيدن ، ساقىگرى ، سپنج ، سخت‌سرى ، سرغوغا ، سرهنگ شمار ، سوزيان ، شادروانك ، شب‌گيران ، شبه وزير ، شكرستان ، شهربند ، صلح‌گونه ، ضبطگونه ، طليعه‌گاه ، عاصىگونه ، فراروىتر ، فراستانند ، فراكرد ، فرهمند ، فريفتگار ، كارداران ، كارناديدگان ، كراكند ، كفشگر ، كم‌انديشگى ، گذاره ، گران‌مايه‌گونه ، گردن‌آورتر ، گرزن ، گرگ آشتى ، گرم‌گاه ، گوارش ، لابدى ، مادرخوانده ، مايه‌دار ، متربدگونه ، متوارى گاه ، متوحش‌گونه ، متهم‌گونه ، مرادگونه ، مردرى ، مرغ دل ، مقدم‌گونه ، مواضعت‌گونه ، نابيوسان ، ناچاره ، نادرگذاشتنى ، ناشيرين ، نبسگان ، نپايست ، نرم‌گونه ، نرينه ، نگرايستى ، نوآيين ، نوباوه ، نوخاستگان ، نيست همتا ، نيك‌اسبه ، نيم دشمن ، نيم عاصى ، وجه‌گونه ، هزارگانى ، يك‌سوارگان .\r\n\r\n","description":"","footnote":"","page_name":" مقدمه 29 ","page_number":29},
  {"content":"\r\n\r\nبراى آگاهى بيشتر مىتوان بفهرست توضيح دربارهء برخى واژه‌ها و تركيبات در پايان كتاب صفحهء 1173 نگاه كرد . چيره‌دستى بيهقى در نويسندگى و آگاهى او از - قاعده‌هاى دستورى زبان فارسى موجب گردآمدن بسيارى از نكات دقيق صرف و نحو زبان فارسى در اين كتاب شده است ، براى مثال به چند نمونه اشاره مىشود .\r\n\r\nبرخى نكات دربارهء اسم و صفت :\r\nاسم مكان از مادهء فعل امر و ماضى هر دو در بيهقى ديده مىشود :\r\nاحمد از كمينگاه بازگشت و دور بازآمد تا آن صحرا كه گذارهء ميدان عبد الرزاق است . ص 653\r\nنامه‌ها بايد نبشت بمرو و بلخ تا هشيار و بيدار باشند و سر بيابانها و گذرهاى جيحون به احتياط نگاه دارند . ص 670\r\nخويشتن را به پاى آن ديوارها افكندند كه به محلت ديه آهنگران پيوسته است و نهفتى جستند . ص 410\r\nاسم زمان از مادهء امر :\r\nصواب آنست كه شبگير بيايد . ص 26\r\nگاه اسم زمان معنى اسم مصدرى نيز دارد :\r\nروزى كه يخ‌بند عظيم بوده است ، اسب بر يخ براند . ص 495\r\nاسم مصدر با پسوند ياى مصدرى و گرى پسوند مصدرى :\r\nبخراسان هيچ دل‌مشغولى نيست . ص 690\r\nاى بو القاسم ، ياد دار ، قوادى به از قاضىگرى . ص 496\r\nبه ساقيگرى مشغول شدند . ص 402\r\nگاه در اضافه مفيد انتساب ، نام فرزند بنام پدربزرگ اضافه مىشود :\r\nخواجه عبد الرزاق ( احمد بن ) حسن به ميمند ميزبانى كرد . ص 741\r\nتقديم مضاف اليه بر صفت مضاف :\r\nاز شايستگى و به كارآمدگى اين مرد سلطان محمود شغل همه ضياع غزنى خاص به دو مفوض كرد . ص 180\r\nگاه كسرهء اضافه به صورت ياء نوشته شده است :\r\nدر همه عراق توان گفت كه مردى لشكرى چنان كه به كار آيد نيست ، هستند گروهى كيايى فراخ شلوار . ص 412\r\nبيهقى ضماير شخصى منفصل را گاه جمع مىبندد :\r\nو شمايان را ازين اخبار تفصيلى دارم سخت روشن . ص 52\r\n\r\n","description":"","footnote":"","page_name":" مقدمه 30 ","page_number":30},
  {"content":"\r\n\r\nضمير « او » و « ايشان » و « وى » را در غير ذوى العقول به كار مىبرد :\r\nبازگشت بدانكه مواضعه نبيسد برسم و درو شرايط شغل خويش درخواهد . ص 510\r\nمالى عظيم از وى ( مراد شهر بنارس ) . . . و چند پيل حاصل گشت . ص 629\r\nآنجا نيز حصار بودى ، و بسيار طاوس و خروس بودى ، من ايشان را مىگرفتمى .\r\nص 166\r\nگاه ياى تعريف پيش از « كه » موصول حذف مىشود :\r\nاكنون تاريخ كه در آن بودم بر سياقت خويش برانم . ص 623\r\nگاه بر سر اسمى كه پيش از « كه » موصول آمده « اين » صفت اشاره افزوده است :\r\nگفتند سياحى بر در است . گفتم بياريدش . درآمد و خالى خواست و اين عصائى كه داشت بر شكافت و رقعتى خرد از آن . . . برون گرفت . ص 461 - 462\r\nگاه « چه » موصول را بجاى « كه » به كار مىبرد :\r\nپادشاهان ما را - آنكه گذشته‌اند ، ايزدشان بيامرزاد و آنچه برجاىاند ، باقى داراد .\r\nص 153\r\nحذف ضمير متصل فاعلى از فعل معطوف بقرينهء فعل معطوف عليه :\r\nبسيار از آن ملاعين كشته شدند و بسيار مسلمان شهادت يافت . ص 170\r\nرخنه كردند آن باغ را و سوى هرات رفت . ص 252\r\nحذف ضمير متصل فاعلى از فعل معطوف عليه به قرينه فعل معطوف :\r\nو ديگر روز اين مواكب و لشكرها بازگشت و بر طرف هريو منزل كردند . ص 919\r\nسوارى چند پيش ما بازآمد و چنان گفتند . ص 683\r\nضمير اشارهء « اين » را براى افادهء تحقير به ها جمع مىبندد\r\nاينها نخواهند گذاشت كه هيچ كارى بر قاعدهء راست بماند . ص 72\r\n\r\nبرخى نكات در مورد فعل :\r\nفعل اخبارى بجاى انشائى :\r\nصواب آنست كه عزيزا مكرما بدان قلعت مقيم مىباشد با همه قوم خويش . ص 8 فعل مضارع اخبارى گاه بجاى امر مؤكد :\r\nو حق نعمت مرا و از آن پدرم بگزاردى . بازگرد و بهر وقتى كه خواهى ، همچنين مىگويى . ص 913\r\nافعال دوگانه نايب از امر مؤكد :\r\nنيز آن معانى كه پيغام داده شد بايد كه بشنود . ص 75\r\nفعل امر غايب :\r\n\r\n","description":"","footnote":"","page_name":" مقدمه 31 ","page_number":31},
  {"content":"\r\n\r\nو حاجب بيايد با لشكرى كه در پاى قلعه مقيم است . ص 60\r\nمستقبل محقق الوقوع بصيغهء ماضى :\r\nاين خداوند بس سخن شنو آمد و فرونگذارند او را و اين همه كارها زير و زبر كنند و غازى نيز برافتاد و اين از من ياد دار . ص 277\r\nافزودن « ى » در آخر افعال انشائى ( تمنى و شرطى ) :\r\nكاشكى فسادى تولد نكندى ، بدانكه با على تگين يكى شود . ص 463\r\nدر سر باد وزارت نيست و نبوده است ، اگر بودستى ، خواجهء بزرگ بدين جاى نيستى . ص 500\r\nفعل مضارع سوم شخص جمع بجاى فعل مجهول :\r\nبديشان نمايند پهناى گليم تا بيدار شوند از خواب . ص 215\r\nفعل مركب لازم بجاى فعل بسيط :\r\nآنچه گفت و نبشت بر ما پوشيده نمانده است و به حق آن رسيده آيد . ص 47\r\nجاى فضل در اين سراى بيرونى ساخته كرد . ص 14\r\n« برانداخته بايد » بجاى بايد برانداخت :\r\nهمپشتى و يكدلى و موافقت مىبايد ميان دو برادر و همه اسباب مخالفت را برانداخته بايد . ص 66\r\nگاه براى اسم جمع نظير « مردم » فعل را بصيغهء مفرد مىآورد :\r\nمردم بشتاب در كارها افتاد و هر كسى جاى خويش راست مىكرد . ص 722\r\nحذف فعل ربطى « بود » و « بودند » بقرينهء حالى :\r\nچون قوم به دو رسيدند ، اسب بداشت ، برنايى سخت نيكوروى و سخن نيكو گفت .\r\nص 883\r\nگرمايى سخت و تنگى نفقه و علف نايافت و ستوران لاغر و مردم روزه بدهن . ص 947 حذف فعل ربطى « باشم » بقرينهء « باشى » :\r\nتا عهد كنيم و تو مرا باشى و من ترا . ص 1116\r\nحذف فعل معين « اند » بقرينهء « است » :\r\nخويشتن را و شعر خويش را ستودن گرفته است و بسيار اشعار آورده و مردمان از آن به فرياد آمده . ص 933\r\nفعل دعائى را گاه بقرينهء حالى حذف مىكند :\r\nو روز چهارشنبه اين على را با صد و هفتاد تن بر دارها كشيدند ، دور از ما . ص 893 نقل قول غير مستقيم يا التفات از متكلم و مخاطب به غايب در افعال و ضماير :\r\nبا كاليجار به ستارآباد بود و وى را آگاه كردند در وقت بيامد و گفت كه بنده سلطان\r\n\r\n","description":"","footnote":"","page_name":" مقدمه 32 ","page_number":32},
  {"content":"\r\n\r\nاست . ص 880\r\nامير ، رضى اللّه عنه ، چون به زير آمد ، آواز داد كه حاجب را بگوى كه فرمان چنان است كه او را تنها برند ؟ حاجب گفت : « نه ، كه همه قوم با وى خواهند رفت . . . » . ص 60\r\nتقديم فعل بر ساير اجزاى جمله براى تأكيد در وقوع آن :\r\nننمود پيش چشمش و همت بلند و شجاعتش آن قلعت و مردان آن بس چيزى . ص 168\r\nو در خراسان نخواهد بود شراب خوردن تا خواب نبينند مخالفان . ص 887\r\nزندگانى خداوند دراز باد ، دارم نصيحتى چند . ص 55\r\nاستعمال « را » با نايب فاعل فعل مجهول :\r\nتا بو العسكر . . . بمكران نشانده آيد و عيسى مغرور عاصى را بركنده شود . ص 56\r\n\r\nچند نكته دربارهء صفت :\r\nمطابقهء صفت جمع با موصوف جمع مكرر در نثر بيهقى ديده مىشود :\r\nاين ساقيان ماه‌رويان عالم به نوبت دوگان‌دوگان مىآمدند . ص 402\r\nايشان بازگشتند سخت غمناك كه جوانان كار ناديدگان بودند . ص 644\r\nتركمانان سلجوقيان بسيار مردم از آب بگذشتند . ص 693\r\nصفت مشتق از مادهء فعل امر گاه بمعنى مفعولى است :\r\nو اعيان و روى شناسان چون نديمان و جز ايشان بيشتر بنه يله كردند . ص 43\r\nهمگان عشوه‌آميز سخنى مىگفتند و كارى بزرگ افتاده سهل مىكردند . ص 709\r\nگاه صفت به صورت حال به كار مىرود :\r\nو من وى را ديدم بر سرگين‌دانى افكنده در جوار كوشك . ص 920\r\nوى مراجعت ناكرده با امير مظفر طاهر را بفرمود تا . . . بر درختى كشيدند . ص 659\r\nچون بخادم رسيدم بحالى بود عرق بر من نشسته و دم بر من چيره شده . ص 224\r\nآمد تازان تا نزديك احمد و حال بازگفت . ص 210\r\nاز خوان برخاست هفت پيالهء شراب خورده و به سراى فرودرفت . ص 887\r\nگاه اين‌گونه صفتها جملهء حاليه است بيشتر بحذف فعل ربطى يا فعل معين : بودند ، بوديم ، اند ، باشد ، است ، بود ، مىباشند ، مىباشى ، باشم :\r\nو در ميان سراى دو رسته غلام بود يك دسته نزديك ديوار ايستاده . ص 871\r\nو من با او بودم و از قوم خويش دور افتاده سه علامت سياه ديدم . ص 905\r\nگفتند بر ساقه‌اند همه مردم خياره و جنگى پيش كرده و خود در قفاى ايشان مستعد .\r\nص 953\r\nو امير نيم‌شب شده از شب يكشنبه هشتم جمادى الاولى بر نشست . ص 680\r\n\r\n","description":"","footnote":"","page_name":" مقدمه 33 ","page_number":33},
  {"content":"\r\n\r\nچند سال است كه نديمى او مىكند بيغولهء و دم قناعتى گرفته . ص 52\r\nيك روز شراب مىخورد و با وى بودم مجلسى نيكو آراسته و غلامان بسيار ايستاده .\r\nص 236\r\n\r\nنكاتى در مورد قيد :\r\nقيد روش و تأكيد كه يادآور مفعول مطلق در عربى است چند بار به كار رفته است :\r\nآنگاه آن لطف حال را بدان منزلت رسانند كه ديدار كنند ديدار كردنى به سزا . ص 64\r\nبر تخت نشست و بار داد بار دادنى سخت به شكوه . ص 32\r\nبايد كه از پادشاه و لشكر بترسند ترسيدنى تمام . ص 155\r\nناگاه از كمين برآمدند و بر فائق و ايلمنگو زدند زدنى سخت استوار . ص 253\r\nقيد وصف و روش به فراوانى به كار برده شده است از جمله :\r\nمن ايشان را خوش خوش مىآورم تا از شما بگذرند . ص 652\r\nخوشك‌خوشك مى مىخورد و نرمك نرمك سماعى و زخمه‌يى و گفتارى مىشنيد . ص 644\r\nدو تن را كه من بنده پوشيده گماشته بودم بكشت . ص 645\r\nمتمم قيدى هم كه با حرف اضافه و اسم ساخته مىشود در بيهقى بسيار ديده مىشود :\r\nو ترا مقرر است كه از دىباز امير المؤمنين بنشاط مشغول است . ص 220\r\nما اين حديث را بر بديهت هيچ جواب نداريم . ص 685\r\nقوم گرگانيان را به عزيزيها در شهر درآوردند . ص 622\r\nروز آدينه بار داد سخت با حشمت و نام . ص 683\r\nمگر كسانى كه ميل داشتند بمأمون يا دزديده و يا بىحشمت آشكارا برفتند . ص 25\r\n\r\nچند نكته دربارهء حرف ربط و حرف اضافه :\r\nحرف ربط « تا » يك‌بار بمعنى « يا » به كار رفته است :\r\nو بسيارى از غوريان بكشتند و بسيارى زينهار خواستند تا دستگير كردند . ص 171\r\nگاه « تا » بمعنى حتى حرف عطف استعمال مىشود :\r\nجمله هزيمت شدند و هر چه داشتند بر ما يله كرده بودند تا ديگهاى پخته يافتند . ص 683\r\nحرف ربط « و » براى اضراب يعنى عدول از حكمى به حكم ديگر به كار مىرود :\r\nو ديگر روز مخالفان انبوه‌تر درآمدند و بر سه جانب و هر چهار جانب جنگ پيوستند .\r\nص 903\r\nو علف توانستند آورد با هزار و با دو هزار سوار كه مخالفان چپ و راست مىتاختند .\r\nص 903\r\n\r\n","description":"","footnote":"","page_name":" مقدمه 34 ","page_number":34},
  {"content":"\r\n\r\n« از » حرف اضافه گاه براى توضيح بمعنى از جهت و از نظر به كار رفته است :\r\nيافتيم آن نواحى را خراب از حرث و نسل . ص 962\r\nحرف اضافهء « از » گاه بمعنى واسطه و وسيله است :\r\nاين كار را عظمى نهند كه اين خلل از لشكر ما افتاد . ص 964\r\nحرف اضافهء « را » گاه بمعنى « در » براى ظرفيت به كار مىرود :\r\nشغل لشكر و عمال همه راست كن . . . چنان كه غرهء رجب را سوى رى رود . ص 621\r\n« را » نيز گاه براى توضيح بمعنى از جهت و از نظر به كار رفته است :\r\n شتاب را چو كند پير در ورع رغبت * درنگ را چو كند بر گنه جوان اصرار \r\nص 426\r\n« كه » گاه به صورت حرف اضافه بجاى « از » :\r\nكار اصل ضبط كردن اولىتر كه سوى فرع گراييدن . ص 14\r\nبراى آگاهى بيشتر بحواشى و توضيحات و فهرست برخى قاعده‌هاى دستورى صفحهء 1203 مىتوان نگاه كرد .\r\n\r\nمصنفات بيهقى\r\n1 - تصنيف گرانمايه تاريخ‌نويس نامدار ايران تاريخ مسعودى معروف بتاريخ بيهقى است كه بخشى است در شش مجلد از كتاب بزرگ تاريخ ناصرى يا تاريخ آل سبكتگين كه بقول صاحب تاريخ بيهق بسى مجلد مىرسيد ، در اين كتاب بزرگ بيهقى كه جامع - التواريخ نيز خوانده شده است مورخ تاريخ ناصرى را از آغاز ايام سبكتگين تا اول روزگار سلطان ابراهيم نگاشته بود .\r\n2 - در تاريخ مسعودى دو بار بنام يكى ديگر از تصنيفات بيهقى كه مقامات يا مقامات محمودى يا تاريخ يمينى است برمىخوريم و بحدس استاد دكتر فياض شايد بيهقى قسمت محمودى تاريخ خود را به اين نام خوانده باشد .\r\nخواجه ( احمد حسن ) گفت : فرمان بردارم و زمين بوسه داد و بازگشت سوى خانه و مواضعه با وى بردند و سوگندنامه بدوات خانه بنهادند . و نسخت سوگندنامه و آن مواضعه بياورده‌ام در مقامات محمودى كه كرده‌ام ، كتاب مقامات ، و اينجا تكرار نكردم كه سخت دراز شدى . ( ص 203 )\r\nوى ( بو سهل ) را بغزنين آوردند در روزگار سلطان محمود و به قلعت بازداشتند چنان كه بازنموده‌ام در تاريخ يمينى . ( ص 21 )\r\n3 - در جاى ديگر بيهقى برسالتى از تأليفات خود اشاره مىكند و مىنويسد :\r\n\r\n","description":"","footnote":"","page_name":" مقدمه 35 ","page_number":35},
  {"content":"\r\n\r\n« و نامه‌ها رفت در اين ابواب سخت نيكو ، و در رسالتى كه تأليف من است ، ثبت است ، اگر اينجا بياوردمى ، قصه سخت دراز شدى و خود سخت دراز مىشود اين تأليف و دانم كه مرا از مبرمان بشمرند . اما چون مىخواهم كه حق اين خاندان بزرگ را به تمامى گزارده آيد ، كه بدست من امروز جز اين قلم نيست ، بارى خدمتى مىكنم ( ص 651 )\r\nبه عقيدهء مرحوم دكتر فياض اين مجموعه شامل برخى از نامه‌هاى سلطنتى بوده است .\r\n4 - در صفحهء 154 كتاب آثار الوزراء سيف الدين حاجى بن نظام عقيلى ، فراهم آمده در نيمهء دوم قرن نهم هجرى بتصحيح و تعليق مير جلال الدين حسينى ارموى چاپ دانشگاه تهران سال 1337 از كتابى بنام مقامات خواجه بو نصر مشكان تأليف بيهقى نام برده مىشود كه به نظر استاد فياض شايد همان مقامات محمودى بوده باشد .\r\n5 - در صفحهء 175 تاريخ بيهق تأليف ابو الحسن علىّ بن زيد بيهقى آمده است كه :\r\n« از تصانيف او كتاب زينة الكتاب است ، و در آن فن مثل آن كتاب نيست »\r\nاز اين سخن چنين برمىآيد كه اين تصنيف در آئين نگارش نامه‌ها بوده است . استاد دكتر فياض در صفحهء « ز » مقدمهء مصحح بر تاريخ بيهقى چاپ سال 1324 نوشته‌اند « در يك مجموعهء خطى در كتابخانه آقاى حاج حسين آقا ملك در تهران چند ورقى هست مشتمل بر شرح بعضى از لغات كتابتى كه منسوب به بيهقى است و شايد از زينة الكتاب باشد . »\r\nاستاد دانشمند جناب آقاى دكتر صادق كيا « مهر » اين بخش از زينة الكتاب را كه بتعبير ايشان دفتركى است شامل 373 سخن با عنوان « چند سخن كه دبيران در قلم آرند » ويراسته و در سلسلهء انديشهء نيك شمارهء ( 3 ) در تهران بچاپ رسانده و دو فهرست الفبائى براى واژه‌هاى آن از فارسى به عربى و از عربى به فارسى ترتيب داده‌اند كه كار يافتن برابر واژه‌ها را در دو زبان آسان مىسازد . اين دفترك چنين آغاز مىشود :\r\n« اين فصلى است از رسايل ابو الفضل شاگرد ابو نصر مشكان دبير سلطان محمود مشتمل بر چند سخن كه دبيران در قلم آرند .\r\nبدانكه بجاى بستاخى انبساط نويسند و بجاى خويشتن كشيدن انقباض و بجاى ترسانيدن تهديد و بجاى شوريدگى اضطراب و بجاى يارى دادن اعانت و بجاى يارى خواستن استعانت . . . و بجاى انديشه تأمل و بجاى آهستگى تأنى و بجاى نيك شدن صلاح و بجاى استوارى ثقه و بجاى آرزومندى تمنى و بجاى شادكارى عشرت و بجاى همراهى صحبت . . . »\r\n\r\nچاپهاى تاريخ بيهقى\r\n1 - چاپ اول اين كتاب چاپ كلكته است كه متن آن را خاورشناس انگليسى مورلى\r\n\r\n","description":"","footnote":"","page_name":" مقدمه 36 ","page_number":36},
  {"content":"\r\n\r\nدر هندوستان از روى چند نسخه تهيه كرده پس از مرگ او باهتمام كاپيتان ناسوليس در 1862 در كلكته بطبع رسيده است . اين چاپ از حيث صنعت طبع از قبيل تجزيه كلمات و رعايت منظم فواصل آنها و روشنى و خوانائى و مخصوصا حفظ رسم الخط ثابتى در تمام كتاب با سليقه و دقيق است و ليكن از هر گونه توضيح و تعليق و فهرستى خالى است و جز يك مقدمهء مختصر و نادرا چند نسخه‌بدل چيزى ندارد .\r\nنقل از صفحهء ح مقدمهء مصحح تاريخ بيهقى تصحيح دكتر غنى و دكتر فياض\r\nچاپ سال 1324\r\n2 - چاپ دوم چاپ سنگى طهران است كه بتصحيح و تحشيو ( تحشيه ) مرحوم سيد احمد اديب پيشاورى است و در سال 1305 قمرى بطبع رسيده است . . . اين چاپ از جهت قطع و خط و مخصوصا صحافى خوبى كه به آن داده‌اند نمونهء سليقه و نشانهء اهتمام بانيان است . . . مزيت بزرگ چاپ مزبور حواشى آن است .\r\nنقل از صفحهء ط مقدمهء مصحح همان كتاب\r\n3 - چاپ سوم اين كتاب با عنوان تاريخ مسعودى معروف بتاريخ بيهقى با مقابله و تصحيح و حواشى و تعليقات استاد فقيد دانشمند سعيد نفيسى از سال 1319 - 1332 در سه جلد در تهران بچاپ رسيده است .\r\n4 - چاپ چهارم اين كتاب باهتمام دكتر غنى و دكتر فياض به پيشنهاد وزارت فرهنگ در سال 1324 از روى چهار نسخه ( نسخهء چاپى كلكته ، نسخهء چاپى مرحوم اديب ، نسخهء خطى متعلق به مدرسهء فاضليه مشهد ، نسخهء خطى متعلق به كتابخانهء مجلس شوراى ملى ) بروش التقاطى بطبع رسيده و داراى حواشى و تعليقات بسيار ارزنده و فهرست اسامى اشخاص و امكنه و قبايل و فهرست كتب مذكور در بيهقى و فهرست عناوين كتاب و فهرست موضوعات حواشى است .\r\n5 - چاپ پنجم اين كتاب بتصحيح استاد دكتر على اكبر فياض در سال 1350 از سوى دانشگاه مشهد نشر يافته و داراى حواشى بسيار با ارزش و فهرستهاى اسامى اشخاص و امكنه و قبايل و نيز ملحقات و تعليقات است .\r\n6 - چاپ ششم كتاب حاضر است در سه جلد كه بر اساس چاپ پنجم تاريخ بيهقى تصحيح استاد فياض با بهره‌گيرى از حواشى آن بىكم‌وكاست نشر مىيابد و علاوه بر فهرستهاى چاپ پنجم فهرست آيات و اخبار و احاديث و فهرست امثال و حكم و فهرست قوافى اشعار و فهرست برخى از قاعده‌هاى دستورى و فهرست برخى از مأخذها و فهرست تفصيلى بيشتر عنوانهاى صفحات كتاب را دربردارد .\r\n\r\n","description":"","footnote":"","page_name":" مقدمه 37 ","page_number":37},
  {"content":"\r\n . \r\n","description":"","footnote":"","page_name":" مقدمه 38 ","page_number":38},
  {"content":"\r\n\r\n\r\nمجلّد پنجم\r\n\r\n","description":"","footnote":"","page_name":" 1 ","page_number":39},
  {"content":"\r\n . \r\n","description":"","footnote":"","page_name":" 2 ","page_number":40},
  {"content":"\r\n\r\nباقىماندهء مجلّد پنجم « بسم اللّه الرّحمن الرّحيم 1 ، زندگانى خداوند عالم 2 ، سلطان اعظم ، ولى النّعم 3 دراز باد در بزرگى و دولت و پادشاهى و نصرت و رسيدن به امانى 4 و نهمت 5 در دنيا و آخرت . نبشتند 6 بندگان از تگيناباد 7 روز دوشنبه سوم شوّال از احوال لشكر منصور 8 كه امروز اينجا مقيم‌اند بر آن جمله كه پس ازين چون فرمان عالى دررسد فوج فوج قصد خدمت درگاه عالى خداوند عالم ، سلطان بزرگ ، ولى النّعم ، اطال اللّه بقاءه و نصر لواءه ، 9 كنند كه عوايق 10 و موانع برافتاد و زايل گشت و كارها يكرويه شد 11 و مستقيم و دلها بر طاعت 12 است و نيّتها درست و الحمد للّه ربّ العالمين و الصّلاة على رسوله محمّد و آله اجمعين . 13\r\n« و قضاى ايزد ، عزّ و جلّ 14 ، چنان رود 15 كه وى خواهد و گويد و فرمايد نه چنان كه مراد آدمى در آن باشد كه بفرمان وى است ، سبحانه و تعالى 16 ، گردش اقدار 17 و حكم 18 او راست در راندن منحت 19 و محنت و نمودن انواع كامكارى 20 و قدرت و در هر چه كند عدل است و ملك روى زمين از فضل 21 وى رسد ازين بدان و از آن بدين الى ان يرث - اللّه الارض و من عليها و هو خير الوارثين 22 . و امير ابو احمد 23 ، ادام اللّه سلامته 24 ، شاخى بود از اصل دولت امير ماضى 25 ، انار اللّه برهانه 26 ، هر كدام قويتر و شكوفه آبدارتر و برومندتر 27 كه به هيچ حال خود فرانستاند 28 و همداستان نباشد ، اگر كسى از خدمتكاران\r\n\r\n","description":"","footnote":"","page_name":" 3 ","page_number":41},
  {"content":"\r\n\r\nخاندان و جز ايشان در وى 1 سخنى ناهموار 2 گويد ، چه هر چه گويند ، باصل بزرگ 3 بازگردد . و چون در ازل رفته بود 4 كه مدتى بر سر ملك 5 غزنين و خراسان و هندوستان نشيند كه جايگاه اميران پدر و جدّش بود ، رحمة 6 اللّه عليهما ، ناچار ببايد نشست و آن تخت بياراست و آن‌روز مستحقّ آن بود و ناچار فرمانها داد در هر بابى ، چنان كه پادشاهان دهند و حاضرانى كه بودند از هر دستى ، برتر و فروتر ، آن فرمانها را به طاعت و انقياد 7 پيش رفتند و شروط فرمانبردارى اندر آن نگاه داشتند . چون مدّت وى سپرى شد و خداى ، عزّ و جلّ ، شاخ بزرگ را از اصل ملك كه وليعهد 8 به حقيقت 9 بود به بندگان ارزانى داشت 10 و سايه بر مملكت افكند كه خليفت 11 بود و خليفت خليفت مصطفى 12 ، عليه السّلام ، امروز ناچار سوى حق شتافتند و طاعت او 13 را فريضه‌تر 14 داشتند . و امروز كه نامهء تمام بندگان به دو مورّخ است ، بر حكم فرمان عالى برفتند كه در ملطّفه‌ها 15 به خط عالى بود و امير محمد را به قلعهء كوهتيز 16 موقوف كردند 17 ، سپس آنكه همه لشكر در سلاح صف كشيده بودند از نزديك سراى پرده تا دور جاى از صحرا و بسيار سخن و مناظره 18 رفت و وى 19 گفت : او را بگوزگانان 20 باز بايد فرستاد با كسان و يا با خويشتن بدرگاه عالى برد و آخر بر آن قرار گرفت كه بقلعه موقوف باشد با قوم خويش و نديمان و اتباع 21 ايشان از خدمتكاران تا فرمان عالى بر چه جمله رسد بباب وى ؛ و بنده بگتگين حاجب 22 با خيل 23 خويش و پانصد سوار خياره 24 در پاى قلعت است در شارستان رتبيل 25 فرودآمده نگاهداشت قلعه را 26 تا چون بندگان غايب شوند از اينجا و روى بدرگاه عالى آرند ، خللى نيفتد ؛ و اين دو بنده 27 را اختيار كردند از جملهء اعيان تا حالها را چون از ايشان پرسيده آيد ، شرح كنند .\r\n« سزد از نظر و عاطفت 28 خداوند عالم ، سلطان بزرگ ، ادام اللّه سلطانه 29 ، كه آنچه باوّل رفت 30 از بندگان تجاوز فرمايد 31 كه اگر در آن وقت سكون را 32 كارى پيوستند 33 و اختيار كردند و اندر آن فرمانى از آن خداوند ماضى 34 ، رضى اللّه عنه 35 ، نگاه داشتند ؛ اكنون كه خداوندى حق‌تر 36 پيدا آمد و فرمان وى رسيد ، آنچه از شرايط بندگى و فرمانبردارى واجب كرد ، به تمامى بجا آوردند و منتظر جواب اين خدمت‌اند 37 كه\r\n\r\n","description":"","footnote":"","page_name":" 4 ","page_number":42},
  {"content":"\r\n\r\nبه زودى بازرسد 1 كه در باب امير ابو احمد و ديگر ابواب چه بايد كرد تا بر حسب آن كار كنند . و مبشران مسرع 2 از خيلتاشان 3 سوى غزنين فرستادند و ازين حالها كه برفت و آمدن رايت عالى 4 ، نصرها اللّه 5 ، بهرات بطالع سعد آگاهى دادند تا ملكهء سيّدهء والده 6 و ديگر بندگان شادمانه شوند و سكونى تمام گيرند و اين بشارت را بسند و هند رسانند تا در اطراف آن ولايت 7 خللى نيفتد باذن اللّه عزّ ذكره 8 . »\r\nبو بكر حصيرى و منگيتراك برين جمله برفتند و سه خيلتاش مسرع را نيز هم ازين طراز 9 بغزنين فرستادند و روز آدينه اينجا به تكيناباد خطبه بنام سلطان مسعود كردند ؛ خطيب سلطانى 10 و حاجب بزرگ 11 و همه اعيان به مسجد آدينه 12 حاضر آمدند و بسيار درم و دينار نثار كردند و كارى با نام 13 رفت و نامه رفته بود تا به بست 14 نيز خطبه كنند و كرده بودند و بسيار تكلّف نموده .\r\nو هر روز حاجب على بر نشستى و بصحرا آمدى 15 و بايستادى و اعيان و محتشمان درگاه ، خداوندان شمشير و قلم 16 بجمله بيامدندى و سواره بايستادندى و تا چاشتگاه فراخ 17 حديث كردندى و اگر از جانبى خبرى تازه گشتى ، بازگفتندى و اگر جانبى را خللى افتاده بودى ، به نامه و سوار 18 دريافتندى 19 ، چنان كه حكم حال و مشاهده واجب كردى 20 و پس بازگشتندى سوى خيمه‌هاى خويش و امير محمد را سخت نيكو مىداشتند و نديمان خاص او را دستورى 21 بود نزديك وى مىرفتند ، همچنان قوّالان 22 و مطربانش و شراب‌داران شراب و انواع ميوه و رياحين 23 مىبردند .\r\nاز عبد الرّحمن قوّال شنيدم گفت : امير محمّد روزى دو سه چون متحيّرى 24 و غمناكى مىبود ، چون نان مىبخوردى 25 ، قوم را بازگردانيدى . سوم روز احمد ارسلان 26 گفت : زندگانى خداوند دراز باد ، آنچه تقدير است ناچار بباشد 27 ، در غمناك بودن بس 28 فايده نيست ؛ خداوند بر سر شراب و نشاط باز شود كه ما بندگان مىترسيم كه او را سودا 29 غلبه كند فالعياذ باللّه 30 و علّتى 31 آرد . امير ، رضى اللّه عنه ، تثبّط 32 فرونشاند و در مجلس چند قول 33 آن روز بشنود از من ؛ و هر روز بتدريج و ترتيب چيزى زيادت مىشد ، چنان كه چون لشكر سوى هراة كشيد ، باز به شراب درآمد و لكن خوردنى 34\r\n\r\n","description":"","footnote":"","page_name":" 5 ","page_number":43},
  {"content":"\r\n\r\nبودى با تكلّف و نقل 1 هر قدحى بادى سرد 2 كه شراب و نشاط با فراغت دل رود 3 و آنچه گفته‌اند كه غمناكان را شراب بايد خورد تا تفت 4 غم بنشاند ، بزرگ غلطى است ؛ بلى در حال 5 بنشاند و كمتر گرداند ، اما چون شراب دريافت 6 و بخفتند ، خمارى منكر 7 آرد كه بيدار شوند و دو سه روز بدارد 8 .\r\nو خيلتاشان كه رفته بودند سوى غزنين بازآمدند و بازنمودند كه چون بشارت رسيد بغزنين ، چند روز شادى كردند خاص و عام و وضيع 9 و شريف و قربانها كردند و صدقات 10 بسيار دادند كه كارى 11 قرار گرفت و يكرويه شد و سرهنگ بوعلى كوتوال 12 گفته بود تا نامه‌ها نبشتند به اطراف ولايات 13 بدين خبر و ياد كرد در نامهء خويش كه چون نامه از تگيناباد برسيد ، مثال داد تا نسختها 14 برداشتند و بسند و هند فرستادند و همچنان به نواحى غزنين و بلخ و تخارستان 15 و گوزگانان تا همه جايها مقرّر گردد بزرگى اين حال و سكون گيرند و خيلتاشان مسرع كه فرستاده بودند ، گفتند كه « اعيان و فقها و قضاة 16 و خطيب برباط جرمق 17 بمانده بودند از آن حال كه افتاد .\r\nچون ما از تگيناباد آنجا رسيديم ، شاد شدند و سوى غزنين بازگشتند و چون ما بغزنين رسيديم و نامه سرهنگ كوتوال را داديم ، در وقت مثال 18 داد تا بر قلعت دهل و بوق زدند و بشارت بهر جاى رسانيدند و ملكهء سيّده والدهء سلطان مسعود از قلعت به زير آمدند با جملهء حرّات 19 و به سراى ابو العباس اسفراينى 20 رفتند كه برسم امير مسعود بود به روزگار امير محمود 21 و همه فقها و اعيان و عامّه آنجا رفتند به تهنيت ؛ و فوج فوج مطربان شهر و بوقيان 22 شادىآباد 23 بجمله با سازها به خدمت آنجا آمدند ، و ما را بگردانيدند ، و زيادت از پنجاه هزار درم زر و سيم و جامه يافتيم . و روزى گذشت كه كس مانند آن ياد نداشت و ما بامداد در رسيديم و نيمه‌شب با جوابهاى نامه‌ها بازگشتيم . »\r\nو حاجب بزرگ على بدين اخبار سخت شادمانه شد و نامه نبشت بامير مسعود و بر دست دو خيلتاش بفرستاد و آن حالها بشرح 24 بازنمود 25 و نامه‌ها كه از غزنين رسيده بود بجمله گسيل كرد 26 .\r\n\r\n","description":"","footnote":"","page_name":" 6 ","page_number":44},
  {"content":"\r\n\r\nروز شنبه نيمهء شوّال نامهء سلطان مسعود رسيد بر دست دو سوار از آن وى ، يكى ترك و يكى اعرابى 1 - و چهاراسبه بودند 2 و به چهار روز و نيم آمده بودند - جواب آن نامه كه خيلتاشان برده بودند بذكر موقوف كردن امير محمّد به قلعت كوهتيز . چون على نامه‌ها برخواند ، برنشست و بصحرا آمد و جملهء اعيان را بخواند ، در وقت 3 بيامدند و بو سعيد دبير نامه را برملا بخواند 4 ، نامه‌يى با بسيار نواخت و دل‌گرمى جملهء اوليا و حشم و لشكر را بخطّ طاهر دبير 5 صاحب ديوان رسالت امير مسعود ، آراسته بتوقيع عالى 6 و چند سطر بخطّ امير مسعود ، بحاجب بزرگ على ، مخاطبه 7 حاجب فاضل ، برادر و نواختها 8 از حدّ و درجه بگذشته بلكه چنان كه اكفاء 9 باكفاء نويسند . چون بو سعيد نام سلطان بگفت ، همگان پياده شدند و باز برنشستند 10 و نامه خوانده آمد و فوج فوج لشكر مىآمد و مضمون نامه معلوم ايشان مىگرديد و زمين بوسه مىدادند و بازمىگشتند .\r\nو فرمان چنان بود على را كه « بايد كه اوليا و حشم و فوج فوج لشكر را گسيل كند ، چنان كه صواب بيند و پس بر اثر 11 ايشان با لشكر هندوستان و پيلان و زرّادخانه 12 و خزانه بيايد تا در ضمان سلامت 13 بدرگاه رسد و بداند كه همه شغل ملك 14 به دو مفوض 15 خواهد بود و پايگاه و جاه او از همه پايگاهها گذشته 16 »\r\nحاجب بزرگ گفت : نقيبان 17 را بايد گفت تا لشكر بازگردند و فرودآيند كه من امروز با اين اعيان و مقدّمان چند شغل مهم دارم كه فريضه است تا آن را برگزارده آيد 18 و پس از آن فردا تدبير گسيل كردن ايشان كرده شود فوج فوج 19 ، چنان كه فرمان سلطان خداوند 20 است . نقيب هر طايفه برفت و لشكر بجمله بازگشت و فرودآمد 21 و حاجب بزرگ على بازگشت و همه بزرگان سپاه را از تازيك 22 و ترك با خويشتن برد و و خالى 23 بنشستند ؛ على نامه‌يى بخطّ امير مسعود كه ايشان نديده بودند به بو سعيد دبير داد تا برخواند 24 ، نبشته بود بخطّ خود كه : ما را مقرّر است و مقرّر بود در آن وقت كه پدر ما امير ماضى گذشته شد و امير جليل ، برادر 25 ، ابو احمد را بخواندند 26 تا بر تخت ملك نشست كه صلاح وقت ملك جز آن نبود ؛ و ما ولايتى دورسخت 27 با نام بگشاده بوديم و قصد همدان و بغداد داشتيم كه نبود آن ديلمان 28 را بس خطرى 29 و نامه نبشتيم\r\n\r\n","description":"","footnote":"","page_name":" 7 ","page_number":45},
  {"content":"\r\n\r\nبا آن رسول علوى 1 سوى برادر به تعزيت 2 و تهنيت 3 و نصيحت . اگر شنوده آمدى و خليفت ما بودى و آنچه خواسته بوديم در وقت 4 بفرستادى ، ما با وى به هيچ حال مضايقت 5 نكرديمى و كسانى را كه رأى واجب كردى از اعيان و مقدّمان لشكر بخوانديمى 6 و قصد بغداد كرديمى تا مملكت مسلمانان زير فرمان ما دو برادر بودى ، اما برادر راه رشد 7 خويش بنديد 8 و پنداشت كه مگر با تدبير ما بندگان تقدير آفريدگار برابر بود 9 . اكنون چون كار بدين جايگاه رسيد و به قلعت كوهتيز مىباشد گشاده 10 با قوم خويش 11 بجمله ، چه او را به هيچ حال بگوزگانان نتوان فرستاد و زشت باشد با خويشتن آوردن ، چون بازداشته شده است 12 كه چون بهرات رسد ، ما او را بر آن حال نتوانيم ديد . صواب آنست كه عزيزا مكرّما 13 بدان قلعت مقيم مىباشد 14 با همه قوم خويش و چندان مردم كه آنجا با وى به كار 15 است بجمله 16 ، كه فرمان نيست كه هيچ‌كس را از كسان وى بازداشته - شود و بگتگين حاجب در خرد بدان منزلت است كه هست ، در پاى قلعت مىباشد 17 با قوم خويش و ولايت تگيناباد و شحنگى 18 بست به دو مفوّض 19 كرديم تا به بست خليفتى فرستد و ويرا زيادت نيكويى 20 باشد كه 21 در خدمت به كار برد ، كه 22 ما از هرات قصد بلخ داريم تا اين زمستان آنجا مقام 23 كرده آيد و چون نوروز بگذرد ، سوى غزنين رويم و تدبير برادر چنان كه بايد ساخت بسازيم كه ما را از وى عزيزتر كس نيست تا 24 اين جمله شناخته آيد 25 ، ان شاء اللّه عزّ و جلّ » 26 و چون اين نامه بشنودند همگان گفتند كه خداوند انصاف تمام بداده بود بدان وقت كه رسول فرستاد و اكنون تمام‌تر بداد ، حاجب چه ديده است 27 در اين باب ؟ گفت : اين نامه را اگر گوييد 28 ، بايد فرستاد به نزديك امير محمّد تا بداند كه وى بفرمان خداوند اينجا مىماند و موكّل 29 و نگاهدارندهء وى پيدا شد 30 و ما همگان از كار وى معزول گشتيم . گفتند :\r\nناچار ببايد فرستاد تا وى آگاه شود كه حال چيست و سخن خويش پس ازين با بگتگين حاجب گويد ؛ گفت : كدام كس برد نزديك وى ؟ گفتند : هركس كه حاجب 31 گويد . دانشمند نبيه 32 و مظفّر حاكم را گفت : نزديك امير محمّد رويد و اين نامه بر وى عرضه كنيد و او را لختى 33 پند دهيد و سخن نيكو گوييد و بازنماييد 34 كه رأى خداوند\r\n\r\n","description":"","footnote":"","page_name":" 8 ","page_number":46},
  {"content":"\r\n\r\nسلطان بباب وى سخت خوب است و چون ما بندگان بدرگاه عالى رسيم ، خوب‌تر كنيم ؛ و در اين دو سه روز اين قوم 1 به تمامى از اينجا بروند و سر و كار 2 تو اكنون با بگتگين حاجب است و وى مردى هوشيار و خردمند است و حق بزرگيت را نگاه دارد تا آنچه بايد گفت ، با وى مىگويد 3 .\r\nو اين دو تن برفتند ، با بگتگين بگفتند كه بچه شغل 4 آمده‌اند كه بىمثال 5 وى كسى بر قلعت نتوانستى شد 6 . بگتگين كدخداى 7 خويش را با ايشان نامزد كرد و بر قلعت رفتند و پيش امير محمد شدند و رسم خدمت 8 را بجاى آوردند . امير گفت : خبر برادرم چيست و لشكر كى خواهد رفت نزديك وى ؟ گفتند : خبر خداوند سلطان همه خير است و در اين دو سه روزه همه لشكر بروند و حاجب بزرگ بر اثر ايشان 9 و بندگان بدين آمده‌اند ؛ و نامه بامير دادند . برخواند و لختى تاريكى 10 در وى پيدا آمد . نبيه گفت : زندگانى امير دراز باد ، سلطان كه برادر است ، حقّ امير را نگاه دارد و مهربانى نمايد ، دل بد نبايد كرد و به قضاى خداى ، عزّ و جلّ ، رضا بايد داد ؛ و از اين باب بسيار سخن نيكو گفت و فذلك 11 آن بود كه بودنى بوده است 12 ، بسر نشاط باز بايد شد كه گفته‌اند :\r\nالمقدّر كائن و الهمّ فضل 13 . و امير ايشان را بنواخت و گفت « مرا فراموش مكنيد » و بازگشتند و آنچه رفته بود ، با حاجب بزرگ ، على گفتند .\r\nو قوم بجمله بپراگندند و ساختن گرفتند تا سوى هرات بروند كه حاجب دستورى 14 داد رفتن را 15 و نيز مثال داد تا از وظايف 16 و رواتب 17 امير محمّد حساب برگرفتند و عامل 18 تگيناباد را مثال داد تا نيك انديشه دارد ، چنان كه هيچ خلل نباشد و بگتگين حاجب را بخواند و منشور توقيعى 19 به شحنگى بست و ولايت تگيناباد به دو سپرد . حاجب برپاىخاست و روى سوى حضرت 20 كرد و زمين بوسه داد .\r\nحاجب على وى را دستورى داد و بستود و گفت : خيل خويش 21 را نگاه دار و ديگر لشكر 22 كه با تو به پاى قلعت است به لشكرگاه بازفرست تا با ما بروند و هوشيار و بيدار باشيد تا خللى نيفتد . گفت : سپاس دارم و بازگشت و لشكر را كه با وى بود به لشكرگاه فرستاد و كوتوال قلعت را بخواند و گفت كه : « احتياط 23 از لونى ديگر 24\r\n\r\n","description":"","footnote":"","page_name":" 9 ","page_number":47},
  {"content":"\r\n\r\nبايد كرد ، اكنون كه لشكر برود و بىمثال من هيچ‌كس را به قلعت راه نبايد داد . » و همه كارها قرار گرفت و قوم سوى هرات به خدمت رفتن گرفتند 1 .\r\nذكر ما جرى على يدى الامير مسعود بعد وفاة والده الامير محمود رضوان اللّه عليهما فى مدّة ملك اخيه بغزنة الى ان قبض عليه بتكيناباد و صفا الامر له و الجلوس على سرير الملك بهراة رحمة اللّه عليهم اجمعين 2 .\r\nدر ديگر تواريخ چنين طول و عرض نيست كه احوال را آسان‌تر گرفته‌اند و شمّه‌يى 3 بيش ياد نكرده‌اند ، اما من چون اين كار پيش گرفتم ، مىخواهم كه داد 4 اين تاريخ به تمامى بدهم و گرد زوايا و خبايا 5 برگردم تا هيچ‌چيز از احوال پوشيده نماند و اگر اين كتاب دراز شود و خوانندگان را از خواندن ملالت افزايد ، طمع دارم 6 بفضل 7 ايشان كه مرا از مبرمان 8 نشمرند كه هيچ‌چيز نيست كه به خواندن نيرزد كه آخر هيچ حكايت از نكته‌يى كه به كار آيد ، خالى نباشد .\r\nو آنچه بر دست امير مسعود رفت در رى و جبال 9 تا آنگاه كه سپاهان 10 بگرفت ، تاريخ آن را بر اندازه براندم در بقيّت 11 روزگار پدرش امير محمود و آن را بابى جداگانه كردم ، چنان كه ديدند و خواندند و چون مدّت ملك برادرش امير محمّد به پايان آمد و وى را به قلعت كوهتيز بنشاندند ، چنان كه شرح كردم و جواب نامه‌يى كه بامير مسعود نبشته بودند ، بازرسيد 12 فرمود تا به هرات بدرگاه حاضر شوند و ايشان بسيچ 13 رفتن كردند ، چگونگى آن و بدرگاه رسيدن را بجاى ماندم 14 كه نخست فريضه بود راندن تاريخ مدّت ملك امير محمّد كه در آن مدّت امير مسعود چه كرد تا آنگاه كه از رى به نشابور رسيد و از نشابور بهرات كه اندرين مدّت بسيار عجايب بوده است و ناچار آن را ببايست 15 نبشت تا شرط تاريخ تمامى بجاى آيد . اكنون پيش گرفتم ، آنچه امير مسعود ، رضى اللّه عنه ، كرد و بر دست وى برفت از كارها در آن مدّت كه پدرش امير محمود گذشته شد 16 و برادرش امير محمّد بغزنين آمد و بر تخت ملك نشست تا آنگاه كه او را به تكيناباد فروگرفتند 17 تا همه مقرّر گردد و چون ازين فارغ شوم ، آنگاه بسر آن بازشوم 18 كه لشكر از تگيناباد سوى هراة بر چه جمله\r\n\r\n","description":"","footnote":"","page_name":" 10 ","page_number":48},
  {"content":"\r\n\r\nبازرفتند و حاجب بر اثر ايشان و چون بهراة رسيدند ، چه رفت و كار امير محمّد به كجا رسيد آنگاه كه وى را از قلعت تگيناباد به قلعت منديش 1 برد بگتگين حاجب و به كوتوال سپرد و بازگشت .\r\nامير مسعود به سپاهان بود و قصد داشت كه سپاه سالار تاش فرّاش را آنجا يله كند 2 و بر جانب همدان و جبال رود و فرّاشان سراى پرده بيرون برده بودند 3 و در آن هفته بخواست رفت 4 روز [ سه 
  ] شنبه ده روز مانده بود از جمادى الاولى سنهء احدى و عشرين و أربعمائة 5 ، ناگاه خبر رسيد كه پدرش امير محمود ، رضى اللّه عنه ، گذشته شد و حاجب بزرگ على قريب در پيش كار 6 است و در وقت سواران مسرع رفتند به گوزگانان تا امير محمّد به زودى بيايد و بر تخت ملك نشيند . چون امير ، رضى اللّه عنه ، برين حالها واقف گشت ، تحيّرى 7 سخت بزرگ در وى پيدا آمد و اين تدبيرها كه در پيش داشت ، همه بر وى تباه شد .\r\nاز خواجه طاهر دبير شنودم ، پس از آنكه امير مسعود از هراة ببلخ آمد و كارها يكرويه 8 گشت ، گفت چون اين خبرها به سپاهان برسيد ، امير مسعود چاشتگاه 9 اين روز مرا بخواند و خالى كرد و گفت : پدرم گذشته شد و برادرم را بتخت ملك خواندند .\r\nگفتم : خداوند را بقا باد . پس ملطّفهء 10 خود به من انداخت ، گفت : بخوان . باز كردم خط عمّتش 11 بود حرّهء ختّلى 12 ، نبشته بود كه : خداوند ما ، سلطان محمود نماز ديگر 13 روز پنجشنبه هفت روز مانده بود از ربيع الآخر گذشته شد ، رحمة اللّه و روز بندگان پايان آمد 14 و من با همه حرم 15 به جملگى بر قلعت غزنين مىباشيم و پس فردا مرگ او را آشكارا كنيم . و نماز خفتن 16 آن پادشاه را بباغ پيروزى 17 دفن كردند و ما همه در حسرت ديدار وى مانديم كه هفته‌يى 18 بود تا كه نديده بوديم . و كارها همه بر حاجب على مىرود 19 و پس از دفن سواران مسرع رفتند هم در شب بگوزگانان تا برادر محمّد به زودى اينجا آيد و بر تخت ملك نشيند و عمّه‌ات 20 به حكم شفقت كه دارد بر امير فرزند 21 هم در اين شب بخطّ خويش ملطّفه‌يى نبشت و فرمود تا سبك‌تر 22 دو ركابدار 23 را كه آمده‌اند پيش ازين به چند مهم 24 نزديك امير ، نامزد كنند 25 تا پوشيده 26\r\n\r\n","description":"","footnote":"","page_name":" 11 ","page_number":49},
  {"content":"\r\n\r\nبا اين ملطّفه از غزنين بروند و به زودى به جايگاه 1 رسند . و امير داند كه از برادر اين كار بزرگ 2 برنيايد و اين خاندان را دشمنان بسيارند و ما عورات 3 و خزائن 4 بصحرا افتاديم 5 . بايد كه اين كار به زودى بدست گيرد كه وليعهد پدر است و مشغول نشود بدان ولايت كه گرفته است و ديگر ولايت بتوان گرفت كه آن كارها كه تا اكنون مىرفت بيشتر به حشمت 6 پدر بود و چون خبر مرگ وى آشكارا گردد ، كارها از لونى ديگر گردد و اصل غزنين است و آنگاه خراسان و ديگر همه فرع است تا آنچه نبشتم ، نيكو انديشه كند و سخت بتعجيل بسيج آمدن كند تا اين تخت ملك و ما ضايع نمانيم و به زودى قاصدان 7 را بازگرداند كه عمّه‌ات چشم به راه دارد و هر چه اينجا رود ، سوى وى نبشته مىآيد .\r\nچون بر همه احوالها واقف گشتم 8 ، گفتم : زندگانى خداوند دراز باد ، به هيچ مشاورت حاجت نيايد ، بر آنچه نبشته است ، كار مىبايد كرد كه هر چه گفته است ، همه نصيحت محض 9 است ، هيچ‌كس را اين فراز نبايد 10 [ گفت 
  ] . گفت : همچنين است و رأى درست اين است كه ديده است 11 و همچنين كنم ، اگر خداى ، عزّ و جلّ ، خواهد .\r\nفامّا 12 از مشورت كردن چاره نيست ، خيز ، كسان فرست و سپاه‌سالارتاش را و التون تاش حاجب بزرگ را و ديگر اعيان و مقدّمان را بخوانيد تا با ايشان نيز بگوييم و سخن ايشان بشنويم ، آنگاه آنچه قرار گيرد 13 ، بر آن كار مىكنيم .\r\nمن برخاستم و كسان 14 فرستادم و قوم 15 حاضر آمدند ، پيش امير رفتيم ، چون بنشستيم ، امير حال با ايشان بازگفت و ملطّفه مرا داد تا بر ايشان خواندم . چون فارغ شدم ، گفتند : زندگانى خداوند دراز باد ، اين ملكه 16 نصيحتى كرده است و سخت بوقت 17 آگاهى داده و خير بزرگ است كه اين خبر اينجا رسيد كه اگر ركاب عالى 18 به سعادت حركت كرده بودى و سايه بر جانبى افكنده و كارى برناگزارده و اين خبر آنجا رسيدى ، ناچار بازبايستى گشت ، زشت بودى . اكنون خداوند چه ديده است در اين باب ؟ گفت : شما چه گوئيد كه صواب چيست ؟ گفتند : ما صواب جز بتعجيل رفتن نبينيم 19 . گفت : ما هم برينيم 20 . امّا 21 فردا مرگ پدر را بفرماييم تا آشكارا كنند .\r\n\r\n","description":"","footnote":"","page_name":" 12 ","page_number":50},
  {"content":"\r\n\r\nچون ماتم 1 داشته شد ، رسولى فرستيم نزديك پسر كاكو 2 و او را استمالتى كنيم 3 و شك نيست كه وى را اين خبر رسيده باشد ، زودتر از آنكه كس ما 4 به او رسد و غنيمت دارد كه ما از اينجا بازگرديم و هر حكم كه كنيم به خدمت مال 5 ضمانى 6 اجابت كند و هيچ كژى ننمايد كه از آنچه نهاده باشد ، چيزى ندهد كه داند چون ما بازگشتيم ، مهمّات بسيار 7 پيش افتد و تا روزگار دراز نپردازيم 8 و لكن ما را بارى 9 عذرى باشد در بازگشتن . همگان گفتند : سخت صواب و نيكو ديده آمده است 10 و جز اين صواب نيست و هر چند ركاب عالى زودتر حركت كند سوى خراسان بهتر كه مسافت دور است و قوم غزنين 11 بادى در سر كنند 12 كه كار بر ما دراز گردد 13 . امير گفت : شما بازگرديد تا من اندرين بهتر نگرم و آنچه رأى واجب كند ، بفرمايم . قوم بازگشتند .\r\nو امير ديگر روز بار داد با قبائى و ردائى 14 و دستارى سپيد 15 و همه اعيان و مقدّمان و اصناف لشكر به خدمت آمدند سپيدها پوشيده 16 و بسيار جزع بود . سه روز تعزيتى ملكانه برسم 17 داشته آمد ، چنان كه همگان بپسنديدند .\r\nو چون روزگار مصيبت سرآمد ، امير رسولى نامزد كرد سوى بو جعفر كاكو علاء الدّولة و فرستاده آمد و مسافت نزديك بود سوى وى . و پيش از آن كه اين خبر رسد ، امير المؤمنين به شفاعت 18 نامه‌يى نبشته بود تا سپاهان به دو بازداده آيد و او خليفت شما باشد و آنچه نهاده آيد از مال ضمانى مىدهد و نامه‌آور بر جاى بمانده و اجابت مىبود و نمىبود به دو 19 ، لكن اكنون به غنيمت داشت امير مسعود اين حال را و رسولى فرستاد و نامه و پيغام بر اين جمله بود كه ما شفاعت امير المؤمنين را بسمع و طاعت 20 پيش رفتيم كه از خداوندان بندگان را 21 فرمان باشد نه شفاعت و با آنكه مهمّات بزرگتر از مهمّات سپاهان در پيش داشتيم 22 و هيچ خليفه 23 شايسته‌تر از امير علاء الدّولة يافته نيايد و اگر اوّل كه ما قصد اين ديار كرديم و رسول فرستاديم و حجّت گرفتيم 24 ، آن ستيزه و لجاج 25 نرفته بودى ، اين چشم زخم 26 نيفتادى ، ليكن چه توان كرد ؟ بودنى مىباشد 27 . اكنون مسئله ديگر شد و ما قصد كردن بر آن سو يله كرديم 28 كه شغل فريضه 29 در پيش داريم و سوى خراسان مىرويم كه سلطان بزرگ گذشته شد\r\n\r\n","description":"","footnote":"","page_name":" 13 ","page_number":51},
  {"content":"\r\n\r\nو كار مملكتى سخت بزرگ مهمل 1 ماند آنجا ، و كار اصل ضبط كردن اولىتر 2 كه 3 سوى فرع گراييدن ، خصوصا كه دوردست است و فوت مىشود ؛ و به رى و طارم 4 و نواحى كه گرفته آمده است ، شحنه‌يى گماشته خواهد آمد ، چنان كه به غيبت ما به هيچ حال خللى نيفتد و اگر كسى خوابى بيند 5 و فرصتى جويد ، خود آن ديدن و آن فرصت چندان است كه ما بر تخت پدر نشستيم 6 ، ديگر به هيچ حال اين ديار را مهمل فرونگذاريم كه ما را بر نيك و بد اين بقاع 7 چشم افتاد و معلوم گشت و از سر تخت پدر 8 ، تدبير آن ديار از لونى ديگر پيش گرفته آيد كه به حمد اللّه مردان و عدّت 9 و آلت سخت تمام 10 است آنجا . اكنون بايد كه امير اين كار را سخت زود بگزارد 11 و در سؤال و جواب نيفگند تا بر كارى پخته 12 ازينجا بازگرديم ؛ پس اگر عشوه 13 دهد كسى ، نخرد 14 كه 15 او را گويند : « با سستى بايد ساخت كه مسعود بر جناح سفر 16 است و اينجا مقام چند تواند كرد ؟ » نبايد خريد و چنين سخن نبايد شنيد كه وحشت 17 ما بزرگ است و ما چون به وحشت بازگرديم ، دريافت اين كار 18 از لونى ديگر باشد و السّلام .\r\nاين رسول برفت و پيغامها بگزارد و پسر كاكو نيكو بشنيد و به غنيمتى سخت تمام داشت 19 و جوابى نيكو داد ؛ و سه روز در مناظره 20 بودند تا قرار گرفت بدانكه وى خليفت امير باشد در سپاهان در غيبت كه وى 21 را افتد و هرسالى دويست هزار دينار هريوه 22 و ده هزار طاق جامه 23 از مستعملات 24 آن نواحى بدهد بيرون هديهء نوروز و مهرگان 25 از هر چيزى و اسبان تازى و استران با زين 26 و آلت سفر از هر دستى 27 . و امير ، رضى اللّه عنه ، عذر او بپذيرفت و رسول را نيكو بنواخت و فرمود تا بنام بو جعفر كاكو منشورى 28 نبشتند به سپاهان و نواحى و خلعتى فاخر 29 ساختند و گسيل كردند 30 .\r\nو پس از گسيل كردن رسول امير از سپاهان حركت كرد با نشاط و نصرت ، پنج روز باقى مانده بود از جمادى الاخرى 31 بر طرف رى ؛ چون به شهر رى رسيد ، مردمان آنجا خبر يافته بودند و تكلّفى 32 كرده و شهر را آذين 33 بسته بودند آذينى از حدّ و اندازه گذشته 34 . اما وى بر كران شهر 35 كه خيمه زده بودند فرودآمد و گفت رفتنى\r\n\r\n","description":"","footnote":"","page_name":" 14 ","page_number":52},
  {"content":"\r\n\r\nاست ؛ و مردم رى خاص و عام بيرون آمدند و بسيار خدمت كردند و وى معتمدان خويش 1 را در شهر فرستاد تا آن تكلّفى كه كرده بودند ، بديدند و با وى گفتند و وى مردم رى را بدان بندگى 2 كه كرده بودند احماد 3 كرد .\r\nو اينجا خبر به دو رسيد از نامه‌هاى ثقات 4 كه امير محمّد بغزنين آمد و كارها بر وى قرار گرفت و لشكر بجمله او را مطيع و منقاد 5 شد كه گفته‌اند : [ اهل 
  ] الدّنيا عبيد الدّينار و الدّرهم 6 . امير مسعود ، رضى اللّه عنه ، بدين خبر سخت دل‌مشغول 7 شد و در وقت 8 صواب آن ديد كه سيّد عبد العزيز علوى را كه از دهاة الرّجال 9 بود برسولى بغزنين فرستد و نامه نبشتند از فرمان او به برادرش به تهنيت و تعزيت و پيغامها داد در معنى ميراث و مملكت چنان كه شرح داده آمد اين حال را در روزگار امارت 10 امير محمّد و آن كفايت باشد .\r\nو پس از آنكه اين علوى را برسولى فرستاد ، نامهء امير المؤمنين القادر باللّه 11 ، رضى اللّه عنه ، رسيد به رى به تعزيت و تهنيت على الرّسم فى مثله 12 ، جواب نامه‌يى كه از سپاهان نوشته بودند بخبر گذشته شدن سلطان محمود و حركت كه خواهد بود بر جانب خراسان و خواستن لوا 13 و عهد 14 و آنچه با آن رود 15 از نعوت 16 و القاب كه وليعهد محمود است . و امير المؤمنين او را مثال داده بود در اين نامه كه آنچه گرفته است از ولايت رى و جبال و سپاهان به روى مقرّر 17 است ، بتعجيل سوى خراسان بايد رفت تا در آن ثغر بزرگ 18 خللى نيفتد و آنچه كه خواسته آمده است از لوا و عهد و كرامات 19 با رسول بر اثر 20 است . » امير مسعود بدين نامه سخت شاد و قوىدل شد و فرمود تا آن را برملا 21 بخواندند و بوق و دهل بزدند و و از آن نامه نسختها 22 برداشتند و به سپاهان و طارم و نواحى جبال و گرگان و طبرستان 23 و نشابور و هراة فرستادند تا مردمان را مقرّر گردد كه خليفت امير المؤمنين و وليعهد پدر وى است .\r\nو هم درين مدت قاصدان مسرع رسيدند از غزنين و نامه‌ها آوردند از آن امير يوسف 24 و حاجب بزرگ على و بو سهل حمدوى 25 و خواجه على ميكائيل رئيس 26 و سرهنگ بوعلى كوتوال 27 و همگان بندگى نموده 28 و گفته كه « از بهر تسكين وقت\r\n\r\n","description":"","footnote":"","page_name":" 15 ","page_number":53},
  {"content":"\r\n\r\nرا 1 امير محمّد را 2 بغزنين خوانده آمد تا اضطرابى 3 نيفتد و به هيچ حال اين كار از وى برنيايد كه جز بنشاط و لهو 4 مشغول نيست . خداوند را كه وليعهد پدر به حقيقت اوست ببايد شتافت بدلى قوى و نشاطى تمام تا هر چه زودتر بتخت ملك رسد كه چندان است كه نام بزرگ او از خراسان بشنوند ، به خدمت پيش آيند . » و والدهء امير مسعود و عمّتش ، حرّهء ختّلى نيز نبشته بودند و بازنموده كه بر گفتار اين بندگان اعتمادى تمام بايد كرد كه آنچه گفته‌اند حقيقت است .\r\nامير ، رضى اللّه عنه ، بدين نامه‌ها كه رسيد سخت قوىدل شد و مجلس كرد 5 و اعيان قوم خويش را بخواند و اين حالها با ايشان بازراند و گفت : كارها برين جمله شد ، تدبير چيست ؟ گفتند : رأى درست آن باشد كه خداوند بيند . گفت : اگر ما دل درين ديار 6 بنديم ، كار دشوار شود و چندين ولايت به شمشير گرفته‌ايم و سخت با نام است ، آخر 7 فرع است و دل در فرع بستن و اصل را بجاى ماندن محال 8 است و ما را صواب آن مىنمايد كه بتعجيل سوى نشابور و هراة رانيم و قصد اصل كنيم و اگر چنين كه نبشته‌اند بىجنگى اين كار يكرويه گردد 9 و بتخت ملك رسيم و منازعى 10 نماند ، باز تدبير اين نواحى بتوان كرد . گفتند : رأى درست‌تر اين است كه خداوند ديده است ، هر چه از اينجا زودتر رود صواب‌تر . گفت : ناچار اينجا شحنه‌يى 11 بايد گماشت ، كدام كس را گماريم و چند سوار ؟ گفتند : خداوند كدام بنده را اختيار كند ؟\r\nكه هركس كه بازايستد 12 ، به كراهيت 13 بازايستد و پيداست كه اينجا چند مردم مىتوان گذاشت و اگر مردم رى وفا خواهند كرد ، نام را 14 كسى ببايد گذاشت و اگر وفا نخواهند كرد ، اگر چه بسيار مردم ايستانيده آيد 15 ، چيزى نيست . گفت : راست 16 من هم اين انديشيده‌ام كه شما مىگوييد و حسن سليمان 17 را اينجا خواهم ماند با سوارى پانصد دل‌انگيز 18 . فردا اعيان رى را بخوانيد تا آنچه گفتنى است درين باب گفته آيد كه ما به همه حالها 19 پس‌فردا بخواهيم رفت كه روى مقام كردن نيست 20 . گفتند : چنين كنيم ؛ و بازگشتند و كسان فرستادند سوى اعيان رى و گفتند فرمان عالى بر آن جمله است كه فردا همگان بدر سراى پرده باشند . گفتند : فرمانبرداريم .\r\n\r\n","description":"","footnote":"","page_name":" 16 ","page_number":54},
  {"content":"\r\n\r\nديگر روز فوجى قوى از اعيان بيرون آمدند علويان 1 و قضاة و ائمه و فقها و بزرگان و بسيار مردم عامّه 2 و از هر دستى 3 اتباع 4 ايشان . و امير ، رضى اللّه عنه فرموده بود تا كوكبه‌يى 5 و تكلّفى ساخته بودند سخت عظيم و بسيار غلام بر در خيمه ايستاده 6 و سوار و پياده بسيار در صحرا در سلاح غرق 7 . و بار دادند و اعيان و بزرگان لشكر در پيش او بنشستند و ديگران بايستادند 8 و پس اعيان رى را پيش آوردند ، تنى پنجاه و شصت از محتشم‌تر ؛ و امير اشارت كرد تا همگان را بنشاندند دور تر 9 ، و پس سخن بگشاد و چون اين پادشاه در سخن آمدى 10 ، جهانيان بايستى كه در نظاره 11 بودندى كه در پاشيدى 12 و شكر شكستى 13 و بيايد در اين تاريخ سخنان وى ، چه آنكه گفته و چه 14 نبشته تا مقرّر گردد خوانندگان را كه نه بر گزاف 15 است حديث پادشاهان ، قال اللّه عزّ و جلّ و قوله الحقّ 16 : و زاده بسطة فى العلم و الجسم و اللّه يؤتى ملكه من يشاء 17 . پس اعيان را گفت : سيرت 18 ما تا اين غايت بر چه جمله است ؟\r\nشرم مداريد و راست بگوييد و محابا 19 مكنيد . گفتند : زندگانى خداوند دراز باد ، تا از بلا و ستم ديلمان 20 رسته‌ايم و نام اين دولت بزرگ كه هميشه باد 21 ، بر ما نشسته است 22 ، در خواب امن غنوده‌ايم 23 و شب و روز دست بدعا برداشته كه ايزد ، عزّ ذكره 24 ، سايهء رحمت و عدل خداوند را از ما دور نكند ، چه اكنون خوش مىخوريم و خوش مىخسبيم و بر جان و مال و حرم 25 و ضياع 26 و املاك ايمنيم كه به روزگار ديلمان نبوديم .\r\nامير گفت : ما رفتنىايم كه شغلى بزرگ در پيش داريم و اصل آن است و نامه‌ها رسيده است از اوليا و حشم كه سلطان ، پدر ما 27 ، رضى اللّه عنه ، گذشته شده است و گفته‌اند كه به زودى ببايد آمد تا كار ملك را نظام داده آيد كه نه خرد ولايتى 28 است خراسان و هندوستان و سند و نيمروز 29 و خوارزم و به هيچ حال آن را مهمل 30 فرو - نتوان گذاشت كه اصل است و چون از آن كارها فراغت يابيم ، تدبير اين نواحى به واجبى 31 ساخته آيد ، چنان كه يا فرزندى محتشم از فرزندان خويش فرستيم يا سالارى با نام و عدّت و لشكرى تمام ساخته 32 ؛ و اكنون اينجا شحنه‌يى مىگماريم به اندك مايه\r\n\r\n","description":"","footnote":"","page_name":" 17 ","page_number":55},
  {"content":"\r\n\r\nمردم آزمايش را 1 تا خود از شما چه اثر ظاهر شود . اگر طاعتى ببينيم بىريا 2 و شبهت 3 ، در برابر آن عدلى كنيم و نيكو داشتى 4 كه از آن تمام‌تر نباشد و پس اگر بخلاف آن باشد ، از ما دريافتن 5 ببينيد فراخور آن ، و نزديك خداى ، عزّ و جلّ ، معذور باشيم كه شما كرده باشيد و ناحيت سپاهان و مردم آن جهانيان را 6 عبرتى تمام 7 است . بايد كه جوابى جزم قاطع دهيد نه عشوه 8 و پيكار 9 ، چنان كه بر آن اعتماد توان كرد .\r\nچون ازين سخن فارغ شد ، اعيان رى در يكديگر نگريستند و چنان نمودند 10 كه دهشتى 11 و حيرتى سخت بزرگ بديشان راه نمود 12 و اشارت كردند سوى خطيب شهر - و مردى پير و فاضل و اسنّ 13 و جهان گشته بود - او برپاىخاست و گفت : زندگانى ملك اسلام دراز باد ، اينها در اين مجلس بزرگ و اين حشمت از حد گذشته از جواب عاجز شوند و محجم 14 گردند ؛ اگر راى عالى بيند ، فرمان دهد يكى را از معتمدان درگاه تا بيرون بنشيند و اين بندگان آنجا روند كه طاهر دبير آنجا نشيند و جواب دهند . امير گفت : نيك آمد . و اعيان رى را به خيمهء بزرگ آوردند كه طاهر دبير آنجا مىنشست - و شغل همه بر وى مىرفت 15 كه وى محتشم‌تر بود - و طاهر بيامد بنشست و پيش وى آمدند اين قوم و با يكديگر نهاده بودند 16 كه چه پاسخ دهند . طاهر گفت :\r\nسخن خداوند 17 شنوديد ، جواب چيست ؟ گفتند : زندگانى خواجهء عميد 18 دراز باد ، همه بندگان سخن بر يك فصل 19 اتفاق كرده‌ايم و با خطيب 20 بگفته و او آنچه از زبان ما بشنود با امير بگويد . طاهر گفت : نيكو ديده‌ايد تا سخن دراز نشود ، جواب چيست ؟\r\nخطيب گفت : اين اعيان و مقدّمان گروهىاند كه هر چه ايشان گفتند و نهادند ، اگر دو بار هزار هزار درم در شهر و نواحى آن باشد ، آن را فرمان بردار باشند و مىگويند :\r\nقريب سى سال بود تا ايشان در دست ديلمان اسير بودند و رسوم اسلام مدروس 21 بود كه كار ملك از چون فخر الدّولة 22 و صاحب اسماعيل عباد 23 بزنى و پسرى عاجز 24 افتاد و دستها به خداى ، عزّ و جلّ ، برداشته تا ملك اسلام را ، محمود 25 ، در دل افكند 26 كه اينجا آمد و ايشان را فرياد رسيد و از جور و فساد قرامطه 27 و مفسدان برهانيد و آن عاجزان را كه ما را نمىتوانستند داشت 28 ، بركند و از اين ولايت دور افگند و ما را خداوندى گماشت\r\n\r\n","description":"","footnote":"","page_name":" 18 ","page_number":56},
  {"content":"\r\n\r\nعادل و مهربان و ضابط 1 ، چون او خود به سعادت بازگشت و تا آن خداوند برفته است ، اين خداوند هيچ نياسوده است و نمد اسبش 2 خشك نشده است ؛ جهان مىگشاد و متغلّبان 3 و عاجزان 4 را مىبرانداخت 5 ، چنان كه اگر اين حادثهء بزرگ مرگ پدرش نيفتادى ، اكنون ببغداد رسيده بودى و ديگر عاجزان و نابكاران را برانداخته و رعاياى آن نواحى را فرياد رسيده [ و 
  ] همچنين حلاوت عدل 6 بچشانيده 7 ؛ و تا اين غايت كه رايت 8 وى به سپاهان بود ، معلوم است كه اينجا در شهر و نواحى ما حاجبى بود شحنه 9 با سوارى دويست ، و كسى را از بقاياى مفسدان زهره نبود كه بجنبيدى كه اگر كسى قصد فسادى كردى و اينجا آمدى و شوكتش هزار يا دو هزار يا كمتر و بيشتر بودى تا ده هزار ، البتّه 10 جوانان و دليران ما سلاح برداشتندى و به شحنهء خداوندى پيوستندى تا شرّ آن مفسدان به پيروزى خداى 11 ، عزّ و جلّ ، كفايت كردندى ؛ و اگر اين خداوند تا مصر مىرفتى ، ما را همين شغل مىبودى 12 ، فرق نشناسيم ميان اين دو مسافت و اگر خداوند چون از شغلها كه پيش دارد ، فارغ گشت - و زود باشد كه فارغ گردد ، چه پيش همّت بزرگش خطر 13 ندارد - و چنان باشد كه به سعادت اينجا بازآيد و يا سالارى فرستد ، امروز بنده و فرمان‌بردارند ، آن روز بنده‌تر 14 و فرمان‌بردارتر باشيم كه اين نعمت بزرگ را كه يافته‌ايم ، تا جان در تن ماست ، زود زود 15 از دست ندهيم و اگر امروز كه نشاط رفتن 16 كرده است ، تازيانه‌يى اينجا بپاىكند ، او 17 را فرمان بردار باشيم ، سخن ما اينست كه بگفتيم . و خطيب روى بقوم كرد و گفت : اين فصل كه من گفتم ، سخن شما هست ؟ همگان گفتند : هست ، بلكه زياده ازينيم در بندگى .\r\nطاهر گفت : جزاكم اللّه خيرا 18 ، سخن نيكو گفتيد و حقّ بزرگ راعى 19 بجاى آورديد . و برخاست نزديك امير رفت و اين جواب بازگفت . امير سخت شادمانه شد و گفت : اى طاهر ، چون سعادت آيد ، همه كارها فراخور يكديگر آيد 20 ؛ سخت بخردوار 21 جوابى است و اين قوم مستحقّ 22 همه نيكوييها هستند . بگوى تا قاضى و رئيس و خطيب و نقيب علويان 23 و سالار غازيان را 24 خلعتها راست كنند 25 هم اكنون ، از [ آن 
  ] رئيس و نقيب علويان و قاضى زر و از آن ديگران زراندود 26 ، و بپوشانند و پيش آر تا\r\n\r\n","description":"","footnote":"","page_name":" 19 ","page_number":57},
  {"content":"\r\n\r\nسخن ما بشنوند و پس با مرتبه‌داران 1 از آن سوى شهر گسيلشان كن 2 هرچه نيكوتر .\r\nطاهر برخاست و جائى بنشست و خازنان 3 را بخواند و خلعتها راست كردند .\r\nچون راست شد ، نزديك اعيان رى بازآمد و گفت : جواب كه داده بوديد ، با خداوند بگفتم ، سخت خوش و پسنديده آمد و اعيان شما را كه بر شغل‌اند 4 ، خلعتى با نام و سزا فرمود ؛ مبارك باد ، بسم اللّه 5 ، به جامه خانه بايد رفت تا به مباركى پوشيده آيد . سياه - داران 6 پنج تن را به جامه خانه بردند و خلعتها بپوشانيدند . و پس طاهر نزديك امير رفت و جملهء اعيان رى را پيش آوردند . امير ايشان را بنواخت و نيكويى گفت و ايشان دعاى فراوان كردند و بازگشتند ؛ و مرتبه‌داران ايشان را سوى شهر بردند بر جمله‌اى 7 هر چه نيكوتر . و مردم شهر بسيار شادى كردند و بىاندازه درم و دينار انداختند و مرتبه‌داران را به نيكوئى و خشنودى بازگردانيدند .\r\nو ديگر روز چون بار بگسست 8 - و اعيان رى بجمله آمده بودند به خدمت با اين مقدّمان و افزون از ده هزار زن و مرد به نظاره ايستاده 9 - اعيان را به نيم ترك 10 بنشاندند و امير ، رضى اللّه عنه ، حسن سليمان را كه او از بزرگان اميران 11 جبال هراة بود بخواند و بنواخت و گفت : ما فردا بخواهيم رفت و اين ولايت به شحنگى 12 به تو سپرديم و سخن اعيان را بشنودى ، هشيار و بيدار باش تا خللى نيفتد به غيبت ما ؛ و با مردمان اين نواحى نيكورو 13 و سيرت خوب دار و يقين بدانكه چون ما بتخت ملك رسيديم 14 و كارها بمراد ما گشت ، انديشهء اين نواحى بداريم و اينجا سالارى محتشم 15 فرستيم با لشكرى و معتمدى از خداوندان قلم 16 كه همگان بر مثال وى كار كنند تا باقى عراق گرفته آيد ، اگر خداى خواهد 17 . بايد كه اعيان و رعايا از تو خشنود باشند و شكر كنند ؛ و نصيب تو از نواخت و نهمت 18 و جاه و منزلت سخت تمام 19 باشد از حسن رأى ما 20 . حسن سليمان برپاىخاست - و درجهء نشستن داشت در اين مجلس 21 - و زمين بوسه داد 22 و پس بايستاد و گفت : بنده و فرمان بردارم و مرا اين محل 23 نيست ، اما چون خداوند ارزانى داشت ، آنچه جهد آدمى است ، در خدمت بجاى آرم . امير فرمود تا وى را به جامه خانه بردند و خلعت گرانمايه به شحنگى رى بپوشانيدند : قباى خاص ديباى رومى 24 و كمر زر پانصد مثقال و ديگر چيزها فراخور\r\n\r\n","description":"","footnote":"","page_name":" 20 ","page_number":58},
  {"content":"\r\n\r\nاين . پيش امير آمد با خلعت و خدمت كرد 1 و از لفظ عالى ثنا 2 شنيد و پس به خيمهء طاهر آمد و طاهر ثناى بسيار گفتش . و اعيان رى را آنجا خواندند 3 و طاهر آن حال با ايشان بگفت ، سخت شاد شدند و فراوان دعا و ثنا گفتند . پس طاهر مثال داد حسن سليمان را تا با خلعت سوى شهر رفت با بسيار لشكر و اعيان با وى و شهر را آذين بسته بودند ، بسيار نثار كردند و وى را در سرايى كه ساخته بودند ، سخت نيكو فرودآوردند و مردمان نيكو حق گزاردند . 4\r\nو امير شهاب الدولة 5 مسعود ديگر روز ، الخميس لثلث عشر ليلة مضين من رجب سنة احدى و عشرين و أربعمائة 6 از شهر رى حركت كرد بطالع سعد و فرخى 7 با اهبتى 8 و عدّتى 9 و لشكرى سخت تمام و بر دو فرسنگى 10 فرودآمد ؛ و بسيار مردم به خدمت 11 و نظّاره تا اينجا بيامده بودند . ديگر روز آنجا برنشست 12 و حسن سليمان و قوم را بازگردانيد و تفت 13 براند ؛ چون بخوار 14 رى رسيد ، شهر را بزعيم 15 ناحيت سپرد و مثالها كه دادنى بود بداد و پس برفت . چون بدامغان رسيد ، خواجه بو سهل زوزنى 16 آنجا پيش آمد گريخته از غزنين 17 ، چنان كه پيش ازين شرح كرده آمده است و امير او را بنواخت ؛ و مخفّ 18 آمده بود با اندك مايه تجمّل . چندان آلت 19 و تجمّل آوردندش اعيان امير مسعود كه سخت بنوا 20 شد و امير با وى خلوتى كرد كه از نماز ديگر 21 تا نيم‌شب بكشيد .\r\nو به روزگار گذشته كه امير شهاب الدّولة بهرات مىبود ، محتشم‌تر خدمتكاران او اين مرد بود ، امّا با مردمان بد ساختگى 22 كردى و درشت 23 و ناخوش و صفرائى عظيم 24 داشت ؛ و چون حال وى ظاهر است ، زيادت از اين نگويم كه گذشته است و غايت كار آدمى مرگ است ، نيكوكارى و خوى نيك بهتر تا به دو جهان سود دارد و بر دهد . و چون اين محتشم را حال و محل نزديك امير مسعود ، رضى اللّه عنه ، بزرگتر از ديگر خدمتكاران بود ، در وى حسد كردند و محضرها 25 ساختند و در اعتقاد وى سخن گفتند و وى را بغزنين آوردند در روزگار سلطان محمود و به قلعت بازداشتند 26 ، چنان كه بازنموده‌ام در تاريخ يمينى 27 ؛ و وى رفت و آن قوم كه محضر ساختند ، رفتند و ما را نيز مىببايد رفت كه روز عمر به شبانگاه آمده است 28 و من در اعتقاد اين مرد\r\n\r\n","description":"","footnote":"","page_name":" 21 ","page_number":59},
  {"content":"\r\n\r\nسخن جز نيكوئى نگويم كه قريب سيزده و چهارده سال او را مىديدم در مستى و هشيارى و به هيچ‌وقت سخنى نشنودم و چيزى نگفت كه از آن دليلى توانستى كرد بر بدى اعتقاد وى 1 . من اين دانم كه نبشتم و برين گواهى دهم در قيامت ؛ و آن كسان كه آن محضرها ساختند ، ايشان را محشرى 2 و موقفى 3 قوى خواهد بود ، پاسخ خود دهند ؛ و اللّه يعصمنا و جميع المسلمين من الحسد و الهرّة و الخطاء و الزّلل بمنّه و فضله 4 . چون حال حشمت بو سهل زوزنى اين بود كه بازنمودم ، او بدامغان رسيد ، امير بر وى اقبالى كرد سخت بزرگ 5 و آن خلوت برفت ، همه خدمتكاران بچشمى ديگر به دو نگريستند كه او را بزرگ ديده بودند و ايشان را خود هوسها بآمدن اين مرد بشكست 6 كه شاعر گفته است : شعر\r\n اذا جاء موسى و القى العصا * فقد بطل السّحر و السّاحر \r\n7 و مرد بشبه وزير 8 ى گشت و سخن امير همه با وى مىبود ، و باد 9 طاهر و ازان ديگران همه بنشست و مثال در هر بابى او مىداد و حشمتش زيادت مىشد .\r\nو چون امير شهاب الدّولة از دامغان برداشت 10 و به ديهى 11 رسيد بر يك فرسنگى دامغان كه كاريزى بزرگ 12 داشت ، آن ركابدار 13 پيش آمد كه بفرمان سلطان محمود رضى اللّه عنه گسيل كرده آمده بود با آن نامهء توقيعى 14 بزرگ به احماد 15 خدمت سپاهان و جامه خانه و خزائن و آن ملطّفه‌هاى خرد به مقدّمان لشكر و پسر كاكو و ديگران كه فرزندم عاق است 16 ، چنان كه پيش ازين بازنموده‌ام . ركابدار پياده شد و زمين بوسه داد و آن نامهء بزرگ از بر قبا بيرون كرد و پيش داشت . امير ، رضى اللّه عنه ، اسب بداشت 17 و حاجبى نامه بستد و به دو داد و خواندن گرفت 18 ؛ چون به پايان آمد ، ركابدار را گفت :\r\nپنج و شش ماه شد ، تا اين نامه نبشتند ، كجا مانده بودى و سبب دير آمدن تو چه بود ؟\r\nگفت : زندگانى خداوند دراز باد ، چون از بغلان 19 بنده برفت سوى بلخ ، نالان شد 20 و مدّتى ببلخ بماند ، چون بسرخس رسيد ، سپاه‌سالار خراسان حاجب غازى 21 آنجا بود و خبر آمد كه سلطان محمود فرمان يافت 22 و وى سوى نشابور رفت و مرا با خويشتن برد و نگذاشت رفتن كه خداوند 23 به سعادت مىبيايد 24 ، فايده نباشد از رفتن\r\n\r\n","description":"","footnote":"","page_name":" 22 ","page_number":60},
  {"content":"\r\n\r\nكه راه‌ها ناايمن شده است و تنها نبايد رفت كه خللى افتد . چون نامه رسيد سوى او كه خداوند از رى حركت كرد ، دستورى داد تا بيامدم و راه از نشابور تا اينجا سخت آشفته است ، نيك احتياط كردم تا بتوانستم آمد . امير گفت : آن ملطّفه‌هاى خرد كه بو نصر مشكان ترا داد و گفت آن را سخت پوشيده بايد داشت تا رسانيده آيد 1 ، كجاست ؟ گفت : من دارم و زين فروگرفت 2 و ميان نمد باز كرد و ملطّفه‌ها در موم گرفته 3 بيرون كرد و پس آن را از ميان موم بيرون گرفت 4 . امير ، رضى اللّه عنه ، بو سهل زوزنى را گفت : بستان ؛ بو سهل آن را بستد . گفت : بخوان تا چه نبشته‌اند . يكى 5 بخواند ، گفت : هم از آن بابت 6 است كه خداوند مىگفت و ديگرى بخواند و بنگريست ، همان 7 بود ؛ گفت : همه بر يك نسخت 8 است . امير يكى بستد و بخواند و گفت بعينه 9 همچنين به من از بغلان نبشته بودند كه مضمون اين ملطّفه‌ها چيست ؛ سبحان اللّه العظيم 10 ! پادشاهى عمر به پايان آمده 11 و همه مرادها بيافته و فرزندى را بينوا به زمين بيگانه بگذاشته با بسيار دشمن ، اگر خداى ، عزّ و جلّ ، آن فرزند را فرياد رسيد و نصرت داد تا كارى چند بر دست او برفت ، واجب چنان كردى كه شادى نمودى ، خشم از چه معنى بوده است ؟ ! بو سهل و ديگران كه با امير بودند ، گفتند : او ديگر خواست و خداى ، عزّ و جلّ ، ديگر كه اينك جايگاه او 12 و مملكت و خزائن و هر چه داشت ، به خداوند ارزانى داشت 13 ؛ و واجب است اين ملطّفه‌ها را نگاه داشتن تا مردمان آن را بخوانند و بدانند كه پدر چه مىسگاليد 14 و خداى ، عزّ و جلّ ، چه خواست و نيز دل 15 و اعتقاد نويسندگان بدانند . امير گفت : چه سخن است كه شما مىگوييد ؟ ! اگر به آخر عمر چنين يك جفا 16 واجب داشت و اندرين او را غرضى بود ، بدان هزار مصلحت بايد نگريست كه از آن ما نگهداشت ، و بسيار زلّت بافراط 17 ما در گذاشته است 18 و آن گوشمالها 19 مرا امروز سود خواهد داشت . ايزد ، عزّ ذكره ، بر وى رحمت كناد كه هيچ مادر چون محمود نزايد ؛ و امّا نويسندگان را چه گناه توان نهاد 20 ؟ كه مأموران بودند و مأمور را از فرمان‌بردارى چه چاره است ، خاصّه پادشاه 21 ؛ و اگر ما دبيرى 22 را فرمائيم كه چيزى نويس ، اگر چه استيصال 23 او در آن باشد ، زهره 24 دارد كه ننويسد ؟ و فرمود تا جملهء\r\n\r\n","description":"","footnote":"","page_name":" 23 ","page_number":61},
  {"content":"\r\n\r\nآن ملطّفه‌ها را پاره كردند و در آن كاريز انداختند و اسب براند و ركابدار را پنج هزار درم فرمود .\r\nو خردمندان چون بدين فصل رسند - هر چند احوال و عادات اين پادشاه بزرگ و پسنديده بود - او را نيكوتر بدانند و مقرّرتر گردد ايشان را كه يگانهء روزگار بوده است .\r\nو مرا كه بو الفضلم دو حكايت نادر 1 ياد آمد در اينجا يكى از حديث [ حشمت 
  ] خواجه بو سهل در دلهاى خدمتكاران امير مسعود كه چون او را بديدند ، اگر خواستند و اگر 2 نه او را بزرگ داشتند كه مردان را جهد اندر آن بايد كرد تا يك‌بار وجيه 3 گردند و نامى ، چون گشتند و شد 4 و اگر در محنت باشند يا نعمت ايشان را حرمت دارند و تا در گور نشوند ، آن نام ازيشان نيفتد . و ديگر حديث آن ملطّفه‌ها و دريدن آن و انداختن در آب ، كه هم آن نويسندگان و هم آن كسان كه بديشان نبشته بودند ، چون اين حال بشنيدند ، فارغ‌دل گشتند كه بدانستند كه او نيز 5 بسر آن بازنخواهدشد و پادشاهان را اندرين ابواب الهام از خداى ، عزّ و جلّ ، باشد .\r\nفامّا 6 حديث حشمت : چنين خواندم در اخبار خلفا كه چون هارون الرّشيد 7 ، امير المؤمنين از بغداد قصد خراسان كرد - و آن قصّه دراز است و در كتب مثبت 8 كه قصد بچه سبب كرد - چون بطوس رسيد ، سخت نالان 9 شد و بر شرف 10 هلاك شد ، فضل ربيع 11 را بخواند - و وزارت او داشت از پس آل برمك 12 - چون بيامد برو خالى كرد و گفت : يا فضل ، كار من به پايان آمد و مرگ نزديك است ، چنان بايد كه چون سپرى شوم ، مرا اينجا دفن كنيد و چون از دفن و ماتم فارغ شويد ، هر چه با من است از خزائن و زرّادخانه 13 و ديگر چيزها و غلامان و ستوران بجمله بمرو فرستى نزديك پسرم مأمون كه محمّد را بدان حاجت نيست و وليعهدى بغداد و تخت خلافت و لشكر و انواع خزائن او دارد . و مردم را كه اينجااند ، لشكريان و خدمتكاران ، مخيّر 14 كن تا هر كسى كه خواهد كه نزديك مأمون 15 رود ، او را بازندارى و چون ازين فارغ شدى ، ببغداد شوى نزديك محمّد و وزير و ناصح وى باشى و آنچه نهاده‌ام ميان هر سه فرزند 16 ، نگاه‌دارى و بدانكه تو و همه خدمتكاران من اگر غدر 17 كنيد و راه بغى 18\r\n\r\n","description":"","footnote":"","page_name":" 24 ","page_number":62},
  {"content":"\r\n\r\nگيريد ، شوم باشد و خداى ، عزّ و جلّ ، نپسندد و پس يكديگر درشويد 1 . فضل ربيع گفت : از خداى ، عز و جلّ ، و امير المؤمنين پذيرفتم 2 كه وصيّت 3 را نگاه دارم و تمام كنم . و هم در آن شب گذشته شد ، رحمة اللّه عليه ، و ديگر روز دفن كردند و ماتم به سزا داشتند . و فضل همچنان 4 جملهء لشكر و حاشيت 5 را گفت : سوى بغداد بايد رفت و برفتند مگر كسانى كه ميل داشتند بمأمون ، يا دزديده 6 و يا بىحشمت 7 آشكارا برفتند سوى مأمون بمرو .\r\nو فضل دركشيد 8 و ببغداد رفت و بفرمان وى بود كار خلافت ، و محمّد زبيده 9 بنشاط و لهو 10 مشغول . و پس از آن فضل درايستاد 11 تا نام ولايت عهد از مأمون بيفگندند و خطيبان را گفت تا او را زشت گفتند بر منبرها 12 و شعرا را فرمود تا او را هجا كردند و آن قصّه درازست و غرض چيزى ديگرست - و هر چه فضل را ممكن گشت از قصد و جفا بجاى مأمون بكرد و با قضاى ايزد ، عزّ ذكره ، نتوانست برآمد كه طاهر ذو اليمينين 13 برفت و على عيسى ماهان به رى بود و سرش ببريدند و بمرو آوردند و از آنجا قصد بغداد كردند از دو جانب ، طاهر از يك روى 14 و هرثمهء اعين 15 از ديگر روى ؛ دو سال و نيم جنگ بود تا محمّد زبيده بدست طاهر افتاد و بكشتندش و سرش بمرو فرستادند نزديك مأمون و خلافت بر وى قرار گرفت و دو سال بمرو مقام كرد و حوادث افتاد در اين مدّت تا آنگاه كه مأمون ببغداد رسيد و كار خلافت قرار گرفت و همه اسباب خلل 16 و خلاف و منازعت برخاست ، چنان كه هيچ شغل دل 17 نماند .\r\nفضل ربيع روى پنهان كرد و سه سال و چيزى 18 متوارى 19 بود ، پس بدست مأمون افتاد و آن قصّه دراز است و در اخبار خلفا پيدا . مأمون در حلم و عقل و فضل و مروّت و هر چه بزرگان را ببايد 20 از هنرها يگانهء روزگار بود ، با چندان جفا و قصد زشت كه فضل كرده بود ، گناهش ببخشيد و او را عفو كرد و به خانه بازفرستاد ، چنان كه به خدمت 21 بازنيايد ؛ و چون مدّتى سخت دراز در عطلت 22 بماند ، پايمردان 23 خاستند كه مرد بزرگ بود و ايادى 24 داشت نزديك هركس ؛ و فرصت مىجستند تا دل مأمون را نرم كردند و بر وى خوش گردانيدند تا مثال داد كه به خدمت بايد آمد . چون اين\r\n\r\n","description":"","footnote":"","page_name":" 25 ","page_number":63},
  {"content":"\r\n\r\nفرمان بيرون آمد 1 ، فضل كس فرستاد نزديك عبد اللّه طاهر 2 - و حاجب بزرگ مأمون او بود و با فضل دوستى تمام داشت - و پيغام داد كه « گناه مرا امير المؤمنين ببخشيد و فرمود كه به خدمت درگاه 3 بايد آمد ، و من اين همه بعد از فضل ايزد ، عزّ ذكره ، از تو مىدانم كه به من رسيده است كه تو در اين باب چند تلطّف 4 كرده‌اى و كار بر چه جمله گرفته تا اين امر حاصل گشت ، چون فرمود امير المؤمنين تا به خدمت آيم - و دانى كه مرا جاهى و نامى بزرگ بوده است و همچنان پدرم را ، كه اين نام و جاه به مدّتى سخت دراز 5 بجاى آمده است 6 - تلطّفى ديگر بايد كرد تا پرسيده آيد 7 كه مرا در كدام درجت بدارد و اين به تو راست آيد و تو توانى پرسيد كه شغل تست كه حاجب بزرگى و امير - المؤمنين را تهمت 8 نبود كه اين من خواسته‌ام و استطلاع 9 رأى من است كه كرده مىآيد » . عبد اللّه گفت : سپاس دارم 10 و هر چه ممكن گردد در اين باب بجاى آرم .\r\nنماز ديگر چون عبد اللّه بدرگاه رفت و بار 11 نبود ، رقعتى 12 نبشت بمجلس خلافت كه « خداوند امير المؤمنين چنان كه از بزرگى و حلم او سزيد 13 فرمان داد تا آن بندهء گناهكار كه عفو خداوند او را زنده گردانيد 14 يعنى فضل ربيع به خدمت درگاه آيد و همه بندگان بدين نظر بزرگ كه ارزانى داشت 15 ، اميدهاى بزرگ گرفتند .\r\nاكنون فرمان عالى چه باشد كه بنده او را در كدام درجه بدارد بر درگاه تا آنگاه كه به خدمت تخت خلافت رسد ؟ » . چون رقعت را خادم خاص بمأمون رسانيد - و چنين رقعتها عبد اللّه در مهمّات ملك 16 بسيار نبشتى بوقتها كه بار نبودى و جوابها رسيدى بخطّ مأمون - جواب اين رقعه بدين جمله رسيد كه يا عبد اللّه بن طاهر ، امير المؤمنين بدانچه نبشته بودى و جوابها پرسيده بباب فضل ربيع بىحرمت 17 باغى 18 غادر 19 واقف گشت و چون جان به دو بمانده است طمع زيادت جاه 20 مىكند ، وى را در خسيس‌تر درجه 21 ببايد داشت ، چنان كه يك سوارگان خامل ذكر 22 را دارند و السّلام 23 .\r\nعبد اللّه طاهر چون جواب برين جمله ديد ، سخت غمناك شد ، رقعه را با جواب بر پشت آن بدست معتمدى از آن خويش سخت پوشيده نزديك فضل فرستاد 24 و پيغام داد كه اينك جواب بر اين جمله رسيده است و صواب آنست كه شبگير 25 بيايد و آنجا\r\n\r\n","description":"","footnote":"","page_name":" 26 ","page_number":64},
  {"content":"\r\n\r\nكه من فرموده باشم تا ساخته باشند 1 ، بنشيند كه البتّه 2 روى ندارد در اين باب ديگر سخن گفتن و استطلاع راى كردن ، چه نتوان دانست ، مبادا كه بلائى تولّد كند 3 و اين خداوند كريم است و شرمگين 4 و چون به بيند ، شايد كه نپسندد كه تو در آن درجهء خمول 5 باشى و به روزگار اين كار راست شود 6 . و چون اين معتمد نزديك فضل رسيد و پيغام بداد و بر رقعه و جواب واقف گشت ، گفت : « فرمان بردارم بهر چه فرمان است و آنچه صلاح من در آن است و تو بينى 7 و مثال دهى كه عبداللّهى از آن زاستر 8 نشوم . » عبد اللّه بفرمود تا در نخست سراى 9 خلافت در صفّه شادروانى 10 نصب كنند و چند تا محفورى 11 بيفگنند و مقرّر كرد كه فضل ربيع را در آن صفّه 12 بنشانند پيش از بار ، و از اين صفّه بر سه سراى ديگر ببايست گذشت و سرايها از آن هر كسى بود كه او را مرتبه بودى از نوبتيان 13 و لشكريان تا آنگاه كه به جايگاه وزير و حاجب بزرگ رسيدندى .\r\nو بسبب فرمان امير المؤمنين جاى فضل در اين سراى بيرونى ساخته كرد 14 و او را اعلام داد تا پگاه‌تر 15 در غلس 16 بيامد و در آن صفه زير شادروان بنشست . چون روز شد و مردمان آمدن گرفتند 17 ، هر كه بيامدى در سراى نخستين ، چون فضل ربيع را بديدى به ضرورت پيش وى رفتى و خدمت كردى با حرمتى تمام كه او را در بزرگى و حشمت و هيبت 18 ديده بودند و چشمهاى ايشان پر بود از احترام و احتشام او 19 ، و وى هر يكى را گرم پرسيدى و معذرت كردى تا از وى برگذشتندى 20 . چون اعيان و اركان و محتشمان و حجاب آمدن گرفتند ، هم بر آن جمله هركس به اندازهء خويش 21 او را گرم پرسيدى و توقير 22 و احترام واجب مىداشتند . و حاجب بزرگ ، عبد اللّه طاهر بيش از همه او را تبجيل 23 كرد و مراعات و معذرت پيوست 24 از آنچه او را در سراى بيرونى نشانده بود كه بر حكم فرمان بوده است و اميدوار كرد كه در باب وى هر چه ميسر گردد از عنايت و نيكو گفت 25 ، هيچ باقى نگذارد . و درگذشت 26 و به جايگاه خويش رفت تا وقت بار آمد .\r\nچون امير المؤمنين بار داد ، هركس از اعيان چون وزير و اصحاب مناصب و اركان دولت و حجاب 27 و سپاه‌سالاران و وضيع و شريف به محل و مرتبهء خويش\r\n\r\n","description":"","footnote":"","page_name":" 27 ","page_number":65},
  {"content":"\r\n\r\nپيش رفتند و بايستادند و بنشستند و بياراميدند 1 . عبد اللّه طاهر كه حاجب بزرگ بود پيش امير المؤمنين مأمون رفت و عرضه داشت كه « بنده ، فضل ربيع 2 به حكم فرمان آمده است و بر آن جمله كه فرمان بود او را در سراى بيرونى جاى كرده‌ام 3 و به پايگاه نازل 4 بداشته ، در پيش آوردن 5 فرمان چيست ؟ » امير المؤمنين لحظه‌يى انديشيد و حلم و كرم و سيرت حميدهء 6 او وى را بر آن داشت تا مثال داد كه او را پيش آرند . عبد اللّه طاهر حاجبى را فرمود تا فضل ربيع را پيش آورد . چون او به حضرت خلافت رسيد ، شرط خدمت و تواضع و بندگى به تمامى بجاى آورد و عذر جنايات 7 خود بىاندازه بخواست و بگريست و زارى و تضرّع 8 كرد و عفو درخواست كرد . حضرت خلافت را شرم آمد و عاطفت فرمود 9 و از سر گناهانى كه او كرده بود ، برخاست 10 و عفو فرمود و رتبت دست‌بوس 11 ارزانى داشت .\r\nچون بار بگسست و هركس بجاى خويش بازگشتند عبد اللّه طاهر ، حاجب بزرگ ، وزير 12 را با خود يار گرفت در باب فضل ربيع عنايت كردند 13 تا حضرت خلافت بر وى بسر رضا آمد و فرمود تا او را هم در سرايى كه اعيان نشستندى ، جاى معيّن كردند و اميدوار تربيت و اصطناع 14 . در حال 15 عبد اللّه طاهر از پيش خليفه بيرون آمد و اين تشريف 16 كه خليفه فرمود ، به دو رسانيد 17 و او را اندازه پيدا كرد 18 و اميدوار ديگر تربيتها گردانيد . او بدان زنده گشت و بدان موضع كه عبد اللّه طاهر معين كرد ، بياراميد تا عبد اللّه طاهر از خدمت حضرت خلافت بپرداخت 19 و وقت بازگشتن شد ، از دار خلافت 20 برنشست تا به سراى خويش رود . فضل ربيع بدار خلافت مىبود ، چون عبد اللّه طاهر بازگشت ، فضل به مشايعت 21 وى رفتن گرفت . عبد اللّه عنان بازكشيد و بايستاد و فضل را معذرت كردن گرفت تا بازگردد . او به هيچ نوع 22 بازنگشت و عنان با عنان 23 او تا در سراى او برفت . چون عبد اللّه بدر سراى خود رسيد ، از فضل ربيع عظيم شرمنده شد و خجالت آورد 24 و معذرت كردن گرفت تا بازگردد . فضل ربيع او را گفت كه در حقّ من تو از تربيت و عنايت و بزرگى آن كردى كه از اصل و فضل و مروت تو سزيد و مرا در دنيا چيزى نيست كه روا دارم كه آن چيز در مقابلهء كردار تو كردمى\r\n\r\n","description":"","footnote":"","page_name":" 28 ","page_number":66},
  {"content":"\r\n\r\nبزرگتر از اين كه عنان با عنان تو بازنهادم 1 از درگاه خلافت تا درگاه تو ، كه به خداى عزّ و جلّ سوگند خورم كه تا مرا زندگانى است عنان با عنان خلفا ننهاده‌ام ، اينك با عنان تو نهادم مكافات اين مكرمت 2 را 3 كه براستاى من 4 كردى . عبد اللّه گفت :\r\nهمچنان است كه مىگويد و من اين صلت 5 بزرگ را كه ارزانى داشت ، بدل و ديده پذيرفتم و منّتى سخت بزرگ داشتم 6 و خاندان خود را اين فخر ذخيره نهادم . و فضل ربيع اسب بگردانيد 7 و به خانه بازشد 8 ، يافت محلّت 9 و سراى خويش را مشحون 10 به بزرگان و افاضل حضرت 11 ؛ بجاى خويش بنشست و مردمان را معذرت مىكرد و بازمىگردانيد و تا شب بداشت 12 و عبد اللّه طاهر نماز ديگر بيامد و رسم تهنيت 13 بجاى آورد و بازگشت . اين حكايت به پايان آمد و خردمند كه در اين انديشه كند ، تواند دانست كه اين بزرگان روزگار بر چه جمله بودند .\r\nو امّا حديث ملطّفه‌ها : بدان وقت كه مأمون بمرو بود و طاهر و هرثمه بدر بغداد برادرش محمّد زبيده را در پيچيدند 14 و آن جنگهاى صعب مىرفت و روزگار مىكشيد 15 ، از بغداد مقدّمان و بزرگان و اصناف مردم بمأمون تقرّب 16 مىكردند و ملطّفه‌ها مىنبشتند . و از مرو نيز گروهى از مردم مأمون به محمد تقرّب مىكردند و ملطّفه‌ها مىنبشتند و مأمون فرموده بود تا آن ملطّفه‌ها را در چندين سفط 17 نهاده بودند و نگاه مىداشتند و همچنان محمّد 18 و چون محمّد را بكشتند و مأمون ببغداد رسيد ، خازنان 19 آن ملطّفه‌ها را كه محمّد نگاه داشتن فرموده بود ، پيش مأمون آوردند و حال آن ملطّفه‌ها كه از مرو نبشته بودند ، بازنمودند 20 . مأمون خالى كرد 21 با وزيرش حسن بن سهل و حال سفطهاى خويش و از آن برادر بازراند و گفت : در اين باب چه بايد كرد ؟ حسن گفت : خائنان هر دو جانب را دور بايد كرد . مأمون بخنديد و گفت : يا حسن ، آنگاه از دو دولت كس نماند و بروند و به دشمن پيوندند و ما را درسپارند 22 و ما دو برادر بوديم هر دو مستحق تخت و ملك و اين مردمان نتوانستند دانست كه حال ميان ما چون خواهد شد ، بهتر آمد 23 خويش را مىنگريستند ، هر چند آنچه كردند ، خطا بود كه چاكران را امانت نگاه مىبايد داشت و كس بر راستى زيان نكرده است ؛ و چون خداى عزّ و جلّ ، خلافت بما داد ، ما اين فروگذاريم 24 و دردى\r\n\r\n","description":"","footnote":"","page_name":" 29 ","page_number":67},
  {"content":"\r\n\r\nبدل كس نرسانيم . حسن گفت : خداوند بر حقّ است در اين راى بزرگ كه ديد و من بر باطلم ، چشم بد دور باد . پس مأمون فرمود تا آن ملطّفه‌ها بياوردند و بر آتش نهادند تا تمام بسوخت و خردمندان دانند كه غور 1 اين حكايت چيست و هر دو تمام شد و پس بسر تاريخ بازشدم 2 .\r\nو غرض در آوردن حكايات آن باشد تا تاريخ بدان آراسته گردد و ديگر تا هركس كه خرد دارد و همّتى با آن خرد يار شود و از روزگار مساعدت يابد و پادشاهى وى را بركشد 3 ، حيلت سازد 4 تا به تكليف 5 و تدريج و ترتيب جاه خويش را زيادت كند و طبع خويش را بر آن خو ندهد كه آن درجه كه فلان يافته است ، دشوار است بدان رسيدن ، كه كند و كاهل 6 شود ، يا فلان علم كه فلان كس داند ، بدان چون توان رسيد ، بلكه همّت برگمارد تا بدان درجه و بدان علم برسد كه بزرگ عيبى 7 باشد مردى را كه خداى ، عزّ و جلّ ، بىپرورش 8 داده باشد همّتى بلند و فهمى تيز و وى تواند 9 كه درجه‌يى بتواند يافت يا علمى بتواند آموخت و تن را بدان ننهد 10 و بعجز بازگردد 11 و سخت نيكو گفته است در اين باب يكى از بزرگان ، شعر\r\n و لم ار فى عيوب النّاس شيئا * كنقص القادرين على التّمام 12 \r\nو فائدهء كتب و حكايات و سير 13 گذشته اين است كه آن را بتدريج برخوانند و آنچه ببايد 14 و به كار آيد بردارند ، و اللّه ولىّ التّوفيق 15\r\nامير شهاب الدّولة ، رضى اللّه عنه ، چون از دامغان برفت ، نامه‌ها فرمود سوى سپاه سالار خراسان ، غازى حاجب و سوى قضاة و اعيان و رئيس و عمّال 16 كه « وى آمد 17 و چنان بايد كه كارها ساخته باشند و حاجب غازى كه اثرى بدان نيكويى از وى ظاهر گشته است و خدمتى بدان تمامى كرده ، ثمرتى سخت با نام 18 خواهد يافت ، بايد كه به خدمت آيد با لشكرها ، چه آنكه با وى بودند و چه آنكه به نوى فراز آورده 19 است ، همه آراسته با سلاح تمام 20 . و دانسته آيد 21 كه آن كسان را كه به نوى اثبات كرده است ، هم بر آن جمله كه وى ديده است 22 و كرده است ، بداشته آيد 23 و نواخت 24 و زيادتها باشد ؛ و علفها 25 كه عمّال و رئيس را بايد ساخت 26 ، دانيم كه آماده است و اگر در\r\n\r\n","description":"","footnote":"","page_name":" 30 ","page_number":68},
  {"content":"\r\n\r\nچيزى خلل است ، به زودى در بايد يافت 1 كه آمدن ما سخت نزديك است » چون نامه‌ها دررسيد با خيلتاش مسرع ، حاجب غازى و ديگران كارها بجدتر 2 پيش گرفتند و آنچه ناساخته بود ، به تمامى بساختند و هر تكلّف 3 كه گمان گشت اهل سلاح بجاى آوردند .\r\nو امير مسعود بروستاى بيهق 4 رسيد در ضمان سلامت 5 و نصرت و غازى سپاه سالار خراسان به خدمت استقبال رفت 6 با بسيار لشكر و زينتى و اهبتى 7 تمام بساخت .\r\nامير بر بالايى 8 بايستاد و غازى پيش رفت و سه جاى زمين بوسه داد . امير فرمود تا او را كرامت كردند 9 و بازو گرفتند تا فراز آمد و ركاب امير ببوسيد . امير گفت : آنچه بر تو بود 10 كردى ، آنچه ما را مىبايد كرد ، بكنيم . سپاه‌سالارى داديم ترا امروز ، چون در ضمان سلامت به نشابور رسيم ، خلعت به سزا فرموده آيد و غازى سه بار ديگر زمين بوسه داد و سياه داران 11 اسب سپاه سالار خواستند 12 و برنشاندند 13 و دور از امير بايستاد و نقيبان 14 را بخواند و گفت : « لشكر را بايد گفت تا به تعبيه 15 درآيند و بگذرند تا خداوند ايشان را ببيند و مقدّمان 16 و پيشروان 17 نيكو خدمت كنند 18 . » نقيبان بتاختند 19 و آگاه كردند و بگفتند و آوازهاى بوق و دهل و نعرهء مردان بخاست سخت بقوّت . 20 و نخست جنيبتان 21 بسيار با سلاح تمام و برگستوان 22 و غلامان ساخته 23 با علامتها 24 و مطردها 25 و خيل خاصّهء او 26 بسيار سوار و پياده و بر اثر ايشان خيل يك‌يك سرهنگ مىآمد سخت نيكو و تمام سلاح و خيل خيل مىگذشت و سرهنگان زمين بوسه مىدادند و مىايستادند . و از چاشتگاه تا نماز پيشين 27 روزگار گرفت تا همگان بگذشتند . پس امير غازى سپاه سالار را و سرهنگان را بنواخت و نيكوئى گفت و از آن بالا 28 براند و به خيمه فرودآمد .\r\nو ديگرباره برنشست و قصد شهر كرد و مسافت سه فرسنگ بود ، ميان دو نماز 29 حركت كرده بود و به خوابگاه [ به شهر 
  ] آمد و در شهر نشابور بس كس نمانده بود كه همه به خدمت استقبال 30 يا نظاره آمده بودند و دعا مىكردند و قرآن‌خوانان قران همىخواندند . امير ، رضى اللّه عنه ، هركس را از اعيان نيكوييها 31 مىگفت خاصّه قاضى امام صاعد را كه استادش بود . و مردمان بدين ملك تشنه بودند ، روزى بود كه كس مانند\r\n\r\n","description":"","footnote":"","page_name":" 31 ","page_number":69},
  {"content":"\r\n\r\nآن ياد نداشت . و چون به كرانهء شهر رسيد ، فرمود تا قوم را بازگردانيدند و پس سوى باغ شادياخ 1 كشيد 2 و به سعادت فرودآمد 3 دهم شعبان اين سال . و بناهاى شادياخ را به فرشهاى گوناگون بياراسته بودند همه از آن وزير حسنك ، از آن فرشها كه حسنك ساخته بود از جهت آن بناها كه مانند آن‌كس ياد نداشت و كسانى كه آن را ديده بودند ، در اينجا نبشتم تا مرا گواهى دهند .\r\nديگر روز در صفّهء تاج 4 كه در ميان باغ است ، بر تخت نشست و بار داد بار دادنى سخت به شكوه 5 و بسيار غلام ايستاده از كران صفّه تا دور جاى و سياه داران 6 و مرتبه - داران بيشمار تا در باغ ، و بر صحرا بسيار سوار ايستاده 7 . و اوليا و حشم بيامدند برسم خدمت 8 و بنشستند و بايستادند . غازى سپاه سالار 9 را فرمود تا بنشاندند و قضاة و فقها و علما درآمدند و فصلها گفتند در تهنيت و تعزيت و امير ، رضى اللّه عنه ، را بستودند . و آن اقبال كه بر قاضى صاعد و بو محمد علوى و بو بكر اسحاق محمشاد 10 كرامى كرد ، بر كس نكرد . پس روى به همگان كرد و گفت : « اين شهرى بس مبارك است ، آن را و مردم آن را دوست دارم و آنچه شما كرديد در هواى من 11 به هيچ شهر خراسان نكردند و شغلى پيش داريم ، چنان كه پيداست كه سخت زود فصل خواهد شد 12 بفضل ايزد ، عزّ ذكره ، و چون از آن فراغت افتاد نظرها كنيم اهل خراسان را ، و اين شهر به زيادت نظر 13 مخصوص باشد . و اكنون مىفرمائيم بعاجل الحال 14 تا رسمهاى حسنكى نو 15 را باطل كنند و قاعدهء كارها به نشابور در مرافعات 16 و جز آن همه برسم قديم بازبرند كه آنچه حسنك و قوم او 17 مىكردند ، بما مىرسيد ، بدان وقت كه بهرات بوديم و آن را ناپسند 18 مىبوديم ، اما روى گفتار نبود . و آنچه كردند ، خود رسد پاداش آن بديشان .\r\nو در هفته دو بار مظالم 19 خواهد بود . مجلس مظالم و در سراى گشاده است ، هر كسى را كه مظلمتى است ، ببايد آمد و بىحشمت 20 سخن خويش گفت تا انصاف تمام داده آيد . و بيرون مظالم 21 آنكه حاجب غازى ، سپاه سالار [ بر 
  ] درگاهست و ديگر معتمدان نيز هستند ، نزديك ايشان نيز مىبايد آمد بدرگاه و ديوان و سخن خويش مىبايد گفت ، تا آنچه بايد كرد ايشان مىكنند . و فرمان داديم تا هم امروز زندانها را عرض كنند 22 و محبوسان 23 را پاى برگشايند تا راحت آمدن ما به همه دلها برسد ، آنگاه اگر پس از\r\n\r\n","description":"","footnote":"","page_name":" 32 ","page_number":70},
  {"content":"\r\n\r\nاين كسى بر راه تهوّر 1 و تعدى رود ، سزاى خويش ببيند . »\r\nحاضران چون اين سخنان ملكانه 2 بشنودند ، سخت شاد شدند و بسيار دعا گفتند . قاضى صاعد گفت : سلطان چندان عدل و نيكوكارى در اين مجلس ارزانى داشت كه هيچ‌كس را جايگاه سخن نيست 3 . مرا يك حاجت است ، اگر دستورى باشد تا بگويم كه روزى همايون 4 است و مجلسى مبارك . امير گفت : قاضى هر چه گويد صواب و صلاح در آن است . گفت : ملك داند كه خاندان ميكائيليان 5 خاندانى قديم است و ايشان در اين شهر مخصوص‌اند و آثار ايشان پيداست و من كه صاعدم پس از فضل و خواست ايزد ، عزّ ذكره ، و پس از بركت علم از خاندان ميكائيليان برآمدم 6 و حقّ ايشان در گردن من لازم است و بر ايشان كه مانده‌اند ستمهاى بزرگ است از حسنك و ديگران كه املاك ايشان موقوف 7 مانده است و اوقاف اجداد 8 و آباء 9 ايشان هم از پرگار 10 افتاده و طرق 11 و سبل 12 آن بگرديده . 13 اگر امير بيند ، در اين باب فرمانى دهد ، چنان كه از ديانت و همّت او سزد تا بسيار خلق از ايشان 14 كه از پرده بيفتاده‌اند 15 و مضطرب گشته‌اند ، بنوا 16 شوند و آن اوقاف زنده گردد 17 و ارتفاع 18 آن به طرق و سبل رسد . امير گفت ، رضى اللّه عنه ، سخت صواب آمد . آنگه اشارت كرد بقاضى مختار بو سعد كه اوقاف را كه از آن ميكائيليان است بجمله از دست متغلّبان 19 بيرون كند و به معتمدى سپارد تا انديشهء آن بدارد و ارتفاعات آن را حاصل مىكند 20 و بسبل و طرق آن مىرساند و امّا املاك ايشان حال آن بر ما پوشيده است و ندانيم كه حكم بزرگوار امير ماضى 21 ، پدر ما در آن بر چه رفته است . بو الفضل و بو ابراهيم را پسران احمد ميكائيل و ديگران را بديوان بايد رفت نزديك بو سهل زوزنى و حال آن 22 بشرح بازنمود تا با ما بگويد و آنچه فرمودنى است از نظر 23 فرموده آيد .\r\nو قاضى را دستورى 24 است كه چنين مصالح بازمىنمايد كه همه را اجابت باشد و چون ما رفته باشيم ، مكاتبت كند . گفت : چنين كنم و بسيار ثنا كردند . و جمله كسان و پيوستگان ميكائيليان بديوان رفتند و حال بازنمودند كه « جمله كشاورزان و وكلا 25 و بزرگان توانگر را و هر كه را بازمىخواندند 26 ، بگرفتند 27 و مالى عظيم از ايشان بستدند و عزيزان قوم ذليل گشتند » و بو سهل حقيقت بامير ، رضى اللّه عنه ، بازگفت و املاك ايشان\r\n\r\n","description":"","footnote":"","page_name":" 33 ","page_number":71},
  {"content":"\r\n\r\nبازدادند و ايشان نظرى نيكو 1 يافتند .\r\nو در اين روزها نامه‌ها رسيد از رى كه « چون ركاب عالى 2 حركت كرد ، يكى از شاهنشاهيان 3 با بسيار مردم دل‌انگيز 4 قصد رى كردند تا بفساد مشغول شوند .\r\nو مقدّم ايشان كه از بقاياى آل بويه بود ، رسولى فرستاد سوى حسن سليمان 5 و او اعيان رى را گفت : چه پاسخ بايد داد و چه بايد كرد ؟ ايشان گفتند : تو خاموش مىباش كه آن جواب ما را مىبايد داد . آن رسول را به شهر آوردند و سه روز كار مىساختند و مردم فراز مىآوردند . پس روز چهارم رسول را بصحرا آوردند و بر بالا 6 بداشتند و حسن سليمان با خيل خويش ساخته 7 بيامد و بگذشت و بر اثر وى 8 مردم شهر زيادت از ده هزار مردم بسلاح تمام ، بيشتر پياده از مردم شهر و نواحى نزديك‌تر 9 . و چون اين قوم بگذشتند ، اعيان رى رسول را گفتند : بديدى ؟ و گفتند : پادشاه ما سلطان مسعود بن محمود است و او را و مردم او را 10 فرمان برداريم و خداوند ترا و هركس كه بىفرمان سلطان ما اينجا آيد ، زوبين آب‌داده 11 و شمشير است . بازگرد و آنچه ديدى و شنيدى ، بازنماى و خيانت مكن و بگوى كه سلطان ما را از دست ديلمان بستد و اهل رى راحت در اين روزگار ديدند كه از ايشان برستند . رسول گفت : همچنين بگويم ؛ و او را حقّى گزاردند 12 و او آنچه ديده بود رفت و شرح كرد .\r\nمشتى غوغا 13 و مفسدان كه جمع آمده بودند ، مغرور آل بويه 14 را گفتند : « عامّه را خطرى 15 نباشد ، قصد بايد كرد كه ما تا دو سه روز رى را بدست تو دهيم » ؛ بوق بزدند و آهنگ رى كردند .\r\nو حسن سليمان و اعيان رى چون خبر يافتند كه مخالفان آمدند ، رفتند با آن مردم كه گرد كرده بودند و مردم ديگر كه مىرسيد در آن مدّت كه رسول آمده بود و بازگشته .\r\nچون به يكديگر رسيدند - و به شهر نزديك بودند - حسن سليمان گفت : اين مشتى اوباش‌اند 16 كه پيش آمدند از هر جائى فراز آمده 17 ، بيك ساعت از ايشان گورستانى توان كرد .\r\nنزديك ايشان رسولى بايد فرستاد و حجّت گرفت 18 تا اگر بازنگردند ما نزديك خداى 19 ، عزّ و جلّ ، معذور باشيم 20 در خون ريختن ايشان . اعيان رى خطيب را نامزد كردند 21\r\n\r\n","description":"","footnote":"","page_name":" 34 ","page_number":72},
  {"content":"\r\n\r\nو پيغام دادند سوى مغرور آل بويه و گفتند : مكن و از خداى ، عزّ و جلّ ، بترس و در خون اين مشتى غوغا كه فراز آورده‌اى مشو و بازگرد كه تو سلطان و راعى 1 ما نيستى .\r\nاز بهر بزرگ‌زادگى تو كه دست تنگ شده‌اى و بر ما اقتراحى 2 كنى ، ترا حقّى گزاريم و از اين گروهى بىسر 3 كه با تست ، بيمى نيست و اين بدان مىگوييم تا خونى ريخته نگردد و بغى 4 را سوى تو افگنديم .\r\nخطيب برفت و اين پيغام بداد . آن مغرور آل بويه و غوغا درجوشيدند 5 و بيكبار غريو 6 كردند و چون آتش از جاى درآمدند تا جنگ كنند . خطيب بازگشت و گفت كه ايشان جواب ما جنگ دادند ، اكنون شما بهتر دانيد . حسن سليمان تعبيه‌يى كرد 7 سخت نيكو و هركس را بجاى خويش بداشت و قومى را كه كم‌سلاح‌تر بودند ، ساخته بداشت 8 و افزون از پنجاه و شصت هزار مرد از شهر به دروازه آمده بودند . حسن رئيس و اعيان را گفت : كسان گماريد تا خلق عامّه 9 را نگذارند تا از دروازهء شهر بيرون آيند و فرماييد تا به جايگاه خويش مىباشند تا من و اين مردم كه ساختهء جنگ شده‌اند ، پيش مخالفان رويم . رئيس و اعيان كسان گماشتند و اين احتياط بكردند و حسن متوكّلا على اللّه 10 ، عزّ ذكره ، پيش كار 11 رفت سخت آهسته و به ترتيب ، پيادگان جنگى پوشيده 12 در پيش سواران ايستاده 13 ، و مخالفان نيز درآمدند و جنگى قوى بپاىشد و چند بار آن مخاذيل 14 نيرو كردند 15 در حمله امّا هيچ طرفى 16 نيافتند كه صفّ حسن سخت استوار بود . چون روز گرمتر شد و مخاذيل را تشنگى دريافت و مانده 17 شدند نزديك نماز پيشين حسن فرمود تا علامت بزرگ 18 را پيشتر بردند و با سواران پختهء 19 گزيده حمله افگند به فيروزى و خويشتن را بر قلب ايشان زدند و علامت مغرور آل بويه را بستدند و ايشان را هزيمت كردند هزيمتى هول 20 و بويهى 21 اسب تازى داشت خياره 22 ، با چند تن كه نيك‌اسبه 23 بودند ، بجستند 24 و اوباش پياده درماندند ميان جويها و ميان درّه‌ها و حسن گفت : دهيد 25 و حشمتى 26 بزرگ افكنيد بكشتن بسيار كه كنيد تا پس از اين دندانها كند شود از رى 27 و نيز 28 نيايند .\r\nمردمان حسن رخش 29 برگذاردند 30 و كشتن گرفتند و مردم شهر نيز روى به بيرون\r\n\r\n","description":"","footnote":"","page_name":" 35 ","page_number":73},
  {"content":"\r\n\r\nآوردند و بزدن گرفتند 1 و بسيار بكشتند و اسير گرفتند . وقت نماز ديگر حسن منادى فرمود 2 كه دست از كشتن و گرفتن بكشيد كه بيگاه شد . دست بكشيدند و شب درآمد و قوم به شهر بازآمدند و بقيتى از هزيمتيان 3 كه هر جايى پنهان شده بودند ، چون شب آمد ، بگريختند .\r\nديگر روز حسن گفت تا اسيران و سرها را بياوردند ، هشت هزار و هشتصد و اند سر و يك هزار و دويست و اند تن اسير بودند . مثال داد تا بر آن راه كه آن مخاذيل آمده بودند ، سه‌پايه‌ها برزدند و سرها را بر آن بنهادند و صد و بيست دار بزدند 4 و از آن اسيران و مفسدان كه قويتر بودند ، بر دار كردند و حشمتى سخت بزرگ بيفتاد و باقى اسيران را رها كردند و گفتند : برويد و آنچه ديديد بازگوييد و هركسى را كه پس از اين آرزوى دار است و سر بباد دادن بيايد . آن اسيران برفتند و مردم رى ، كه زندگانى خداوند دراز باد ، بهر چه گفته بودند ، وفا كردند و از بندگى و دوست دارى هيچ‌چيزى باقى نماندند 5 و به فرّ دولت عالى اينجا حشمتى بزرگ بيفتاد ، چنان كه نيز 6 هيچ مخالف قصد اينجا نكند ، اگر رأى عالى بيند ، اين اعيان را احمادى 7 باشد ، بدين چه كردند تا در خدمت حريص‌تر گردند ، ان شاء اللّه تعالى 8 »\r\nچون امير مسعود ، قدّس اللّه روحه 9 ، برين نامه واقف گشت ، سخت شادمانه شد و فرمود تا بوق و دهل زدند و مبشّران را بگردانيدند و بسيار كرامت 10 كردند و اعيان نشابور بمصلّى 11 رفتند بشكر رسيدن امير به نشابور و تازه شدن اين فتح ، و بسيار قربانها كردند و صدقه 12 دادند و هر روز امير را بشارتى مىبود .\r\nو هم در اين هفته خبر رسيد كه رسول القادر باللّه 13 ، رضى اللّه عنه ، نزديك بيهق رسيد و با وى آن كرامت 14 است كه خلق ياد ندارند كه هيچ پادشاهى را مانند آن بوده است . امير ، رضى اللّه عنه ، به رسيدن اين بشارت تازگى تمام يافت . و فرمود تا استقبال او 15 بسيچيدند 16 سخت به سزا . و مردم شهر نزديك قاضى صاعد آمدند و گفتند كه « ايشان چون شنيدند كه امير نزديك نشابور رسيد ، خواستند كه خوازه‌ها 17 زنند و بسيار شادى كنند . رئيس 18 گفت : نبايد كرد كه امير را مصيبتى بزرگ رسيده است\r\n\r\n","description":"","footnote":"","page_name":" 36 ","page_number":74},
  {"content":"\r\n\r\nبه مرگ سلطان محمود ، انار اللّه برهانه 1 ، هرچند بر مراد مىآيد و اين بفرمان وى مىگويم ، با وقتى ديگر بايد افكند 2 » . و اكنون مدّتى برآمد 3 و هر روز كارها برمرادتر است و اكنون رسول هم از بغداد مىآيد با همه مرادها 4 . اگر قاضى بيند 5 ، درخواهد از امير تا به دل بسيار خلق شادى افكند ، بدانكه دستورى دهد خداوند و رها كند 6 تا تكلّف بىاندازه كنند . »\r\nقاضى گفت : نيك آمد و خوب مىگوييد و سخت بوقت 7 است . ديگر روز امير را بگفت و دستورى يافت و قاضى با رئيس بازگفت كه تكلّفى سخت تمام بايد كرد .\r\nو رئيس به خانه بازآمد و اعيان محلّتها و بازارها را بخواند و گفت : امير دستورى داد ، شهر را بياراييد و هر تكلّفى كه ببايد كرد ، بكنيد تا رسول خليفه بداند كه حال اين شهر چيست و امير نيز اين شهر را دوست‌تر گيرد كه اين كرامات 8 او را در شهر ما حاصل ببود 9 . گفتند : فرمان برداريم ؛ و بازگشتند و كارى ساختند كه كسى به هيچ روزگار بر آن جمله ياد نداشت ، چنان كه از دروازه‌هاى شهر تا بازار خوازه بر خوازه و قبّه بر قبّه 10 بود تا شارستان مسجد آدينه 11 كه رسول را جاى آنجا ساخته بودند .\r\nچون اين كارها ساخته شد و خبر رسيد كه رسول به دو فرسنگى از شهر رسيد ، مرتبه‌داران 12 پذيره رفتند 13 و پنجاه جنيبت بردند و همه لشكر برنشستند و پيش شدند با كوكبهء 14 بزرگ و تكلّف بىاندازه ، سپاه سالار در پيش ، كوكبهء ديگر قضاة و سادات 15 و علما و فقها و كوكبهء ديگر اعيان درگاه ، خداوندان قلم 16 . بر جمله‌اى هر چه نيكوتر 17 رسول را ، بو محمد هاشمى 18 از خويشان نزديك خليفه ، در شهر درآوردند روز دوشنبه ده روز مانده بود از شعبان اين سال . و اعيان و مقدّمان سپاه از رسول جدا شدند به دروازهء شهر و به خانه‌ها بازشدند 19 . و مرتبه‌داران او را به بازار بياوردند و ميراندند و مردمان درم و دينار و شكر و هر چيزى مىانداختند 20 و بازيگران 21 بازى مىكردند و روزى بود كه مانند آن‌كس ياد نداشت و تا ميان دو نماز روزگار گرفت ، تا آنگاه كه رسول‌دار 22 رسول را بسرايى كه ساخته بودند 23 ، فرودآورد . چون به سراى فرودآمد ، نخست خوردنى كه ساخته بودند ، رسول‌دار مثال داد تا پيش آوردند سخت بسيار ،\r\n\r\n","description":"","footnote":"","page_name":" 37 ","page_number":75},
  {"content":"\r\n\r\nاز حد و اندازه بگذشته 1 . و رسول در اثناى نان خوردن 2 بتازى 3 نشابور را بستود و اين پادشاه را بسيار دعا كرد و گفت : در عمر خويش آنچه امروز ديد ، ياد ندارد ؛ و چون از نان خوردن فارغ شدند ، نزلها 4 بياوردند از حدّ و اندازه گذشته و بيست هزار درم سيم گرمابه 5 ، چنان كه متحيّر گشت . و امير ، رضى اللّه عنه ، نشابوريان را نيكويى گفت .\r\nو پس از آن دو سه روز بگذشت . امير فرمود كه رسول را پيش بايد آورد و هر تكلّف كه ممكن است ، بكرد . بو سهل زوزنى گفت : آنچه خداوند را بايد فرمود از حديث لشكر و درگاه و مجلس امارت 6 و غلامان و مرتبه‌داران و جز آن آنچه بدين ماند 7 ، بفرمايد سپاه سالار را تا راست كند و اندازه بدست بنده دهد 8 كه آنچه مىبايد كرد بكند .\r\nو آنچه راه من 9 بنده است و خوانده‌ام و ديده از آن سلطان ماضى ، رضى اللّه عنه ، بگويم تا راست كنند . امير گفت : نيك آمد و فرمود تا سپاه‌سالار غازى را بخواندند .\r\nامير گفت : فرموديم تا رسول خليفه را پيش آرند با آنچه از منشور و خلعت و كرامات و نعوت 10 آورده است ، و آنچه اينجا كرده آيد ، خبر آن بهر جايى رسد . بايد كه بگوئى لشكر را تا امشب همه كارهاى خويش ساخته كنند 11 و پگاه بجمله با سلاح تمام و با زينت بسيار حاضر آيند ، چنان كه از آن تمام‌تر نباشد تا بفرماييم كه چه بايد كرد . گفت :\r\nچنين كنم ؛ و بازگشت و آنچه فرمودنى بود ، بفرمود و مثالها 12 كه دادنى بود ، بداد . و امير ، رضى اللّه عنه ، در معنى غلامان و جز آن مثالها داد و همه ملكانه 13 راست كردند .\r\nروز ديگر سپاه سالار غازى بدرگاه آمد ، با جمله لشكريان بايستاد و مثال داد جمله سرهنگان را تا از درگاه به دو صف بايستادند با خيلهاى خويش و علامتها 14 با ايشان ، شارهاى 15 آن دو صف از در باغ شادياخ بدور جاى رسيده 16 . و درون باغ از پيش صفهء تاج تا درگاه ، غلامان دو روى 17 بايستادند با سلاح تمام و قباهاى گوناگون و مرتبه‌داران با ايشان . و استران 18 فرستاده بودند از بهر آوردن خلعت را از نشابور و نزديك رسول بگذاشته 19 . بو سهل پوشيده نيز كس فرستاده بود و منشور و فرمانها بخواسته 20 و فرونگريسته و ترجمه‌هاى آن راست كرده و باز در خريطه‌هاى ديباى سياه 21 نهاده بازفرستاده .\r\n\r\n","description":"","footnote":"","page_name":" 38 ","page_number":76},
  {"content":"\r\n\r\nو چون رسول‌دار نزديك رسول رسيد ، برنشاندند او را بر جنيبت 1 و سياه پوشيده 2 ، و لوا 3 بدست سوارى دادند ، در قفاى رسول مىآورد ؛ و بر اثر رسول استران موكبى 4 مىآوردند با صندوقهاى خلعت خلافت ، و ده اسب از آن دو با ساخت زر 5 و نعل زر و هشت بجل 6 و برقع 7 زربفت 8 و گذر 9 رسول بياراسته بودند نيكو ، و مىگذشت و درم و دينار مىانداختند تا آنگاه كه بصف سواران لشكر رسيد و آواز دهل و بوق و نعرهء خلق برآمد .\r\nو رسول و اعيان را در ميان دو صف لشكر مىگذرانيدند و از دو جهت سرهنگان نثار مىكردند تا آنگاه كه بتخت رسيد . و امير بر تخت نشسته بود و بار داده بود و اوليا و حشم نشسته بودند و ايستاده . و رسول را به جايگاه نيكو فرودآوردند و پيش بردند ، سخت برسم 10 پيش آمد و دست‌بوس 11 كرد ، و پيش تخت بنشاندندش . چون بنشست از 12 امير المؤمنين سلام كرد و دعاى نيكو پيوست 13 . و امير مسعود جواب ملكانه داد . پس رسول برپاىخاست و منشور و نامه را بر تخت بنهاد 14 ، و امير بوسه داد و بو سهل زوزنى را اشارت كرد تا بستد و خواندن گرفت . چون تحيّت 15 امير برآمد ، امير برپاىخاست و بساط تخت را ببوسيد 16 و پس بنشست . و منشور و نامه بو سهل بخواند و ترجمه‌يى مختصر ، يك‌دو فصل 17 ، پارسى بگفت . پس صندوقها برگشادند و خلعتها برآوردند 18 :\r\nجامه‌هاى دوخته و نادوخته 19 ، و رسول برپاىخاست و هفت دواج 20 بيرون گرفتند ، يكى از آن سياه و ديگر دبيقيهاى 21 بغدادى به غايت نادر ملكانه 22 ؛ و امير از تخت به زير آمد و مصلّى بازافگندند 23 كه يعقوب ليث بر اين جمله كرده بود 24 . امير مسعود خلعت پوشيد و دو ركعت نماز بكرد و بو سهل زوزنى گفته بود امير را ، چنان بايد كرد ، چون خلعتها بپوشيد بر جملگى ولايت پدر از دست خليفه ؛ و تاج و طوق و اسب‌سوارى پيش داشتند 25 و شمشير حمايل 26 و آنچه رسم بود از آنجا 27 آوردن . و اوليا و حشم نثارها پيش تخت بنهادند سخت بسيار ، از حد و اندازه گذشته ؛ و رسول را بازگردانيدند بر جمله‌اى هر چه نيكوتر . سلطان برخاست و به گرمابه رفت و جامه بگردانيد 28 و فرمود تا دويست هزار درم به درويشان 29 دادند ؛ و پس اهل بساط و خوان 30 آمدند و خوانى با\r\n\r\n","description":"","footnote":"","page_name":" 39 ","page_number":77},
  {"content":"\r\n\r\nتكلّف بسيار ساخته بودند ، و رسول را بياوردند و بر خوان سلطان بنشاندند . و چون نان خورده آمد ، رسول را خلعتى سخت فاخر پوشانيدند و با كرامت بسيار به خانه بازبردند ؛ و نماز ديگر آن روز صلتى 1 از آن وى رسول‌دار ببرد : دويست هزار درم و اسبى باستام 2 زر و پنجاه پاره جامهء نابريدهء مرتفع 3 ، و از عود و مشك و كافور چند خريطه ؛ و دستورى داد تا برود ، رسول برفت سلخ 4 شعبان .\r\nو سلطان فرمود تا نامه‌ها نبشتند بهرات و پوشنگ و طوس و سرخس و نسا 5 و باورد 6 و بادغيس 7 و گنج روستا 8 به بشارت اين حال كه او را تازه گشت 9 از مجلس خلافت . و نسختها برداشتند از منشور و نامه ، و القاب پيدا كردند تا اين سلطان بزرگ را بدان خوانند و خطبه كنند . و نعوت سلطانى اين بود كه نبشتم : ناصر دين اللّه ، حافظ عباد اللّه ، المنتقم من اعداء اللّه ، ظهير خليفة اللّه امير المؤمنين 10 . و منشور ناطق 11 بود بدين كه « امير المؤمنين ممالكى كه پدر داشت يمين الدّولة و امين الملّه و نظام الدّين و كهف الاسلام و المسلمين ولىّ امير المؤمنين 12 به تو مفوّض كرد 13 . و آنچه تو گرفته‌اى :\r\nرى و جبال و سپاهان و طارم 14 و ديگر نواحى ، و آنچه پس ازين گيرى از ممالك مشرق و مغرب ، ترا باشد و بر تو بدارد 15 » مبشّران اين نامه‌ها ببردند و درين شهرها كه نام بردم ، بنام سلطان مسعود خطبه كردند و حشمت 16 او در خراسان گسترده شد . و چون اين رسول بازگشت ، سلطان مسعود قوىدل شد ، كارها از لونى ديگر 17 پيش گرفت .\r\nو ماه روزه درآمد و روزه بگرفتند . و سلطان مسعود حركت كرد از نشابور در نيمهء ماه رمضان اين سال ، و هم اين روز فرمود تا قاضى صاعد را و پسرانش را و سيد بو محمد علوى را و بو بكر محمشاد را و قاضى شهر و خطيب را خلعتها دادند . و امير بهرات آمد دو روز مانده ازين ماه و در كوشك مبارك 18 فرودآمد و آنجا عيدى كرد 19 كه اقرار دادند كه چنان عيد هيچ ملك نكرده است . خوانى نهاده بودند سلطان را در آن بناى نو كه در باغ عدنانى 20 ساخته بودند و خوانهاى ديگر نهاده بودند در باغ عدنانى ، سرهنگان تفاريق 21 و خيلتاشان 22 را بر آن خوان [ ها 
  ] بنشاندند و شعرا شعر مىخواندند . و در ميان نان خوردن بزرگان درگاه كه بر خوان سلطان بودند ، برپاىخاستند\r\n\r\n","description":"","footnote":"","page_name":" 40 ","page_number":78},
  {"content":"\r\n\r\nو زمين بوسه دادند و گفتند : پنج و شش ماه گذشت تا خداوند نشاط شراب نكرده است و اگر عذرى بود گذشت و كارها بر مراد است ، اگر رأى بزرگ خداوند بيند ، نشاط فرمايد 1 . سلطان اجابت كرد و شراب خواست و بياوردند و مطربان زخمه گرفتند 2 و نشاط 3 بالا گرفت و شراب دادن گرفتند ، چنان كه همگان خرّم بازگشتند مگر سپاه سالار كه هرگز شراب نخورده بود .\r\nو هر روز پيوسته ملطّفه مىرسيد از جانب لشكر غزنين كه چه مىكنند و چه مىسازند و بر موجب آنچه خداوند فرمودى كار مىساختند 4 . چاشتگاه 5 روز دوشنبه دهم شوّال ناگاه منگيتراك ، برادر حاجب بزرگ ، على قريب با دانشمند حصيرى نديم بدرگاه سلطان مسعود رسيدند . در وقت 6 سلطان را آگاه كردند ، فرمود كه بار دهيد . درآمدند و زمين بوسه دادند و گفتند : « مبارك باد بر خداوند پادشاهى كه يكرويه شد 7 ، برادر را موقوف كردند » سلطان ايشان را بنشاند و بسيار بنواخت و نامهء حشم تگيناباد پيش آوردند ، سلطان فرمود تا بستدند و بخواندند . پس گفت « حاجب آن كرد كه از خرد و دوست دارى وى چشم داشتيم . و ديگران كه او را متابعت 8 كردند ، حقّ ما را بشناختند و حقّ خدمتكاران رعايت كرده آيد 9 . شما سخت بتعجيل آمده‌ايد ، بازگرديد و زمانى بياساييد و نماز ديگر 10 را بازآييد تا پيغامها بگزاريد و حالها بازنماييد 11 . » و هر دو بازگشتند - و بيك موضع در سرايى گرانمايه 12 فرودآوردند و بسيار خوردنى و نزل 13 فرستادند و چيزى بخوردند و به گرمابه رفتند .\r\nو سلطان چون ايشان را بازگردانيد ، بو سهل و طاهر دبير را و اعيان ديگر را بخواند و خالى كرد 14 و از هر گونه بسيار سخن رفت تا قرار گرفت بر آنكه نماز ديگر منگيتراك را حاجبى داده آيد و سياه درپوشانند 15 و خلعتى به سزا دهند و همچنان حصيرى را . نماز ديگر دو جنيبت ببردند و منگيتراك و حصيرى را بياوردند و پيش آمدند و بنشستند خالى 16 ، چنان كه پيش سلطان طاهر دبير و بو سهل زوزنى بودند و پيغامها بدادند و حال بشرح بازنمودند . چون بازگشتند ، سلطان فرمود تا منگيتراك را به جامه - خانه بردند و خلعت حاجبى پوشانيدند : قباى سياه و كلاه دوشاخ 17 ، و پيش سلطان\r\n\r\n","description":"","footnote":"","page_name":" 41 ","page_number":79},
  {"content":"\r\n\r\nآمد . سلطان گفت « مبارك باد ، و منزلت تو در حاجبى آنست كه زيردست برادر ، حاجب بزرگ ، على ايستى . » وى زمين بوسه داد و بازگشت . و فقيه بو بكر حصيرى را خلعتى پوشانيدند سخت گرانمايه ، چنان كه نديمان را دهند . وى را نيز پيش آوردند و سلطان او را نيز بنواخت و گفت « در روزگار پدرم رنجها بسيار كشيدى در هوى 1 و دوست - دارى ما و ما را چنين خدمتى كردى و حقّ تو واجب‌تر گشت ، اين اعداد 2 است و رسمى ، بر اثر نيكوييها بينى . » او دعا كرد و بازگشت . و امير همه اعيان و خدمتكاران را فرمود تا به خانهء آن دو تن رفتند به تهنيت و سخت نيكو حقّشان گزاردند 3 . و نماز شام فرمود سلطان تا جواب نامهء حشم تگيناباد 4 را بازنبشتند با نواخت ، و بحاجب بزرگ ، علىنامه نبشتند با نواخت بسيار و سلطان توقيع كرد 5 و بخطّ خويش فصلى نبشت .\r\nو مثال و نامه‌ها نبشتند و بفرستادند و خيلتاشى و مردى از عرب از تازندگان ديو سواران 6 نامزد شدند و نماز خفتن را سوى تگيناباد رفتند ؛ و اللّه اعلم بالصّواب 7 .\r\nذكر ما انقضى من هذه الاحوال و الاخبار تذكرة بعد هذا و ورود العسكر من تكيناباد بهراة و ما جرى فى تلك المدّة 8 .\r\nچون در راندن تاريخ 9 بدانجاى رسيدم كه اين دو سوار ، خيلتاش و اعرابى 10 به تكيناباد رسيدند با جواب نامه‌هاى حاجب بزرگ ، على قريب در باب قلعت كوهتيز و امير محمّد ، مثال بر اين جمله بود و به بگتگين حاجب داد 11 و لشكر را گفت : فردا شمايان 12 را مثال داده آيد كه سوى هرات بر چه جمله بايد رفت ، آن سخن را بجاى ماندم 13 ، چنان كه رسم تاريخ است كه فريضه 14 بود ياد كردن اخبار و احوال امير مسعود در روزگار ملك 15 برادرش ، محمّد بغزنين ، و پيش گرفتم و راندم از آن وقت باز كه وى از سپاهان برفت تا آنگاه كه بهرات رسيد ، چنان كه خوانندگان را معلوم گردد سخت بشرح 16 . و اكنون پيش گرفتم رفتن لشكر را از تگيناباد فوج فوج و حاجب بزرگ ، على را بر اثر ايشان 17 سوى هرات و آنچه رفت در هر بابى تا دانسته آيد و مقرّر گردد كه من تقصير نكرده‌ام .\r\nچون جواب نامه از هرات برسيد بر دست خيلتاش و از عرب مردى 18 ، خوانده\r\n\r\n","description":"","footnote":"","page_name":" 42 ","page_number":80},
  {"content":"\r\n\r\nآمد ، چنان كه نموده‌ام 1 پيش از اين . حاجب بزرگ ، على قريب ديگر روز برنشست و بصحرا آمد و جملهء لشكر حاضر شدند ، ايشان را گفت : بايد كه سوى هرات برويد بر حكم فرمان 2 سلطان كه رسيده است ، چنان كه امروز و فردا 3 همه رفته باشيد 4 مگر لشكر هند را كه با من ببايد رفت و من ساقه 5 باشم و پس از اينجا بر اثر شما حركت كنم . گفتند : چنين كنيم ، و در وقت رفتن گرفتند سخت بتعجيل ، چنان كه كس بر كس نايستاد 6 . و اعيان و روىشناسان 7 چون نديمان و جز ايشان بيشتر بنه يله كردند 8 تا با حاجب آيند و تفت 9 برفتند . و وزير حسنك را در شب برده بودند سوى هرات كه فرمان توقيعى رسيده بود كه وى را پيش از لشكر گسيل بايد كرد . و اين فرمان سه سوار آورده بودند از آن بو سهل زوزنى ، چه بر وزير حسنك خشمگين بود . و صاحب ديوان رسالت خواجه بو نصر مشكان همچنين تفت برفت ؛ و چون حركت خواست كرد 10 ، نزديك حاجب بزرگ ، على رفت و تا چاشتگاه بماند و بازآمد و برفت با بو الحسن عقيلى 11 و مظفّر حاكم و بو الحسن كرجى 12 و دانشمند نبيه 13 با نديمان و بسيار مردم از هر دستى و سخت انديشه‌مند بود .\r\nاز وى شنودم ، گفت : چون حاجب را گفتم ، بخواهم رفت ، شغلى هست بهرات كه به من راست شود 14 تا آنگاه كه حاجب به سعادت دررسد ؟ با من خالى كرد و گفت :\r\nبدرود باش 15 اى دوست نيك كه به روزگار دراز به يك جا بوده‌ايم و از يكديگر آزار 16 نداريم . گفتم : حاجب در دل چه دارد كه چنين نوميد است و سخن بر اين جمله مىگويد ؟ گفت : همه راستى و خوبى دارم در دل و هرگز از من خيانتى و كژىاى 17 نيامده است و از اينكه گفتم بدرود باش نه آن خواستم 18 كه بر اثر شما نخواهم آمد و لكن بدرود باش به حقيقت ، بدانكه چندانست كه سلطان مسعود چشم بر من افگند ، بيش 19 شما مرا نبينيد . اين نامه‌هاى نيكو و مخاطبه‌هاى بافراط 20 و بخطّ خويش فصل نبشتن و برادرم را حاجبى دادن همه فريب است و بر چون من مرد پوشيده نشود و همه دانه است تا به ميانهء دام رسم كه على دايه 21 بهرات است و بلگاتگين حاجب و گروهى ديگر كه نه زنانند و نه مردان 22 ، و اينك اين قوم نيز بسلطان رسند و او را بر\r\n\r\n","description":"","footnote":"","page_name":" 43 ","page_number":81},
  {"content":"\r\n\r\nآن دارند كه حاجب على در ميانه نبايد 1 ؛ و غازى حاجب سپاه‌سالارى يافته است و مىگويد : همه وى است ، مرا كى تواند ديد 2 ؟ و سخت آسان است بر من كه اين خزانه و پيلان و فوجى قوى از هندوان و از هر دستى پيش كنم 3 و غلام انبوه 4 كه دارم و تبع 5 و حاشيت و راه سيستان گيرم كه كرمان و اهواز تا در بغداد بدين لشكر ضبط توان كرد كه آنجا قومىاند نابكار 6 و بىمايه 7 و دم كنده 8 و دولت برگشته 9 ، تا ايمن باشم ، امّا تشويش اين خاندان بننشيند 10 و سر آن 11 من باشم و ملوك اطراف عيب آن به خداوند من ، محمود منسوب كنند و گويند : پادشاهى چون او عمر دراز يافته 12 و همه ملوك روى زمين را قهر كرده ، تدبير خاندان خويش پيش از مرگ بندانست كرد تا چنين حالها افتاد . و من روا دارم كه مرا جايى موقوف كنند 13 و بازدارند تا باقى عمر عذرى خواهم پيش ايزد ، عزّ ذكره ، كه گناهان بسيار دارم ، اما دانم كه اين عاجزان 14 اين - خداوندزاده 15 را بنگذارند تا مرا زنده ماند كه بترسند و وى بدين مال و حطام 16 من نگرد و خويش را بدنام كند ؛ و باوّل كه خداوند من گذشته شد ، مرا سخت بزرگ خطا بيفتاد 17 و امروز بدانستم و سود نمىدارد . بآوردن محمّد ، برادرش مرا چه كار بود ؟\r\nبله مىبايست كرد تا خداوندزادگان حاضر آمدندى و ميان ايشان سخن گفتندى و اوليا و حشم در ميانه توسّط 18 كردندى ، من يكى بودمى از ايشان كه رجوع 19 بيشتر با من بودى تا كار قرار گرفتى 20 ، نكردم 21 و دايه مهربان‌تر از مادر بودم و جان بر ميان بستم و امروز همگنان از ميان بجستند 22 و هركسى خويشتن را دور كردند و مرا على امير - نشان 23 نام كردند و قضا كار خويش بكرد ؛ چنان باشد كه خداى ، عزّ ذكره ، تقدير كرده است ، به قضا رضا داده‌ام و به هيچ حال بدنامى اختيار نكنم .\r\nگفتم : زندگانى امير ، حاجب بزرگ 24 دراز باد ، جز خير و خوبى نباشد . چون بهرات رسم ، اگر حديثى 25 رود ، مرا چه بايد كرد ؟ گفت : از اين معانى روى ندارد گفتن 26 كه خود داند 27 كه من بدگمان شده‌ام و با تو در اين ابواب سخن گفته‌ام كه ترا زيان دارد و مرا سود ندارد . اگر حديثى رود جايى - و يقين دارم كه نرود تا آنگاه كه من به قبضهء 28 ايشان بيايم - حقّ صحبت 29 و نان و نمك را نگاه بايد داشت تا نگريم\r\n\r\n","description":"","footnote":"","page_name":" 44 ","page_number":82},
  {"content":"\r\n\r\nچه رود . و ترا ببايد دانست كه كارها همه ديگر شد كه چون بهرات رسى خود بينى و تو در كار خود متحيّر گردى كه قومى نوآيين 1 كار فروگرفته‌اند ، چنان كه محموديان در ميان ايشان به منزلت خائنان و بيگانگان باشند ، خاصّه [ كه 
  ] بو سهل زوزنى بر كار 2 شده است و قاعده‌ها بنهاده و همگان را بخريده . و حال با سلطان مسعود آن است كه هست ، مگر آن پادشاه را شرم آيد و گرنه شما بر شرف 3 هلاكيد . اين فصول بگفت و بگريست و مرا 4 در آغوش گرفت و بدرود كرد و برفتم . و من كه بو الفضلم مىگويم كه چون على مرد كم رسد 5 ؛ و اينكه با استاد من برين جمله سخن گفت ، گفتى آنچه به دو خواهد رسيد ، مىبيند و مىداند . و پس از آنكه او را بهرات فروگرفتند و كار وى به پايان آمد ، به مدّتى دراز پس از آن شنودم كه وى چون از تگيناباد پيش امير مسعود بسوى هرات رفت ، نامه نبشته بود سوى كدخداى 6 و معتمد خويش بغزنين به مردى كه او را شبى گفتندى و پسرش محسن كه امروز بر جاى 7 است ، در آن نامه بخطّ على اين فصل بود كه « من رفتم سوى هرات و چنان گمان مىبرم كه ديدار من با تو و با خانگيان 8 با قيامت افتاده است ، از آن بود كه در هر بابى مثالى نبود 9 ؛ و پس اگر بفضل ايزد خلاف آن باشد كه مىانديشم ، در هر بابى آنچه بايد فرمود ، بفرمايم . » از بو سعيد ، دبيرش اين باب 10 شنودم ، پس از آنكه روز على به پايان آمد ، رحمة اللّه عليهم اجمعين .\r\nچون لشكر بهرات رسيد ، سلطان مسعود برنشست و بصحرا آمد با شوكتى و عدّتى 11 و زينتى سخت بزرگ ، و فوج فوج لشكر پيش آمدند و از دل 12 خدمت كردند كه او را سخت دوست داشتند ، و راست بدان مانست كه امروز بهشت و جنّات عدن 13 يافته‌اند . و امير همگان را به زبان بنواخت از اندازه گذشته . و كارها همه بر غازى حاجب مىرفت 14 كه سپاه سالار بود و على دايه 15 نيز سخن مىگفت و حرمتى داشت به حكم آنكه از غزنين غلامان را بگردانيده بود و به نشابور رفته ، و لكن سخن او را محلّ سخن غازى نبود و خشمش مىآمد و در حال 16 سود نمىداشت . استاد ابو - نصر را سخت تمام بنواخت و لكن بدان مانست كه گفتى محموديان گناهى سخت بزرگ كرده‌اند و بيگانگان‌اند در ميان مسعوديان 17 . و هر روزى بو نصر به خدمت مىرفت و\r\n\r\n","description":"","footnote":"","page_name":" 45 ","page_number":83},
  {"content":"\r\n\r\nسوى ديوان رسالت 1 نمىنگريست . و طاهر دبير مىنشست بديوان رسالت با بادى 2 و عظمتى سخت تمام .\r\nو خبر رسيد كه حاجب بزرگ ، على به اسفزار 3 رسيد با پيل و خزانه و لشكر هند و بنه‌ها 4 . سخت شادمانه شدند ؛ و چنان شنودم كه به هيچ‌گونه باور نداشته بودند كه على بهرات آيد . و معتمدان مىفرستادند پذيرهء وى دمادم 5 با هر يكى نولطفى 6 و نوعى از نواخت و دل‌گرمى . و برادرش ، منگيتراك حاجب مىنبشت و مىگفت : زودتر ببايد آمد كه كارها بر مراد است . و روز چهار شنبه سوم ماه ذىالقعدهء 7 اين سال دررسيد سخت پگاه 8 با غلامى بيست ، و بنه و موكب از وى بر پنج و شش فرسنگ ، و سخت تاريك بود ، از راه بدرگاه آمد و در دهليز 9 سراى پيشين عدنانى بنشست . و از اين سراى گذشته 10 ، سراى ديگر [ بود 
  ] سخت فراخ و نيكو و گذشته از آن باغ ، باغها و بناهاى ديگر كه امير مسعود ساخته بود . و بودى 11 كه سلطان آنجا بودى به سراى عدنانى و آنجا بار دادى ، و بودى كه بدان بناهاى خويش بودى . على چون بدهليز بنشست ، هر كسى كه رسيد او را چنان خدمت كردند 12 كه پادشاهان را كنند كه دلها و چشمها به حشمت اين مرد آگنده بود 13 و وى هركسى را لطف مىكرد و زهر خنده 14 مىزد - و به هيچ روزگار من او را با خندهء فراخ 15 نديدم الّا 16 همه تبسّم 17 كه صعب مردى بود 18 - و سخت فروشده بود 19 ، چنان كه گفتى مىداند كه چه خواهد بود .\r\nو روز شد و سلطان بار داد اندران بناهاى از باغ عدنانى گذشته . و على و اعيان از اين در سراى اين باغ دررفتند 20 و خوارزمشاه و قوم ديگر از آن در كه بر جانب شارستان است . و سلطان بر تخت بود اندر آن رواق 21 كه پيوسته است بدان خانهء بهارى 22 . و آلتونتاش را بنشاند بر دست راست تخت و امير عضد الدّولة ، يوسف ، عمّ 23 را برابر نشاند و اعيان و محتشمان دولت نشسته و ايستاده 24 . و حاجب بزرگ ، على قريب پيش آمد و سه جاى زمين بوسه داد . و سلطان دست برآورد 25 و او را پيش تخت خواند و دست او را داد تا ببوسيد . و وى عقدى 26 گوهر سخت قيمتى پيش سلطان نهاد و هزار دينار سياه دارى 27 داشت از جهت وى 28 نثار كرد . پس اشارت كرد سلطان\r\n\r\n","description":"","footnote":"","page_name":" 46 ","page_number":84},
  {"content":"\r\n\r\nاو را سوى دست چپ ، منگيتراك حاجب بازوى وى بگرفت و برابر 1 خوارزمشاه آلتونتاش حاجب بزرگ زمين بوسه داد و بنشست و باز زمين بوسه داد . سلطان گفت :\r\nخوش آمدى و در خدمت و در هواى ما رنج بسيار ديدى . گفت : زندگانى خداوند دراز باد ، همه تقصير بوده است ، امّا چون بر لفظ عالى سخن بر اين جمله رفت ، بنده قوىدل و زنده گشت . آلتونتاش ، خوارزمشاه گفت : خداوند دور دست افتاده بود و دير مىرسيد و شغل بسيار داشت ، محال 2 بودى ولايتى بدان نامدارى بدست آمده ، آسان فروگذاشته آمدى . و ما بندگان را همه هوش و دل به خدمت وى بود تا امروز كه سعادت آن بيافتيم . و بنده على 3 رنج بسيار كشيد تا خللى نيفتد و بنده هر چند دور بود ، آنچه صلاح اندر آن بود مىنبشت و امروز به حمد اللّه كارها يكرويه گشت بىآنكه چشم زخمى 4 افتاد و خداوند جوان است و بر جاى پدر بنشست و مرادها حاصل گشت و روزگارى سخت دراز از جوانى و ملك برخوردارى باشد . و هر چند بندگان شايسته بسيارند كه دررسيده‌اند 5 و نيز درخواهند رسيدن ، اينجا پيرى چند است فرسودهء خدمت 6 سلطان محمود ، اگر رأى عالى بيند ، ايشان را نگاه داشته آيد و دشمن كام گردانيده نشود كه پيرايهء ملك پيران باشند ؛ و بنده اين نه از بهر خود را مىگويد كه پيداست كه بنده را مدّت 7 چند مانده است ، امّا نصيحتى است كه مىكند ، هر چند كه خداوند بزرگ‌تر از آن است كه او را به نصيحت بندگان حاجت آيد ، و ليكن تازنده است ، شرط بندگى را در گفتن چنين سخنان بجاى مىآورد .\r\nسلطان گفت كه سخن خوارزمشاه ما را برابر سخن پدر است و آن برضا بشنويم و نصيحت مشفقانه او را بپذيريم و كدام وقت بوده است كه او مصلحت جانب ما نگاه نداشته است ؟ و آنچه درين روزگار كرد ، بر همه روشن است و هيچ‌چيز از آنچه گفت و نبشت بر ما پوشيده نمانده است و بحقّ آن رسيده آيد 8 .\r\nخوارزمشاه برپاىخاست و زمين بوسه داد و بازگشت هم از آن در كه آمده بود و حاجب على نيز برخاست كه بازگردد ، سلطان اشارت كرد كه ببايد نشست و قوم بازگشتند و سلطان با وى خالى كرد ، چنان كه آنجا منگيتراك حاجب بود و بو سهل\r\n\r\n","description":"","footnote":"","page_name":" 47 ","page_number":85},
  {"content":"\r\n\r\nزوزنى و طاهر دبير و عراقى دبير ايستاده و بدر حاجب سراى 1 ايستاده و سلاح داران 2 گرد تخت و غلامى صدوثاقيان 3 . سلطان حاجب بزرگ را گفت : برادرم ، محمّد را آنجا به كوهتيز ببايد داشت و يا جاى ديگر ؟ كه اكنون بدين گرمى 4 بدرگاه آوردن روى ندارد 5 . و ما قصد بلخ داريم اين زمستان ، آنگاه وقت بهار چون به غزنين رسيديم ، آنچه رأى واجب كند ، در باب وى فرموده آيد . على گفت : فرمان امروز خداوند را باشد و آنچه رأى عالى بيند ، مىفرمايد 6 . كوهتيز استوار است و حاجب بگتگين در پاى قلعت منتظر فرمان است . گفت آن خرده 7 كه با كدخدايش حسن گسيل كرد سوى گوزگانان ، حال آن چيست ؟ على گفت : زندگانى خداوند دراز باد ، حسن آن را به قلعت شادياخ 8 رسانيده است ، و او مردى پخته و عاقبت‌نگر 9 است ، چيزى نكرده است كه از عهدهء آن بيرون نتواند آمد . اگر راى عالى بيند ، مگر 10 صواب باشد كه معتمدى بتعجيل برود و آن خزانه را بيارد . گفت : بسم اللّه 11 ، بازگرد و فرودآى تا بياسايى كه با تو تدبير و شغل بسيار است . على زمين بوسه داد و برخاست و هم از آن جانب باغ كه آمده بود ، راه كردند 12 مرتبه‌داران 13 و برفت .\r\nسلطان عبدوس 14 را گفت : بر اثر 15 حاجب برو و بگوى كه پيغامى ديگر است ، يك ساعت در صفّه‌يى كه بما نزديك است بنشين . عبدوس برفت . سلطان طاهر دبير را گفت حاجب را بگوى كه لشكر را بيستگانى 16 تا كدام وقت داده است و كدام كس ساخته‌تر باشد ؟ كه فوجى بمكران خواهم فرستاد تا عيسى مغرور را براندازند كه عاصىگونه 17 شده است و بو العسكر برادرش كه مدّتى است تا از وى گريخته 18 آمده است و بر درگاه است بجاى وى بنشانده آيد . طاهر برفت و بازآمد و گفت : حاجب بزرگ مىگويد كه بيستگانى لشكر تا آخر سال به تمامى داده آمده است و سخت ساخته‌اند ، هيچ عذر نتوانند آورد و هركس را كه فرمان باشد ، برود . سلطان گفت : سخت نيك آمده است ، بايد گفت حاجب را تا بازگردد .\r\nو منگيتراك حاجب زمين بوسه داد و گفت : خداوند دستورى دهد كه بنده ،\r\n\r\n","description":"","footnote":"","page_name":" 48 ","page_number":86},
  {"content":"\r\n\r\nعلى 1 امروز نزديك بنده باشد و ديگر بندگان كه با وىاند كه بنده مثال داده است شوربائى 2 ساختن . سلطان به تازه رويى 3 گفت : سخت صواب آمد ، اگر چيزى حاجت باشد ، خدمتكاران ما را ببايد ساخت 4 . منگيتراك ديگرباره زمين بوسه داد و بنشاط برفت . و كدام برادر و على را ميهمان مىداشت ! كه على را استوار كرده بودند 5 و آن پيغام بر زبان طاهر بحديث لشكر و مكران ريح فى القفص 6 بوده است . راست كرده بودند 7 كه چه بايد كرد و غازى سپاه سالار را فرموده كه « چون حاجب بزرگ پيش سلطان رسد ، در وقت ساخته با سوارى انبوه پذيرهء بنهء او روى و همه پاك غارت كنى » و غازى سپاه سالار رفته بود . منگيتراك حاجب چون بيرون آمد ، او را بگفتند « اينك 8 حاجب بزرگ در صفّه است » . چون به صفّه رسيد ، سى غلام اندر آمدند و او را بگرفتند و قبا و كلاه و موزه 9 از وى جدا كردند ، چنان كه از آن برادرش كرده بودند و در خانه‌يى بردند كه در پهلوى آن صفّه بود . فراشان ايشان را به پشت برداشتند كه با بندگران بودند و كان آخر العهد بهما 10 .\r\nاين است حال على و روزگارش و قومش كه به پايان آمد و احمق كسى باشد كه دل درين گيتى غدّار فريفتگار 11 بندد و نعمت و جاه و ولايت او را به‌هيچ‌چيز شمرد 12 و خردمندان به دو فريفته نشوند و عتّابى 13 سخت نيكو گفته است ، شعر :\r\n ذرينى تجئنى ميتتى مطمئنة * و لم اتجشّم هول تلك الموارد \r\n14\r\n فانّ جسيمات الامور منوطة * بمستودعات فى بطون الاوارد \r\nو بزرگا مردا 15 كه او دامن قناعت تواند گرفت و حرص را گردن فروتواندشكست و پسر رومى 16 درين معنى نيز تير بر نشانه زده است و گفته است ، شعر :\r\n اذا ما كساك اللّه سربال صحّة * و اعطاك من قوت يحلّ و يعذب \r\n فلا تغبطنّ المكثرين فانّما * على قدر ما يعطيهم الدّهر يسلب 17 \r\nو استاد رودكى گفته است و زمانه را نيك شناخته است و مردمان را به دو شناسا 18 كرده ، شعر :\r\n اين جهان پاك 19 خواب كردار است * آن شناسد كه دلش بيدار است \r\n\r\n","description":"","footnote":"","page_name":" 49 ","page_number":87},
  {"content":"\r\n\r\n نيكى او به جايگاه بد 1 است * شادى او بجاى تيمار 2 است \r\n چه نشينى بدين جهان هموار 3 ؟ * كه همه كار او نه هموار است \r\n دانش او 4 نه خوب و چهرش خوب * زشت كردار و خوب ديدار 5 است \r\nو على را كه فروگرفتند ، ظاهر آن است كه به روزگار 6 فروگرفتند چون بو مسلم و ديگران را ، چنان كه در كتب پيداست . و اگر گويند كه در دل چيزى ديگر داشت ، خداى ، عزّ و جلّ ، تواند دانست ضمير بندگان 7 را ، مرا با آن كارى نيست و سخن راندن كار من است ؛ و همگان رفتند و جايى گرد خواهند آمد كه رازها آشكارا شود 8 . و بهانهء خردمندان 9 كه زبان فرا اين محتشم بزرگ توانستند كرد 10 آن بود كه گفتند « وى را بامير نشاندن و امير فروگرفتن 11 چه كار بود ؟ » و چون روزگار او بدين سبب به پايان خواست آمد 12 ، با قضا چون برآمدى 13 ؟ نعوذ باللّه من القضاء الغالب السّوء 14 .\r\nو چون شغل بزرگ على به پايان آمد و سپاه سالار ، غازى از پذيرهء بنهء وى 15 بازگشت و غلامان و بنه هر چه داشت ، غارت شده بود و بيم بود كه از بنهء اوليا و حشم و قومى كه با وى مىآمدند نيز غارت بسيار شدى ؛ امّا سپاه سالار غازى نيك احتياط كرده بود تا كسى را رشته‌تايى 16 زيان نشد 17 . و قوم محمودى ازين فروگرفتن على نيك بشكوهيدند 18 و دامن فراهم گرفتند . سلطان عبدوس را نزديك خوارزمشاه آلتونتاش فرستاد و پيغام داد كه على تا اين غايت نه آن كرد 19 كه اندازه و پايگاه 20 او بود ، چرا به خوارزمشاه ننگريست و اقتدا 21 به دو نكرد ؟ و او را بآوردن برادرم چه كار بود ؟ صبر بايست كرد تا ما هم آمديمى و وى يكى بودى از اوليا و حشم ، آنچه ايشان كردندى ، وى نيز بكردى . و اگر برادرم را آورد ، بىوفايى چرا كرد ؟ و خداى را ، عزّ و جلّ ، چرا بفروخت به سوگندان گران كه بخورد 22 ؟ و وى در دل خيانت داشت و آن همه ما را مقرّر گشت تا او را نشانده آمد كه صلاح نشاندن او 23 بود . بجان او آسيبى نخواهد بود و جايى بنشانده‌اندش 24 و نيكو مىدارند تا آنگاه كه رأى ما در باب او خوب شود .\r\nاين حال با خوارزمشاه از آن گفته آمد تا وى را صورت ديگر گونه نبندد 25 .\r\nو خوارزمشاه آلتونتاش جواب داد كه صلاح بندگان در آنست كه خداوندان\r\n\r\n","description":"","footnote":"","page_name":" 50 ","page_number":88},
  {"content":"\r\n\r\nفرمايند و آنچه راى عالى بيند كه بتواند ديد 1 ؟ و بنده على را بدان نصيحت كرده بود از خوارزم چه به نامه و چه به پيغام كه آن مبالغتها نمىبايد كرد . اما در ميانهء كارى بزرگ شده بود ، نيكو بنشنود 2 و قضا چنين بود ؛ و مرد هم نام دارد و هم شهامت 3 دارد و چنو 4 زود بدست نيايد و حاسدان و دشمنان دارد و خويشاوند است ، خداوند به گفتار بدگويان او را بباد ندهد كه چنو ديگر ندارد . و امير جواب فرستاد كه « چنين كنم و على مرا به كار 5 است شغلهاى بزرگ را ، و اين مالشى 6 و دندانى 7 بود كه به دو نموده آمد 8 . »\r\nاز مسعدى شنودم وكيل در 9 ، كه خوارزمشاه سخت نوميد گشت و بدست و پاى بمرد 10 اما تجلّدى 11 تمام نمود تا بجاى نيارند كه وى از جاى بشده است 12 . و پيغام داد سخت پوشيده سوى بو نصر مشكان و بو الحسن عقيلى كه « اين احوال چنين خواهد رفت ، على چه كرده بود كه بايست با وى چنين رود 13 ؟ و من بر وى كار 14 بديدم اين قوم نوخاسته 15 نخواهند گذاشت كه از پدريان 16 يك‌تن بماند . تدبير آن سازند و لطايف‌الحيل 17 به كار آرند تا من زودتر بازگردم كه آثار خير و روشنائى نمىبينم . » و بو الحسن چنان كه جوابهاى رفت 18 او بودى ، گفت « اى مسعدى ، مرا به خويشتن بگذار كه سلطان مرا هم از پدريان مىداند . اما چون مقرّر است سلطان را كه غرض من اندر آنچه گويم ، جز صلاح نيست ، اين كار را ميان ببستم و هم امروز گرد آن برآيم تا مراد حاصل شود و خوارزمشاه بمراد دل دوستان بازگردد ، و هر چند كه اين قوم نوخاسته كار ايشان دارند ، آخر اين امير در اين ابواب سخن با پدريان مىگويد كه ايشان را به روزگار ديده و آزموده است . » و بو نصر مشكان گفت « سپاس دارم و منّت پذيرم و سلطان مرا نيكو بنواخته است و اميدهاى نيكو كرده ، و از ثقات 19 شنودم كه راه نداده است 20 كسى را كه بباب من سخن گويد . و اين همه رفته است و گفته ، امّا هنوز با من هيچ سخن نگفته است در هيچ باب . اگر گويد و از مصلحتى پرسد ، نخست حديث خوارزمشاه آغاز كنم تا بر مراد بازگردد . و امّا به هيچ حال روى ندارد 21 كه با وى 22 از حديث رفتن فرونهند و بردارند 23 و اگر با وى درين باب سخنى گويند ، صواب آن است كه گويند وى پير شده است و از وى كارى نمىآيد ، مراد وى آن\r\n\r\n","description":"","footnote":"","page_name":" 51 ","page_number":89},
  {"content":"\r\n\r\nاست كه از لشكرى 1 توبه كند و به تربت امير ماضى 2 بنشيند و فرزندى از آن خداوند به خوارزمشاهى رود تا فرزندان من بنده و هر كه دارد پيش آن خداوندزاده بايستند 3 كه آن كارى است راست بنهاده 4 . چون برين جمله گويند ، در وى نه پيچند 5 و وى را به زودى بازگردانند ، چه دانند كه آن ثغر 6 جز به حشمت وى مضبوط 7 نباشد . » خوارزمشاه آلتونتاش بدين دو جواب ، خاصّه به سخن خواجه بو نصر مشكان ، قوىدل و ساكن 8 گشت و بياراميد و دم دركشيد 9 . و سلطان منشورى فرستاد بنام سپاه سالار غازى بولايت بلخ و سمنگان 10 ، و كسان وى آن را ببلخ بردند به زودى تا بنام وى خطبه كنند .\r\nو كارها پيش گرفتند ، و سخن همه سخن غازى بود و خلوتها در حديث لشكر با وى مىرفت . و پدريان را نيك از آن درد مىآمد 11 و مىژكيدند 12 و آخر بيفگندندش 13 ، چنان كه بيارم پس از اين . و سعيد صرّاف كدخداى 14 غازى به آسمان شد 15 و لكلّ قوم يوم 16 . و الحق نه نازيبا بود در كار 17 ، امّا يك چيز خطا كرد كه او را بفريفتند تا بر خداوندش مشرف 18 باشد و فريفته شد به خلعتى و ساخت زر 19 كه يافت ، اين مشرفى 20 بكرد و خداوندش در دلو 21 شد و او نيز . و چاكرپيشه را پيرايهء بزرگتر راستى است .\r\nو از پس برافتادن سپاه سالار غازى ، سعيد در آسياى روزگار بگشت و خاست و افتاد 22 و بر شغل بود و نبود تا بعد العزّ و الرّفعة صار حارس الدّجلة 23 . اكنون در سنهء خمسين 24 بمولتان 25 است در خدمت خواجه عميد عبد الرزاق 26 كه چند سال است كه نديمى او مىكند بيغولهء 27 و دم قناعتى گرفته 28 . و شمايان 29 را ازين اخبار تفصيلى دارم سخت روشن ، چنان كه آورده آيد ، ان شاء اللّه تعالى 30 .\r\nو كار وزير حسنك آشفته گشت كه به روزگار جوانى ناكردنيها كرده بود و زبان نگاه ناداشته و اين سلطان بزرگ محتشم را خير خير 31 بيازرده . و شاعر نيكو مىگويد ، شعر :\r\n احفظ لسانك لا تقول فتبتلى * انّ البلاء موكّل بالمنطق \r\n32 و ديگر در باب جوانان به غايت نيكو گفته است ، شعر :\r\n انّ الامور اذ الاحداث دبّرها * دون الشّيوخ ترى فى بعضها خللا \r\n33\r\n\r\n","description":"","footnote":"","page_name":" 52 ","page_number":90},
  {"content":"\r\n\r\nو از بوعلى اسحاق شنودم ، گفت : بو محمد ميكائيل گفتى « چه جاى بعض است كه فى كلّها خللا 1 . » و وزير بو سهل زوزنى 2 با وزير حسنك معزول سخت بد بود كه در روزگار وزارت بر وى استخفافها 3 كردى ، تا خشم سلطان را بر وى دائمى مىداشت و ببلخ رسانيد به دو آنچه رسانيد . اكنون بعاجل الحال 4 بو سهل فرمود تا وزير حسنك را به على رايض 5 سپردند كه چاكر بو سهل بود ، تا او را به خانهء خويش برد و به دو هر چيزى رسانيد از انواع استخفاف . و بو سهل زوزنى را در آنچه رفت ، مردمان در زبان گرفتند 6 و بد گفتند كه مردمان بزرگ نام بدان گرفتند كه چون بر دشمن دست يافتند ، نيكويى كردند كه آن نيكويى بزرگتر از استخفاف باشد ، و العفو عند القدرة سخت ستوده است 7 و نيز آمده است در امثال كه گفته‌اند : اذا ملكت فأسجع 8 ، اما بو سهل چون اين واجب نداشت و دل بر وى خوش كرد به مكافات ، نه بو سهل ماند و نه حسنك . و من اين فصول از آن جهت راندم كه مگر كسى را به كار آيد .\r\nو بهرام نقيب 9 را نامزد كرد بو سهل زوزنى با مثال توقيعى 10 و سوى جنكى 11 فرستاد بدر كشمير تا خواجهء بزرگ ، احمد حسن 12 را ، رضى اللّه عنه ، در وقت بگشايد 13 و عزيزا مكرّما ببلخ فرستد كه مهمّات ملك را بكارست و جنكى با وى بيايد تا حقّ وى 14 را بگزارده آيد بر آنكه اين خواجه را اميد نيكو كرد و خدمت نمود و چون سلطان ماضى گذشته شد ، او را از دشمنانش نگاه داشت . و بهرام را از برابر ايشان 15 فرستاده آمد كه بو سهل به روزگار گذشته تنگ حال 16 بود و خدمت و تأديب 17 فرزندان خواجه كرده بود و از وى بسيار نيكوييها ديده ، خواست كه در اين حال مكافاتى 18 كند . و دشمنان خواجه چون از اين حال خبر يافتند ، نيك بترسيدند . و بيارم اين قصّه كه خواجه ببلخ بچه تاريخ و بچه جمله آمد و وزارت به دو داده شد .\r\nو استادم خواجه بو نصر مشكان سخت ترسان مىبود و بديوان رسالت نمىنشست .\r\nو طاهر مىبود بديوان و كار بر وى مىرفت . چون يك هفته بگذشت ، سلطان مسعود ، رحمه اللّه ، وى را بخواند و بنشاند و بسيار بنواخت و گفت : چرا بديوان رسالت نمىنشينى ؟ گفت : زندگانى خداوند دراز باد ، طاهر آنجاست و مردى است سخت كافى 19\r\n\r\n","description":"","footnote":"","page_name":" 53 ","page_number":91},
  {"content":"\r\n\r\nو به كار آمده و احوال و عادات خداوند نيك دانسته ، و بنده پير شده است و از كار بمانده و اگر رأى عالى بيند 1 تا بنده بدرگاه مىآيد 2 و خدمتى مىكند و بدعا مشغول مىباشد . گفت : « اين چه حديث است ؟ من ترا شناسم و طاهر را نشناسم ، بديوان بايد رفت كه مهمّات ملك بسيار است و مىبايد كه چون تو ده تن استى 3 و نيست و جز ترا نداريم ، كى راست آيد 4 كه بديوان ننشينى ؟ اعتماد ما بر توده چندان است كه پدر ما را بوده است ، به كار مشغول بايد بود 5 و همان نصيحت‌ها كه پدرم را كرده‌اى مىبايد كرد كه همه شنوده آيد كه ما را روزگارى دراز است تا شفقت 6 و نصيحت تو مقرّر است . » وى رسم خدمت بجاى آورد ، و با اعزاز 7 و اكرام تمام وى را بديوان رسالت فرستاد و سخت عزيز شد و به خلوتها و تدبيرها خواندن گرفت 8 ، و بو سهل زوزنى كمان قصد 9 و عصبيّت 10 بزه كرد و هيچ بد گفتن به جايگاه نيفتاد 11 ، تا بدان جايگاه 12 كه گفت « از بو نصر سيصد هزار دينار بتوان استد 13 » سلطان گفت « بو نصر را اين زر بسيار نيست و از كجا استد ؟ و اگر هستى 14 ، كفايت او ما را به از اين مال 15 .\r\nحديث وى كوتاه بايد كرد كه همداستان 16 نيستم كه نيز 17 حديث او كنيد » ، و با بو العلاء طبيب بگفت و از بو سهل شكايت كرد كه « در باب بو نصر چنين گفت و ما 18 چنين جواب داديم » ، و او 19 با بو نصر بگفت .\r\nو از خواجه بو نصر شنودم ، گفت : مرا درين هفته يك روز سلطان بخواند و خالى كرد و گفت : اين كارها يكرويه شد به حمد اللّه و منّه 20 ، و رأى بر آن قرار مىگيرد كه بدين زودى سوى غزنين نرويم و از اينجا سوى بلخ كشيم 21 و خوارزمشاه را كه اينجاست و هميشه از وى راستى ديده‌ايم و در اين روزگار بسيار غنيمت است 22 ، از حد گذشته بنوازيم و به خوبى بازگردانيم ، و با خانيان 23 مكاتبت كنيم و ازين حالها با ايشان سخن گوييم تا آنگاه كه رسولان فرستاده آيد و عهدها تازه كرده شود ، و بهارگاه 24 سوى غزنين برويم . تو در اين باب چه گويى 25 ؟ گفتم هر چه خداوند انديشيده است ، عين صوابست و جز اين كه مىگويد نشايد كرد . گفت : به ازين مىخواهم ، بىحشمت 26 نصيحت بايد كرد و عيب اين كارها بازنمود . گفتم :\r\n\r\n","description":"","footnote":"","page_name":" 54 ","page_number":92},
  {"content":"\r\n\r\nزندگانى خداوند دراز باد ، دارم 1 نصيحتى چند ، امّا انديشيدم كه دشوار آيد كه سخن تلخ باشد و سخنانى كه بنده نصيحت‌آميز بازنمايد ، خداوند باشد كه با خاصّگان خويش بگويد 2 و ايشان را از آن ناخوش آيد و گويند : « بو نصر را بسنده 3 نيست كه نيكو بزيسته باشد 4 ؟ دست فرا 5 وزارت و تدبير كرد ! » و صلاح بنده آن است كه به پيشهء دبيرى خويش مشغول باشد و چشم دارد كه وى را از ديگر سخنان عفو كرده آيد . گفت : البتّه همداستان نباشم و كس را زهره نيست كه درين ابواب با من سخن گويد ، چه محلّ هركس پيداست 6 . گفتم : زندگانى خداوند دراز باد ، چون فرمان عالى بر اين جمله است ، نكته‌يى دو سه بازنمايد 7 و در بازنمودن آن حقّ نعمت اين خاندان بزرگ را گزارده باشد 8 . خداوند را ببايد دانست كه امير ماضى 9 مردى بود كه وى را در جهان نظير نبود به همه بابها ، و روزگار او عروسى آراسته را مانست 10 ؛ و روزگار يافت 11 و كارها را نيكو تأمّل كرد و درون و بيرون 12 آن بدانست و راهى گرفت و راه راست نهاد 13 و آن را بگذاشت و برفت . و بنده را آن خوش‌تر آيد كه امروز بر راه وى رفته آيد 14 و گذاشته نيايد 15 كه هيچ‌كس را تمكين 16 آن باشد كه خداوند را گويد كه « فلان كار بد كرد ، بهتر از آن مىبايست » تا هيچ خلل نيفتد . و ديگر كه 17 اين دو لشكر بزرگ و رأيهاى مخالف يكرويه و يك‌سخن گشت 18 ، همه روى زمين را بديشان قهر توان كرد و مملكت‌هاى بزرگ را بگرفت ، بايد كه برين جمله بازآيند و بمانند 19 . امروز بنده اين مقدار بازنمودم و معظم 20 اين است . و بنده تا در ميان كار است و سخن وى را محلّ شنودن باشد ، از آنچه در آن صلاح بيند ، هيچ بازنگيرد 21 . گفت « سخت نيكوسخنى گفتى و پذيرفتم كه همچنين كرده آيد . » من دعا كردم و بازگشتم و حقّا ثمّ حقّا 22 كه دو هفته برنيامد و از هرات رفتن افتاد كه آن قاعده‌ها بگردانيده بودند .\r\nو از خطاهاى بزرگ كه رفته بود پيش از آن كه امير مسعود از نشابور بهرات آمدى ، دانستند 23 كه سلطان چون مىشنود و از غزنين اخبار مىرسيد كه « لشكرها فراز مىآيد و جنگ را مىسازند » و به زيادت مردم حاجتمند گشت و خاطر عالى\r\n\r\n","description":"","footnote":"","page_name":" 55 ","page_number":93},
  {"content":"\r\n\r\nخويش را هر جايى مىبرد ، رسولى نامزد كرد تا نزديك على تگين رود ، مردى سخت جلد 1 كه وى را بو القاسم رحّال 2 گفتندى و نامه نبشتند كه « ما روى به برادر داريم ، اگر امير درين جنگ با ما مساعدت كند ، چنان كه خود بنفس خويش حاضر آيد و يا پسرى فرستد با فوجى لشكر قوى ساخته ، چون كارها بمراد گردد ، ولايتى سخت با نام 3 كه برين جانب 4 است آن بنام فرزندى از آن او كرده آيد . » و ناصحان وى باز [ نه 
  ] نموده بودند كه غور 5 و غايت اين حديث بزرگ است و على تگين بدين يك ناحيت بازنايستد 6 ، و ويرا آرزوهاى ديگر خيزد ، چنان كه ناداده آمد يك ناحيت كه خواست 7 .\r\nو چون خوارزمشاه آلتونتاش مرد در سر على تگين شد 8 و چغانيان 9 غارت كرد ، چنان كه پس از اين در تاريخ سالها كه رانم اين حالها را شرح كنم .\r\nو ديگر سهو آن بود كه تركمانان را كه مستهء 10 خراسان بخورده بودند و سلطان ماضى ايشان را به شمشير به بلخان‌كوه 11 انداخته بود استمالت كردند و بخواندند تا زيادت لشكر باشد . و ايشان بيامدند ، قزل و بوقه و كوكتاش و ديگر مقدّمان ، و خدمتى چند سره 12 بكردند و آخر بيازردند 13 و بسر عادت خويش كه غارت بود بازشدند ، چنان كه بازنمايم ، تا سالارى چون تاش فراش و نواحى رى و جبال 14 در سر ايشان شد 15 و اين تدبير 16 كه نه بازنمودند 17 كه چند رنج رسيد ارسلان جاذب را و غازى سپاه سالار را تا آنگاه كه آن تركمانان را از خراسان بيرون كردند و لا مردّ لقضاء اللّه عزّ ذكره 18 .\r\nاين تركمانان به خدمت سلطان آمده بودند و وى خمارتاش حاجب را سپاه - سالار ايشان كرد . درين وقت بهرات رأيش چنان افتاد 19 كه لشكر بمكران فرستد با سالارى محتشم تا بو العسكر كه به نشابور آمده بود از چند سال بازگريخته 20 از برادر 21 ، بمكران نشانده آيد و عيسى مغرور عاصى را بركنده شود 22 . پس به مشاورت آلتون تاش و سپاه سالار غازى راقتغمش جامه‌دار 23 نامزد شد به سالارى اين شغل با چهار هزار سوار درگاهى و سه هزار پياده . و خمارتاش حاجب را نيز فرمودند تا اين تركمانان با وى رفتند ، چنان كه بر مثال جامه‌دار كار كنند كه سالار وى است و ايشان ساخته از هرات رفتند سوى مكران و بو العسكر با ايشان .\r\n\r\n","description":"","footnote":"","page_name":" 56 ","page_number":94},
  {"content":"\r\n\r\nو پس از گسيل كردن ايشان امير عضد الدّولة يوسف را گفت : اى عمّ ، تو روزگارى آسوده بوده‌اى و مىگويند كه والى قصدار 1 در اين روزگار فترت 2 بادى در سر كرده است ، ترا سوى بست بايد رفت با غلامان خويش و بقصدار مقام كرد ، تا هم قصدارى بصلاح آيد 3 و خراج دوساله بفرستد و هم لشكر را كه بمكران رفته‌اند ، قوّتى بزرگ باشد بمقام كردن 4 تو به قصدار . امير عضد الدّولة 5 يوسف گفت : سخت صواب آمد و فرمان خداوند راست ، بهر چه فرمايد . سلطان مسعود او را بنواخت و خلعتى گرانمايه داد و گفت : به مباركى برو ، و چون ما از بلخ حركت كنيم سوى غزنين پس از نوروز ، ترا بخواهيم 6 ، چنان كه با ما تو برابر 7 بغزنين رسى . وى از هرات برفت با غلامان خويش و هفت و هشت سرهنگ سلطانى با سوارى پانصد سوى بست 8 و زاولستان 9 و قصدار . و شنودم بدرست كه اين سرهنگان را پوشيده سلطان مسعود فرموده بود كه گوش به يوسف مىداريد ، چنان كه به جايى نتواند رفت . و نيز شنودم كه طغرل حاجبش را بر وى در نهان مشرف كرده بودند 10 تا انفاس يوسف مىشمرد 11 و هر چه رود بازمىنمايد و آن ناجوانمرد اين ضمان 12 بكرد كه 13 او را چون فرزندى داشت بلكه عزيزتر . و يوسف را بدان بهانه فرستادند كه گفتند باد سالارى در سر وى شده است و لشكر چشم سوى او كشيده ، تا يك‌چندى از درگاه غايب باشد .\r\nذكر بقيّة احوال امير محمّد رضى اللّه عنه بعد ما قبض عليه الى ان حوّل من قلعة كوهتيز إلى قلعة منديش 14 .\r\nبازنموده‌ام پيش ازين كه حاجب بزرگ على از تگيناباد سوى هرات رفت ، در باب 15 امير محمّد چه احتياط كرد بر حكم فرمان عالى سلطان مسعود كه رسيده بود از گماشتن بگتگين حاجب و خير و شرّ اين بازداشته را در گردن وى كردن . و اكنون چون فارغ شدم از رفتن لشكرها بهرات و فروگرفتن 16 حاجب على قريب و از كارهاى ديگر پيش بردن ، و بدان رسيدم كه سلطان مسعود حركت كند 17 از هرات سوى بلخ ، آن تاريخ 18 بازماندم و بقيّت احوال اين بازداشته را پيش گرفتم تا آنچه رفت اندرين مدّت كه لشكر از تگيناباد بهرات رفت و وى را ازين قلعت كوهتيز به قلعهء منديش بردند ،\r\n\r\n","description":"","footnote":"","page_name":" 57 ","page_number":95},
  {"content":"\r\n\r\nبه تمامى بازنموده آيد و تاريخ تمام گردد . و چون ازين فارغ شدم ، آنگاه بسر آن بازشوم 1 كه امير مسعود از هرات حركت كرد بر جانب بلخ ، ان شاء اللّه .\r\nاز استاد عبد الرّحمن قوّال 2 شنودم كه چون لشكر از تگيناباد سوى هرات رفتند ، من و مانندهء من كه خدمتكاران امير محمّد بوديم ، ماهىيى را مانستيم 3 از آب بيفتاده 4 و در خشكى مانده و غارت‌شده و بينوا گشته 5 و دل نمىداد 6 كه از پاى قلعهء كوهتيز زاستر 7 شويمى 8 . و اميد مىداشتيم كه مگر سلطان مسعود او را بخواند سوى هرات و روشنايى 9 پديدار آيد . و هر روزى بر حكم عادت به خدمت رفتيمى 10 من و يارانم مطربان و قوّالان و نديمان پير ، و آنجا چيزى خورديمى و نماز شام را 11 بازگشتيمى . و حاجب بگتگين زيادت احتياط پيش گرفت و لكن كسى را از ما از وى بازنداشت . و نيكوداشتها 12 هر روز به زيادت 13 بود ، چنان كه اگر به مثل شير مرغ 14 خواستى ، در وقت حاضر كردى .\r\nو امير محمّد ، رضى اللّه عنه ، نيز لختى خرسندتر 15 گشت و در شراب خوردن آمد و پيوسته مىخورد .\r\nيك روز بر آن خضراء 16 بلندتر شراب مىخورديم ، و ما در پيش او نشسته بوديم و مطربان مىزدند ، از دور گردى پيدا آمد . امير گفت ، رضى اللّه عنه : آن چه شايد بود ؟\r\nگفتند : نتوانيم دانست . وى معتمدى را گفت : به زير رو و بتاز و نگاه كن تا آن گرد چيست . آن معتمد بشتاب برفت و پس به مدّتى دراز بازآمد و چيزى در گوش امير بگفت . و امير گفت : الحمد للّه ، و سخت تازه بايستاد 17 و خرّم گشت ، چنان كه ما جمله گمان برديم كه سخت بزرگ بشارتى است ، و روى پرسيدن نبود 18 . چون نماز شام خواست رسيد 19 ، ما بازگشتيم . مرا تنها پيش خواند و سخت نزديكم داشت ، چنان كه به همه روزگار چنان نزديك نداشته بود و گفت : « بو بكر دبير 20 به‌سلامت رفت سوى گرمسير 21 تا از راه كرمان بعراق و مكّه رود . و دلم از جهت وى فارغ شد كه بدست اين بىحرمتان 22 نيفتاد ، خاصّه بو سهل زوزنى كه به خون وى تشنه است ، و آن گرد وى بود و به جمازه 23 مىرفت به شادكامى تمام . گفتم : سپاس خداى را ، عزّ و جلّ ، كه دل خداوند از وى فارغ گشت . گفت : مرادى 24 ديگر هست ، اگر آن حاصل شود ، هر چه به من رسيده است بر دلم\r\n\r\n","description":"","footnote":"","page_name":" 58 ","page_number":96},
  {"content":"\r\n\r\nخوش شود . بازگرد و اين حديث را پوشيده دار . من بازگشتم .\r\nو پس از آن به روزى چند 1 مجمّزى 2 رسيد از هرات نزديك حاجب بگتگين ، نزديك نماز شام ؛ و با امير ، رضى اللّه عنه ، بگفتند و بو نصر طبيب را كه از جملهء ندما بود نزديك بگتگين فرستاد و پيغام داد كه شنودم كه از هرات مجمّزى رسيده است ، خبر چيست ؟ بگتگين جواب داد كه « خير است ، سلطان مثال داده است در باب ديگر . » چون روز ما آهنگ قلعه كرديم تا به خدمت رويم ، كسان حاجب بگتگين گفتند كه « امروز بازگرديد كه شغلى فريضه است بامير 3 ، فرمانى رسيده است بخير و نيكويى تا آن را تمام كرده آيد ، آنگاه بر عادت مىرويد . » ما را سخت دل مشغول شد و بازگشتيم سخت انديشمند و غمناك .\r\nامير محمّد ، رضى اللّه عنه ، چون روزى دو بر آمد ، دلش به جايها شد 4 ؛ كوتوال 5 را گفته بود كه از حاجب بايد پرسيد تا سبب چه بود كه كسى نزديك من نمىآيد ؟\r\nكوتوال كس فرستاد و پرسيد . حاجب كدخداى 6 خويش را نزديك وى فرستاد و پيغام داد كه مجمّزى رسيده است از هرات با نامهء سلطانى ، فرمانى داده است در باب امير به خوبى و نيكويى ، و معتمدى از هرات نزديك امير مىآيد به چند پيغام فريضه ، باشد كه امروز دررسد 7 . سبب اين است كه گفته شد تا دل مشغول داشته نيايد كه جز خير و خوبى نيست . امير گفت ، رضى اللّه عنه ، « سخت نيك آمد » و لختى آرام گرفت ، نه چنان كه بايست 8 .\r\nو نماز پيشين آن معتمد دررسيد - و او را احمد طشت‌دار 9 گفتندى ، از نزديكان و خاصّگان 10 سلطان مسعود - و در وقت حاجب بگتگين او را بقلعه فرستاد . تا نماز شام بماند و باز به زير آمد . و پس از آن درست شد 11 كه پيغامهاى نيكو بود از سلطان مسعود كه « ما را مقرّر گشت آنچه رفته است و تدبير هر كارى اينك به واجبى 12 فرموده مىآيد .\r\nامير برادر 13 را دل قوى بايد داشت و هيچ بدگمانى به خويشتن راه نبايد داد كه اين زمستان ببلخ خواهيم بود و بهارگه 14 چون بغزنين آييم تدبير آوردن او برمدار كه 15 ساخته آيد . بايد كه نسخت آنچه با كدخدايش بگوزگانان فرستاده است از خزانه ،\r\n\r\n","description":"","footnote":"","page_name":" 59 ","page_number":97},
  {"content":"\r\n\r\nبدين معتمد داده آيد . و نيز آنچه از خزانه برداشته‌اند بفرمان وى ، از زر نقد و جامه و جواهر ، و هر جائى بنهاده 1 و با خويشتن دارد و در سراى حرم 2 باشد بجمله بحاجب بگتگين سپرده شود تا به خزانه بازرسد . و نسخت آنچه بحاجب دهند بدين معتمد سپارد تا بر آن واقف شده آيد . » و امير محمد ، رضى اللّه عنه ، نسختها بداد ، و آنچه با وى بود و نزد سر سرپوشيدگان حرم 3 بود از خزانه بحاجب سپرد ، و دو روز در آن روزگار شد تا ازين فارغ شدند . و هيچ‌كس را درين دو روز نزديك امير محمد بنگذاشتند .\r\nو روز سيم حاجب برنشست و نزديك‌تر قلعه رفت و پيل با مهد 4 آنجا بردند و پيغام داد كه فرمان چنان است كه « امير را به قلعهء منديش برده آيد تا آنجا نيكوداشته‌تر باشد و حاجب بيايد 5 با لشكرى كه در پاى قلعه مقيم است ، كه حاجب را با آن مردم كه با وى است به مهمّى 6 بايد رفت . » امير جلال الدّولة محمّد چون اين بشنيد ، بگريست و دانست كه كار چيست ؛ اگر خواست و اگر نخواست ، او را تنها از قلعه فرودآوردند و غريو 7 از خانگيان او برآمد . امير ، رضى اللّه عنه ، چون به زير آمد ، آواز داد كه حاجب را بگوى كه فرمان چنان است كه او را 8 تنها برند ؟ حاجب گفت : « نه ، كه همه قوم با وى 9 خواهند رفت ، و فرزندان بجمله آماده‌اند ، كه زشت بود 10 با وى ايشان را بردن .\r\nو من اينجاام تا همگان را به خوبى و نيكويى بر اثر وى بيارند ، چنان كه نماز ديگر را به‌سلامت نزديك وى رسيده باشند . »\r\nامير را براندند و سوارى سيصد و كوتوال قلعهء كوهتيز با پياده‌يى سيصد تمام سلاح با او ، و نشاندند حرمها 11 را در عماريها 12 و حاشيت 13 را بر استران و خران .\r\nو بسيار نامردمى رفت در معنى تفتيش ، و زشت گفتندى و جاى آن بود كه علىاىّحال 14 فرزند محمود بود . و سلطان مسعود چون بشنيد ، نيز سخت ملامت كرد بگتگين را ، و ليكن بازجستى 15 نبود . و آن استاد سخن ليثى 16 شاعر سخت نيكو گفته است درين معنى ، و الابيات :\r\n كاروانى همى از رى بسوى دسكره 17 شد * آب پيش آمد و مردم همه بر قنطره 18 شد \r\n گلهء دزدان از دور بديدند چو آن * هر يكى زيشان گفتى كه يكى قسوره 19 شد \r\n\r\n","description":"","footnote":"","page_name":" 60 ","page_number":98},
  {"content":"\r\n\r\n آنچه دزدان را راى آمد بردند و شدند * بد كسى نيز كه با دزد همى يكسره 1 شد \r\n رهروى 2 بود ، در آن راه درم يافت بسى * چون توانگر شد ، گويى سخنش نادره 3 شد \r\n هر چه پرسيدند او را همه اين بود جواب * كاروانى زده شد 4 ، كار گروهى سره شد \r\nو نماز ديگر اين قوم نزديك امير محمّد رسيدند ، و چون ايشان را بجمله نزديك خويش ديد ، خداى را ، عزّ و جلّ ، سپاس دارى كرد و حديث سوزيان 5 فراموش كرد .\r\nو حاجب نيز دررسيد و دور تر فرودآمد و احمد ارسلان 6 را فرمود تا آنجا بند كردند و سوى غزنين بردند تا سرهنگ كوتوال بوعلى او را بمولتان فرستد ، چنان كه آنجا شهربند 7 باشد ؛ و ديگر خدمتكاران او را گفتند چون نديمان و مطربان كه « هركس پس شغل خويش رويد كه فرمان نيست كه از شما كسى نزديك وى رود . » عبد الرّحمن قوّال گفت : ديگر روز پراگنده شدند و من و يارم دزديده با وى 8 برفتيم و ناصرى و بغوى 9 ، كه دل يارى نمىداد چشم از وى برداشتن ، و گفتم وفا را 10 تا قلعت برويم و چون وى را آنجا رسانند ، بازگرديم . چون از جنگل‌آباد 11 برداشتند و نزديك كور والشت 12 رسيدند ، از چپ راه قلعت منديش از دور پيدا آمد . راه بتافتند 13 و بر آن جانب رفتند ، و من و اين آزاد مرد با ايشان مىرفتيم تا پاى قلعت ، قلعه‌اى ديديم سخت بلند و نردبان پايه‌هاى بىحدّ و اندازه 14 ، چنان كه بسيار رنج رسيدى تا كسى بر توانستى شد 15 .\r\nامير محمّد از مهد به زير آمد و بند داشت ، با كفش و كلاه ساده و قباى ديباى لعل پوشيده 16 ، و ما وى را بديديم و ممكن نشد خدمتى 17 يا اشارتى كردن . گريستن بر ما افتاد 18 ، كدام آب ديده كه دجله و فرات ، چنان كه رود ، براندند ناصرى و بغوى كه با ما 19 بودند و يكى بود از نديمان اين پادشاه و شعر و ترانه 20 خوش گفتى ، بگريست و پس بديهه 21 نيكو گفت ، شعر :\r\n اى شاه چه بود اين كه ترا پيش آمد ؟ * دشمنت هم از پيرهن خويش 22 آمد \r\n از محنتها محنت تو بيش آمد * از ملك پدر بهر تو منديش آمد \r\nو دو تن سخت قوى بازوى او گرفتند ، و رفتن گرفت سخت بجهد ، و چند پايه كه بررفتى ، زمانى نيك 23 بنشستى و بياسودى . چون دور برفت و هنوز در چشم\r\n\r\n","description":"","footnote":"","page_name":" 61 ","page_number":99},
  {"content":"\r\n\r\nديدار 1 بود ، بنشست . از دور مجمّزى پيدا شد از راه ؛ امير محمّد او را بديد و نيز 2 نرفت تا پرسد كه مجمّز بچه سبب آمده است ، و كسى را از آن خويش نزد بگتگين حاجب فرستاد . مجمّز دررسيد با نامه ، نامه‌يى بود بخطّ سلطان مسعود به برادر . بگتگين حاجب آن را در ساعت 3 بر بالا فرستاد . امير ، رضى اللّه عنه ، بر آن پايه 4 نشسته بود در راه ، و ما مىديديم . چون نامه بخواند ، سجده كرد ، پس برخاست و بر قلعه رفت و از چشم ناپيدا شد . و قوم 5 را بجمله آنجا رسانيدند و چند خدمتكار كه فرمان بود از مردان . و حاجب بگتگين و آن قوم 6 بازگشتند . من كه عبد الرّحمن فضولى 7 ام ، چنان كه زالان 8 نشابور گويند : مادر مرده و ده درم وام 9 ، آن دو تن را كه بازوى امير گرفته بودند دريافتم 10 و پرسيدم كه امير آن سجده چرا كرد ؟ ايشان گفتند : ترا با اين حكايت چه‌كار ؟ چرا نخوانى آنكه شاعر گويد ؟ و آن اين است ، شعر :\r\n أ يعود ايّتها الخيام زماننا * ام لا سبيل اليه بعد ذهابه \r\n11 گفتم : الحق 12 روز اين صوت 13 هست ، اما آن را استادم 14 تا اين يك نكتهء ديگر بشنوم و بروم . گفتند : نامه‌يى بود بخطّ سلطان مسعود بوى كه على حاجب كه امير را نشانده بود 15 ، فرموديم تا بنشاندند و سزاى او بدست او دادند تا هيچ بنده با خداوند خويش اين دليرى نكند ، و خواستم اين شادى بدل امير برادر رسانيده آيد كه دانستم كه سخت شاد شود . و امير محمّد سجده كرد خداى را ، تعالى ، و گفت : « تا امروز هر چه به من رسيد ، مرا خوش گشت كه آن كافر نعمت 16 بىوفا را فروگرفتند و مراد او در دنيا بسرآمد » و من نيز با يارم برفتيم .\r\nو هم از استاد عبد الرّحمن قوّال شنودم ، پس از آنكه اين تاريخ آغاز كرده بودم به هفت سال 17 ، روز يكشنبه يازدهم رجب سنهء خمس و خمسين و أربعمائة ، و بحديث ملك محمّد سخن مىگفتم . وى گفت : با چندين اصوات نادر 18 كه من ياد دارم امير محمّد اين صوت از من بسيار خواستى ، چنان كه كم مجلس 19 بودى كه من اين نخواندمى ، و الابيات ، شعر :\r\n و ليس غدركم بدع و لاعجب * لكن وفاؤكم من ابدع البدع \r\n\r\n","description":"","footnote":"","page_name":" 62 ","page_number":100},
  {"content":"\r\n\r\n ما الشّأن فى غدركم ، الشّأن فى طمعى * و باعتدادى بقول الزّور و الخدع \r\n1 و هر چند اين دو بيت خطاب عاشقى است فرا 2 معشوقى ، خردمند را به چشم عبرت 3 درين بايد نگريست كه اين فالى 4 بوده است كه بر زبان اين پادشاه ، رحمة اللّه عليه ، مىرفت . و بوده است در روزگارش خير خيرها 5 و وى غافل ، با چندان نيكويى كه مىكرد در روزگار امارت خويش با لشكرى و رعيّت ، همچون معنى اين دو بيت ، و المقدّر كائن و ما قضى اللّه عزّ و جلّ سيكون ، نبّهنا اللّه عن نومة الغافلين بمنّه 6 . و پس ازين بيارم ، آنچه رفت در باب اين بازداشته بجاى خويش .\r\nو حاجب بگتگين چون ازين شغل فارغ گشت سوى غزنين رفت بفرمان تا از آنجا سوى بلخ رود با والدهء سلطان مسعود و ديگر حرم 7 و حرّهء ختّلى 8 ، چنان كه به احتياط آنجا رسند .\r\nو چون همه كارها به تمامى بهرات قرار گرفت ، سلطان مسعود استادم بو نصر را گفت : آنچه فرمودنى بود در هر بابى فرموده آمد و ما درين هفته حركت خواهيم كرد بر جانب بلخ تا اين زمستان آنجا باشيم و آنچه نهادنى 9 است با خانان تركستان نهاده آيد و احوال آن جانب را مطالعت كنيم و خواجه احمد حسن نيز دررسد و كار وزارت قرار گيرد ، آنگاه سوى غزنين رفته آيد 10 . بو نصر جواب داد كه هرچه خداوند انديشيده است ، همه فريضه است و عين صواب 11 است . سلطان گفت : بامير المؤمنين نامه بايد نبشت بدين چه رفت ، چنان كه رسم است تا مقرّر گردد كه بىآنكه خونى ريخته آيد ، اين كارها قرار گرفت . بو نصر گفت : اين از فرايض است و به قدر خان هم ببايد نبشت تا ركابدارى 12 بتعجيل ببرد و اين بشارت برساند ؛ آنگاه چون ركاب عالى 13 به سعادت ببلخ رسد ، تدبير گسيل كردن رسولى با نام از بهر عقد و عهد را 14 كرده شود .\r\nسلطان گفت : پس زود بايد پيش گرفت كه رفتن ما نزديك است تا پيش از آنكه از هرات برويم ، اين دو نامه گسيل كرده آيد . و استادم دو نسخت 15 كرد اين دو نامه را ، چنان كه او كردى ، يكى بتازى سوى خليفه و يكى بپارسى به قدر خان 16 . و نسختها بشده است ، چنان كه چند جاى اين حال بياوردم . و طرفه 17 آن بود كه از عراق گروهى\r\n\r\n","description":"","footnote":"","page_name":" 63 ","page_number":101},
  {"content":"\r\n\r\nرا با خويشتن بياورده بودند چون بو القاسم حريش 1 و ديگران ، و ايشان را مىخواستند كه بر وى استادم بركشند كه ايشان فاضل‌تراند ، و بگويم كه ايشان شعر به غايت نيكو بگفتندى و دبيرى نيك بكردندى و ليكن اين نمط 2 كه از تخت ملوك بتخت ملوك بايد نبشت ديگرست 3 ، و مرد آنگاه آگاه شود كه نبشتن گيرد 4 و بداند كه پهناى كار چيست 5 . و استادم هر چند در خرد و فضل آن بود كه بود ، از تهذيبهاى محمودى 6 چنان كه بايد ، يگانه زمانه شد . و آن طايفه از حسد وى هركسى نسختى كرد و شرم دارم كه بگويم بر چه جمله بود .\r\nسلطان مسعود را آن حال مقرّر 7 گشت و پس از آن چون خواجهء بزرگ احمد 8 در رسيد ، مقرّرتر گردانيد تا باد حاسدان يك‌بارگى نشسته آمد 9 . و من نسختى كردم 10 چنان كه در ديگر نسختها 11 و درين تاريخ آوردم نام را 12 ، و از آن امير المؤمنين هم ازين معانى بود تا دانسته آيد ، ان شاء اللّه عزّ و جلّ . 13\r\n« بسم اللّه الرّحمن الرّحيم . بعد الصّدر و الدّعاء 14 ، خان داند كه بزرگان و ملوك روزگار كه با يكديگر دوستى بسربرند و راه مصلحت سپرند 15 وفاق 16 و ملاطفات 17 را پيوسته گردانند و آنگاه آن لطف حال را بدان منزلت رسانند كه ديدار كنند ديدار كردنى به سزا 18 ، و اندر آن ديدار كردن شرط ممالحت 19 را بجاى آرند و عهد كنند و تكلّف‌هاى بىاندازه و عقود و عهود كه كرده باشند بجاى آرند تا خانه‌ها يكى شود و همه اسباب بيگانگى برخيزد ، اين همه آن را كنند تا كه چون ايشان را منادى حق 20 درآيد و تخت ملك را بدرود كنند و بروند ، فرزندان ايشان كه مستحقّ آن تخت باشند و بر جايهاى ايشان بنشينند با فراغت دل روزگار را كرانه كنند 21 و دشمنان ايشان را ممكن نگردد كه فرصتى جويند و قصدى كنند و به مرادى رسند .\r\n« بر خان پوشيده نيست كه حال پدر ما ، امير ماضى بر چه جمله بود . بهر چه ببايست كه باشد پادشاهان بزرگ را ، از آن زيادت‌تر بود ، و از آن شرح كردن نبايد كه به معاينه حالت و حشمت و آلت و عدّت او ديده آمده است . و داند كه دو مهتر باز گذشته 22 بسى رنج بر خاطرهاى پاكيزهء خويش نهادند تا چنان الفتى و موافقتى و دوستى و مشاركتى بپاىشد و آن يكديگر ديدار كردن بر در سمرقند بدان نيكويى\r\n\r\n","description":"","footnote":"","page_name":" 64 ","page_number":102},
  {"content":"\r\n\r\nو زيبايى ، چنان كه خبر آن بدور و نزديك رسيد و دوست و دشمن بدانست و آن حال تاريخ است ، چنان كه دير سالها 1 مدروس 2 نگردد . و مقرّر است كه اين تكلّفها 3 از آن جهت بكردند تا فرزندان از آن الفت شاد باشند و بر 4 آن تخمها كه ايشان كاشتند ، بردارند . امروز چون تخت بما رسيد و كار اين است كه بر هر دو جانب پوشيده نيست ، خرد آن مثال دهد و تجارب آن اقتضا 5 كند كه جهد كرده آيد تا بناهاى افراشته 6 را در دوستى افراشته‌تر كرده آيد تا از هر دو جانب دوستان شادمانه شوند و حاسدان و دشمنان به كورى 7 و ده‌دلى 8 روزگار را كرانه كنند و جهانيان را مقرّر گردد كه خاندانها يكى 9 ، بود اكنون از آنچه بود ، نيكوتر شده است . و توفيق اصلح 10 خواهيم از ايزد ، عزّ ذكره ، در اين باب كه توفيق او دهد بندگان را ، و ذلك بيده و الخير كلّه 11\r\n« و شنوده باشد خان ، ادام اللّه عزّه 12 ، كه چون پدر ما ، رحمة اللّه عليه ، گذشته شد ، ما غايب بوديم از تخت ملك ششصد و هفتصد فرسنگ ، جهانى را زير ضبط آورده 13 ، و هرچند مىبرانديشيديمى 14 ، ولايتهاى با نام بود در پيش ما و اهل جملهء آن ولايات گردن برافراشته 15 تا نام ما بر آن نشيند و بضبط ما آراسته گردد . و مردمان بجمله دستها برداشته 16 تا رعيّت ما گردند . و امير المؤمنين اعزازها ارزانى مىداشت و مكاتبت پيوسته تا بشتابيم و بمدينة السّلام 17 رويم و غضاضتى 18 كه جاه خلافت را مىباشد از گروهى اذناب 19 ، آن را دريابيم و آن غضاضت را دور كنيم . و عزيمت ما بر آن قرار گرفته بود كه هر آيينه و ناچار فرمان عالى را نگاه داشته آيد و سعادت ديدار امير المؤمنين خويشتن را حاصل كرده شود ، خبر رسيد كه پدر ما بجوار 20 رحمت خداى پيوست .\r\nو بعد از آن شنوديم كه برادر ما ، امير محمّد را اوليا و حشم در حال 21 ، چون ما دور بوديم ، از گوزگانان بخواندند و بر تخت ملك نشاندند و بر وى به اميرى سلام كردند و اندر آن تسكين وقت 22 دانستند ، كه ما دور بوديم ، و ديگر كه پدر ما هر چند ما را وليعهد كرده بود به روزگار حيات خويش ، درين آخرها 23 كه لختى زاج او بگشت 24 و سستى 25 بر اصالت رأيى 26 بدان بزرگى كه او را بود ، دست يافت 27 ، از ما نه به حقيقت آزارى نمود 28 ، چنان كه طبع بشريّت 29 است و خصوصا از آن ملوك كه دشوار آيد\r\n\r\n","description":"","footnote":"","page_name":" 65 ","page_number":103},
  {"content":"\r\n\r\nايشان را ديدن كسى كه مستحقّ جايگاه ايشان باشد ، ما را برى ماند 1 كه دانست كه آن ديار تاروم 2 و از ديگر جانب تا مصر طولا و عرضا 3 همه بضبط ما آراسته گردد تا غزنين و هندوستان و آنچه گشاده آمده است 4 به برادر يله كنيم 5 كه نه بيگانه را بود 6 تا خليفت ما باشد و باعزاز بزرگتر داريم 7 .\r\n« رسول فرستاديم نزديك برادر به تعزيت 8 و تهنيت نشستن بر تخت ملك و پيغامها داديم رسول را كه اندران صلاح ذات البين 9 بود و سكون خراسان و عراق و فراغت دل هزارهزار مردم . و مصرّح 10 بگفتيم كه مر ما را 11 چندان ولايت در پيش است و آن را بفرمان امير المؤمنين مىببايد گرفت و ضبط كرد كه آن را حد و اندازه نيست ، همپشتى و يكدلى و موافقت مىبايد ميان هر دو برادر و همه اسباب مخالفت را برانداخته بايد 12 . تا جهان آنچه به كار آيد و نام دارد ، ما را گردد 13 ، امّا شرط آن است كه از زرّادخانه 14 پنج هزار اشتربار 15 سلاح ، و بيست هزار اسب از مركب و تركى 16 ، دو هزار غلام سوار آراسته با ساز و آلت تمام ، و پانصد پيل خيارهء 17 سبك جنگى به زودى نزديك ما فرستاده آيد ، و برادر خليفت ما باشد ، چنان كه نخست بر منابر 18 نام ما برند بشهرها و خطبه بنام ما كنند ، آنگاه نام وى ، و بر سكّهء درم و دينار 19 و طراز 20 جامه نخست نام ما نويسند آنگاه نام وى ، و قضاة و صاحب بريدانى 21 كه اخبار انها 22 مىكنند ، اختيار كردهء حضرت 23 ما باشند تا آنچه بايد فرمود در مسلمانى مىفرماييم ، و ما بجانب عراق و بغزو 24 روم مشغول گرديم و وى بغزنين و هندوستان ، تا سنّت پيغمبر ما ، صلوات اللّه عليه 25 ، به جا آورده باشيم و طريقى كه پدران ما بر آن رفته‌اند ، نگاه داشته آيد كه بركات آن اعقاب 26 را باقى ماند . و مصرّح گفته آمده است كه اگر آنچه مثال داديم ، به زودى آن را امضا 27 نباشد و بتعلّل و مدافعتى 28 مشغول شده آيد ، ناچار ما را باز بايد گشت و آنچه گرفته آمده است مهمل ماند 29 و روى به كار ملك نهاد كه اصل آن است و اين ديگر فرع ، و هرگاه اصل بدست آيد ، كار فرع آسان باشد و اگر ، فالعياذ باللّه 30 ، ميان ما مكاشفتى 31 بپاى شود ، ناچار خونها ريزند و وزر 32 و و بال 33 بحاصل شود و به دو بازگردد 34 كه ما چون وليعهد پدريم و اين مجاملت 35\r\n\r\n","description":"","footnote":"","page_name":" 66 ","page_number":104},
  {"content":"\r\n\r\nواجب مىداريم ، جهانيان دانند كه انصاف تمام داده‌ايم .\r\n« چون رسول بغرنين رسيد ، باد تخت و ملك در سر برادر ما شده بود و دست به خزانه‌ها دراز كرده و دادن گرفته و شب و روز بنشاط مشغول شده ، راه رشد 1 را بنديد 2 و نيز كسانى كه دست بر رگ وى نهاده بودند 3 و دست يافته ، نخواستند كه كار ملك بدست مستحقّ افتد كه ايشان را بر حدّ وجوب 4 بدارد ، و برادر ما را بر آن داشتند كه رسول ما را بازگردانيد . و رسولى با وى نامزد كردند با مشتى عشوه 5 و پيغام كه « وليعهد پدر وى است و رى از آن بما داد تا چون او را قضاى مرگ فرارسد ، هر كسى بر آنچه داريم ، اقتصار كنيم 6 . و اگر وى را امروز بر اين نهاد 7 يله كنيم ، آنچه خواسته آمده است از غلام و پيل و اسب و اشتر و سلاح فرستاده آيد ، آنگاه فرستد كه عهدى باشد كه قصد خراسان كرده نيايد ، و به هيچ حال خليفت ما نباشد ، و قضاة و اصحاب بريد 8 فرستاده نيايد . »\r\n« ما چون جواب برين جمله يافتيم ، مقرّر گشت كه انصاف نخواهد بود 9 و بر راه راست نيستند . و در روز از سپاهان حركت كرديم ، هر چند قصد همدان و حلوان 10 و بغداد داشتيم . و حاجب غازى در نشابور شعار 11 ما را آشكارا كرده بود و خطبه بگردانيده 12 و رعايا و اعيان آن نواحى در هواى ما مطيع گشته ، و وى بسيار لشكر بگردانيده 13 و فراز آورده . ما امير المؤمنين را از عزيمت 14 خويش آگاه كرديم و عهد خراسان و جملهء مملكت پدر بخواستيم با آنچه گرفته شده است از رى و جبال و سپاهان با آنچه موفّق گرديم به گرفتن - هر چند بر حق بوديم - بفرمان وى تا موافق شريعت باشد .\r\n« و پس از رسيدن ما به نشابور ، رسول خليفه دررسيد با عهد و لوا 15 و نعوت 16 و كرامات 17 ، چنان كه هيچ پادشاه را مانند آن ياد نداشتند . و از اتّفاق نادر سرهنگ على عبد اللّه 18 و ابو النجم اياز 19 و نوشتگين خاصّه خادم 20 از غزنين اندر رسيدند با بيشتر غلام سرايى 21 . و نامه‌ها رسيد سوى ما پوشيده از غزنين كه حاجب [ على 
  ] ايل - ارسلان 22 ، زعيم الحجّاب 23 و بگتغدى 24 حاجب ، سالار غلامان بندگى نموده‌اند . و\r\n\r\n","description":"","footnote":"","page_name":" 67 ","page_number":105},
  {"content":"\r\n\r\nبوعلى كوتوال 1 و ديگر اعيان و مقدّمان نبشته بودند و طاعت و بندگى نموده ، و بوعلى كوتوال بگفته كه از برادر ما آن شغل مىنيايد ، و چندان است كه رايت 2 ما پيدا آيد ، همگان بندگى را ميان بسته پيش آيند .\r\n« ما فرموديم تا اين قوم را كه از غزنين دررسيدند ، بنواختند و اعيان غزنين را جوابهاى نيكو نبشتند و از نشابور حركت كرديم . پس از عيد روزه دوازده روز نامه رسيد از حاجب على قريب و اعيان لشكر كه به تگيناباد بودند با برادر ما كه چون خبر حركت ما از نشابور بديشان رسيد ، برادر ما را به قلعت كوهتيز موقوف كردند .\r\nو برادر على ، منگيتراك ، و فقيه بو بكر حصيرى كه دررسيدند بهرات احوال را به تمامى شرح كردند . و استطلاع 3 راى كرده بودند تا بر مثالها كه از آن ما يابند ، كار كنند .\r\n« ما جواب فرموديم ، و على را و همه اعيان را و جملهء لشكر را دلگرم كرديم و گفته آمد تا برادر را به احتياط در قلعت نگاه دارند و على و جملهء لشكر بدرگاه حاضر آيند . و پس از آن فوج فوج آمدن گرفتند تا همگان بهرات رسيدند و هر دو لشكر درهم آميخت 4 و دلهاى لشكرى و رعيّت بر طاعت و بندگى ما بيار اميد و قرار گرفت .\r\nو نامه‌ها رفت جملگى اين حالها را به جملهء مملكت ، برى و سپاهان و آن نواحى نيز ، تا مقرّر گردد بدور و نزديك كه كار و سخن يكرويه گشت 5 و همه اسباب محاربت 6 و منازعت برخاست . و به حضرت خلافت نيز رسولى فرستاده آمد و نامه‌ها نبشته شد بذكر اين احوال و فرمانهاى عالى خواسته آمد در هر بابى . و سوى پسر كاكو 7 و ديگران كه برى و جبال‌اند تا عقبهء حلوان 8 نامه‌ها فرموديم بقرار گرفتن اين حالها بدين خوبى و آسانى ، و مصرّح بگفتيم كه بر اثر 9 سالارى محتشم فرستاده آيد بر آن جانب تا آن ديار را كه گرفته بوديم ضبط كند و ديگر گيرد ، تا خواب نبينند 10 و عشوه نخرند كه آن ديار و كارها را مهمل فروخواهندگذاشت . حاجب فاضل عمّ خوارزمشاه آلتونتاش آن ناصح كه در غيبت ما قوم غزنين را نصيحتهاى راست كرده بود و ايشان سخن او را خوار داشته ، اينجا به هرات به خدمت آمد . و وى را\r\n\r\n","description":"","footnote":"","page_name":" 68 ","page_number":106},
  {"content":"\r\n\r\nبازگردانيده مىآيد با نواختى هر چه تمام‌تر ، چنان كه حال و محل و راستى او اقتضا كند 1 . و ما درين هفته از اينجا حركت خواهيم كرد همهء مرادها حاصل گشته 2 و جهانى در هوا 3 و طاعت ما را بياراميده . و نامهء توقيعى 4 رفته است تا خواجهء فاضل ابو القاسم احمد بن الحسن 5 را كه به قلعت جنكى 6 بازداشته بود ببلخ آيد با خوبى بسيار و نواخت 7 ، تا تمامى دست محنت از وى كوتاه شود و دولت ما با رأى و تدبير او آراسته گردد . و اريارق حاجب ، سالار هندوستان 8 را نيز مثال داديم تا ببلخ آيد و از غزنين نامهء كوتوال بوعلى رسيد كه جملهء خزائن دينار و درم و جامه و همهء اصناف نعمت و سلاح به خازنان ما سپرد و هيچ‌چيزى نمانده است از اسباب خلاف به حمد اللّه كه بدان دل‌مشغول بايد داشت .\r\nو چون اين كارها برين جمله قرار گرفت ، خان را بشارت داده آمد ، تا آنچه رفته است بجمله معلوم وى گردد و بهرهء خويش ازين شادى بردارد و اين خبر شايع 9 و مستفيض كند 10 ، چنان كه بدور و نزديك رسد كه چون خاندانها يكى است - شكر ايزد را ، عزّ ذكره - نعمتى كه ما را تازه گشت او را گشته باشد 11 . و بر اثر ابو القاسم حصيرى را كه از جملهء معتمدان من است و قاضى بو طاهر تبّانى 12 را كه از اعيان قضاة است ، برسولى نامزده كرده ميايد تا بدان ديار كريم ، حرسها اللّه 13 ، آيند و عهدها تازه كرده شود . منتظريم جواب اين نامه را كه به زودى بازرسد تا به تازه گشتن اخبار سلامت خان و رفتن كارها بر قضيّت مراد 14 ، لباس شادى پوشيم و آن را از بزرگتر مواهب 15 شمريم ، بمشيّة اللّه عزّ و جلّ و اذنه 16 »\r\nو اين نسخت 17 بدست ركابدارى 18 فرستاده آمد سوى قدر خان ، كه او زنده بود هنوز و پس ازين به دو سال گذشته شد 19 . و هم برين مقدار نامه‌يى رفت بر دست فقيهى 20 چون نيم رسولى 21 به خليفه ، رضى اللّه عنه . و پس از آنكه اين نامه‌ها گسيل كرده آمد ، امير حركت كرد از هرات روز دوشنبه نيمهء ذىالقعده اين سال بر جانب بلخ بر راه بادغيس 22 و گنج روستا 23 با جملهء لشكرها و حشمتى سخت تمام .\r\nو خوارزمشاه آلتونتاش با وى بود ، انديشمند تا در باب وى چه رود . و چند\r\n\r\n","description":"","footnote":"","page_name":" 69 ","page_number":107},
  {"content":"\r\n\r\nبار بو الحسن عقيلى حديث او فرا افكند 1 و سلطان بسيار نيكويى گفت و از وى خشنودى نمود 2 و گفت : وى را بخوارزم باز مىبايد رفت كه نبايد كه خللى افتد 3 .\r\nبو الحسن ، آلتونتاش را آگاه كرد و بو نصر مشكان نيز با دبير آلتونتاش بگفت بدين چه شنود و او سكون گرفت 4 . و از خواجه بو نصر شنودم گفت : هر چند حال آلتونتاش برين جمله بود [ و 
  ] امير از وى نيك خشنود گشت به چندان نصيحت كه كرد و اكنون چون شنود كه كار يكرويه گشت ، به زودى بهرات آمد و فراوان مال و هديه آورد ، و لكن امير را بر آن آورده بودند 5 كه وى را فرو بايد گرفت ، و امير [ در 
  ] خلوتى كه كرده بود در راه چيزى بيرون داد ازين باب 6 ، و ما بسيار نصيحت كرديم و گفتيم چاكرى است مطيع و فرزندان و حشم و چاكران و تبع 7 بسيار دارد ، از وى خطا نرفته است كه مستحقّ آن است كه بر وى دل‌گران بايد كرد 8 و خوارزم ثغر تركان 9 است و در وى بسته است 10 . امير گفت « همه همچنين است كه شما مىگوييد و من از وى خشنودم و سزاى آن‌كس كه در باب وى سخن محال گفت 11 فرموديم ، و نيز پس ازين كس را زهره نباشد كه سخن وى گويد جز به نيكويى . » و فرمود كه خلعت وى راست بايد كرد 12 تا برود . و بو الحسن عقيلى نديم را بخواند و پيغامهاى نيكو داد سوى آلتونتاش و گفت من مىخواستم كه او را ببلخ برده آيد و پس آنجا خلعت و دستورى دهيم تا سوى خوارزم بازگردد امّا انديشيديم كه مگر آنجا ديرتر بماند و در آن ديار باشد كه خللى افتد 13 ، و ديگر آنكه از پارياب 14 سوى اندخود 15 رفتن نزديك است ، بايد كه بسازد تا از پارياب برود .\r\nآلتونتاش چون پيغام بشنود ، برخاست و زمين بوسه داد و گفت : بنده را خوش‌تر آن بودى كه چون پير شده است ، از لشكرى 16 دست بكشيدى و بغزنين رفتى و بر سر تربت سلطان ماضى 17 بنشستى ، امّا چون فرمان خداوند برين جمله است ، فرمان بردارم .\r\nديگر روز امير به پارياب رسيد ، بفرمود تا خلعت او را كه راست كرده بودند [ بپوشانيدند 
  ] خلعتى سخت فاخر 18 و نيكو و بر آنچه به روزگار سلطان محمود او را رسم\r\n\r\n","description":"","footnote":"","page_name":" 70 ","page_number":108},
  {"content":"\r\n\r\nبود زيادتها فرمود [ ه 
  ] و پيش آمد و خدمت كرد ، و امير وى را در بر گرفت و بسيار بنواختش و با كرامت بسيار 1 بازگشت . و همه اعيان و بزرگان درگاه نزديك وى رفتند و سخت نيكو حق گزاردند 2 . و دستورى يافت كه ديگر روز برود .\r\nو شب بو منصور دبير خويش را نزديك من فرستاد كه بونصرم پوشيده 3 - و اين مرد از معتمدان خاصّ او بود - و پيغام داد كه « من دستورى يافتم برفتن سوى خوارزم ، و فردا شب كه آگاه شوند ، ما رفته باشيم و استطلاع 4 رأى ديگر تا بروم ، نخواهم كرد كه قاعده كژ مىبينم 5 ؛ و اين پادشاه حليم و كريم و بزرگ است ، امّا چنان كه بر وى كار 6 ديدم ، اين گروهى مردم كه گرد او درآمده‌اند ، هر يكى چون وزيرى ايستاده 7 ، و وى سخن مىشنود و بر آن كار مىكند ، اين كار راست نهاده 8 را تباه خواهند كرد و من رفتم و ندانم كه حال شما چون خواهد شد كه اينجا هيچ دليل خير نيست . تو كه بو نصرى بايد انديشهء كار من دارى ، همچنان‌كه تا اين غايت 9 داشتى ، با آن كه توهم ممكّن 10 نخواهى بودن در شغل خويش ، كه آن نظام كه بود بگسست و كارها همه ديگر شد . اما نگريم تا چه رود . » گفتم : چنين كنم . و مشغول‌دل‌تر از آن گشتم كه بودم ، هر چند كه من بيش از آن دانستم كه او گفت .\r\nچون يك پاس از شب بماند ، آلتونتاش با خاصّگان خود برنشست و برفت ، و فرموده بود كه كوس 11 نبايد زد تا بجا نيارند 12 كه او برفت . و در شب امير را بر آن آورده بودند كه ناچار آلتونتاش را فرو بايد گرفت و اين فرصت را ضايع نبايد كرد .\r\nتا خبر يافتند ده دوازده فرسنگ جانب ولايت خود برفته بود . عبدوس را بر اثر وى 13 بفرستادند و گفتند « چند مهمّ ديگر است كه ناگفته مانده است ، و چند كرامت 14 است كه نيافته است ، و دستورى داده بوديم رفتن را و برفت و آن كارها مانده است . » و انديشه‌مند 15 بودند كه بازگردد يا نه . و چون عبدوس به دو رسيد ، او جواب داد كه « بنده را فرمان بود برفتن ، و بفرمان عالى برفت و زشتى دارد بازگشتن ، و مثالى 16 كه مانده است ، به نامه راست مىتوان كرد . و ديگر كه دوش نامه رسيده است از خواجه احمد عبد الصّمد كدخداش 17 كه كجات و جقراق و خفچاق 18 مىجنبند 19 ، از غيبت من\r\n\r\n","description":"","footnote":"","page_name":" 71 ","page_number":109},
  {"content":"\r\n\r\nناگاه خللى افتد . » و عبدوس را حقّى نيكو بگزارد 1 تا نيابت نيكو دارد 2 و عذر بازنمايد - 3 . و آلتونتاش هم در ساعت برنشست و عبدوس را يك‌دو فرسنگ با خويشتن برد يعنى كه با وى سخنى چند فريضه دارم ، و سخنان نهفته با او گفت ، و آنگاه بازگردانيد .\r\nو چون عبدوس به لشكرگاه بازرسيد و حالها بازراند ، مقرّر گشت كه مرد سخت ترسيده بود . و آن روز بسيار سخن محال بگفته بودند و بو الحسن عقيلى را كه در ميان پيغام آلتونتاش بود خيانتها نهاده 4 و بجانب آلتونتاش منسوب كرده 5 و گفته كه اين پدريان نخواهند گذاشت تا خداوند را مرادى برآيد و يا مالى بحاصل شود و همگان زبان در دهان يكديگر دارند 6 ، و امير بانگ بر ايشان زده و خوار و سرد كرده .\r\nپس امير ، رحمة اللّه عليه ، مرا بخواند و خالى كرد و گفت : چنان مىنمايد كه آلتونتاش مستوحش 7 رفته است . گفتم « زندگانى خداوند دراز باد . بچه سبب ؟ و نه همانا كه مستوحش رفته باشد ، كه مردى سخت بخرد و فرمان بردار است ، و بسيار نواخت يافت از خداوند . با ما بندگان 8 شكر بسيار كرد . » گفت : چنين بود ، امّا مىشنويم كه بدگمانى افتاده است . گفتم : سبب چيست ؟ قصّه كرد 9 و گفت : اينها 10 نخواهند گذاشت كه هيچ كارى بر قاعدهء راست بماند . و هر چه رفته بود با من بگفت . گفتم : بنده اين بهرات بازگفته است ، و بر لفظ عالى رفته است كه ايشان را اين تمكين 11 نباشد . اكنون چنان كه بنده مىشنود و مىبيند ، ايشان را تمكين سخت تمام است . و آلتونتاش با بنده نكته‌يى چند بگفته است در راه كه 12 ميرانديم . شكايتى نكرد ، امّا در نصيحت امير سخنى چند بگفت كه شفقتى سخت تمام دارد بر دولت ، و سخن برين جمله بود كه « كارها بر قاعدهء راست نمىبيند ، خداوند بزرگ نفيس 13 است و نيست همتا 14 و حليم و كريم است و ليكن بس شنونده 15 است و هر كسى زهرهء آن دارد كه نه به اندازهء و پايگاه خويش با وى سخن گويد 16 ، و او را به دو نخواهند گذاشت 17 . و از من كه آلتونتاشم جز بندگى و طاعت راست نيايد . و اينك بفرمان عالى مىروم و سخت غمناك و لرزانم برين دولت بزرگ چون بندگان و مشفقان ، ندانم تا اين حالها چون خواهد شد . »\r\n\r\n","description":"","footnote":"","page_name":" 72 ","page_number":110},
  {"content":"\r\n\r\nاين مقدار با بنده گفت ، و درين هيچ بدگمانى نمىنمايد 1 . خداوند ديگر چيزى شنوده است ؟ آنچه رفته بود و او را بر آن داشته بودند ، به تمامى بازگفت . گفتم : من كه بونصرم ضمانم 2 كه از آلتونتاش جز راستى و طاعت نيايد . گفت : هر چند چنين است ، دل او دربايد يافت 3 و نامه نبشت تا توقيع كنيم 4 و بخطّ خويش فصلى در زير آن بنويسيم كه بر زبان عبدوس پيغام داده بوديم كه با وى چند سخن بود گفتنى ، و وى جواب برين جمله داد كه شنودى ؛ و چون اين سخنان نبشته نيايد ، وى بدگمان بماند . گفتم : آنچه صلاح است ، خداوند با بنده بازگويد تا بنده را مقرّر گردد و داند كه چه مىبايد نبشت . گفت : از مصالح ملك و اين كارها كه داريم و پيش خواهيم گرفت ، آنچه صواب است و بفراغ دل 5 وى بازگردد ، ببايد نبشت ، چنان كه هيچ بدگمانى بنماند 6 او را . پس بسر كار شدم 7 ، گفتم : من بدانستم كه نامه چون نبشته بايد ، فرمان عالى كدام كس را بيند كه برد ؟ گفت : وكيل درش 8 را بايد داد تا با عبدوس برود . گفتم : چنين كنم و بيامدم و نامه نبشته آمد برين نسخت كه تعليق 9 كرده آمده است :\r\n« بسم اللّه الرّحمن الرّحيم . بعد الصّدر و الدّعاء 10 ، ما با دل خويش حاجب فاضل ، عمّ ، خوارزمشاه 11 آلتونتاش را بدان جايگاه يابيم كه پدر ما ، امير ماضى بود كه از روزگار كودكى تا امروز او را بر ما شفقت و مهربانى بوده است كه پدران را باشد بر فرزندان ؛ اگر 12 بدان وقت بود كه پدر ما خواست كه وى را وليعهدى باشد و اندران رأى خواست از وى و ديگر اعيان ، از بهر ما را 13 جان بر ميان بست 14 تا آن كار بزرگ با نام ما راست شد 15 ، و اگر پس از آن چون حاسدان و دشمنان دل او را بر ما تباه كردند و درشت 16 تا ما را بمولتان 17 فرستاد و خواست كه آن رأى نيكو را كه در باب ما ديده بود ، بگرداند 18 و خلعت ولايت عهد را بديگر كس ارزانى دارد 19 ، چنان رفق 20 نمود و لطايف حيل 21 به كار آورد تا كار ما از قاعده بنگشت و فرصت نگاه مىداشت و حيلت مىساخت و ياران گرفت تا رضاى آن خداوند را بباب ما دريافت و بجاى بازآورد ، و ما را از مولتان بازخواند و بهراة بازفرستاد . و چون قصد رى كرد و ما با وى\r\n\r\n","description":"","footnote":"","page_name":" 73 ","page_number":111},
  {"content":"\r\n\r\nبوديم و حاجب 1 از گرگانج 2 به گرگان آمد و در باب ما برادران به قسمت ولايت سخن رفت ، چندان نيابت داشت 3 و در نهان سوى ما پيغام فرستاد كه « امروز البتّه روى گفتار نيست ، انقياد 4 بايد نمود بهر چه خداوند بيند و فرمايد » و ما آن نصيحت پدرانه قبول كرديم ، و خاتمت آن برين جمله بود كه امروز ظاهر است ؛ و چون پدر ما فرمان يافت 5 و برادر ما را بغزنين آوردند ، نامه‌يى كه نبشت و نصيحتى كه كرد و خويشتن را كه پيش ما داشت و از ايشان بازكشيد 6 بر آن جمله بود كه مشفقان و بخردان و دوستان به حقيقت 7 گويند و نويسند ، حال آن جمله با ما بگفتند و حقيقت روشن گشته است . و كسى كه حال وى برين جمله باشد ، توان دانست كه اعتقاد وى در دوستى و طاعت دارى تا كدام جايگاه باشد ، و ما كه از وى به همه روزگارها اين يكدلى و راستى ديده‌ايم ، توان دانست كه اعتقاد ما به نيكو داشت 8 و سپردن ولايت و افزون كردن محلّ و منزلت و بركشيدن فرزندانش را و نام نهادن 9 مر ايشان را تا كدام جايگاه باشد . و درين روزگار كه بهرات آمديم ، وى را بخوانديم تا ما را ببيند و ثمرت كردارهاى خوب خويش بيابد . پيش از آنكه نامه به دو رسد ، حركت كرده بود و روى به خدمت 10 نهاده . و مىخواستيم كه او را با خويشتن ببلخ بريم يكى آنكه در مهمّات ملك كه پيش داريم ، با رأى روشن او رجوع كنيم كه معطّل 11 مانده است چون مكاتبت كردن با خانان تركستان و عهد بستن و عقد نهادن 12 ، و على تگين 13 را كه همسايه است و درين فترات 14 كه افتاد ، بادى در سر كرده است ، بدان حدّ و اندازه كه بود بازآوردن و اوليا و حشم را بنواختن و هر يكى را از ايشان بر مقدار و محلّ و مرتبت به داشتن 15 و به اميدى كه داشته‌اند رسانيدن ؛ مراد مىبود كه اين همه بمشاهدات و استصواب 16 وى باشد ، و ديگر اختيار آن بود تا وى را به سزاتر بازگردانيده - شود . اما چون انديشيديم كه خوارزم ثغرى بزرگ است و وى از آنجاى رفته است و ما هنوز بغزنين نرسيده 17 ، و باشد كه دشمنان تأويلى 18 ديگر گونه كنند و نبايد كه در غيبت او آنجا خللى افتد ، دستورى داديم تا برود . و وى را ، چنان كه عبدوس گفت ، نامه‌ها رسيده بود كه فرصت‌جويان مىبجنبند 19 ، و دستورى بازگشتن افتاده\r\n\r\n","description":"","footnote":"","page_name":" 74 ","page_number":112},
  {"content":"\r\n\r\nبود ، در وقت بتعجيل‌تر 1 برفت و عبدوس بفرمان ما بر اثر وى بيامد و او را بديد و زيادت اكرام ما بوى رسانيد و بازنمود كه چند مهمّ ديگرست بازگفتنى با وى ، و جواب يافت كه « چون برفت ، مگر 2 زشت باشد بازگشتن ، و شغلى و فرمانى كه هست و باشد به نامه راست بايد كرد 3 » ، و چون عبدوس بدرگاه آمد و اين بگفت ، ما رأى حاجب را درين باب جزيل 4 يافتيم ، و از شفقت و مناصحت وى كه دارد بر ما و بر دولت هم اين واجب كرد ، كه چون دانست كه در آن ثغر خللى خواهد افتاد ، چنان كه معتمدان وى نبشته بودند ، بشتافت تا به زودى بر سر كار رسد كه اين مهمّات كه مىبايست كه با وى به مشافهه 5 اندر آن رأى زده آيد ، به نامه راست شود .\r\nامّا يك چيز بر دل ما ضجرت 6 كرده است و مىانديشيم كه نبايد كه حاسدان دولت را - كه كار اين است كه جهد خويش مىكنند تا كه برود 7 و اگر نرود ، دل‌مشغوليها مىافزايند ، چون كژدم كه كار او گزيدن است بر هر چه پيش آيد - سخنى پيش رفته باشد ، و ندانيم كه آنچه بدل ما آمده است حقيقت است يا نه ، امّا واجب دانيم كه در هر چيزى از آن راحتى و فراغتى بدل وى پيوندد مبالغتى 8 تمام باشد . رأى چنان واجب كرد كه اين نامه فرموده آمد ، و بتوقيع ما مؤكّد گشت و فصلى بخطّ ما در آخر آن است . عبدوس را فرموده آمد و بو سعد مسعدى را كه معتمد و وكيل در است 9 از جهت وى ، مثال داده شد تا آن را به زودى نزديك وى برند و برسانند و جواب بيارند تا بر آن واقف شده آيد 10 .\r\nو چند فريضه است كه چون ببلخ رسيم در ضمان سلامت آن را پيش خواهيم گرفت چون مكاتبت كردن با خانان تركستان و آوردن خواجهء فاضل ، ابو القاسم احمد بن الحسن ، ادام اللّه تأييده 11 ، تا وزارت به دو داده آيد و حديث حاجب آسيغتگين غازى 12 كه ما را به نشابور خدمتى كرد بدان نيكويى و بدان سبب محلّ سپاه‌سالارى يافت . و نيز آن معانى كه پيغام داده شد ، بايد كه بشنود 13 و جوابهاى مشبع 14 دهد تا بر آن واقف شده آيد . و بداند كه ما هر چه از چنين مهمّات پيش گيريم ، اندران با وى سخن خواهيم گفت ، چنان كه پدر ما ، امير ماضى ، رضى اللّه عنه ، گفتى 15 ، كه رأى\r\n\r\n","description":"","footnote":"","page_name":" 75 ","page_number":113},
  {"content":"\r\n\r\nاو مبارك است . بايد كه وى نيز هم برين رود و ميان دل را بما مىنمايد 1 و صواب و صلاح كارها مىگويد 2 بىحشمت‌تر كه سخن وى را نزديك ما محلّى است سخت تمام ، تا دانسته آيد »\r\nخطّ امير مسعود 3 ، رضى اللّه عنه : « حاجب فاضل ، خوارزم شاه ، ادام اللّه عزّه 4 ، برين نامه اعتماد كند و دل قوى دارد كه دل ما بجانب وى است 5 ، و اللّه المعين لقضاء حقوقه 6 . »\r\nچون عبدوس و بو سعد مسعدى بازآمدند ، ما ببلخ رسيده بوديم ، جواب آوردند سخت نيكو و بندگانه 7 با بسيار تواضع و بندگى ، و عذر رفتن بتعجيل سخت نيكو بازنموده 8 . و امير خالى كرد با من و عبدوس ، گفت : نيك 9 جهد كرديم تا آلتونتاش را را درتوانستيم يافت بمويى 10 ، كه وى را نيك ترسانيده بودند و بتعجيل مىرفت ، امّا بدان نامه بياراميد و همه نفرتها زايل گشت و قرار گرفت و مرد به شادمانگى 11 برفت .\r\nو جواب نامهء ما برين جمله داد كه « حديث خانان تركستان از فرايض است با ايشان مكاتبت كردن بوقت آمدن ببلخ در ضمان سلامت و سعادت ، و آنگاه بر اثر رسولان فرستادن و عقد و عهد خواستن كه معلوم است كه امير ماضى چند رنج برد و مالهاى عظيم بذل كرد 12 تا قدر خان خانى يافت بقوّت مساعدت او و كار وى قرار گرفت ، و امروز آن را ترتيب بايد كرد تا دوستى زيادت گردد ، نه آنكه ايشان دوستان به حقيقت 13 باشند ، اما مجاملت 14 در ميانه بماند و اغوائى نكنند 15 . و على تگين 16 دشمن است به حقيقت و مار دم كنده 17 كه برادرش را طغان خان از بلاساغون 18 به حشمت امير ماضى برانداخته است ، و هرگز دوست دشمن نشود 19 . با وى نيز عهدى و مقاربتى 20 بايد ، هر چند بر آن اعتمادى نباشد ، ناچار كردنى است ، و چون كرده آمد ، نواحى بلخ و تخارستان و چغانيان و ترمذ 21 و قباديان 22 و ختلان 23 به مردم آگنده 24 بايد كرد كه هر كجا خالى يافت و فرصت ديد ، غارت كند و فروكوبد . و امّا حديث خواجه احمد ، بنده را با چنين سخنان كارى نيست و بر طرفى 25 است ، آنچه رأى عالى را خوش‌تر و موافق‌تر آيد ، مىبايد كرد كه مردمان چنان دانند كه ميان من و آن مهتر نيست همتا 26 ناخوش\r\n\r\n","description":"","footnote":"","page_name":" 76 ","page_number":114},
  {"content":"\r\n\r\nاست . و حديث آسيغتگين حاجب : امير ماضى چون ارسلان جاذب 1 گذشته شد ، بجاى ارسلان مردى بپاى كردن 2 او را پسنديد از بسيار مردم شايسته كه داشت ، و ديگران را مىديد و مىدانست ، اگر شايستهء شغلى بدان نامدارى نبودى ، نفرمودى . و خداوند را خدمتى سخت نيكو كرده است ، به گفتار مردمان مشغول نبايد بود و صلاح ملك نگاه بايد داشت . و چون خداوند در نامه‌يى كه فرموده است به بنده دستورى 3 داده است و مثال داده تا بنده به مكاتبت صلاحى بازنمايد يك نكته بگفت با اين معتمد - و خداوند را خود مقرّر است ، به گفتار بنده و ديگر بندگان حاجت نيايد - كه 4 امير ماضى مدّت يافت و دولت و قاعدهء ملك سخت قوى و استوار پيش خداوند نهاد و برفت ؛ اگر رأى عالى بيند ، بايد كه هيچ‌كس را زهره و تمكين 5 آن نباشد كه يك قاعده را از آن بگرداند كه قاعدهء همه كارها بگردد و بنده بيش از اين نگويد و اين كفايت است . »\r\nامير را اين جوابها سخت خوش آمد ، و ما بازگشتيم . ديگر روز مسعدى نزديك من 6 آمد و پيغام خوارزم شاه آورد و گفت كه « دشمنان كار خويش بكرده بودند و خداوند سلطان آن فرمود در باب من ، بندهء يگانهء مخلص 7 بىخيانت كه از بزرگى او سزيد ، و من دانم كه تو 8 اين دريافته باشى ، من 9 لختى ساكن‌تر گشتم و رفتم ، امّا يقين بداند خويشتن را كه اگر بدرگاه عالى پس از اين هزار مهمّ افتد و طمع آن باشد كه من بتن خويش بيايم ، نبايد خواند ، كه البتّه نيايم و لكن هر چند لشكر بايد 10 ، بفرستم و اگر بر طرفى خدمتى باشد و مرا فرموده آيد تا سالار و پيشرو باشم ، آن خدمت بسربرم و جان و تن و سوزيان و مردم را دريغ ندارم كه حالهاى حضرت 11 بديدم و نيك بدانستم ، نخواهند گذاشت آن قوم كه هيچ كار بر قاعدهء راست برود و يا بماند . از خداوند هيچ عيب نيست ، عيب از بدآموزان است ، تا اين حال را نيك دانسته آيد . » من كه بونصرم امانت نگاه نداشتم و برفتم و با امير بگفتم و درخواستم كه بايد پوشيده بماند و 12 نماند . و تدبيرى ديگر ساختند در برانداختن خوارزم شاه آلتونتاش سخت واهى 13 و سست ، و نرفت 14 ، و بدگمانى مرد زيادت شد و پس ازين آورده آيد به جايگاه 15 .\r\nو هم درين راه بمرو الرّود 16 خواجه حسن ، ادام اللّه سلامته ، كدخداى 17 امير محمّد\r\n\r\n","description":"","footnote":"","page_name":" 77 ","page_number":115},
  {"content":"\r\n\r\nبدرگاه رسيد و از گوزگانان مىآمد و خزانه به قلعت شادياخ 1 نهاده بود به حكم فرمان امير مسعود و بمعتمد او سپرده تا به غزنين برده آيد ، و درين باب تقرّبى و خدمتى نيكو كرده ؛ چون پيش آمد با نثارى تمام 2 و هديه‌اى بافراط 3 و رسم خدمت 4 را بجاى آورد ، امير وى را بنواخت و نيكويى گفت و براستى و امانت بستود . و همه اركان و اعيان دولت او را بپسنديدند بدان راستى و امانت و خدمت كه كرد در معنى آن خزانهء بزرگ كه چون دانست كه كار خداوندش ببود 5 ، دل در آن مال نبست و خويشتن را بدست شيطان نداد و راه راست و حق گرفت كه مرد با خرد تمام بود گرم و سرد چشيده 6 و كتب خوانده 7 و عواقب را بدانسته ، تا لاجرم 8 جاهش بر جاى بماند .\r\nو درين راه خواجه بو سهل حمدوى 9 مىنشست به نيم ترك 10 ديوان و در معاملات سخن مىگفت كه از همگان او بهتر دانست و نيز حشمت وزارت گرفته بود و امير [ وى را 
  ] بچشمى نيكو مىنگريست . و خواجه بو القاسم كثير 11 نيز بديوان عرض 12 مىنشست و در باب لشكر امير سخن با وى مىگفت . و از خواجگان درگاه ، و مستوفيان 13 چون طاهر و بو الفتح رازى و ديگران نزديك بو سهل حمدوى مىنشستند .\r\nو شغل وزارت بو الخير بلخى ميراند كه به روزگار امير ماضى 14 عامل 15 ختلان بود . و طاهر و عراقى بادى در سر داشتند بزرگ . و بيشتر خلوتها با بو سهل زوزنى بود و صارفات 16 او مىبريد و مرافعات 17 را او مىنهاد و مصادرات 18 او مىكرد ، و مردمان از وى بشكوهيدند 19 . و پيغامها بر زبان وى مىبود ، و 20 بيشتر از مهمّات ملك 21 . و نيز عبدوس سخت نزديك بود به ميانهء همه كارها درآمده 22 .\r\nو حاجب بزرگ على را مؤذّن 23 ، معتمد عبدوس به قلعت كرك 24 برد كه در جبال هرات است و به كوتوال آنجا سپرد كه نشاندهء عبدوس 25 بود . و سخن على پس از آن ، همه امير با عبدوس گفتى ، و نامه‌ها كه از كوتوال كرك آمدى ، همه عبدوس عرضه كردى ، آنگاه نزديك استادم فرستادى و جواب آن من نبشتمى كه بو الفضلم بر مثال 26 استادم .\r\nو بيارم پس ازين كه در باب على چه رفت تا آنگاه كه فرمان يافت . و منگيتراك را نيز ببردند و ببو على كوتوال سپردند و به قلعت غزنين بازداشتند . و ديگر برادران و قومش\r\n\r\n","description":"","footnote":"","page_name":" 78 ","page_number":116},
  {"content":"\r\n\r\nرا بجمله فروگرفتند و هر چه داشتند ، همه پاك بستدند . و پسر على را ، سرهنگ محسن بمولتان فرستادند و سخت جوان بود امّا بخرد و خويشتن دار تا لاجرم نظر يافت و گشاده شد از بند و محنت و بغزنين آمد و امروز عزيزا مكرّما 1 بر جاى است بغزنين و همان خويشتن‌دارى را با قناعت پيش گرفته و به خدمت مشغول و در طلب زيادتى نه ، بقاش 2 باد با سلامت .\r\nو سلطان مسعود ، رضى اللّه عنه ، به سعادت و دوستكامى 3 مىآمد تا به شبورقان 4 و آنجا عيد اضحى 5 بكرد و بسوى بلخ آمد و آنجا رسيد روز سه شنبه نيمهء ذىالحجه سنهء احدى و عشرين و أربعمائة 6 و به كوشك در عبد الاعلى فرودآمد 7 به سعادت ، و جهان عروسى آراسته را مانست 8 در آن روزگار مباركش ، خاصّه بلخ بدين روزگار . ديگر روز بارى داد سخت با شكوه و اعيان بلخ كه به خدمت آمده بودند با نثارها با بسيار نيكويى و نواخت بازگشتند . و هر كسى بشغل خويش مشغول گشت . و نشاط شراب كرد 9 .\r\nو اخبار اين پادشاه براندم تا اينجا و واجب چنان كردى كه از آن روز كه او را خبر رسيد كه برادرش را به تكيناباد فروگرفتند ، من گفتمى او بر تخت ملك نشست ، امّا نگفتم كه هنوز اين ملك 10 چون مستوفزى 11 بود ، و روى ببلخ داشت ، و اكنون امروز كه ببلخ رسيد [ و 
  ] كارها همه برقرار بازآمد ، راندن تاريخ از لونى ديگر بايد . و نخست خطبه‌يى خواهم نبشت و چند فصل سخن بدان پيوست ، آنگاه تاريخ روزگار همايون او براند 12 كه اين كتابى خواهد بود علىحده 13 . و توفيق اصلح 14 خواهم از خداى ، عزّ و جلّ ، و يارى به تمام كردن اين تاريخ ، انّه سبحانه خير موفّق و معين بمنّه و سعة رحمته و فضله ، و صلى اللّه على محمّد و آله اجمعين 15 .\r\nپايان مجلد پنجم\r\n\r\n","description":"","footnote":"","page_name":" 79 ","page_number":117},
  {"content":"\r\n . \r\n","description":"","footnote":"","page_name":" 80 ","page_number":118},
  {"content":"\r\n\r\n\r\nتوضيحات و حواشى\r\n\r\n","description":"","footnote":"","page_name":" 81 ","page_number":119},
  {"content":"\r\n . \r\n","description":"","footnote":"","page_name":" 82 ","page_number":120},
  {"content":"\r\n\r\nتوضيحات و حواشى ص 3\r\n( 1 ) - بسم اللّه . . . : بنام خداوند بخشندهء بخشاينده - مرحوم دكتر فياض در حاشيه - يادآورى فرموده‌اند كه « قسمت موجود كتاب بيهقى از همين‌جا آغاز مىشود و آنچه در نسخه‌ها مقدم بر اين عبارت ديده مىشود همه الحاقى است . . . » و در پايان كتاب در فصل ملحقات تاريخ بيهقى ديباچهء كتاب را بنقل از چاپ مرحوم اديب پيشاورى آورده‌اند و به نظر مىرسد كه ذكر آن در حاشيه براى آگاهى بيشتر برخى از خوانندگان و بدست آمدن سر رشتهء سخن سودمند مىباشد .\r\n« گويندهء اين داستان ابو الفضل بيهقى دبير از ديدار خويش چنين گويد كه چون سلطان ماضى محمود بن سبكتگين غازى غزنوى رضى اللّه عنه در غزنى فرمان يافت و وديعت جان شيرين را بجان آفرين تسليم نمود پسر بزرگ و وليعهد وى امير مسعود در سپاهان بود و بسوى همدان و بغداد حركت مىخواست كردن و از تخت ملك بسيار دور بود بناء على هذا ، امنا و اركان دولت محمودى از قبيل امير على قريب حاجب بزرگ و عضد الدولة امير ابو يعقوب يوسف بن ناصر الدين سبكتگين برادر سلطان كه سپهسالار بود و امير حسن وزير مشهور بحسنك وزير و بو نصر مشكان صاحب ديوان رسالت و بو القاسم كثير صاحب - ديوان عرض و بكتغدى سالار غلامان سرائى و ابو النجم اياز و على دايه خويش سلطان اين جمله با ساير فحول و سترگان بصواب ديد يكديگر دريافت وقت را پسر كهتر سلطان ماضى انار اللّه برهانه امير ابو احمد محمد را از كوزكانان كه بدار الملك نزديك بود آورده بجاى پدر بزرگوارش بر تخت سلطنت نشانيدند و حاجب بزرگ امير على قريب كه وجيه‌ترين امناى دولت بود در پيش كار ايستاده كارهاى دولتى را راندن گرفت و چون امير مسعود رحمه اللّه فسخ عزيمت بغداد كرده از سپاهان برى و از رى به نشابور و از نشابور بهراة رسيد باز امير على بهمداستانى ديگر سترگان امير محمد را در قلعهء كوهتيز تكيناباد موقوف\r\n\r\n","description":"","footnote":"","page_name":" 83 ","page_number":121},
  {"content":"\r\n\r\nنموده و بعذر خواهى آنچه از روى مصلحت رفته بود اين عريضه نبشته به صحابت منگيتراك برادر حاجب بزرگ و بوبكر حصيرى نديم سلطان ماضى بدرگاه سلطان شهريار مسعود رضى اللّه عنه انفاذ داشتند » . . .\r\n( 2 ) - خداوند عالم : داراى جهان ، مراد سلطان مسعود\r\n( 3 ) - ولى النعم : بفتح اول و كسر دوم دهندهء نعمتها ، عطف بيان يا بدل خداوند عالم\r\n( 4 ) - امانى : بفتح اول آرزوها جمع امنيه بضم اول و سكون دوم و كسر سوم و تشديد چهارم\r\n( 5 ) - نهمت : بفتح اول و سكون دوم نياز و حاجت\r\n( 6 ) - نبشتند : نوشتند ؛ تقديم فعل بر فاعل ( بندگان ) براى تأكيد در انجام يافتن آنست\r\n( 7 ) - تگيناباد : بفتح اول و كسر دوم نام شهرى در محل قندهار ( نقل از حواشى دكتر فياض )\r\n( 8 ) - لشكر منصور : سپاه پيروزمند ، موصوف صفت .\r\n( 9 ) - اطال اللّه . . . : خداوند زندگانيش را دراز كناد و درفش وى را پيروزى و يارى دهاد\r\n( 10 ) - عوايق : بفتح اول و كسر چهارم جمع عايق و عايقه بمعنى سختى و مانع و بلا\r\n( 11 ) - يكرويه شد : فيصله يافت و داراى يك روى و يك‌جهت گشت و سامان يافت\r\n( 12 ) - بر طاعت : مطيع و فرمانبردار ، صفت تركيب يافته از پيشوند ( بر ) و اسم ( طاعت ) ، مسند - دلها مسنداليه\r\n( 13 ) - و الحمد . . . : سپاس خداى را كه پروردگار جهانيانست و درود بر فرستادهء وى محمد و خاندان وى همگان .\r\n( 14 ) - عز و جلّ : دو جمله است كه در سياق فارسى بتأويل صفت مىرود بمعنى توانا و بزرگ ، صفت جدا از موصوف ( ايزد ) ، مولوى فرمايد :\r\n همچو گور كافران بيرون حلل * و اندرون قهر خدا عز و جل \r\nص 285 دفتر پنجم مثنوى چاپ خاور\r\n( 15 ) - رود : جارى شود و روان گردد\r\n( 16 ) - سبحانه : پاك و منزه است او ( خداوند )\r\n( 17 ) - اقدار : بفتح اول و سكون دوم جمع قدر بمعنى فرمان و تقدير\r\n( 18 ) - حكم : بضم اول فرمان و دانش و حكمت - حكم مسنداليه ، او راست مسند و رابطه ، الحكم للّه\r\n( 19 ) - منحت :\r\nبكسر اول و سكون دوم دهش و عطا - راندن منحت : روان كردن دهش و تقدير بخشش\r\n( 20 ) - نمودن انواع كامگارى : خواست و مشيت خود را گونه‌گون آشكار كردن\r\n( 21 ) - فضل : احسان\r\n( 22 ) - الى ان . . . : تا خداى زمين و آنان را كه بر پشت آنند ، وارث شود و او بهترين ميراث‌گيرندگان است ، جزء دوم عبارت مأخوذ است از آيهء 89 سورهء انبياء ( 21 )\r\n( 23 ) - امير ابو احمد : مقصود سلطان محمد بن محمود ملقب بجلال الدولة برادر كهتر سلطان مسعود است كه حاكم گوزگانان بود و پدر وى را در بستر مرگ به جانشينى خود برگزيد و او از ربيع الآخر تا شوال 421 سلطنت كرد\r\n( 24 ) - ادام . . . : خداوند تندرستى وى را هميشه داراد\r\n( 25 ) - امير ماضى : فرمانرواى درگذشته ، لقب سلطان محمود ( 387 - 421 ) پس از درگذشت وى\r\n( 26 ) - انار . . . : ايزد حجت و بيان وى را روشن كناد ؛ سعدى\r\n\r\n","description":"","footnote":"","page_name":" 84 ","page_number":122},
  {"content":"\r\n\r\nفرمايد :\r\n فردا فصيح باشى در موقف حساب * گر علتى بگوئى و عذرى بگسترى ، \r\nص 76 مواعظ سعدى تصحيح فروغى\r\n( 27 ) - هر كدام . . . برومندتر : مرحوم دكتر فياض در حاشيه صفحهء 2 چاپ سال 1324 نوشته‌اند « به عقيدهء ما جملهء معترضه‌يى بوده است چنين : هر كدام قويتر ، شكوفه آبدارتر و برومندتر . . . .\r\nمؤيد اين احتمال آنكه در چند سطر بعد مسعود را شاخ بزرگ مىنامد »\r\n( 28 ) - فرانستاند :\r\nنپذيرد و راضى نباشد ، فعل پيشوندى\r\nص 4\r\n( 1 ) - وى : مرجع ضمير امير ابو احمد محمد است\r\n( 2 ) - ناهموار : درشت و سخت\r\n( 3 ) - اصل بزرگ : به استعاره مراد شجرهء خاندان بزرگ غزنوى\r\n( 4 ) - رفته بود : مقدر شده بود\r\n( 5 ) - سر ملك : در نسخه‌بدل سرير ملك بمعنى تخت سلطنت آمده كه بر متن ترجيح دارد\r\n( 6 ) - رحمة . . . : رحمت و بخشايش خدا بر آن دو باد\r\n( 7 ) - انقياد : فرمانبردارى و فروتنى كردن ، مصدر باب انفعال از مجرد قيد\r\n( 8 ) - وليعهد : مخفف ولى عهد ، متصرف و حاكم وقت ، وارث پادشاهى ، اسم مركب ساخته‌شده از تركيب اضافى بفك اضافه ؛ فرخى فرمايد :\r\n دل پژمان بوليعهد تو خرسند كناد * اين برادر كه زد اندر دل از درد تو نار \r\n( 9 ) - به حقيقت : براستى ، حقيقة ، متمم قيدى تأكيد\r\n( 10 ) - ارزانى داشت : به كنايه يعنى بخشيد .\r\n( 11 ) - خليفت : بفتح اول خليفه يا جانشين ، ظاهرا خليفت پدر ( نقل از حواشى دكتر فياض )\r\n( 12 ) - خليفت مصطفى : جانشين محمد مصطفى پيامبر گرامى اسلام ، مقصود خليفهء عباسى\r\n( 13 ) - او : مرجع ضمير سلطان مسعود است\r\n( 14 ) - فريضه‌تر : بفتح اول واجب‌تر\r\n( 15 ) - ملطفه : بضم اول و فتح دوم و تشديد سوم مفتوح ، نامهء كوچك كه غالبا در كارهاى فورى مىنوشته‌اند ( نقل از حواشى دكتر فياض ) ، اسم مفعول بصيغهء مؤنث از تلطيف\r\n( 16 ) - كوهتيز :\r\nبحدس مرحوم بهار مصحف كوهيژ در اصل كوهيژك بمعنى كهك ، نام جائى در پانزده كيلومترى قندهار ، نگاه كنيد به صفحهء 150 يادنامه ابو الفضل بيهقى چاپ سال 1350 مشهد\r\n( 17 ) - موقوف كردند : بازداشت كردند ، فعل مركب - موقوف اسم مفعول از وقف\r\n( 18 ) - مناظره : با هم سؤال و جواب و بحث كردن ، مصدر باب مفاعله از مجرد نظر\r\n( 19 ) - وى :\r\nمرجع ضمير در اينجا حاجب بزرگ علىّ بن ايل ارسلان از خويشاوندان سلطان محمود معروف به على قريب يا على خويشاوند است كه با همدستى يوسف بن سبكتگين امير محمد را در سيزدهم شوال 421 گرفتند و كور كردند و در قلعه كوهتيز محبوس كردند\r\n( 20 ) - گوزگانان : بفتح اول و سكون دوم و سوم ، نام ولايتى در خراسان كه حكومت آن را\r\n\r\n","description":"","footnote":"","page_name":" 85 ","page_number":123},
  {"content":"\r\n\r\nمحمود بمحمد داده بود\r\n( 21 ) - اتباع : بفتح اول و سكون دوم پيروان جمع تبع\r\n( 22 ) - حاجب :\r\nپرده‌دار ، دربان ، بازدارنده ، اسم فاعل از حجابت ، مرتبتى از مراتب خدمتگزاران پادشاهى ( نقل از لغت‌نامهء دهخدا ) ، بگتگين حاجب از لحاظ دستورى عطف بيان يا بدل بنده\r\n( 23 ) - خيل : بفتح اول در سياق فارسى بمعنى پيرو و سپاه و در عربى بمعنى گروه اسبان\r\n( 24 ) - خياره : بكسر اول برگزيده ، مأخوذ از خيار عربى كه به تصرف فارسىهائى بر آخر آن افزوده شده است نظير نصيب و نصيبه ( نگاه كنيد به صفحهء 598 ديوان غزليات حافظ بكوشش نگارنده )\r\n( 25 ) - شارستان : قسمت اصلى شهر كه داراى سورى بوده است - رتبيل : بفتح اول . . .\r\nجواليقى در المعرب گويد ملك سجستان ( سيستان ) است و رجوع به زنبيل و تاريخ سيستان ص 91 و 271 شود ( نقل از لغت‌نامهء دهخدا ) ، نيز نگاه كنيد بتعليقات دكتر فياض\r\n( 26 ) - را : حرف اضافه بمعنى براى\r\n( 27 ) - اين دو بنده : مراد بو بكر حصيرى نديم سلطان محمود و منگيتراك برادر حاجب على قريب\r\n( 28 ) - عاطفت : مهربانى يا عاطفه\r\n( 29 ) - ادام . . . : خداوند ملك و فرمانروائى او را هميشه داراد\r\n( 30 ) - رفت : پيشامد و اتفاق افتاد\r\n( 31 ) - از بندگان تجاوز فرمايد : از گناه چاكران بگذرد و عفو كند\r\n( 32 ) - سكون را :\r\nبراى حفظ آرامش\r\n( 33 ) - پيوستند : كردند يا آغاز كردند\r\n( 34 ) - خداوند ماضى :\r\nخدايگان يا پادشاه درگذشته ( سلطان محمود )\r\n( 35 ) - رضى . . . : خداوند از وى خشنود باد\r\n( 36 ) - حق‌تر : سزاوارتر ، صفت خداوند\r\n( 37 ) - خدمت : عريضه ، نامه\r\nص 5\r\n( 1 ) - بازرسد : برسد ، باز پيشوند فعل معادل باى تأكيد ، سعدى هم « بازكن » را بجاى « بكن » به كار برده است :\r\n آخر نگاهى باز كن وقتى كه بر ما بگذرى * يا كبر منعت مىكند كز دوستان يادآورى \r\nص 301 غزليات سعدى ، تصحيح فروغى\r\n( 2 ) - مبشران مسرع : مژده دهندگان شتابنده و تندرو ؛ مبشر اسم فاعل از تبشير و مسرع اسم فاعل از اسراع\r\n( 3 ) - خيلتاشان : بفتح اول جمع خيلتاش بمعنى فراش ، سپاهى كه همه از يك خيل باشند مركب از خيل بمعنى طايفه و تاش پسوند شركت\r\n( 4 ) - رايت عالى : درفش بلند\r\n( 5 ) - نصر . . . : خداوند درفش وى را يارى دهاد و پيروزمند گرداناد\r\n( 6 ) - ملكهء سيدهء والده : مراد مادر سلطان مسعود و همسر محمود ، والده عطف بيان يا بدل ملكه و سيده صفت ملكه - سيده مؤنث سيد بمعنى مهتر\r\n( 7 ) - اطراف آن ولايت : شهرهاى دوردست آن ملك\r\n( 8 ) - باذن . . . : به دستورى و اجازت خدا كه ياد وى گرامى باد\r\n( 9 ) - طراز :\r\nبفتح اول . . . طرز و روش و قاعده و قانون و نمط باشد ( برهان قاطع )\r\n( 10 ) - خطيب سلطانى : خطبه‌خوان سلطنتى\r\n( 11 ) - حاجب بزرگ : سالار و فرمانده حاجبان\r\n\r\n","description":"","footnote":"","page_name":" 86 ","page_number":124},
  {"content":"\r\n\r\n( 12 ) - مسجد آدينه : جامع يا مسجد جامع يا مزگت آدينه ( جمعه )\r\n( 13 ) - با نام : مهم و بزرگ و نامى ، صفت كار\r\n( 14 ) - بست : بضم اول و سكون دوم شهرى بوده است در حدود سيستان ( نقل از حواشى دكتر فياض )\r\n( 15 ) - آمدى : مىآمد ، ماضى استمرارى\r\n( 16 ) - خداوندان شمشير و قلم : بزرگان لشكرى و دبيران ، عطف بيان يا بدل اعيان و محتشمان\r\n( 17 ) - چاشتگاه فراخ : نزديك ظهر ، موصوف و صفت ، قيد زمان - چاشت : يك حصه از چهار حصهء روز\r\n( 18 ) - سوار : گماشته يا مأمور سواره\r\n( 19 ) - دريافتندى : ماضى استمرارى ، چاره و تلافى و تدارك مىكردند\r\n( 20 ) - معنى جمله : آنگونه كه اقتضاى حال و معاينه كار ايجاب مىكرد\r\n( 21 ) - دستورى : رخصت و پروانه\r\n( 22 ) - قوال : بفتح اول سرودگوى و خنياگر ، مشتق از قول بفتح اول بمعنى ترانه و سرود\r\n( 23 ) - رياحين : بفتح جمع ريحان بمعنى گل و گياه خوشبو\r\n( 24 ) - چون متحير : مانند شخصى سرگشته\r\n( 25 ) - مىبخوردى : ماضى استمرارى با باى تأكيد پس از مى پيشوند استمرار\r\n( 26 ) - احمد ارسلان : احمد بن ارسلان ، اضافه مفيد انتساب ، وى از خدمتگزارن بزرگ امير محمد بوده است ( نقل از حواشى دكتر فياض )\r\n( 27 ) - بباشد : تقدير ناگزير به عرصه وجود آيد ؛ المقدر كائن يعنى بودنى بود\r\n( 28 ) - بس : به هيچ‌وجه و هرگز - قيد نفى - بس فايده نيست : هرگز سودى ندارد ، سعدى فرمايد :\r\n گرت چو چنگ ببر دركشد زمانهء دون * بس اعتماد مكن كانگهت زند كه نواخت \r\nص 116 غزليات سعدى ، مشتمل بر پند و اندرز تصحيح فروغى\r\n( 29 ) - سودا : بفتح اول مجازا بمعنى آشفتگى حال و خيال و جنون ، يكى از اخلاط چهارگانه به اعتقاد پزشكان باستان ، مؤنث اسود بمعنى سياه\r\n( 30 ) - فالعياذ . . . : پناه بر خدا ، از اصوات يا شبه جمله براى استعاذه ( پناه گرفتن )\r\n( 31 ) - علت : بيمارى\r\n( 32 ) - تثبط : بازايستادن ، مصدر باب تفعل از مجرد ثبط بفتح اول و سكون دوم بمعنى بازداشتن - معنى جمله : امير محمد بازايستادن از شنودن ترانه و درنگ در استماع قول را به كنار گذاشت ، به عقيدهء مرحوم دكتر فياض معنى عبارت اين است : امير آن حال درماندگى و بىحركتى را تسكين داد\r\n( 33 ) - قول :\r\nبفتح اول ترانه . حافظ فرمايد :\r\n بلبل از فيض گل آموخت سخن ورنه نبود * اين‌همه قول و غزل تعبيه در منقارش \r\n( 34 ) - خوردن : نوشيدن\r\nص 6\r\n( 1 ) - نقل : بضم اول آنچه بر سر شراب خورند ( منتهى الارب )\r\n( 2 ) - بادى سرد : آه سردى\r\n( 3 ) - رود : سازگار آيد و مناسب باشد\r\n( 4 ) - تفت : بفتح اول گرمى و حرارت\r\n( 5 ) - در حال : حالى ، بىدرنگ و برخور ، متمم قيدى زمان\r\n( 6 ) - دريافت :\r\nتأثير كرد\r\n( 7 ) - منكر : بضم اول و سكون دوم و فتح سوم شگفت و سخت ، صفت خمار\r\n\r\n","description":"","footnote":"","page_name":" 87 ","page_number":125},
  {"content":"\r\n\r\n( 8 ) - بدارد : دوام يابد\r\n( 9 ) - وضيع : بفتح اول و كسر دوم مردم فرودست\r\n( 10 ) - صدقه :\r\nبفتح اول و دوم آنچه به نيازمند در راه خدا دهند\r\n( 11 ) - كارى : امرى بزرگ و مهم ، ياى وحدت مفيد تعظيم و تعريف ، نيز نگاه كنيد به صفحهء 162 شمارهء ( 3 ) ، گلستان بكوشش نگارنده\r\n( 12 ) - كوتوال : بضم اول نگهدارنده قلعه و شهر باشد . . . و بعضى گويند اين لغت هندى است و فارسيان استعمال كرده‌اند چه كوت بهندى قلعه است ( برهان قاطع ) ، سرهنگ بوعلى نگهدارندهء قلعهء غزنين بوده است\r\n( 13 ) - اطراف ولايات : ولايتهاى دوردست ، در عربى طرف الارض يعنى كرانه و ناحيهء دور تر آن ( منتهى الارب )\r\n( 14 ) - نسختها : جمع نسخت ( نسخه ) بمعنى رونوشت\r\n( 15 ) - تخارستان : بضم اول يا فتح اول سرزمين تخارها ، ولايتى بوده است در سمت شرقى بلخ ( معجم البلدان بنقل دكتر فياض در حواشى صفحهء 6 چاپ 1324 )\r\n( 16 ) - قضاة : بضم اول قضات بمعنى داوران\r\n( 17 ) - رباط جرمق : بكسر اول كاروانسرا يا مهمان‌سراى جرمق\r\n( 18 ) - مثال : بكسر اول فرمان\r\n( 19 ) - حرات : بضم اول جمع حره يعنى زن آزاد ، در آن زمان زنهاى اشراف و بزرگان را بدين لقب مىناميده‌اند گويا براى تمايز از كنيزان كه در حرم سراها فراوان بوده‌اند . . . ( نقل از حواشى دكتر فياض )\r\n( 20 ) - اسفراينى : بكسر اول و سكون دوم منسوب به اسفرايين ( - اسپرايين ) . ؛ و آن شهريست مشهور در خراسان ( برهان قاطع ) - ابو العباس اسفرايينى : مراد ابو العباس فضل بن احمد اسفراينى است كه تا سال 401 وزارت سلطان محمود را بر عهده داشت و بدستور وى زبان فارسى در ديوان محمود زبان رسمى شد\r\n( 21 ) - برسم امير مسعود بود . . . :\r\nعهده‌دار و پيشكار مسعود بود در روزگار سلطنت محمود ، در چند جاى ديگر بيهقى همين اصطلاح را به كار مىبرد از آن جمله در صفحهء 246 تاريخ بيهقى چاپ 1324 تهران تصحيح دكتر فياض و دكتر غنى آمده است « احمد على نوشتگين آخر سالار كه ولايت اين جايها برسم او بود . . »\r\n( 22 ) - بوقى : بوق نواز ، بوق ناى بزرگ كه نوازند ( منتهى الارب )\r\n( 23 ) - شادىآباد : گويا محله‌اى بوده است در غزنين ( حواشى دكتر فياض )\r\n( 24 ) - بشرح :\r\nمشروحا و بتفصيل ، متمم قيدى\r\n( 25 ) - بازنمود : بنمود يا اظهار كرد\r\n( 26 ) - گسيل كرد :\r\nبضم اول روانه ساخت و فرستاد\r\nص 7\r\n( 1 ) - اعرابى : بفتح اول مفرد اعراب ، ياى آخر آن ياى نسبت است ، اعراب تازيان - بيابان‌نشين ، نيز نگاه كنيد به صفحهء 263 شمارهء 3 گلستان بكوشش نگارنده\r\n( 2 ) - چهاراسبه بودند : مقصود آنست كه هريك از آن دو سوار بر يك اسب سوار بود و اسبى تازه‌نفس را كتل ( يدك ) مىكشيد يعنى شتابان و تند آمده بودند\r\n( 3 ) - در وقت : درحال ، بىدرنگ .\r\n( 4 ) - برملا : بر سر انجمن و آشكارا ، متمم قيدى وصف و روش ، مركب از بر حرف اضافه و\r\n\r\n","description":"","footnote":"","page_name":" 88 ","page_number":126},
  {"content":"\r\n\r\nمأخوذ از ملاء و ؟ ؟ ؟ ملأ عربى بفتح اول و دوم بمعنى جماعت قوم و گروه اشراف\r\n( 5 ) - طاهر دبير :\r\nصاحب ديوان رسالت مسعود پيش از آنكه بو نصر مشكان به نزد مسعود آيد ( نقل باختصار از حواشى دكتر فياض )\r\n( 6 ) - توقيع عالى : امضاء و نوشتهء مختصر والاى شاه - توقيع بمعنى نام خود را در ذيل نامه و چك نوشتن و نگاشتن طغراى سلطان بر عهد و فرمان ، مصدر باب تفعيل از مجرد وقوع\r\n( 7 ) - مخاطبه : خطاب ، سخن در روى گفتن ، مصدر باب مفاعله - مخاطبه بتأويل جمله مىرود : خطاب چنين بود حاجب فاضل\r\n( 8 ) - نواخت : نوازش ، اسم ( مصدر مرخم )\r\n( 9 ) - اكفاء : بفتح اول و سكون دوم همتايان جمع كفو بضم اول و سكون دوم\r\n( 10 ) - برنشستند :\r\nسوار شدند\r\n( 11 ) - بر اثر : بدنبال\r\n( 12 ) - زرادخانه : بفتح اول سلاح‌خانه ، اسم مركب - زراد بمعنى زره‌گر ، زرد بفتح اول و دوم معرب زره\r\n( 13 ) - ضمان سلامت : بفتح اول كفالت و پذيرفتارى تندرستى و ايمنى ، استعاره مكنيه\r\n( 14 ) - شغل ملك : كارهاى پادشاهى و كشور\r\n( 15 ) - مفوض : واگذاشته يا بازگذاشته ، اسم مفعول از تفويض\r\n( 16 ) - گذشته :\r\nفراتر و برتر ، فعل « خواهد بود » به قرينه اثبات آن در جمله معطوف عليه حذف شده است\r\n( 17 ) - نقيب : بفتح اول مهتر و رئيس ، صفت مشبهه از نقابت ؛ سركرده گروهى از سپاهيان ( لغت‌نامه دهخدا )\r\n( 18 ) - برگزارده آيد : به انجام رسانده شود ، فعل مضارع مجهول\r\n( 19 ) - فوج فوج : بفتح اول گروه گروه ، قيد مقدار كميت\r\n( 20 ) - خداوند : از لحاظ دستورى عطف بيان يا بدل سلطان\r\n( 21 ) - فرودآمد : پياده شد و منزل كرد ، در اسناد فعل باسم جمع ( ) لشكرگاه فعل را مفرد و گاه جمع مىآوردند\r\n( 22 ) - تازيك : تاجيك ، لفظ تاجيك در نزد تركان معنى ايرانى ( در مقابل ترك ) يافت و در دورهء استيلاى سلسله‌هاى ترك بر اقوام ايرانى ، ايرانيان خود را تاجيك ( در مقابل فرمانروايان ترك ) مىخواندند ( نقل از دايرةالمعارف فارسى )\r\n( 23 ) - خالى بنشستند : تنها و در خلوت فراهم آمدند - خالى تنها و منفرد اسم فاعل از خلوت و خلو ، قيد حالت يا حال\r\n( 24 ) - برخواند : بر سر انجمن به آواز بلند خواند\r\n( 25 ) - برادر : عطف بيان يا بدل « امير جليل »\r\n( 26 ) - بخواندند : دعوت كردند\r\n( 27 ) - سخت بانام : بسيار نامى و معروف ، سخت قيد است براى بانام ( صفت ) ، ولايت موصوف\r\n( 28 ) - ديلمان : بفتح اول و سكون دوم و فتح سوم جمع ديلم نام طائفه معروف در قسمت كوهستانى گيلان و سرزمين آنان ( ديلمستان ) ، در اينجا مقصود ديالمه عراق از ديالمه آل بويه است كه در فاصله سالهاى ( 320 - 447 ) بر رى ، اصفهان ، همدان ، عراق و فارس فرمانروائى كردند\r\n( 29 ) - بس خطرى : قدر و منزلتى بسيار ، صفت و موصوف\r\nص 8\r\n( 1 ) - رسول علوى : نام اين فرستاده سيد عبد العزيز است و پس ازين خواهد آمد ( نقل از حواشى دكتر فياض )\r\n( 2 ) - تعزيت : مصيبت‌زده را بصبر فرمودن ، مصدر باب تفعيل\r\n\r\n","description":"","footnote":"","page_name":" 89 ","page_number":127},
  {"content":"\r\n\r\n( 3 ) - تهنيت : مباركباد و شاد باش گفتن ، مصدر باب تفعيل\r\n( 4 ) - در وقت : در حال و بىدرنگ و در ساعت ، متمم قيدى زمان\r\n( 5 ) - مضايقت : مضايقه ، تنگ گرفتن ، مصدر باب مفاعله\r\n( 6 ) - بخوانديمى : احضار مىكرديم و فرا مىخوانديم ، ياى آخر آن يائى است كه بر آخر فعل شرط و جزا در بيشتر موارد افزوده مىشد\r\n( 7 ) - رشد : بضم اول در راه حق ايستادن و ماندن\r\n( 8 ) - بنديد : همانا نديد ؛ باى تأكيد بر حرف نفى مقدم آورده مىشد\r\n( 9 ) - معنى جمله : ظاهرا مقصود آنست كه « تقدير آفريدگار بر پادشاهى ما بود و محمود بر ضد اين تقدير تدبير كرد و برادر پنداشت كه تدبير بشرى با تقدير خدائى برابرى تواند كرد ( نقل از حواشى دكتر فياض )\r\n( 10 ) - گشاده : بىبند و رها\r\n( 11 ) - قوم خويش : اهل و عيال و كسان نزديك\r\n( 12 ) - بازداشته شده است : فروگرفته و باصطلاح توقيف شده است\r\n( 13 ) - عزيزا مكرما : با عزت و گرامى داشت ، قيد روش و وصف\r\n( 14 ) - مىباشد : بباشد ، مضارع اخبارى بجاى انشائى ( التزامى ) ، گاه براى مزيد تأكيد فعل انشائى را به صورت خبرى آورند ، نيز نگاه كنيد به شمارهء 10 صفحه 399 گلستان بكوشش نگارنده\r\n( 15 ) - به كار : بايسته و آنچه به كار آيد ، صفت پيشوندى مسند\r\n( 16 ) - بجمله : جملگى ، همگى ، متمم قيدى تأكيد\r\n( 17 ) - مىباشد : بباشد\r\n( 18 ) - شحنگى : بكسر اول و سكون دوم ضبط شهر يا شهربانى و شحنه بودن\r\n( 19 ) - مفوض :\r\nواگذار ، اسم مفعول از تفويض\r\n( 20 ) - زيادت نيكوئى : انعام بيشتر و افزون ، صفت و موصوف\r\n( 21 ) - كه : حرف ربط در اينجا بمعنى اگر - معنى جمله : اگر حسن خدمت نشان دهد ( جملهء شرط )\r\n( 22 ) - كه : چه ، حرف ربط براى تعليل\r\n( 23 ) - مقام : بضم اول اقامت ، مصدر ميمى - مقام كرده آيد : فعل مضارع مجهول بجاى مضارع معلوم ( مقام كنيم ) ، گاه از كثرت وضوح فاعل فعل را بوجه مجهول آورند\r\n( 24 ) - تا : در اينجا معادل قيد تأكيدست بمعنى همانا\r\n( 25 ) - شناخته آيد : بشناسند و بدانند ، فعل مضارع مجهول بجاى امر غايب معنى جمله : همانا همگى اين مطلب را بدانند و دريابند\r\n( 26 ) - ان . . . : اگر خداى توانا و بزرگ خواهد\r\n( 27 ) - ديده است : مصلحت شمرده و صلاح دانسته است\r\n( 28 ) - گوييد : موافقيد و مصلحت مىدانيد\r\n( 29 ) - موكل : گماشته ، آنكه كارى بوى سپرده باشد ، اسم مفعول از توكيل\r\n( 30 ) - پيدا شد : ظاهر و معين شد\r\n( 31 ) - حاجب : مراد حاجب بزرگ ، على قريب\r\n( 32 ) - دانشمند نبيه : فقيه نبيه ، دانشمند بمعنى فقيه در غزل معروف حافظ نيز به كار رفته است :\r\n مشكلى دارم ز دانشمند مجلس بازپرس * توبه‌فرمايان چرا خود توبه كمتر مىكنند \r\n( 33 ) - لختى پند دهيد : اندكى پند دهيد\r\n( 34 ) - بازنمائيد : نيك آشكار سازيد و نشان دهيد\r\nص 9\r\n( 1 ) - قوم : گروه\r\n( 2 ) - سروكار : كار و معامله ، اسم مركب از تركيب عطفى\r\n( 3 ) - مىگويد :\r\nفعل مضارع اخبارى بجاى فعل انشائى ( بگويد ، امر غايب ) به رعايت احترام\r\n( 4 ) - شغل :\r\n\r\n","description":"","footnote":"","page_name":" 90 ","page_number":128},
  {"content":"\r\n\r\nكار\r\n( 5 ) - مثال : بكسر اول فرمان\r\n( 6 ) - بر . . . شد : برآمد و صعود كرد\r\n( 7 ) - كدخدا :\r\nپيشكار\r\n( 8 ) - رسم خدمت : آئين احترام و بزرگداشت و زمين بوس\r\n( 9 ) - بر اثر ايشان :\r\nبر پى و بدنبال آنان\r\n( 10 ) - لختى تاريكى : مجازا مقصود اندكى اندوه و افسردگى و پريشانى خاطر\r\n( 11 ) - فذلك : بر وزن مسالك بمعنى خلاصه و اجمال ، خاقانى مىگويد :\r\nتا حشر فذلك بقا باد توقيع تو دادگستران را - اين كلمه اصطلاح حسابدارى بوده است و خلاصه‌يى را كه پس از ذكر تفاريق يعنى تفصيلات مىنوشته‌اند چنين مىناميده‌اند ( نقل از حواشى دكتر فياض ) ، در منتهى الارب آمده است فذلك حسابه فذلكة به پايان رسانيده حساب را و پرداخته و فارغ شد از آن . . .\r\n( 12 ) - بودنى . . . : تقدير بود و باشد و خواهد بود ؛ بوده است ماضى نقلى است و بقرينهء معنوى شامل هر سه زمان است ، رودكى فرمايد :\r\n بودنى بود ، مى بيار اكنون * رطل پر كن مگوى بيش سخون \r\n( 13 ) - المقدر . . . : بودنى باشنده است و اندوه زائد\r\n( 14 ) - دستورى : رخصت و اجازه و دستور ؛ مزيد عليه دستور بمعنى رخصت و اجازه باشد ( نقل از آنندراج ) ، حافظ فرمايد :\r\n دوستان دختر رز توبه ز مستورى كرد * شد سوى محتسب و كار به دستورى كرد \r\n( 15 ) - دستورى داد رفتن را : اجازهء عزيمت داد يا براى رفتن رخصت فرمود\r\n( 16 ) - وظايف :\r\nبفتح اول جمع وظيفه بمعنى روزينه و روزگذار يعنى آنچه هر روز به كسى داده شود\r\n( 17 ) - رواتب : بفتح اول جمع راتبه و راتب بمعنى مقررى و مستمرى و وظيفه\r\n( 18 ) - عامل : والى و حاكم\r\n( 19 ) - منشور توقيعى : موصوف و صفت نسبى . منشور نامه‌هاى دولتى كه سرش بسته نباشد ( قاموس ) از قبيل فرمانها و دستورهاى غير محرمانه ، توقيع دستخطى كه در نامه مىافزوده‌اند ( نقل از حواشى دكتر فياض ) - منشور اسم مفعول است از نشر بمعنى گستردن و فاش كردن خبر - توقيع مصدر باب تفعيل بمعنى نشان كردن برنامه\r\n( 20 ) - حضرت : درگاه ، مراد درگاه پادشاه يا پايتخت كه غزنين بوده است\r\n( 21 ) - خيل خويش : گروه سپاهيان\r\n( 22 ) - ديگر لشكر : صفت و موصوف ، دسته و گروه ديگر از لشكر\r\n( 23 ) - احتياط : حزم و هشيارى به كار بردن ، مصدر باب افتعال از مجرد حيطه\r\n( 24 ) - لونى ديگر : گونه‌اى ديگر ، موصوف و صفت - لون بفتح اول و سكون دوم رنگ و گونه\r\nص 10\r\n( 1 ) - گرفتند : آغاز كردند\r\n( 2 ) - ذكر ما جرى . . . : ياد كرد آنچه رفت بر دست امير مسعود پس از درگذشت پدرش امير محمود ، خشنودى خداى بر آن دو باد ، در مدت پادشاهى برادرش در غزنه تا آنگاه كه در تگيناباد بازداشته شد و كار فرمانروائى وى روشن و راست شد و نشستن بر تخت شهريارى در هرات ، بخشايش خداى بر همهء آنان باد\r\n( 3 ) - شمه : بفتح اول يك‌بار بوئيدن و بوى اندك و مجازا بمعنى اندك\r\n( 4 ) - داد : انصاف\r\n( 5 ) - خبايا : بفتح اول\r\n\r\n","description":"","footnote":"","page_name":" 91 ","page_number":129},
  {"content":"\r\n\r\nجمع خبيئه بمعنى پنهان كرده و پنهانى\r\n( 6 ) - طمع دارم : اميدوارم\r\n( 7 ) - فضل : احسان و كرم\r\n( 8 ) - مبرم : بستوه و ملال‌آورنده و بىمزه‌گوى ، اسم فاعل از ابرام مصدر باب افعال از مجرد برم بفتح اول و دوم بمعنى ملالت\r\n( 9 ) - جبال : بكسر اول مراد بلاد الجبل يا عراق عجم ناحيهء كوهستانى مركز ايران\r\n( 10 ) - سپاهان : اصفهان\r\n( 11 ) - بقيت : بقيه ، مانده\r\n( 12 ) - بازرسيد : برسيد\r\n( 13 ) - بسيچ : كارسازى سفر و آمادگى ، سعدى فرمايد :\r\n اى طبل بلند بانگ در باطن هيچ * بىتوشه چه تدبير كنى وقت بسيچ \r\nص 484 گلستان بكوشش نگارنده\r\n( 14 ) - ماندم : گذاشتم و ترك كردم ، بوجه متعدى\r\n( 15 ) - ببايست : در نسخه‌بدل « ببايد » آمده است\r\n( 16 ) - گذشته شد : درگذشت ؛ گاه بجاى فعل بسيط لازم فعل مركب كه از صفت و فعل شدن ساخته مىشد ، به كار مىرفت ، در قصيدهء معروف قطران تبريزى دربارهء زلزله تبريز « رسته شد » بجاى « رست » و « جسته شد » بجاى « جست » آمده است :\r\n كسى كه رسته شد از مويه گشته بود چو موى * كسى كه جسته شد از ناله گشته بود چو نال \r\n( 17 ) - فروگرفتند : بازداشت كردند\r\n( 18 ) - بازشوم : بازگردم و بازروم\r\nص 11\r\n( 1 ) - منديش : بفتح اول و سكون دوم ، قلعه‌ايست از خراسان ( فرهنگ رشيدى ) نام ولايتى بوده در غور و اين قلعه در آنجا بوده است . . . ( نقل از لغت‌نامهء دهخدا )\r\n( 2 ) - يله كند : بفتح اول يعنى مىخواست تاش را آنجا به كار بگذارد ( نقل از حواشى دكتر فياض )\r\n( 3 ) - سراپرده . . . :\r\nرسم بوده است كه چون پادشاه عزم سفر مىكرد ، پيش از حركت سراپرده ( چادر شاهى ) را بر آن سمت برمىافراشتند ، فردوسى فرمايد :\r\n سراپرده از شهر بيرون بريد * درفش همايون بهامون بريد \r\nص 1423 ج 5 شاهنامه چاپ بروخيم\r\n( 4 ) - بخواست رفت : عزم و قصد رفتن داشت\r\n( 5 ) - سنهء . . . : سال 421\r\n( 6 ) - در پيش كار است : به كارها پرداخته است يا مىپردازد\r\n( 7 ) - تحير : به حيرت و سرگشتگى دچار شدن ، مصدر باب تفعل\r\n( 8 ) - يكرويه گشت : فيصله يافت و يك روى و يك‌جهت شد\r\n( 9 ) - چاشتگاه : هنگام چاشت و چاشت يك بهره از چهار بهره يا چهار بخش روز\r\n( 10 ) - ملطفه :\r\nنامهء كوچك - معنى جمله : آن نامهء مختصر را به نزد من افكند ؛ رسم بوده است كه پادشاه نامه را پيش زيردستان مىانداخت ؛ فردوسى فرمايد :\r\n بينداخت نامه بگفتا گريد * همين را سوى ترك جادو بريد \r\nص 1509 ج 6 شاهنامه چاپ بروخيم\r\n\r\n","description":"","footnote":"","page_name":" 92 ","page_number":130},
  {"content":"\r\n\r\n( 11 ) - عمت : بفتح اول عمه ، حره ختلى عطف بيان يا بدل عمت\r\n( 12 ) - حره ختلى نام عمهء سلطان مسعود - حره بضم اول و تشديد دوم بمعنى زن آزاده و بزرگ خاندان - ختلى منسوب به ختل و ختل بضم اول و تشديد دوم مفتوح نام شهرى در ماوراءالنهر بوده است\r\n( 13 ) - نماز ديگر : هنگام نماز عصر\r\n( 14 ) - معنى جمله : روز نيكبختى بندگان به آخر رسيد\r\n( 15 ) - حرم : بضم اول و فتح دوم حرم مرد و اهل و عيال او ، جمع حرمه\r\n( 16 ) - نماز خفتن :\r\nهنگام نماز عشاء\r\n( 17 ) - باغ پيروزى : نام يكى از سرابستانهاى دلپذير محمود در غزنين كه پس از مرگش چنان كه وصيت كرده بود در همان‌جا به خاك سپرده شد\r\n( 18 ) - هفته‌يى :\r\nيك هفته\r\n( 19 ) - مىرود : تمشيت مىيابد - معنى جمله : كارها بدست حاجب به انجام مىرسد و تمشيت مىپذيرد\r\n( 20 ) - عمه‌ات : عمهء تو\r\n( 21 ) - امير فرزند : امير مسعود كه در حكم فرزند عمهء خويش است ، فرزند عطف بيان يا بدل امير\r\n( 22 ) - سبك‌تر : تندتر و با شتاب بيشتر ، قيد وصف و روش براى فعل ( نامزد كنند ) ، تقديم قيد براى تأكيد است\r\n( 23 ) - ركابدار :\r\nبكسر اول دارندهء ركاب ، ركابى ، پياده را گويند كه همراه سوار برود و درين روزگار او را جلودار خوانند ( برهان قاصد ) در اينجا منظور دو قاصد سوار\r\n( 24 ) - مهم : كار بزرگ ، صفت جانشين موصوف\r\n( 25 ) - نامزد كنند : به جهت اين مهم معين كرده روانه سازند - نامزد :\r\nلشكرى را گويند كه به جهت مهمى و كارى به طرفى روانه كنند ( برهان قاطع )\r\n( 26 ) - پوشيده :\r\nپنهانى و در خفا ، قيد روش و وصف\r\nص 12\r\n( 1 ) - جايگاه : مقصد معين\r\n( 2 ) - اين كار بزرگ : به صورت معرفه مراد پادشاهى است\r\n( 3 ) - عورات : بفتح اول و سكون دوم به كنايه مراد زنان ، سرپوشيدگان و نهان‌داشتگان ، جمع عورة كه در اصل بمعنى اندام شرم است\r\n( 4 ) - خزائن : بفتح اول گنجينه‌ها جمع خزانه و خزينه\r\n( 5 ) - بصحرا افتاديم : از پرده برون افتاديم و بىپناه و بىسامان شديم - مرحوم دكتر فياض بصحرا افتادن را بمعنى آشكار شدن ضبط كرده‌اند\r\n( 6 ) - حشمت : شكوه و دبدبه و بزرگى\r\n( 7 ) - قاصد : آهنگ‌كننده و فرستاده مراد همان دو ركابدار است كه ذكر آن رفت\r\n( 8 ) - واقف گشتم : آگاه شدم ، فاعل آن « طاهر دبير »\r\n( 9 ) - محض : بفتح اول خالص و بىآميغ\r\n( 10 ) - معنى جمله : بر كسى اين مطلب را آشكار نبايد كرد و نشايد گفت\r\n( 11 ) - ديده است :\r\nمصلحت ديده و دانسته است ، فاعل آن عمهء سلطان مسعود\r\n( 12 ) - فاما : پس اما ، اما در اينجا حرف ربط است براى تفصيل\r\n( 13 ) - معنى جمله : آنچه مقرر گردد و پذيرفته شود\r\n( 14 ) - كسان : گماشتگان و فرستادگان\r\n( 15 ) - قوم : گروه\r\n( 16 ) - اين ملكه : به صورت معرفه مراد عمهء سلطان ؛ ملكه مؤنث ملك\r\n( 17 ) - سخت بوقت : نيك در وقت مناسب يا وقت وقت\r\n( 18 ) - ركاب عالى : موصوف و صفت - ركاب بكسر اول در سياق فارسى بمعنى اسب سوارى\r\n\r\n","description":"","footnote":"","page_name":" 93 ","page_number":131},
  {"content":"\r\n\r\nخاصه و مجازا در اينجا بمعنى موكب\r\n( 19 ) - نبينيم : مصلحت نمىدانيم\r\n( 20 ) - معنى جمله :\r\nما نيز بر اين سريم و با اين كار همداستانيم\r\n( 21 ) - اما : حرف ربط براى تفصيل\r\nص 13\r\n( 1 ) - ماتم : سوك\r\n( 2 ) - پسر كاكو : مراد ابو جعفر محمد بن دشمنزيار پسر خال سيده خاتون همسر فخر الدولة ديلمى ، ملقب به علاء الدولة حاكم اصفهان است و چون خال را به ديلمى كاكويه و به فارسى دائى مىگفتند به همين سبب علاء الدولة به پسر كاكو يا پسر كاكويه مشهور شد ( نقل باختصار از تاريخ ايران تأليف حسن پير نيا و عباس اقبال )\r\n( 3 ) - استمالت :\r\nبه خود مايل ساختن كسى را به سخن خوش ، دلجوئى ، مصدر باب استفعال\r\n( 4 ) - كس ما :\r\nفرستاده و گماشتهء ما\r\n( 5 ) - خدمت مال : پيشكش نقدى يا خدمتانه\r\n( 6 ) - ضمانى : ضمانت شده و پذيرفته و مقبول ، صفت نسبى مال موصوف - معنى جمله‌ها : هر چه بگوئيم ، قبول كند و چانه نزند زيرا مىداند كه هر چه تعهد كند نخواهد داد ( نقل از حواشى دكتر فياض )\r\n( 7 ) - مهمات : امور مهمه ، كارهاى بزرگ\r\n( 8 ) - نپردازيم : فارغ نشويم يا فراغ نيابيم\r\n( 9 ) - بارى : خلاصه ، سخن كوتاه ، شبه حرف ربط\r\n( 10 ) - ديده آمده است : فعل مجهول ماضى نقلى كه بجاى فعل معلوم « ديده‌ايد » يا « ديده‌اى » به كار رفته است\r\n( 11 ) - قوم غزنين :\r\nآن گروه از بزرگان و اهل غزنه كه با ما مخالفند\r\n( 12 ) - بادى در سر كنند : غرور و تكبر نمايند و انديشهء فاسد در سر پرورند\r\n( 13 ) - معنى جمله : كار ما بر ما دشوار شود و به آسانى به سامان نرسد\r\n( 14 ) - رداء : بكسر اول عباء و جبه\r\n( 15 ) - دستارى سپيد : بفتح اول عمامه‌اى سفيد\r\n( 16 ) - سپيدها پوشيده : حال براى اعيان - گويا سپيد در آن زمان رسم عزا بوده است ( نقل از حواشى دكتر فياض )\r\n( 17 ) - تعزيتى ملكانه برسم : عزادارى شاهانه و به آئين ، موصوف و صفت\r\n( 18 ) - شفاعت : بفتح اول خواهشگرى ، خواهش كردن\r\n( 19 ) - معنى جمله : آورنده نامهء خليفه همان‌جا منتظر ماند و گاه وى را بحضور مىپذيرفتند و گاه به خواهش وى پاسخى نمىدادند\r\n( 20 ) - بسمع و طاعت : با شنودن و پذيرفتن و فرمانبردارى ، سمعا و طاعة\r\n( 21 ) - را : حرف اضافه بمعنى به\r\n( 22 ) - معنى جمله‌ها : با آنكه بواسطهء كارهاى لازم مجال رسيدگى به كار سپاهان نداشتيم ، با وجود اين فرمان خليفه را اطاعت كرديم ( نقل از حواشى دكتر فياض )\r\n( 23 ) - خليفه : جانشين ، مراد جانشين مسعود\r\n( 24 ) - حجت گرفتيم : اتمام حجت كرديم و دليل آورديم و سخن بازپسين را گفتيم\r\n( 25 ) - لجاج : بفتح اول ستهيدن و سخن ناشنودن و نافرمانى كردن\r\n( 26 ) - چشم‌زخم : آزار و نقصانى كه بسبب ديدن بعضى از مردم و تعريف كردن ايشان كسى را و چيزى را بهم رسد ( برهان قاطع )\r\n( 27 ) - بودنى مىباشد : المقدر كائن ، آنچه بايد بشود مىشود\r\n( 28 ) - يله كرديم : رها كرديم ، فعل متعدى مركب ، قصد كردن مفعول آن\r\n( 29 ) - شغل فريضه : كار واجب ، موصوف و صفت\r\n\r\n","description":"","footnote":"","page_name":" 94 ","page_number":132},
  {"content":"\r\n\r\nص 14\r\n( 1 ) - مهمل : به خود فروگذاشته ، اسم مفعول از اهمال\r\n( 2 ) - اولىتر : سزاوارتر ، مسند ، در سياق فارسى اولىتر بجاى اولى كه خود صفت تفضيلى است به كار مىرود ، در صفحهء 371 كليله و دمنه تصحيح مينوى چنين آمده است « آن اولىتر كه ميان شما قسمت فرموده آيد »\r\n( 3 ) - كه : در اينجا حرف اضافه است بمعنى « از »\r\n( 4 ) - طارم : بفتح سوم ناحيه‌ايست ميان قزوين و گيلان ( نقل از حواشى دكتر فياض )\r\n( 5 ) - خوابى بيند : خيالى باطل كند ( نقل از حواشى دكتر فياض )\r\n( 6 ) - نشستيم : ماضى مطلق بجاى بنشينيم ، مستقبل محقق الوقوع بصيغهء ماضى\r\n( 7 ) - بقاع : بكسر اول جمع بقعه بمعنى جا و زمين ممتاز از حوالى خود و مجازا بمعنى شهر و ديار\r\n( 8 ) - از سر تخت پدر : از مقام سلطنت پدرى يعنى پس از نشستن بر او رنگ پدر\r\n( 9 ) - عدت : بضم اول سازوبرگ\r\n( 10 ) - سخت تمام :\r\nنيك كامل ، مسند\r\n( 11 ) - بگزارد : به انجام رساند\r\n( 12 ) - كارى پخته : كارى سنجيده و پرورده\r\n( 13 ) - عشوه : بكسر اول در اينجا در سياق فارسى بمعنى فريب\r\n( 14 ) - نخرد : خريدار و پذيرا نشود\r\n( 15 ) - كه : حرف ربط براى توضيح و بيان\r\n( 16 ) - جناح : بفتح اول بال - بر جناح سفر مجازا بمعنى آمادهء سفر - معنى جمله‌ها : اكنون بسبب ضعف و زبونى بايد سازگارى نمود . چه مسعود آمادهء سفرست و در اين ديار ( رى ) مدتى دراز نتواند ماند\r\n( 17 ) - وحشت :\r\nرميدگى دل و پژمانى\r\n( 18 ) - دريافت اين كار : چاره و تدارك كار\r\n( 19 ) - معنى جمله : نيك غنيمت شمرد و بسود خويش دانست\r\n( 20 ) - مناظره : بحث و جدال و تبادل نظر\r\n( 21 ) - وى : مرجع ضمير امير مسعود\r\n( 22 ) - هريوه : بكسر اول منسوب بهرات و مراد زر خالص ، صفت دينار\r\n( 23 ) - ده هزار طاق جامه : ده هزار دست ( طاقه ) جامه\r\n( 24 ) - مستعملات :\r\nجمع مستعمله مؤنث مستعمل بمعنى به كار داشته ، اسم مفعول از استعمال ، مرحوم دكتر فياض نوشته‌اند يعنى از مرسومات يا محصولات آنجا\r\n( 25 ) - معنى عبارت : جدا از ارمغان نوروز و جشن مهرگان - مهرگان : نام روز شانزدهم مهرماه و عيدى از اعياد ايرانى است براى مطابقت نام روز با ماه ( نقل از لغت‌نامهء دهخدا )\r\n( 26 ) - استران با زين : استران زين‌دار ، موصوف و صفت پيشوندى - استر : بفتح اول و سكون دوم و فتح سوم چهارپائى كه از پيوند خر و اسب پديد آيد\r\n( 27 ) - دست : گونه و قسم و جنس - دكتر فياض نوشته‌اند مقصود از آلت سفر گويا خيمه و خرگاه و امثال آنست\r\n( 28 ) - منشور : فرمان\r\n( 29 ) - فاخر :\r\nبكسر سوم گرانمايه\r\n( 30 ) - گسيل كردند : روانه كردند يا فرستادند\r\n( 31 ) - جمادى الاخرى :\r\nبضم اول : نام اين ماه در عربى جمادى الآخره است\r\n( 32 ) - تكلف : رنج بر خود نهادن و افراط كردن در آداب و رسوم\r\n( 33 ) - آذين : بكسر سوم زينت و آرايش و زيب و آيين\r\n( 34 ) - از حد و اندازه گذشته : بيش از حد و قياس ، صفت مركب آذين موصوف\r\n( 35 ) - كران\r\n\r\n","description":"","footnote":"","page_name":" 95 ","page_number":133},
  {"content":"\r\n\r\nشهر : بفتح اول كنار شهر\r\nص 15\r\n( 1 ) - معتمدان خويش : آنان كه مورد اعتماد وى بودند ، معتمد اسم مفعول اعتماد\r\n( 2 ) - بندگى :\r\nخدمت و چاكرى\r\n( 3 ) - احماد : بكسر اول ستودن ، مصدر باب افعال از مجرد حمد\r\n( 4 ) - ثقات : بكسر اول معتمدان جمع ثقه ، ثقه مصدر است كه بجاى موثوق به ( صفت ) به كار مىرود ، چنان كه نهى بجاى منهى در اين بيت از غزل سعدى :\r\n گويند نظر به روى خوبان * نهيست ، نه اين نظر كه ما راست \r\n( 5 ) - منقاد : بضم اول و سكون دوم رام و فرمانبردار ، اسم فاعل از انقياد\r\n( 6 ) - اهل - الدنيا . . . : مردم دنيا بندگان دينار و درهم ( سيم و زر ) اند\r\n( 7 ) - دل‌مشغول : نگران و مضطرب و مشوش ، صفت تركيبى\r\n( 8 ) - در وقت : درحال و حالى و در ساعت و بىدرنگ\r\n( 9 ) - دهاة الرجال : مردان زيرك و كاردان - دهاة بضم اول جمع داهى از مصدر دهى بفتح اول و سكون دوم\r\n( 10 ) - امارت : بكسر اول اميرى و فرمانروائى\r\n( 11 ) - القادر باللّه : خليفهء عباسى كه از 381 تا 422 هجرى خلافت كرد و نام وى احمد بود\r\n( 12 ) - على . . . : بر آئين و برسم در مانند اين رويداد ( تسليت در وفات پادشاه پيشين و شادباش گفتن به جانشين او )\r\n( 13 ) - لوا : بكسر اول مخفف لواء بمعنى درفش لشكر\r\n( 14 ) - عهد : پيمان و عهدنامه كه ميان دو حاكم بسته شود\r\n( 15 ) - رود : درخور و مناسب باشد\r\n( 16 ) - نعوت : بضم اول جمع نعت بمعنى وصف نيك و ستوده\r\n( 17 ) - مقرر : مسلم و ثابت\r\n( 18 ) - ثغر بزرگ : بفتح اول و سكون دوم مرز بزرگ و پهناور ، موصوف و صفت\r\n( 19 ) - كرامات : بفتح اول جمع كرامت در اينجا بمعنى نفايس يا اشياء نفيس و چيزهاى گران‌بهاست كه به ارمغان دهند\r\n( 20 ) - بر اثر :\r\nبر پى و بدنبال\r\n( 21 ) - برملا : بر سر انجمن و آشكارا ، نيز نگاه كنيد به صفحهء 7 شمارهء ( 4 )\r\n( 22 ) - نسخت : نسخه و رونوشت\r\n( 23 ) - طبرستان : بفتح اول و دوم و سوم مازندران\r\n( 24 ) - امير يوسف : عم سلطان مسعود و سردار لشكر امير محمد\r\n( 25 ) - بو سهل حمدوى : مراد خواجه ابو سهل احمد بن حسن حمدوى ( بفتح حاء و سكون ميم و فتح دال و كسر واو ) وزير امير محمد است در مدت هفت ماه فرمانروائى آن شاهزاده\r\n( 26 ) - خواجه على ميكائيل :\r\nاز رجال مشهور كه به سالارى حاج از راه بغداد به زيارت خانهء خدا رفت\r\n( 27 ) - سرهنگ بوعلى كوتوال : نگهدارندهء قلعه و شهر غزنين بوده است ، در برهان قاطع ذيل كوتوال آمده است نگهدارندهء قلعه و شهر باشد و او را سرهنگ هم مىگويند\r\n( 28 ) - بندگى نموده :\r\nاظهار چاكرى كرده بودند\r\nص 16\r\n( 1 ) - از بهر تسكين وقت را : براى آرام دادن وضع و وقت\r\n( 2 ) - را : استعمال را در مفعول\r\n\r\n","description":"","footnote":"","page_name":" 96 ","page_number":134},
  {"content":"\r\n\r\nبواسطه و همچنين با نايب فاعل فعل مجهول ( در اينجا مراد امير محمد ) در اين سبك شايع است ( نقل از حواشى دكتر فياض )\r\n( 3 ) - اضطراب : پراكندگى و جنگ و خصومت و خلل و پريشانى ، مصدر باب افتعال از مجرد ضرب\r\n( 4 ) - لهو : بفتح اول و سكون دوم بازى كردن و مباشرت\r\n( 5 ) - مجلس كرد : جلسه‌اى آراست يا مجلسى ترتيب داد ، امير خسرو فرمايد :\r\n بعد ازين بينى در سايهء هر شاخ بلند * مجلسى كرده جوانان مىآشام بهار \r\n( نقل از آنندراج )\r\n( 6 ) - ديار : بكسر اول جمع دار بمعنى خانه و سراى و در سياق فارسى بيشتر بمعنى شهر و كشور به كار مىرود\r\n( 7 ) - آخر : بارى ، خلاصه ، شبه حرف ربط\r\n( 8 ) - محال : بضم اول باطل و خطا\r\n( 9 ) - معنى جمله : اين كار فيصله يابد و يك روى و يك‌جهت شود\r\n( 10 ) - منازع :\r\nكوشنده به خصومت با كسى ، اسم فاعل از منازعه مصدر باب مفاعله\r\n( 11 ) - شحنه : بكسر اول و سكون دوم ضابط شهر يا شهربان و داروغه\r\n( 12 ) - بازايستد : بايستد يا مقيم شود و بماند باز پيشوند فعل براى تأكيد\r\n( 13 ) - كراهيت : بفتح اول ناپسند و ناخوش داشتن ، مصدر ثلاثى مجرد\r\n( 14 ) - نام را : براى اسم ، براى صورت ظاهر ( نقل از حواشى دكتر فياض )\r\n( 15 ) - ايستانيده آيد : گماشته شود ، فعل مضارع مجهول از ايستانيدن متعدى ايستادن\r\n( 16 ) - راست : براستى و به حقيقت ، قيد تأكيد\r\n( 17 ) - حسن سليمان : حسن فرزند سليمان ، اضافه مفيد انتساب ، شحنهء رى\r\n( 18 ) - دل‌انگيز : دلاور و شجاع و داوطلب ، صفت مركب فاعلى ، سوار موصوف\r\n( 19 ) - به همه حالها : بهر حال\r\n( 20 ) - معنى جمله : ماندن ما را روى و راهى نيست يا وجهى ندارد\r\nص 17\r\n( 1 ) - علويان : بفتح اول و دوم و كسر سوم جمع علوى بمعنى منسوب بعلى ، كسى كه از فرزندان حضرت علىّ بن ابى طالب و حضرت فاطمه باشد\r\n( 2 ) - مردم عامه : عامهء مردم يا مردم فرودست در مقابل خاصه ، موصوف و صفت\r\n( 3 ) - دست : قسم و جنس\r\n( 4 ) - اتباع :\r\nبفتح اول و سكون دوم پيروان جمع تبع بفتح اول و دوم بمعنى پيرو و پيروى\r\n( 5 ) - كوكبه :\r\nبفتح اول و سكون دوم و فتح سوم جماعت مردم ، خدم و حشم و سوار و پياده كه پيشاپيش پادشاه آيند\r\n( 6 ) - جملهء حاليه ( نقل از حواشى دكتر فياض )\r\n( 7 ) - در سلاح غرق : غرق در سلاح ، با سازوبرگ تمام ، صفت تركيبى ، صفت سوار و پياده ، جملهء حاليه بحذف « ايستاده بودند » عطف بر جملهء پيش\r\n( 8 ) - بايستادند : برپاى بودند ، در مجلس پادشاه بزرگان بفرمان وى برخى اجازهء نشستن داشتند و برخى اجازهء ايستادن و اين نشستن و ايستادن از درجات و مراتب دربارى بوده است ؛ مقايسه كنيد با ايستادگان مجلس و مجلس‌نشين در عصر صفوى در حضور شاه\r\n( 9 ) - بنشاندند دور تر : به اجازه پادشاه دور از صدر مجلس آنان را نشاندند\r\n\r\n","description":"","footnote":"","page_name":" 97 ","page_number":135},
  {"content":"\r\n\r\n( 10 ) - آمدى : مىآمد ، ماضى استمرارى\r\n( 11 ) - نظاره : بفتح اول نگريستن به چيزى و فارسيان به اين معنى بتشديد هم استعمال نمايند ( نقل از آنندراج ) ، در عربى نظاره بتشديد دوم بمعنى نگرندگان و نظركنندگان\r\n( 12 ) - درپاشيدى : بضم اول مرواريد سخن نثار كردى\r\n( 13 ) - شكر شكستى : شكر لفظ به دهان مىسود\r\n( 14 ) - چه . . . چه : خواه . . . خواه ، حرف ربط دوگانه براى تسويه ( برابرى )\r\n( 15 ) - گزاف : بكسر اول بيهوده و هرزه و بىحساب\r\n( 16 ) - قال . . . : فرمود خداى توانا و بزرگ و سخن او راست و درست است\r\n( 17 ) - و زاده . . . :\r\nآيهء 247 سورهء بقره ( 2 ) ، و بفزود او را فراخى اندر دانش و تن و خداى بدهد پادشاهى آن را كه خواهد . ص 148 مجلد اول ترجمهء تفسير طبرى ، بتصحيح و اهتمام حبيب يغمائى\r\n( 18 ) - سيرت : سيره و روش و طريقه - معنى جمله : رفتار ما با شما تا اين زمان چگونه است ؟\r\n( 19 ) - محابا : بضم اول فروگذاشت كردن ، مخفف محاباة مصدر باب مفاعله ، در سياق فارسى بيشتر بمعنى پروا و باك و ترس است ، حافظ فرمايد :\r\n اى كه در كشتن ما هيچ مدارا نكنى * سود و سرمايه بسوزى و محابا نكنى \r\n( 20 ) - ديلمان : در اينجا مقصود ديلميان يا ديالمه آل بويه كه بر رى فرمانروائى داشتند .\r\n( 21 ) - هميشه باد : پيوسته بماناد ، جملهء معترضهء دعائى\r\n( 22 ) - بر ما نشسته است : بر ما نهاده شده است و منسوب به اين دولت شديم\r\n( 23 ) - غنوده‌ايم : بضم اول آرميده و آسوده‌ايم .\r\n( 24 ) - عز . . . : ياد وى گرامى باد\r\n( 25 ) - حرم : بضم اول و فتح دوم جمع حرمة بمعنى حرم مرد و اهل وى\r\n( 26 ) - ضياع : بكسر اول جمع ضيعة بمعنى آب و زمين\r\n( 27 ) - پدر ما : يعنى محمود ، عطف بيان سلطان\r\n( 28 ) - ولايت : بكسر اول پادشاهى ، خرد بضم اول كوچك صفت آن\r\n( 29 ) - نيمروز : بكسر اول سيستان\r\n( 30 ) - مهمل : متروك و به خود فروگذاشته ، اسم مفعول از اهمال\r\n( 31 ) - به واجبى : به سزا ، متمم قيدى - واجبى مركب از واجب ( صفت ) + ى مصدرى بمعنى وجوب و از اين قبيل است بخيلى و كريمى بمعنى بخل و كرم\r\n( 32 ) - تمام ساخته : آراسته به تمام و كمال ، صفت مركب مفعولى لشكر موصوف - فعل آخر جمله بقرينهء فعل جملهء معطوف عليه حذف شده است .\r\nص 18\r\n( 1 ) - آزمايش را : براى امتحان يا آزمون\r\n( 2 ) - ريا : بكسر اول مأخوذ از رئاء عربى مصدر باب مفاعله بمعنى خلاف اعتقاد نمودن و خود را به نيكى به مردم نمودن و كارى براى ديدار كسى كردن - بىريا صفت طاعت\r\n( 3 ) - شبهت : بضم اول شبهه بمعنى امرى كه در آن بخطا و صواب حكم نكنند\r\n( 4 ) - نيكو داشت : فضل و احسان ، مصدر مرخم\r\n( 5 ) - دريافتن : تلافى و تدارك\r\n( 6 ) - را : حرف اضافه بمعنى براى\r\n( 7 ) - عبرتى تمام :\r\nپندى كامل\r\n( 8 ) - عشوه : بكسر اول و سكون دوم در اينجا بمعنى فريب\r\n( 9 ) - پيكار :\r\n\r\n","description":"","footnote":"","page_name":" 98 ","page_number":136},
  {"content":"\r\n\r\nجدال و جنگ\r\n( 10 ) - نمودند : نمايان و ظاهر گردانيدند\r\n( 11 ) - دهشت : بفتح اول و سكون دوم و فتح سوم سرگشتگى و تحير\r\n( 12 ) - راه نمود : راه يافت\r\n( 13 ) - اسن : بفتح اول و دوم كلان‌سال‌تر يا بزرگسال‌تر ، افعل تفصيل از سن\r\n( 14 ) - محجم : بضم اول و سكون دوم و كسر سوم بازايستنده از ترس ، اسم فاعل از احجام از مجرد حجم بمعنى بازداشتن\r\n( 15 ) - مىرفت : تمشيت مىيافت و به انجام مىرسيد\r\n( 16 ) - نهاده بودند : قرار داده بودند و مواضعه كرده بودند\r\n( 17 ) - خداوند : صاحب و بزرگ ، در اينجا مراد پادشاه است\r\n( 18 ) - عميد :\r\nبفتح اول و كسر دوم سرور و مهتر ، نوعى لقب محترمانه\r\n( 19 ) - فصل : سخن حق و راست\r\n( 20 ) - خطيب : خطبه‌خوان ، در اينجا مقصود بزرگ قوم كه با پادشاه در حاجتهاى آنان سخن گويد\r\n( 21 ) - مدروس : كهنه و فرسوده و ناپديد ، اسم مفعول از درس و دروس بضم اول\r\n( 22 ) - فخر الدولة : مراد فخر الدولة ابو الحسن على پسر ركن الدولة ( 366 - 387 ) از ديالمهء رى و اصفهان و همدان\r\n( 23 ) - صاحب اسماعيل عباد :\r\nمقصود وزير نامدار مؤيدالدولهء ديلمى ( 366 - 373 ) و فخر الدولة ، صاحب ابو القاسم اسماعيل بن عباد ( 326 - 385 ) است كه بقول ابن خلكان نخستين كس است از وزراء كه لقب صاحب گرفته بدان سبب كه مصاحب ابو الفضل بن العميد بود يا بدان جهت كه از كودكى مصاحب مؤيد الدولة بوده است ( نقل باختصار از لغت‌نامهء دهخدا )\r\n( 24 ) - زنى و پسرى عاجز : مراد سيده خاتون زن فخر الدولة و پسرش مجد الدولة\r\n( 25 ) - محمود : سلطان محمود غزنوى ، از لحاظ دستور عطف بيان يا بدل ملك اسلام\r\n( 26 ) - در دل افكند : الهام كرد\r\n( 27 ) - قرامطه : بفتح قاف و كسر ميم قرمطيان ، فرقهء از غلات شيعه مىباشند كه به سبعيه نيز ناميده شده‌اند ، قرامطه جمع قرمطى و قرمطى صفت نسبى است از قرمط - قرمط رئيس قرامطه و از باطنيه است قرمطيان بوى نسبت دارند ( نقل باختصار از لغت‌نامهء دهخدا )\r\n( 28 ) - داشت : نگاهدارى و اداره كرد .\r\nص 19\r\n( 1 ) - ضابط : هشيار و توانا و نگاهدارنده ، اسم فاعل از ضبط\r\n( 2 ) - نمد اسب : نمد زين كه بر پشت اسب نهند و زين بر بالاى آن قرار گيرد - نمد بفتح اول و دوم پوشاكى از پشم و كرك\r\n( 3 ) - متغلب : بچيرگى دست‌يابنده ، اسم فاعل از تغلب مصدر باب تفعل از مجرد غلبه\r\n( 4 ) - عاجزان : در اينجا فرمانروايان ناتوان و ناشايسته\r\n( 5 ) - مىبرانداخت : برمىانداخت ، تقديم « مى » براى تأكيد و استمرار\r\n( 6 ) - حلاوت عدل : بفتح اول شيرينى داد\r\n( 7 ) - بچشانيده :\r\nبچشانيده بودى ، فعل ماضى بعيد جزاى شرط ، بودى به قرنيهء اثبات آن در جمله‌هاى پيش در اينجا حذف شده است\r\n( 8 ) - رايت : درفش\r\n( 9 ) - شحنه : بكسر اول ضابط شهر يا شهربان\r\n( 10 ) - البته : بىگمان و قطعا ، قيد تأكيد و ايجاب ، مأخوذ از بت بفتح اول در عربى\r\n\r\n","description":"","footnote":"","page_name":" 99 ","page_number":137},
  {"content":"\r\n\r\nبمعنى قطع\r\n( 11 ) - پيروزى خداى : نصرت و يارى خداوند\r\n( 12 ) - مىبودى : ماضى استمرارى بوجه شرطى\r\n( 13 ) - خطر : بفتح اول و دوم قدر و بزرگى\r\n( 14 ) - بنده‌تر : مطيع‌تر\r\n( 15 ) - زود زود : نيك زود يا به زودى ، تكرار قيد زمان براى تأكيد است ، در لغت‌نامه دهخدا بيتى از مولانا به گواه اين معنى ضبط است :\r\n از فسون او عدمها زود زود * خوش معلق مىزند سوى وجود \r\n( 16 ) - نشاط رفتن : بفتح اول ميل و شوق و عزم رفتن\r\n( 17 ) - او : ضمير مرجعش تازيانه - معنى جمله : اگر تازيانه‌اى هم بياويزد ، از آن فرمان مىبريم ، مرحوم دكتر فياض نوشته‌اند :\r\nاز باب مبالغه و بر سبيل تمثيل است\r\n( 18 ) - جزاكم . . . : خداوند بشما پاداش نيك دهاد\r\n( 19 ) - راعى : والى و امير و نگاهدارنده ، صفت جانشين موصوف ( پادشاه )\r\n( 20 ) - معنى جمله :\r\nكارها با هم سازگار و متناسب شود\r\n( 21 ) - بخردوار : خردمندانه ، مركب از بخرد ( صفت ) + وار پسوند نسبت و لياقت و مشابهت ؛ جواب موصوف\r\n( 22 ) - مستحق : سزاوار ، اسم فاعل از استحقاق\r\n( 23 ) - نقيب علويان : بفتح اول مهتر و رئيس سادات علوى و هواداران آنان\r\n( 24 ) - غازى : كارزاركننده با دشمن دين ، اسم فاعل از مصدر غزو بفتح اول و سكون دوم . مرحوم دكتر فياض نوشته‌اند غازيان يا مطوعه مردمى بودند كه در شهرها داوطلبانه براى جهاد با كفار جمع مىشدند و لشكرى تشكيل مىدادند كه سالارى مخصوص داشت\r\n( 25 ) - راست كنند : آماده و درست كنند و فراهم سازند\r\n( 26 ) - زراندود : زراندوده يا آب داده بزر ، صفت مركب مفعولى\r\nص 20\r\n( 1 ) - مرتبه‌داران : ظاهرا قسمتى از مأمورين تشريفات بوده است ( نقل از حواشى دكتر فياض )\r\n( 2 ) - گسيلشان كن : آنان را روانه ساز . شان ضمير متصل مفعولى است كه بجزء غير صرفى فعل مركب مىپيوندد\r\n( 3 ) - خازن : گنجور و نگاهبان جامه‌خانه و تحويلدار و خزانه‌دار\r\n( 4 ) - بر شغل : شاغل ، صفت پيشوندى ، مسند\r\n( 5 ) - بسم اللّه : بنام خدا . در سياق فارسى گاه از اصوات يا شبه جمله است براى آغاز كردن يا استفتاح\r\n( 6 ) - سياه‌داران :\r\nظاهرا مراد حاجبان است كه جامهء سياه مىپوشيدند . براى توضيح بيشتر نگاه كنيد به صفحهء 966 تاريخ بيهقى ، تصحيح دكتر فياض چاپ سال 1350\r\n( 7 ) - بر جمله‌اى : بر وضعى و قرارى ( نقل از حواشى دكتر فياض )\r\n( 8 ) - بار بگسست : بار يافتن به پايان رسيد و حاضران مجلس شاه پراكندند\r\n( 9 ) - به نظاره ايستاده : به تماشا ايستاده بودند ، حذف « بودند » بقرينهء اثبات آن در جملهء معطوف عليه\r\n( 10 ) - نيم ترك : نوعى خيمه\r\n( 11 ) - بزرگان اميران : فرمانروايان بزرگ ، صفت جمع اضافه بموصوف جمع\r\n( 12 ) - به شحنگى : براى شحنه بودن و ضبط و نگاهدارى\r\n( 13 ) - نيكورو : به نيكى رفتار كن\r\n( 14 ) - رسيديم : ماضى مطلق بجاى مستقبل محقق الوقوع ( برسيم )\r\n\r\n","description":"","footnote":"","page_name":" 100 ","page_number":138},
  {"content":"\r\n\r\n( 15 ) - محتشم : با حشمت و شكوه ، در سياق فارسى بفتح شين خوانده مىشود ، صفت سالار\r\n( 16 ) - خداوندان قلم : صاحبان قلم و مراد دبيران و منشيان توانا\r\n( 17 ) - معنى جمله : اگر خواست ايزد باشد ، ان شاء اللّه\r\n( 18 ) - نهمت : بفتح اول و سكون دوم حاجت و مراد\r\n( 19 ) - سخت تمام : نيك كامل\r\n( 20 ) - حسن راى : حسن نظر و اعتقاد ما ( نقل از حواشى دكتر فياض )\r\n( 21 ) - معنى جمله : اجازهء جلوس در مجلس شاه داشت كه مرتبهء بزرگى بوده است\r\n( 22 ) - زمين بوسه داد : بر زمين پيشگاه به نشان ادب و احترام بوسه زد ، نظامى فرمايد :\r\n درو درگهى ديد بر آسمان * زمين بوس او هم زمين هم زمان \r\n( نقل از آنندراج )\r\n( 23 ) - محل : جايگاه و مرتبه ، اسم مكان از مصدر حل و حلول\r\n( 24 ) - ديباى رومى : حرير الوان آسياى صغير كه در زمان قديم بخش مهم امپراطورى روم شرقى بوده است\r\nص 21\r\n( 1 ) - خدمت كرد : چاكرى و بندگى نمود و احترام گزارد\r\n( 2 ) - ثنا : بفتح اول ستايش\r\n( 3 ) - خواندند : دعوت كردند و فراخواندند\r\n( 4 ) - معنى جمله : مردم نثارى شايان دادند و احترام گزاردند\r\n( 5 ) - شهاب الدولة : ستارهء درخشان دولت ، لقب مسعود\r\n( 6 ) - الخميس . . . :\r\nپنجشنبه سيزده روز گذشته از رجب سال چهارصد و بيست و يك\r\n( 7 ) - فرخى : بفتح اول و تشديد دوم مضموم مباركى و خجستگى\r\n( 8 ) - اهبت : بضم اول و سكون دوم ساز و ساختگى كار\r\n( 9 ) - عدت : بضم اول و تشديد دوم مفتوح ساز و ساخت يا سازوبرگ\r\n( 10 ) - بر دو فرسنگى : جائى كه دو فرسنگ تا مبدأ فاصله داشت ، صفت جانشين موصوف\r\n( 11 ) - به خدمت : براى گزاردن احترام و عرض بندگى\r\n( 12 ) - برنشست : سوار بر مركب شد\r\n( 13 ) - تفت : بفتح اول و سكون دوم گرم و بشتاب ، قيد روش و وصف\r\n( 14 ) - خوار : نام ولايتى است در حوالى رى ( برهان قاطع )\r\n( 15 ) - زعيم : بفتح اول و كسر دوم مهتر و رئيس قوم\r\n( 16 ) - زوزنى : منسوب بزوزن كه يكى از آباديهاى خواف در خراسان است در حوالى تربت حيدريه - خواجه بو سهل زوزنى : محمد ابن حسن زوزنى عارض سلطان مسعود . او يگانهء روزگار بود در ادب و لغت و شعر . . . و باز به زمان مسعود شغل عرض بوى مفوض شد . . . ( نقل باختصار از لغت‌نامهء دهخدا )\r\n( 17 ) - گريخته از غزنين : بگريز آمده از غزنه ، حال براى بو سهل ، صفت مركب\r\n( 18 ) - مخف : بضم اول و كسر دوم و تشديد سوم سبكبار ، اسم فاعل از اخفاف مصدر باب افعال از مجرد خفت بمعنى سبكى\r\n( 19 ) - آلت : اسباب و وسائل\r\n( 20 ) - بنوا : داراى نوا و ساز و سامان يا توانگر ، صفت پيشوندى\r\n( 21 ) - نماز ديگر : نماز عصر و وقت آن\r\n( 22 ) - بدساختگى : ناسازگارى و بدرفتارى\r\n( 23 ) - درشت : ناهموار - شايد درشت و ناخوش بود ( نقل از حواشى دكتر فياض )\r\n( 24 ) - صفرائى عظيم : موصوف و صفت ، سخت تندخو -\r\n\r\n","description":"","footnote":"","page_name":" 101 ","page_number":139},
  {"content":"\r\n\r\nصفراء مؤنث اصفر بمعنى خلط زرد معروف كه به اعتقاد قدماء غلبه آن موجب خشم و تندى است\r\n( 25 ) - محضر : بفتح اول و دوم چك ( حجت و سند ) كه براى اثبات دعوى به مهر و گواهى اهالى و موالى رسانند ، سجل قاضى ، شهادتنامه ، صورت مجلس\r\n( 26 ) - قلعت : قلعه يا دژ غزنين به صورت معرفه ( بقرينهء ذكر غزنين در جملهء معطوف عليه )\r\n( 27 ) - يمينى : بفتح اول و كسر دوم منسوب به يمين ، صفت تاريخ - يمين : مأخوذ از لقب سلطان محمود غزنوى يمين الدولة ، بيهقى چند مجلد از تاريخ خود را تاريخ يمينى يا مقامات محمودى خوانده است كه در دست نيست\r\n( 28 ) - معنى جمله : روز زندگى به پايان رسيده است\r\nص 22\r\n( 1 ) - بدى اعتقاد وى : مقصود مذهبى است كه در آن روزگار مختار محمود نبود ، شايد مراد گرايش به قرمطيان و باطنيانست ، يعنى كسى از سخن وى بر كژى عقيده‌اش نمىتوانست دليل آورد\r\n( 2 ) - محشر : بفتح اول و سكون دوم و فتح سوم جاى گرد آمدن در قيامت\r\n( 3 ) - موقف : بفتح اول و سكون دوم و كسر سوم جاى ايستادن - موقفى قوى : موصوف و صفت ، مجازا مقصود دادگاهى نيرومند و توانا يا دادگاه الهى\r\n( 4 ) - و اللّه . . . : و خداوند ما و همهء مسلمانان را از رشك و بدخوئى و ناراستى و لغزش بدهش و بخشش خود نگاه داراد\r\n( 5 ) - معنى جمله : سلطان مسعود ببو سهل نيك توجه و عنايت نمود\r\n( 6 ) - معنى جمله : با رسيدن بو سهل بدين مقام آرزوهاى نفسانى مخالفان نابود شد و از ميان رفت\r\n( 7 ) - اذا . . . : چون موسى آمد و چوب‌دست خويش بيفكند ، پس همانا جادوئى و جادو ناچيز ( باطل ) شد\r\n( 8 ) - شبه وزير :\r\nبكسر اول و سكون دوم ، همپايه وزير يا وزير مانند\r\n( 9 ) - باد : مجازا بمعنى غرور و خود - بينى و نخوت - معنى جمله : غرور و نخوت طاهر و ديگران فروكش كرد\r\n( 10 ) - برداشت :\r\nرخت سفر برداشت ؛ در بعضى افعال كه با مفعول معينى زياد استعمال مىشوند ، به‌طورىكه حذف آن مفعول ديگر موجب اشتباهى نمىشود ، زبان به‌وسيله حذف آن مفعول بتسهيل و تخفيف مىگرايد مثل تاخت و برنشست و برداشت و امثال اينها ( نقل از حواشى دكتر فياض )\r\n( 11 ) - ديه : بكسر اول ده\r\n( 12 ) - كاريزى بزرگ : قناتى بزرگ\r\n( 13 ) - ركابدار : قاصد\r\n( 14 ) - نامهء توقيعى : نامه‌اى با امضاى پادشاه و نوشته مختصر او ، موصوف و صفت نسبى\r\n( 15 ) - احماد : ستودن ، مصدر باب افعال\r\n( 16 ) - عاق : نافرمان و آزاردهنده ، اسم فاعل از عقوق بضم اول ، عاق در عربى بتشديد قاف است - معنى چند جمله : قاصدى كه سلطان محمود فرستاد ، نامه‌اى به امضاى وى آورد كه در آن در ظاهر به نيكى از خدمتى كه مسعود در اصفهان با ارسال خزينه‌ها و جامه خانه كرد سخن رفته بود و در نهان نامه‌هاى مختصر بسران لشكر و علاء الدولة كاكويه نوشته بود كه مسعود پسرم نافرمان است\r\n( 17 ) - اسب بداشت : اسب را از رفتن بازايستانيد\r\n( 18 ) - گرفت : آغاز كرد\r\n( 19 ) - بغلان : بفتح اول و سكون دوم\r\n\r\n","description":"","footnote":"","page_name":" 102 ","page_number":140},
  {"content":"\r\n\r\nشهرى از تخارستان در حوالى بلخ\r\n( 20 ) - نالان شد : بيمار شد\r\n( 21 ) - حاجب غازى :\r\nآسيغتگين حاجب سالار غازيان و از هواداران مسعود\r\n( 22 ) - فرمان يافت : مرد\r\n( 23 ) - خداوند : خدايگان مسعود\r\n( 24 ) - مىبيايد : همانا خواهد آمد ، فعل مضارع با باى تأكيد پس از « مى »\r\nص 23\r\n( 1 ) - رسانيده آيد : فعل مضارع مجهول بجاى مضارع معلوم ( برسانى )\r\n( 2 ) - فروگرفت :\r\nپائين آورد و فرونهاد\r\n( 3 ) - در موم گرفته : در موم پنهان كرده و پوشيده ، صفت مركب مفعولى حال براى ملطفه‌ها\r\n( 4 ) - بيرون گرفت : بيرون آورد\r\n( 5 ) - يكى : ضمير مبهم ، كنايه از چيز يا شخص نامعين\r\n( 6 ) - هم از آن بابت : از همان وجه و جهت\r\n( 7 ) - همان :\r\nاسم اشاره مركب\r\n( 8 ) - معنى جمله : همه يكسان نوشته شده است\r\n( 9 ) - بعينه : بكسر اول و فتح دوم و سكون سوم راست و درست ، متمم قيدى ، مركب از ب + عين + ه ، معنى لفظ بلفظ آن « به حقيقت خود و بذات خود »\r\n( 10 ) - سبحان اللّه العظيم : پاك و منزه مىدانم خداى بزرگ را ، در سياق فارسى از اصوات يا شبه جمله است براى بيان تعجب و بجاى « شگفتا » به كار مىرود\r\n( 11 ) - عمر به پايان آمده : اين سه جمله صفت است براى كلمهء پادشاه ، درين قسم صفت كه صفت جمله‌اى بايد نام نهاد ، ياء وحدت حتما به آخر موصوف الحاق مىشده است ، حتى در مورد صفتهاى مفرد هم سبكهاى قديم اين نكته را رعايت مىكردند ( نقل از حواشى دكتر فياض )\r\n( 12 ) - جايگاه او : مقام بزرگ وى مراد منصب پادشاهى او\r\n( 13 ) - ارزانى داشت : بخشيد\r\n( 14 ) - سگاليد : بكسر اول انديشيد\r\n( 15 ) - دل : مجازا بمعنى تمايل و احساس ، ذكر محل و ارادهء حال\r\n( 16 ) - چنين يك جفا : بيداد و آزارى بدين گونه ، صفت و موصوف\r\n( 17 ) - زلت بافراط : بفتح اول لغزش از حد درگذشته ، موصوف و صفت\r\n( 18 ) - درگذشته است : بخشوده است و عفو كرده\r\n( 19 ) - گوشمال : گوش پيچ\r\n( 20 ) - نهاد : انگاشت و تصور كرد و بشمار آورد\r\n( 21 ) - معنى عبارت : به ويژه كه شاه فرمان دهد يا به ويژه كه فرمان شاه باشد\r\n( 22 ) - دبير : منشى و نويسنده\r\n( 23 ) - استيصال : از بيخ بركندن ، مصدر باب استفعال از مجرد اصل بمعنى بيخ\r\n( 24 ) - زهره : بفتح اول پوستى باشد پرآب كه بر جگر آدمى و حيوانات ديگر چسبيده است و كنايه از دليرى و شجاعت بود ( نقل از برهان قاطع )\r\nص 24\r\n( 1 ) - نادر : غريب و شگفت\r\n( 2 ) - اگر . . . اگر : چه . . . چه ، حروف ربط دوگانه براى تسويه ( برابر كردن )\r\n( 3 ) - وجيه : بفتح اول و كسر دوم روشناس و با قدر و منزلت ، صفت از وجاهت\r\n( 4 ) - گشتند و شد : روشناس گشتند و نامى شدند ، « در قديم رسم بوده است\r\n\r\n","description":"","footnote":"","page_name":" 103 ","page_number":141},
  {"content":"\r\n\r\nكه چون دو فعل جمع مغايب متعاطف بوده‌اند ، دومى ( معطوف ) را گاهى مفرد مىآورده‌اند ، رجوع كنيد به مقدمهء جهانگشا چاپ ليدن از آقاى قزوينى ، نقل از حواشى دكتر فياض »\r\n( 5 ) - نيز : ديگر ، پس از آن ، قيد زمان\r\n( 6 ) - فاما : پس اما ، اما در سياق فارسى حرف ربط براى تفصيل مأخوذ از عربى\r\n( 7 ) - هارون الرشيد : هارون ملقب به الرشيد نامدارترين خليفهء عباسيان ( 170 - 193 )\r\n( 8 ) - مثبت : نوشته و در دفتر ثبت كرده ، اسم مفعول از اثبات\r\n( 9 ) - نالان : بيمار ، صفت فاعلى از مادهء فعل امر بمعنى ناله‌كننده\r\n( 10 ) - بر شرف هلاك شد : به مردن رسيد يا بر مرگ برآمد ( مشرف بموت شد ) - شرف : بفتح اول و دوم بر امر بزرگ رسيدن از خير يا از شر ، برآمدن بر چيزى\r\n( 11 ) - فضل ربيع : فضل بن ربيع ، اضافه مفيد انتساب\r\n( 12 ) - آل برمك : برامكه فرزندان شخصى هستند كه سمت رياست مذهبى يكى از بتكده‌هاى بودائى شهر بلخ يعنى نوبهار را داشته و برمك ظاهرا لقب عمومى جميع كسانى بوده است كه به اين مقام مىرسيده‌اند از اين طايفه خالد در ايام دعوت ابو مسلم قبول اسلام كرد . . . پسرش يحيى در رساندن هارون به خلافت نهايت فداكارى به خرج داد . . . پسران يحيى فضل و جعفر و محمد و موسى پس از رسيدن پدر به وزارت هارون همه در راه بردن كارهاى خلافت معين و ياور او بودند . . . ( نقل از تاريخ ايران تأليف حسن پيرنيا ، عباس اقبال )\r\n( 13 ) - زرادخانه : سلاح‌خانه\r\n( 14 ) - مخير : بضم اول و فتح دوم و تشديد سوم مفتوح اختيار داده ، اسم مفعول از تخيير\r\n( 15 ) - مأمون : عبد اللّه ملقب بمأمون از 198 تا 218 هجرى خلافت كرد و سردار وى طاهر بن حسين ملقب به ذو اليمينين در سال 198 بغداد را مسخر كرد و برادر مأمون محمد ملقب بامين كه از ( 193 - 198 ) خلافت داشت بدست پيروان طاهر اسير شد و بحبس افتاد و پس از آن بدستور طاهر سر امين را بريده نزد مأمون فرستادند ، طاهر ذو اليمينين در سال 195 پنجاه هزار سپاهى امين را كه به سردارى علىّ بن عيسى براى شكست مأمون بخراسان رو نهاده بودند در نزديكى رى منهزم كرد و سر علىّ بن عيسى را بمرو پيش مأمون گسيل داشت\r\n( 16 ) - سه فرزند : امين و مأمون و على ، نگاه كنيد به صفحهء 246 ج 2 حبيب السير چاپ تهران سال 1333\r\n( 17 ) - غدر :\r\nبفتح اول و سكون دوم بىوفائى و پيمان‌شكنى\r\n( 18 ) - بغى : بفتح اول و سكون دوم ستم\r\nص 25\r\n( 1 ) - درشويد : از جهان مىرويد\r\n( 2 ) - از خداى . . . پذيرفتم : در پيشگاه خداوند قبول كردم و بر عهده گرفتم\r\n( 3 ) - وصيت : بفتح اول سفارش\r\n( 4 ) - همچنان : جانشين جملهء محذوف ، همچنان‌كه هارون وصيت كرده بود\r\n( 5 ) - حاشيت : حاشيه ، كسان و همدمان و خدم و حشم\r\n( 6 ) - دزديده : دزدانه ، به كنايه يعنى پنهانى ، قيد حالت يا حال\r\n( 7 ) - بىحشمت : بىشرم و بيم ، متمم قيدى\r\n( 8 ) - دركشيد : حركت كرد و به راه افتاد\r\n( 9 ) - زبيده : بضم اول و فتح\r\n\r\n","description":"","footnote":"","page_name":" 104 ","page_number":142},
  {"content":"\r\n\r\nدوم و سكون سوم ، مادر امين دختر جعفر بن منصور\r\n( 10 ) - نشاط و لهو : رامش و اشتغال بطرب\r\n( 11 ) - درايستاد : كوشيد و اصرار كرد\r\n( 12 ) - منبر : بكسر اول جاى مرتفعى كه خطيب و واعظ بر آن ايستد و سخن راند ، مشتق از نبر بمعنى برداشتن و بلند كردن\r\n( 13 ) - ذو اليمينين : صاحب دو دست راست ، لقبى كه مأمون بطاهر داد ، گويند چون در جنگ با علىّ بن عيسى ماهان با هر دو دست شمشير مىزد ، اين لقب بوى داده شد ، سبب ديگرى نيز براى يافتن اين لقب ذكر شده است ( براى توضيح بيشتر نگاه كنيد به لغت‌نامهء دهخدا )\r\n( 14 ) - روى : جهت و جانب\r\n( 15 ) - هرثمهء اعين : هرثمهء ابن اعين از امراء هارون رشيد است كه ولايت خراسان به او داده شد ( حبيب السير بنقل لغت‌نامهء دهخدا )\r\n( 16 ) - خلل : بفتح اول و دوم تباهى كار و رخنه\r\n( 17 ) - شغل دل : گرفتارى خاطر\r\n( 18 ) - سه سال و چيزى : سه سال و اندى ، اند : بفتح اول و سكون عددى مجهول از سه‌تا نه\r\n( 19 ) - متوارى : بضم اول و فتح دوم پنهان و پوشيده ، اسم فاعل از توارى مصدر باب تفاعل\r\n( 20 ) - ببايد : بايسته و درخور باشد\r\n( 21 ) - خدمت : پيشگاه ، حضور ، كار\r\n( 22 ) - عطلت : بضم اول و سكون دوم بيكارى\r\n( 23 ) - پايمرد : خواهشگر و دستگير و شفيع\r\n( 24 ) - ايادى : بفتح اول جمع ايدى و ايدى جمع يد و يد بفتح اول نعمت و احسان و نيكوئى در حق كسى و نيز بمعنى دست - معنى جمله : بر گردن همه كسان درگاه حق احسان و نيكى داشت\r\nص 26\r\n( 1 ) - بيرون آمد : صادر شد و نشر يافت\r\n( 2 ) - عبد اللّه طاهر : عبد اللّه بن طاهر ، ابن خلكان در ترجمهء فضل اين قضيهء شفاعت فضل را به طاهر بن الحسين نسبت مىدهد ، بهر حال چند جاى ديگر اين قضيه نيز محل نظر است . . . ( نقل از حواشى دكتر فياض )\r\n( 3 ) - خدمت درگاه : چاكرى و خدمتگزارى آستان خلافت\r\n( 4 ) - تلطف : لطف و نرمى كردن ، مصدر باب تفعل\r\n( 5 ) - سخت دراز : بسيار طولانى\r\n( 6 ) - بجاى آمده است : استقرار يافته است و بدست آمده ، فردوسى فرمايد :\r\n به شهرى كه آرام و راى آيدت * همه آرزوها بجاى آيدت \r\n( نقل از لغت‌نامهء دهخدا )\r\n( 7 ) - پرسيده آيد : فعل مضارع مجهول بجاى مضارع معلوم ( بپرسى ) به رعايت ادب .\r\n( 8 ) - تهمت : بضم اول بدگمانى و سوء ظن\r\n( 9 ) - استطلاع : طلب آگاهى كردن و اطلاع خواستن ، مصدر باب استفعال - معنى جمله : آگاهى و اطلاع خواستن از سوى من است كه از وى ( خليفه ) مىپرسى\r\n( 10 ) - سپاس دارم : منت پذيرم و قبول دارم و شكرگزارم\r\n( 11 ) - بار : رخصت رفتن بحضور\r\n( 12 ) - رقعت : بضم اول رقعه يا نوشتهء كوتاه\r\n( 13 ) - سزيد : بفتح اول سزاوار و درخور و شايسته بود\r\n( 14 ) - معنى جمله : بخشايش مولاى ما\r\n\r\n","description":"","footnote":"","page_name":" 105 ","page_number":143},
  {"content":"\r\n\r\nخليفه او را زندگى تازه‌اى بخشيد\r\n( 15 ) - ارزانى داشت : به كنايه يعنى بخشيد\r\n( 16 ) - مهمات ملك : كارهاى سخت ملك يا امور مهمه\r\n( 17 ) - بىحرمت : آنكه درخور احترام نيست ، صفت پيشوندى\r\n( 18 ) - باغى : نافرمان ، اسم فاعل از بغى\r\n( 19 ) - غادر : بىوفا و پيمان‌شكن ، اسم فاعل از غدر\r\n( 20 ) - زيادت جاه : افزونى و بيشى منزلت و بزرگى\r\n( 21 ) - خسيس‌تر :\r\nبفتح اول و كسر دوم پست‌تر يا فروتر صفت درجه ، در اينجا بمعنى خسيس‌ترين ( صفت سنجشى عالى ) به كار رفته است\r\n( 22 ) - يك سوارگان خامل ذكر : سوارانى كه هيچ رتبه‌اى ندارند و گمنام و بىقدر باشند ، موصوف و صفت تركيبى\r\n( 23 ) - والسلام : مبتداى جمله‌ايست كه خبر آن « على من اتبع الهدى » بقرينهء حالى محذوفست و در پايان نامه‌ها آورده مىشد بمعنى سلام بر كسى باد كه از راستى پيروى كند\r\n( 24 ) - معنى جمله : نامه را با پاسخى كه مأمون بر پشت آن به خط خود نگاشته بود ، بدست قاصدى شايستهء اعتماد و نيك پنهان به نزد فضل گسيل داشت\r\n( 25 ) - شبگير : هنگام سحر پيش از صبح ، مير خسرو گويد :\r\n بس آهو كو بكشت افتاد شبگير * جوى ناخورده خورد اندر جگر تير \r\n( نقل از آنندراج ) ، اسم زمان مركب ، ساخته از مادهء امر ، نظير برگ‌ريز بمعنى فصل خزان\r\nص 27\r\n( 1 ) - ساخته باشند : آماده و آراسته كرده باشند\r\n( 2 ) - البته : قطعا و بىگمان ، مأخوذ از بت بفتح اول در عربى بمعنى قطع ، از لحاظ دستورى قيد ايجاب و تأكيد\r\n اين سرائيست كه البته خلل خواهد كرد * خنك آن قوم كه در بند سراى دگرند \r\nص 123 كليات سعدى ، تصحيح فروغى\r\n( 3 ) - تولد كند : پيدا شود و پديد آيد\r\n( 4 ) - شرمگين : باحيا\r\n( 5 ) - خمول : بضم اول گمنامى و بىقدرى\r\n( 6 ) - معنى جمله : با گذشت زمان اين كار درست خواهد شد\r\n( 7 ) - تو بينى : تو مصلحت مىبينى\r\n( 8 ) - زاستر : بمعنى از آن سوىتر است ، فرخى مىگويد :\r\n هيچ علم از عقل او موئى نماند بازپس * هيچ فضل از خلق او گامى نگردد زاستر \r\n( نقل از حواشى دكتر فياض )\r\n( 9 ) - نخست سرا : سراى اولين از كاخ خليفه يا سراى بيرونى\r\n( 10 ) - شادروان : بضم سوم و سكون چهارم سراپرده و سايبان\r\n( 11 ) - محفورى : بفتح اول و سكون دوم منسوب به محفور كه نام شهرى بوده است در كنار درياى روم كه در آن فرش بافته مىشد ، صفت جانشين موصوف ( فرش ) و از اين قبيل است « حلبى » منسوب به شهر حلب\r\n( 12 ) - صفه : بضم اول پيش دالان\r\n( 13 ) - نوبتيان : جمع نوبتى و نوبتى منسوب به نوبت ، بمعنى آنكه به نوبت خدمت كند ، پاسدار و نگهبان ، فرخى گويد :\r\n شاه تركستان بر درگه فرخندهء تو * گاه خود خسبد چون نوبتيان گاه پسر \r\n\r\n","description":"","footnote":"","page_name":" 106 ","page_number":144},
  {"content":"\r\n\r\n( نقل از لغت‌نامهء دهخدا )\r\n( 14 ) - ساخته كرد : آماده و مهيا كرد ، فعل مركب\r\n( 15 ) - پگاه‌تر : صبح بسيار زود ، قيد زمان - پگاه بفتح اول سحر و صبح زود\r\n( 16 ) - غلس : بفتح اول و دوم تاريكى پايان شب\r\n( 17 ) - گرفتند : آغاز كردند\r\n( 18 ) - هيبت : بفتح اول و سكون دوم شكوه و بزرگى\r\n( 19 ) - احتشام : حشمت و شكوه و احترام داشتن ، مصدر باب افتعال\r\n( 20 ) - معنى چند جمله : وى ( فضل ) به گرمى از آنان احوال مىپرسيد و پوزش مىخواست ( و سپاس‌گزارى مىكرد ) تا از كنار وى مىگذشتند و مىرفتند\r\n( 21 ) - به اندازهء خويش : در حد خود\r\n( 22 ) - توقير : بزرگداشت ، مصدر باب تفعيل از مجرد وقار\r\n( 23 ) - تبجيل : گراميداشت ، مصدر باب تفعيل از مجرد بجالت بفتح اول گرامى و مكرم شدن\r\n( 24 ) - معذرت پيوست : پياپى پوزش خواست\r\n( 25 ) - نيكو گفت : ذكر خير ، مصدر مرخم\r\n( 26 ) - درگذشت : عبد اللّه از پيش فضل دور شد\r\n( 27 ) - حجاب : بضم اول و تشديد دوم حاجبان\r\nص 28\r\n( 1 ) - معنى سه جمله : گروهى كه رتبهء فروتر داشتند در پيشگاه خليفه برپاماندند و گروهى كه مقام برتر داشتند نشستند و همگان در جايگاه خود قرار يافتند\r\n( 2 ) - فضل ربيع : از لحاظ دستورى عطف بيان يا بدل « بنده »\r\n( 3 ) - جاى كرده‌ام : جايگزين ساختم\r\n( 4 ) - نازل :\r\nفرودين ، صفت پايگاه\r\n( 5 ) - پيش آوردن : به پيشگاه يا بحضور آوردن\r\n( 6 ) - سيرت حميده :\r\nخوى و روش پسنديده و ستوده ، موصوف و صفت\r\n( 7 ) - جنايات : بفتح اول گناهان بزرگ جمع جنايت\r\n( 8 ) - تضرع : عجز و خوارى كردن و زارى نمودن ، مصدر باب تفعل از مجرد ضراعت بفتح اول بمعنى خوارى و زارى\r\n( 9 ) - عاطفت فرمود : مهربانى كرد ، فرمود به رعايت احترام بجاى « كرد » آمده است\r\n( 10 ) - از سر گناهان . . برخاست : درگذشت و صرفنظر كرد\r\n( 11 ) - رتبت دست‌بوس : مرتبهء دست‌بوسى ؛ دست‌بوس اسم مصدر است\r\n( 12 ) - وزير : مقصود حسن سهل برادر فضل بن سهل است كه تا اواخر عمر وزارت مأمون را بر عهده داشت\r\n( 13 ) - كردند : در نسخه‌بدل « كردن » آمده كه بر متن ترجيح دارد ، چه عنايت كردن كار خليفه است نه عبد اللّه طاهر و حسن سهل\r\n( 14 ) - اصطناع : نيكو داشت و احسان ، مصدر باب افتعال از مجرد صنع\r\n( 15 ) - در حال : بىدرنگ و حالى\r\n( 16 ) - تشريف : بزرگ‌داشت\r\n( 17 ) - رسانيد : ابلاغ كرد\r\n( 18 ) - معنى جمله : محل و مرتبهء او را معين كرد ( نقل از حواشى دكتر فياض )\r\n( 19 ) - از خدمت . . . بپرداخت : از خدمت فارغ شد\r\n( 20 ) - دار خلافت :\r\nسراى خلافت يا دار الخلافه\r\n( 21 ) - مشايعت : همراه يا بر پى رفتن ، مصدر باب مفاعله\r\n( 22 ) - به هيچ نوع : به هيچ‌گونه ، متمم قيدى\r\n( 23 ) - عنان باعنان : هم‌عنان و همراه و برابر\r\n( 24 ) - خجالت آورد : شرمسارى نمود\r\n\r\n","description":"","footnote":"","page_name":" 107 ","page_number":145},
  {"content":"\r\n\r\nص 29\r\n( 1 ) - بازنهادم : بنهادم\r\n( 2 ) - مكرمت : بفتح اول و سكون دوم و ضم سوم بزرگداشت\r\n( 3 ) - را : حرف اضافه بمعنى به ، براى\r\n( 4 ) - براستاى من : در حق من يا دربارهء من - راستا بمعنى حق و باره ، در تاريخ سيستان آمده است : طاهر گفت نيكو گويدا اما اگر اين همى براى آن كند كه من براستاى حرم و اسباب وى كردم . . . ( نقل از لغت‌نامهء دهخدا )\r\n( 5 ) - صلت :\r\nبكسر اول و فتح دوم عطيه و جايزه\r\n( 6 ) - معنى جمله : احسانى بسيار بزرگ شمردم\r\n( 7 ) - اسب بگردانيد : عنان اسب را برگرداند\r\n( 8 ) - باز شد : بازرفت\r\n( 9 ) - محلت : محله ، تاى زائده عربى را در كلماتى مانند بقيه و محله و جمله و ناحيه گاه كشيده مىنوشتند ، نيز نگاه كنيد به صفحهء 24 گلستان بكوشش نگارنده\r\n( 10 ) - مشحون : پر ، اسم مفعول از شحن بفتح اول و سكون دوم\r\n( 11 ) - افاضل حضرت : مهتران درگاه\r\n( 12 ) - بداشت : زمان گرفت و دوام يافت\r\n( 13 ) - تهنيت : مباركباد دادن و شادباش گفتن ، مصدر باب تفعيل\r\n( 14 ) - درپيچيدند :\r\nمحاصره كردند و سخت با او درافتادند\r\n( 15 ) - روزگار مىكشيد : زمان مىگرفت و دير مىكشيد و وقت صرف مىشد ، به صورت لازم به كار رفته\r\n( 16 ) - تقرب : نزديكى جستن ، مصدر باب تفعل\r\n( 17 ) - سفط : بفتح اول و دوم جامه‌دان ، برخى سفط را معرب سبد ميدانند\r\n( 18 ) - همچنان محمد : به همين گونه محمد فرموده بود نگاه مىداشتند ، حذف به قرينه\r\n( 19 ) - خازنان : گنجوران و خزينه‌داران\r\n( 20 ) - بازنمودند : بيان كردند و اظهار نمودند و عرضه داشتند\r\n( 21 ) - خالى كرد : در خلوت نشست يا خلوت ساخت - خالى : تنها و تهى ، اسم فاعل از خلو بر وزن علو\r\n( 22 ) - درسپارند : فعل پيشوندى بمعنى ترك كنند و واگذارند ، سنائى فرمايد :\r\n بىبلا نازنين شمرد او را * چون بلا ديد درسپرد او را \r\n( نقل از حواشى دكتر فياض )\r\n( 23 ) - بهتر آمد : به آمد ، صلاح و مصلحت ، مصدر مرخم است كه صورت اسم يافته\r\n( 24 ) - فروگذاريم : ناديده گيريم و از ياد بريم به كنايه يعنى درگذريم و عفو كنيم .\r\nص 30\r\n( 1 ) - غور : بفتح اول و سكون دوم عمق و ژرفا\r\n( 2 ) - بازشدم : بازرفتم\r\n( 3 ) - بركشد : ترقى دهد و بپرورد و بنوازد\r\n( 4 ) - حيلت سازد : چاره كند\r\n( 5 ) - تكليف : زياده از اندازه طاقت كار فرمودن و به خود زحمت دادن\r\n( 6 ) - كاهل : بكسر سوم در سياق فارسى بمعنى تنبل و سست بيشتر به كار مىرود\r\n( 7 ) - بزرگ عيبى : عيبى بزرگ ، تقديم صفت براى تأكيد\r\n( 8 ) - پرورش : پروردن و تربيت - بىپرورش متمم قيدى ، مقصود آنكه مرد استعداد فطرى داشته است ولى تربيت استاد نديده باشد\r\n( 9 ) - تواند : در اينجا بمعنى « داند » به كار رفته است ،\r\n\r\n","description":"","footnote":"","page_name":" 108 ","page_number":146},
  {"content":"\r\n\r\nتواند در لغت‌نامهء دهخدا بمعنى دانستن ضبط شده است ؛ نيز احتمال دارد كه تواند دوم براى تأكيد باشد ، دانستن هم بمعنى توانستن به كار رفته است ، رودكى فرمايد :\r\n مادر مى را بكرد بايد قربان * بچهء او را گرفت و كرد به زندان \r\n بچهء او را از او گرفت ندانى * تاش نكوبى نخست وزو نكشى جان \r\n( 10 ) - تن را بدان ننهند : تن را بدان كار نگمارد يا نسپارد\r\n( 11 ) - بعجز بازگردد : به ناتوانى و بىكفايتى روى آورد\r\n( 12 ) - معنى بيت : در عيبهاى مردم چيزى مانند كوتاه آمدن توانايان در تمام كردن كار نديده‌ام ؛ مقصود آنكه كار را با توانائى داشتن براى به پايان رساندن نيمه‌كاره رها كردن بزرگترين عيب است\r\n( 13 ) - سير : بكسر اول و فتح دوم جمع سيرت بمعنى روش و رفتار و خوى و عادت و طريقه - سير گذشته : رفتار و عادت و طريقهء پيشينيان ، مضاف و مضاف اليه\r\n( 14 ) - ببايد : بايسته و لازم باشد ، فعل تام لازم\r\n( 15 ) - معنى جمله : و خداوند در كامياب گردانيدن بندگان ( در كار نيك ) يار و مددكارست\r\n( 16 ) - عمال : بضم اول جمع عامل بمعنى والى و حاكم\r\n( 17 ) - آمد : به زودى مىآيد ، مستقبل محقق الوقوع بصيغهء ماضى\r\n( 18 ) - ثمرتى سخت بانام : بهره و فايده‌اى بس بزرگ\r\n( 19 ) - فراز آورده است : گرد كرده است\r\n( 20 ) - همه آراسته با سلاح تمام : يكسره مجهز و با سازوبرگ كامل ، صفت مركب جدا از موصوف ( لشكرها )\r\n( 21 ) - دانسته آيد : معلوم باشد ، فعل مضارع مجهول بجاى امر غايب ( بداند )\r\n( 22 ) - ديده است : مصلحت ديده باشد\r\n( 23 ) - بداشته آيد :\r\nدر كار و مقام خود نگاه داريم و يا ابقا كنيم ، فعل مضارع مجهول بجاى مضارع معلوم\r\n( 24 ) - نواخت : نوازش و پرورش و تربيت ، مصدر مرخم ( اسم )\r\n( 25 ) - علف : بفتح اول و دوم خورش مردم و ستوران\r\n( 26 ) - معنى جمله : ساز و سامان و قوتى كه واليان و رئيس بايد آماده كنند ، يقين داريم كه فراهم آورده‌اند .\r\nص 31\r\n( 1 ) - در بايد يافت : تدارك بايد كرد\r\n( 2 ) - بجدتر : با كوشش بيشتر و درست‌تر و راست‌تر - جد بكسر اول و تشديد دوم كوشيدن و درستى در كار\r\n( 3 ) - تكلف : رنج بر خود نهادن ، مصدر باب تفعل\r\n( 4 ) - بيهق : بفتح اول و سكون دوم و فتح سوم ناحيه‌ايست قديم در خراسان غربى نيشابور . . . شهرهاى مهم آن سبزوار و خسروجرد بود ( نقل از لغت‌نامهء دهخدا )\r\n( 5 ) - ضمان سلامت : بفتح اول كفالت ايمنى و تندرستى\r\n( 6 ) - معنى جمله : براى پيشباز يا پذيره بحضور شتافت\r\n( 7 ) - اهبت : بضم اول و سكون دوم و فتح سوم ساز و سامان كار\r\n( 8 ) - بالا : جايگاه بلند و مرتفع ، صفت جانشين موصوف\r\n( 9 ) - كرامت كردند : اكرام كردند و بزرگ داشتند\r\n( 10 ) - بر تو بود : بر عهده و ذمهء تو بود\r\n( 11 ) - سياه‌داران : حاجبان سياه جامه\r\n( 12 ) - اسب سپاه‌سالار خواستند : رسم بوده است كه چون كسى را لقبى يا منصبى مىدادند ، هنگام پيش آوردن اسب‌سوارى او از باب احترام نام او را به همان لقب\r\n\r\n","description":"","footnote":"","page_name":" 109 ","page_number":147},
  {"content":"\r\n\r\nو عنوان ذكر مىكردند . . . ( نقل از حواشى دكتر فياض )\r\n( 13 ) - برنشاندند : بر اسب سوار كردند\r\n( 14 ) - نقيب : بفتح اول مهتر و رئيس\r\n( 15 ) - تعبيه : آراستن لشكر ، مصدر باب تفعيل\r\n( 16 ) - مقدم : سركرده ، سردار و پيشرو ، اسم مفعول از تقديم\r\n( 17 ) - پيش‌رو : سر و سردار و سالار\r\n( 18 ) - نيكو خدمت كنند : به خوبى احترام گزارند\r\n( 19 ) - بتاختند : شتابان رفتند يا بشتاب اسب راندند\r\n( 20 ) - معنى جمله : خروش لشكريان بسيار به نيرو برآمد\r\n( 21 ) - جنيبت : بفتح اول و كسر دوم اسب كتل و يدك\r\n( 22 ) - برگستوان : بفتح اول و سكون دوم و ضم سوم و سكون چهارم و فتح پنجم ، پوشش اسب در روز جنگ\r\n( 23 ) - ساخته : مجهز و با سازوبرگ ، صفت غلامان\r\n( 24 ) - علامت : علم و رايت و نشان\r\n( 25 ) - مطرد : بكسر اول و سكون دوم و فتح سوم نيزهء خرد\r\n( 26 ) - خيل خاصهء او : گروه سپاهيان ويژهء او ( مسعود ) مىآمد ، فعل « مىآمد » بقرينهء اثبات آن در جملهء آخر حذف شده است\r\n( 27 ) - نماز پيشين : نماز ظهر\r\n( 28 ) - از آن بالا : از آن جايگاه بلند و مرتفع\r\n( 29 ) - دو نماز : نماز ظهر و نماز عصر\r\n( 30 ) - به خدمت استقبال : براى كار پيشباز\r\n( 31 ) - نيكوئيها :\r\nستايشها و تمجيدها و سخنان خوش\r\nص 32\r\n( 1 ) - شادياخ : نام محله‌اى بزرگ پيوسته به شهر نشابور ، نام باغى بوده است از آن عبد اللّه بن طاهر بن حسين\r\n( 2 ) - كشيد : راند و رفت\r\n( 3 ) - فرودآمد : پياده شد و منزل كرد\r\n( 4 ) - صفهء تاج : بضم اول ايوان يا تالار تاجگذارى ظاهرا بوده است\r\n( 5 ) - بار دادنى سخت به شكوه : بار يا اجازتى براى آمدن بحضور بسيار شكوهمند ، قيد روش و تأكيد\r\n( 6 ) - سياه داران : حاجبان سياه پوش\r\n( 7 ) - ايستاده : ايستاده بودند ، جملهء حاليه بحذف فعل معين « بودند »\r\n( 8 ) - برسم خدمت : به شيوه و آداب رسيدن به پيشگاه كه برخى در مجلس پادشاه اجازه نشستن داشتند برخى مرتبهء ايستادن\r\n( 9 ) - سپاه سالار : از لحاظ دستورى عطف بيان يا بدل غازى - معنى جمله : شاه فرمان داد تا باحترام سپاه سالار غازى را در مجلس نشاندند\r\n( 10 ) - بو بكر اسحاق محمشاد : مقصود ابو بكر محمد بن اسحاق بن محمشاد است محمشاد را بفتح اول و سكون دوم و فتح سوم ضبط كرده‌اند ، . . . كرامى منسوبست به كرام كه پدر ابو عبد اللّه محمد رئيس اين فرقهء كراميه بوده است . . . ( نقل از حواشى دكتر فياض )\r\n( 11 ) - هواى من : دوستارى و هواخواهى من\r\n( 12 ) - فصل خواهد شد : فيصله مىيابد يا قطع و فصل مىشود\r\n( 13 ) - زيادت نظر : افزونى عنايت و توجه\r\n( 14 ) - بعاجل - الحال : بىدرنگ و برفور و در ساعت ، متمم قيدى زمان\r\n( 15 ) - رسمهاى حسنكى نو :\r\nبدعتها و آئين‌هاى نوپديد كه حسنك نهاده است ، موصوف و صفت\r\n( 16 ) - مرافعات : جمع مرافعه ، بمعنى شكايت بردن پيش حاكم ، مصدر باب مفاعله\r\n( 17 ) - قوم او : كسان و هواداران او\r\n\r\n","description":"","footnote":"","page_name":" 110 ","page_number":148},
  {"content":"\r\n\r\n( 18 ) - ناپسند : . . . كلمهء « پسند » غالبا يا مصدر مرخم است يا بمعنى اسم مفعول ولى در اينجا ظاهرا بمعنى فاعلى است ( نقل از حواشى دكتر فياض ) ، صفت فاعلى مشتق از مادهء امر\r\n( 19 ) - مظالم : بفتح اول جمع مظلمه بمعنى دادخواهى\r\n( 20 ) - بىحشمت : بىشرم و بيم و پروا\r\n( 21 ) - بيرون مظالم : جز اين مجلس دادخواهى\r\n( 22 ) - معنى جمله : وضع زندانها را گزارش دهند\r\n( 23 ) - محبوسان را پاى : پاى بازداشتگان و زندانيان ، را در اينجا نشان مضاف‌اليهى است ، پا مضاف\r\nص 33\r\n( 1 ) - تهور : با بىباكى افتادن در كارى\r\n( 2 ) - ملكانه : شاهانه ، صفت نسبى\r\n( 3 ) - معنى جمله :\r\nجا و محلى براى سخن گفتن ديگران نماند ( چه سلطان حق مطلب را بكمال ادا كرد )\r\n( 4 ) - همايون : مبارك و فرخنده ، مركب از هما ( اسم پرندهء خجسته‌فر ) + يون ( - گون ) پسوند مشابهت ، صفت روز\r\n( 5 ) - ميكائيليان : آل ميكال نام خاندانى قديم به نيشابور و بيهق از احفاد ميكال بن عبد الواحد . . . . و از اين دوده است امير ابو العباس اسماعيل . . . و او رئيس نيشابور بود و املاك خويش وقف بر خيرات و مبرات كرد . . . ( نقل باختصار از لغت‌نامهء دهخدا )\r\n( 6 ) - برآمدم : تربيت شدم و پرورش و ترقى يافتم\r\n( 7 ) - موقوف : بازداشته و توقيف ، اسم مفعول از وقف\r\n( 8 ) - اجداد : جمع جد بفتح اول پدر پدر ، پدر مادر\r\n( 9 ) - آباء :\r\nپدران جمع اب بفتح اول\r\n( 10 ) - پرگار : بفتح اول و سكون دوم سامان و نظام\r\n( 11 ) - طرق : بضم اول و دوم راه‌ها جمع طريق\r\n( 12 ) - سبل : بضم اول و دوم جمع سبيل بفتح اول بمعنى راه و راه روشن - طرق و سبل وقف يعنى مصرف و موقوف عليه آن ( نقل از حواشى مرحوم دكتر فياض )\r\n( 13 ) - بگرديده : تغيير يافته و دگرگون و منحرف شده است ، ماضى نقلى بحذف « است » به قرينه جملهء معطوف عليه\r\n( 14 ) - بسيار خلق از ايشان :\r\nبسيار كسان از خاندان ميكائيليان و پيوستگان آنان\r\n( 15 ) - از پرده بيفتاده‌اند : نابسامان و تنگ حال شده‌اند\r\n( 16 ) - بنوا : به سامان و توانگر ، صفت مركب از به پيشوند دارندگى و مصاحبت + نوا ( اسم )\r\n( 17 ) - زنده گردد : احياء شود و آباد گردد\r\n( 18 ) - ارتفاع :\r\nدر سياق فارسى بمعنى حاصل و درآمد املاك ، مصدر باب افتعال\r\n( 19 ) - متغلب : بچيرگى تمام دست يا بنده بر چيزى ، مستولى بقهر ، اسم فاعل از تغلب مصدر باب تفعل از مجرد غلبه\r\n( 20 ) - مىكند : مضارع اخبارى بجاى بكند مضارع انشائى ( امر غايب )\r\n( 21 ) - امير ماضى : فرمانرواى درگذشته ، لقب سلطان محمود پس از درگذشت ، پدر ما عطف بيان يا بدل امير ماضى\r\n( 22 ) - آن : ضمير اشاره مرجعش املاك\r\n( 23 ) - از نظر : با انديشه و فكر و مشاهده\r\n( 24 ) - دستورى : رخصت و اجازه - با ياء معلوم است نه ياء مجهول وحدت . . .\r\nنظامى مىگويد :\r\n\r\n","description":"","footnote":"","page_name":" 111 ","page_number":149},
  {"content":"\r\n\r\n پدر مهربان از آن دورى * گرچه رنجيد داد دستورى \r\n( نقل باختصار از حواشى مرحوم دكتر فياض )\r\n( 25 ) - وكلا : بضم اول و فتح دوم مخفف وكلاء جمع وكيل بمعنى مباشر و كارگذار\r\n( 26 ) - هر كرا بازمىخواندند : هر كه داراى اسم و رسم و شهرتى بود\r\n( 27 ) - بگرفتند :\r\nبازداشت مىكردند\r\nص 34\r\n( 1 ) - نظرى نيكو : عنايت و توجهى نيك\r\n( 2 ) - ركاب عالى : مجازا موكب والاى پادشاه\r\n( 3 ) - شاهنشاهيان : وابستگان به شاهنشاه ، شاهنشاه لقب پادشاهان آل بويه از عضد الدولة ببعد ( فرهنگ معين ) - خليفه او را ( عضد الدولة ) بلقب ملك كه آن را به فارسى در آن ايام شهنشاه مىگفتند ملقب ساخته ( نقل از تاريخ ايران تأليف حسن پيرنيا و عباس اقبال )\r\n( 4 ) - - دل‌انگيز : شورش برانگيز و دلاور و جسور و داوطلب ؛ مرحوم دكتر فياض در حواشى صفحهء 556 تاريخ بيهقى چاپ سال 1350 نوشته‌اند « گويا بمعنى مزدور و ولگرد و بىصاحب باشد »\r\n( 5 ) - حسن سليمان : شحنهء مسعود در رى\r\n( 6 ) - بالا : مكان مرتفع\r\n( 7 ) - ساخته :\r\nآراسته بساز و برگ و مجهز ، قيد حالت ، يا حال\r\n( 8 ) - بر اثر وى : بدنبال وى\r\n( 9 ) - نواحى نزديك‌تر : بخشها و كرانه‌هاى نزديكتر به شهر ، فعل ربطى « بودند » بقرينهء حالى از آخر جمله حذف شده است\r\n( 10 ) - مردم او را : گماشتگان و لشكريان وى را\r\n( 11 ) - زوبين آب‌داده : نيزه كوچك بزهر آب داده\r\n( 12 ) - معنى جمله : به او ( فرستاده ) انعامى دادند\r\n( 13 ) - غوغا : بفتح اول مخفف غوغاء بمعنى شرانگيزان و هنگامه‌جويان و اوباش و اراذل ، گاه بمعنى شور و هياهو و مشغله و ستيزه و فرياد و ازدحام\r\n( 14 ) - مغرور آل بويه : فريفتهء بويهى كه از او بنام يكى از شاهنشاهيان نام برد\r\n( 15 ) - خطر : وقع و قدر و اهميت\r\n( 16 ) - اوباش : بفتح اول و سكون دوم ناكسان و ناپروايان جمع وبش بفتح اول و سكون دوم\r\n( 17 ) - از هر جائى فراز آمده : صفت مركب جدا از موصوف بمعنى فاعلى ، موصوف آن اوباش\r\n( 18 ) - حجت گرفت : سخن بازپسين را گفت و اتمام حجت كرد\r\n( 19 ) - نزديك خداى : پيش خداوند\r\n( 20 ) - معذور باشيم : پذيرفته عذر باشيم\r\n( 21 ) - نامزد كردند : معين كردند و روانه ساختند .\r\nص 35\r\n( 1 ) - راعى : والى و امير و نگاهدارنده ، اسم فاعل از رعايت\r\n( 2 ) - اقتراح : خواستن چيزى از كسى ، مصدر باب افتعال\r\n( 3 ) - بىسر : بىفرمانده و سردار و سرپرست ، صفت گروه\r\n( 4 ) - بغى : بفتح اول و سكون دوم ستم - معنى جمله : ظلم و عدوان را ما نكرديم ، گذاشتيم كه تو بكنى ( نقل از حواشى مرحوم دكتر فياض )\r\n( 5 ) - درجوشيدند : برآشفتند و خشمگين\r\n\r\n","description":"","footnote":"","page_name":" 112 ","page_number":150},
  {"content":"\r\n\r\nشدند و بهيجان آمدند\r\n( 6 ) - غريو : بكسر اول شور و غوغا و بانگ و فرياد و خروش\r\n( 7 ) - تعبيه : آراستن لشكر ، مصدر باب تفعيل\r\n( 8 ) - ساخته بداشت : مجهز و آماده نگاهداشت\r\n( 9 ) - خلق عامه : مردم عامه يا عوام الناس ، موصوف و صفت\r\n( 10 ) - متوكلا . . . : كار به خدا سپارنده و بر او تكيه‌كننده\r\n( 11 ) - پيش كار رفت : پذيره كارزار شد و در پيشاپيش صفها ايستاد\r\n( 12 ) - جنگى پوشيده : جامهء جنگى بر تن ، صفت مركب از مادهء فعل ماضى بمعنى فاعلى\r\n( 13 ) - در پيش سواران ايستاده : جملهء حاليه بحذف « بودند » بقرينهء حالى\r\n( 14 ) - مخاذيل :\r\nبفتح اول جمع مخذول بمعنى خوار كرده‌شده ، اسم مفعول از خذلان\r\n( 15 ) - نيرو كردند : زور آوردند و كوشيدند و تلاش كردند\r\n( 16 ) - طرفى نيافتند : بفتح اول و سكون دوم در اين مورد در سياق فارسى « فايده و بهره‌اى نبردند » مقصود است\r\n( 17 ) - مانده : كوفته و خسته\r\n( 18 ) - علامت بزرگ : علم بزرگ\r\n( 19 ) - پخته : ورزيده و تجربه‌آموخته\r\n( 20 ) - هزيمتى هول : شكستى هائل و مخوف - به كار بردن اسم ( هول ) بجاى صفت ( هائل ) براى مبالغه و تأكيد در وصف است ، سعدى فرمايد : گدائى هول را حكايت كنند كه نعمتى وافر اندوخته بود ، ص 268 گلستان بكوشش نگارنده\r\n( 21 ) - بويهى : بضم اول و فتح دوم و سكون سوم منسوب به بويه ، از خاندان بويه\r\n( 22 ) - خياره : بكسر اول برگزيده و مختار ، مزيد عليه خيار عربى ، در سياق فارسى گاه حرفى بر آخر كلمه بىتغيير معنى افزوده مىشود ، چنان كه نصيبه بجاى نصيب در اين بيت :\r\n فيض ازل به زور و زر ار آمدى بدست * آب‌خضر نصيبهء اسكندر آمدى \r\nص 597 ديوان غزليات خواجه حافظ ، بكوشش نگارنده\r\n( 23 ) - نيك‌اسبه : نيك اسب ، دارندهء اسب رهوار و خوب ، صفت نسبى است ، كه از صفت ساخته شده\r\n( 24 ) - بجستند : بگريختند\r\n( 25 ) - دهيد : بزنيد ؛ فعل امر ، فردوسى در داستان رزم رستم با اشكبوس فرمايد :\r\n قضا گفت گير و قدر گفت ده * فلك گفت احسن ملك گفت زه \r\nص 950 ج 4 شاهنامه چاپ بروخيم\r\n( 26 ) - حشمت : شكوه و ترس\r\n( 27 ) - معنى جمله : به كنايه مقصود آنست كه از اين پس طمع آنان از رى قطع شود\r\n( 28 ) - نيز : ديگر ، قيد زمان\r\n( 29 ) - رخش : بفتح اول و سكون دوم اسب مطلق و نام اسب رستم\r\n( 30 ) - برگذاردند : راندند\r\nص 36\r\n( 1 ) - گرفتند : آغاز كردند\r\n( 2 ) - منادى فرمود : بضم اول و كسر چهارم ندا درداد . منادى در سياق فارسى گاه بمعنى ندا به كار رفته است ، در صفحهء 183 فيه ما فيه تصحيح فروزانفر آمده است :\r\n\r\n","description":"","footnote":"","page_name":" 113 ","page_number":151},
  {"content":"\r\n\r\n عشق تو مناديى بعالم درداد * تا عالم را بدست شور و شر داد \r\n( 3 ) - هزيمتيان : شكست‌خوردگان جمع هزيمتى - هزيمتى صفت نسبى از هزيمت\r\n( 4 ) - برزدند : نصب كردند\r\n( 5 ) - نماندند : نگذاشتند\r\n( 6 ) - نيز : از اين پس ، قيد زمان\r\n( 7 ) - احماد :\r\nستودن ، مصدر باب افعال\r\n( 8 ) - ان . . . : اگر خداى متعال خواهد\r\n( 9 ) - قدس . . . : خداوند روان وى را پاكيزه گرداناد\r\n( 10 ) - كرامت : بفتح اول بزرگداشت و اكرام و انعام\r\n( 11 ) - مصلى : بضم اول و فتح دوم و تشديد سوم و الف مقصوره در آخر نمازگاه ( جاى صلاة ) ، اسم مكان از تصليه\r\n( 12 ) - صدقه : بفتح اول و دوم نياز به درويشان در راه خدا\r\n( 13 ) - القادر باللّه : خليفهء عباسى ( 381 - 422 )\r\n( 14 ) - كرامت : بفتح اول تشريف و خلعت و اشياء نفيس و گرانبها كه به ارمغان دهند\r\n( 15 ) - استقبال او : وى را پذيره شدن ، اضافه مفيد وابستگى مفعولى\r\n( 16 ) - بسيجيدند : آراسته و مهيا شدند و ساز و سامان فراهم كردند\r\n( 17 ) - خوازه : بخاء معجمه و واو معدوله يا ملفوظه قبه را گويند كه در عروسيها زنند براى شادى ، سوزنى گويد :\r\n گر با تو ز خانه سوى كوى آيم * بندند چه خوازها و آئينها \r\n( نقل از حواشى مرحوم دكتر فياض )\r\n( 18 ) - رئيس : مردى وجيه و محتشم از خاندانى بزرگ كه بفرمان سلاطين در هر شهر گمارده مىشد و ميان مردم و عمال ديوان واسطه و ميانجى بود . . . ( فرهنگ معين ) عنوانى براى منصبى نظير حاكم ، سرور و مهتر قوم ( نقل از لغت‌نامهء دهخدا )\r\nص 37\r\n( 1 ) - انار . . . : ايزد حجت و بيان وى را روشن كناد\r\n( 2 ) - معنى جمله : به زمان ديگر بايد گذاشت ، تا اينجا مقول قول رئيس است ، از اين پس باز سخن مردم شهر است ( نقل از حواشى مرحوم دكتر فياض )\r\n( 3 ) - برآمد : گذشت\r\n( 4 ) - مرادها : خواسته‌ها و مطالب\r\n( 5 ) - بيند :\r\nمصلحت بداند\r\n( 6 ) - رها كند : بگذارد و رخصت دهد\r\n( 7 ) - بوقت : بهنگام و باصطلاح بموقع\r\n( 8 ) - كرامات : بفتح اول جمع كرامت بمعنى تشريف و بزرگداشت\r\n( 9 ) - ببود :\r\nشد ، رودكى « بود » را هم بمعنى « شده » به كار برده است :\r\n كنون زمانه دگر گشت و من دگر گشتم * عصا بيار كه وقت عصا و انبان بود \r\n( 10 ) - قبه : بضم اول گنبد ، بناى گرد برآورده چون گنبد\r\n( 11 ) - شارستان مسجد آدينه : ظاهرا مراد ارگ شهر مجاور مسجد جامع - شارستان : قسمت اصلى شهر كه داراى سورى بوده است يا ارگ شهر\r\n( 12 ) - مرتبه‌داران : ظاهرا قسمتى از مأمورين تشريفات بوده است ( نقل از حواشى مرحوم دكتر فياض )\r\n( 13 ) - پذيره رفتند : باستقبال رفتند\r\n( 14 ) - كوكبه : جماعت مردم و خدم و حشم و سوار و پياده كه پيشاپيش پادشاه و بزرگان آيند\r\n( 15 ) - سادات :\r\n\r\n","description":"","footnote":"","page_name":" 114 ","page_number":152},
  {"content":"\r\n\r\nجمع سادة و سادة جمع سيد بمعنى مهتر و پيشوا و لقب فرزند پيامبر\r\n( 16 ) - خداوندان قلم :\r\nارباب قلم يا دبيران و نويسندگان\r\n( 17 ) - بر جمله‌اى هر چه نيكوتر : به وضعى و بطريقى هر چه بهتر\r\n( 18 ) - بو محمد هاشمى : از لحاظ دستورى عطف بيان يا بدل رسول ( فرستاده )\r\n( 19 ) - بازشدند : بازرفتند\r\n( 20 ) - مىانداختند : نثار مىكردند و مىريختند\r\n( 21 ) - بازيگر :\r\nهنگامه‌گير و شعبده‌باز و رقاص و مطرب\r\n( 22 ) - رسول‌دار : مأمور پذيرائى فرستاده ، معادل رئيس تشريفات دربار امروز\r\n( 23 ) - ساخته بودند : آماده و آراسته كرده بودند\r\nص 38\r\n( 1 ) - از حد و اندازه بگذشته : از اندازه بيرون ، صفت مركب مشتق از مادهء ماضى بمعنى فاعلى ، خوردنى موصوف\r\n( 2 ) - اثناى نان خوردن : در ميان صرف خوردنى - اثنا بفتح اول و سكون دوم مخفف اثناء جمع ثنى بكسر اول و سكون دوم بمعنى ميانه و تا و لا\r\n( 3 ) - بتازى : به زبان عربى\r\n( 4 ) - نزلها : بضم اول و سكون دوم جمع نزل بمعنى آنچه پيش مهمان فرودآينده نهند از طعام و جز آن ، مطلق تحفه\r\n( 5 ) - سيم گرمابه : اجرت گرمابه يا گرمابه بها - گرمابه بها ، گويا انعامى بوده است معمول براى واردين ( نقل از حواشى مرحوم دكتر فياض )\r\n( 6 ) - امارت : بكسر اول فرمانفرمائى و ولايت و حكومت\r\n( 7 ) - ماند :\r\nهمانند باشد يا شباهت دارد\r\n( 8 ) - اندازه بدست دهد : معيار و مقياسى معين فرمايد\r\n( 9 ) - راه من : در اينجا بمعنى راى و روش و رفتار و طريقه\r\n( 10 ) - نعوت : بضم اول جمع نعت بمعنى صفت و لقب\r\n( 11 ) - ساخته كنند : بسازند ، فعل مركب\r\n( 12 ) - مثالها : بكسر اول فرمانها جمع فرمان\r\n( 13 ) - ملكانه : شاهانه ، قيد روش و وصف\r\n( 14 ) - علامتها : علمها\r\n( 15 ) - شارهاى آن : يعنى شارهاى آن علامتها ، شار يا شاره پارچهء بوده است نازك كه بقول صاحب برهان از آن پردهء فانوس مىساخته‌اند و زنان هند از آن چادر مىكرده‌اند ( نقل از حواشى مرحوم دكتر فياض )\r\n( 16 ) - رسيده : رسيده بود ، جملهء حاليه بحذف « بود »\r\n( 17 ) - دو روى : دو رسته برابر هم ، دو رويه\r\n( 18 ) - استر : بفتح اول و سكون دوم و فتح سوم قاطر ، حيوانى باركش كه از خر نر و ماديان زايد\r\n( 19 ) - بگذاشته : بگذاشته بودند ، ماضى بعيد بحذف « بودند » به قرينه - معنى جمله : استرها را در دسترس رسول گذاشتند ( تا خلعت و هدايا را بحضور آورد )\r\n( 20 ) - بخواسته : طلب كرده بود . ماضى بعيد بحذف « بود » به قرينه اثبات آن در جملهء معطوف عليه\r\n( 21 ) - خريطه‌هاى ديباى سياه : بفتح اول كيسه‌هاى حرير سياه\r\nص 39\r\n( 1 ) - جنيبت : كتل و يدك ، در اينجا مراد مركب خاص\r\n( 2 ) - سياه پوشيده : جملهء حاليه بحذف « بود » يعنى در حالى كه رسول جامه سياه بر تن داشت\r\n( 3 ) - لوا : بكسر اول مخفف لواء\r\n\r\n","description":"","footnote":"","page_name":" 115 ","page_number":153},
  {"content":"\r\n\r\nبمعنى درفش و علم خرد\r\n( 4 ) - استران موكبى : استرانى كه در كوكبهء رسول بودند ، موصوف و صفت نسبى\r\n( 5 ) - ساخت زر : زين و برگ زرين اسب يا ستام زر\r\n( 6 ) - جل : بضم اول پوشش ستوران ، در عربى حرف دوم آن مشدد است\r\n( 7 ) - برقع : بضم اول و سكون دوم و فتح سوم روى بند ستور\r\n( 8 ) - زربفت : با زربافته و زرتار ، صفت مركب مفعولى\r\n( 9 ) - گذر : گذرگاه ، اسم مكان\r\n( 10 ) - برسم : رسمانه و به آئين باريابى\r\n( 11 ) - دست‌بوس :\r\nدست‌بوسى ، اسم مصدر\r\n( 12 ) - از : حرف اضافه بمعنى از سوى و از جانب\r\n( 13 ) - پيوست :\r\nبتقديم رسانيد و عرض كرد\r\n( 14 ) - بر تخت نهاد : بر روى تخت گذاشت\r\n( 15 ) - تحيت :\r\nسلام فرستادن بر كسى ، مصدر باب تفعيل - معنى جمله : چون در خواندن به جائى رسيد كه ذكر تحيت امير بود ( نقل از حواشى مرحوم دكتر فياض )\r\n( 16 ) - معنى جمله : بر فرش گسترده بر تخت به نشانهء بزرگداشت و سپاسگزارى بوسه داد\r\n( 17 ) - يك‌دو فصل : يك يا دو بخش ، از لحاظ دستورى عطف بيان يا بدل ترجمهء مختصر\r\n( 18 ) - برآوردند : بيرون آوردند\r\n( 19 ) - جامه‌هاى دوخته و نادوخته : عطف بيان يا بدل خلعتها\r\n( 20 ) - دواج :\r\nبضم يا فتح اول نوعى از جامه ( نقل از حواشى مرحوم دكتر فياض )\r\n( 21 ) - دبيقى : بفتح اول و كسر دوم نوعى از قماش باشد در نهايت لطافت ، اصل اين پارچه از دبيق آمده است و آن شهرى بوده است در مصر ( نقل از حواشى مرحوم دكتر فياض )\r\n( 22 ) - به غايت نادر ملكانه : به نهايت كمياب و شاهانه ، صفت دبيقها\r\n( 23 ) - مصلى بازافگندند : جا نماز گستردند\r\n( 24 ) - معنى جمله : چه يعقوب فرزند ليث نخست بار در هنگام پذيرفتن خلعت خليفه به نشان بزرگداشت چنين كرده بود\r\n( 25 ) - پيش داشتند : تقديم كردند\r\n( 26 ) - حمايل :\r\nبفتح اول جمع حماله و حميله بمعنى بند شمشير يا دوال شمشير يا دوال نيام شمشير ( علاقة السيف ) ؛ دوال شمشير و آنچه در براندازند ( نقل از لغت‌نامهء دهخدا ) - شمشير حمايل يعنى شمشير داراى حمايل\r\n( 27 ) - آنجا : آن مكان يعنى بغداد\r\n( 28 ) - جامه بگردانيد : جامهء ديگر پوشيد يا تغيير لباس داد\r\n( 29 ) - درويشان : فقيران و نيازمندان\r\n( 30 ) - اهل بساط و خوان : آنان كه شايستگى حضور در مجلس طرب و صرف خوردنى بر سفرهء پادشاه داشتند - خوان : با ثانى معدوله بر وزن نان ، سفرهء فراخ و گشاده ، طبق بزرگ\r\nص 40\r\n( 1 ) - صلت : بكسر اول و فتح دوم عطا و دهش\r\n( 2 ) - ستام : بكسر اول ساخت و يراق زين اسب\r\n( 3 ) - مرتفع : گرانبها و قيمتى ، اسم فاعل از ارتفاع\r\n( 4 ) - سلخ : بفتح اول و سكون دوم آخر ماه\r\n( 5 ) - نسا : بكسر اول شهرى از خراسان نزديك سرخس و ابيورد ( لغت‌نامهء دهخدا )\r\n( 6 ) - باورد : بفتح سوم و سكون چهارم همان ابيورد است كه ميان سرخس و نسا قرار داشته\r\n( 7 ) - بادغيس : بكسر غين ولايتى است از هرات\r\n( 8 ) - گنج روستا : ناحيه‌اى ميان بادغيس\r\n\r\n","description":"","footnote":"","page_name":" 116 ","page_number":154},
  {"content":"\r\n\r\nو مرو الرود ( نقل از حواشى مرحوم دكتر فياض )\r\n( 9 ) - تازه گشت : حادث شد و پديد آمد\r\n( 10 ) - معنى القاب : ياريگر دين خدا ، نگهبان بندگان خدا ، كينه‌كش از دشمنان خدا ، پشتيبان خليفهء خدا ، فرمانرواى گرويدگان\r\n( 11 ) - ناطق : گويا\r\n( 12 ) - معنى القاب : دست راست دولت و امانتدار كيش و سامان‌بخش دين و پناهگاه اسلام و مسلمانان و دوستدار فرمانرواى گرويدگان\r\n( 13 ) - مفوض كرد : واگذار كرد ، مفوض اسم مفعول از تفويض مصدر باب تفعيل\r\n( 14 ) - طارم : بفتح سوم ناحيه‌ايست ميان قزوين و گيلان\r\n( 15 ) - معنى جمله : براى تو نگاه بدارد و از تو بازنستاند\r\n( 16 ) - حشمت : شكوه و قدرت\r\n( 17 ) - لونى ديگر : بفتح اول و سكون دوم ، گونه‌اى ديگر ، موصوف و صفت\r\n( 18 ) - كوشك مبارك : بضم اول و سكون دوم و سوم كاخ فرخنده\r\n( 19 ) - عيدى كرد : جشن اسلامى فطر را برگزار كرد\r\n( 20 ) - باغ عدنانى : گويا منسوب است به ابى عامر عدنان بن محمد الضبى كه در اواخر عهد سامانيان رئيس هرات بوده است . . . ( نقل از حواشى مرحوم دكتر فياض )\r\n( 21 ) - سرهنگان تفاريق :\r\nسركردگان دسته‌هاى جداگانه و مختلف لشكر - تفاريق : بفتح اول جمع تفريق بمعنى جدا جدا كردن ، مصدر باب تفعيل\r\n( 22 ) - خيلتاش : بفتح اول و سكون دوم فراش و سپاهى ، ولى در اينجا به نظر مىرسد چنان كه مرحوم دكتر فياض اشاره كرده‌اند : گويا رتبهء مخصوصى بوده است در طبقه‌بندى لشكرى ( نقل از صفحهء 6 تاريخ بيهقى چاپ سال 1324 )\r\nص 41\r\n( 1 ) - نشاط فرمايد : رامش كند\r\n( 2 ) - زخمه گرفتند : بفتح اول و سكون دوم مضراب در دست گرفتند و به نواختن پرداختند\r\n( 3 ) - نشاط : بفتح اول شادمانى\r\n( 4 ) - كار مىساختند : كارها را سروسامان مىدادند و آماده مىشدند و تهيه مىديدند\r\n( 5 ) - چاشتگاه : هنگام چاشت يا نزديك ظهر\r\n( 6 ) - در وقت : بىدرنگ ، در حال\r\n( 7 ) - يكرويه شد : فيصله يافت و بىمعارض شد\r\n( 8 ) - متابعت : پيروى كردن ، مصدر باب مفاعله\r\n( 9 ) - رعايت كرده آيد : مراعات شود\r\n( 10 ) - نماز ديگر : هنگام نماز عصر يا نماز پسين ، عصر\r\n( 11 ) - بازنماييد : آشكار سازيد و عرضه و اظهار كنيد\r\n( 12 ) - گرانمايه : بيش‌بها ، صفت سرا\r\n( 13 ) - نزل : بضم اول و سكون دوم تحفه\r\n( 14 ) - خالى كرد : خلوت ساخت\r\n( 15 ) - سياه درپوشانند : جامهء سياه بر تن وى كنند كه لباس رسمى حاجبان بوده است در چند سطر بعد هم اشارتى رفته است ( قباى سياه )\r\n( 16 ) - بنشستند خالى : در خلوت گرد آمدند\r\n( 17 ) - كلاه دوشاخ : نوعى كلاه مخصوص حاجبان و درباريان غزنوى ، كلاه دو شاخه - در صفحهء 82 ج 2 سبك‌شناسى بهار آمده است « كلاه دوشاخ : كلاهى دو شاخه و آن به منزلهء اجازهء مخصوص بوده است كه مانند امتياز به كسى كه داراى رتبهء مهم والىگرى يا دهقانى يا سپاهىگرى بوده مىدادند »\r\n\r\n","description":"","footnote":"","page_name":" 117 ","page_number":155},
  {"content":"\r\n\r\nص 42\r\n( 1 ) - هوى : بفتح اول و الف مقصوره در آخر دوستى و هوادارى\r\n( 2 ) - اعداد : آماده گردانيدن ، مصدر باب افعال - معنى دو جمله : اين خلعت بر سبيل تهيه و تمهيد نعمت لازمه است كه بعد از اين داده مىشود ( نقل از حواشى مرحوم دكتر فياض )\r\n( 3 ) - معنى جمله : حق شايستگى و بزرگوارى آنان را با احترام و دادن هديه ادا كردند\r\n( 4 ) - حشم تگيناباد : بفتح اول و دوم لشكر و چاكران تگيناباد\r\n( 5 ) - توقيع كرد : نشان كرد و امضاء و صحه گذاشت\r\n( 6 ) - ديو سوار :\r\nدر اينجا به‌طورىكه از قرينهء مقام مستفاد مىشود بايد بمعنى سوار تندرو و چابك باشد . . .\r\n( نقل از حواشى مرحوم دكتر فياض ) ، - تازندگان ديوسواران : صفتهاى جمع جانشين موصوف ( گروه ) ، اديب صابر گويد :\r\n روز محشر ضعيف دل گردند * اين قوى گردنان بىجگران \r\n( 7 ) - معنى جمله : و خداوند داناتر است براستى\r\n( 8 ) - معنى عبارت عربى : ذكر آنچه از اين حالها و خبرها سپرى شد براى يادآورى پس از اين و درآمدن سپاه از تگيناباد بهرات و آنچه در اين مدت پيش آمد\r\n( 9 ) - راندن تاريخ : تاريخ نوشتن و توضيح مطالب آن\r\n( 10 ) - اعرابى : تازى بيابان‌نشين يا بتعبير ديگر بيهقى « مردى از عرب » مقصود اينست كه سوار عرب‌نژاد بوده است\r\n( 11 ) - داد : فاعل اين فعل « حاجب على قريب » است كه از سياق كلام استنباط مىشود\r\n( 12 ) - شمايان : جمع شما ، فرخى فرمايد :\r\n قوم را گفتم چونيد شمايان بنبيد * همه گفتند صوابست صوابست صواب \r\n( 13 ) - ماندم : گذاشتم و رها كردم\r\n( 14 ) - فريضه : بفتح اول و كسر دوم واجب و سزاوار\r\n( 15 ) - ملك : بضم اول و سكون دوم پادشاهى\r\n( 16 ) - سخت بشرح : نيك مشروح و مفصل ، قيد روش و وصف\r\n( 17 ) - بر اثر ايشان : بر پى ايشان\r\n( 18 ) - از عرب مردى : مراد همان « اعرابى » است كه چند سطر پيش ذكر آن رفته است\r\nص 43\r\n( 1 ) - نموده‌ام : بيان كرده‌ام\r\n( 2 ) - بر حكم فرمان : بموجب امر\r\n( 3 ) - امروز و فردا : امروز يا فردا ؛ و حرف ربط بمعنى « يا »\r\n( 4 ) - رفته باشيد : بيقين برويد ، فعل امر مؤكد ، مفرد آن رفته باش\r\n( 5 ) - ساقه : بنگاه لشكر يا مؤخر آن و پسينان لشكر\r\n( 6 ) - معنى جمله : هر كسى سر خويش گرفت و بانتظار كس نماند ( نقل از حواشى مرحوم دكتر فياض )\r\n( 7 ) - روىشناس :\r\nسرشناس و وجيه ، صفت مركب از مادهء فعل امر بمعنى مفعولى\r\n( 8 ) - يله كردند : رها كردند - معنى جمله : بار و بنه را رها كردند تا سبكبار همراه حاجب باشند\r\n( 9 ) - تفت : بفتح اول و سكون دوم شتابان و بتعجيل ، قيد وصف و روش\r\n( 10 ) - حركت خواست كرد : نزديك شد كه حركت كند\r\n( 11 ) - بو الحسن عقيلى : نديم مسعود ابن محمود غزنوى ( نقل از لغت‌نامهء\r\n\r\n","description":"","footnote":"","page_name":" 118 ","page_number":156},
  {"content":"\r\n\r\nدهخدا ذيل ابو الحسن )\r\n( 12 ) - بو الحسن كرجى : در دستگاه محمود و مسعود سمت نديمى داشته ( نقل از حواشى مرحوم دكتر فياض )\r\n( 13 ) - دانشمند نبيه : فقيه نبيه\r\n( 14 ) - معنى دو جمله : آيا كارى در هرات داريد كه بمدد من به انجام رسد و درست شود\r\n( 15 ) - بدرود باش : خدانگهدار و تندرست بمان ( جمله‌اى كه هنگام وداع به زبان آورند )\r\n( 16 ) - آزار :\r\nرنجش ، اسم مصدر از مادهء فعل امر ، مصدر آن آزاردن ( - آزردن ) نظير خوردن و خواردن\r\n( 17 ) - كژىاى : كژيى ، مركب از كژى بمعنى ناراستى و ياى وحدت\r\n( 18 ) - خواستم : قصد كردم\r\n( 19 ) - بيش : ديگر ، از آن پس ، قيد زمان\r\n( 20 ) - مخاطبه‌هاى بافراط : خطابهاى بسيار و محترمانه\r\n( 21 ) - على دايه : على عبيد الله از سرداران محمود غزنوى كه در نيشابور به خدمت مسعود آمد\r\n( 22 ) - معنى جمله : به كنايه يعنى دورو و منافقند\r\nص 44\r\n( 1 ) - نبايد : بايسته و ضرور نيست - معنى جمله : وجود على در ميان ما بايسته و به كار نيست\r\n( 2 ) - معنى سه جمله : دعوى مىكند كه او همه‌كاره است و از رشك چشم ديدار مرا ندارد\r\n( 3 ) - پيش كنم : روانه كنم يا برانم و پيش اندازم\r\n( 4 ) - غلام انبوه : چاكران زرخريد بسيار\r\n( 5 ) - تبع : بفتح اول و دوم پيرو و پيروان\r\n( 6 ) - نابكار : بدكردار و فسادانگيز ، صفت مركب از پيشوند و اسم ( كار )\r\n( 7 ) - بىمايه : بىچيز و بينوا و بىارز\r\n( 8 ) - دم كنده : بضم اول مجازا بمعنى شكست خورده و صدمه‌يافتهء انتقام‌جو\r\n( 9 ) - دولت برگشته : بخت برگشته ، تيره بخت\r\n( 10 ) - بننشيند : همانا فرونمىنشيند ، تقديم باى تأكيد بر نون نفى\r\n( 11 ) - سر آن : اصل يا سبب و آغاز آن\r\n( 12 ) - عمر دراز يافته ، دراز زندگانى ، صفت مركب ساخته‌شده از مادهء فعل ماضى بمعنى فاعلى ، نيز نگاه كنيد به صفحهء 528 مرزبان‌نامه شماره ( 6 ) بكوشش نگارنده ، همچنين است حال جملهء معطوف بر اين جمله\r\n( 13 ) - موقوف كنند :\r\nبازداشت كنند\r\n( 14 ) - عاجزان : مردم سست و ناتوان و ضعيف النفس\r\n( 15 ) - خداوندزاده :\r\nشاهزاده مراد مسعود\r\n( 16 ) - حطام : بضم اول اندك مال دنيا\r\n( 17 ) - بيفتاد : پيش آمد و واقع شد\r\n( 18 ) - توسط : ميانجى كردن ، مصدر باب تفعل\r\n( 19 ) - رجوع : بضم اول بازگشت و مراجعه\r\n( 20 ) - قرار گرفتى : قرار مىگرفت\r\n( 21 ) - نكردم : يله نكردم يعنى رها نكردم ، جزء اول فعل مركب به قرينه حذف شده است\r\n( 22 ) - معنى جمله : همه از ميانهء كار گريختند\r\n( 23 ) - على امير نشان : على شاه بر تخت نشاننده\r\n( 24 ) - حاجب بزرگ : مراد حاجب على قريب كه عطف بيان يا بدل « امير » است\r\n( 25 ) - حديث : سخن\r\n( 26 ) - معنى جمله : روى و راهى ندارد از اين مطالب سخن به ميان آيد\r\n( 27 ) - خود داند : سلطان مسعود پى مىبرد و درمىيابد\r\n( 28 ) - قبضه : بفتح اول و سكون دوم گرفتنگاه شمشير و يك‌مشت از هر چيزى ؛ بقبضه يعنى در دست و تصرف\r\n( 29 ) - صحبت : يارى و معاشرت و همنشينى\r\n\r\n","description":"","footnote":"","page_name":" 119 ","page_number":157},
  {"content":"\r\n\r\nص 45\r\n( 1 ) - نوآيين : نودولت و نورسيده و رسم بد گذارنده و رسم بد و بدعت ، فردوسى فرمايد :\r\n دو كارست هر دو بنفرين و بد * گزاينده رسمى نوآيين و بد \r\nص 1679 ج 6 شاهنامه چاپ بروخيم\r\n( 2 ) - بر كار : مسلط بر كارها و متصدى امور و مشاغل\r\n( 3 ) - شرف : بفتح اول و دوم بر امر بزرگ رسيدن از خير يا از شر ، برآمدن بر چيزى - معنى جمله : اگر نه شما به مردن رسيد\r\n( 4 ) - مرا : مرجع ضمير بو نصر مشكان\r\n( 5 ) - معنى جمله : مانند على مرد توانا و شايسته كمتر بعرصهء هستى آيد\r\n( 6 ) - كدخدا : كارگزار و كارساز و مباشر\r\n( 7 ) - بر جاى : زنده و باقى\r\n( 8 ) - خانگيان : جمع خانگى ، مراد اهل خانه يا اهل بيت\r\n( 9 ) - معنى جمله : بدين جهت دستور مفصل به تو ننوشتم ( نقل از حواشى مرحوم دكتر فياض ) ، چه بازماندگان مصلحت كار خويش را به دانند\r\n( 10 ) - اين باب : اين فصل از سرگذشت على\r\n( 11 ) - عدت : بضم اول و تشديد دوم سازوبرگ\r\n( 12 ) - از دل : از صميم دل يا از دل و جان\r\n( 13 ) - عدن :\r\nبفتح اول و سكون دوم هميشه در جائى بودن ، اقامت - جنات عدن : بهشتهاى جاى اقامت جاويد يا بهشت جاودان ، اين تركيب مأخوذ است از قرآن كريم از جمله در آيهء 9 سورهء مؤمن ( 40 )\r\n( 14 ) - معنى جمله : كارها بدست غازى انجام مىگرفت و تمشيت مىيافت\r\n( 15 ) - على دايه : على ابن عبيد اللّه صادق كه در نيشابور به خدمت مسعود آمد و از سرداران محمود غزنوى بود و در سال 423 به خواهش احمد بن حسن ميمندى به سپاهسالارى خراسان رسيد ( نقل باختصار از لغت‌نامهء دهخدا )\r\n( 16 ) - درحال : در آن هنگام و در وقت\r\n( 17 ) - مسعوديان : هواداران مسعود جمع مسعودى\r\nص 46\r\n( 1 ) - ديوان رسالت : دبيرخانه يا دار الانشاء سلطنتى ، ديوان مكاتبات يا رسائل ، ديوان انشاء\r\n( 2 ) - باد : مجازا نخوت و خودبينى و تكبر و خودپسندى\r\n( 3 ) - اسفزار : بفتح اول و سكون دوم و كسر سوم ، شهرى است در نزديك هرات ( نقل از حواشى مرحوم دكتر فياض )\r\n( 4 ) - بنه : بار و اسباب و رخت و سامان\r\n( 5 ) - دمادم : ظاهرا دمادم بضم دال كه بمعنى متعاقب و پى در پى است ( برهان ) در اينجا مناسب‌تر باشد ، اگر چه دمادم بفتح دال نيز قابل احتمال است ( نقل از حواشى مرحوم دكتر فياض )\r\n( 6 ) - نولطفى : لطفى تازه\r\n( 7 ) - ذىالقعده :\r\nبفتح يا كسر قاف نام يكى از ماه‌هاى حرام - قعده بفتح اول بمعنى يك‌بار نشستن\r\n( 8 ) - سخت پگاه : پيش از صبح بسيار زود\r\n( 9 ) - دهليز : بكسر اول و سكون دوم و كسر سوم دالان و دالانه\r\n( 10 ) - از اين سراى گذشته : جز از اين سرا يا گذشته از اين سرا يا از اين سراى كه بگذرى\r\n( 11 ) - بودى : پيش مىآمد و اتفاق مىافتاد\r\n( 12 ) - خدمت كردند : احترام\r\n\r\n","description":"","footnote":"","page_name":" 120 ","page_number":158},
  {"content":"\r\n\r\nگزاردند\r\n( 13 ) - آگنده بود : پر بود\r\n( 14 ) - زهر خنده : خنده از روى خشم ، خندهء تلخ\r\n( 15 ) - خندهء فراخ : خندهء سخت با دهان گشاده ، قهقهه\r\n( 16 ) - الا : در اينجا حرف ربط است براى استدراك بمعنى لكن - معنى جمله‌ها : هيچ‌گاه قهقهه او را نشنيدم لكن او را تنها متبسم ديده‌ام\r\n( 17 ) - تبسم : لبخند و لبخند زدن ، مصدر باب تفعل از مجرد\r\n( 18 ) - صعب مردى بود : مردى سخت اهل جد بود نه اهل هزل و مزاح\r\n( 19 ) - فروشده بود : در خود فرورفته بود و غمگين و گرفته بود\r\n( 20 ) - دررفتند : بدرون رفتند و وارد شدند\r\n( 21 ) - رواق : بكسر اول پيشخانه يا پيشگاه خانه\r\n( 22 ) - خانهء بهارى : جاى اقامت در ايام بهار ، مربع\r\n( 23 ) - عم :\r\nعمو ، عطف بيان يا بدل يوسف\r\n( 24 ) - نشسته و ايستاده : دو جملهء حاليه بحذف « بودند » فعل معين ، نيز نگاه كنيد به صفحهء 32 شمارهء ( 7 )\r\n( 25 ) - دست برآورد : دست بلند كرد\r\n( 26 ) - عقد :\r\nبكسر اول و سكون دوم گردن بند و رشتهء مرواريد\r\n( 27 ) - دينار سياه دارى : ظاهرا مقصود سكه‌هاى زرى بوده است كه بانعام به حاجبان سياه جامه داده مىشد ، نيز نگاه كنيد به صفحهء 20 شمارهء ( 6 )\r\n( 28 ) - از جهت وى : براى سلطان\r\nص 47\r\n( 1 ) - برابر خوارزمشاه : متمم فعل « بنشست » كه در آخر جمله مىآيد يعنى حاجب بزرگ زمين بوسه داد و برابر خوارزمشاه بنشست ، برابر در اينجا بمعنى معادل است چون در دو طرف تخت نشسته بودند ( نقل از حواشى مرحوم دكتر فياض )\r\n( 2 ) - محال : بضم اول باطل و خطا\r\n( 3 ) - بنده على : على عطف بيان يا بدل بنده\r\n( 4 ) - چشم‌زخم : آزار و نقصانى كه از اثر نظر بد به كسى و يا چيزى رسد ( لغت‌نامهء دهخدا ) ، اسم مركب\r\n( 5 ) - دررسيده‌اند :\r\nتربيت شده‌اند و شايستهء ارجاع كار شده‌اند\r\n( 6 ) - فرسودهء خدمت : پير شده و سالخورده در بندگى\r\n( 7 ) - مدت : در اينجا يعنى مهلت عمر ( نقل از حواشى مرحوم دكتر فياض )\r\n( 8 ) - معنى جمله : خوارزمشاه به حق اين خيرخواهى مىرسد : فعل مضارع مركب بجاى مضارع ساده ، مصدر آن رسيده آمدن ؛ گاه مصدر ساده را با صفت مشتق از مادهء فعل ماضى و با افزودن « شدن ، آمدن ، نشستن ، كردن » به صورت فعل مركب درمىآورند ، نيز نگاه كنيد به صفحه 10 شمارهء ( 16 )\r\nص 48\r\n( 1 ) - بدر حاجب‌سراى : بدر نامى كه پرده‌دار سراى سلطانى بوده است\r\n( 2 ) - سلاح داران :\r\nنگاهبانان و محافظت‌كنندگان\r\n( 3 ) - وثاقيان : بضم اول جمع وثاقى . منسوب به وثاق غلامى كه با غلامان ديگر در حجره‌هائى متصل به سراى سلطنتى منزل داشت و آنان را وثاقيان مىناميدند ( نقل از فرهنگ معين ) - وثاق : بضم اول حجره و سرا و اطاق\r\n( 4 ) - گرمى :\r\nشتاب و تعجيل\r\n( 5 ) - روى ندارد : صواب نيست و مصلحت نباشد\r\n( 6 ) - مىفرمايد : بفرمايد ، فعل مضارع اخبارى بجاى انشائى ( امر غايب )\r\n( 7 ) - خرده : بضم اول ريزهء هر چيز ،\r\n\r\n","description":"","footnote":"","page_name":" 121 ","page_number":159},
  {"content":"\r\n\r\nظاهرا به كنايه يعنى آن مال مختصر ، چه در نظر بلند پادشاه هر چه باشد اندك مىنمايد - مرحوم دكتر فياض در حواشى نوشته‌اند : محتمل است « خزانه » بوده است بقرينهء چند سطر بعد\r\n( 8 ) - قلعت شادياخ : شادياخ هم اسم شهر نشابور است و هم نام قريه‌يى در بلخ چنان كه در معجم البلدان آمده است . ظاهرا در اينجا معنى دوم مقصود است ( نقل از حواشى دكتر فياض )\r\n( 9 ) - عاقبت‌نگر : پايان نگر يا آخربين\r\n( 10 ) - مگر : همانا ، قيد تأكيد\r\n( 11 ) - بسم اللّه : بنام خدا ، ولى در اينجا در سياق فارسى از اصوات يا شبه جمله است بمعنى آغاز كن و بشتاب و برو\r\n( 12 ) - راه كردند : راه باز كردند و راه دادند\r\n( 13 ) - مرتبه داران : مأموران تشريفات ، نيز نگاه كنيد ص 37 شماره ( 12 )\r\n( 14 ) - عبدوس : بفتح اول و سكون دوم شايد مخفف عبد القدوس باشد كه از نزديكان و معتمدان مسعود بود و بقول بيهقى « خلوتهاى امير ( مسعود ) با وى و عبدوس بيشتر مىبود » ص 150 تاريخ بيهقى تصحيح مرحوم دكتر فياض چاپ 1324\r\n( 15 ) - براثر : بدنبال\r\n( 16 ) - بيستگانى : مواجب لشكريان و جيره و ماهيانهء نوكران و هر چيزى كه به جهت ايشان مقرر كرده باشند ( برهان قاطع ) - اين كلمه را به عربى العشرينيه گويند و شايد پولى بوده است به وزن بيست مثقال ( نقل از حواشى مرحوم دكتر فياض )\r\n( 17 ) - عاصىگونه : سركش مانند و شبه نافرمان\r\n( 18 ) - گريخته : گريزان يا به حالت فرار قيد حالت يا حال\r\nص 49\r\n( 1 ) - بنده على : على عطف بيان يا بدل بنده\r\n( 2 ) - شوربا : آبگوشت ، معنى لفظ بلفظ آن ، « شور آش » است و از اين قبيل سركه با ( سبكبا ) وجوبا ، از لحاظ دستورى اسم مركب\r\n( 3 ) - تازه‌روئى : گشاده‌روئى و خوشروئى\r\n( 4 ) - معنى دو جمله : يعنى اگر چيزى براى ميهمانان كم دارى ، بگو تا خدمتكاران ما فراهم كنند ( نقل از حواشى مرحوم دكتر فياض )\r\n( 5 ) - استوار كرده بودند سخت در بند كشيده بودند\r\n( 6 ) - معنى عبارت : باد در قفس - ريح فى القفص كنايه است از چيز باطل بىحقيقت ( نقل از حواشى مرحوم دكتر فياض )\r\n( 7 ) - راست كرده بودند : پنهانى قرار گذاشته بودند\r\n( 8 ) - اينك : اينجا و اكنون حاضر است ، از لحاظ دستورى از اصواتست متضمن قيد يا فعل و قيد\r\n( 9 ) - موزه : بضم اول نوعى كفش و پاىافزار بلند ساق ، انورى فرمايد :\r\n چون ز ابرام لبم دست ملك فارغ شد * گفت بختم خنكا ، كفش بنه ، موزه بخواه \r\n( نقل از آنندراج )\r\n( 10 ) - و كان . . . : اين پايان ديدار با آن دو تن بود\r\n( 11 ) - فريفتگار : بسيار و سخت فريبنده ، صفت فاعلى ، مركب از فريفت ( ماده ماضى ) + گار ( پسوند فاعلى ) ، نظير خواستگار و پروردگار\r\n( 12 ) - به‌هيچ‌چيز شمرد : مقصود اينست كه مقام و فرمانروائى دنيوى هيچ است\r\n\r\n","description":"","footnote":"","page_name":" 122 ","page_number":160},
  {"content":"\r\n\r\nبلكه كمتر از هيچ\r\n( 13 ) - عتابى : بفتح اول و تشديد دوم عمرو بن كلثوم العتابى شاعر و كاتب دورهء عباسى ( نقل از حواشى مرحوم دكتر فياض )\r\n( 14 ) - مرحوم دكتر فياض نوشته‌اند « اين صورت نسبتا صحيح‌ترى است كه در نسخه‌ها ديده مىشود و بازهم مغلوط است ، قطعه در جهشيارى چاپ مصطفى القاص 262 چنين است :\r\n دعينى تجئنى ميتتى مطمئنة * و لم اتجشم هول تلك الموارد \r\n فان رفيعات الامور مشوبة * بمستودعات فى بطون الاساود » \r\nاينك ترجمه دو بيت : اى زن مرا بگذار تا مرگم آرام فراز آيد ، من ترس اين موارد ( پايگاههاى بلند ) را تحمل نمىكنم . همانا مقامهاى و الا بزهر در شكم ماران بزرگ سياه به وديعه نهاده ، آلوده است\r\n( 15 ) - بزرگامردا : چه بزرگ مردى باشد ، الف پسوند براى مبالغه و تكثير در وصف\r\n( 16 ) - پسر رومى : ابن الرومى شاعر عصر عباسى درگذشته به سال 284 معاصر معتضد\r\n( 17 ) - اذا ما . . . : چون خدا بر تو جامهء تندرستى پوشد و از روزى حلال گوارا بهره‌مندى دهد ، پس بر حال مالداران غبطه مخور ، چه همانا روزگار به اندازه‌اى كه به آنان مىدهد ، بازمىستاند ، سعدى هم فرمايد :\r\n تباه‌تر گسلى هر چه خوب‌تر بندى * نزارتر شكنى هر چه خوش‌تر آرائى \r\nاز لحاظ رسم الخط قوت صحيح است نه قوة ، نگاه كنيد به صفحهء 749 يادنامهء ابو الفضل بيهقى ، مقالهء ابو القاسم حبيب اللهى استاد دانشگاه مشهد\r\n( 18 ) - شناسا : شناسنده و آگاه و واقف\r\n( 19 ) - پاك : همه و يكسره و به تمامى قيد براى خواب كردار - معنى بيت :\r\nزندگانى اين جهان شيوهء خواب دارد و مرگ مايهء انتباه است و اين حقيقت را كسى مىداند كه دلى آگاه دارد .\r\nص 50\r\n( 1 ) - به جايگاه بد : در حكم بد يا در محل بدى\r\n( 2 ) - تيمار : غمخوارى و فكر و انديشه\r\n( 3 ) - هموار : آسوده ، قيد وصف و روش - معنى بيت : در اين جهان چگونه آسوده مىنشينى ( يا آسوده منشين ) كه كارش هموار و يكسان نيست و دستخوش تغير و تقلب است\r\n( 4 ) - دانش او : چنان كه مرحوم دكتر فياض حدس زده‌اند ظاهرا صحيح « كنش او » است\r\n( 5 ) - خوب ديدار : زيباچهره ، صفت تركيبى - معنى بيت : رفتار جهان زشت و ديدارش زيباست آرى بدكارى نكوروى است\r\n( 6 ) - به روزگار : بسبب مكر زمانهء غدار\r\n( 7 ) - ضمير بندگان :\r\nبفتح اول راز نهانى بندگان\r\n( 8 ) - معنى دو جمله : آنجا كه اسرار فاش شود يعنى در حسابگاه قيامت جمع خواهند شد - پسوند ياء در آخر « جايى » ياى تعريف است و « كه » موصول\r\n( 9 ) - بهانهء خردمندان : عذر و دست‌آويز\r\n( 10 ) - زبان فراكسى كردن : زبان به خرده‌گيرى و عيب‌جوئى بر كسى گشودن يا زبان در كسى دراز كردن\r\n( 11 ) - امير\r\n\r\n","description":"","footnote":"","page_name":" 123 ","page_number":161},
  {"content":"\r\n\r\nنشاندن و امير فروگرفتن : شاه بتخت نشاندن و به زير كشيدن و يا باصطلاح نصب و عزل\r\n( 12 ) - به پايان خواست آمد : مىبايست به پايان رسد\r\n( 13 ) - معنى جمله : با فرمان دگرگونىناپذير تقدير برابرى نتوانست كرد\r\n( 14 ) - السوء : مرحوم دكتر فياض در حاشيه نوشته‌اند « در بيشتر نسخه‌ها : من قضاء الغالب بالسوء » معنى جمله : از قضاى غالب به بدى ( قضاى بد ) به خدا پناه مىبريم\r\n( 15 ) - پذيرهء بنه وى : به پيشواز رفتن و مقابلهء رخت و سامان و اسباب او\r\n( 16 ) - رشته‌تايى : يكتا رشته يا يك دانه تار ريسمان - سعدى فرمايد :\r\n اى شكم خيره بتايى بساز * تا نكنى پشت به خدمت دو تا \r\n( نقل از لغت‌نامهء دهخدا )\r\nو در صفحهء 298 كليات عراقى تصحيح سعيد نفيسى آمده است :\r\n تن مهجور چون رنجور نبود * چه تاب كوه دارد رشته‌تايى ؟ \r\nنيز نگاه كنيد به صفحهء 968 تاريخ بيهقى تصحيح مرحوم دكتر فياض چاپ سال 1350\r\n( 17 ) - زيان نشد : ضرر نرسيد\r\n( 18 ) - بشكوهيدند : ترسيدند\r\n( 19 ) - نه آن كرد : آن نكرد ، تقديم حرف نفى براى تأكيد نفى فعل است\r\n( 20 ) - اندازه و پايگاه او : حد و مقام وى\r\n( 21 ) - اقتدا : پيروى كردن ، مخفف اقتداء مصدر باب افتعال از مجرد قدوه بمعنى پيشوا\r\n( 22 ) - معنى دو جمله : جانب خداى توانا و بزرگ را به سوگندهاى سخت دروغين كه خورد از دست داد و رياكارى نمود\r\n( 23 ) - نشاندن او : او را معزول و از كار بر كنار كردن ، اضافه مفيد وابستگى مفعولى\r\n( 24 ) - ش : او را ، ضمير متصل مفعولى\r\n( 25 ) - صورت ديگر گونه نبندد : گونهء ديگر تصور نشود\r\nص 51\r\n( 1 ) - كه بتواند ديد : هيچ‌كس نتواند ديد ، استفهام مجازا مفيد نفى\r\n( 2 ) - بنشنود : همانا نشنيد ، تقديم باى تأكيد بر نون نفى\r\n( 3 ) - شهامت : بفتح اول شيردلى و دليرى و توانائى\r\n( 4 ) - چنو : مخفف چون او\r\n( 5 ) - به كار : بايسته و لازم و ضرور\r\n( 6 ) - مالش : گوشمال و تنبيه و سياست\r\n( 7 ) - دندان نمودن : خشم نشان دادن و ترسانيدن ، نظامى گويد :\r\n نبايد شد از خندهء شه دلير * نه خنده است دندان نمودن ز شير \r\n( لغت‌نامهء دهخدا )\r\n( 8 ) - نموده آمد : نشان داده شد ، فعل ماضى مجهول بجاى ماضى معلوم ( نمودم )\r\n( 9 ) - وكيل در : بفتح اول وكيل در دربار - نماينده‌اى بوده است كه امرا و حكام اطراف در درگاه پادشاه مقيم مىداشته‌اند كه كارهاى مربوط به ايشان را انجام دهد و مراقب مصالح كار باشد ( نقل از حواشى مرحوم دكتر فياض )\r\n( 10 ) - بدست و پاى مردن كنايه است از سخت ترسيدن ، نظامى مىگويد :\r\n\r\n","description":"","footnote":"","page_name":" 124 ","page_number":162},
  {"content":"\r\n\r\n چون بماهان بر اين حديث شمرد * مرد مسكين بدست و پاى بمرد \r\n( نقل از حواشى مرحوم دكتر فياض )\r\n( 11 ) - تجلد : شكيبائى كردن ، جلدى و چالاكى نمودن ، مصدر باب تفعل از مجرد جلادت\r\n( 12 ) - از جاى بشده است : متغير و خشمگين شده است\r\n( 13 ) - چنين رود : اين گونه رفتار شود\r\n( 14 ) - روى كار : ظاهر حال و پيش درآمد كار . . . ( نقل از حواشى مرحوم دكتر فياض )\r\n( 15 ) - نوخاسته : نورسيده و نودولت و تازه‌به‌دوران‌رسيده\r\n( 16 ) - پدريان : جمع پدرى منسوب به پدر باصطلاح بيهقى خدمتگزاران يا هواداران سلطان محمود يا محموديان\r\n( 17 ) - لطايف‌الحيل : حيله‌هاى لطيف - لطايف بفتح اول جمع لطيفه بمعنى نغز و نيكو و ظريف - حيل بكسر اول و فتح دوم حيله‌ها\r\n( 18 ) - زفت : بفتح اول و سكون دوم درشت\r\n( 19 ) - ثقات : بكسر اول جمع ثقه بمعنى مرد معتمد و امين ، ثقه مصدر است كه بجاى صفت ( موثوق به ) به كار رفته است\r\n( 20 ) - راه نداده است : رخصت نداده است\r\n( 21 ) - روى ندارد :\r\nصواب و صلاح نيست و وجهى ندارد\r\n( 22 ) - وى : مرجع ضمير « امير مسعود » است\r\n( 23 ) - فرونهادن و برداشتن كه در جاى ديگر اين كتاب نيز هست ، يعنى مطلبى را دست زدن و زير و بالا كردن ( نقل از حواشى مرحوم دكتر فياض )\r\nص 52\r\n( 1 ) - لشكرى : سپاهيگرى يا خدمت در لشكر ، اسم مصدر\r\n( 2 ) - تربت امير ماضى : گور شاه درگذشته ( سلطان محمود )\r\n( 3 ) - معنى جمله : به خدمت آن شاهزاده قيام كنند\r\n( 4 ) - راست بنهاده : درست بنياد و نيك استوار ، صفت مركب مفعولى ، كار موصوف\r\n( 5 ) - در وى نه پيچند : او را در تنگنا نگذارند و سخت بر وى نگيرند\r\n( 6 ) - ثغر : بفتح اول و سكون دوم سرحد و مرز\r\n( 7 ) - مضبوطه : نگاهداشته ، اسم مفعول از ضبط\r\n( 8 ) - ساكن : آرام\r\n( 9 ) - دم دركشيد : بفتح اول خاموش ماند\r\n( 10 ) - سمنگان : بفتح اول و دوم و سكون سوم ، شهرى است از تخارستان پشت بلخ و بغلان ( از حواشى مرحوم دكتر فياض بنقل از معجم البلدان )\r\n( 11 ) - درد مىآمد : رنجش خاطر و آزردگى حاصل مىشد\r\n( 12 ) - مىژكيدند : ماضى استمرارى از ژكيدن بفتح اول بر وزن رسيدن آهسته سخن گفتن باشد در زير لب از روى خشم و قهر و غضب و بضم اول هم آمده است ( برهان قاطع )\r\n( 13 ) - بيفگندندش : او را از مقام سپاه‌سالارى به زير كشيدند\r\n( 14 ) - كدخدا : پيشكار\r\n( 15 ) - معنى جمله : كار سعيد صراف پيشكار و مباشر غازى بالا گرفت\r\n( 16 ) - معنى جمله : هر گروهى را روز دولت و بختى است\r\n( 17 ) - معنى جمله : براستى ( سعيد صراف ) در كارگزارى مردى ناشايسته نبود يعنى شايسته بود\r\n( 18 ) - مشرف : كسى كه نهان و آشكار خبرها بدست آورده به فرمانرواى خويش رساند ، ديده‌ور ، خبردهنده و منهى ( لغت‌نامهء دهخدا ) ، اسم فاعل از اشراف مصدر باب افعال\r\n( 19 ) - ساخت زر : زين و برگ زرين اسب\r\n( 20 ) - مشرفى : اشراف بمعنى زير نظر گرفتن\r\n\r\n","description":"","footnote":"","page_name":" 125 ","page_number":163},
  {"content":"\r\n\r\nو اطلاع يافتن بر چيزى و خبر دادن\r\n( 21 ) - دلو : بفتح اول و سكون دوم آوند آبكش - معنى جمله : خواجهء وى ( سپاه سالار غازى ) از پا درآمد و سعيد صراف نيز هم ( در دلو آسياى روزگار افتاد و خرد شد يعنى از پا درآمد ) ؛ سعدى فرمايد :\r\n ما بين آسمان و زمين جاى عيش نيست * يك دانه چون جهد ز ميان دو آسيا \r\n( 22 ) - معنى دو جمله : سعيد گرفتار مصائب روزگار شد و گاه ترقى مىكرد و گاه از مقام خود تنزل مىيافت\r\n( 23 ) - معنى جمله : تا پس از ارجمندى و بلندى قدر نگهبان دجله شد ( مقصود اين است كه به كارى ناچيز و بىقدر وى را گماشتند )\r\n( 24 ) - خمسين : بفتح اول و سكون دوم و كسر سوم پنجاه مراد سال چهارصد و پنجاه هجرى است چنان كه امروز هم مىگوئيم سال 65 و مقصود ما سال 1365 است\r\n( 25 ) - مولتان : بضم اول شهرى است ميان قندهار و لاهور ( نقل از لغت‌نامهء دهخدا )\r\n( 26 ) - خواجه عميد عبد الرزاق : پسر بزرگ خواجه احمد حسن ميمندى كه به وزارت سلطان مودود غزنوى نيز رسيد و در سال 441 درگذشت\r\n( 27 ) - بيغوله : پيغوله بفتح اول و سكون دوم و ضم سوم كنج و گوشهء خانه\r\n( 28 ) - دم قناعتى گرفته : بضم اول به دنبالهء خرسندى چنگ درزده ( يا دامن قناعت گرفته ) ، جمله حاليه بحذف « است » ، فعل معين\r\n( 29 ) - شمايان : جمع شما ، نيز نگاه كنيد به صفحهء 42 - شماره ( 12 )\r\n( 30 ) - ان . . . : اگر خداى متعال خواهد\r\n( 31 ) - خير خير : بكسر خاء و سكون ياء بيهوده و بىسبب و به نادانى ، قيد روش و وصف ، كمال اسماعيل گويد :\r\n او مىكند مسوده شعر را بياض * من مىكنم مسودهء شعر خير خير \r\n( 32 ) - معنى بيت : زبان نگاه دار و نگوئى تا گرفتار نشوى ، همانا بلا بر گفتار گماشته است\r\n( 33 ) - معنى بيت : همانا چون جوانان ناآزموده بتدبير كارها پردازند نه پيران جهان‌ديده ، در هريك از امور تباهى و رخنه‌اى بينى\r\nص 53\r\n( 1 ) - معنى جمله : جاى بعض نيست چه در همه آن تباهى خواهى ديد\r\n( 2 ) - وزير بو سهل زوزنى : باحتمال قوى كلمهء « وزير » غلط نسخه‌هاست چون اين مرد وزير نبوده است . . .\r\n( نقل از حواشى مرحوم دكتر فياض )\r\n( 3 ) - استخفاف : سبك شمردن و خوار داشتن ، مصدر باب استفعال\r\n( 4 ) - اكنون بعاجل الحال : اين زمان بىدرنگ و برفور\r\n( 5 ) - رايض : رام‌كننده و رياضت‌دهنده ( اسب )\r\n( 6 ) - در زبان گرفتند : عيب گفتن و به زبان گرفتن و به‌همه‌كس كس گفتن\r\n( 7 ) - معنى جمله : بخشايش آوردن هنگام توانائى نيك پسنديده است\r\n( 8 ) - اذا ملكت . . . : چون توانا شدى ، نيكوئى و گذشت كن\r\n( 9 ) - بهرام نقيب : بهرام كه سركردهء گروهى از سپاهيان بود نيز نگاه كنيد صفحهء 7 شمارهء ( 17 )\r\n( 10 ) - مثال توقيعى : بكسر اول فرمان با امضاء و نوشتهء سلطان ، نيز نگاه كنيد به صفحهء 7 شماره ( 6 )\r\n( 11 ) - جنكى : لغت هندى\r\n\r\n","description":"","footnote":"","page_name":" 126 ","page_number":164},
  {"content":"\r\n\r\nاست . . . ولى نويسندگان هندى معاصر آن را  Janki  ضبط كرده‌اند . . . گويا از طرف او ( محمود ) قلعهء كالنجر را در كشمير بدست داشته است ( نقل از حواشى مرحوم دكتر فياض )\r\n( 12 ) - احمد بن حسن : ابو القاسم احمد بن حسن ميمندى در سال 401 به وزارت محمود رسيد و در سال 415 از وزارت عزل شد و در يكى از دژهاى هندوستان محبوس ماند تا محمود درگذشت و مسعود وى را باز به وزارت خواند\r\n( 13 ) - بگشايد : از بند و حبس رها كند\r\n( 14 ) - وى : مرجع ضمير و « جنكى » است\r\n( 15 ) - ازيرا بر ايشان فرستاده آمد : نزد آنان ( خواجه احمد و جنكى ) بدان سبب فرستاده شد\r\n( 16 ) - تنگ حال : تهيدست و مفلس و تنگدست ، نظامى فرمايد :\r\n ور دم نزدم چو تنگ حالان * دانى لغت زبان لالان \r\n( نقل از لغت‌نامهء دهخدا )\r\n( 17 ) - تأديب : ادب آموختن و تربيت كردن ، مصدر باب تفعيل\r\n( 18 ) - مكافات : پاداش دادن\r\n( 19 ) - سخت كافى : نيك كارگزار و با كفايت و بسنده\r\nص 54\r\n( 1 ) - بيند : مصلحت بداند\r\n( 2 ) - مىآيد : فعل مضارع اخبارى بجاى مضارع انشائى « ببايد »\r\n( 3 ) - استى : بجاى بودى ، مركب از است + ى كه در افعال انشائى ( تمنى ) افزوده مىشد - معنى جمله : كاش مانند توده تن بودى ولى نيست ؛ سعدى فرمايد :\r\n اى كاشكى ميان منستى و دلبرم * پيوندى اين چنين كه ميان من و غمست \r\n( 4 ) - راست آيد : صواب باشد\r\n( 5 ) - به كار مشغول بايد بود : همانا به كار مشغول باش ، افعال دوگانه ، مسند مركب ، نايب از امر مؤكد حاضر\r\n( 6 ) - شفقت : بفتح اول و دوم و سوم مهربانى و دلسوزى\r\n( 7 ) - اعزاز : گرامى داشت ، مصدر باب افعال از مجرد عزت\r\n( 8 ) - معنى جمله : مسعود بو نصر را رفته رفته در مجلس خاص و براى چاره‌جوئى در كارها دعوت مىكرد\r\n( 9 ) - كمان قصد : تشبيه صريح\r\n( 10 ) - عصبيت : بفتح اول و دوم و كسر سوم تعصب و حميت و طرفدارى و حب مذهب و خويشاوندى - معنى جمله : بو سهل كمان بدخواهى و تعصب را زه بربست و آمادهء تيراندازى ساخت\r\n( 11 ) - معنى جمله : بدگوئى او به هيچ‌گونه مؤثر نشد\r\n( 12 ) - جايگاه : حد و درجه\r\n( 13 ) - استد : بكسر اول و سكون دوم و فتح سوم گرفت ، مصدر آن استدن ( ستدن )\r\n( 14 ) - هستى : فعل شرطى مضارع سوم شخص مفرد بجاى « باشدى » به كار رفته است\r\n( 15 ) - معنى جمله : كارگزارى او براى ما بهتر از اين مال باشد ، فعل « هستى » از جملهء جزاء بقرينهء اثبات در جملهء شرط حذف شده است\r\n( 16 ) - همداستان :\r\nموافق و راضى\r\n( 17 ) - نيز : ديگر ، از اين پس ، قيد زمان\r\n( 18 ) - ما : مرجع ضمير « مسعود » است\r\n( 19 ) - او : مرجع ضمير بو العلاء است\r\n( 20 ) - به حمد . . . : با سپاسگزارى\r\n\r\n","description":"","footnote":"","page_name":" 127 ","page_number":165},
  {"content":"\r\n\r\nاز خداوند و نعمت‌بخشى او\r\n( 21 ) - كشيم : برويم\r\n( 22 ) - معنى جمله : راستى و درستى در عهد ما بسيار مغتنم است ( به كنايه مقصود و آنكه كم ديده مىشود )\r\n( 23 ) - خانيان : نام سلسله‌اى از سلاطين ترك است كه پيش از مغول بر تركستان شرقى حكم ميرانده‌اند اين طايفه با سامى خاقانيه و ايلك خانيه و خانيان و آل افراسياب نيز شهرت داشته‌اند ( لغت‌نامهء - دهخدا )\r\n( 24 ) - بهارگاه : فصل بهار ، بهاران\r\n( 25 ) - چه گوئى : نظر و اعتقادت چيست ؟\r\n( 26 ) - بىحشمت : بىشرم و بيم\r\nص 55\r\n( 1 ) - دارم نصيحتى چند : تقديم فعل « دارم » براى تأكيد است\r\n( 2 ) - باشد كه . . . بگويد : شايد كه بازگويد\r\n( 3 ) - بسنده : كافى\r\n( 4 ) - بزيسته باشد : زيسته است ، ماضى نقلى مؤكد\r\n( 5 ) - فرا : حرف اضافه بمعنى به\r\n( 6 ) - معنى جمله مقام و پايه هركس آشكار و معين است\r\n( 7 ) - بازنمايد : عرض كند و اظهار نمايد\r\n( 8 ) - گزارده باشد : همانا گزارده و ادا كرده است ، ماضى نقلى\r\n( 9 ) - امير ماضى : پادشاه درگذشته ( سلطان محمود )\r\n( 10 ) - معنى جمله : ايام فرمانروائى او به عروسى آرايش كرده شباهت داشت\r\n( 11 ) - روزگار يافت : عمر و فرصت يافت\r\n( 12 ) - درون و بيرون : باطن و ظاهر\r\n( 13 ) - راه راست نهاد : طريق صواب بنياد كرد و در پيش گرفت\r\n( 14 ) - بر راه وى رفته آيد : راه وى پيموده و سپرده شود ؛ رفتن بمعنى پيمودن و طى كردن\r\n( 15 ) - گذاشته نيايد : اجازه داده نشود\r\n( 16 ) - تمكين : يارا و توان و جرأت ، مصدر باب تفعيل\r\n( 17 ) - كه : اكنون كه ، حرف ربط\r\n( 18 ) - معنى جمله : اكنون كه نظرهاى متضاد يك‌جهت و يگانه و يك آهنگ شد\r\n( 19 ) - معنى جمله : همه لشكريان و هواداران محمودى و مسعودى بايد بدين طريقه و روش بگرايند و بر همين شيوه پايدار باشند\r\n( 20 ) - معظم : بضم اول و سكون دوم و فتح سوم بخش بزرگتر\r\n( 21 ) - بازنگيرد : مضايقه نكند و دريغ ندارد\r\n( 22 ) - حقا . . . : براستى و درستى بايد گفت ، بتأويل قيد و جمله مىرود ، فرخى فرمايد :\r\n اى معتمد شاه بدين عز و بدين جاه * حقا كه سزاوارى ، حقا كه سزاوار \r\n( 23 ) - دانستند : دانستند را اگر بمعنى شمردن و به حساب آوردن بگيريم ، معنى واضح است ، يعنى مردم ( يا اهل نظر ) اين را از خطاهاى بزرگ شمردند كه سلطان به على تگين مراجعه كرد ( نقل از حواشى مرحوم دكتر فياض )\r\nص 56\r\n( 1 ) - جلد : بفتح اول و سكون دوم چالاك و با شهامت\r\n( 2 ) - رحال : بفتح اول و تشديد دوم سازندهء پالان شتر\r\n( 3 ) - ولايتى سخت بانام : سرزمينى نيك مشهور مشتمل بر چندين شهر\r\n( 4 ) - برين جانب است : يعنى از آن ما و متعلق به ماست ( نقل از حواشى مرحوم دكتر فياض )\r\n\r\n","description":"","footnote":"","page_name":" 128 ","page_number":166},
  {"content":"\r\n\r\n( 5 ) - غور : بفتح اول و سكون دوم عمق و ژرفا\r\n( 6 ) - بازنايستد : بسنده نكند و قناعت ننمايد\r\n( 7 ) - معنى دو جمله : چنان كه يك ناحيه كه طلب كرد و بوى داده نشد ، بىدرنگ در سر وى قصد و انديشه‌هاى ديگر برانگيخته شود\r\n( 8 ) - معنى جمله : مردى مردانه چون آلتونتاش در كار على تگين از دست رفت\r\n( 9 ) - چغانيان : بفتح اول ناحيتى در مغرب ماوراءالنهر\r\n( 10 ) - مسته : بضم اول و سكون دوم ، طعمهء مرغان شكارى ، انورى گويد : نسرين چرخ را جگر جدى مسته باد ( نقل از حواشى مرحوم دكتر فياض )\r\n( 11 ) - بلخان‌كوه : بفتح اول و سكون دوم ، همان است كه امروز به همين نام معروف است و سلسله‌ايست واقع بين ايران و تركستان ( نقل از حواشى مرحوم دكتر فياض )\r\n( 12 ) - سره : بفتح اول پسنديده و نيكو\r\n( 13 ) - بيازردند : رنجيدند\r\n( 14 ) - جبال : بكسر اول ناحيهء كوهستانى مركز ايران ، نيز نگاه كنيد ص 10 شمارهء ( 9 )\r\n( 15 ) - معنى جمله : در كار آنان بر باد رفت و نابود شد\r\n( 16 ) - و اين تدبير : عطف بر « سر ايشان » - يعنى و در سر اين تدبير ( نقل از حواشى مرحوم دكتر فياض )\r\n( 17 ) - نه‌بازنمودند : تقديم حرف نفى براى تأكيد ، همانا آشكار نكردند و اظهار ننمودند\r\n( 18 ) - ولامرد . . . : بازگردانيدنى حكم و فرمان خداوند را ( كه ياد وى گرامى باد ) نباشد\r\n( 19 ) - رايش چنان افتاد : بدين گونه مصمم شد يا بر سر آن شد\r\n( 20 ) - از چند سال باز : از چند سال پيش تا اين گاه\r\n( 21 ) - گريخته از برادر : حال براى بو العسكر يا قيد حالت\r\n( 22 ) - بركنده شود : از بيخ برآورده و از ريشه بركشيده شود و نابود گردد - استعمال « را » با نايب فاعل فعل مجهول ( عيسى . . . ) در اين سبك شايع است ، نيز نگاه كنيد به صفحهء 16 شمارهء ( 2 )\r\n( 23 ) - جامه‌دار : منصبى دولتى بوده است ، كسى كه جامه خانه پادشاهى را به عهده داشته است . . . ( لغت‌نامهء دهخدا )\r\nص 57\r\n( 1 ) - قصدار : با صاد و قزدار بزاء معجمه بهر دو لغت مستعمل است ، ياقوت از نواحى سند دانسته اما به عقيدهء من جزو بلوچستان است كه در غربى سند است ( نقل از حواشى مرحوم دكتر فياض )\r\n( 2 ) - فترت : بفتح اول و سكون دوم و فتح سوم ضعف و شكستگى و سستى و زمان ميان دو پيامبر\r\n( 3 ) - بصلاح آيد : بنيكى گرايد و از فساد دست بكشد\r\n( 4 ) - مقام كردن : بضم اول اقامت كردن و ماندن\r\n( 5 ) - عضد الدولة : بفتح اول و ضم دوم بمعنى بازوى دولت و ياور سلطنت ، لقب عموى سلطان مسعود\r\n( 6 ) - بخواهيم : طلب كنيم و فراخوانيم\r\n( 7 ) - برابر : هم‌زمان و مقارن ، قيد روش و وصف\r\n( 8 ) - بست : بضم اول و سكون دوم شهرى در حدود سيستان\r\n( 9 ) - زاولستان : بضم سوم زابلستان - زاول اسم ولايتى است كه در جنوبى بلخ و طخارستان واقع شده و به اين معنى شامل غزنه و زمين داور و قندهار و سيستان هم مىشود ، اما مقصود صاحب كتاب همان سيستان است ( نقل از حواشى مرحوم دكتر فياض )\r\n\r\n","description":"","footnote":"","page_name":" 129 ","page_number":167},
  {"content":"\r\n\r\n( 10 ) - مشرف كرده بودند : به جاسوسى و تفتيش گماشته بودند ، نيز نگاه كنيد به صفحهء 52 شمارهء ( 18 )\r\n( 11 ) - مىشمرد : فعل مضارع اخبارى بجاى انشائى بشمرد - معنى جمله : تا نفسهاى او را شماره كند يعنى سخت او را زير نظر بگيرد\r\n( 12 ) - ضمان : بفتح اول پذيرفتن و پذيرفتگارى كردن و در عهده شدن و كفالت\r\n( 13 ) - كه : موصول متعلق است به « ناجوانمرد » يعنى و آن ناجوانمرد كه امير يوسف او را چنين عزيز مىداشت ، اين ضمان بكرد ( نقل از حواشى مرحوم دكتر فياض )\r\n( 14 ) - ذكر . . . : ياد كرد بازماندهء احوال امير محمد ، خداى از وى خشنود باد ، پس از آنكه دستگير و در بند شد تا آنكه از دژ كوهتيز به دژ منديش برگردانده شد\r\n( 15 ) - در باب : شايد كه « و در باب » ( نقل از حواشى مرحوم دكتر فياض )\r\n( 16 ) - فروگرفتن : بازداشت كردن\r\n( 17 ) - حركت كند : فعل مضارع است كه بجاى « حركت كرد » به كار رفته است و اين شيوه معهود است ، چنان كه گوئيم پيامبر مىفرمايد يعنى فرمود يا فرموده است\r\n( 18 ) - آن تاريخ : آن بخش از تاريخ كه داستان حاجب على قريب بود\r\nص 58\r\n( 1 ) - بازشوم : بازروم و بازگردم\r\n( 2 ) - قوال : بفتح اول و تشديد دوم سرودگوى و خنياگر ، نيز نگاه كنيد به صفحهء 5 شمارهء ( 22 )\r\n( 3 ) - معنى جمله : به ماهيى شباهت داشتيم\r\n( 4 ) - از آب بيفتاده : صفت مركب بمعنى فاعلى ، ماهى موصوف ، همچنين است در خشكى مانده\r\n( 5 ) - بينوا گشته : بىساز و برگ شده ، جملهء حاليه بحذف « بوديم »\r\n( 6 ) - دل نمىداد : دل ما راضى نمىشد ، حافظ فرمايد :\r\n در شگفتم كه درين مدت ايام فراق * برگرفتى ز حريفان دل و دل مىدادت \r\nص 28 ديوان غزليات خواجه حافظ ، بكوشش نگارنده\r\n( 7 ) - زاستر : به سكون سوم و فتح چهارم مخفف ز آن‌سوتر بمعنى دور تر\r\n( 8 ) - شويمى : بشويم بمعنى برويم ، فعل مضارع انشائى\r\n( 9 ) - روشنائى : روشنى در اينجا مراد نور اميد\r\n( 10 ) - رفتيمى : مىرفتيم ، ماضى استمرارى\r\n( 11 ) - را : حرف اضافه بمعنى « در » براى ظرفيت يعنى در وقت نماز شام\r\n( 12 ) - نيكو داشت : حسن مراقبت و مواظبت\r\n( 13 ) - به زيادت بود :\r\nدر افزونى و بيشى بود\r\n( 14 ) - شير مرغ : كنايه از چيز كمياب و نادر و محال\r\n( 15 ) - خرسندتر :\r\nشادمان‌تر - لختى بمعنى اندكى قيد براى خرسندتر\r\n( 16 ) - خضراء : بفتح اول و سكون دوم مؤنث اخضر بمعنى سبز ، افعل وصفى ، در اينجا مراد جاى پرگل‌وسبزه نظير حدائق معلقه و شايد همان باشد كه به فارسى « چمن باغ » گفته مىشد ، در صفحهء 657 تاريخ بيهقى چاپ 1350 آمده است امير رضى اللّه عنه بدان خضرا آمد كه بر زبر ميدان است ، روى بدشت شابهار و بايستاد و نماز عيد كرده آمد و رسم قربان بجاى آورده شد ، نيز نگاه كنيد به مقالهء نگارنده در صفحهء 164 يادنامهء ابو الفضل بيهقى چاپ مشهد سال 1350 و صفحهء 265\r\n\r\n","description":"","footnote":"","page_name":" 130 ","page_number":168},
  {"content":"\r\n\r\nتاريخ سيستان تصحيح بهار چاپ تهران سال 1314\r\n( 17 ) - بايستاد : ايستادن در قديم بجاى شدن و گرديدن و امثال آن به كار مىرفته و در خود اين كتاب قرائن دارد ( نقل از حواشى مرحوم دكتر فياض )\r\n( 18 ) - معنى جمله : امكان سؤال نبود يا پرسش مقدور نبود\r\n( 19 ) - خواست رسيد : نزديك بود كه برسد\r\n( 20 ) - بو بكر دبير : ظاهرا بو بكر قهستانى است كه در گوزگانان در خدمت امير محمد بود ( نقل از حواشى مرحوم دكتر فياض )\r\n( 21 ) - گرمسير :\r\nياقوت مىگويد ناحيه بست را گرمسير مىناميدند ( معجم در مادهء بست - نقل از حواشى مرحوم دكتر فياض )\r\n( 22 ) - بىحرمتان : جمع بىحرمت بمعنى بىآبرو و بىادب ، صفت جانشين موصوف\r\n( 23 ) - جمازه : شتر بسيار تيزرو\r\n( 24 ) - مراد : خواسته و مطلوب ، اسم مفعول از اراده\r\nص 59\r\n( 1 ) - به روزى چند : در چند روز\r\n( 2 ) - مجمز : بضم اول و فتح دوم و تشديد سوم مكسور جمازه سوار ، جمازه‌بان\r\n( 3 ) - معنى جمله : با امير محمد كارى واجب داريم\r\n( 4 ) - معنى جمله : نگران و پريشان خاطر شد\r\n( 5 ) - كوتوال : نگهبان دژ\r\n( 6 ) - كدخدا : پيشكار و مباشر\r\n( 7 ) - معنى جمله : شايد كه امروز فرارسد\r\n( 8 ) - معنى جمله : نه آنگونه كه بايسته بود و ضرورت داشت\r\n( 9 ) - طشت‌دار : نگهبان و متصدى طشت‌خانه ، لقب احمد - طشت‌خانه يا تشخانه جائى كه در آن پارچه و جواهر و مهر سلطان را نگاه مىداشتند\r\n( 10 ) - خاصگان :\r\nجمع خاصه به شيوه زبان فارسى ، بمعنى نديمان ويژه\r\n( 11 ) - درست شد : درست درآمد و محقق شد ( نقل از حواشى مرحوم دكتر فياض )\r\n( 12 ) - به واجبى : به سزا ، متمم قيدى تأكيد ، نيز نگاه كنيد به صفحهء 17 شمارهء ( 31 )\r\n( 13 ) - امير برادر : از لحاظ دستورى « برادر » عطف بيان يا بدل « امير » است\r\n( 14 ) - بهارگه ، بهارگاه يا بهاران ( فصل بهار )\r\n( 15 ) - مداركه :\r\nبضم اول پياپى كردن ( نقل از حواشى مرحوم دكتر فياض ) ، مصدر باب مفاعله - معنى جمله :\r\nدر كار آوردن وى بر پى رسيدن ما بغزنين نگريسته شود\r\nص 60\r\n( 1 ) - بنهاده : بنهاده‌اند ، ماضى نقلى بحذف فعل معين « اند » به قرينه\r\n( 2 ) - حرم : بضم اول و فتح دوم جمع حرمة بمعنى حرم مرد و اهل وى\r\n( 3 ) - حرم : بفتح اول و دوم خانهء زنان پادشاه ، اندرون - سرپوشيدگان حرم : پردگيان اندرون يا پرده‌سرا\r\n( 4 ) - مهد : بفتح اول و سكون دوم تخت روان و گاهواره\r\n( 5 ) - بيايد : فعل امر غايب\r\n( 6 ) - مهم : كار بزرگ ، صفت جانشين موصوف\r\n( 7 ) - غريو : بكسر اول و دوم بانگ و خروش\r\n( 8 ) - او را : مراد « مرا » نقل قول غير مستقيم\r\n( 9 ) - وى : مراد « تو » نقل قول غير مستقيم\r\n( 10 ) - بود : باشد\r\n( 11 ) - حرمها : بفتح اول و دوم پردگيان اندرون ، مجاز مرسل ، ذكر محل ( حرم ) و ارادهء حال\r\n\r\n","description":"","footnote":"","page_name":" 131 ","page_number":169},
  {"content":"\r\n\r\n( اهل حرم )\r\n( 12 ) - عمارى : بفتح اول هودج مأخوذ از عماريه بتشديد ياء يا عماريه بتشديد ميم و ياء\r\n( 13 ) - حاشيت : كسان و همدمان و خدم و حشم\r\n( 14 ) - علىاىّحال : بهر حال\r\n( 15 ) - بازجست : جستجو و بازخواست ، اسم ( مصدر مرخم )\r\n( 16 ) - ليثى : صحيح آن لبيبى است نگاه كنيد به صفحهء 276 يادنامهء ابو الفضل بيهقى چاپ مشهد\r\n( 17 ) - دسكره :\r\nبنا بتحقيق ياقوت بمعنى زمين هموار است . چند شهر را بدين نام مىناميده‌اند و معلوم نيست كه مقصود شاعر در اينجا كدام است ( نقل از حواشى مرحوم دكتر فياض )\r\n( 18 ) - قنطره :\r\nبفتح اول و سكون دوم و فتح سوم پل بزرگ\r\n( 19 ) - قسوره : بفتح اول و سكون دوم و فتح سوم شير بيشه\r\nص 61\r\n( 1 ) - يكسره : همدست و متفق\r\n( 2 ) - رهرو : عابر و گذرى يا رهگذر\r\n( 3 ) - نادره : بىنظير و يگانه و گرانمايه و با قدر و قيمت مؤنث نادر\r\n( 4 ) - زده شد : غارت شد و به سرقت رفت\r\n( 5 ) - سوزيان : مخفف سود و زيان بمعنى نفع و ضرر ، اسم مركب\r\n( 6 ) - احمد ارسلان : از خدمتگزاران بزرگ امير محمد ، نيز نگاه كنيد به صفحهء 5 شمارهء ( 26 )\r\n( 7 ) - شهر بند : زندانى يا حبس نظر در يك شهر ، صفت مركب ساخته‌شده از مادهء فعل امر بمعنى مفعولى ، نظامى فرمايد :\r\n حصار فلك بركشيده بلند * درو كردى انديشه را شهر بند \r\n( نقل از آنندراج )\r\n( 8 ) - وى : مرجع ضمير « امير محمد » است\r\n( 9 ) - و ناصرى و بغوى : گويا هر دو واو زائد است ( حاشيهء نفيسى بنقل دكتر فياض ) اين داستان از قسمتهاى مبهم و مشكل اين كتاب است . . .\r\n( نقل از حاشيهء مرحوم دكتر فياض )\r\n( 10 ) - وفا را : براى اظهار وفا و پيمان بسربردن\r\n( 11 ) - جنگل‌آباد : اصطخرى و ابن حوقل هر دو در شرح مسافات بين بست و غزنه منزلى را به نام جنگل‌آباد ذكر مىكنند كه از تگين‌آباد و منزل فاصله داشت . . . ( نقل از عبد الحى حبيبى ص 150 يادنامهء ابو الفضل بيهقى چاپ دانشگاه مشهد سال 1350 )\r\n( 12 ) - كور والشت : گويا صحيح آن گور والشت باشد ، در صفحهء 151 يادنامهء ابو الفضل بيهقى نيز آمده است « بالشتان اكنون هم به همين نام بين ولايت تيرى و كوهستان جنوب شرقى غور افتاده است . . . و اين همين گور والشت بيهقى است كه در نسخ خطى طبقات ناصرى گور - و الشت و غور و الشت ضبط گرديده و بين تگين‌آباد و منديش‌غور واقع بود »\r\n( 13 ) - راه بتافتند : تغيير مسير دادند و راه را برگرداندند\r\n( 14 ) - نردبان پايه‌هاى بىحد و اندازه :\r\nپلكانى بيشمار شبيه به پله‌هاى نردبان\r\n( 15 ) - برتوانستى شد : مىتوانست بر رود يا صعود كند\r\n( 16 ) - قباى ديباى لعل پوشيده : جملهء حاليه بحذف « داشت » يعنى در حالى كه قباى حرير\r\n\r\n","description":"","footnote":"","page_name":" 132 ","page_number":170},
  {"content":"\r\n\r\nسرخ پوشيده بود\r\n( 17 ) - خدمت : سلام و احترام\r\n( 18 ) - معنى جمله : ما را گريه گرفت\r\n( 19 ) - ما : مرجع ضمير ما « من و يارم » كه در چند سطر پيشامد مىباشد\r\n( 20 ) - ترانه :\r\nرباعى ، دوبيتى ، براى توضيح بيشتر نگاه كنيد به لغت‌نامهء دهخدا\r\n( 21 ) - بديهه : بجاى بر بديهه يعنى بىانديشهء پيش ، قيد روش - بديهه : بفتح اول بىانديشه آمدن سخن\r\n( 22 ) - پيرهن خويش : به كنايه مراد از خويشان نزديك خود يا باصطلاح از بطانهء تو\r\n( 23 ) - زمانى نيك : مدتى زياد\r\nص 62\r\n( 1 ) - ديدار : مرئى و پديدار ، صفت مشتق از مادهء فعل ماضى ( ديد ) + ار ( پسوند ) نظير گرفتار بمعنى مفعولى\r\n( 2 ) - نيز : از آن پس ، ديگر ، قيد زمان\r\n( 3 ) - در ساعت : در وقت و بىدرنگ\r\n( 4 ) - پايه : پله و زينه\r\n( 5 ) - قوم : كسان و خويشان و اهل و عيال\r\n( 6 ) - قوم : گروه\r\n( 7 ) - فضولى : بضم اول بلفضول يا فضول ، آنكه به كار بيهوده پردازد و در كار ديگران بىجهت دخالت ورزد ، در عربى فضول بمعنى به كار بيهوده پرداختن و ياوه‌گوئى است\r\n( 8 ) - زال : پير سپيدموى ، بيشتر بر زن پير اطلاق مىشود ، خاقانى فرمايد :\r\n از خون دل طفلان سرخاب‌رخ آميزد * اين زال سپيد ابرو وين مام سيه‌پستان \r\n( نقل از آنندراج )\r\n( 9 ) - مادر مرده و ده درم وام : مثلى بوده است معروف كه دربارهء كسى گويند كه يكى از نزديكان خود را از دست داده و بجاى يافتن ارث ناگزير از پرداخت وام خويشاوند درگذشته باشد\r\n( 10 ) - دريافتم : ديدار كردم و يافتم\r\n( 11 ) - أ يعود . . . : اى خيمه‌ها آيا روزگار ( بخت و دولت ) ما بازميگردد يا پس از رفتن و سپرى شدن هيچ راهى بسوى آن نيست\r\n( 12 ) - الحق : براستى ، قيد تأكيد\r\n( 13 ) - صوت : بفتح اول و سكون دوم آواز و لحن و آهنگ\r\n( 14 ) - معنى جمله : ولى براى آن ماندم و توقف كردم\r\n( 15 ) - نشانده بود :\r\nبازداشته و فروگرفته بود\r\n( 16 ) - كافر نعمت : ناسپاس و حق ناشناس ، صفت تركيبى\r\n( 17 ) - معنى جمله : در سال هفتم از هنگام آغاز كردن بنگارش اين تاريخ\r\n( 18 ) - اصوات نادر : آوازها و آهنگهاى طرفه و جالب و شگفت و بىنظير\r\n( 19 ) - مجلس : بزم و انجمن ، در اينجا مجلس بجاى مجلسى به كار رفته است - معنى جمله : كمتر بزمى بود كه من اين ترانه را در آن نمىخواندم\r\nص 63\r\n( 1 ) - معنى دو بيت : بىوفائى شما كارى نوپديد و شگفت نيست ولى پيمان بسربردن شما از نوپديدترين رسمهاى تازه است ، در پيمان‌شكنى شما شأنى نيست و كار بزرگى نباشد ، امر مهم در طمع من و گرويدنم به گفتار دروغ و نيرنگهاست - مرحوم دكتر فياض در حاشيه\r\n\r\n","description":"","footnote":"","page_name":" 133 ","page_number":171},
  {"content":"\r\n\r\nيادآورى كرده‌اند « كذا و قاعدة بدعا و لا عجبا »\r\n( 2 ) - فرا : حرف اضافه بمعنى « به »\r\n( 3 ) - عبرت : بكسر اول پند و اعتبار\r\n( 4 ) - فال : پيش‌بينى و عاقبت‌گوئى\r\n( 5 ) - خير خيرها :\r\nكارهاى باطل و بيهوده و از روى جهل و نادانى ، صفت جانشين موصوف\r\n( 6 ) - و المقدر . . . :\r\nبودنى بود ، و آنچه خداى توانا و بزرگ فرمان داد به زودى باشد ؛ ايزد ما را از خواب بىخبران بنعمت‌بخشى خود بيدار گرداناد\r\n( 7 ) - حرم : بضم اول و فتح دوم جمع حرمة بمعنى اهل و عيال و حرم مرد و پردگى و عفيف\r\n( 8 ) - حره ختلى : عمهء سلطان مسعود ، نيز نگاه كنيد به صفحهء 11 شمارهء ( 12 )\r\n( 9 ) - نهادنى : درخور مواضعه و قرارداد بستن ، صفت مركب از نهادن + ى پسوند لياقت و لزوم\r\n( 10 ) - رفته آيد : فعل مضارع مجهول بمعنى پيموده شود ، رفتن به دو وجه به كار مىرود الف - لازم : على رفت ب - متعدى : على اين راه را رفت ( پيمود ) ، عبارت بيهقى را چنين تأويل توان كرد : آنگاه ( راه ) سوى غزنين رفته آيد ( پيموده شود ) ، در اين جمله « راه » كه نايب فاعل و مسند اليه است بقرينهء حالى محذوف است\r\n( 11 ) - عين صواب : حقيقت راستى و كنه و خالص آن ، مضاف و مضاف اليه\r\n( 12 ) - ركابدار : قاصد و سوار ، نيز نگاه كنيد به صفحهء 11 شمارهء ( 23 )\r\n( 13 ) - ركاب عالى : موكب و الا ، نيز نگاه كنيد به صفحهء 12 شمارهء ( 18 )\r\n( 14 ) - از بهر عقد و عهد را : براى بستن پيمان و معاهده\r\n( 15 ) - نسخت : نسخه يا رونوشت و سواد\r\n( 16 ) - قدر خان : بفتح اول و دوم يوسف بن هارون بغراخان پادشاه آل افراسياب كه در ماوراءالنهر حكومت داشت\r\n( 17 ) - طرفه : بضم اول و سكون دوم شگفت و نادر و غريب و عجيب\r\nص 64\r\n( 1 ) - حريش : بفتح اول و كسر دوم نام جد اعلاى اين بو القاسم است ( نقل از حواشى مرحوم دكتر فياض )\r\n( 2 ) - نمط : بفتح اول و دوم طريقه و گونه\r\n( 3 ) - ديگرست : گونهء ديگر باشد\r\n( 4 ) - گيرد : آغاز كند\r\n( 5 ) - پهناى كار چيست : بزرگى و اهميت و عظمت آن چه اندازه است\r\n( 6 ) - تهذيبهاى محمودى : موصوف و صفت نسبى - تهذيب : پيراستن و اصلاح كردن و تربيت نمودن ، مصدر باب تفعيل\r\n( 7 ) - مقرر : ثابت و معلوم و واضح و آشكار و محقق ، اسم مفعول از تقرير\r\n( 8 ) - احمد : مراد ابو القاسم بن احمد بن حسن ميمندى\r\n( 9 ) - نشسته آمد : بنشست ، نگاه كنيد به صفحهء 10 شمارهء ( 16 ) - معنى جمله : باد غرور حسودان فرونشست و ترك تكبر كردند\r\n( 10 ) - معنى جمله : سواد و رونوشتى برداشتم\r\n( 11 ) - معنى جمله : چنان كه سواد و رونوشت ساير نامه‌ها را برمىداشتم\r\n( 12 ) - معنى جمله : براى جاودانى كردن نام و شهرت بو نصر آوردم\r\n( 13 ) - معنى جمله : اگر خداوند توانا و بزرگ خواهد\r\n( 14 ) - بسم اللّه . . . : بنام ايزد بخشندهء بخشاينده ، پس از عنوان نامه و درود دعا\r\n( 15 ) - سپرند : بكسر اول و فتح دوم پيمودن و طى كردن\r\n( 16 ) - وفاق : بكسر اول موافقت بمعنى سازگارى و همراهى و سازش و يكدلى\r\n\r\n","description":"","footnote":"","page_name":" 134 ","page_number":172},
  {"content":"\r\n\r\n( 17 ) - ملاطفات : بضم اول جمع ملاطفه در اينجا بمعنى ملطفه يا نامهء خرد\r\n( 18 ) - ديدار كردنى به سزا : ملاقاتى شايسته و نيك درخور ، قيد روش و تأكيد ، نيز نگاه كنيد به صفحهء 32 شمارهء ( 5 )\r\n( 19 ) - ممالحت : نمك‌خوردگى و هم‌سفرگى ، مصدر باب مفاعله\r\n( 20 ) - منادى حق : ندا دهندهء حق ، كنايه از پيك اجل يا مرگ\r\n( 21 ) - معنى جمله : با آسوده‌دلى عمر به پايان برند\r\n( 22 ) - دو مهتر بازگذشته : دو سرور از جهان رفته ، موصوف و صفت - گويا مقصود امير محمود است و طغان خان برادر قدر خان كه پيش از قدر خان سلطنت تركستان داشت و با امير محمود دوستانه رفتار مىكرد . . . ( نقل از حواشى مرحوم دكتر فياض )\r\nص 65\r\n( 1 ) - دير سالها : ساليان بسيار\r\n( 2 ) - مدروس : كهنه‌شده و ناپديد ، فراموش گشته و متروك ، اسم مفعول از درس\r\n( 3 ) - تكلف : رنج چيزى كشيدن ، رنج بر خود نهادن ، مصدر باب تفعل\r\n( 4 ) - بر : بار و ميوه\r\n( 5 ) - اقتضا : طلب كردن و تقاضا نمودن ، مصدر باب افتعال\r\n( 6 ) - بناهاى افراشته : عمارتهاى سر به آسمان كشيده و بلند\r\n( 7 ) - كورى : به كنايه مراد سيه‌روزى و اندوه و غم و رسوائى\r\n( 8 ) - ده‌دلى : پريشانى و پراكندگى خاطر\r\n( 9 ) - يكى : متحد و يگانه ، صفت نسبى از يك\r\n( 10 ) - اصلح ، نيكوتر و شايان‌تر ، افعل تفضيل ، توفيق موصوف\r\n( 11 ) - و ذلك . . . : آن بدست وى است و نيكى همه نيز\r\n( 12 ) - ادام . . . : خداوند عزت وى را پيوسته و بر دوام داراد\r\n( 13 ) - معنى جمله : عالمى را نگاهداشته و به تصرف آورده ، جملهء حاليه بحذف « بوديم »\r\n( 14 ) - مىبرانديشيديمى : انديشه مىكرديم ، ماضى استمرارى مؤكد با دو نشان استمرار ( مى ، ى )\r\n( 15 ) - گردن برافراشته : سربلند كرده بودند از روى فخر ، ماضى بعيد بحذف فعل معين « بودند » جملهء حاليه\r\n( 16 ) - دستها برداشته : دست بدعا بلند كرده بودند ، ماضى بعيد بحذف « بودند » ، جملهء حاليه\r\n( 17 ) - مدينة السلام : نام ديگر بغداد است ، لقبى است كه منصور خليفه به بغداد داده است . . . ( لغت‌نامهء دهخدا )\r\n( 18 ) - غضاضت : بفتح اول خوارى و تحمل مكروه و ناخوش‌آيند و كم گرديدن مرتبه\r\n( 19 ) - اذناب :\r\nبفتح اول و سكون دوم جمع ذنب يعنى دم و در اينجا بمعنى سفله و دون است . گويا مقصود از اين تعريض ديالمه بغداد است . در اين سال كه مسعود ذكر مىكند امير ديلمى بغداد جلال الدولة ابو طاهر بن بهاء الدولة بوده است ( نقل از حواشى مرحوم دكتر فياض )\r\n( 20 ) - جوار : بكسر اول زنهار و امان و مجاورة ، مصدر باب مفاعله\r\n( 21 ) - در حال : در وقت و بىدرنگ\r\n( 22 ) - تسكين وقت : آرام بخشيدن به وضع در آن هنگام\r\n( 23 ) - درين آخرها : در پايان روزگار زندگانى خود ، در اين اواخر\r\n( 24 ) - معنى جمله : خوى و طبع او دگرگون شد\r\n( 25 ) - سستى : ضعف و فتور\r\n( 26 ) - اصالت راى : بفتح اول نيكوئى راى و ثبات انديشه\r\n( 27 ) - دست يافت : مسلط و چيره شد\r\n( 28 ) - معنى جمله : بخلاف راستى\r\n\r\n","description":"","footnote":"","page_name":" 135 ","page_number":173},
  {"content":"\r\n\r\nو واقع از ما رنجشى اظهار كرد\r\n( 29 ) - طبع بشريت : خوى و طبيعت انسانى يا بشرى\r\nص 66\r\n( 1 ) - ماند : گذاشت ، بوجه متعدى به كار رفته\r\n( 2 ) - روم : در اصطلاح مسلمين و مورخان اسلامى مراد از روم آسياى صغير و توابع آنست ( لغت‌نامهء دهخدا )\r\n( 3 ) - طولا و عرضا : بدرازا و پهنا ، قيد\r\n( 4 ) - گشاده آمده است : مفتوح شده است ، ماضى نقلى مجهول - مرحوم دكتر فياض در حاشيه نوشته‌اند « و آنچه . شايد : هندوستان ، آنچه گشاده آمده است . يعنى آنچه از هندوستان تاكنون فتح شده است »\r\n( 5 ) - يله كنيم : بفتح اول واگذاريم و رها كنيم\r\n( 6 ) - معنى جمله :\r\nبراى آنكه بدست بيگانه نيفتد\r\n( 7 ) - معنى جمله : يعنى از حيث اعزاز مقامى بزرگتر از خليفتى ( جانشين بودن ) براى او قائل شويم ( نقل از حواشى مرحوم دكتر فياض )\r\n( 8 ) - به تعزيت : به شكيبائى و صبر خواندن ( برادر را در مرگ پدر )\r\n( 9 ) - صلاح ذات البين : بفتح اول نيك گشتن حال ميان دو يا چند تن تا رنجش با لفت و مهر مبدل شود ، اصلاح ذات البين بيشتر گفته مىشود\r\n( 10 ) - مصرح : آشكارا و صريح ، اسم مفعول از تصريح ، قيد روش و وصف\r\n( 11 ) - مر ما را همانا ما را - مر : حرفى است مفيد تأكيد و حصر\r\n( 12 ) - برانداخته بايد : بايد برانداخت و از ميان برداشت ؛ به نظر مىرسد كه « برانداخته » گاه به صورت مصدرى و بمعنى مصدرى به كار مىرفته چنان كه هنوز هم در محاورهء فارسى زبانان افغانستان شنيده مىشود ، گفته نتوانم بجاى گفتن نتوانم يا نتوانم گفت ؛ در صفحهء 101 تاريخ بيهقى چاپ 1350 آمده است : گفتم من بدانستم كه نامه چون نبشته بايد ، يعنى بايد نبشت\r\n( 13 ) - معنى جمله :\r\nاز آن ما شود\r\n( 14 ) - زرادخانه : بفتح اول سلاح‌خانه ، نيز نگاه كنيد به صفحهء 7 شمارهء ( 12 )\r\n( 15 ) - اشتربار : به اندازه بار يك شتر ، شتربار يا اشتروار و از اين قبيل است خروار\r\n( 16 ) - تركى : بضم اول و سكون دوم اسب و اسب تركى ، نوعى اسب ، ستور تاتارى منوچهرى گويد :\r\n عمارى از بر تركى تو گفتى * كه طاووسيست بر پشت حواصل \r\n( نقل از لغت‌نامهء دهخدا )\r\n( 17 ) - خياره : بكسر اول گزين يا برگزيده ، نيز نگاه كنيد به صفحهء 35 شمارهء ( 22 )\r\n( 18 ) - منابر : بفتح اول جمع منبر ، نيز نگاه كنيد به صفحهء 25 شمارهء ( 12 )\r\n( 19 ) - سكه درم و دينار : مهر مسكوك زرين و سيمين يا زر و سيم مسكوك\r\n( 20 ) - طراز : بفتح اول نقش و نگار جامه ، علم جامه و مطلق آرايش و زينت مجازست ، يراق و حاشيه ( نقل از لغت‌نامهء دهخدا )\r\n( 21 ) - بريد : بفتح اول و كسر دوم ، ظاهرا اصل آن از كلمه لاتينى وردوس  Veredous  گرفته شده بمعنى چارپاى چاپار و اسب چاپار و سپس بمعنى پيك بعدها به اداره و دستگاه چاپار و عاقبت بر منزلى كه بين دو مركز چاپار است اطلاق گرديد . . . صاحب\r\n\r\n","description":"","footnote":"","page_name":" 136 ","page_number":174},
  {"content":"\r\n\r\nبريدى : شغل صاحب بريد ، منصبى نظير رياست پست امروز . . . ( نقل از لغت‌نامهء دهخدا )\r\n( 22 ) - انها : مخفف انهاء بمعنى خبر دادن ، مصدر باب افعال\r\n( 23 ) - حضرت : درگاه\r\n( 24 ) - غزو : بفتح اول و سكون دوم جنگ كردن با كفار\r\n( 25 ) - صلوات . . . : درودهاى خدا بر او باد\r\n( 26 ) - اعقاب : بفتح اول و سكون دوم فرزندان و پسران و پس‌ماندگان جمع عقب\r\n( 27 ) - امضا : اجراء ، مصدر باب افعال\r\n( 28 ) - مدافعت : مسامحه و دفع الوقت و درنگى ، مصدر باب مفاعله\r\n( 29 ) - مهمل ماند : مصدر مرخم ، مهمل ماندن بمعنى فروگذاشتن و ترك كردن\r\n( 30 ) - فالعياذ . . . : پناه بر خدا\r\n( 31 ) - مكاشفت : دشمنى آشكار ورزيدن ، مصدر باب مفاعله\r\n( 32 ) - وزر : بكسر اول و سكون دوم گناه و بزه\r\n( 33 ) - و بال : بفتح اول سختى و عذاب و ناگوارى و سرانجام بد\r\n( 34 ) - به دو بازگردد : به او راجع شود يعنى بر عهده و گردن او خواهد بود\r\n( 35 ) - مجاملت : به نيكى رفتار كردن ، رفتار جميل ورزيدن ، مصدر باب مفاعله\r\nص 67\r\n( 1 ) - راه رشد : طريق راستى و رستگارى و صلاح\r\n( 2 ) - بنديد : همانا نديد ، تقديم حرف تأكيد بر حرف نفى\r\n( 3 ) - دست بر رگ وى نهاده بودند : بر وى تسلط يافته و او را به اختيار خود درآورده بودند ؛ اين تعبير مكرر درين كتاب مىآيد ( نقل از حواشى مرحوم دكتر فياض )\r\n( 4 ) - وجوب : بضم اول سزاوار بودن\r\n( 5 ) - عشوه : بكسر اول در اينجا بمعنى « فريب » در سياق فارسى\r\n( 6 ) - اقتصار : بسنده كردن ، مصدر باب افتعال\r\n( 7 ) - نهاد : بكسر اول قرارداد و مواضعه ( نقل از حواشى مرحوم دكتر فياض )\r\n( 8 ) - اصحاب بريد : جمع صاحب بريد ، نيز نگاه كنيد به صفحهء 66 شماره ( 21 )\r\n( 9 ) - معنى جمله : يعنى انصاف نخواهند داد ( نقل از حواشى مرحوم دكتر فياض )\r\n( 10 ) - حلوان : بضم اول و سكون دوم شهرى بوده است بزرگ و پرنعمت در انتهاى حدود شهر بغداد ( نقل از لغت‌نامهء دهخدا )\r\n( 11 ) - شعار ما :\r\nبكسر اول نشان و علامت و علم و كلماتى كه طريقه و آئين ما را نمودار سازد\r\n( 12 ) - خطبه بگردانيده : خطبه نماز جمعه را از نام برادر ما باسم ما بدل كرده است\r\n( 13 ) - بگردانيده :\r\nمقصود آنكه از فرمانبردارى برادر ما آنان را منصرف كرده است\r\n( 14 ) - عزيمت : بفتح اول و كسر دوم قصد و آهنگ\r\n( 15 ) - لوا : مخفف لواء بمعنى درفش و علم خرد\r\n( 16 ) - نعوت : بضم اول جمع نعت بمعنى وصف ستوده و ستايش و ثنا ، در اينجا مراد القاب\r\n( 17 ) - كرامات : بفتح اول جمع كرامت در اينجا بمعنى اشياء نفيس و گرانبها كه به ارمغان فرستاده شود\r\n( 18 ) - سرهنگ على عبد اللّه : همان على دايه يا على عبيد اللّه است ، نگاه كنيد به صفحهء 43 شمارهء ( 21 ) و لغت‌نامهء دهخدا\r\n( 19 ) - ابو النجم اياز : اياز اويماق غلام محبوب و سالار عزيز سلطان محمود و از هواداران مسعود\r\n( 20 ) - خاصه خادم : پيشخدمت يا خدمتگزار\r\n\r\n","description":"","footnote":"","page_name":" 137 ","page_number":175},
  {"content":"\r\n\r\nويژه\r\n( 21 ) - غلام سرائى : يا غلام خانگى ، غلامى كه به اندرون پادشاه اجازه رفتن داشت\r\n( 22 ) - حاجب [ على 
  ] ايل ارسلان : حاجب على قريب معروف بحاجب بزرگ . نيز نگاه كنيد به صفحهء 4 شمارهء ( 19 )\r\n( 23 ) - زعيم الحجاب : بفتح اول رئيس و مهتر حاجبان يا حاجب بزرگ - حجاب بضم اول جمع حاجب\r\n( 24 ) - بكتغدى : بضم تاء مركب است از كلمه بك بمعنى بزرگ و تغدى بمعنى زاده در تركى ( نقل از حواشى مرحوم دكتر فياض )\r\nص 68\r\n( 1 ) - بوعلى كوتوال : سرهنگ بوعلى كوتوال غزنين\r\n( 2 ) - رايت : درفش\r\n( 3 ) - استطلاع :\r\nآگاهى و اطلاع خواستن و بررسيدن و استخبار ، مصدر باب استفعال\r\n( 4 ) - درهم آميخت :\r\nدرهم و مخلوط شد ، باسم جمع ( ) لشكرگاه فعل مفرد و گاه فعل جمع اسناد داده مىشد\r\n( 5 ) - معنى جمله : كار فيصله يافت و سخن يك‌جهت و بىخلاف شد\r\n( 6 ) - محاربت : با يكديگر جنگ كردن ، مصدر باب مفاعله\r\n( 7 ) - پسر كاكو : ابو جعفر محمد ، براى توضيح نگاه كنيد به صفحهء 13 شمارهء ( 2 )\r\n( 8 ) - عقبه حلوان : بفتح اول و دوم جاى دشوار برآمدن بر كوه يا گردنهء حلوان\r\n( 9 ) - براثر : بدنبال\r\n( 10 ) - خواب نبينند : بطمع خام نيفتند\r\nص 69\r\n( 1 ) - اقتضا : مخفف اقتضاء طلب كردن ، مصدر باب افتعال\r\n( 2 ) - همه مرادها حاصل گشته :\r\nدر حالى كه تمام خواستها بدست آمده است ، جملهء حاليه بحذف « است » همچنين است وضع جملهء بعد\r\n( 3 ) - هوا : بمعنى دوستى و هواخواهى\r\n( 4 ) - نامهء توقيعى :\r\nنامه با امضاء و نوشتهء مختصر پادشاه ، موصوف و صفت نسبى ، نيز نگاه كنيد به صفحهء 7 شمارهء ( 6 )\r\n( 5 ) - احمد بن الحسن : نگاه كنيد به صفحهء 53 شمارهء ( 12 )\r\n( 6 ) - جنكى : در صفحه‌هاى پيش ديديم كه جنكى پاسبان زندان خواجه احمد است بنابراين در اينجا يا اضافه قلعه است بنام پاسبان و يا از باب تأخير مسند اليه است و مستقيم آن چنين است كه جنكى به قلعت بازداشته بود ( نقل از حواشى مرحوم دكتر فياض )\r\n( 7 ) - نواخت : مكرمت و انعام و خاطرنوازى اسم معنى ( مصدر مرخم )\r\n( 8 ) - سالار هندوستان :\r\nفرمانده سپاه هند ، عطف بيان يا بدل اريارق - حاجب سالار هندوستان در زمان سلطان محمود غزنوى كه مسعود در زمان سلطنت ويرا مثال داد تا ببلخ برود ( نقل از لغت‌نامهء دهخدا )\r\n( 9 ) - شايع : آشكار و فاش : اسم فاعل از شيوع\r\n( 10 ) - مستفيض كند : فاش سازد ، مستفيض اسم فاعل از استفاضه بمعنى فاش شدن خبر و سخن ، مصدر باب استفعال از مجرد فيض\r\n( 11 ) - گشته باشد : بيقين گشته است ، ماضى نقلى مؤكد\r\n( 12 ) - تبانى : بفتح تا و تشديد ياء بمعنى كاه‌فروش . . . ( نقل از حواشى مرحوم دكتر فياض ) ، تبن بكسر اول و سكون دوم بمعنى كاه\r\n( 13 ) - معنى دو جمله : تا به آن شهر و كشور نيك و پسنديده كه خدايش نگه داراد ، درآيند\r\n( 14 ) - قضيت مراد : بفتح اول و كسر دوم حكم ( قضيهء ) مطلوب\r\n( 15 ) - مواهب :\r\n\r\n","description":"","footnote":"","page_name":" 138 ","page_number":176},
  {"content":"\r\n\r\nبفتح اول بخششها و دهشهاى ايزدى ، جمع موهبت\r\n( 16 ) - بمشيئته . . . : بخواست خدا و دستورى ( اذن ) او كه توانا و بزرگست\r\n( 17 ) - نسخت : نسخه يعنى مكتوب و نامه\r\n( 18 ) - ركابدار : قاصد ، نيز نگاه كنيد به صفحهء 11 شمارهء ( 23 )\r\n( 19 ) - معنى جمله : دو سال پس ازين درگذشت\r\n( 20 ) - فقيه : بفتح اول دانشمند دين\r\n( 21 ) - نيم رسول : فرستاده‌گونه يا به منزلهء سفير\r\n( 22 ) - بادغيس : و بتلفظ قديم باذغيس ، ولايتى بوده است از اعمال هرات و امروز نيز به همين نام معروف است - ياقوت آن را بفتح ذال ضبط كرده و مىگويد : قيل اصلها بالفارسية باذخيز ، معناه قيام الريح أو هبوب الريح لكثرة الرياح بها ( نقل از حواشى مرحوم دكتر فياض )\r\n( 23 ) - گنج روستا : براى توضيح نگاه كنيد به صفحهء 40 شمارهء ( 8 )\r\nص 70\r\n( 1 ) - فراافكند : به ميان آورد و طرح كرد\r\n( 2 ) - نمود : اظهار كرد و نشان داد\r\n( 3 ) - نبايد كه خللى افتد : مبادا رخنه و تباهى در كار افتد\r\n( 4 ) - سكون گرفت : آرامش خاطر يافت\r\n( 5 ) - معنى جمله : بر آن برانگيخته و واداشته بودند\r\n( 6 ) - معنى جمله : اندكى ازين گفتگوى محرمانه را فاش كرده بود\r\n( 7 ) - تبع : بفتح اول و دوم پيروان جمع تابع\r\n( 8 ) - بر وى دل‌گران بايد كرد : با وى عتاب كنند و رنجيدگى خاطرنشان دهند\r\n( 9 ) - ثغر تركان :\r\nبفتح اول و سكون دوم مرز و سرحد تركان\r\n( 10 ) - معنى جمله : ظاهرا مقصود اين است كه حفظ خوارزم بوجود آلتونتاش بازبسته است يا بستگى دارد ؛ مىتوان « در وى » را به حالت اضافه خواند كه در اين صورت مرجع ضمير « وى » خوارزم مىشود و معنى جمله شايد چنين باشد : خوارزم از نظر موانع طبيعى كه در مرزهاى خود دارد سرزمينى محفوظ و مصون است و راه تسخير آن مسدود\r\n( 11 ) - سخن محال : حرف باطل و خطا\r\n( 12 ) - راست بايد كرد : بايد آماده و فراهم كرد\r\n( 13 ) - معنى جمله : ممكن است كه در كار آن سرزمين تباهى افتد و فسادى زايد\r\n( 14 ) - پارياب : از شهرهاى مشهور خراسان و از اعمال گوزگانان است از آنجا تا بلخ شش منزل است ( نقل از حواشى مرحوم دكتر فياض )\r\n( 15 ) - اندخود :\r\nاندخوذ بنا بضبط ياقوت بفتح اول و سكون دوم و فتح دال و ضم خاء شهرى است ميان بلخ و مرو بر كنار بيابان ( نقل از حواشى مرحوم دكتر فياض )\r\n( 16 ) - لشكرى : سپاهيگرى و خدمت در لشكر\r\n( 17 ) - تربت سلطان ماضى : گور امير درگذشته مراد سلطان محمود است\r\n( 18 ) - سخت فاخر : بسيار گرانمايه\r\nص 71\r\n( 1 ) - كرامت بسيار : بزرگداشت بسيار\r\n( 2 ) - حق گزاردند : احترامى شايسته بوى گزاردند\r\n( 3 ) - پوشيده : پنهانى ، قيد روش و وصف\r\n( 4 ) - استطلاع : طلب آگاهى كردن ، نيز نگاه كنيد به صفحهء 26 شمارهء ( 9 )\r\n( 5 ) - معنى جمله : بنياد كار ما را نادرست و ناراست مىبينم\r\n\r\n","description":"","footnote":"","page_name":" 139 ","page_number":177},
  {"content":"\r\n\r\n( 6 ) - به روى كار : از ظاهر كار\r\n( 7 ) - معنى جمله : هر كدام مانند وزيرى به انجام دادن كارها برخاسته است ، جملهء حاليه بحذف « است » فعل معين از « ايستاده است »\r\n( 8 ) - كار راست نهاده : كار درست بنياد ، موصوف و صفت مركب مفعولى\r\n( 9 ) - غايت : پايان هر چيزى از زمان و مكان\r\n( 10 ) - ممكن : پاى برجا كرده و ثابت و قائم ، اسم مفعول از تمكين از مجرد مكانت و مكان\r\n( 11 ) - كوس : طبل و نقاره بزرگ\r\n( 12 ) - بجا نيارند : ندانند و درنيابند و تشخيص ندهند\r\n( 13 ) - بر اثر وى : بدنبال او\r\n( 14 ) - كرامت : بفتح اول بزرگداشت و اكرام و انعام\r\n( 15 ) - انديشه‌مند : نگران و مضطرب\r\n( 16 ) - مثال : بكسر اول فرمان\r\n( 17 ) - كدخدا :\r\nپيشكار و وزير\r\n( 18 ) - كجات و جقراق و خفچاق : نام سه طايفه از طايفه‌هاى ترك ( نقل از حواشى مرحوم دكتر فياض )\r\n( 19 ) - مىجنبند : حركت مىكنند و از جاى تكان مىخورند و به قصد فتنه‌انگيزى قيام مىكنند .\r\nص 72\r\n( 1 ) - حقى نيكو بگزارد : انعامى شايسته داد\r\n( 2 ) - نيابت نيكو دارد : از وى ( آلتونتاش ) به خوبى ياد كند و پاس نيك‌نامى او را بدارد ، در لغت‌نامهء دهخدا به اين معنى « نوبت داشتن » ضبط است نه « نيابت داشتن » ، در چاپ تاريخ بيهقى سال 1324 تصحيح مرحوم دكتر فياض نيز در متن « نوبت نيكو دارد » آمده است و در حاشيه نوشته‌اند بمعنى حفظ الغيب كردن است\r\n( 3 ) - بازنمايد : اظهار كند\r\n( 4 ) - خيانتها نهاده : خيانتها به او نسبت داده يا بر او حمل كرده‌اند\r\n( 5 ) - معنى جمله : او را هواخواه و طرفدار آلتون‌تاش شمرده بودند\r\n( 6 ) - زبان در دهان يكديگر دارند : به يكديگر تلقين سخن مىكنند يا باصطلاح حرف در دهن هم مىنهند\r\n( 7 ) - مستوحش :\r\nوحشت يافته و اندوهگين ، اسم فاعل از استيحاش ، مصدر باب استفعال\r\n( 8 ) - با ما بندگان :\r\nنزد ما چاكران - با حرف اضافه مفيد ظرفيت\r\n( 9 ) - قصه كرد : گزارش و سرگذشت كار را بازگفت\r\n( 10 ) - اينها : جمع اين ، ضمير اشاره در اينجا جمع بستن ضمير اشاره به « ها » براى تحقير است ، سنائى فرمايد :\r\n اينها همه مرد لات‌ولوتند * باد جبروت در بروتند \r\n( 11 ) - تمكين : توانا و قادر گردانيدن و پابرجا كردن ، مصدر باب تفعيل\r\n( 12 ) - كه : حرف ربط بمعنى آنگاه كه\r\n( 13 ) - بزرگ‌نفيس : . . . شايد « بزرگ‌نفس » باشد ( نقل از حواشى مرحوم دكتر فياض ) - بزرگ‌نفس بمعنى بزرگ‌منش\r\n( 14 ) - نيست همتا : ممكن است « نيست همتا » صفتى باشد بمعنى بىهمتا . . . ( نقل از حواشى مرحوم دكتر فياض ) ، نيز نگاه كنيد به صفحهء 92 و صفحهء 105 تاريخ بيهقى ، تصحيح مرحوم دكتر فياض چاپ 1324\r\n( 15 ) - بس شنونده : سخن‌پذير و آنكه به گفتهء اين و آن نسنجيده عمل كند باصطلاح امروز دهن‌بين\r\n( 16 ) - معنى جمله : هركس جرأت مىكند كه در گفتگوى با او پاى از گليم خويش فراتر\r\n\r\n","description":"","footnote":"","page_name":" 140 ","page_number":178},
  {"content":"\r\n\r\nنهد\r\n( 17 ) - او را به دو نخواهند گذاشت : او را به حال خود رها نخواهند كرد .\r\nص 73\r\n( 1 ) - نمىنمايد : به نظر نمىرسد و پيدا نمىباشد\r\n( 2 ) - ضمان : بفتح اول در اينجا بمعنى كفيل و پذيرفتار ، به كار رفتن اسم ( ضمان ) بجاى صفت ( ضامن ) ، نيز نگاه كنيد به صفحهء 57 شمارهء ( 12 )\r\n( 3 ) - دل او دربايد يافت : از او دلجوئى و استمالت بايد كرد\r\n( 4 ) - توقيع كنيم :\r\nبفتح اول و سكون دوم ، امضاء كنيم\r\n( 5 ) - فراغ دل : بفتح اول آسودگى خاطر\r\n( 6 ) - بنماند : همانا نماند ، تقديم باى تأكيد بر نون نفى\r\n( 7 ) - بسر كار شدم : سر رشته بدست من آمد و سياق سخن را دريافتم\r\n( 8 ) - وكيل درش : نمايندهء وى ( آلتونتاش ) در دربار مسعود ، نيز نگاه كنيد به صفحهء 51 شماره ( 9 )\r\n( 9 ) - تعليق كرده آمده است : يادداشت شده است - تعليق مصدر باب تفعيل در عربى بمعنى درآويختن چيزى را به چيزى و در سياق فارسى گاه بمعنى يادداشت به كار رفته است\r\n( 10 ) - بعد . . . : پس از عنوان نامه و درود و دعا\r\n( 11 ) - خوارزمشاه : از لحاظ دستورى در اينجا عطف بيان يا بدل « عم »\r\n( 12 ) - اگر : حرف ربط و در اينجا بمعنى « چه » براى تسويه است و با « اگر » كه در چند جمله بعد مىآيد و آن نيز بمعنى « چه » است براى تسويه ، حرف ربط دوگانه نظير « چه . . . چه » بشمار مىآيد\r\n( 13 ) - از بهر ما را : به جهت ما يا به‌هوادارى ما\r\n( 14 ) - جان بر ميان بست : تا پاى جان حاضر به انجام كار شد ، جان بر كف نهاد\r\n( 15 ) - معنى جمله : بنام ما سروسامان يافت و اصلاح شد\r\n( 16 ) - درشت : گران و سخت و ناسازگار ، مقابل نرم و ملايم\r\n( 17 ) - مولتان : نگاه كنيد به صفحهء 52 شمارهء ( 25 )\r\n( 18 ) - بگرداند : تغيير دهد يا دگرگون سازد\r\n( 19 ) - ارزانى دارد :\r\nببخشد\r\n( 20 ) - رفق : بكسر اول و سكون دوم نرمى\r\n( 21 ) - لطايف حيل : حيله‌هاى لطيف ، نيز نگاه كنيد به صفحهء 51 شمارهء ( 17 )\r\nص 74\r\n( 1 ) - حاجب : مراد خوارزمشاه است\r\n( 2 ) - گرگانج : بضم اول جرجانيه يا اورگنج - شهرى است كه دار الملك خوارزم بوده . . . فرخى فرمايد :\r\n تو دارى از كنار گنگ تا درياى آبسكون * تو دارى از در گرگانج تا قزدار و تا مكران \r\n( نقل از لغت‌نامهء دهخدا )\r\n( 3 ) - نيابت داشت : حفظ الغيب كرد ، نگاه كنيد به صفحهء 72 شمارهء ( 2 )\r\n( 4 ) - انقياد :\r\nفرمانبردارى و گردن دادن و تن دادن ، مصدر باب انفعال از مجرد قيد - معنى دو جمله : امروز بىگمان سخن گفتن وجهى ندارد و مصلحت نيست ، فرمانبردارى بايد كرد\r\n( 5 ) - فرمان يافت : به كنايه مرد و درگذشت يا فرمان حق بوى رسيد\r\n( 6 ) - بازكشيد : كناره جست و جدا ماند\r\n( 7 ) - دوستان به حقيقت : ياران راستين ، موصوف و صفت\r\n( 8 ) - نيكو داشت : انعام و\r\n\r\n","description":"","footnote":"","page_name":" 141 ","page_number":179},
  {"content":"\r\n\r\nپاداش و حسن مراقبت\r\n( 9 ) - نام نهادن : لقب و سمت دادن ( نقل از حواشى مرحوم دكتر فياض )\r\n( 10 ) - خدمت : پيشگاه و حضرت ما به صورت معرفه\r\n( 11 ) - معطل : ضايع و مهمل فروگذاشته ، اسم مفعول از تعطيل مصدر باب تفعيل از مجرد عطلت\r\n( 12 ) - عقد نهادن :\r\nبفتح اول قرارداد يا پيمان بستن\r\n( 13 ) - على تگين : وى برادر طغا خان و از امراى خانيه تركستان است . . . محمود غزنوى در سال 416 ق براى سركوبى على تگين به ماوراءالنهر رفت و او را مغلوب كرد . چون اين پادشاه درگذشت سلطان مسعود براى غلبه بر برادرش محمد ، از على تگين يارى خواست . ولى پيش از آنكه جوابى به درخواست وى برسد كار محمد يكسره شد و على تگين نيز ديگر چندان اعتنائى بسلطان جديد يعنى مسعود نكرد در سال 423 ق مسعود آلتونتاش خوارزم شاه را براى دفع وى فرستاد . . . ( نقل باختصار از لغت‌نامهء دهخدا )\r\n( 14 ) - فترات : جمع فترت بمعنى ضعف و شكستگى\r\n( 15 ) - به داشتن :\r\nبه كار گماردن\r\n( 16 ) - استصواب : صواب ديد خواستن ، مصدر باب استفعال\r\n( 17 ) - نرسيده :\r\nنرسيده‌ايم ، جملهء حاليه بحذف فعل معين\r\n( 18 ) - تأويل : تفسير كردن ، گردانيدن كلام از ظاهر بسوى جهتى كه احتمال داشته باشد ، مصدر باب تفعيل\r\n( 19 ) - مىبجنبند : حركت مىكنند و از جاى خود تكان مىخورند و به قصد فتنه‌انگيزى قيام مىكنند .\r\nص 75\r\n( 1 ) - بتعجيل‌تر : شتابان‌تر ، متمم قيدى\r\n( 2 ) - مگر : همانا ، قيد تاكيد\r\n( 3 ) - راست بايد كرد : بايد تدارك كرد و سروسامان داد\r\n( 4 ) - جزيل : بفتح اول و كسر دوم استوار ، صفت مشبهه از جزالت\r\n( 5 ) - مشافهه : روياروى سخن گفتن ، مصدر باب مفاعله\r\n( 6 ) - ضجرت :\r\nبضم اول و سكون دوم اندوه و ملال\r\n( 7 ) - برود : مؤثر و كارگر افتد - معنى چند جمله :\r\nمىكوشند كه گفتارشان مؤثر افتد و اگر كارگر نيايد با فتنه‌انگيزى مايهء نگرانى خاطر مىشوند\r\n( 8 ) - مبالغت : كوشيدن در كار يا سخت‌كوشى ، مصدر باب مفاعله\r\n( 9 ) - وكيل در :\r\nنگاه كنيد به صفحهء 51 شمارهء ( 9 )\r\n( 10 ) - واقف شده آيد : فعل مضارع مجهول بجاى مضارع معلوم آگاه يا واقف شويم ، نيز نگاه كنيد به صفحهء 30 شمارهء ( 23 )\r\n( 11 ) - معنى جمله : خداوند توانائى و نيرو بخشيدن بوى را پيوسته داراد\r\n( 12 ) - آسيغتگين غازى :\r\nحاجب ، سالار غازيان و از هواداران مسعود - مرحوم دكتر فياض نوشته‌اند « احتمال مىدهم . . . اين شخص همان باشد كه بعنوان حاجب كبير محمود در تاريخ عتبى در طى داستان فتح بهيم نگر نام برده شده است »\r\n( 13 ) - بايد كه بشنود : فعل امر مؤكد\r\n( 14 ) - مشبع : مفصل و بسيار و كامل و سير گردانيده ، اسم مفعول از اشباع مصدر باب افعال\r\n( 15 ) - معنى دو جمله : يعنى همان‌طوركه پدر مادر مهمات با وى سخن گفتى يا پدر ما مىگفت كه راى او الخ ( نقل از حواشى مرحوم دكتر فياض )\r\n\r\n","description":"","footnote":"","page_name":" 142 ","page_number":180},
  {"content":"\r\n\r\nص 76\r\n( 1 ) - معنى جمله : نهان دل يا مكنون خاطر خود را بر ما آشكار كند\r\n( 2 ) - مىگويد : فعل مضارع اخبارى بجاى انشائى ( بگويد )\r\n( 3 ) - خط امير مسعود : مقصود توقيع سلطان مسعود است كه نوشتهء كوتاهى بوده است به خط و امضاى او\r\n( 4 ) - ادام . . . : خداوند عزت وى را پيوسته داراد\r\n( 5 ) - معنى جمله : خاطر ما به او گرايش دارد\r\n( 6 ) - و اللّه . . . : خداوند يارىدهندهء ما در گزاردن حقوق اوست\r\n( 7 ) - بندگانه : بنده‌وار ، صفت نسبى مركب از بنده + انه پسوند نسبت ، جواب موصوف\r\n( 8 ) - نموده : اظهار كرده بود ، جملهء حاليه بحذف فعل معين « بود »\r\n( 9 ) - نيك : سخت ، قيد جهد كرديم\r\n( 10 ) - به موئى : به يك مو ؛ مقصود آنكه پيوند ما به يك مو بسته بود و نگذاشتيم كه گسسته شود ، سعدى فرمايد :\r\n دو صاحبدل نگه دارند موئى * هميدون سركشى و آزرم خوئى \r\nص 320 گلستان بكوشش نگارنده\r\n( 11 ) - شادمانگى : اسم مصدر از شادمانه ( صفت )\r\n( 12 ) - بذل كرد : داد و بخشيد\r\n( 13 ) - به حقيقت : راستين ، صفت دوستان\r\n( 14 ) - مجاملت : نيك‌رفتارى يا بجميل معامله كردن بىدوستى خالص ، مصدر باب مفاعله\r\n( 15 ) - اغواء : گمراه ساختن ، مصدر باب افعال - معنى جمله : به فريب دادن و گمراه كردن نپردازند\r\n( 16 ) - على تگين : نگاه كنيد به صفحهء 74 شمارهء ( 13 )\r\n( 17 ) - مار دم كنده : مار دم گسسته ، كنايه از دشمن كينه‌جو است ( نقل از لغت‌نامهء دهخدا )\r\n( 18 ) - بلاساغون : بفتح اول پايتخت خانيهء تركستان در نزديكى كاشغر - معنى جمله : على تگين برادر خود طغان خان را به شكوه و مهابت محمود از حكومت بلاساغون برافكنده است\r\n( 19 ) - معنى جمله : هيچ‌گاه دشمن به دوستى نمىگرايد ، تقديم مسند ( دوست ) بر مسند اليه ( دشمن ) براى تأكيد در اسناد است\r\n( 20 ) - مقاربت : به فريب با كسى سخن نرم و شيرين گفتن ، نزديكى ، مصدر باب مفاعله\r\n( 21 ) - ترمذ : در ضبط كلمه ترمذ ، به‌طورىكه ياقوت نقل مىكند اختلاف است تلفظ خود اهالى آنجا بفتح تا و ميم ولى معروف بكسر هر دو بوده است ( نقل از حواشى مرحوم دكتر فياض ) شهرى بوده است در ساحل جيحون\r\n( 22 ) - قباديان : از نواحى بلخ\r\n( 23 ) - ختلان : بفتح اول و سكون دوم ولايتى است نزديك بدخشان\r\n( 24 ) - آگنده : پر و انباشته\r\n( 25 ) - بر طرفى است : بر كنار است و در ميان كار نيست\r\n( 26 ) - نيست همتا : يگانه ، بىهمتا ، صفت تركيبى ، مهتر موصوف\r\nص 77\r\n( 1 ) - ارسلان جاذب : از امراى مقتدر و حاجب سلطان محمود غزنوى ( نقل از لغت‌نامهء دهخدا )\r\n( 2 ) - بپاى كردن : گماشتن و قائم ساختن\r\n( 3 ) - دستورى : رخصت و اجازه\r\n( 4 ) - كه : بيانى است و نكته را شرح مىدهد ( نقل از حواشى مرحوم دكتر فياض )\r\n( 5 ) -\r\n\r\n","description":"","footnote":"","page_name":" 143 ","page_number":181},
  {"content":"\r\n\r\nتمكين : توانائى و قدرت و تسلط ، مصدر باب تفعيل\r\n( 6 ) - من : يعنى من كه بونصرم ( نقل از حواشى مرحوم دكتر فياض )\r\n( 7 ) - بندهء يگانهء مخلص : عطف بيان يا بدل من ( آلتونتاش )\r\n( 8 ) - تو : يعنى بونصر\r\n( 9 ) - من : يعنى خوارزمشاه ( نقل از حواشى مرحوم دكتر فياض )\r\n( 10 ) - بايد : لازم و ضرور باشد\r\n( 11 ) - حالهاى حضرت : اوضاع درگاه پادشاه و پايتخت\r\n( 12 ) - و : حرف ربط بمعنى ولى براى استدراك - معنى دو جمله : بايد پنهان بماند ولى نهان نماند\r\n( 13 ) - : واهى سست و ضعيف و كهنه و پوسيده\r\n( 14 ) - نرفت : يعنى آن تدبير پيش نرفت ( نقل از حواشى مرحوم دكتر فياض )\r\n( 15 ) - به جايگاه : در محل خاص آن\r\n( 16 ) - مرو الرود : مرورود موضعى به خراسان ميان بلخ و مرو ، فردوسى فرمايد :\r\n ز دشت هرى تا لب مرورود * سپه بود آگنده چون تار و پود \r\n( نقل از لغت‌نامهء دهخدا )\r\n( 17 ) - كدخدا : پيشكار\r\nص 78\r\n( 1 ) - قلعت شادياخ : براى توضيح نگاه كنيد به صفحهء 48 شمارهء ( 8 )\r\n( 2 ) - نثارى تمام : بكسر اول مراد پيشكش كامل - نثار : افشاندن و پاىافشان\r\n( 3 ) - بافراط : مفرط يا بسيار ، صفت هديه\r\n( 4 ) - رسم خدمت : آئين احترام و زمين بوس\r\n( 5 ) - كار سرور وى ( امير محمد ) به پايان رسيد و سپرى شد به كنايه يعنى پادشاهى وى بسرآمد\r\n( 6 ) - گرم و سرد چشيده :\r\nسخت و سست جهان‌ديده ، صفت مركب از مادهء فعل ماضى بمعنى فاعلى\r\n( 7 ) - كتب خوانده :\r\nكتابها مطالعه كرده و تجربه‌ها اندوخته بود ، جملهء حاليه بحذف فعل معين « بود »\r\n( 8 ) - لاجرم : بفتح سوم و چهارم هرآينه و براستى و به ضرورت ، قيد تأكيد و ايجاب ، مركب لا ( حرف نفى ) + جرم ( اسم ) - جرم در اصل بمعنى خطا و گناه است\r\n( 9 ) - حمدوى :\r\nوزير امير محمد ، نيز نگاه كنيد به صفحهء 15 شمارهء ( 25 )\r\n( 10 ) - نيم ترك : نوعى خيمه\r\n( 11 ) - خواجه بو القاسم كثير : در زمان محمود ابن سبكتگين وزير و صاحب ديوان عرض بود ( نقل از لغت‌نامهء دهخدا )\r\n( 12 ) - ديوان عرض : ديوان لشكر و سپاه ، دفترى بوده است كه اسامى سپاهيان در آن دفتر ضبط مىشده است ( نقل از لغت‌نامهء دهخدا ) ، متصدى اين دفتر را عارض يا لشكر نويس مىگفتند\r\n( 13 ) - مستوفى : سرآمد دفترداران باج و خراج ، محاسب دخل و خرج ، اسم فاعل از استيفاء ، براى توضيح بيشتر دربارهء اصطلاحات ادارى و ديوانى در تاريخ بيهقى ، نگاه كنيد به مقالهء دكتر محقق استاد دانشگاه تهران در يادنامهء ابو الفضل بيهقى چاپ 1350 مشهد\r\n( 14 ) - امير ماضى : پادشاه درگذشته مراد محمود غزنوى\r\n( 15 ) - عامل : حاكم\r\n( 16 ) - صارفات : مرحوم دكتر فياض حدس زده‌اند كه صارفات شايد مصحف « مواضعات » باشد يعنى كار حل و فصل قراردادها با او بود - ولى به نظر مىرسد طبق\r\n\r\n","description":"","footnote":"","page_name":" 144 ","page_number":182},
  {"content":"\r\n\r\nنسخه‌بدل كه « مصارفات » بجاى صارفات آمده صحيح باشد ، در لغت‌نامهء دهخدا مصارفه مصدر باب مفاعله را در سياق فارسى بمعنى عوارض يا پول يا مال سرشكن شده ضبط كرده‌اند\r\n( 17 ) - مرافعات : بضم اول جمع مرافعه بمعنى شكايت بردن پيش حاكم ، مصدر باب مفاعله - مرافعه نهادن بمعنى داورى و حكومت كردن و محكمه تشكيل دادن\r\n( 18 ) - مصادرات : جمع مصادره بمعنى تاوان گرفتن و ضبط اموال كسى بسبب جرمى كه مرتكب شده باشد ، مصدر باب مفاعله\r\n( 19 ) - بشكوهيدند : ترس و بيم داشتند\r\n( 20 ) - « و » به نظر مىرسد تصحيف « در » باشد\r\n( 21 ) - معنى جمله : او در اغلب كارهاى بزرگ كشور و حل و عقد امور پيام از شاه مىآورد\r\n( 22 ) - به ميانهء همه كارها درآمده : در هر كارى دست‌دارنده و متصرف در امور ، صفت مركب ساخته‌شده از مادهء فعل ماضى بمعنى فاعلى\r\n( 23 ) - مؤذن : بضم اول و فتح دوم و تشديد سوم مفتوح اذن و دستورى يافته ، اسم مفعول از تأذين\r\n( 24 ) - كرك :\r\nظ ، همان معروف به كرخ در كتابها و تلفظ امروزى گويا كلوخ ( نقل از حواشى مرحوم دكتر فياض )\r\n( 25 ) - نشاندهء عبدوس : دست‌نشانده يا گماشتهء عبدوس\r\n( 26 ) - بر مثال :\r\nبفرمان و دستور\r\nص 79\r\n( 1 ) - عزيزا مكرما : به عزت و تكريم ، قيد روش\r\n( 2 ) - بقا : زندگانى و زيست\r\n( 3 ) - دوستكامى :\r\nبكام و مراد دل دوستان ، به كنايه يعنى به كامگارى و بختيارى\r\n( 4 ) - شبورقان : بفتح يا بضم شين و سكون را شهرى است نزديك بلخ ( نقل از حواشى مرحوم دكتر فياض )\r\n( 5 ) - اضحى :\r\nبفتح اول و سكون دوم و الف مقصوره در آخر روز قربان ، جمع اضحاة بفتح اول و سكون دوم بمعنى گوسپندى كه در چاشت يا در روز عيد قربان ذبح كنند و در فارسى عيد اضحى را جشن گوسپندكشان نيز مىگفتند ، رودكى فرمايد :\r\n باد بر تو مبارك و خنشان * جشن نوروز و گوسپندكشان \r\n( 6 ) - سنه . . . : سال 421\r\n( 7 ) - كوشك در عبد الاعلى : كاخ دروازهء عبد الاعلى در شهر بلخ ، در صفحه 246 تاريخ بيهقى چاپ 1324 آمده است « خواجهء بزرگ احمد حسن هر روزى به سراى خويش بدر عبد الاعلى بار دادى »\r\n( 8 ) - مانست : شباهت داشت و ماننده بود\r\n( 9 ) - معنى جمله : ميل و آهنگ به باده‌نوشى كرد و به عشرت و لهو پرداخت\r\n( 10 ) - ملك : بفتح اول و كسر دوم پادشاه ( مسعود )\r\n( 11 ) - مستوفز : بضم اول و سكون دوم و فتح سوم و سكون چهارم و كسر پنجم - كسى كه هنوز نيم‌خيز است و بر پاى نايستاده ( نقل از حواشى مرحوم دكتر فياض ) - اسم فاعل از استيفاز مصدر باب استفعال بمعنى بر سر پاى نشستن\r\n( 12 ) - براند : خواهم راند ، عطف برخواهم نبشت\r\n( 13 ) - علىحده : ممتاز و تنها ، مأخوذ از علىحدة عربى ، مركب از على حرف جر وحدة ( - وحدة ) بمعنى تنها و يگانه شدن\r\n\r\n","description":"","footnote":"","page_name":" 145 ","page_number":183},
  {"content":"\r\n\r\n( 14 ) - اصلح : شايسته‌تر و نيكوتر ، افعل تفضيل\r\n( 15 ) - انه . . . : همانا او كه منزه است بهين توفيق‌دهنده و ياريگر اوست بنعمت‌بخشى و گستردگى مهر و بخشايش و افزونى نيكى خود و درود بر محمد و خاندان وى همگان باد\r\n\r\n","description":"","footnote":"","page_name":" 146 ","page_number":184},
  {"content":"\r\n\r\n\r\nمجلد ششم\r\n\r\n","description":"","footnote":"","page_name":" 147 ","page_number":185},
  {"content":"\r\n . \r\n","description":"","footnote":"","page_name":" 148 ","page_number":186},
  {"content":"\r\n\r\nآغاز مجلّد ششم\r\n\r\nآغاز تاريخ امير شهاب الدّولة مسعود بن محمود رحمة اللّه عليهما 1\r\nهمىگويد ابو الفضل محمد بن الحسين البيهقى ، رحمة اللّه عليه ، هر چند اين فصل از تاريخ مسبوق 2 است بدانچه بگذشت در ذكر ، لكن در رتبه سابق است .\r\nابتدا ببايد دانست كه امير ماضى ، رحمة اللّه عليه ، شكوفهء نهالى بود كه ملك 3 از آن نهال پيدا شد ، و دررسيد 4 چون امير شهيد مسعود بر تخت ملك و جايگاه پدر بنشست . و آن افاضل 5 كه تاريخ امير عادل سبكتگين را ، رضى اللّه عنه ، براندند از ابتداى كودكى وى تا آنگاه كه به سراى البتگين 6 افتاد ، حاجب بزرگ و سپاه‌سالار سامانيان 7 ، و كارهاى درشت 8 كه بر وى بگذشت تا آنگاه كه درجهء امارت 9 غزنين يافت و در آن عزّ گذشته شد و كار بامير محمود رسيد ، چنان كه نبشته‌اند و شرح داده ، و من نيز تا آخر عمرش نبشتم ، آنچه بر ايشان بود 10 ، كرده‌اند و آنچه مرا دست داد به مقدار دانش خويش نيز كردم تا بدين پادشاه بزرگ رسيدم ، و من كه فضلى ندارم و در درجهء ايشان نيستم 11 ، چون مجتازان 12 بوده‌ام تا اينجا رسيدم . و غرض من نه آن است كه مردم اين عصر را بازنمايم حال سلطان مسعود ، انار اللّه برهانه 13 ، كه او را ديده‌اند و از بزرگى و شهامت و تفرّد 14 وى در همه ادوات 15 سياست و رياست واقف گشته . امّا غرض من آن است كه تاريخ - پايه‌يى 16 بنويسم و بنائى بزرگ افراشته گردانم ، چنان كه ذكر آن تا آخر روزگار باقى ماند . و توفيق اتمام آن از حضرت صمديّت 17 خواهم و اللّه ولىّ التّوفيق 18 . و چون در\r\n\r\n","description":"","footnote":"","page_name":" 149 ","page_number":187},
  {"content":"\r\n\r\nتاريخ شرط كردم كه در اوّل نشستن هر پادشاهى خطبه‌يى بنويسم ، پس براندن تاريخ مشغول گردم ، اكنون آن شرط نگاه دارم بمشيّة اللّه و عونه 1 .\r\n\r\nفصل\r\nچنان گويم كه فاضل‌تر ملوك 2 گذشته گروهىاند كه بزرگتر بودند . و از آن گروه دو تن را نام برده‌اند يكى اسكندر يونانى و ديگر اردشير پارسى . چون خداوندان 3 و پادشاهان ما ازين دو بگذشته‌اند به همه چيزها ، بايد دانست به ضرورت كه ملوك ما بزرگتر روى زمين بوده‌اند ، چه اسكندر مردى بود كه آتش‌وار 4 سلطانى وى نيرو گرفت و بر بالا شد روزى چند سخت اندك 5 و پس خاكستر شد . و آن مملكتهاى بزرگ كه گرفت و در آبادانى جهان كه بگشت ، سبيل وى 6 آنست كه كسى بهر تماشا به جايها بگذرد . و از آن پادشاهان كه ايشان را قهر كرد ، چون آن خواست 7 كه او را گردن نهادند و خويشتن را كهتر وى خواندند ، راست بدان مانست كه سوگند گران داشته است و آن را راست كرده است تا دروغ نشود 8 . گرد عالم گشتن چه سود ؟ پادشاه ضابط 9 بايد ، كه چون ملكى و بقعتى 10 بگيرد و آن را ضبط نتواند كرد و زود دست به مملكت ديگر يازد 11 و همچنان بگذرد و آن را مهمل 12 گذارد ، همه زبانها را در گفتن آنكه وى عاجز است ، مجال 13 تمام داده باشد . و بزرگتر آثار اسكندر را كه در كتب نبشته‌اند آن دارند 14 كه او دارا را كه ملك عجم بود و فور 15 را كه ملك هندوستان بود ، بكشت . و با هر يكى ازين دو تن او را زلّتى 16 بوده 17 دانند سخت زشت و بزرگ . زلّت او با دارا آن بود كه به نشابور در جنگ خويشتن را بر شبه رسولى 18 به لشكر دارا برد ، وى را بشناختند و خواستند كه بگيرند ، امّا بجست 19 . و دارا را خود ثقات 20 او كشتند و كار زير و زبر 21 شد . و اما زلّت با فور آن بود كه چون جنگ ميان ايشان قائم شد 22 و دراز كشيد ، فور اسكندر را به مبارزت 23 خواست و هر دو با يكديگر بگشتند 24 ، و روا نيست كه پادشاه اين خطر اختيار كند . و اسكندر مردى محتال 25 و گريز 26 بود ، پيش از آنكه نزديك فور آمد ، حيلتى ساخت در كشتن فور ، به آنكه از\r\n\r\n","description":"","footnote":"","page_name":" 150 ","page_number":188},
  {"content":"\r\n\r\nجانب لشكر فور بانگى به نيرو آمد و فور را دل‌مشغول شد و از آن جانب نگريست و اسكندر فرصت يافت و وى را بزد 1 و بكشت . پس اسكندر مردى بوده است با طول و عرض 2 و بانگ و برق و صاعقه ، چنان كه در بهار و تابستان ابر باشد ، كه به پادشاهان روى زمين بگذشته است و بباريده و باز شده 3 ، فكأنّه سحابة صيف عن قليل تقشّع 4 .\r\nو پس از وى پانصد سال ملك يونانيان كه بداشت و بر روى زمين بكشيد 5 بيك تدبير راست بود كه ارسطاطاليس 6 استاد اسكندر كرد و گفت : مملكت قسمت بايد كرد ميان ملوك تا به يكديگر مشغول مىباشند و بروم نپردازند . و ايشان را ملوك طوائف خوانند .\r\nو اما اردشير بابكان 7 : بزرگتر چيزى كه از وى روايت كنند آنست كه وى دولت‌شدهء 8 عجم را بازآورد و سنّتى 9 از عدل ميان ملوك نهاد و پس از مرگ وى گروهى بر آن 10 رفتند . و لعمرى 11 اين بزرگ بود و ليكن ايزد ، عزّ و جلّ ، مدّت ملوك طوائف به پايان آورده بود تا اردشير را آن كار بدان آسانى برفت 12 . و معجزاتى مىگويند اين دو تن را بوده است ، چنان كه پيغمبران را باشد ؛ و خاندان اين دولت بزرگ را آن اثر و مناقب 13 بوده است كه كسى را نبود ، چنان كه درين تاريخ بيامد و ديگر نيز بيايد .\r\nپس اگر طاعنى يا حاسدى گويد كه اصل بزرگان اين خاندان بزرگ از كودكى 14 آمده است خامل ذكر 15 ، جواب او آنست كه تا 16 ايزد ، عزّ ذكره ، آدم را بيافريده است ، تقدير چنان كرده است كه ملك را انتقال مىافتاده است 17 ازين امّت 18 بدان امّت و ازين گروه بدان گروه ، بزرگتر گواهى بر اين چه مىگويم كلام آفريدگار است ، جلّ جلاله و تقدّست اسماءه 19 ، كه گفته است : قل اللهمّ مالك الملك تؤتى الملك من تشاء و تنزع الملك ممّن تشاء و تعزّ من تشاء و تذلّ من تشاء بيدك الخير انّك على كلّ شىء قدير 20 . پس ببايد دانست كه بركشيدن تقدير 21 ايزد ، عزّ ذكره ، پيراهن ملك از گروهى و پوشانيدن در گروه ديگر اندران حكمتى است ايزدى و مصلحتى عام مر 22 خلق روى زمين را كه درك مردمان از دريافتن آن عاجز مانده است و كس را نرسد 23 كه انديشه كند كه اين چراست تا به گفتار [ چه 
  ] رسد . و هرچند اين قاعده درست و راست است و ناچار است راضى بودن به قضاى خداى ، عزّ و جلّ ، خردمندان اگر\r\n\r\n","description":"","footnote":"","page_name":" 151 ","page_number":189},
  {"content":"\r\n\r\nانديشه را برين كار پوشيده 1 گمارند و استنباط 2 و استخراج كنند تا برين دليلى روشن يابند ، ايشان را مقرّر گردد كه آفريدگار ، جلّ جلاله 3 ، عالم اسرار 4 است كه كارهاى نابوده 5 را بداند ، و در علم غيب او برفته است كه در جهان در فلان بقعت مردى پيدا خواهد شد كه از آن مرد بندگان او را راحت خواهد بود و ايمنى و آن زمين را بركت و آبادانى ، و قاعده‌هاى استوار مىنهد ، چنان كه چون از آن تخم 6 بدان مرد رسيد ، چنان گشته باشد 7 كه مردم روزگار وى وضيع 8 و شريف او را گردن نهند و مطيع و منقاد باشند و در آن طاعت هيچ خجلت را به خويشتن راه ندهند . و چنان كه اين پادشاه را پيدا آرد ، با وى گروهى مردم دررساند 9 اعوان 10 و خدمتكاران وى كه فراخور وى باشند ، يكى از ديگر مهترتر و كافىتر و شايسته‌تر و شجاع‌تر و داناتر ، تا آن بقعت و مردم آن بدان پادشاه و بدان ياران آراسته‌تر گردد تا آن مدّت كه ايزد ، عزّ و جلّ ، تقدير كرده باشد ، تبارك اللّه احسن الخالقين 11 .\r\nو از آن پيغمبران 12 ، صلوات اللّه عليهم اجمعين ، همچنين رفته است از روزگار آدم ، عليه السّلام ، تا خاتم انبيا مصطفى ، عليه السّلام . و ببايد نگريست كه چون مصطفى ، عليه السّلام ، يگانهء روى زمين بود ، او را ياران بر چه جمله داد كه پس از وفات وى چه كردند و اسلام بكدام درجه رسانيدند چنان كه در تواريخ و سير 13 پيداست ، و تا رستخيز اين شريعت خواهد بود هر روز قوىتر و پيداتر و بالاتر ، و لو كره المشركون 14 .\r\nو كار دولت ناصرى 15 يمينى حافظى معينى 16 كه امروز ظاهر است و سلطان معظّم ابو شجاع فرخ‌زاد 17 ابن ناصر دين اللّه ، اطال اللّه بقاءه 18 ، آن را ميراث دارد ميراثى حلال 19 ، هم برين جمله است . ايزد ، عزّ ذكره ، چون خواست كه دولت بدين بزرگى پيدا شود 20 بر روى زمين ، امير عادل سبكتگين را از درجهء كفر به درجهء ايمان رسانيد و وى را مسلمانى عطا داد و پس بركشيد 21 تا از آن اصل درخت مبارك شاخها پيدا آمد به بسيار درجه از اصل قوىتر . بدان شاخها اسلام بياراست و قوّة خلفاى پيغمبر اسلام در ايشان بست 22 ، تا چون نگاه كرده آيد محمود و مسعود ، رحمة اللّه عليهما ، دو آفتاب روشن بودند پوشيدهء صبحى و شفقى 23 كه چون آن صبح و شفق\r\n\r\n","description":"","footnote":"","page_name":" 152 ","page_number":190},
  {"content":"\r\n\r\nبرگذشته است روشنى آن آفتابها پيدا آمده است 1 . و اينك از آن آفتابها چندين ستارهء نامدار و سيّارهء تاب‌دار 2 بىشمار حاصل گشته است . هميشه اين دولت بزرگ پاينده باد هر روز قوىتر على رغم الاعداء و الحاسدين 3 .\r\nو چون از اين فصل فارغ شدم آغاز فصلى ديگر كردم ، چنان كه بر دلها نزديكتر باشد و گوشها آن زودتر دريابد و بر خرد رنجى بزرگ نرسد . بدانكه خداى تعالى ، قوّتى به پيغمبران ، صلوات اللّه عليهم اجمعين ، داده است و قوّة ديگر به پادشاهان ، و بر خلق روى زمين واجب كرده كه بدان دو قوّة ببايد گرويد و بدان راه راست ايزدى بدانست 4 .\r\nو هركس كه آن را از فلك و كواكب و بروج 5 داند ، آفريدگار را از ميانه بردارد 6 و معتزلى 7 و زنديقى 8 و دهرى 9 باشد و جاى او دوزخ بود ، نعوذ باللّه من الخذلان 10 .\r\nپس قوّة پيغمبران ، عليهم السّلام ، معجزات آمد يعنى چيزهائى كه خلق از آوردن مانند آن عاجز آيند و قوّة پادشاهان انديشهء باريك 11 و درازى دست 12 و ظفر و نصرت بر دشمنان و داد كه دهند موافق با فرمانهاى ايزد ، تعالى ، كه فرق ميان پادشاهان مؤيّد 13 موفّق و ميان خارجى متغلّب 14 آن است كه پادشاهان را چون دادگر و نيكوكردار و نيكوسيرت و نيكوآثار باشند ، طاعت بايد داشت و گماشتهء به حق 15 بايد دانست ، و متغلّبان را كه ستمكار و بدكردار باشند ، خارجى 16 بايد گفت و با ايشان جهاد بايد كرد .\r\nو اين ميزانى است كه نيكوكردار و بدكردار را بدان بسنجند و پيدا شوند 17 ، و به ضرورت بتوان دانست كه از آن دو تن كدام كس را طاعت بايد داشت . و پادشاهان ما را - آنكه گذشته‌اند ، ايزدشان بيامرزاد و آنچه 18 برجاىاند ، باقى داراد - نگاه بايد كرد تا احوال ايشان بر چه جمله رفته است و مىرود در عدل و خوبى سيرت و عفّت و ديانت و پاكيزگى روزگار 19 و نرم كردن گردنها و بقعتها 20 و كوتاه كردن دست متغلّبان و ستمكاران تا مقرّر گردد كه ايشان برگزيدگان آفريدگار ، جلّ جلاله و تقدّست اسماؤه 21 ، بوده‌اند و طاعت ايشان فرض بوده است و هست . اگر در اين ميان غضاضتى 22 بجاى 23 اين پادشاهان ما پيوست 24 تا ناكامى ديدند و نادره‌يى 25 افتاد كه درين جهان بسيار ديده‌اند ، خردمندان را به چشم خرد مىبايد نگريست و غلط را سوى خود راه نمىبايد داد ، كه تقدير آفريدگار ، جلّ جلاله ، كه در لوح محفوظ 26 قلم چنان رانده است ، تغيير\r\n\r\n","description":"","footnote":"","page_name":" 153 ","page_number":191},
  {"content":"\r\n\r\nنيابد و لا مردّ لقضائه عزّ ذكره 1 . و حق را هميشه حق مىبايد دانست و باطل را باطل ، چنان كه گفته‌اند « فالحقّ حقّ و ان جهله الورى و النّهار نهار و ان لم يره الاعمى . 2 » و اسأل اللّه تعالى ان يعصمنا و جميع المسلمين من الخطاء و الزّلل بطوله وجوده و سعة رحمته 3 .\r\nو چون از خطبه فارغ شدم ، واجب ديدم انشا كردن فصلى ديگر كه هم پادشاهان را به كار آيد و هم ديگران را ، تا هر طبقه به مقدار دانش خويش از آن بهره بردارند ، پس ابتدا كنم بدانكه بازنمايم كه صفت مرد خردمند عادل چيست تا روا باشد كه او را فاضل گويند و صفت مردم ستمكار چيست تا ناچار او را جاهل گويند ، و مقرّر گردد كه هركس كه خرد او قوىتر ، زبانها در ستايش او گشاده‌تر ، و هر كه خرد وى اندك‌تر او به چشم مردمان سبك‌تر 4 .\r\n\r\nفصل\r\nحكماى بزرگتر 5 كه در قديم بوده‌اند چنين گفته‌اند كه از وحى قديم 6 كه ايزد ، عزّ و جلّ 7 ، فرستاد به پيغمبر آن روزگار آن است كه مردم را گفت كه ذات 8 خويش بدانكه چون ذات خويش را بدانستى ، چيزها را دريافتى . و پيغمبر ما ، عليه السّلام ، گفته است : من عرف نفسه فقد عرف ربّه 9 ، و اين لفظى است كوتاه با معانى بسيار ، كه هركس كه خويشتن را نتواند شناخت ديگر چيزها را چگونه تواند دانست ؟ وى از شمار بهائم 10 است بلكه نيز بتر از بهائم كه ايشان را تميز 11 نيست و وى را هست . پس چون نيكو انديشه كرده آيد ، در زير اين كلمهء بزرگ سبك 12 و سخن كوتاه بسيار فايده است كه هركس كه او خويشتن را بشناخت كه او زنده است و آخر به مرگ ناچيز شود و باز بقدرت آفريدگار ، جلّ جلاله 13 ، ناچار از گور برخيزد و آفريدگار خويش را بدانست و مقرّر گشت كه آفريدگار چون آفريده 14 نباشد ، او را دين راست و اعتقاد درست حاصل گشت 15 . و آنگاه وى بداند كه مركّب است از چهار چيز كه تن او بدان بپاى است و هرگاه كه يك چيز از آن را خلل افتاد ، ترازوى راست نهاده 16\r\n\r\n","description":"","footnote":"","page_name":" 154 ","page_number":192},
  {"content":"\r\n\r\nبگشت 1 و نقصان پيدا آمد .\r\nو در اين تن سه قوّة است يكى خرد و سخن ، و جايش سر به مشاركت دل ؛ و ديگر 2 خشم ، جايگاهش دل ؛ و سه ديگر آرزو و جايگاهش جگر . و هر يكى را ازين قوّتها محلّ نفسى دانند ، هرچند مرجع 3 آن با يك‌تن است . و سخن اندر آن باب دراز است ، كه اگر بشرح آن مشغول شده آيد ، غرض گم شود ، پس به نكت 4 مشغول شدم تا فايده پيدا آيد . اما قوّة خرد و سخن : او را در سر سه جايگاه است يكى را تخيّل گويند ، نخستين درجه كه چيزها را بتواند ديد و شنيد ؛ و ديگر درجه آنست كه تميز تواند كرد و نگاهداشت ؛ پس از اين تواند دانست حق را از باطل و نيكو را از زشت و ممكن را از ناممكن . و سوم درجه آنست كه هرچه بديده باشد ، فهم تواند كرد و نگاه داشت . پس ازين ببايد دانست كه ازين قياس ميانه بزرگوارتر است كه او چون حاكم است كه در كارها رجوع با وى كنند و قضا 5 و احكام به وى است ، و آن نخستين چون 6 گواه عدل و راست‌گوى است كه آنچه شنود و بيند با حاكم گويد تا او به سومين دهد و چون بازخواهد ، ستاند . اين است حال نفس گوينده 7 . و امّا نفس خشم‌گيرنده : به وى است نام و ننگ 8 جستن و ستم ناكشيدن ، و چون بر وى ظلم كنند بانتقام مشغول بودن . و امّا نفس آرزو 9 ، به وى است دوستى طعام و شراب و ديگر لذّتها .\r\nپس ببايد دانست نيكوتر كه نفس گوينده پادشاه است ، مستولى 10 قاهر غالب ، بايد كه او را عدلى و سياستى باشد سخت تمام و قوى ، نه چنان كه ناچيز 11 كند ، و مهربانى نه چنان كه بضعف ماند . و پس خشم لشكر اين پادشاه است كه بديشان خللها را دريابد و ثغور 12 را استوار كند و دشمنان را برماند 13 و رعيّت را نگاه دارد . بايد كه لشكر ساخته باشد و با ساختگى 14 او را فرمان بردار . و نفس آرزو رعيّت اين پادشاه است ، بايد كه از پادشاه و لشكر بترسند ترسيدنى تمام 15 و طاعت دارند . و هر مرد كه حال وى برين جمله باشد كه ياد كردم و اين سه قوّة را به تمامى بجاى آرد 16 ، چنان كه برابر يكديگر افتد به وزنى راست ، آن مرد را فاضل و كامل تمام خرد 17 خواندن رواست . پس اگر در مردم يكى ازين قوى بر ديگرى غلبه دارد ، آنجا ناچار نقصانى\r\n\r\n","description":"","footnote":"","page_name":" 155 ","page_number":193},
  {"content":"\r\n\r\nآيد به مقدار غلبه . و تركيب مردم 1 را چون نيكو نگاه كرده آيد ، بهائم اندر آن با وى يكسان است لكن مردم را كه ايزد ، عزّ ذكره ، اين دو نعمت كه علم است و عمل ، عطا داده است ، لاجرم 2 از بهائم جداست و به ثواب و عقاب 3 مىرسد . پس اكنون به ضرورت بتوان دانست كه هركس كه اين درجه يافت بر وى واجب گشت كه تن خويش را زير سياست 4 خود دارد تا بر راهى رود هرچه ستوده‌تر و بداند كه ميان نيكى و بدى فرق تا كدام جايگاه است تا هرچه ستوده‌تر سوى آن گرايد و از هر چه نكوهيده‌تر از آن دور شود و بپرهيزد .\r\nو چون اين حال گفته شد ، اكنون دو راه يكى راه نيك و ديگر راه بد پديد كرده مىآيد و آن را نشانيهاست كه بدان نشانيها بتوان دانست نيكو و زشت . بايد كه بيننده تأمّل كند احوال مردمان را ، هرچه از ايشان او را نيكو مىآيد ، بداند كه نيكوست و پس حال خويش را با آن مقابله 5 كند كه اگر بران جمله نيابد ، بداند كه زشت است كه مردم عيب خويش را نتواند دانست . و حكيمى برمز وانموده است 6 كه هيچ‌كس را چشم عيب‌بين نيست ، شعر :\r\n ارى كلّ انسان يرى عيب غيره * و يعمى عن العيب الّذى هو فيه \r\n و كلّ امرئ تخفى عليه عيوبه * و يبدو له العيب الّذى لاخيه 7 \r\nو چون مرد افتد 8 باخردى تمام و قوّة خشم و قوّة آرزو بر وى چيره گردند 9 تا قوّة خرد منهزم 10 گردد و بگريزد ، ناچار اين كس در غلط افتد . و باشد كه داند 11 كه او ميان دو دشمن بزرگ افتاده است و هر دو از خرد وى قوىترند و خرد را بسيار حيله بايد كرد تا با اين دو دشمن برتواند آمد 12 كه گفته‌اند : ويل للقوىّ بين الضّعيفين 13 .\r\nپس چون ضعيفى افتد ميان دو قوى ، توان دانست كه حال چون باشد ، و آنجا معايب و مثالب 14 ظاهر گردد و محاسن و مناقب 15 پنهان ماند . و حكما تن مردم را تشبيه كرده‌اند به خانه‌يى كه اندر آن خانه مردى و خوكى و شيرى باشد و بمرد خرد خواستند 16 و به خوك آرزوى و بشير خشم ، و گفته‌اند ازين هر سه هر كه به نيروتر 17 خانه او راست . و اين حال را بعيان 18 مىبينند و بقياس 19 مىدانند ، كه هر مردى كه او تن خويش را ضبط\r\n\r\n","description":"","footnote":"","page_name":" 156 ","page_number":194},
  {"content":"\r\n\r\nتواند كرد و گردن حرص و آرزو بتواند شكست ، رواست كه او را مرد خردمند خويشتن‌دار 1 گويند ، و آن‌كس كه آرزوى وى به تمامى چيره تواند شد ، چنان كه همه سوى آرزوى گرايد و چشم خردش نابينا ماند ، او به منزلت خوك است ، همچنان‌كه آن‌كس كه خشم بر وى دست يابد و اندر آن خشم هيچ سوى ابقا 2 و رحمت نگرايد ، به منزلت شير است .\r\nو اين مسئله ناچار روشن‌تر بايد كرد : اگر طاعنى 3 گويد كه اگر آرزو و خشم نبايستى 4 ، خداى ، عزّ و جلّ ، در تن مردم نيافريدى . جواب آن است كه آفريدگار را ، جلّ جلاله ، در هر چه آفريده است مصلحتى است عامّ و ظاهر . اگر آرزو نيافريدى ، كس سوى غذا كه آن بقاى تن است و سوى جفت كه در او بقاى نسل است ، نگرايستى 5 و مردم نماندى و جهان ويران گشتى . و اگر خشم نيافريدى ، هيچ‌كس روى ننهادى سوى كينه كشيدن و خويشتن را از ننگ و ستم نگاه داشتن و به مكافات مشغول بودن و عيال و مال خويش از غاصبان دور گردانيدن ، و مصلحت يك‌بارگى منقطع گشتى . اما چنان بايد و ستوده آن است كه قوّة آرزو و قوّة خشم در طاعت قوّة خرد باشند ، هر دو را به منزلت 6 ستورى داند كه بر آن نشيند و چنان كه خواهد ، ميراند و مىگرداند ، و اگر رام و خوش پشت 7 نباشد ، به تازيانه بيم مىكند در وقت 8 ، و وقتى كه حاجت آيد مىزند ، و چون آرزو آيد ، سگالش 9 كند و بر آخورش استوار به بندد 10 ، چنان كه گشاده نتواند شد ، كه اگر گشاده شود ، خويشتن را هلاك كند و هم آن‌كس را كه بر وى بود . و چنان بايد كه مرد بداند كه اين دو دشمن كه با وىاند ، دشمنانىاند كه از ايشان صعب‌تر 11 و قوىتر نتواند بود ، تا هميشه از ايشان برحذر مىباشد كه مبادا وقتى او را بفريبانند و به دو نمايند كه ايشان دوستان وىاند ، چنان كه خرد است تا چيزى كند زشت و پندارد كه نيكوست و به كسى ستمى رساند و چنان داند كه داد كرده است . و هر چه خواهد كرد ، بر خرد كه دوست به حقيقت اوست ، عرضه كند تا از مكر اين دو دشمن ايمن باشد .\r\nو هر بنده كه خداى ، عزّ و جلّ ، او را خردى روشن عطا داد و با آن خرد كه دوست به حقيقت اوست ، احوال عرضه كند و با آن خرد دانش يار شود و اخبار گذشتگان را\r\n\r\n","description":"","footnote":"","page_name":" 157 ","page_number":195},
  {"content":"\r\n\r\nبخواند و بگردد 1 و كار زمانهء خويش نيز نگاه كند ، بتواند دانست كه نيكوكارى چيست و بدكردارى چيست و سرانجام هر دو خوب است يا نه و مردمان چه گويند و چه پسندند و چيست كه از مردم يادگار ماند نيكوتر .\r\nو بسيار خردمند باشد كه مردم را بر آن دارد كه بر راه صواب بروند ، امّا خود بر آن راه كه نموده است ، نرود . و چه بسيار مردم بينم كه امر بمعروف 2 كنند و نهى از منكر 3 و گويند بر مردمان كه فلان كار نبايد كرد و فلان كار ببايد كرد ، و خويشتن را از آن دور بينند 4 ، همچنان‌كه بسيار طبيبان‌اند كه گويند ، فلان چيز نبايد خورد كه از ان چنين علّت بحاصل آيد 5 و آنگاه از آن چيز بسيار بخورند . و نيز فيلسوفان هستند - و ايشان را طبيبان اخلاق دانند - كه نهى كنند از كارهاى سخت زشت و جايگاه چون خالى شود ، آن كار بكنند 6 . و جمعى نادان كه ندانند كه غور 7 و غايت چنين كارها چيست ، چون نادانند ، معذورند ، و لكن دانايان كه دانند معذور نيستند . و مرد خردمند با عزم و حزم آن است كه او برأى روشن خويش بدل يكى بود با جمعيّت 8 ، و حميّت 9 آرزوى محال را بنشاند . پس اگر مرد از قوّة عزم خويش مساعدتى تمام نيابد ، تنى چند بگزيند هر چه ناصح‌تر و فاضل‌تر كه او را بازمىنمايند عيبهاى وى ، كه چون وى مجاهدت 10 با دشمنان قوى مىكند كه در ميان دل و جان وى جاى دارند ، اگر از ايشان عاجز خواهد آمد با اين ناصحان مشاورت كند تا روى صواب او را بنمايند كه مصطفى 11 ، عليه السّلام ، گفته است : المؤمن مرآة المؤمن 12 . و جالينوس - و او بزرگتر حكماى عصر خويش بود ، چنان كه نيست همتا 13 آمد در علم طب و گوشت و خون و طبايع تن مردمان و نيست همتاتر بود در معالجت اخلاق و وى را در آن رسائلى است سخت نيكو در شناختن هر كسى خويش را كه خوانندگان را از آن بسيار فائده باشد و عمدهء اين كار آن است - [ گفته است 
  ] كه « هر آن بخرد كه عيب خويش را نتواند دانست و در غلط است ، واجب چنان كند كه دوستى را از جملهء دوستان برگزيند خردمندتر و ناصح‌تر و راجح‌تر 14 ، و تفحّص 15 احوال و عادات و اخلاق خويش را به دو مفوّض كند تا نيكو و زشت او بىمحابا 16 با او بازمىنمايد . و پادشاهان از همگان بدين چه مىگويم\r\n\r\n","description":"","footnote":"","page_name":" 158 ","page_number":196},
  {"content":"\r\n\r\nحاجتمندتراند كه فرمانهاى ايشان چون شمشير برّان است و هيچ‌كس زهره ندارد كه ايشان را خلاف كند 1 ، و خطائى كه از ايشان رود ، آن را دشوار 2 در توان يافت . » و در اخبار ملوك عجم خواندم ترجمهء ابن مقفّع 3 كه بزرگتر و فاضل‌تر پادشاهان ايشان عادت داشتند [ كه 
  ] پيوسته بروز و شب تا آنگه كه بخفتندى با ايشان خردمندان بودندى نشسته از خردمندترين روزگار ، بر ايشان چون زمامان 4 و مشرفان 5 ، كه ايشان را بازمىنمودندى چيزى كه نيكو رفتى و چيزى كه زشت رفتى 6 از احوال و عادات و فرمانهاى آن گردن‌كشان كه پادشاهان بودند ، پس چون وى را شهوتى بجنبد كه آن زشت است و خواهد كه آن حشمت 7 و سطوت 8 براند كه اندران ريختن خونها و استيصال 9 خاندانها باشد ، ايشان آن را دريابند 10 و محاسن 11 و مقابح 12 آن او را بازنمايند و حكايات و اخبار ملوك گذشته با وى بگويند و تنبيه و انذار 13 كنند از راه شرع ، تا او آن را به خرد و عقل خود استنباط 14 كند و آن خشم و سطوت سكون يابد و آنچه به حكم معدلت 15 و راستى واجب آيد ، بر آن رود ، چه وقتى كه او در خشم شود و سطوتى در او پيدا آيد ، در آن ساعت بزرگ آفتى بر خرد وى مستولى گشته باشد و او حاجتمند شد 16 به طبيبى كه آن آفت را علاج كند تا آن بلا بنشيند 17 .\r\nو مردمان را خواهى 18 پادشاه و خواهى جز پادشاه ، هركسى را نفسى است و آن را روح گويند ، سخت بزرگ و پرمايه 19 ، و تنى است كه آن را جسم گويند ، سخت خرد و فرومايه . و چون جسم را طبيبان و معالجان اختيار كنند تا هر بيمارىيى كه افتد 20 زود آن را علاج كنند و داروها و غذاهاى آن بسازند تا بصلاح بازآيد ، سزاوارتر كه روح را طبيبان و معالجان گزينند تا آن آفت را نيز معالجت كنند ، كه هر خردمندى كه اين نكند بد اختيارى 21 كه او كرده است كه مهم‌تر را فروگذاشته است و دست در نامهم‌تر زده است . و چنان كه آن طبيبان را داروها و عقاقير 22 است از هندوستان و هرجا آورده 23 ، اين طبيبان را نيز داروهاست و آن خرد است و تجارب پسنديده ، چه ديده و چه از كتب خوانده\r\nو چنان خواندم در اخبار سامانيان كه نصر احمد سامانى 24 هشت‌ساله بود كه\r\n\r\n","description":"","footnote":"","page_name":" 159 ","page_number":197},
  {"content":"\r\n\r\nاز پدر بماند كه احمد را به شكارگاه بكشتند و ديگر روز آن كودك را بر تخت ملك بنشاندند بجاى پدر . آن شيربچه 1 ملك‌زاده‌يى سخت نيكو برآمد 2 و بر همه آداب ملوك سوار 3 شد و بىهمتا آمد . اما در وى شرارتى 4 و زعارتى 5 و سطوتى و حشمتى بافراط بود ، و فرمانهاى عظيم مىداد از سر خشم ، تا مردم از وى دررميدند . و با اين همه به خرد رجوع كردى و مىدانست كه آن اخلاق سخت ناپسنديده است .\r\nيك روز خلوتى كرد با بلعمى 6 كه بزرگتر وزير وى بود ، و بو طيّب مصعبى 7 صاحب ديوان رسالت - و هر دو يگانهء روزگار بودند در همهء ادوات 8 فضل - و حال خويش به تمامى با ايشان براند و گفت : من مىدانم كه اين كه از من مىرود 9 خطائى بزرگ است و لكن با خشم خويش برنيايم و چون آتش خشم بنشست ، پشيمان مىشوم و چه سود دارد ، كه گردنها زده باشند و خانمانها بكنده و چوب بىاندازه به كار برده ، تدبير اين كار چيست ؟ ايشان گفتند : مگر 10 صواب آنست كه خداوند نديمان خردمندتر ايستاند 11 پيش خويش كه در ايشان با خرد تمام كه دارند ، رحمت و رأفت 12 و حلم باشد ، و دستورى 13 دهد ايشان را تا بىحشمت چون كه خداوند در خشم شود ، بافراط شفاعت كنند و بتلطّف 14 آن خشم را بنشانند و چون نيكويى فرمايد آن چيز را در چشم وى بيارايند تا زيادت فرمايد . چنان دانيم كه چون برين جمله باشد ، اين كار بصلاح بازآيد 15 .\r\nنصر احمد را اين اشارت سخت خوش آمد و گفت ايشان را بپسنديد و احماد 16 كرد برين چه گفتند و گفت : من چيزى ديگر بدين پيوندم تا كار تمام شود و به مغلّظ 17 سوگند خورم كه هر چه من در خشم فرمان دهم تا سه روز آن را امضا نكنند 18 تا درين مدّت آتش خشم من سرد شده باشد و شفيعان 19 را سخن به جايگاه افتد 20 و آنگاه نظر كنم بر آن 21 و پرسم 22 ، كه اگر آن خشم به حق گرفته باشم ، چوب چندان زنند كه كم از صد 23 باشد و اگر به ناحق گرفته باشم ، باطل كنم آن عقوبت را و برداشت كنم 24 آن كسان را كه در باب ايشان سياست 25 فرموده باشم ، اگر لياقت دارند برداشتن را . و اگر عقوبت بر مقتضاى شريعت باشد ، چنان كه قضاة حكم كنند ، برانند 26 . بلعمى گفت\r\n\r\n","description":"","footnote":"","page_name":" 160 ","page_number":198},
  {"content":"\r\n\r\nو بو طيّب كه : هيچ نماند و اين كار بصلاح بازآمد 1 .\r\nآنگاه فرمود و گفت : بازگرديد و طلب كنيد در مملكت من خردمندتر مردمان را ، و چندان عدد 2 كه يافته آيد ، بدرگاه آرند ، تا آنچه فرمودنى است ، بفرمايم . اين دو محتشم بازگشتند سخت شادكام ، كه بلائى بزرگتر ايشان را بود 3 ، و تفحّص 4 كردند جملهء خردمندان مملكت را ، و از جمله هفتاد و اند 5 تن را ببخارا آوردند كه رسمى 6 و خاندانى و نعمتى داشتند ، و نصر احمد را آگاه كردند ، فرمود كه اين هفتاد و اند تن را كه اختيار كرده‌ايد ، يك سال ايشان را مىبايد آزمود تا تنى چند از ايشان بخردتر اختيار كرده آيد . و همچنين كردند تا از ميان آن قوم سه پير بيرون آمدند خردمندتر و فاضل‌تر و روزگارديده‌تر . و ايشان را پيش نصر احمد آوردند و نصر يك هفته ايشان را مىآزمود ، چون يگانه 7 يافت ، راز خويش با ايشان بگفت و سوگند سخت گران نسخت كرد 8 بخطّ خويش و بر زبان براند ، و ايشان را دستورى داد به شفاعت كردن در هر بابى و سخن فراخ‌تر 9 به گفتن . و يك سال برين برآمد ، نصر احنف قيس 10 ديگر شده بود در حلم ، چنان كه به دو مثل زدند و اخلاق ناستوده بيكبار از وى دور شده بود .\r\nاين فصل نيز به پايان آمد و چنان دانم كه خردمندان - هر چند سخن دراز كشيده‌ام - بپسندند كه هيچ نبشته نيست كه آن بيكبار خواندن نيرزد . و پس ازين عصر مردمان ديگر عصرها با آن رجوع كنند و بدانند . و مرا مقرّرست كه امروز كه من اين تأليف مىكنم درين حضرت بزرگ 11 - كه هميشه باد - بزرگان‌اند كه اگر براندن تاريخ اين پادشاه مشغول گردند ، تير بر نشانه زنند و به مردمان نمايند كه ايشان سواران‌اند و من پياده 12 و من با ايشان در پيادگى كند و بالنگى منقرس 13 و چنان واجب كندى 14 كه ايشان بنوشتندى 15 و من بياموزمى و چون سخن گويندى ، بشنومى . و لكن چون دولت 16 ايشان را مشغول كرده است تا از شغلهاى بزرگ انديشه مىدارند و كفايت مىكنند و ميان بسته‌اند تا به هيچ حال خللى نيفتد كه دشمنى و حاسدى و طاعنى شاد شود و بكام رسد ، بتاريخ راندن و چنين احوال و اخبار نگاه داشتن و آن را نبشتن چون توانند رسيد و دلها اندران چون توانند بست ؟ پس من به خليفتى 17 ايشان اين كار را پيش گرفتم كه اگر توقّف كردمى ، منتظر\r\n\r\n","description":"","footnote":"","page_name":" 161 ","page_number":199},
  {"content":"\r\n\r\nآنكه تا ايشان بدين شغل بپردازند ، بودى 1 كه نپرداختندى و چون روزگار دراز بر آمدى 2 ، اين اخبار از چشم و دل مردمان دور ماندى و كسى ديگر خاستى 3 اين كار را كه برين مركب آن سوارى 4 كه من دارم نداشتى و اثر 5 بزرگ اين خاندان با نام مدروس 6 شدى .\r\nو تاريخها ديده‌ام بسيار كه پيش از من كرده‌اند پادشاهان گذشته را خدمتكاران ايشان كه اندران زيادت و نقصان كرده‌اند و بدان آرايش آن خواسته‌اند 7 . و حال پادشاهان اين خاندان ، رحم اللّه ماضيهم و اعزّ باقيهم 8 ، بخلاف آن است ، چه به حمد اللّه تعالى 9 ، معالى 10 ايشان چون آفتاب روشن است و ايزد ، عزّ ذكره ، مرا از تمويهى 11 و تلبيسى 12 كردن مستغنى كرده است كه آنچه تا اين غايت براندم و آنچه خواهم راند برهان روشن با خويشتن دارم .\r\nو چون از خطبهء اين فصول فارغ شدم ، بسوى تاريخ راندن بازرفتم و توفيق خواهم از ايزد ، عزّ ذكره ، بر تمام كردن آن على قاعدة التّاريخ 13 .\r\nو پيش ازين در تاريخ گذشته بياورده‌ام دو باب دران از حديث اين پادشاه بزرگ 14 ، انار اللّه برهانه 15 ، يكى آنچه بر دست وى رفت از كارهاى با نام پس از آن كه امير محمود ، رضى اللّه عنه ، از رى بازگشت و آن ولايت به دو سپرد ، و ديگر آنچه برفت 16 وى را از سعادت بفضل ايزد ، عزّ ذكره ، پس از وفات پدرش در ولايت 17 برادرش در غزنين تا آنگاه كه بهرات رسيد و كارها يكرويه شد و مرادها به تمامى بحاصل آمد 18 ، چنان كه خوانندگان بر آن واقف 19 گردند و نوادر 20 و عجايب بود كه وى را افتاد در روزگار پدرش ، چند واقعه 21 بود ، همه بياورده‌ام درين تاريخ بجاى خويش در تاريخ سالهاى امير محمود ، و چند نكتهء ديگر بود سخت دانستنى كه آن به روزگار كودكى ، چون يال بركشيد 22 و پدر او را وليعهد كرد ، واقع شده بود ، و من شمّتى 23 ازان شنوده بودم بدان وقت كه به نشابور بودم سعادت خدمت اين دولت ، ثبّتها اللّه 24 ، را نايافته 25 ، و هميشه مىخواستم كه آن را بشنوم از معتمدى كه آن را برأى العين 26 ديده باشد ، و اين اتّفاق نمىافتاد . تا چون درين روزگار اين تاريخ كردن گرفتم 27 ، حرصم 28 زيادت شد بر حاصل كردن آن ، چرا كه ديرسال 29 است تا من درين شغلم و مىانديشم كه چون به روزگار مبارك اين پادشاه رسم ، اگر نكتها بدست نيامده باشد ، غبنى 30\r\n\r\n","description":"","footnote":"","page_name":" 162 ","page_number":200},
  {"content":"\r\n\r\nباشد از فائت 1 شدن آن . اتّفاق خوب چنان افتاد در اوائل سنهء خمسين و أربعمائة 2 كه خواجه بو سعد عبد الغفّار 3 فاخر بن شريف ، حميد امير المؤمنين 4 ، ادام اللّه عزّه ، فضل كرد 5 و مرا درين بيغولهء عطلت 6 بازجست 7 و نزديك من رنجه شد و آنچه در طلب آن بودم مرا عطا داد و پس بخطّ خويش نبشت ؛ و او آن ثقه 8 است كه هر چيزى كه خرد و فضل وى آن را سجل كرد 9 ، به هيچ گواه حاجت نيايد ، كه اين خواجه ، ادام اللّه نعمته 10 ، از چهارده سالگى به خدمت اين پادشاه پيوست و در خدمت وى گرم و سرد بسيار چشيد و رنجها ديد و خطرهاى بزرگ كرد با چون محمود 11 ، رضى اللّه عنه ، تا لاجرم چون خداوند بتخت ملك رسيد ، او را چنان داشت 12 كه داشت از عزّت و اعتمادى سخت تمام . و مرا با اين خواجه صحبت 13 در بقيت سنهء احدى و عشرين 14 افتاد كه رايت امير شهيد 15 ، رضى اللّه عنه ، ببلخ رسيد . فاضلى يافتم او را سخت تمام ، و در ديوان رسالت با استادم بنشستى ، و بيشتر از روز خود پيش اين پادشاه بودى در خلوتهاى خاصّه . و واجب چنان كردى ، بلكه از فرايض 16 بود ، كه من حقّ خطاب 17 وى نگاه داشتمى 18 ، امّا در تاريخ بيش ازين كه راندم رسم 19 نيست . و هر خردمندى كه فطنتى 20 دارد ، تواند دانست كه حميد امير المؤمنين بمعنى از نعوت 21 حضرت خلافت است ، و كدام خطاب ازين بزرگتر باشد ؟ و وى اين تشريف 22 به روزگار مبارك امير مودود 23 ، رحمة اللّه عليه ، يافت كه وى را ببغداد فرستاد برسولى به شغلى سخت با نام و برفت و آن كار چنان بكرد كه خردمندان و روزگار ديدگان 24 كنند ، و بر مراد بازآمد ، چنان كه پس ازين شرح دهم ، چون به روزگار امير مودود رسم . و در روزگار امير عبد الرّشيد 25 از جملهء همه معتمدان و خدمتكاران اعتماد بر وى افتاد از سفارت بر جانب خراسان ، در شغلى سخت بانام از عقد و عهد با گروهى از محتشمان 26 كه امروز ولايت خراسان ايشان دارند ، و بدان وقت شغل ديوان رسالت من 27 مىداشتم و آن احوال نيز شرح كنم بجاى خويش . پس از آن حالها گذشت بر سر اين خواجه نرم و درشت و درين روزگار همايون 28 سلطان معظّم ابو شجاع فرّخ زاد بن مسعود 29 ، اطال اللّه بقاءه و نصر لواءه 30 ، رياست بست به دو مفوّض 31 شد و مدّتى دراز بدان ناحيت ببود و آثار\r\n\r\n","description":"","footnote":"","page_name":" 163 ","page_number":201},
  {"content":"\r\n\r\nخوب نمود و امروز مقيم است بغزنين عزيزا مكرّما به خانهء خويش . و اين نكتهء چند نبشتم از حديث وى ، و تفصيل حال وى فرادهم 1 درين تاريخ سخت روشن به جايهاى خويش ، ان شاء اللّه تعالى 2 . و اين چند نكت از مقامات 3 امير مسعود ، رضى اللّه عنه ، كه از وى شنودم ، اينجا نبشتم تا شناخته آيد . و چون ازين فارغ شوم ، آنگاه نشستن اين پادشاه ببلخ بر تخت ملك پيش گيرم و تاريخ روزگار همايون او را برانم .\r\nالمقامة فى معنى ولاية العهد بالامير شهاب الدّولة مسعود و ما جرى من احواله 4 .\r\n« اندر شهور 5 سنهء احدى و أربعمائة 6 كه امير محمود ، رضى اللّه عنه ، بغزو غور 7 رفت بر راه زمين داور 8 از بست و دو فرزند خويش را ، اميران مسعود و محمد و برادرش يوسف ، رحمهم اللّه اجمعين 9 ، را فرمود تا به زمين داور مقام كردند و بنه‌هاى گران‌تر نيز آنجا ماند 10 . و اين دو پادشاه‌زاده چهارده‌ساله بودند و يوسف هفده‌ساله . و ايشان را آنجا بدان سبب ماند كه زمين داور را مبارك داشتى كه نخست ولايت كه امير عادل سبكتگين پدرش ، رضى اللّه عنه ، وى را داد ، آن ناحيت بود و جدّ مرا كه عبد الغفّارم - بدان وقت كه آن پادشاه بغور رفت و آن اميران را آنجا فرودآوردند به خانهء بايتگين زمين داورى 11 كه والى آن ناحيت بود از دست امير محمود - فرمود تا به خدمت ايشان قيام كند و آنچه ببايد از وظايف 12 و رواتب 13 ايشان راست مىدارد . و جدّه‌اى بود مرا زنى پارسا و خويشتن‌دار و قران خوان و نبشتن دانست و تفسير قران و تعبير و اخبار پيغمبر ، صلّى اللّه عليه و سلّم 14 ، نيز بسيار ياد داشت . و با اين 15 ، چيزهاى پاكيزه ساختى از خوردنى و شربتها به غايت نيكو ، و اندر آن آيتى 16 بود . پس جدّ و جدّهء 17 من هر دو به خدمت آن خداوندزادگان 18 مشغول گشتند كه ايشان را آنجا فرودآورده بودند ، و ازان پيرزن حلواها و خوردنيها و آرزوها 19 خواستندى ، و وى اندر آن تنوّق 20 كردى تا سخت نيكو آمدى و او را پيوسته بخواندندى تا حديث كردى و اخبار خواندى ، و بدان الفت گرفتندى . و من سخت بزرگ بودم ، به دبيرستان قران خواندن رفتمى 21 و خدمتى كردمى 22 ، چنان كه كودكان كنند و بازگشتمى . تا چنان شد كه اديب خويش 23 را كه او را بسالمى 24 گفتندى ، امير مسعود گفت : عبد الغفّار را از ادب چيزى ببايد آموخت .\r\n\r\n","description":"","footnote":"","page_name":" 164 ","page_number":202},
  {"content":"\r\n\r\nوى قصيده‌يى دو سه از ديوان متنبّى 1 و « قفا نبك » 2 مرا بياموخت و بدين سبب گستاخ‌تر شدم .\r\n« و در آن روزگار ايشان را در نشستن بر آن جمله ديدم كه ريحان خادم گماشتهء امير محمود بر سر ايشان بود و امير مسعود را بياوردى و نخست در صدر بنشاندى ، آنگاه امير محمّد را بياوردندى و بر دست راست وى بنشاندندى ، چنان كه يك زانوى وى بيرون صدر 3 بودى و يك زانو بر نهالى 4 . و امير يوسف را بياوردندى و بيرون از صدر بنشاندندى بر دست چپ . و چون برنشستندى به تماشا 5 و چوگان ، محمّد و يوسف به خدمت در پيش امير مسعود بودندى با حاجبى كه نامزد بود . و نماز ديگر چون مؤدّب 6 بازگشتى ، نخست آن دو تن بازگشتندى و برفتندى ، پس امير مسعود پس از آن به يك ساعت .\r\nو ترتيبها همه ريحان خادم نگاه مىداشت ، و اگر چيزى ديدى ناپسنديده ، بانگ برزدى .\r\n« و در هفته دو بار برنشستندى و در روستاها بگشتندى . و امير مسعود عادت داشت كه هر بار كه برنشستى ، ايشان را ميزبانى كردى و خوردنيهاى بسيار با تكلّف آوردندى از جدّ و جدّهء من ، كه بسياربار چيزها خواستى پنهان ، چنان كه در مطبخ كس خبر نداشتى . و غلامى بود خرد قراتگين 7 نام كه درين كار بود و پيغام سوى جدّ و جدّهء من او آوردى - و گفتندى كه اين قراتگين نخست غلامى بود امير را ، بهرات نقابت 8 يافت و پس از نقابت حاجب شد امير مسعود را - و خوردنيها بصحرا مغافصه 9 پيش آوردندى ، و نيز ميزبانيهاى بزرگ كردى و حسن را پسر امير فريغون 10 ، امير گوزگانان و ديگران كه همزادگان 11 ايشان بودند ، بخواندى 12 و ايشان را پس از نان خوردن چيزى بخشيدى .\r\n« و بايتگين زمين داورى والى ناحيت هم نخستين غلام بود امير محمود را ، و امير محمود او را نيكو داشتى و او زنى داشت سخت به كار آمده و پارسا ، و درين روزگار كه امير مسعود بتخت ملك رسيد پس از پدر ، اين زن را سخت نيكو داشتى به حرمت خدمتهاى گذشته ، چنان كه به مثل در برابر والده سيّده 13 بود . و چند بار در اينجا به غزنين در مجلس امير مسعود - و من حاضر بودم - اين زن آن حالهاى روزگارها بگفتى و آن سيرتهاى ملكانهء 14 امير بازنمودى 15 ، و امير را از آن سخت خوش آمدى و بسيار\r\n\r\n","description":"","footnote":"","page_name":" 165 ","page_number":203},
  {"content":"\r\n\r\nپرسيدى از آن جايها و روستاها و خوردنيها . و اين بايتگين زمين داورى ، بدان وقت كه امير محمود سيستان بستد و خلف 1 برافتاد ، با خويشتن صد و سى طاوس نر و ماده آورده بود ، گفتندى كه خانه‌زادند 2 به زمين داور و در خانه‌هاى ما از آن 3 بودى . بيشتر در گنبدها 4 بچه مىآوردندى . و امير مسعود ايشان را دوست داشتى و بطلب ايشان بر بامها آمدى . و به خانهء مادر گنبدى دو سه جاى خايه 5 و بچه كرده بودند .\r\nيك روز از بام جدّهء مرا آواز داد و بخواند . چون نزديك رسيد ، گفت : « بخواب ديدم كه من به زمين غور بودمى 6 ، و همچنين كه اين جايهاست ، آنجا نيز حصار بودى ، و بسيار طاوس و خروس بودى ، من ايشان 7 را مىگرفتمى و زير قباى خويش مىكردمى ، و ايشان در زير قباى من همىپريدندى و مىغلطيدندى . و تو هر چيزى بدانى ، تعبير 8 اين چيست ؟ » پيرزن گفت : ان شاء اللّه ، امير ، اميران غور را بگيرد و غوريان به طاعت آيند . گفت : من سلطانى 9 پدر نگرفته‌ام ، چگونه ايشان را بگيرم ؟ پيرزن جواب داد كه چون بزرگ شوى ، اگر خداى ، عزّ و جلّ ، خواهد ، اين بباشد 10 ، كه من ياد دارم سلطان پدرت را كه اينجا بود به روزگار كودكى و اين ولايت او داشت ، اكنون بيشترى از جهان بگرفت و مىگيرد . تو نيز همچون پدر باشى . امير جواب داد : ان شاء اللّه . و آخر ببود 11 همچنان كه بخواب ديده بود و ولايت غور به طاعت وى آمدند . وى را نيكواثرهاست در غور ، چنان كه ياد كرده آيد درين مقامه . و در شهور سنهء احدى و عشرين و أربعمائة 12 كه اتّفاق افتاد پيوستن من كه عبد الغفّارم به خدمت اين پادشاه ، رضى اللّه عنه ، فرمود تا از آن طاوسان چند نر و ماده با خويشتن آرم ، و شش جفت برده آمد . و فرمود تا آن را در باغ بگذاشتند 13 ، و خايه و بچه كردند ، و بهرات از ايشان نسل پيوست 14 . و اميران غور به خدمت امير آمدند ، گروهى به رغبت و گروهى به رهبت 15 كه اثرهاى بزرگ نمود تا از وى بترسيدند و دم دركشيدند 16 . و به هيچ روزگار نشان ندادند و نه در كتب خواندند كه غوريان پادشاهى را چنان مطيع و منقاد بودند كه او را بودند .\r\n« و در سنهء خمس و أربعمائة 17 امير محمود از بست تاختن آورد بر جانب خوابين\r\n\r\n","description":"","footnote":"","page_name":" 166 ","page_number":204},
  {"content":"\r\n\r\nكه ناحيتى است از غور پيوستهء بست و زمين داور و آنجا كافران پليدتر و قوىتر بودند و مضايق 1 بسيار و حصارهاى قوى داشتند و امير مسعود را با خويشتن برده بود .\r\nو وى پيش پدر كارهاى بزرگ كرد ، و اثرهاى مردانگى فراوان نمود و از پشت اسب مبارز 2 ربود . و چون گروهى از ايشان بحصار التجا 3 كردند ، مقدّمى از ايشان بر برجى از قلعت بود و بسيار شوخى 4 مىكرد و مسلمانان را به درد مىداشت 5 ، يك‌چوبهء تير بر حلق وى زد و او بدان كشته شد و ازان برج بيفتاد ، يارانش را دل بشكست و حصار را بدادند . و سبب آن همه يك زخم مردانه 6 بود . امير محمود چون از جنگ فارغ شد و به خيمه بازآمد ، آن شيربچه را بنان خوردن فرودآورد و بسيار بنواخت و زيادت تجمّل فرمود 7 . از چنين و مانند چنين اثرها بود كه او را به كودكى روز وليعهد كرد كه مىديد و مىدانست كه چون وى ازين سراى فريبنده برود ، جز وى اين خاندان بزرگ را - كه هميشه بر پاى باد - برپاى نتواند داشت . و اينك دليل روشن ظاهر است كه بيست و نه سال است تا 8 امير محمود ، رضى اللّه عنه ، گذشته شده است و با بسيار تنزّلات 9 كه افتاد ، آن رسوم و آثار ستوده و امن و عدل و نظام كارها كه درين حضرت بزرگ است ، هيچ جاى نيست و در زمين اسلام از كفر نشان نمىدهند . هميشه اين خاندان بزرگ پاينده باد و اولياش 10 منصور و اعداش 11 مقهور و سلطان معظّم ، فرخ - زاد 12 ، فرزند اين پادشاه بزرگ كامروا و كامگار و برخوردار از ملك و جوانى بحقّ محمّد و آله 13 .\r\n« و در سنهء إحدى عشر و أربعمائة 14 امير بهرات رفت و قصد غور كرد بدين سال .\r\nروز شنبه دهم جمادى الاولى از هرات برفت با سوار و پيادهء بسيار و پنج پيل سبكتر 15 .\r\nو منزل نخستين باشان 16 بود و ديگر خيسار 17 و ديگر بريان 18 و آنجا دو روز ببود تا لشكر به تمامى دررسيد ، پس از آنجا به پار 19 رفت و دو روز ببود و از آنجا بچشت 20 رفت و از آنجا بباغ وزير بيرون 21 و آن رباط اوّل حدّ غور است . چون غوريان خبر او يافتند ، به قلعتهاى استوار كه داشتند اندر شدند و جنگ بسيجيدند . و امير ، رضى اللّه عنه ، پيش تا 22 اين حركت كرد ، بو الحسن خلف را كه مقدّمى 23 بود از وجيه‌تر 24\r\n\r\n","description":"","footnote":"","page_name":" 167 ","page_number":205},
  {"content":"\r\n\r\nمقدّمان غور استمالت كرده بود و به طاعت آورده و با وى بنهاده 1 كه لشكر منصور با رايت ما كه بدين رباط 2 رسد ، بايد كه وى آنجا حاضر آيد با لشكرى ساخته . و اين روز بو الحسن دررسيد با لشكرى انبوه و آراسته ، چنان كه گفتند سه هزار سوار و پياده بود و پيشامد و خدمت كرد و بسيار نثار و هديه آورد از سپر و زره و آنچه بابت غور 3 باشد و امير او را بسيار بنواخت . و بر اثر وى شيروان بيامد - و اين مقدّمى ديگر بود از سر حدّ غور و گوزگانان كه اين خداوندزاده او را استمالت كرده بود - با بسيار سوار و پياده و هدايا و نثارهاى بىاندازه . و امير محمّد به حكم آنكه ولايت اين مرد بگوزگانان پيوسته است ، بسيار حيلت كرده بود تا اين مقدّم نزديك وى رود و از جملهء وى باشد ، البتّه اجابت نكرده بود كه جهانيان جانب مسعود مىخواستند 4 .\r\n« چون اين دو مقدّم بيامدند و به مردم مستظهر 5 گشت ، امير روز آدينه از اينجا برداشت 6 و بر مقدّمه برفت ، جريده 7 و ساخته 8 ، با غلامى پنجاه و شصت و پياده‌يى دويست كارىتر 9 از هر دستى 10 ، و به حصارى رسيد كه آن را برتر 11 مىگفتند ، قلعتى سخت استوار [ و 
  ] مردان جنگى با سلاح تمام 12 . امير گردبرگرد قلعت بگشت و جنگ جايها 13 بديد ، ننمود 14 پيش چشمش و همّت بلند و شجاعتش آن قلعت و مردان آن بس چيزى ، نپايست 15 تا لشكر دررسد ، با اين مقدار مردم جنگ درپيوست و بتن عزيز خويش پيشكار 16 برفت با غلامان و پيادگان ، و تكبير كردند و ملاعين 17 حصار غور برجوشيدند و بيكبارگى خروش كردند سخت هول 18 كه زمين بخواست دريد 19 ، و انديشيدند كه مردم همان است كه در پاى قلعت‌اند . امير غلامان را گفت : دستها به تير بگشايند ، غلامان تير انداختن گرفتند و چنان غلبه كردند 20 كه كس را از غوريان زهره نبودى كه سر از برج بركردندى 21 .\r\nو پيادگان بدان قوّة ببرج بررفتن 22 گرفتند به كمندها ، و كشتن كردند سخت عظيم ، و آن ملاعين هزيمت شدند و غلامان و پيادگان باره‌ها 23 و برجها را پاك كردند از غوريان و بسيار بكشتند و بسيار اسير گرفتند و بسيار غنيمت يافتند از هر چيزى . و پس از آن كه حصار ستده آمد ، لشكر ديگر اندر رسيد و همگان آفرين كردند كه چنان حصارى بدان مقدار مردم ستده شده بود .\r\n\r\n","description":"","footnote":"","page_name":" 168 ","page_number":206},
  {"content":"\r\n\r\n« و امير از آنجا حركت سوى ناحيت رزان 1 كرد . مردم رزان چون خبر اين حصار بديشان رسيده بود ، بيشترى بگريخته بودند و اندك مايه مردم در آن كوشكها 2 مانده ، امير ايشان را امان داد تا جملهء گريختگان بازآمدند و خراج بپذيرفتند و بسيار هديه از زر و نقره و سلاح بدادند . و زين ناحيت تا جروس 3 كه در ميش بت 4 آنجا نشستى ده فرسنگ بود ، [ بدانجا 
  ] قصدى و تاختنى نكرد كه اين در ميش بت رسولى فرستاده بود و طاعت و بندگى نموده و گفته كه چون امير بهرات بازشود به خدمت پيش آيد و خراج بپذيرد . امير بتافت و سوى ناحيت وى 5 لشكر كشيد و آن ناحيتى و جايى است سخت حصين از جملهء غور و مردم آن جنگىتر و به نيروتر و دار ملك غوريان بوده بود به روزگار گذشته ، و هر والى كه آن ناحيت او را بودى همه ولايت او را طاعت داشتندى . [ پيش 
  ] تا امير حركت كرد بر آن جانب ، دانشمندى 6 را برسولى 7 آنجا فرستاد با دو مرد غورى از آن بو الحسن خلف و شيروان تا ترجمانى 8 كنند و پيغامهاى قوى داد و بيم و اميد ، چنان كه رسم است . و رسولان برفتند و امير بر اثر ايشان 9 . چون رسولان بدان مغروران رسيدند و پيغامها بگزاردند 10 ، بسيار اشتلم 11 كردند و گفتند :\r\n« امير در بزرگ غلط 12 است كه پنداشته است كه ناحيت و مردم [ اينجا 
  ] بر آن جمله است كه ديد و بر آن بگذشت . ببايد آمد كه اينجا شمشير و حربه 13 و سنگ است . » رسولان بازرسيدند و پيغامها بدادند . و امير تنگ 14 رسيده بود و آن شب در پايهء كوه فرودآمد و لشكر را سلاح دادند 15 . و بامداد برنشست ، كوسها فروكوفتند و بوقها دميدند و قصد آن كردند كه بر كوه روند . مردم غورى چون مور و ملخ بسر آن كوه پيدا آمدند ، سواره و پياده با سلاح تمام ، و گذرها و راه‌ها بگرفتند و بانگ و غريو 16 برآوردند و به فلاخن 17 سنگ مىانداختند . و هنر آن بود 18 كه آن كوه پست بود و خاك‌آميز 19 و از هر جانبى برشدن 20 راه داشت ، امير راه‌ها قسمت كرد بر لشكر و خود برابر برفت كه جنگ سخت آنجا بود و ابو الحسن خلف را بر راست خويش فرستاد و شيروان را بر چپ . و آن ملاعين گرم 21 درآمدند و نيك نيرو كردند 22 خاصّه در مقابلهء امير و بيشتر راه آن كوه آن مغروران غلبه كردند به تير ، و دانستند كه كار تنگ درآمد 23 ،\r\n\r\n","description":"","footnote":"","page_name":" 169 ","page_number":207},
  {"content":"\r\n\r\nجمله روى به علامت 1 امير نهادند و جنگ سخت شد . سه سوار از مبارزان ايشان در برابر امير افتادند . امير دريازيد 2 و يكى را عمودى 3 بيست منى بر سينه زد كه ستانش 4 بخوابانيد و ديگر روى برخاستن نديد و غلامان نيرو كردند و آن دو تن ديگر را از اسب بگردانيدند 5 ، و آن بود كه غوريان دررميدند و هزيمت شدند و آويزان آويزان 6 مىرفتند تا ديه كه در پاى كوه بود و از آن روى ، [ و 
  ] بسيار كشته و گرفتار شدند . و هزيمتيان 7 چون بديه رسيدند ، آن را حصار گرفتند 8 و سخت استوار بود و بسيار كوشكها بود بر رسم غور ، و دست به جنگ بردند ، و زن و بچه و چيزى كه بدان مىرسيدند 9 ، گسيل مىكردند بحصار قوى و حصين كه داشتند در پس پشت . و آن جنگ بداشت 10 تا نماز شام و بسيار از آن ملاعين كشته شدند و بسيار مسلمان نيز شهادت يافت 11 . و چون شب تاريك شد ، آن ملاعين بگريختند و ديه بگذاشتند . و همه‌شب لشكر منصور به غارت مشغول بودند و غنيمت يافتند . بامداد امير فرمود تا كوس بكوفتند و برنشست و قصد حصارشان كرد - و بر دو فرسنگ بود 12 ، بسيار مضايق ببايست گذاشت - تا نزديك نماز پيشين را 13 آنجا رسيدند ، حصارى يافتند سخت حصين ، چنان كه گفتند در همه غور محكم‌تر از آن حصارى نيست و كس ياد ندارد كه آن را بقهر بگشاده‌اند . امير آنجا فرودآمد و لشكر را فرمود تا بر چهار جانب فرودآمدند و همه‌شب كار مىساختند و منجنيق 14 مىنهادند . چون روز شد ، امير برنشست و پيشكار رفت بنفس عزيز خويش و منجنيقها بر كار كرد و سنگ روان كردند و سمج 15 گرفتند از زير دو برج كه برابر امير بود و غوريان جنگى پيوستند بر برجها و باره‌ها كه از آن سخت‌تر نباشد ؛ و هر برج كه فرودآوردندى 16 ، آنجا بسيار مردم گرد آمدندى و جنگ ريشاريش 17 كردندى .\r\nو چهار روز آن جنگ بداشت و هر روزى كار سخت‌تر بود . روز پنجم از هر دو جانب جنگ سخت‌تر پيوستند و نيك جد كردند هر دو جانب كه از آن هول‌تر 18 نباشد . امير فرمود غلامان سراى را تا پيشتر رفتند و به تير غلبه كردند غوريان را ، و سنگ سه منجنيق با تير يار شد 19 ، و امير علامت را مىفرمود تا پيشتر مىبردند و خود خوش خوش 20 بر اثر آن ميراند تا غلامان و حشم و اصناف لشكر بدان قوىدل مىگشتند و جنگ\r\n\r\n","description":"","footnote":"","page_name":" 170 ","page_number":208},
  {"content":"\r\n\r\nسخت‌تر مىكردند . و غوريان را دل بشكست ، گريختن گرفتند 1 . و وقت نماز پيشين 2 ديوار بزرگ از سنگ منجنيق بيفتاد و گرد و خاك و دود و آتش برآمد و حصار رخنه شد و غوريان آنجا برجوشيدند 3 و لشكر از چهار جانب روى برخنه داد و آن ملاعين جنگى كردند بر آن رخنه ، چنان كه داد بدادند 4 كه جان را مىكوشيدند 5 و آخر هزيمت شدند . و حصار به شمشير بستدند 6 و بسيارى از غوريان بكشتند و بسيارى زينهار خواستند تا 7 دستگير گردند 8 . و زينهار دادند 9 ؛ و برده و غنيمت را حدّ و اندازه نبود . امير فرمود تا منادى كردند : « مال و سيم و زر و برده 10 لشكر را بخشيدم ، سلاح آنچه يافته‌اند ، پيش بايد آورد » و بسيار سلاح از هر دست بدر خيمه آوردند و آنچه از آن بكارآمده‌تر 11 و نادره‌تر 12 بود ، خاصه 13 برداشتند و ديگر بر لشكر قسمت كردند و اسيران را يك‌نيمه به بو الحسن خلف سپرد و يك‌نيمه به شيروان تا به ولايتهاى خويش بردند و فرمود تا آن حصار با زمين پست كردند 14 تا بيش هيچ مفسد آنجا مأوى نسازد .\r\n« و چون خبر ديه و حصار و مردم آن به غوريان رسيد ، همگان مطيع و منقاد گشتند و بترسيدند و خراجها بپذيرفتند . در ميش بت نيز بترسيد و بدانست كه اگر بجانب وى قصدى باشد ، در هفته‌يى برافتد ؛ رسول فرستاد و زيادت طاعت و بندگى نمود و بر آنچه پذيرفته بود از خراج و هدايا زيادت كرد ، و بو الحسن خلف و شيروان كه ايشان را پاىمرد 15 كرده بود و سوى ايشان پيغامها داده ، شفاعت كردند تا امير عذر او بپذيرفت و قصد وى نكرد و فرمود تا رسول او را به خوبى بازگردانيدند ، بر آن شرط كه هر قلعت كه از حدود غرجستان 16 گرفته است ، بازدهد . در ميش بت از بن دندان 17 بلا حمر و لا اجر 18 قلعتها را به كوتوالان 19 امير سپرد و هر چه بپذيرفته بود ، امير هنوز در غور بود كه بدرگاه فرستاد ؛ و چون امير در ضمان سلامت 20 بهرات رسيد ، به خدمت آنجا آمد و خلعت و نواخت يافت و با اين دو مقدّم بسوى ولايت خويش بازگشت .\r\n« چون امير ، رضى اللّه عنه ، از شغل اين حصار فارغ شد بر جانب حصار تور كشيد و اين نيز حصارى بود سخت استوار و نامدار و آنجا هفت روز جنگ پابست 21 كرد و حاجت آمد به معونت يلان غور تا آنگاه كه حصار را به شمشير گشاده آمد و\r\n\r\n","description":"","footnote":"","page_name":" 171 ","page_number":209},
  {"content":"\r\n\r\nبسيار غورى كشته شد و غنيمت بسيار يافتند . و آنجا امير كوتوال خويش بنشاند و بهرات بازگشت و به مارآباد 1 كه ده فرسنگى از هرات است ، بسيار هديه و سلاح از آن غوريان كه پذيرفته بودند تا قصد ايشان كرده نيايد ، در پيش آوردند كه آنجا جمع كرده بودند با آنچه پيش در ميش بت فرستاده بود . و درين ميانها مرا كه عبد الغفّارم ياد مىداد از آن خواب كه به زمين داور ديده بود كه « جدّهء تو نيكو تعبير كرد و همچنان 2 راست آمد » و من خدمت كردم و گفتم اين نمودارى 3 است از آنكه خداوند ديد 4 .\r\n« و اين قصّهء غوريان بدان ياد كرده آمد كه اندر اسلام و كفر هيچ پادشاه بر غور چنان مستولى نشد كه سلطان شهيد ، مسعود ، رضى اللّه عنه . و در اوّل فتوح 5 خراسان كه ايزد ، عزّ ذكره ، خواست كه مسلمانى آشكاراتر گردد ، بر دست آن بزرگان كه در اول اسلام بودند ، چون عجم را بزدند 6 و از مداين 7 بتاختند 8 و يزدگرد بگريخت و بمرد يا كشته شد و 9 آن كارهاى بزرگ با نام برفت ، اما در ميانهء زمين غور ممكن نگشت كه درشدندى 10 . و امير محمود ، رضى اللّه عنه ، به دو سه دفعت هم از آن راه زمين داور بر اطراف غور زد و بمضايق آن درنيامد . و نتوان گفت كه وى عاجز آمد از آمدن مضايق كه رايهاى وى ديگر بود و عزائم 11 وى كه 12 از آن جوانان . و به روزگار سامانيان مقدّمى كه او را بو جعفر زيادى 13 گفتندى و خويشتن را برابر بو الحسن سيمجور 14 داشتى به حشمت و آلت و عدّت ، چند بار بفرمان سامانيان قصد غور كرد و والى هرات وى را بحشر و مردم خويش يارى داد و بسيار جهد كرد و شهامت نمود تا به خيسار و تولك 15 بيش نرسيد . و هيچ‌كس چنين در ميانهء زمين غور نرفت و اين كارهاى بزرگ نكرد كه اين پادشاه محتشم كرد . و همگان رفتند ، رحمة اللّه عليهم اجمعين .\r\nو از بيدارى و حزم 16 و احتياط اين پادشاه محتشم 17 ، رضى اللّه عنه ، يكى آن است كه به روزگار جوانى كه بهرات مىبود و پنهان از پدر شراب مىخورد ، پوشيده از ريحان خادم فرود سراى 18 خلوتها مىكرد و مطربان مىداشت مرد و زن كه ايشان را از راههاى نبهره 19 نزديك وى بردندى . در كوشك باغ عدنانى فرمود تا خانه‌يى برآوردند 20 خواب قيلوله 21 را و آن را مزمّلها 22 ساختند و خيشها 23 آويختند ، چنان كه آب از حوض\r\n\r\n","description":"","footnote":"","page_name":" 172 ","page_number":210},
  {"content":"\r\n\r\nروان شدى و بطلسم 1 بر بام خانه شدى و در مزمّلها بگشتى و خيشها را تر كردى . و اين خانه را از سقف تا به پاى زمين صورت كردند 2 ، صورتهاى الفيه 3 ، از انواع گرد آمدن مردان با زنان ، همه برهنه ، چنان كه جملهء آن كتاب را صورت و حكايت و سخن نقش كردند . و بيرون اين 4 ، صورتها نگاشتند فراخور اين صورتها . و امير بوقت قيلوله آنجا رفتى و خواب آنجا كردى . و جوانان را شرط 5 است كه چنين و مانند اين بكنند .\r\n« و امير محمود هرچند مشرفى 6 داشت كه با اين امير فرزندش بودى پيوسته ، تا بيرون بودى با نديمان ، و انفاسش 7 مىشمردى و انها 8 مىكردى . مقرّر 9 بود كه آن مشرف در خلوت جايها 10 نرسيدى . پس پوشيده بر وى مشرفان داشت از مردم ، چون غلام و فراش و پيرزنان و مطربان و جز ايشان ، كه بر آنچه واقف گشتندى ، بازنمودندى تا از احوال اين فرزند هيچ‌چيز بر وى پوشيده نماندى . و پيوسته او را به نامه‌ها ماليدى 11 و پندها مىدادى كه وليعهدش بود و دانست كه تخت ملك او را خواهد بود . و چنان كه پدر وى بر وى جاسوسان داشت پوشيده ، وى نيز بر پدر داشت هم ازين طبقه كه هر چه رفتى ، بازنمودندى . و يكى از ايشان نوشتگين خاصه خادم 12 بود كه هيچ خدمتكار بامير محمود از وى نزديكتر نبود ، و حرّهء ختلى ، عمّتش خود سوختهء او بود 13 .\r\n« پس خبر اين خانهء به صورت الفيه سخت پوشيده بامير محمود نبشتند و نشان بدادند كه چون از سراى عدنانى بگذشته آيد ، باغى است بزرگ ، بر دست راست اين باغ حوضى است بزرگ ، و بر كران حوض از چپ اين خانه است و شب و روز برو دو قفل باشد زير و زبر و آن وقت گشايند كه امير مسعود بخواب آنجا رود ؛ و كليدها بدست خادمى است كه او را بشارت گويند .\r\n« و امير محمود چون برين حال واقف گشت وقت قيلوله به خرگاه آمد و اين سخن با نوشتگين خاصه خادم بگفت و مثال داد كه فلان خيلتاش 14 را - كه تازنده‌يى 15 بود از تازندگان كه همتا نداشت - بگوى تا ساخته آيد كه براى مهمّى او را به جايى فرستاده آيد ، تا به زودى برود و حال اين خانه بداند ، و نبايد كه هيچ‌كس برين حال واقف گردد نوشتگين گفت : فرمانبردارم . و امير بخفت و وى بوثاق 16 خويش آمد و سوارى از\r\n\r\n","description":"","footnote":"","page_name":" 173 ","page_number":211},
  {"content":"\r\n\r\nديوسواران 1 خويش نامزد كرد با سه اسب خيارهء 2 خويش و با وى بنهاد 3 كه به شش روز و شش شب و نيم روز بهرات رود نزديك امير مسعود سخت پوشيده . و بخطّ خويش ملطّفه‌يى نبشت بامير مسعود و اين حالها بازنمود و گفت « پس ازين سوار من خيلتاش سلطانى خواهد رسيد تا آن خانه را ببيند ، پس از رسيدن اين سوار بيك روز و نيم ، چنان كه از كس باك ندارد و يكسر تا آن خانه مىرود و قفلها بشكند 4 . امير اين كار را سخت زود گيرد ، چنان كه صواب بيند . » و آن ديوسوار اندر وقت 5 تازان برفت . و پس كس فرستاد 6 و آن خيلتاش را كه فرمان بود ، بخواند . وى ساخته بيامد . امير محمود ميان دو نماز از خواب برخاست و نماز پيشين بكرد و فارغ شد ، نوشتگين را بخواند 7 و گفت : خيلتاش آمد ؟ گفت : آمد ، بوثاق نشسته است . گفت : دويت 8 و كاغذ بيار .\r\nنوشتگين بياورد و امير بخطّ خويش گشادنامه‌يى 9 نبشت برين جمله : « بسم اللّه الرّحمن الرّحيم ، محمود بن سبكتگين را فرمان چنان است اين خيلتاش را كه بهرات به هشت روز رود . چون آنجا رسيد يكسر تا سراى پسرم مسعود شود و از كس باك ندارد و شمشير بركشد و هركس كه وى را از رفتن بازدارد ، گردن وى بزند ، و همچنان به سراى فرودرود و سوى پسرم ننگرد و از سراى عدنانى 10 بباغ فرودرود ، و بر دست راست باغ حوضى است و بر كران آن خانه‌يى 11 بر چپ ، درون آن خانه رود و ديوارهاى آن را نيكو نگاه كند تا بر چه جمله است و در آن خانه چه بيند و در وقت بازگردد ، چنان كه با كس سخن نگويد و بسوى غزنين بازگردد . و سبيل قتلغ تگين 12 حاجب بهشتى آن است كه برين فرمان كار كند ، اگر جانش بكارست 13 و اگر محابايى 14 كند ، جانش برفت 15 ؛ و هر يارى كه خيلتاش را ببايد داد ، بدهد 16 تا بموقع رضا باشد 17 ، بمشيّة اللّه و عونه و السّلام 18 » .\r\n« اين نامه چون نبشته آمد خيلتاش را پيش بخواند و آن گشادنامه را مهر كرد و به وى داد و گفت : چنان بايد كه به هشت روز بهرات روى و چنين و چنان كنى و همه حالهاى شرح كرده معلوم كنى 19 و اين حديث را پوشيده دارى . خيلتاش زمين بوسه داد و گفت : فرمان بردارم و بازگشت . امير نوشتگين خاصّه را گفت : اسبى نيك‌رو 20\r\n\r\n","description":"","footnote":"","page_name":" 174 ","page_number":212},
  {"content":"\r\n\r\nاز آخور خيلتاش را بايد داد و پنج هزار درم . نوشتگين بيرون آمد و در دادن اسب و سيم و به‌گزين 1 كردن اسب روزگارى كشيد ، و روز را مىبسوخت 2 تا نماز شام را راست كرده بودند 3 و بخيلتاش دادند و وى برفت تازان .\r\nو آن ديوسوار نوشتگين ، چنان كه با وى نهاده بود ، بهرات رسيد ، و امير مسعود بر ملطّفه واقف گشت و مثال داد تا سوار را جايى فرودآوردند ، و در ساعت فرمود كه تا گچ‌گران 4 را بخواندند و آن خانه سپيد كردند و مهره 5 زدند كه گويى هرگز بر آن ديوارها نقش نبوده است ، و جامه 6 افكندند و راست كردند و قفل برنهادند و كس ندانست كه حال چيست .\r\n« و بر اثر 7 اين ديوسوار خيلتاش دررسيد روز هشتم چاشتگاه فراخ 8 و امير مسعود در صفّهء 9 سراى عدنانى نشسته بود با نديمان . و حاجب قتلغ تگين بهشتى بر درگاه نشسته بود با ديگر حجّاب 10 و حشم و مرتبه‌داران . و خيلتاش دررسيد ، از اسب فرودآمد و شمشير بركشيد و دبّوس 11 دركش 12 گرفت و اسب بگذاشت 13 . و در وقت قتلغ تگين برپاىخاست و گفت چيست ؟ خيلتاش پاسخ نداد و گشادنامه به دو داد و به سراى فرودرفت . قتلغ [ تگين 
  ] گشادنامه را بخواند و بامير مسعود داد و گفت : چه بايد كرد ؟ امير گفت : هر فرمانى كه هست ، بجاى بايد آورد . و هزاهز 14 در سراى افتاد . و خيلتاش مىرفت تا بدر آن خانه و دبّوس درنهاد و هر دو قفل بشكست و در خانه باز كرد و در رفت ، خانه‌يى ديد سپيد پاكيزه مهره زده 15 و جامه افكنده . بيرون آمد و پيش امير مسعود زمين بوسه داد و گفت : بندگان را از فرمان‌بردارى چاره نيست ، و اين بىادبى بنده بفرمان سلطان محمود كرد ، و فرمان چنان است كه در ساعت كه اين خانه بديده باشم ، بازگردم ، اكنون رفتم . امير مسعود گفت : تو بوقت آمدى و فرمان خداوند سلطان پدر را بجاى آوردى ، اكنون بفرمان ما يك روز بباش 16 ، كه باشد كه بغلط نشان خانه بداده باشند ، تا همه سرايها و خانها به تو نمايند . گفت : فرمان‌بردارم ، هرچند بنده را اين مثال نداده‌اند . و امير برنشست و به دو فرسنگى باغى است كه بيلاب 17 گويند ، جايى حصين كه وى را و قوم 18 را آنجا جاى بودى ، و فرمود تا مردم سرايها جمله آنجا\r\n\r\n","description":"","footnote":"","page_name":" 175 ","page_number":213},
  {"content":"\r\n\r\nرفتند ، و خالى كردند ، و حرم و غلامان برفتند . و پس خيلتاش را قتلغ تگين بهشتى و مشرف و صاحب بريد 1 گرد همه سرايها برآوردند و يك‌يك جاى به دو نمودند تا جمله بديد و مقرّر گشت كه هيچ خانه نيست بر آن جمله كه انها 2 كرده بودند . پس نامه‌ها نبشتند بر صورت اين حال ، و خيلتاش را ده هزار درم دادند و بازگردانيدند ، و امير مسعود ، رضى اللّه عنه ، به شهر بازآمد . و چون خيلتاش بغزنين رسيد و آنچه رفته بود ، به تمامى بازگفت و نامه‌ها نيز بخوانده آمد . امير محمود گفت ، رحمة اللّه عليه ، « برين فرزند من دروغها بسيار مىگويند . » و ديگر آن جست‌وجويها فرابريد 3 .\r\n« و هم بدان روزگار جوانى و كودكى خويشتن را رياضتها 4 كردى چون زور آزمودن و سنگ گران برداشتن و كشتى گرفتن و آنچه بدين ماند . و او فرموده بود تا آوارها 5 ساخته بودند از بهر حواصل 6 گرفتن و ديگر مرغان را . و چند بار ديدم كه برنشست روزهاى سخت صعب سرد 7 ، و برف نيك قوى 8 ، و آنجا رفت و شكار كرد و پياده شد ، چنان كه تا ميان دو نماز 9 چندان رنج ديد كه جز سنگ خاره به مثل آن طاقت ندارد . و پاى در موزه 10 كردى برهنه در چنان سرما و شدّت و گفتى « بر چنين چيزها خوى بايد كرد تا اگر وقتى شدتى و كارى سخت پيدا آيد ، مردم 11 عاجز نماند . » و همچنين به شكار شير رفتى تاختن اسفزار 12 و ادرسكن 13 و ازان بيشه‌ها به فراه وزيركان و شير نر 14 ، چون بر آنجا بگذشتى به بست و بغزنين آمدى . و پيش شير تنها رفتى و نگذاشتى كه كسى از غلامان و حاشيه 15 او را يارى دادندى . و او از آن چنين كردى كه چندان زور و قوّة دل داشت كه اگر سلاح بر شير زدى و كارگر نيامدى ، به مردى و مكابره 16 شير را بگرفتى و پس به زودى بكشتى .\r\n« و بدان روزگار كه بمولتان مىرفت تا آنجا مقام كند ، كه پدرش از وى بيازرده بود از صورتها كه بكرده بودند - و آن قصه دراز است - در حدود كيكانان 17 پيش شير شد ، و تب چهارم 18 مىداشت . و عادت چنان داشت كه چون شير پيش آمدى ، خشتى 19 كوتاه دستهء قوى بدست گرفتى و نيزه‌يى سطبر 20 كوتاه ، تا اگر خشت بينداختى و كارى 21 نيامدى ، آن نيزه بگزاردى 22 به زودى و شير را بر جاى بداشتى ، آن به زور و قوّة خويش\r\n\r\n","description":"","footnote":"","page_name":" 176 ","page_number":214},
  {"content":"\r\n\r\nكردى ، تا شير مىپيچيدى بر نيزه تا آنگاه كه سست شدى و بيفتادى . و بودى كه شير ستيزه كارتر بودى ، غلامان را فرمودى تا درآمدندى و به شمشير و ناچخ 1 پاره‌پاره كردندى ، اين روز چنان افتاد كه خشت بينداخت ، شير خويشتن را دردزديد 2 تا خشت با وى نيامد و زبر سرش بگذشت . امير نيزه بگزارد 3 و بر سينهء وى زد زخمى 4 استوار ، امّا امير از آن ضعيفى 5 ، چنان كه بايست ، او را بر جاى نتوانست داشت . و شير سخت بزرگ و سبك و قوى بود ، چنان كه به نيزه درآمد 6 و قوّة كرد تا نيزه بشكست و آهنگ امير كرد . پادشاه با دل 7 و جگردار 8 به دو دست بر سر و روى شير زد ، چنان كه شير شكسته شد و بيفتاد ، و امير او را فرودافشرد 9 و غلامان را آواز داد . غلامى كه او را قماش گفتندى و شمشير دار 10 بود ، و در ديوان او را جاندار 11 گفتندى ، درآمد و بر شير زخمى استوار كرد ، چنان كه بدان تمام شد 12 و بيفتاد و همهء حاضران بتعجّب بماندند و مقرّر شد كه آنچه در كتاب نوشته‌اند از حديث بهرام گور 13 راست بود .\r\nو پس از آن امير چنان كلان 14 شد كه همه شكار بر پشت پيل كردى . و ديدم وقتى در حدود هندوستان كه از پشت پيل شكار مىكردى ، و روى پيل را از آهن بپوشيده بودند ، چنان كه رسم است . شيرى سخت از بيشه بيرون آمد و روى به پيل نهاد . امير خشتى بينداخت و بر سينهء شير زد ، چنان كه جراحتى قوى كرد . شير از درد و خشم يك جست 15 كرد ، چنان كه بقفاى 16 پيل آمد ، و پيل مىطپيد 17 . امير به زانو درآمد و يك شمشير زد ، چنان كه هر دو دست شير قلم كرد 18 . شير به زانو افتاد و جان بداد و همگان كه حاضر بودند ، اقرار كردند كه در عمر خويش از كسى اين ياد ندارند .\r\n« و پيش از آنكه بر تخت ملك نشسته بود ، روزى سير كرد 19 و قصد هرات داشته ، هشت شير در يك روز بكشت و يكى را به كمند بگرفت . و چون به خيمه فرودآمد ، نشاط شراب كرد ، و من كه عبد الغفّارم ايستاده بودم ، حديث آن شيران خاست و هر كسى ستايشى مىگفت . خواجه بو سهل زوزنى دوات و كاغذ خواست و بيتى چند شعر گفت به غايت نيكو ، چنان كه او گفتى ، كه يگانهء روزگار بود در ادب و لغت\r\n\r\n","description":"","footnote":"","page_name":" 177 ","page_number":215},
  {"content":"\r\n\r\nو شعر ، و آن ابيات امير را سخت خوش آمد و همگان بپسنديدند و نسخت كردند و من نيز كردم ، امّا از دست من بشده است ، بيتى چند كه مرا ياد بود درين وقت ، نبشتم - هرچند كه بر ولى 1 نيست - تا قصّه تمام شود .\r\nو الابيات للشيخ ابى سهل الزّوزنىّ فى مدح السّلطان الاعظم مسعود بن محمود رضى اللّه عنهما ، 2 شعر :\r\n السّيف و الرّمح و النشّاب و الوتر * غنيت عنها و حاكى رأيك القدر \r\n ما ان نهضت لامر عزّ مطلبه * الّا انثنيت و فى اظفارك الظّفر \r\n من كان يصطاد فى ركض ثمانية * من الضّراغم هانت عنده البشر \r\n اذا طلعت فلا شمس و لا قمر * اذا سمحت فلا بحر و لا مطر 3 \r\nو اين مهتر راست گفته بود كه درين پادشاه اين همه بود و زيادت ، و شعر درو نيكو آمدى 4 و حاجت نيامدى كه بدانكه گفته‌اند : احسن الشّعر اكذبه 5 دروغى بايستى گفتن .\r\n« شجاعت و دل و زهره‌اش اين بود كه ياد كرده آمد و سخاوتش چنان بود كه بازرگانى كه او را بو مطيع سكزى 6 گفتندى ، يك شب شانزده هزار دينار بخشيد . و اين بخشيدن را قصّه‌يى است : اين بو مطيع مردى بود با نعمت بسيار از هر چيزى ، و پدرى داشت بو احمد خليل نام 7 . شبى از اتفاق نيك به شغلى بدرگاه آمده بود كه با حاجب نوبتى شغل داشت 8 و ديرى آنجا بماند . چون مىبازگشت ، شب دور 9 كشيده بود ، انديشيد ، نبايد كه 10 در راه خللى افتد ، در دهليز خاصّه مقام كرد 11 - و مردى شناخته 12 بود و مردمان او را نيكو حرمت داشتندى - سياه‌داران 13 او را لطف كردند و او قرار گرفت . خادمى برآمد و محدّث 14 خواست و از اتّفاق هيچ محدّث حاضر نبود . آزادمرد 15 بو احمد برخاست ، با خادم رفت ، و خادم پنداشت كه او محدّث است . چون او به خرگاه امير رسيد ، حديثى آغاز كرد ، امير آواز ابو احمد بشنود بيگانه 16 ، پوشيده نگاه كرد ، مرد را ديد ، هيچ‌چيز نگفت تا حديث تمام كرد ، سخت سره و نغز قصّه‌يى بود . امير آواز داد كه تو كيستى ؟ گفت : بنده را بو احمد\r\n\r\n","description":"","footnote":"","page_name":" 178 ","page_number":216},
  {"content":"\r\n\r\nخليل گويند ، پدر بو مطيع كه هنباز خداوند 1 است . گفت : بر پسرت مستوفيان 2 چند مال حاصل 3 فرودآورده‌اند 4 ؟ گفت : شانزده هزار دينار . گفت : آن حاصل به دو بخشيدم حرمت پيرى ترا و حقّ حرمت او را . پير دعاى بسيار كرد و بازگشت . و غلامى ترك از آن پسرش به سراى امير آورده بودند تا خريده آيد ، فرمود كه آن غلام را نيز بايد داد كه نخواهيم و به هيچ حال روا داشته نيايد كه از ايشان چيزى در ملك 5 ما آيد .\r\nو ازين تمام‌تر همّت و مروّت نباشد .\r\n« و زين زيادت نيز بسيار بخشيد مانك على ميمون 6 را . و اين مانك مردى بود از كدخدايان غزنين 7 ، و بسيار مال داشت . و چون گذشته شد ، از وى اوقاف و چيز بىاندازه ماند و رباطى 8 كه خواجهء امام بو صادق تبّانى 9 ، ادام اللّه سلامته 10 ، آنجا نشيند . و حديث اين امام آورده آيد سخت مشبع 11 به جايگاه خويش ان شاء اللّه ، عزّ و جلّ 12 . قصهء مانك على ميمون با امير چنان افتاد كه اين مرد عادت داشت كه هرسالى بسيار آچارها 13 و كامه‌هاى نيكو 14 ساختى و پيش امير محمود ، رحمة اللّه عليه ، بردى . چون تخت و ملك بامير مسعود رسيد و از بلخ بغزنين آمد ، آچار بسيار و كرباسها از دست رشت 15 پارسا زنان پيش آورد . امير را سخت خوش آمد و وى را بنواخت و گفت « از گوسپندان خاصّ پدرم ، رحمة اللّه عليه ، وى بسيار داشت ، يله كردم 16 به دو ، و گوسپندان خاصّ ما نيز كه از هرات آورده‌اند ، وى را بايد داد تا آن را انديشه دارد .\r\nو در شمار 17 بايد كه با وى مساهلت 18 رود ، چنان كه او را فائدهء تمام باشد ، كه وى مردى پارساست و ما را به كار 19 است » فرمان او را به مسارعت 20 پيش رفتند . و ديگر سال امير ببلخ رفت كه اينجا مهمّات بود - چنان كه آورده آيد - مانك على ميمون بر عادت خويش بسيار آچار فرستاد و بر آن پيوست قديد 21 و هر چيزى ، و از ميكائيل بزّاز كه دوست او بود درخواست تا آن را پيش برد ، و نسخت شمار 22 خويش نيز بفرستاد كه بر وى پنجاه هزار دينار و شانزده هزار گوسپند حاصل است . و قصّه نبشته بود و التماس 23 كرده كه گوسپند سلطانى را كه وى دارد به كسى ديگر داده آيد ، كه وى پير شده است و آن را نمىتواند داشت 24 ، و مهلتى و توقّفى باشد تا او اين حاصل را نجم‌نجم 25\r\n\r\n","description":"","footnote":"","page_name":" 179 ","page_number":217},
  {"content":"\r\n\r\nبسه سال بدهد .\r\n« در آن وقت كه ميكائيل بزّاز پيش آمد و آن آچارها پيش آوردند و سر خمره‌ها باز كردند و چاشنى 1 مىدادند ، من كه عبد الغفّارم ايستاده بودم . ميكائيل نسخت و قصّه 2 پيش داشت . امير گفت : بستان و بخوان . بستدم و هر دو بخواندم ، بخنديد و گفت : « مانك را حق بسيارست در خاندان ما ، اين حاصل و گوسپندان به دو بخشيدم ، عبد الغفّار بديوان استيفا 3 رود و بگويد مستوفيان را تا خط بر حاصل و باقى 4 او كشند . » و مثال نبشتم و توقيع كرد ، و مانك نظرى يافت بدين بزرگى . سخت بزرگ همّتى و فراخ حوصله‌يى بايد تا چنين كردار تواند كرد . ايزد ، عزّ ذكره ، بر آن پادشاه بزرگ رحمت كناد .\r\n« و ازين بزرگتر و بانام‌تر ديگرى 5 است در باب بو سعيد سهل . و اين مرد مدّتى دراز كدخداى 6 و عارض 7 امير نصر سپاه سالار بود ، برادر سلطان محمود ، تغمّدهم اللّه برحمته 8 . چون نصر گذشته شد ، از شايستگى و به كارآمدگى 9 اين مرد سلطان محمود شغل همه ضياع غزنى خاصّ 10 به دو مفوّض كرد - و اين كار برابر صاحب ديوانى 11 غزنى است - و مدّتى دراز اين شغل را براند . و پس از وفات سلطان محمود امير مسعود مهمّ 12 صاحب ديوانى غزنى به دو داد با ضياع خاصّ بهم ، و قريب پانزده سال اين كارها ميراند . پس بفرمود كه شمار وى ببايد كرد . مستوفيان شمار وى بازنگريستند ، هفده بار هزار هزار درم به روى حاصل محض 13 بود و او را از خاصّ خود 14 هزار هزار درم تنخواه 15 بود ، و همگان مىگفتند كه حال بو سعيد چون شود با حاصلى بدين عظيمى ؟ چه ديده بودند كه امير محمود با معدل‌دار 16 كه او عامل هرات بود و با سعيد خاصّ كه او ضياع غزنين داشت و عامل گرديز 17 كه بر ايشان حاصلها فرودآمد 18 ، چه سياستها راندن 19 فرمود از تازيانه زدن و دست و پاى بريدن و شكنجه‌ها .\r\nامّا امير مسعود را شرمى و رحمتى بود تمام ، و ديگر كه بو سعيد سهل به روزگار گذشته وى را بسيار خدمتهاى پسنديده از دل 20 كرده بود و چه بدان وقت كه ضياع خاصّ داشت در روزگار امير محمود . چون حاصلى بدين بزرگى از آن وى بر آن پادشاه ،\r\n\r\n","description":"","footnote":"","page_name":" 180 ","page_number":218},
  {"content":"\r\n\r\nامير مسعود 1 عرضه كردند . گفت : ظاهر مستوفى و بو سعيد را بخوانيد . و فرمود كه اين حال مرا مقرّر بايد گردانيد . طاهر باب باب بازمىراند و بازمىنمود 2 تا هزار هزار درم بيرون آمد 3 كه ابو سعيد را هست و شانزده هزار هزار درم است كه به روى حاصل است و هيچ جا پيدا نيست ، و ما لا كلام فيه 4 كه بو سعيد را از خاصّ خويش ببايد داد . امير گفت : يا با سعيد ، چه گوئى و روى اين مال چيست 5 ؟ گفت : زندگانى خداوند دراز باد ، اعمال غزنين دريايى است كه غور و عمق آن پيدا نيست ، و به خداى ، عزّ و جلّ ، و بجان و سر خداوند كه بنده هيچ خيانت نكرده است و اين باقى چندين‌ساله است و اين حاصل حقّ است خداوند را بر بنده 6 . امير گفت : اين مال به تو بخشيدم كه ترا اين حقّ هست ، خيز به‌سلامت به خانه بازگرد . بو سعيد از شادى بگريست سخت به درد 7 .\r\nطاهر مستوفى گفت : جاى شادى است نه جاى غم و گريستن . بو سعيد گفت : از آن گريستم كه ما بندگان چنين 8 خداوند را خدمت مىكنيم با چندين حلم و كرم و بزرگى وى بر ما ، و اگر وى رعايت و نواخت و نيكوداشت 9 خويش از ما دور كند ، حال ما بر چه جمله گردد . امير وى را نيكوئى گفت و بازگشت . و ازين بزرگتر نظر نتواند بود ، و همگان رفتند ، رحمة اللّه عليهم اجمعين 10 .\r\n« و آنچه شعرا را بخشيد ، خود اندازه نبود ، چنان كه در يك شب علوى زينبى 11 را كه شاعر بود يك پيل‌وار 12 درم بخشيد هزار هزار درم ، چنان كه عيارش 13 در ده درم نقره نه و نيم آمدى ، و فرمود تا آن صلت گران 14 را بر پيل نهادند و به خانهء علوى بردند .\r\nهزار دينار و پانصد دينار و ده هزار درم كم‌وبيش را خود اندازه نبود كه چند 15 بخشيدى شعرا را و همچنان نديمان و دبيران و چاكران خويش را ، كه بهانه 16 جستى تا چيزىشان بخشيدى . و بابتداى روزگار بافراطتر 17 مىبخشيد و در آخر روزگار 18 آن باد 19 لختى سست گشت . و عادت زمانه چنين است كه هيچ‌چيز بر يك قاعده بنماند و تغيير به همه چيزها راه يابد .\r\n« و در حلم و ترحّم بمنزلتى بود ، چنان كه يك سال بغزنين آمد ، از فرّاشان تقصيرها پيدا آمد و گناهان نادر گذاشتنى 20 . امير حاجب سراى را گفت : « اين\r\n\r\n","description":"","footnote":"","page_name":" 181 ","page_number":219},
  {"content":"\r\n\r\nفرّاشان بيست تنند ، ايشان را بيست چوب بايد زد » و حاجب پنداشت كه هر يكى را بيستگان 1 چوب فرموده است ، يكى را بيرون خانه فروگرفتند 2 و چون سه چوب بزدند ، بانگ برآورد . امير گفت : « هر يكى را يكى چوب فرموده بوديم ، و آن نيز بخشيديم ، مزنيد . » همگان خلاص يافتند . و اين غايت حليمى و كريمى باشد ، چه نيكوست العفو عند القدرة 3 .\r\n« و بدان وقت كه امير محمود از گرگان قصد رى كرد و ميان اميران و فرزندان او 4 ، مسعود و محمّد مواضعتى 5 كه نهادنى بود بنهاد ، امير محمّد را آن روز اسب بر درگاه ، اسب امير خراسان خواستند 6 ، و وى سوى نشابور بازگشت ، و اميران محمود و مسعود ، پدر و پسر ، ديگر روز سوى رى كشيدند . چون كارها بر آن جانب قرار گرفت و امير محمود عزيمت درست كرد بازگشتن را ، فرزند را خلعت داد و پيغام آمد نزديك وى به زبان بو الحسن عقيلى كه : پسرم محمّد را چنان كه شنودى بر درگاه ما اسب امير خراسان خواستند ، و تو امروز خليفت مايى و فرمان ما بدين ولايت بىاندازه ميدانى ، چه اختيار كنى كه اسب تو اسب شاهنشاه 7 خواهند يا اسب امير عراق ؟ امير مسعود چون اين پيغام پدر بشنود ، برپاىخاست و زمين بوسه داد و پس بنشست و گفت :\r\n« خداوند را بگوى كه بنده بشكر اين نعمتها چون تواند رسيد ؟ كه هر ساعتى نواختى تازه مىيابد بخاطر ناگذشته 8 . و بر خداوندان و پدران بيش از آن نباشد كه بندگان ، فرزندان خويش 9 را نامها نيكو و به سزا ارزانى دارند بدان وقت كه ايشان در جهان پيدا آيند ، و بر ايشان 10 واجب و فريضه گردد كه چون يال بركشند 11 ، خدمتهاى پسنديده نمايند تا بدان زيادت نام گيرند . و خداوند بنده را نيكوتر نامى ارزانى داشت و آن مسعود است و بزرگ‌تر آن است كه بر وزن نام خداوند است كه هميشه باد . و امروز كه از خدمت و ديدار خداوند دور خواهد ماند ، به فرمانى كه هست ، واجب كند كه برين نام كه دارد ، بماند تا زيادتها كند . اگر خداى ، عزّ و جلّ ، خواهد كه مرا بدان نام 12 خوانند ، به دولت 13 خداوند بدان رسم . »\r\nاين جواب بمشهد 14 من داد كه عبد الغفّارم . و شنودم پس از آن كه چون اين\r\n\r\n","description":"","footnote":"","page_name":" 182 ","page_number":220},
  {"content":"\r\n\r\nسخنان با امير محمود بگفتند ، خجل شد و نيك از جاى بشد 1 و گفته بود كه « سخت نيكو مىگويد ، و مرد بهتر نام گيرد . »\r\n« و در آن وقت كه از گرگان سوى رى مىرفتند اميران ، پدر و پسر ، رضى اللّه عنهما ، چند تن از غلامان سرايى امير محمود چون قاىاغلن و ارسلان و حاجب چابك كه پس از آن از امير مسعود ، رضى اللّه عنه ، حاجبى 2 يافتند و امير بچه كه سر غوغاى 3 غلامان سراى بود و چند تن از سرهنگان و سروثاقان 4 در نهان تقرّب كردندى و بندگى نمودندى 5 و پيغامها فرستادندى . و فرّاشى پير بود كه پيغامهاى ايشان آوردى و بردى .\r\nو اندك مايه چيزى ازين به گوش امير محمود رسيده بود ، چه امير محمّد در نهان كسان داشتى كه جست‌وجوى كارهاى برادر كردى و هميشه صورت او زشت مىگردانيدى نزديك پدر . يك روز بمنزلى كه آن را چاشت خواران 6 گويند ، خواسته بود پدر كه پسر را فروگيرد 7 ؛ نماز ديگر چون امير مسعود به خدمت درگاه آمد و ساعتى ببود 8 و بازگشت ، بو الحسن كرجى بر اثر 9 بيامد و گفت : سلطان مىگويد : بازمگرد و به خيمهء نوبتى 10 درنگ كن كه ما نشاط شراب 11 داريم و مىخواهيم كه ترا پيش خويش شراب دهيم تا اين نواخت بيابى . امير مسعود به خيمهء نوبت بنشست و شاد شد بدين فتح 12 . و در ساعت فرّاش پير بيامد و پيغام آن غلامان آورد كه خداوند هشيار باشد ، چنان مىنمايد كه پدر بر تو قصدى 13 مىدارد . امير مسعود نيك از جاى بشد و در ساعت 14 كس فرستاد به نزديك مقدّمان و غلامان خويش كه هشيار باشيد و اسبان زين كنيد و سلاح با خويش داريد كه روى چنين مىنمايد 15 . و ايشان جنبيدن 16 گرفتند . و اين غلامان محمودى نيز در گفت‌وگوى آمدند ، و جنبش در همه لشكر افتاد . و در وقت آن خبر بامير محمود رسانيدند ، فروماند 17 و دانست كه آن كار پيش نرود و باشد كه شرّى بپاى شود كه آن را دشوار در توان يافت ، نزديك نماز شام بو الحسن عقيلى 18 را نزديك پسر فرستاد به پيغام كه : ما را امروز مراد مىبود كه شراب خورديمى 19 و ترا شراب داديمى ، اما بيگاه 20 است و ما مهمّى بزرگ در پيش داريم ، راست نيامد 21 ، به سعادت بازگرد كه اين حديث بارى افتاد 22 ، چون به‌سلامت آنجا رسيم اين نواخت بيابى . امير\r\n\r\n","description":"","footnote":"","page_name":" 183 ","page_number":221},
  {"content":"\r\n\r\nمسعود زمين بوسه داد و بازگشت شادكام . و در وقت پير فرّاش بيامد و پيغام غلامان محمودى آورد كه « سخت نيكو گذشت 1 ، و ما در دل كرده بوديم 2 كه اگر بامير به بدى قصدى باشد ، شرّى بپاىكنيم ، كه بسيار غلام بما پيوسته‌اند و چشم بر ما دارند . » امير جوابى نيكو داد و بسيار بنواختشان و اميدهاى فراوان داد و آن حديث فرابريد 3 . و پس ازان امير محمود چند بار شراب خورد ، چه در راه و چه به رى ، و پس شراب دادن 4 اين فرزند باز نشد 5 تا امير مسعود در خلوت با بندگان و معتمدان خويش گفت كه پدر ما قصدى داشت ، اما ايزد ، عزّ ذكره ، نخواست .\r\nو چون به رى رسيدند امير محمود به دولاب 6 فرودآمد بر راه طبرستان 7 نزديك شهر ، و امير مسعود به علىآباد لشكرگاه ساخت بر راه قزوين ، و ميان هر دو لشكر مسافت نيم فرسنگ بود . و هوا سخت گرم ايستاد 8 و مهتران و بزرگان سردابه‌ها 9 فرمودند 10 قيلوله را 11 . و امير مسعود را سردابه‌يى ساختند سخت پاكيزه و فراخ ، و از چاشتگاه تا نماز ديگر آنجا بودى ، زمانى بخواب و ديگر بنشاط و شراب پوشيده خوردن و كار فرمودن . يك گرم‌گاه 12 اين غلامان و مقدّمان محمودى متنكّر 13 با بارانيهاى كرباسين 14 و دستارها در سر گرفته 15 پياده نزديك امير مسعود آمدند ، و پيروز وزيرى خادم كه ازين راز آگاه بود ، ايشان را بار خواست و بدان سردابه رفتند و رسم خدمت بجا آوردند .\r\nامير ايشان را بنواخت و لطف كرد و اميدهاى فراوان داد . گفتند : زندگانى خداوند دراز باد ، [ رأى 
  ] سلطان پدر در باب تو سخت بد است و مىخواهد كه ترا فروتواندگرفت 16 ، اما مىبترسد 17 ، و مىداند كه همگان از او سير شده‌اند ، و مىانديشد كه بلائى بزرگ بپاى شود . اگر خداوند فرمايد ، بندگان و غلامان جمله در هواى تو يكدليم ، ويرا فروگيريم ، كه چون ما درشوريم ، بيرونيان 18 با ما يار شوند و تو از غضاضت 19 برهى و از رنج دل بياسايى . امير گفت : « البتّه همداستان نباشم كه ازين سخن بينديشيد تا بكردار چه رسد 20 ، كه امير محمود پدر من است و من نتوانم ديد كه بادى تيز 21 بر وى وزد .\r\nو مالشهاى وى 22 مرا خوش است . و وى پادشاهى است كه اندر جهان همتا ندارد . و اگر ، فالعياذ باللّه 23 ، ازين گونه كه شما مىگوييد ، حالى 24 باشد تا قيامت آن عار از\r\n\r\n","description":"","footnote":"","page_name":" 184 ","page_number":222},
  {"content":"\r\n\r\nخاندان ما دور نشود . او خود پير شده است و ضعيف گشته ، و نالان مىباشد و عمرش سرآمده ، و من زندگانى وى 1 خواهم تا خداى ، عزّ و جلّ ، چه تقدير كرده است ، و از شما بيش از آن نخواهم كه چون او را قضاى مرگ باشد كه هيچ‌كس را ازان چاره نيست ، در بيعت 2 من باشيد . » و مرا كه عبد الغفّارم فرمود تا ايشان را سوگند دادم و بازگشتند .\r\n« و ميان امير مسعود و منوچهر قابوس 3 والى گرگان و طبرستان پيوسته مكاتبت بود سخت پوشيده ، چه آن وقت كه بهرات مىبود و چه بدين روزگار . مردى كه وى را حسن محدّث گفتندى نزديك امير مسعود فرستاده بود تا هم خدمت محدّثى 4 كردى و هم گاه از گاه نامه و پيغام آوردى و مىبردى . و نامه‌ها بخطّ من رفتى كه عبد الغفّارم .\r\nو هر آنگاه كه آن محدّث را بسوى گرگان فرستادى ، بهانه آوردى كه [ از 
  ] آنجا تخم سپر غمها 5 و ترنج 6 و طبقها 7 و ديگر چيزها آورده ميايد و در آن وقت كه اميران مسعود و محمود ، رضى اللّه عنهما ، به گرگان بودند و قصد رى داشتند اين محدّث به ستارآباد 8 رفت نزديك منوچهر و منوچهر او را بازگردانيد با معتمدى از آن خويش ، مردى جلد 9 و سخن‌گوى ، بر شبه عرابيان 10 و با زىّ 11 و جامهء ايشان ، و امير مسعود را بسيار نزل 12 فرستاد پوشيده 13 بخطها 14 و نامه‌ها و طرائف 15 گرگان و دهستان 16 جز از آنچه در جملهء انزال 17 امير محمود فرستاده بود . و يك‌بار و دو بار معتمدان او ، اين محدّث و يارش 18 آمدند و شدند و كار بدان جايگاه رسيد كه منوچهر از امير مسعود عهدى و سوگندى خواست ، چنان كه رسم است كه ميان ملوك باشد .\r\nپس يك شب در آن روزگار مبارك پس از نماز خفتن پرده‌دارى كه اكنون كوتوال قلعهء سكاوند 19 است در روزگار سلطان معظّم ابو شجاع فرخ‌زاد ابن ناصر دين اللّه ، بيامد و مرا كه عبد الغفّارم بخواند - و چون وى آمدى به خواندن من ، مقرّر گشتى كه به مهمّى مرا خوانده ميايد - ساخته 20 برفتم با پرده‌دار ، يافتم امير را در خرگاه تنها بر تخت نشسته و دويت 21 و كاغذ در پيش و گوهر آيين خزينه‌دار - و او از نزديكان امير بود آن روز - ايستاده ، رسم خدمت را بجا آوردم و اشارت كرد نشستن را ، بنشستم .\r\n\r\n","description":"","footnote":"","page_name":" 185 ","page_number":223},
  {"content":"\r\n\r\nگوهر آيين را گفت : دويت و كاغذ عبد الغفّار را ده . وى دويت و كاغذ پيش من بنهاد و خود از خرگاه بيرون رفت . امير نسخت عهد و سوگندنامه كه خود نبشته بود بخطّ خود به من انداخت 1 ، و چنان نبشتى كه از آن نيكوتر نبودى ، چنان كه دبيران استاد در انشاء آن عاجز آمدندى - و بو الفضل 2 درين تاريخ به چند جاى بياورد و نسختها و رقعتهاى اين پادشاه بسيار بدست وى آمد - من نسخت تأمّل كردم 3 ، نبشته بود كه « همىگويد مسعود بن محمود كه به خداى عزّ و جلّ » و آن سوگند كه در عهدنامه نويسند « كه تا امير جليل فلك المعالى ابو منصور منوچهر بن قابوس با ما باشد » و شرايط را تا به پايان به تمامى آورده 4 ، چنان كه از ان بليغ‌تر نباشد و نيكوتر نتواند بود . چون بر آن واقف گشتم ، گفتى طشتى بر سر من ريختند پر از آتش و نيك بترسيدم از سطوت 5 محمودى و خشك بماندم 6 . وى اثر آن تحيّر در من بديد . گفت : چيست كه فروماندى و سخن نمىگوئى ؟ و اين نسخت چگونه آمده است ؟ گفتم : زندگانى خداوند دراز باد ، بر آن جمله كه خداوند نبشته است ، هيچ دبير استاد نتواند نبشت ، امّا اندرين يك سبب است كه اگر بگويم ، باشد كه ناخوش آيد و بموقع نيفتد 7 و به دستورى 8 توانم گفت . گفت : بگوى . گفتم :\r\nبر رأى خداوند پوشيده نيست كه منوچهر از پدر خداوند ترسان است و پدر خداوند از ضعف [ و 
  ] نالانى 9 امروز چنين است كه پوشيده نيست و به آخر عمر رسيده و [ خبر آن 
  ] به همهء پادشاهان و گردن‌كشان اطراف رسيده و ترسانند و خواهند كه به انتقامى بتوانند رسيد 10 ؛ و ايشان را مقرّرست 11 كه چون سلطان گذشته شد ، امير محمّد جاى او نتواند داشت و از وى تثبّتى 12 نيايد و از خداوند انديشند ، كه سايه و حشمت وى در دل ايشان مقرّر باشد و به مرادى نتوانند رسيد . و ايمن چون توان بود بر منوچهر كه چون اين عهد به نزديك وى رسد بتوقيع 13 خداوند آراسته گشته 14 ، تقرّبى كند و به نزديك سلطان محمود فرستد و از آن بلائى خيزد تا وى بمراد خويش رسد و ايمن گردد . و پادشاهان حيلتها بسيار كرده‌اند كه چون به مكاشفت 15 و دشمنى آشكارا كارى نرفته است به زرق 16 و افتعال 17 دست زده‌اند تا برفته است 18 . و نيز اگر منوچهر اين ناجوانمردى نكند ، امير محمود هشيار و بيدار و گربز 19 و بسياردان است و بر خداوند\r\n\r\n","description":"","footnote":"","page_name":" 186 ","page_number":224},
  {"content":"\r\n\r\nنيز مشرفان 1 و جاسوسان دارد و بر همهء راه‌ها طلائع 2 گذاشته است و گماشته ؛ اگر اين كس 3 را بجويند و اين عهدنامه بستانند و به نزديك وى برند ، از عهدهء اين چون توان بيرون آمدن ؟\r\n« امير گفت : راست همچنين است كه تو مىگويى و منوچهر بر خواستن اين عهد مصرّ 4 بايستاده است كه مىداند كه روز پدرم به پايان آمده است ، جانب خويشتن را مىخواهد كه با ما استوار كند كه مردى زيرك و پير و دوربين است ، شرمم مىآيد كه او را رد كنم با چندين خدمت كه كرد و تقرّب كه نمود . گفتم : صواب باشد كه مگر چيزى نبشته آيد كه بر 5 خداوند حجّت نكند 6 و نتواند كرد سلطان محمود ، اگر نامه بدست وى افتد . گفت : بر چه جمله بايد نبشت ؟ گفتم : همانا صواب باشد نبشتن كه « امير رسولان و نامه‌ها پيوسته كرد و بما دست زد 7 و تقرّبها و خدمتهاى بىريا كرد و چنان خواست كه ميان ما عهدى باشد ، ما او را اجابت كرديم كه روا نداريم كه مهترى درخواهد 8 كه با ما دوستى پيوندد و ما او را باززنيم 9 و اجابت نكنيم . اما مقرّر است كه ما بنده و فرزند و فرمان‌بردار سلطان محموديم و هر چه كنيم در چنين ابواب تا به دولت بزرگ وى بازنبنديم 10 ، راست نيايد ، كه چون برين جمله نباشد ، نخست امير ما را عيب كند و پس ديگر مردمان ، و چون خجل كنم من او را برنا كردن 11 ؟ و ناچار اين عهد مىبايد كرد . » و عهدنامه نبشتم پس بر اين تشبيب 12 و قاعده : « نسخة العهد 13 :\r\nهمىگويد مسعود بن محمود كه به ايزد و به زينهار ايزد 14 و بدان خداى كه نهان و آشكاراى خلق داند كه تا امير جليل منصور ، منوچهر بن قابوس طاعت‌دار و فرمان‌بردار و خراج‌گزار 15 خداوند سلطان معظّم ، ابو القاسم محمود ابن ناصر دين اللّه ، اطال اللّه بقاءه 16 باشد و شرايط آن عهد كه او را 17 بسته است و به سوگندان گران استوار كرده و بدان گواه گرفته ، نگاه دارد و چيزى از آن تغيير نكند ، من دوست او باشم بدل و با نيّت و اعتقاد ، و با دوستان او دوستى كنم و با دشمنان او مخالفت و دشمنى ، و معونت 18 و مظاهرت 19 خويش را پيش وى دارم و شرايط يگانگى بجاآورم و نيابت نيكو نگاه - دارم 20 وى را در مجلس عالى خداوند پدر 21 ، و اگر نبوتى 22 و نفرتى بينم ، جهد كنم\r\n\r\n","description":"","footnote":"","page_name":" 187 ","page_number":225},
  {"content":"\r\n\r\nتا آن را دريابم 1 ، و اگر راى عالى پدرم اقتضا كند كه ما را به رى ماند ، او را هم برين جمله باشم ، و در هر چيزى كه مصالح ولايت و خاندان و تن مردم به آن گردد اندر آن موافقت كنم ، و تا او مطاوعت نمايد و برين جمله باشد و شرايط عهدى را كه بست ، نگاه دارد من با وى برين جمله باشم ، و اگر اين سوگند را دروغ كنم و عهد بشكنم از خداى ، عزّ و جلّ ، بيزارم و از حول 2 و قوة وى اعتماد بر حول و قوة خويش كردم و از پيغامبران ، صلوات اللّه عليهم اجمعين 3 . و كتب بتاريخ كذا 4 . » اين عهدنامه را برين جمله بپرداخت و به نزديك منوچهر فرستاد و او خدمت و بندگى نمود و دل او بياراميد . »\r\nاكنون نگاه بايد كرد در كفايت اين عبد الغفّار دبير در نگاهداشت مصالح اين اميرزاده و راستى و يكدلى تا چگونه بوده است . و اين حكايتها نيز به آخر آمد و بازآمدم بر سر كار خويش و براندن تاريخ ، و باللّه التّوفيق 5 .\r\nدر مجلّد پنجم بياورده‌ام كه امير مسعود ، رضى اللّه عنه ، در بلخ آمد روز يكشنبه نيمهء ذىالحجّة سنهء إحدى و عشرين و أربعمائة 6 و براندن كار ملك مشغول شد و گفتى جهان عروسى آراسته را ماند 7 ، كار يكرويه شده 8 و اوليا و حشم و رعايا به طاعت و بندگى اين خداوند بياراميده .\r\nو شغل درگاه همه بر حاجب غازى مىرفت كه سپاه‌سالار بود و ولايت بلخ و سمنگان 8 او داشت . و كدخدايش 9 سعيد صرّاف در نهان بر وى مشرف 10 بود كه هر چه كردى پوشيده بازنمودى 11 . و هر روزى بدرگاه آمدى به خدمت ، قريب سى سپر بزر و سيم 12 ، ديلمان 13 و سپركشان 14 در پيش او مىكشيدند و چند حاجب با كلاه سياه و با كمربند در پيش و غلامى سى در قفا ، چنان كه هر كسى به نوعى از انواع چيزى داشتى 15 .\r\nو نديدم كه خوارزمشاه يا ارسلان جاذب 16 و ديگر مقدّمان امير محمود برين جمله بدرگاه آمدندى . و اسبش در سراى بيرونى 17 ببلخ آوردندى ، چنان كه به روزگار گذشته از آن امير مسعود و محمد و يوسف بودى . و در طارم 18 ديوان رسالت نشستى تا آنگاه كه بار دادندى . و على دايه 19 و خويشاوندان و سالاران محتشم ، درون اين سراى دكّانى بود\r\n\r\n","description":"","footnote":"","page_name":" 188 ","page_number":226},
  {"content":"\r\n\r\nسخت دراز ، پيش از بار آنجا بنشستندى ، و حاجب غازى كه به طارم آمدى ، بر ايشان گذشتى . و ناچار همگان برپاى خاستندى و او را خدمت كردندى 1 تا بگذشتى . و اين قوم را سخت ناخوش مىآمد ، وى را در آن درجه ديدن كه خرد ديده بودند او را . مىژكيدند 2 و مىگفتند و آن همه 3 خطا بود و ناصواب ، كه جهان بر سلاطين گردد 4 و هر كسى را كه بركشيدند 5 ، بركشيدند و نرسد كسى را كه گويد چرا چنين است ، كه مأمون گفته است درين باب : نحن الدّنيا ، من رفعناه ارتفع و من وضعناه اتّضع 6 .\r\nو در اخبار رؤسا خواندم كه اشناس 7 - و او را افشين خواندندى - از جنگ بابك خرّم دين چون بپرداخت و فتح برآمد و ببغداد رسيد ، معتصم امير المؤمنين ، رضى اللّه عنه ، فرمود مرتبه‌داران 8 را كه چنان بايد كه چون اشناس بدرگاه آيد ، همگان او را 9 از اسب پياده شوند و در پيش او بروند تا آنگاه كه به من رسد . حسن سهل 10 با بزرگىاى كه او را بود در روزگار خويش ، مرا شناس را پياده شد ، حاجبش 11 او را ديد كه مىرفت و پايهايش درهم مىآويخت 12 ، بگريست و حسن بديد و چيزى نگفت . چون به خانه بازآمد ، حاجب را گفت : چرا مىگريستى ؟ گفت : ترا بدان حال نمىتوانستم ديد . گفت : « اى پسر ، اين پادشاهان ما را بزرگ كردند و به ما بزرگ نشدند ، و تا با ايشانيم از فرمان‌بردارى چاره نيست . » و ژكيدن و گفتار آن قوم بحاجب غازى مىرسانيدند و او مىخنديدى و از آن باك نداشتى ، كه آن باد امير محمود بود در سر او نهاده 13 كه شغل مردى چون ارسلان جاذب را به دو داد كه آن كار را ازو شايسته‌تر كس نديد ، چنان كه اين حديث در تاريخ يمينى 14 بياورده‌ام . و درين باب مرا حكايتى نادر ياد آمد ، اينجا نبشتم تا بر آن واقف شده آيد .\r\nو تاريخ به چنين حكايتها آراسته گردد :\r\n\r\nحكايت فضل سهل ذو الرياستين 15 با حسين بن المصعب\r\nچنين آورده‌اند كه فضل وزير مأمون خليفه بمرو عتاب كرد با حسين مصعب پدر طاهر ذو اليمينين 16 و گفت : پسرت طاهر ديگر گونه شد و باد در سر كرد و خويشتن را نمىشناسد . حسين گفت : ايّها الوزير 17 ، من پيرىام درين دولت بنده و فرمان‌بردار ، و دانم كه نصيحت و اخلاص من شما را مقرّر است ، اما پسرم طاهر از من بنده‌تر و\r\n\r\n","description":"","footnote":"","page_name":" 189 ","page_number":227},
  {"content":"\r\n\r\nفرمان‌بردارترست . و جوابى دارم در باب وى سخت كوتاه اما درشت و دلگير 1 ، اگر دستورى دهى ، بگويم . گفت : دادم . گفت : ايّد اللّه الوزير 2 ، امير المؤمنين او را از فرودست‌تر اوليا 3 و حشم خويش بدست گرفت 4 و سينهء او بشكافت و دلى ضعيف كه چنويى را باشد ، از آنجا بيرون گرفت و دلى آنجا نهاد كه بدان دل برادرش را ، خليفه‌يى چون محمّد زبيده 5 بكشت . و با آن دل كه داد ، آلت و قوّة و لشكر داد . امروز چون كارش بدين درجه رسيد كه پوشيده نيست ، مىخواهى كه ترا گردن نهد و همچنان باشد كه اول بود ؟ به هيچ حال اين راست نيايد ، مگر او را بدان درجه برى كه از اوّل بود . من آنچه دانستم ، بگفتم و فرمان‌تراست . فضل سهل خاموش گشت . چنان كه آن روز سخن نگفت ، و از جاى بشده بود . و اين خبر بمأمون برداشتند ، سخت خوش آمدش ، جواب حسين مصعب و پسنديده آمد و گفت « مرا اين سخن از فتح بغداد خوش‌تر آمد كه پسرش كرد » و ولايت پوشنگ 6 به دو داد كه حسين به پوشنج بود .\r\nو از حديث حديث شكافد 7 ، در ذو الرّئاستين كه فضل سهل را گفتند و ذو اليمينين كه طاهر را گفتند و ذو القلمين 8 كه صاحب ديوان رسالت مأمون بود قصّه‌يى دراز بگويم تا اگر كسى نداند ، او را معلوم شود : چون محمّد زبيده كشته شد و خلافت بمأمون رسيد ، دو سال و چيزى 9 بمرو بماند ، و آن قصّه دراز است ، فضل سهل وزير خواست كه خلافت از عباسيان بگرداند و به علويان آرد . مأمون را گفت : نذر كرده بودى بمشهد من 10 و سوگندان خورده كه اگر ايزد ، تعالى ، شغل برادرت كفايت كند و خليفت گردى ، وليعهد از علويان كنى ، و هر چند بر ايشان نماند 11 ، تو بارى از گردن خود بيرون كرده باشى و از نذر و سوگند بيرون آمده . مأمون گفت : سخت صواب آمد ، كدام كس را وليعهد كنيم ؟ گفت : علىّ بن موسى الرّضا كه امام روزگار 12 است و به مدينهء رسول 13 ، عليه السّلام ، مىباشد . گفت : پوشيده كس بايد فرستاد نزديك طاهر و به دو ببايد نبشت كه ما چنين و چنين خواهيم كرد ، تا او كس فرستد و على را از مدينه بيارد و در نهان او را بيعت كند و بر سبيل خوبى 14 بمرو فرستد تا اينجا كار بيعت و ولايت عهد آشكارا كرده شود . فضل گفت « امير المؤمنين را بخطّ خويش ملطّفه‌يى\r\n\r\n","description":"","footnote":"","page_name":" 190 ","page_number":228},
  {"content":"\r\n\r\nبايد بنبشت . » در ساعت دويت و كاغذ و قلم خواست و اين ملطّفه را بنبشت و بفضل داد .\r\nفضل به خانه بازآمد و خالى بنشست و آنچه نبشتنى بود ، نبشت و كار راست كرد و معتمدى را با اين فرمانها نزديك طاهر فرستاد . و طاهر بدين حديث سخت شادمانه شد ، كه ميلى داشت به علويان ، آن كار را چنان كه بايست ، بساخت و مردى معتمد را از بطانهء 1 خويش نامزد كرد تا با معتمد مأمون بشد ، و هر دو به مدينه رفتند و خلوتى كردند با رضا و نامه عرضه كردند و پيغامها دادند . رضا را سخت كراهيت 2 آمد كه دانست كه آن كار پيش نرود ، امّا هم تن درداد . از آنكه از حكم مأمون چاره نداشت و پوشيده و متنكّر 3 ببغداد آمد و وى را به جايى نيكو فرودآوردند 4 .\r\nپس يك هفته كه بياسوده بود در شب طاهر نزديك وى آمد سخت پوشيده و خدمت كرد نيكو 5 و بسيار تواضع نمود و آن ملطّفه بخطّ مأمون بر وى عرضه كرد و گفت : نخست كسى منم كه بفرمان امير المؤمنين ، خداوندم ترا بيعت خواهم كرد . و چون من اين بيعت بكردم ، با من صدهزار سوار و پياده است ، همگان بيعت كرده باشند . رضا ، روّحه اللّه 6 ، دست راست را بيرون كرد تا بيعت كند ، چنان كه رسم است ، طاهر دست چپ پيش داشت . رضا گفت : اين چيست ؟ گفت : راستم مشغول است به بيعت خداوندم ، مأمون ، و دست چپ فارغ است ، ازان پيش داشتم 7 . رضا از آنچه او بكرد ، او را بپسنديد و بيعت كردند . و ديگر روز رضا را گسيل كرد با كرامت بسيار 8 .\r\nاو را تا بمرو آوردند و چون بياسود ، مأمون خليفه در شب به ديدار وى آمد ، و فضل سهل با وى بود ، و يكديگر را گرم بپرسيدند ، و رضا از طاهر بسيار شكر كرد و آن نكتهء دست چپ و بيعت بازگفت . مأمون را سخت خوش آمد و پسنديده آمد ، آنچه طاهر كرده بود . گفت : اى امام ، آن نخست دستى بود كه بدست مبارك تو رسيد ، من آن چپ را راست نام كردم . و طاهر را كه ذو اليمينين خوانند سبب اين است . پس از آن آشكارا گرديد كار رضا ، و مأمون او را وليعهد كرد و علمهاى سياه برانداخت و سبز كرد 9 و نام رضا بر درم و دينار و طراز جامه‌ها 10 نبشتند و كار آشكارا شد و مأمون رضا را گفت : ترا وزيرى و دبيرى بايد كه از كارهاى تو انديشه دارد . او گفت : يا\r\n\r\n","description":"","footnote":"","page_name":" 191 ","page_number":229},
  {"content":"\r\n\r\nامير المؤمنين ، فضل سهل بسنده باشد كه او شغل كدخدائى 1 مرا تيمار دارد 2 و علىّ [ بن ابى 
  ] سعيد 3 صاحب ديوان رسالت خليفه كه از من نامه‌ها نويسد . مأمون را اين سخن خوش آمد و مثال داد اين دو تن را تا اين شغل كفايت كنند . فضل را ذو الرّئاستين ازين گفتندى و علىّ [ بن ابى 
  ] سعيد را ذو القلمين . آنچه غرض بود ، بياوردم ازين سه لقب ، و ديگر قصّه بجا ماندم كه دراز است و در تواريخ پيداست .\r\nو حاجب غازى بر دل محموديان كوهى شد هر چه ناخوش‌تر 4 ، و هر روز كارش بر بالا 5 بود و تجمّلى نيكوتر . و نواخت امير مسعود ، رضى اللّه عنه ، خود از حدّ و اندازه بگذشت از نان دادن 6 و زبر همگان نشاندن 7 و بمجلس شراب خواندن 8 و عزيز كردن و با خلعت فاخر بازگردانيدن ، هرچند غازى شراب نخوردى و هرگز نخورده بود و از وى گربزتر 9 و بسيار دان‌تر خود مردم 10 نتواند بود ، محسودتر و منظورتر گشت 11 و قريب هزار سوار ساخت و فراخور آن تجمّل و آلت . و آخر چون كار به آخر رسيد ، چشم بد درخورد 12 ، كه محموديان از حيلت نمىآسودند ، تا مرد 13 را بيفگندند و بغزنين آوردند موقوف شده 14 و قصّه‌يى كه او را افتاد 15 ، بيارم بجاى خويش كه اكنون وقت نيست . و امير سخن لشكر همه با وى گفتى و در باب لشكر پاىمرديها 16 او مىكرد ، تا جمله روى به دو دادند 17 ، چنان كه هر روز چون از در كوشك 18 بازگشتى ، كوكبه‌يى سخت بزرگ با وى بودى . و محموديان حيلت مىساختند و كسان را فراز مىكردند تا از وى معايب و صورتها مىبنگاشتند 19 ، و امير البتّه نمىشنود و بر وى چنين چيزها پوشيده نشدى - و از وى دريافته‌تر 20 و كريم‌تر و حليم‌تر پادشاه كس نديده بود و نه در كتب خوانده - تا كار بدان جايگاه رسيد كه يك روز شراب مىخورد و همه‌شب خورده بود ، بامدادان در صفّهء بزرگ بار داد و حاجبان بر رسم رفته 21 پيش رفتند و اعيان بر اثر ايشان آمدن گرفتند بر ترتيب ، و مىنشستند و مىايستادند 22 و غازى از در درآمد ، و مسافت دور بود تا صفّه ، امير دو حاجب را فرمود كه « پذيرهء سپاه‌سالار رويد . » و به هيچ روزگار هيچ سپاه‌سالار را كس آن نواخت ياد نداشت ، حاجبان برفتند و به ميان سراى بغازى رسيدند ، و چند تن پيش از حاجبان رسيده بودند و اين مژده داده ، و چون\r\n\r\n","description":"","footnote":"","page_name":" 192 ","page_number":230},
  {"content":"\r\n\r\nحجّاب 1 به دو رسيدند ، سر فرودبرد و زمين بوسه داد ، و او را بازوها بگرفتند و نيكو بنشاندند . امير روى سوى او كرد ، گفت : « سپاه‌سالار ما را بجاى برادر است ، و آن خدمت كه او كرد ما را به نشابور و تا اين غايت ، به هيچ حال بر ما فراموش نيست ، و بعضى را از آن حق گزارده آمد 2 و بيشتر مانده است كه به روزگار گزارده آيد . و مىشنويم [ كه 
  ] گروهى را ناخوش است سالارى تو و تلبيس 3 مىسازند . و اگر تضريبى 4 كنند تا ترا بما دل‌مشغول گردانند 5 ، نگر تا دل خويشتن را مشغول نكنى ، كه حال تو نزديك ما اين است كه از لفظ 6 ما شنودى . » غازى برپاىخاست و زمين بوسه داد و گفت : چون رأى عالى در باب بنده برين جمله است ، بنده از كس باك ندارد . امير فرمود تا قباى خاصّه آوردند 7 و فراپشت او كردند 8 ، برخاست و بپوشيد و زمين بوسه داد . امير فرمود تا كمر شكارى 9 آوردند مرصّع بجواهر ، و وى را پيش خواند و بدست عالى 10 خويش بر ميان او بست . او زمين بوسه داد و بازگشت با كرامتى 11 كه كس مانند آن ياد نداشت .\r\nو استادم بو نصر ، رحمة اللّه عليه ، بهرات چون دل‌شكسته‌يى همىبود ، چنان كه بازنموده‌ام پيش ازين ، و امير ، رضى اللّه عنه ، او را به چند دفعت دل‌گرم كرد تا قوىدل‌تر شد . و درين روزگار ببلخ نواختى قوى 12 يافت . و مردم حضرت 13 چون در ديوان رسالت آمدندى ، سخن با استادم گفتندى هر چند طاهر 14 حشمتى گرفته بود . و مردمان طاهر را ديده بودند پيش بو نصر ايستاده در وكالت در 15 اين پادشاه . و طارم سراى بيرون ديوان ما بود 16 ، بو نصر هم بر آنجا كه به روزگار گذشته نشستى ، بر چپ طارم كه روشن‌تر بوده است ، بنشست . و خواجه عميد 17 ، ابو سهل 18 ، ادام اللّه تأييده 19 ، كه صاحب ديوان رسالت است در روزگار سلطان بزرگ ابو شجاع فرّخ‌زاد ابن ناصر دين اللّه 20 كه هميشه اين دولت باد و بو سهل همدانى آن مهترزادهء زيبا 21 كه پدرش خدمت كرده [ است 
  ] وزراء بزرگ را و امروز عزيزا مكرّما بر جاى است ، و برادرش بو القاسم نيشابورى سخت استاد و اديبك 22 بو محمد دوغابادى 23 مردى سخت فاضل و نيكوادب و نيكوشعر و ليكن در دبيرى پياده 24 ، در چپ طاهر بنشستند . و دويتى سيمين\r\n\r\n","description":"","footnote":"","page_name":" 193 ","page_number":231},
  {"content":"\r\n\r\nسخت بزرگ پيش طاهر بنهادند بر يك دورش ديباى سياه 1 . و عراقى دبير ، بو الحسن ، هرچند نام كتابت بر وى بود ، خود بديوان كم نشستى و بيشتر پيش امير بودى و كارهاى ديگر راندى ، و محلّى تمام 2 داشت در مجلس اين پادشاه ؛ اين روز كه صدور ديوان و دبيران برين جمله بنشستند ، وى در طارم آمد و بر دست راست خواجه بونصر بنشست در نيم ترك 3 ، چنان كه در ميانهء هر دو مهتر 4 افتاد در پيش طارم و كار راندن گرفت . و هركس كه در ديوان رسالت آمدى از محتشم و نامحتشم ، چون بو نصر را ديدى ناچار سخن با وى گفتى ، و اگر نامه بايستى ، از وى خواستندى . و نديمان كه از امير پيغامى دادندى در مهمّى از مهمّات ملك كه به نامه پيوستى 5 ، هم با بو نصر گفتندى ، تا چنان شد كه از اين جانب كار پيوسته شد 6 و از آن جانب نظاره مىكردند ، مگر گاه از گاه از آن كسان كه بعراق طاهر را ديده بودند ، كسى درآمدى از طاهرنامهء مظالمى 7 يا عنايتى يا جوازى 8 خواستى و او بفرمودى تا بنبشتندى و سخن گفتندى .\r\nچون روزى دو سه برين جمله ببود ، امير يك روز چاشتگاهى 9 بو نصر را بخواند - و شنوده بود كه در ديوان چگونه مىنشينند - گفت : نام دبيران ببايد نبشت ، آنكه با تو بوده‌اند و آنكه با ما از رى آمده‌اند ، تا آنچه فرمودنى است ، فرموده آيد . استادم بديوان آمد و نامهاى هر دو فوج 10 نبشته آمد نسخت ، پيش برد .\r\nامير گفت : عبيد اللّه 11 ، نبسهء 12 بو العباس اسفرايينى 13 و بو الفتح حاتمى نبايد 14 كه ايشان را شغلى ديگر خواهيم فرمود . بو نصر گفت : « زندگانى خداوند دراز باد ، عبيد اللّه را امير محمّد فرمود تا بديوان آوردم حرمت جدّش را ، و او برنايى خويشتن‌دار 15 و نيكوخطّ است و از وى دبيرى نيك آيد . و بو الفتح حاتمى را خداوند مثال داد بديوان آوردن به روزگار امير محمود ، چه چاكرزادهء خداوند است . » گفت : همچنين است كه همىگويى ، اما اين دو تن در روزگار گذشته مشرفان 16 بوده‌اند از جهت مرا در ديوان تو ، امروز ديوان را نشايند 17 . بو نصر گفت : بزرگا غبنا 18 كه اين حال امروز دانستم . امير گفت : اگر پيشتر مقرّر گشتى ، چه كردى ؟ گفت : هر دو را از ديوان\r\n\r\n","description":"","footnote":"","page_name":" 194 ","page_number":232},
  {"content":"\r\n\r\nدور كردمى كه دبير خائن به كار نيايد . امير بخنديد و گفت : اين حديث بر ايشان پديد نبايد كرد كه غمناك شوند - و زو كريم‌تر و رحيم‌تر كس نديده بودم - و گفت كه ما آنچه بايد ، بفرماييم ، عبيد اللّه چه شغل داشت ؟ گفت : صاحب بريدى 1 سرخس و بو الفتح صاحب بريدى تخارستان . گفت : بازگرد . بو نصر بازگشت . و ديگر روز چون امير بار داد ، همگان ايستاده بوديم ، امير آواز داد ، عبيد اللّه از صف پيش آمد . امير گفت : بديوان رسالت مىباشى ؟ گفت : مىباشم . گفت : چه شغل داشتى به روزگار پدرم ؟\r\nگفت : صاحب بريدى سرخس . گفت : همان شغل به تو ارزانى داشتيم 2 ، اما بايد كه بديوان ننشينى كه آنجا قوم ، انبوه است 3 و جدّ و پدر ترا آن خدمت بوده است .\r\nو تو پيش ما بكارى 4 ، با نديمان پيش بايد آمد ، تا چون وقت باشد ، ترا نشانده آيد 5 .\r\nعبيد اللّه زمين بوسه داد و بصف بازرفت . پس بو الفتح حاتمى را آواز داد ، پيش آمد . امير گفت : مشرفى مىبايد بلخ و تخارستان را وافى 6 و كافى ، و ترا اختيار كرده‌ايم ، و عبدوس از فرمان ما آنچه بايد گفت با تو بگويد . وى نيز زمين بوسه داد و بصف بازشد 7 . پس بو نصر را گفت : دو منشور بايد نبشت اين دو تن را تا توقيع كنيم . گفت : نيك آمد . و بار بگسست 8 . و بديوان بازآمد استادم و دو منشور نبشته آمد و بتوقيع آراسته گشت ، و هر دو از ديوان برفتند و كس ندانست كه حال چيست . و من كه بو الفضلم از استادم شنودم . و همگان رفتند ، رحمة اللّه عليهم اجمعين 9 .\r\nو شغلها و عملها 10 كه دبيران داشتند ، بر ايشان بداشتند 11 . و [ صاحب 
  ] بريدى سيستان كه در روزگار پيشين باسم حسنك بود ، شغلى بزرگ بانام ، بطاهر دبير دادند و صاحب بريدى قهستان 12 ببو الحسن عراقى . و در آن روزگار حساب برگرفته آمد ، مشاهرهء 13 همگان هر ماهى هفتاد هزار درم بود 14 ، كدام همّت باشد برتر ازين ؟ و دبيرانى كه به نوى آمده بودند و مشاهره نداشتند ، پس از آن عملها و مشاهره‌ها يافتند .\r\nو طاهر دبير چون متردّدى 15 بود از ناروايى 16 كارش و خجلت سوى او راه\r\n\r\n","description":"","footnote":"","page_name":" 195 ","page_number":233},
  {"content":"\r\n\r\nيافته 1 ، و چنان شد كه بديوان كم آمدى و اگر آمدى ، زود بازگشتى و بسر شراب و نشاط باز شدى ، كه برّى 2 و نعمتى بزرگ داشت و غلامان بسيار ، نيكورويان 3 ؛ و تجمّلى و آلتى 4 تمام داشت .\r\nيك روز چنان افتاد كه امير مثال داده بود تا جملهء مملكت را چهار مرد اختيار كنند مشرفى را ، كردند ، و امير طاهر را گفت « بو نصر را ببايد گفت تا - منشورهاى ايشان نبشته شود . » و طاهر بيامد و بو نصر را گفت . گفت « نيك آمد ، تا نسخت كرده آيد . » طاهر چون متربّدى 5 بازگشت و وكيل در 6 خويش را نزديك من فرستاد و گفت « با تو حديثى فريضه دارم ، و پيغامى است سوى بو نصر ، بايد كه چون از ديوان بازگردى ، گذر سوى من 7 كنى . » من به استادم بگفتم ، گفت : ببايد رفت . پس چون از ديوان بازگشتم ، نزديك او رفتم - و خانه بكوى سيمگران 8 داشت در شارستان بلخ 9 - سرائى ديدم چون بهشت آراسته و تجمّلى عظيم ، كه مروّتش و همتش تمام بود و حرمتى داشت و مرا با خويشتن در صدر بنشاند ؛ و خوردنى را خوانى 10 نهادند سخت نيكو با تكلّف بسيار ، و نديمانش بيامدند و مطربان ترانه‌زنان 11 ، و نان بخورديم و مجلس شراب جاى ديگر آراسته بودند . آنجا شديم . تكلّفى ديدم فوق الحدّ و الوصف 12 . دست به كار برديم و نشاط بالا گرفت . چون دورى چند شراب بگشت ، خزينه‌دارش بيامد و پنج تا جامهء مرتفع 13 قيمتى پيش من نهادند و كيسه‌يى پنج هزار درم ، و پس برداشتند 14 . و بر اثر آن بسيار سيم و جامه دادند نديمان و مطربان و غلامان را .\r\nپس در آن ميان مرا گفت پوشيده كه « منكر نيستم بزرگى و تقدّم خواجهء عميد بو نصر را و حشمت بزرگ كه يافته است از روزگار دراز ، امّا مردمان مىدررسند 15 و به خداوند پادشاه نام و جاه مىيابند . هرچند ما دو تن امروز مقدّميم درين ديوان ، من او را شناسم و كهتر ويم . مرا خداوند سلطان شغلى ديگر خواهد فرمود ، بزرگتر از اين كه دارم . تا آنگاه كه فرمايد ، چشم دارم ، چنان كه من حشمت و بزرگى او نگاه دارم ، او نيز مرا حرمتى دارد . امروز كه اين منشور مشرفان فرمود ، در آن باب سخن با من\r\n\r\n","description":"","footnote":"","page_name":" 196 ","page_number":234},
  {"content":"\r\n\r\nاز آن گفت كه او را 1 و ديگران را مقرّرست كه بمعاملات و رسوم دواوين و اعمال و اموال به از وى 2 راه برم . امّا من حرمت او نگاه داشتم و با وى بگفتم ، و توقّع چنان بود كه مرا گفتى نبشتن ، و چون نگفت ، آزارم آمد 3 . و ترا بدين رنجه كردم تا اين با تو بگويم تا تو چنان كه صواب بينى ، بازنمايى 4 . »\r\nدر حال آنچه گفتنى بود ، بگفتم و دل او را خوش كردم . و اقداح 5 بزرگتر روان گشت . و روز به پايان آمد و همگان بپراگنديم . سحرگاهى 6 استادم مرا بخواند .\r\nبرفتم و حال بازپرسيد ، و همه به تمامى شرح كردم . بخنديد ، رضى اللّه عنه ، و گفت :\r\n« امروز به تو نمايم حال معاملت دانستن و نادانستن . » و من بازگشتم . و وى برنشست 7 ، و من نيز بر اثر او 8 برفتم . چون بار دادند از اتّفاق و عجايب را امير روى به استادم كرد و گفت « طاهر را گفته بودم حديث منشور اشراف 9 تا با تو بگويد . آيا نسخت كرده آمده است ؟ » گفت « سوادى 10 كرده‌ام ، امروز بياض كنند 11 تا خداوند فرونگرد و نبشته آيد . گفت « نيك آمد . » و طاهر نيك از جاى بشد . و بديوان بازآمديم ، بو نصر قلم ديوان 12 برداشت و نسخت كردن گرفت و مرا پيش بنشاند تا بياض مىكردم ، و تا نماز پيشين در آن روزگار شد 13 ، و از پرده منشورى بيرون آمد كه همه بزرگان و صدور 14 اقرار كردند كه در معنى اشراف كس آن چنان نديده است و نخواهد ديد .\r\nو منشور بر سه دسته كاغذ بخطّ من مقرمط 15 نبشته شد ، و آن را پيش امير برد و بخواند و سخت پسند آمد ، و ازان منشور نسختها نبشته شد ، و طاهر بيكبارگى سپر بيفكند 16 و اندازه به تمامى بدانست 17 و پس از آن تا آنگاه كه به وزارت عراق رفت با تاش فراش ، نيز 18 در حديث كتابت سخن برننهاد و فرودننهاد 19 . هرچند چنين بود استادم مرا سوى او پيغامى نيكو داد . برفتم و بگذاردم و او بران سخت تازه و شادمانه شد . و پس ازان ميان هر دو ملاطفات 20 و مكاتبات پيوسته گشت بهم نشستند و شراب خوردند كه استادم در چنين ابواب يگانهء روزگار بود با انقباض 21 تمام كه داشت ، عليه رحمة اللّه و رضوانه . 22\r\n\r\n","description":"","footnote":"","page_name":" 197 ","page_number":235},
  {"content":"\r\n\r\n\r\nذكر تاريخ سنهء اثنتين و عشرين و أربعمائة 1\r\nمحرّم اين سال غرتش 2 سه‌شنبه بود . امير مسعود ، رضى اللّه عنه ، اين روز از كوشك در عبد الاعلى 3 سوى باغ رفت تا آنجا مقام كند 4 . ديوانها آنجا راست كرده بودند 5 و بسيار بناها زيادت كرده بودند آنجا . و يك سال كه آنجا رفتم ، دهليز 6 [ و 
  ] درگاه و دكانها همه ديگر بود كه اين پادشاه فرمود 7 ، كه چنان دانستى در بناها كه هيچ مهندس را بكس نشمردى 8 ؛ و اينك سراى نو كه بغزنين مىبينند ، مرا گواه بسنده است . و به نشابور شادياخ 9 را درگاه و ميدان نبود هم او كشيد بخطّ خويش ، سرايى بدان نيكويى و چندين سرايچه‌ها 10 و ميدانها تا چنان است كه هست . و به بست ، دشت چوگان لشكرگاه امير پدرش ، چندان زيادتها فرمود ، چنان كه امروز بعضى بر جاى است . و اين ملك در هر كارى آيتى بود ، ايزد ، عزّ ذكره ، بر وى رحمت كناد .\r\nو از هرات نامهء توقيعى رفته بود با كسان خواجه 11 بو سهل زوزنى تا خواجه احمد حسن بدرگاه آيد . و جنكى 12 خداوند قلعه او را از بند بگشاده بود ، و او 13 اريارق حاجب سالار هندوستان را گفته بود كه « نامى زشت‌گونه بر تو نشسته است 14 ، صواب آن است كه با من به روى و آن خداوند را ببينى و من آنچه بايد گفت ، بگويم تا تو با خلعت و با نيكويى اينجا بازآيى ، كه اكنون كارها يكرويه شد و خداوندى كريم و حليم چون امير مسعود بر تخت ملك نشست . » و اريارق اين چربك 15 بخورد و افسون 16 اين مرد بزرگوار بر وى كار كرد و با وى بيامد . و خواجه را چندان خدمت كرده بود در راه كه از حد بگذشت - و از وى محتشم‌تر در آن روزگار از اهل قلم كس نبود - و خواجه عبد الرّزاق را ، پسر خواجهء بزرگ احمد حسن - كه به قلعت نندنه 17 موقوف 18 بود ، سارغ شراب‌دار 19 بفرمان وى را برگشاد 20 و نزديك پدرش آورد و فرزندش پيش پدر از سارغ فراوان شكر كرد ، خواجه گفت : من از تو شاكرترم . او را گفت : توبه نندنه بازرو كه آن ثغر 21 را بنتوان گذاشت خالى . چون بدرگاه رسم ، حال تو بازنمايم و آنچه به زيادت جاه تو\r\n\r\n","description":"","footnote":"","page_name":" 198 ","page_number":236},
  {"content":"\r\n\r\nبازگردد بيابى 1 . سارغ بازگشت و خواجهء بزرگ خوش خوش ببلخ آمد و در خدمت امير آمد و خدمت كرد و تواضع و بندگى نمود ، و امير او را گرم بپرسيد و تربيت ارزانى داشت 2 و به زبان نيكويى گفت ؛ او خدمت كرد و بازگشت و به خانه‌يى كه راست كرده بودند ، فرودآمد . و سه روز بياسود ، پس بدرگاه آمد .\r\nچنين گويد بو الفضل بيهقى كه چون اين محتشم بياسود ، در حديث وزارت به پيغام با وى سخن رفت . البتّه تن در نداد . بو سهل زوزنى بود در آن ميانه و كار و بار همه او داشت و مصادرات و مواضعات 3 مردم و خريدن و فروختن همه او مىكرد و خلوتهاى امير با وى و عبدوس بيشتر مىبود . در ميان اين دو تن را خياره 4 كرده بودند ، و هر دو با يكديگر بد بودند . پدريان 5 و محموديان بر آن بسنده كرده بودند كه روزى به‌سلامت بر ايشان بگذرد . و من هرگز بو نصر ، استادم را دل‌مشغول‌تر و متحيّرتر نديدم ازين روزگار كه اكنون ديدم .\r\nو از پيغامها 6 كه به خواجه احمد حسن مىرفت ، بو سهل را گفته بود « من پير شدم و از من اين كار به هيچ حال نيايد ، بو سهل حمدوى 7 مردى كافى و دريافته 8 است ، وى را عارضى 9 بايد كرد و ترا وزارت تا من از دور مصلحت نگاه مىدارم و اشارتى كه بايد كرد مىكنم . » بو سهل گفت : من به خداوند اين چشم ندارم ؛ 10 من چه مرد آن كارم كه جز پايكارى 11 را نشايم 12 . خواجه گفت : يا سبحان اللّه 13 ، از دامغان باز 14 كه بامير رسيدى ، نه همه كارها تو مىگزاردى كه كار ملك هنوز يكرويه نشده بود ؟ امروز خداوند بتخت ملك رسيد و كارهاى ملك يكرويه شد 15 ، اكنون بهتر و نيكوتر اين كار بسربرى . » بو سهل گفت : « چندان بود كه پيش ملك كسى نبود 16 . چون تو خداوند 17 آمدى ، مرا و مانند مرا چه زهره و ياراى آن بود 18 ؟ پيش آفتاب ذرّه كجا برآيد 19 ؟ ما همه باطليم و خداوندى به حقيقت 20 آمد ، همه دستها كوتاه گشت . » گفت « نيك آمد 21 ، تا اندرين بينديشم » و به خانه بازرفت . و سوى وى دو سه روز قريب پنجاه و شصت پيغام رفت درين باب ، و البتّه اجابت نكرد .\r\nيك روز به خدمت آمد ، چون بازخواست گشت 22 ، امير وى را بنشاند و خالى\r\n\r\n","description":"","footnote":"","page_name":" 199 ","page_number":237},
  {"content":"\r\n\r\nكرد 1 و گفت : خواجه چرا تن درين كار نمىدهد ؟ و داند كه ما را بجاى پدر است ، و مهمّات بسيار پيش داريم ، واجب نكند 2 كه وى كفايت خويش از ما دريغ دارد .\r\nخواجه گفت : من بنده و فرمانبردارم و جان بعد از قضاء اللّه ، تعالى ، از خداوند يافته‌ام 3 ، اما پير شده‌ام و از كار بمانده ، و نيز نذر دارم و سوگندان گران كه نيز هيچ شغل نكنم ، كه به من رنج بسيار رسيده است . امير گفت : ما سوگندان ترا كفّارت 4 فرماييم ، ما را ازين باز نبايد زد 5 . گفت : اگر چاره نيست از پذيرفتن اين شغل ، اگر رأى عالى بيند تا بنده به طارم نشيند و پيغامى كه دارد بر زبان معتمدى بمجلس عالى فرستد و جواب بشنود ، آنگاه بر حسب فرمان عالى كار كند . گفت : نيك آمد ، كدام معتمد را خواهى ؟\r\nگفت : بو سهل زوزنى در ميان كار است ، مگر 6 صواب باشد كه بو نصر مشكان نيز اندر ميان باشد كه مردى راست است و به روزگار گذشته در ميان پيغامهاى من او بوده است .\r\nامير گفت : سخت صواب آمد . خواجه بازگشت و بديوان رسالت آمد و خالى كردند .\r\nاز خواجه بو نصر مشكان شنودم ، گفت : من آغاز كردم كه بازگردم ، مرا بنشاند و گفت : مرو ، تو به كارى 7 كه پيغامى است بمجلس سلطان ، و دست از من نخواهد داشت تا به بيغوله‌يى 8 بنشينم كه مرا روزگار عذر خواستن 9 است از خداى ، عزّ و جلّ ، نه وزارت كردن . گفتم : زندگانى خداوند دراز باد ، امير را بهتر افتد در اين رأى كه ديده است 10 ، و بندگان را نيز نيك آيد ، امّا خداوند 11 در رنج افتد و مهمّات سخت بسيار است و آن را كفايت نتوان كرد جز به ديدار 12 و رأى روشن خواجه . گفت : چنين است كه مىگويد 13 امّا اينجا وزرا بسيار مىبينم ، و دانم كه بر تو 14 پوشيده نيست . گفتم « هست از چنين بابتها 15 و لكن نتوان كرد جز فرمان‌بردارى . » پس گفتم 16 : « من درين ميانه بچه كارم ؟ بو سهل بسنده است ، و از وى بجان آمده‌ام ، به حيله روزگار كرانه مىكنم 17 . » گفت 18 : « ازين مينديش ، مرا بر تو اعتماد است . » خدمت كردم 19 .\r\nبو سهل آمد و پيغام امير آورد كه خداوند سلطان مىگويد : خواجه به روزگار پدرم آسيبها و رنجها ديده است و ملامت كشيده . و سخت عجب بوده است كه وى را زنده بگذاشته‌اند ؛ و ماندن وى از بهر آرايش روزگار ما 20 بوده است ، بايد كه درين كار\r\n\r\n","description":"","footnote":"","page_name":" 200 ","page_number":238},
  {"content":"\r\n\r\nتن در دهد كه حشمت تو مىبايد 1 ، شاگردان 2 و ياران هستند ، همگان بر مثال تو كار مىكنند تا كارها بر نظام قرار گيرد . خواجه گفت : من نذر 3 دارم كه هيچ شغل سلطان 4 نكنم ، امّا چون خداوند مىفرمايد و مىگويد كه سوگندان را كفّارت كنم ، من نيز تن دردادم . امّا اين شغل را شرايط است . اگر بنده اين شرايط درخواهد تمام و خداوند قبول فرمايد ، يكسر همه اين خدمتكاران بر من بيرون آيند 5 و دشمن شوند و همان بازيها كه در روزگار امير ماضى مىكردند ، كردن گيرند و من نيز در بلاى بزرگ افتم . و امروز كه من دشمن ندارم ، فارغ‌دل مىزيم . و اگر شرايطها 6 در نخواهم و بجاى نيارم ، خيانت كرده باشم و بعجز منسوب گردم و من نزديك خداى ، عزّ و جلّ ، و نزديك خداوند معذور نباشم . اگر چنانچه ناچار اين شغل مرا ببايد كرد ، من شرايط اين شغل را درخواهم به تمامى ؛ اگر اجابت باشد و تمكين 7 يابم ، آنچه واجب است از نصيحت و شفقت بجا آرم .\r\nما هر دو تن برفتيم تا با امير گفته شود . بو سهل را گفتم : چون تو در ميانى من بچه كار مىآيم ؟ گفت « ترا خواجه درخواسته است ، باشد كه 8 بر من اعتماد نيست » ، و سخت ناخوشش آمده بود آمدن من اندرين ميانه . و چون پيش رفتيم ، من ادب نگاه داشتم ، خواستم كه بو سهل سخن گويد . چون وى سخن آغاز كرد ، امير روى به من آورد و سخن از من خواست . بو سهل نيك از جاى بشد 9 ، و من پيغام به تمامى بگزاردم .\r\nامير گفت : من همه شغلها به دو خواهم سپرد مگر نشاط و شراب 10 و چوگان 11 و جنگ ، و در ديگر چيزها همه كار وى را بايد كرد و بر رأى و ديدار وى 12 هيچ اعتراض نخواهد بود . بازگشتم و جواب بازبردم و بو سهل از جاى بشده بود و من همه با وى مىافگندم 13 ، اما چه كردمى كه امير از من بازنمىشد 14 و نه خواجه . او جواب داد ، گفت : فرمان بردارم تا نگرم و مواضعه نويسم تا فردا بر رأى عالى ، زاده اللّه علوّا 15 ، عرضه كنند و آن را جوابها باشد بخطّ خداوند سلطان و بتوقيع 16 مؤكّد گردد و اين كار چنان داشته شود 17 كه به روزگار امير ماضى ، و دانى كه به آن روزگار چون راست شد و معلوم تست كه بو نصرى . رفتيم و گفتيم . امير گفت : نيك آمد ، فردا بايد كه از شغلها فارغ شده\r\n\r\n","description":"","footnote":"","page_name":" 201 ","page_number":239},
  {"content":"\r\n\r\nباشد تا پس فردا خلعت بپوشد . گفتيم : بگوييم . و برفتيم . و مرا كه بونصرم آواز داد 1 و گفت : چون خواجه بازگردد 2 ، تو بازآى كه بر 3 تو حديثى دارم . گفتم : چنين كنم .\r\nو نزديك خواجه شدم و با خواجه بازگفتم . بو سهل بازرفت و من و خواجه مانديم .\r\nگفتم : زندگانى خداوند دراز باد ، در راه بو سهل را مىگفتم ، باوّل دفعت كه پيغام داديم ، كه چون تو در ميان كارى ، من بچه كارم ؟ جواب داد كه « خواجه ترا درخواست كه مگر بر من اعتماد نداشت . » گفت : درخواستم تا مردى مسلمان 4 باشد در ميان كار من كه دروغ نگويد و سخن تحريف 5 نكند و داند كه چه بايد كرد . اين كشخانك 6 و ديگران چنان مىپندارند كه اگر من اين شغل پيش گيرم ، ايشان را اين وزيرى پوشيده 7 كردن برود 8 . نخست گردن او را فگار 9 كنم تا جان و جگر مىبكند 10 و دست از وزارت بكشد و ديگران همچنين . و دانم كه نشكيبد 11 و ازين كار بپيچد 12 كه اين خداوند بسيار اذناب 13 را بتخت خود راه داده است و گستاخ كرده ، و من آنچه واجب است از نصيحت و شفقت بجاى آرم تا نگرم چه رود . بازگشت 14 و من نزديك امير رفتم ؛ گفت : خواجه چه خواهد نبشت ؟ گفتم : رسم رفته است 15 كه چون وزارت به محتشمى دهند ، آن وزير مواضعه‌يى نويسد و شرايط شغل خويش بخواهد و آن را خداوند بخطّ خويش جواب نويسد ، پس از جواب توقيع كند و به آخر آن ايزد ، عزّ ذكره ، را ياد كند كه وزير را بر آن نگاه دارد . و سوگندنامه‌يى باشد با شرايط تمام كه وزير آن را بر زبان راند و خطّ خويش زير آن نويسد و گواه گيرد كه بر حكم آن كار كند . گفت :\r\nپس نسخت 16 آنچه ما را ببايد نبشت در جواب مواضعه ، ببايد كرد و نسخت سوگندنامه ، تا فردا اين شغل تمام كرده آيد و پس فردا خلعت بپوشد كه همه كارها موقوف 17 است . گفتم : چنين كنم ؛ و بازگشتم و اين نسختها كرده آمد . و نماز ديگر خالى كرد امير و بر همه واقف گشت و خوشش آمد .\r\nو ديگر روز خواجه بيامد و چون بار بگسست ، به طارم آمد و خالى كرد و بنشست ، و بو سهل و بو نصر مواضعهء او پيش بردند . امير دويت و كاغذ خواست و يك‌يك باب از مواضعه را جواب نبشت بخطّ خويش و توقيع كرد و در زير آن سوگند بخورد و\r\n\r\n","description":"","footnote":"","page_name":" 202 ","page_number":240},
  {"content":"\r\n\r\nآن را نزديك خواجه آوردند و چون جوابها را بخواند ، برپاىخاست و زمين بوسه داد و پيش تخت رفت و دست امير را ببوسيد و بازگشت و بنشست . و بو سهل و بو نصر آن سوگندنامه پيش داشتند 1 ؛ خواجه آن را بر زبان براند پس بر آن خطّ خويش نبشت و بو نصر و بو سهل را گواه گرفت ؛ و امير بر آن سوگندنامه خواجه را نيكويى گفت و نويدهاى خوب داد ؛ و خواجه زمين بوسه داد . پس گفت باز بايد گشت بر آنكه فردا خلعت پوشيده آيد كه كارها موقوف است و مهمّات بسيار داريم تا همه گزارده آيد خواجه گفت فرمان‌بردارم و زمين بوسه داد و بازگشت سوى خانه ، و مواضعه با وى بردند و سوگندنامه بدوات خانه 2 بنهادند . و نسخت سوگندنامه و آن مواضعه بياورده‌ام در مقامات محمودى 3 كه كرده‌ام ، كتاب مقامات ، و اينجا تكرار نكردم كه سخت دراز شدى .\r\nو مقرّر گشت همگان را كه كار وزارت قرار گرفت ، و هزاهز 4 در دلها افتاد كه نه 5 خرد مردى بر كار شد . و كسانى كه خواجه از ايشان آزارى 6 داشت ، نيك بشكوهيدند 7 . و بو سهل زوزنى بادى گرفت 8 كه از آن هول‌تر 9 نباشد و به مردمان مىنمود 10 كه اين وزارت به دو مىدادند ، نخواست و خواجه را وى آورده است و كسانى كه خرد داشتند ، دانستند كه نه چنان است كه او مىگويد ، و سلطان مسعود ، رضى اللّه عنه ، داهىتر 11 و بزرگتر و دريافته‌تر از آن بود كه تا خواجه احمد بر جاى بود وزارت به كسى ديگر دادى كه پايگاه و كفايت هر كسى دانست كه تا كدام اندازه است . و دليل روشن برين كه گفتم آن است كه چون خواجه احمد گذشته شد بهرات ، امير اين قوم را مىديد و خواجه احمد عبد الصّمد 12 را ياد مىكرد و مىگفت كه اين شغل را - هيچ‌كس شايسته‌تر از وى نيست . و چون در تاريخ بدين جاى رسم ، اين حال به تمامى شرح دهم . و اين نه از آن مىگويم كه من از بو سهل جفاها ديده‌ام كه بو سهل و اين قوم همه رفته‌اند و مرا پيداست كه روزگار چند مانده است ، امّا سخنى راست بازمىنمايم و چنان دانم كه خردمندان و آنان كه روزگار ديده‌اند و امروز اين را برخوانند ، بر من بدين چه نبشتم عيبى نكنند كه من آنچه نبشتم از اين ابواب حلقه در گوش باشد 13 و از عهدهء آن بيرون توانم آمد ، و اللّه عزّ ذكره يعصمنى و جميع المسلمين من الخطأ و الزّلل\r\n\r\n","description":"","footnote":"","page_name":" 203 ","page_number":241},
  {"content":"\r\n\r\nبمنّه و فضله و سعة رحمته 1 .\r\nو ديگر روز - هو الاحد الرابع من صفر هذه السّنة 2 - خواجه بدرگاه آمد و پيش رفت 3 ، و اعيان و بزرگان و سرهنگان و اوليا و حشم بر اثر وى درآمدند و رسم خدمت بجاى آوردند 4 . و امير روى به خواجه كرد و گفت : خلعت وزارت ببايد پوشيد كه شغل در پيش بسيار داريم . و ببايد دانست كه خواجه خليفت ماست ، در هرچه به مصلحت بازگردد 5 ، و مثال و اشارت وى روان است در همه كارها ، و بر آنچه بيند ، كس را اعتراض نيست . خواجه زمين بوسه داد و گفت : فرمان‌بردارم . امير اشارت كرد سوى حاجب بلگاتگين 6 كه مقدّم حاجبان بود تا خواجه را به جامه خانه 7 برد ؛ وى پيشتر آمد و بازوى خواجه گرفت و خواجه برخاست و به جامه خانه رفت و تا نزديك چاشتگاه همىماند كه طالعى نهاده بود جاسوس فلك 8 خلعت پوشيدن را ، و همه اوليا و حشم بازگشته 9 ، چه نشسته و چه برپاى ، و خواجه خلعت بپوشيد - و به نظاره ايستاده بودم ، آنچه گويم از معاينه 10 گويم و از تعليق 11 كه دارم و از تقويم 12 - قباى سقلاطون 13 بغدادى بود سپيدى سپيد 14 ، سخت خرد نقش پيدا 15 ، و عمامهء قصب 16 بزرگ امّا به غايت باريك 17 و مرتفع 18 و طرازى 19 سخت باريك و زنجيره 20 يى بزرگ ، و كمرى از هزار مثقال 21 پيروزه‌ها در نشانده 22 . و حاجب بلگاتگين بدر جامه خانه بود نشسته ، چون خواجه بيرون آمد ، برپاىخاست و تهنيت كرد و دينارى و دستارچه‌يى 23 با دو پيروزه نگين سخت بزرگ بر انگشترى نشانده بدست خواجه داد و آغاز كرد تا پيش خواجه رود . گفت : بجان و سر سلطان كه پهلوى من روى 24 و ديگر حاجبان را بگوى تا پيش روند . بلگاتگين گفت : خواجهء بزرگ مرا اين نگويد كه دوستدارى من مىداند و ديگر خلعت خداوند سلطان پوشيده است و حشمت آن ما بندگان را نگاه بايد داشت » و برفت در پيش خواجه ، و دو حاجب ديگر با وى بودند و بسيار مرتبه - داران . و غلامى را از آن خواجه نيز به حاجبى نامزد كردند با قباى رنگين كه حاجب خواجگان را در سياه رسم نباشد پيش وى برفتن 25 . چون به ميان سراى برسيد ، حاجبان ديگر پذيره آمدند و او را پيش امير بردند و بنشاندند . امير گفت : خواجه را مباركباد . خواجه برپاىخاست و زمين بوسه داد و پيش تخت رفت و عقدى گوهر 26 بدست امير داد ؛ و گفتند ده هزار\r\n\r\n","description":"","footnote":"","page_name":" 204 ","page_number":242},
  {"content":"\r\n\r\nدينار قيمت آن بود . امير مسعود انگشترى پيروزه ، بر آن نگين ، نام امير بر آنجا نبشته 1 ، بدست خواجه داد و گفت : انگشترى ملك ماست 2 و به تو داديم تا مقرّر گردد كه پس از فرمان ما مثالهاى خواجه است . و خواجه بستد و دست امير و زمين بوسه داد و بازگشت بسوى خانه ؛ و با وى كوكبه‌يى 3 بود كه كس چنان ياد نداشت ، چنان كه بر درگاه سلطان جز نوبتيان 4 كس نماند ، و از در عبد الاعلى 5 فرودآمد 6 و به خانه رفت .\r\nو مهتران و اعيان آمدن گرفتند ، چندان غلام و نثار و جامه آوردند كه مانند آن هيچ وزيرى را 7 نديده بودند ، بعضى تقرّب را از دل و بعضى از بيم . و نسخت 8 آنچه آوردند ، مىكردند تا جمله پيش سلطان آوردند ، چنان كه رشته تايى 9 از جهت خود بازنگرفت كه چنين چيزها از وى آموختندى كه مهذّب‌تر 10 و مهترتر 11 روزگار بود . و تا نماز پيشين نشسته بود كه جز به نماز برنخاست . و روزى سخت بانام بگذشت .\r\nديگر روز بدرگاه آمد و با خلعت نبود كه بر عادت روزگار گذشته قبايى ساخته كرد و دستارى نيشابورى يا قاينى ، كه اين مهتر را ، رضى اللّه عنه ، با اين جامه‌ها ديدندى به روزگار . و از ثقات 12 او شنيدم چون بو ابراهيم قاينى كدخدايش و ديگران ، كه بيست و سى قبا بود او را يك رنگ كه يك سال مىپوشيدى و مردمان چنان دانستندى كه يك‌قباست و گفتندى : سبحان اللّه 13 ! اين قبا از حال بنگردد ؟ اينت منكر و بجد مردى 14 ! - و مرديها و جدهاى 15 او را اندازه نبود ، و بيارم پس از اين بجاى خويش - و چون سال سپرى شدى ، بيست و سى قباى ديگر راست كرده 16 ، به جامه خانه دادندى .\r\nاين روز چون به خدمت آمد و بار بگسست ، سلطان مسعود ، رضى اللّه عنه ، خلوت كرد با وزير و آن خلوت تا نماز پيشين بكشيد 17 ، و گروهى از بيم خشك مىشدند و طبلى بود كه زير گليم مىزدند 18 و آواز پس از آن برآمد و منكر برآمد ، نه آنكه من و يا جز من بر آن واقف گشتندى 19 بدانچه رفت در آن مجلس ، امّا چون آثار ظاهر مىشد از آنچه گروهى را شغلها فرمودند و خلعتها دادند و گروهى را بركندند و قفا بدريدند 20 و كارها پديد آمد ، خردمندان دانستند كه آن همه نتيجهء آن يك خلوت است .\r\nو چون دهل درگاه 21 بزدند ، نماز پيشين خواجه بيرون آمد و اسب وى\r\n\r\n","description":"","footnote":"","page_name":" 205 ","page_number":243},
  {"content":"\r\n\r\nبخواستند 1 و بازگشت . و اين روز تا شب كسانى كه ترسيده بودند ، مىآمدند و نثار مىكردند . و بو محمد قاينى دبير را كه از دبيران خاصّ او بود و در روزگار محنتش دبيرى خواجه ابو القاسم كثير 2 مىكرد بفرمان امير محمود و پس از آن بديوان حسنك بود ، و ابراهيم بيهقى دبير را كه به ديوان ما مىبود ، خواجه اين دو تن را بخواند و گفت : دبيران را ناچار فرمان نگاه بايد داشت و اعتماد من بر شما آن است كه بود ، فردا بديوان بايد آمد و بشغل و كتابت مشغول شد و شاگردان و محرّران 3 را بياورد .\r\nگفتند : فرمان‌برداريم . و بو نصر بستى دبير كه امروز بر جاى است ، مردى سديد 4 و دبيرى نيك و نيكوخط ، بهندوستان خواجه را خدمتها كرده بود و كرم‌عهدى 5 نموده در محنتش و چون خلاص يافت با وى تا بلخ بيامد ، وى را بنواخت و بزرگ شغلى فرمود او را و به مستحثّى 6 رفت و بزرگ مالى يافت و بو محمد و ابراهيم گذشته شده‌اند 7 ، ايزدشان بيامرزاد ، و بو نصر بر جاى است و به غزنى بمانده به خدمت آن خاندان ، و به روزگار وزارت خواجه عبد الرّزاق 8 ، دام تمكينه 9 ، صاحب ديوان رسالت وى بود .\r\nو بو عبد اللّه پارسى را بنواخت و همه در پيش خواجه او كار مىكرد . و اين بو عبد اللّه به روزگار وزارت خواجه صاحب بريد بلخ بود و كارى باحشمت داشت ، و بسيار بلا ديد در محنتش 10 و اميرك بيهقى 11 در عزل وى از غزنين بتسجيل 12 برفت ، چنان كه بياوردم ، و مالى بزرگ از وى بستدند . و ديگر روز ، سه شنبه خواجه بدرگاه آمد و امير را بديد و پس بديوان آمد . مصلّاى نماز افكنده بودند نزديك صدر وى از ديباى پيروزه 13 ، و دو ركعت نماز بكرد و پس بيرون از صدر بنشست ، دوات خواست ، بنهادند و دستهء كاغذ و درج سبك 14 ، چنان كه وزيران را برند و نهند . و برداشت و آنجا نبشت كه :\r\n« بسم اللّه الرّحمن الرّحيم ، الحمد للّه ربّ العالمين و الصّلاة على رسوله المصطفى محمّد و آله اجمعين ، و حسبى اللّه و نعم الوكيل . اللّهم اعنّى لما تحبّ و ترضى برحمتك يا ارحم الرّاحمين . ليطلق على الفقراء و المساكين شكرا للّه ربّ العالمين من الورق عشرة آلاف درهم و من الخبز عشرة آلاف و من اللحم خمسة آلاف و من الكرباس عشرة آلاف ذراع » 15 ، و آن را بدويت‌دار انداخت و در ساعت امضا كرد 16 . پس گفت : متظلّمان 17 را\r\n\r\n","description":"","footnote":"","page_name":" 206 ","page_number":244},
  {"content":"\r\n\r\nو ارباب حوائج را بخوانند . چند تن پيش آوردند و سخن ايشان بشنيد و داد بداد و به خشنودى بازگردانيد و گفت : مجلس ديوان 1 و در سرا گشاده است و هيچ حجاب 2 نيست ، هركس را كه شغلى است مىبايد آمد . و مردمان بسيار دعا گفتند و اميد گرفتند .\r\nو مستوفيان و دبيران آمده بودند و سخت برسم نشسته برين دست 3 و بر آن دست .\r\nروى بديشان كرد و گفت « فردا چنان آييد كه هرچه از شما پرسم ، جواب توانيد دادن و حوالت 4 نكنيد . تا اكنون كارها سخت ناپسنديده رفته است و هركسى به كار خود مشغول بوده و شغلهاى سلطان ضايع . و احمد حسن شمايان 5 را نيك شناسد ، بر آن جمله كه تا اكنون بوده است ، فرانستاند 6 و بايد تا پوست ديگر پوشيد 7 و هر كسى شغل خويش كند . » هيچ‌كس دم نزد و همگان بترسيدند و خشك فروماندند 8 . خواجه برخاست و به خانه رفت . و آن روز تا شب نيز نثار مىآوردند ، نماز ديگر نسختها 9 بخواست و مقابله كرد با آنچه خازنان 10 سلطان و مشرفان 11 درگاه نبشته بودند و آن را صنف صنف 12 پيش امير آوردند ، بىاندازه مالى از زرّينه و سيمينه و جامه‌هاى نابريده و غلامان ترك گران‌مايه و اسبان و اشتران بيش‌بها 13 و هر چيزى كه از زينت و تجمّل پادشاهى بود هر چه بزرگ‌تر . امير را از آن سخت خوش آمد و گفت « خواجه مردى است تهىدست ، چرا اين بازنگرفت 14 ؟ و فرمود تا ده هزار دينار و پانصد هزار درم و ده غلام ترك قيمتى و پنج مركب خاصّ و دو استر زينى 15 و ده اشتر عبدوس به نزد او برد . چون عبدوس با آن كرامت 16 به نزديك خواجه رسيد برخاست و زمين بوسه داد و بسيار دعا گفت و عبدوس بازگشت .\r\nو ديگر روز ، چهارشنبه هفتم صفر خواجه بدرگاه آمد . و امير مظالم 17 كرد ، و روزى سخت بزرگ بود بانام و حشمت تمام . چون بار بگسست ، خواجه بديوان آمد و شغل پيش گرفت و كار ميراند ، چنان كه او دانستى راند . وقت چاشتگاه بو نصر مشكان را بخواند ، بديوان آمد ، و پيغام داد پوشيده بامير كه شغل عرض 18 با خلل 19 است ، چنان كه بنده با خداوند گفته است . و بو سهل زوزنى حرمتى دارد و وجيه 20 گشته است ، اگر رأى عالى بيند 21 ، او را بخواند و خلعت فرمايد تا بدين شغل قيام كند كه\r\n\r\n","description":"","footnote":"","page_name":" 207 ","page_number":245},
  {"content":"\r\n\r\nاين فريضه‌تر كارهاست . بنده آنچه داند از هدايت و معونت 1 به كار دارد تا كار لشكر بر نظام رود . بو نصر برفت و پيغام بداد . امير اشارت كرد سوى بو سهل ، او با نديمان بود در مجلس نشسته 2 ، تا پيش رفت و يك‌دو سخن با وى بگفت . بو سهل زمين بوسه داد و برفت ، او را دو حاجب ، يكى سرايى درونى 3 و يكى بيرونى ، به جامه خانه بردند و خلعت سخت فاخر بپوشانيدند و كمر زر هفت‌صدگانى 4 ، كه در شب اين همه راست كرده بودند . بيامد و خدمت كرد . امير گفت « مبارك باد ، نزديك خواجه بايد رفت و بر اشارت 5 وى كار كرد ، و در كار لشكر كه مهم‌تر كارهاست ، انديشه بايد داشت 6 . » بو سهل گفت : فرمان‌بردارم ؛ زمين بوسه داد و بازگشت و يكسر بديوان خواجه آمد .\r\nو خواجه او را زيردست خويش بنشاند و بسيار نيكويى گفت . و بازگشت سوى خانه و همه بزرگان و اوليا و حشم به خانهء وى رفتند و سخت نيكو حق گزارند و بىاندازه مال بردند . وى نيز مثال داد تا آنچه آوردند ، جمله نسخت كردند و به خزانه فرستاد .\r\nو ديگر روز بو سهل حمدوى 7 را كه از وزارت معزول گشته بود ، خلعتى سخت نيكو دادند جهت شغل اشراف مملكت 8 ، چنان كه چهار تن كه پيش ازين شغل اشراف بديشان داده بودند ، شاگردان 9 وى باشند با همه مشرفان درگاه ، و پيش امير آمد و خدمت كرد . امير گفت ترا حقّ خدمت قديم است ، دوستدارى و اثرها نموده‌اى 10 در هواى دولت ما . اين شغل را به تمامى بجاى بايد آورد . گفت : فرمان‌بردارم ، و بازگشت و بديوان رفت . خواجه او را بر دست چپ خود بنشاند سخت برسم 11 ، و سخت بسيار نيكويى گفت ، و وى را نيز حق گزاردند 12 . و آنچه آوردند ، به خزانه فرستاد .\r\nو كار ديوانها قرار گرفت . و حشمت ديوان وزارت 13 بر آن جمله بود كه كس مانند آن ياد نداشت . و امير تمكينى سخت تمام ارزانى داشت 14 . و خواجه آغازيد هم از اوّل بانتقام مشغول شدن و ژكيدن 15 و از سرّ 16 بيرون مىداد حديث خواجگان بو القاسم كثير 17 معزول شده از شغل عارضى و بو بكر حصيرى و بو الحسن عقيلى كه از جملهء نديمان بودند . و ايشان را قصدى 18 رفته بود كه بياورده‌ام پيش ازين اندر تاريخ .\r\nحصيرى خود جبّارى 19 بود ، به روزگار امير محمود از بهر اين پادشاه را 20 اندر مجلس\r\n\r\n","description":"","footnote":"","page_name":" 208 ","page_number":246},
  {"content":"\r\n\r\nشراب عربده كرده بود 1 و دو بار لت 2 خورده . و بو القاسم كثير خود وزارت رانده بود ، و بو الحسن غلام وى خريده 3 . و بيارم پس ازين كه بر هر يكى از اينها چه رفت .\r\nروز يكشنبه يازدهم صفر خلعتى سخت فاخر و بزرگ راست كرده بودند حاجب بزرگ را از كوس و علامتهاى فراخ 4 و منجوق 5 و غلامان و بدره‌هاى درم و جامه‌هاى نابريده و ديگر چيزها هم بر آن نسخت كه حاجب على قريب را داده بودند بدر گرگان 6 .\r\nچون بار بگسست ، امير فرمود تا حاجب بلگاتگين را به جامه خانه بردند و خلعت پوشانيدند و كوس بر اشتران و علامتها بر در سراى بداشته بودند ، و منجوق و غلامان و بدره‌هاى سيم 7 و تخته‌هاى جامه 8 در ميان باغ بداشته بودند ، و پيش آمد با خلعت :\r\nقباى سياه 9 و كلاه دوشاخ 10 و كمر زر ، و بخضرا 11 رفت و رسم خدمت بجا آورد ، امير او را بنواخت . و بازگشت و بديوان خواجه آمد ، و خواجه وى را بسيار نيكويى گفت . و به خانه بازرفت و بزرگان و اعيان مر او را سخت نيكو حق گزاردند . و حاجب بزرگى 12 نيز قرار گرفت برين محتشم ، و مردى بود كه از وى رادتر و فراخ كندورىتر 13 و جوانمردتر كم ديدند ، اما طيرگى 14 قوى بر وى مستولى بود و سبكى كه آن را ناپسند داشتند ، و مرد 15 بىعيب نباشد ، الكمال للّه عزّ و جلّ 16 .\r\nو فقيه بو بكر حصيرى 17 را درين روزها نادره‌يى افتاد و خطائى 18 بر دست وى رفت در مستى كه بدان سبب خواجه بر وى دست يافت و انتقامى كشيد و بمراد رسيد ، و هرچند امير پادشاهانه دريافت ، در عاجل الحال 19 آب 20 اين مرد ريخته شد ، و بيارم ناچار اين حال را تا بر آن واقف شده آيد ، و لا مردّ لقضاء اللّه عزّ و جلّ 21 . چنان افتاد كه حصيرى با پسرش بو القاسم بباغ رفته بودند . بباغ خواجه على ميكائيل كه نزديك است ، و شراب بىاندازه خورده و شب آنجا مقام كرده و آنگاه صبوح كرده - و صبوح 22 ناپسنديده است و خردمندان كم كنند - و تا ميان دو نماز 23 خورده و آنگاه برنشسته و خوران‌خوران 24 بكوى عبّاد گذر كرده . چون نزديك بازار عاشقان رسيدند ، پدر در مهد استر با پسر سوار و غلامى سى با ايشان ، از قضا را چاكرى از خواصّ خواجه پيش آمدشان سوار ، و راه تنگ بود و زحمتى بزرگ 25 از گذشتن مردم . حصيرى را خيال\r\n\r\n","description":"","footnote":"","page_name":" 209 ","page_number":247},
  {"content":"\r\n\r\nبست 1 ، چنان كه مستان را بندد كه اين سوار چرا فرودنيامد و وى را خدمت نكرد ، مر او را دشنام زشت داد . مرد گفت : اى نديم پادشاه ، مرا بچه معنى دشنام مىدهى ؟\r\nمرا هم خداوندى است بزرگتر از تو و هم مانند تو و آن خداوند خواجهء بزرگ است .\r\nحصيرى خواجه را دشنام داد و گفت « بگيريد اين سگ را تا كرا زهرهء آن باشد كه اين را فرياد رسد » و خواجه را قوىتر بر زبان آورد 2 . و غلامان حصيرى درين مرد پريدند 3 و وى را قفايى چند 4 سخت قوى بزدند و قباش پاره شد . و بو القاسم پسرش بانگ بر غلامان زد ، كه هشيار بود و سوى عاقبت نيكو نگاه كردى و سخت خردمند و خرد تمامش آن بود كه امروز عاقبتى بدين خوبى يافته است و تا حج كرده است ، دست از خدمت بكشيده و زاويه‌يى 5 اختيار كرده و به عبادت و خير مشغول شده ، باقى باد اين مهتر و دوست نيك - و ازين مرد بسيار عذر خواست و التماس كرد تا از اين حديث با خداوندش نگويد كه وى عذر اين فردا بخواهد و اگر يك قبا پاره شده است ، سه بازدهد . و برفتند . مرد كه برايستاد 6 ، نيافت در خود فروگذاشتى 7 ؛ چه چاكران بيستگانى خوار 8 را خود عادت آن است كه چنين كارها را بالا دهند 9 و از عاقبت نينديشند - و اين حال روز پنجشنبه رفت پانزدهم صفر - آمد تازان 10 تا نزديك خواجه احمد و حال بازگفت بده پانزده زيادت ، و سر و روى كوفته و قباى پاره كرده بنمود 11 . و خواجه اين را سخت خواهان بود كه بهانه مىجست بر حصيرى تا وى را بمالد 12 ، كه دانست كه وقت نيك است و امير به هيچ حال جانب وى را كه دى خلعت وزارت داده ، امروز به حصيرى بندهد 13 و چون خاك يافت ، مراغه 14 دانست كرد .\r\nو امير ديگر روز به تماشاى شكار 15 خواست رفت بر جانب مىخواران 16 ، و سراى پرده و همه آلت مطبخ و شراب‌خانه و ديگر چيزها بيرون برده بودند . خواجه ديگر روز برننشست 17 و رقعت 18 نبشت بخطّ خويش به مهر و نزديك بلگاتگين فرستاد و پيغام داد كه اگر امير پرسد كه احمد چرا نيامد ، اين رقعت بدست وى بايد داد . و اگر نپرسد ، هم ببايد داد كه مهمّ است و تأخير برندارد . بلگاتگين گفت : فرمان‌بردارم ، و ميان ايشان سخت گرم بود 19 . امير بار نداد كه برخواست نشست 20 و علامت 21 و چتر بيرون آورده\r\n\r\n","description":"","footnote":"","page_name":" 210 ","page_number":248},
  {"content":"\r\n\r\nبودند و غلامان سوار بسيار ايستاده 1 ، و آواز آمد كه ماده‌پيل مهد 2 بيارند ؛ بياوردند و امير در مهد بنشست و پيل براندند و همگان بزرگان پياده ايستاده تا خدمت كنند .\r\nو چون پيدا آمد ، خدمت كردند 3 . بدر طارم 4 رسيده بود ، چون خواجه احمد را نديد ، گفت : خواجه نيامده است ؟ بو نصر مشكان گفت : روز آدينه بوده است و دانسته بوده است 5 كه خداوند رأى شكار كرده است ، مگر بدان سبب نيامده است . حاجب بلگاتگين رقعه پيش داشت كه « خواجه شبگير اين رقعه فرستاده است و گفته است بنده را : « اگر خداوند پرسد و اگر نپرسد كه احمد چرا نيامده است ، رقعه ببايد رسانيد . » امير رقعه بستد و پيل را بداشتند 6 و بخواند . نبشته بود كه « زندگانى خداوند دراز باد ، بنده مىگفت كه از وى وزارت نيايد كه نگذارند و هركس بادى در سر گرفته است . و بنده برگ 7 نداشت پيرانه‌سر 8 كه از محنتى بجسته و ديگر 9 مكاشفت 10 با خلق كند و جهانى را دشمن خويش گرداند ، اما چون خداوند بلفظ عالى خويش اميدهاى خوب كرد و شرطهاى ملكانه 11 رفت و بنده ، بعد فضل اللّه تعالى 12 ، جان از خداوند بازيافته بود ، فرمان عالى را ناچار پيش رفت . و هنوز ده روز برنيامده است كه حصيرى آب اين كار پاك بريخت ؛ و وى در مهد 13 از باغ مىآمد دردى 14 آشاميده ، و در بازار سعيدى معتمدى را از آن بنده ، نه در خلأ 15 ، بمشهد 16 بسيار مردم ، غلامان را بفرمود تا بزدند زدنى سخت و قباش پاره كردند ، و چون گفت چاكر احمدم ، صدهزار دشنام احمد را در ميان جمع كرد . به هيچ حال بنده بدرگاه نيايد و شغل وزارت نراند كه استخفاف 17 چنين قوم كشيدن دشوار است . اگر رأى عالى بيند ، وى 18 را عفو كرده آيد تا برباطى 19 بنشيند يا به قلعتى كه رأى عالى بيند ، و اگر عفو ارزانى ندارد ، حصيرى را مالش فرمايد ، چنان كه ضرر آن بسوزيان 20 و بتن وى رسد ، كه سطبر 21 شده است و او را و پسرش را مال بسيار مىجهاند 22 . و بنده از جهت پدر و پسر سيصد هزار دينار به خزانهء معمور 23 رساند ، و اين رقعه بخطّ بنده با بنده 24 حجّت است و السّلام . »\r\nامير چون رقعه بخواند ، بنوشت 25 و بغلامى خاصّه داد كه دويت‌دار 26 بود ، گفت :\r\nنگاه‌دار ؛ و پيل براند . و هركس مىگفت : چه شايد بود 27 و از پرده چه بيرون آيد\r\n\r\n","description":"","footnote":"","page_name":" 211 ","page_number":249},
  {"content":"\r\n\r\nبصحرا 1 ؟ مثال داد تا سپاه‌سالار غازى و اريارق 2 سالار هندوستان و ديگر حشم بازگشتند كه ايشان را فرمان نبود به شكار رفتن - و با خاصگان مىرفت - پس حاجب بزرگ بلگاتگين را به نزديك پيل خواند و به تركى 3 با وى فصلى چند سخن بگفت و حاجب بازگشت . و امير بو نصر مشكان را بخواند ، نقيبى 4 بتاخت ، و وى 5 بديوان بود ، گفت : خداوند مىبخواند 6 . و وى برنشست و بتاخت ، بامير رسيد و لختى براند ، فصلى چند سخن گفتند و امير وى را بازگردانيد . و وى بديوان بازنيامد و سوى خانهء خواجهء بزرگ احمد رفت و بو منصور ديوان‌بان 7 را بازفرستاد و مثال داد كه دبيران را باز بايد گشت ؛ و بازگشتيم .\r\nو من بر اثر استادم 8 برفتم تا خانهء خواجهء بزرگ ، رضى اللّه عنه ، زحمتى 9 ديدم و چندان مردم نظّاره 10 كه آن را اندازه نبود . يكى مرد را گفتم كه حال چيست ؟\r\nگفت : بو بكر حصيرى را و پسرش را خليفه 11 با جبّه 12 و موزه به خانهء خواجه آورد و بايستانيد 13 و عقابين 14 بردند ، كس نمىداند كه حال چيست ، و چندين محتشم به خدمت آمده‌اند و سوار ايستاده‌اند كه روز آدينه است ، و هيچ‌كس را بار نداده‌اند مگر خواجه بو نصر مشكان كه آمد و فرودرفت 15 . و من كه بو الفضلم ، از جاى بشدم 16 ، چون بشنيدم ، كه آن مهتر و مهترزاده را بجاى من ايادى 17 بسيار بود ، و فرودآمدم و درون ميدان شدم [ و ببودم 
  ] تا نزديك چاشتگاه فراخ 18 ، پس دويت و كاغذ آوردند و اين مقدار شنيدم كه بو عبد اللّه پارسى 19 برملا 20 گفت كه خواجهء بزرگ مىگويد « هرچند خداوند سلطان فرموده بود تا ترا و پسرت را هر يكى هزار عقابين 21 بزنند من بر تو رحمت كردم و چوب به تو بخشيدم ، پانصد هزار دينار ببايد داد و چوب بازخريد و اگر نه فرمان را به مسارعت 22 پيش رفت ، نبايد كه 23 هم چوب خوريد و هم مال بدهيد . » پدر و پسر گفتند : فرمان‌برداريم ، به هرچه فرمايد ، اما مسامحتى 24 به ارزانى دارد 25 كه داند كه ما را طاقت ده‌يك آن نباشد . بو عبد اللّه بازگشت و مىآمد و مىشد تا بر سيصد هزار دينار قرار گرفت و بدين خط 26 بدادند ، و فرمان بيرون آمد 27 كه ايشان را بحرس 28 بايد برد ، و خليفت شهر هر دو را بحرس برد و بازداشت . و قوم بازگشت ، و استادم بو نصر آنجا\r\n\r\n","description":"","footnote":"","page_name":" 212 ","page_number":250},
  {"content":"\r\n\r\nماند به شراب . و من به خانهء خويش بازآمدم .\r\nپس از يك ساعت سنكوى 1 ، وكيل در 2 نزديك من آمد و گفت : خواجه بو نصر من بنده را فرستاده است و پيغام داده كه در خدمت خداوند سلطان رو تو كه بو الفضلى و عرضه‌دار كه « بنده بفرمان رفتم نزديك خواجه ؛ چنان كه فرمان عالى بود ، آبى بر آتش زدم 3 تا حصيرى و پسرش را نزدند و سيصد هزار دينار خطّى بستدند و بحبس 4 بازداشتند . و خواجهء بزرگ ازين چه خداوند فرمود و اين نواخت تازه كه ارزانى داشت ، سخت تازه شد و شادكام و بنده را به شراب بازگرفت 5 ، و خام 6 بودى مساعدت ناكردن ، و سبب ناآمدن بنده اين بود و فرستادن بنده بو الفضل ، تا بر بىادبى و ناخويشتن‌شناسى 7 نهاده نيايد 8 . » و من در ساعت برفتم امير را يافتم بر كران شهر اندر باغى فرودآمده 9 و بنشاط و شراب مشغول شده و نديمان نشسته و 10 مطربان مىزدند . با خود گفتم : اين پيغام ببايد نبشت ، اگر تمكين گفتار نيابم ، بخواند 11 و غرض بحاصل شود . پس رقعتى نبشتم بشرح تمام و پيش شدم 12 ، و امير آواز داد كه چيست ؟ گفتم :\r\nبنده ، بو نصر پيغامى داده است ، و رقعه بنمودم 13 ، دوات‌دار را گفت : بستان ، بستد و بامير داد . چون بخواند مرا پيش تخت روان خواندند و رقعت به من بازداد و پوشيده گفت : « نزديك بو نصر بازرو و او را بگوى كه نيكو رفته است 14 و احماد 15 كرديم ترا برين چه كردى ، و پس فردا چون ما بياييم ، آنچه ديگر بايد فرمود ، بفرماييم . و نيك آوردى 16 كه نيامدى و با خواجه به شراب مساعدت كردى . » و من بازگشتم و نماز ديگر به شهر بازرسيدم و سنكوى را بخواندم و بر كاغذى نبشتم كه « بنده رفت و آن خدمت 17 تمام كرد » و سنكوى آن را ببرد و به استادم داد و بر آن واقف گشت ، و تا نماز خفتن نزديك خواجه بماند و سخت مست بازگشت . ديگر روز شبگير 18 مرا بخواند ؛ رفتم . خالى نشسته بود . گفت : چه كردى ؟ آنچه رفته بود ، به تمامى با وى بازگفتم . گفت : نيك رفته است . پس گفت : اين خواجه در كار آمد ، بليغ 19 انتقام خواهد كشيد و قوم 20 را فروخورد 21 . امّا اين پادشاه بزرگ ، راعى 22 حق‌شناس است ، وى چون رقعت وزير بخواند ، ناچار دل او نگاه بايست داشت كه راست نيامدى 23 وزيرى فراكردن 24 و در\r\n\r\n","description":"","footnote":"","page_name":" 213 ","page_number":251},
  {"content":"\r\n\r\nهفته‌يى بر وى چنين مذلّتى 1 رسد ، بر آن رضا دادن ، پادشاهانه سياستى نمود و حاجب بزرگ را فرمود كه بدرگاه رود و مثال دهد خليفت 2 را تا حصيرى و پسرش را به سراى خواجه برند با جلّاد و عقابين و هريك را هزار عقابين بزنند تا پس ازين هيچ‌كس را زهره نباشد كه نام خواجه بر زبان آرد جز به نيكويى ، و چون فرمانى بدين هولى 3 داده بود ، هرچند حصيرى خطايى بزرگ كرده بود ، نخواست كه آب و جاه او بيكبارگى تباه شود و مرا 4 بتعجيل كس آمد و بخواند ، چون بسلطان رسيدم ، برملا گفت : بر ما 5 نخواستى كه به تماشا 6 آمدى ؟ گفتم « سعادت بنده آن است كه پيش خدمت خداوند 7 باشد ، و لكن خداوند بوى چند نامهء مهمّ فرمود به رى و آن نواحى و گفت : نبايد آمد و دبير نوبتى 8 بايد فرستاد » بخنديد ، و شكرستانى 9 بود در همه حالها . گفت : ياد دارم و مزاح مىكردم . و گفت « نكته‌يى چند ديگر است كه در آن نامه‌ها مىبايد نبشت ، به مشافهه 10 خواستم كه با تو گفته آيد نه پيغام » و فرمود تا پيل بداشتند و پيلبان از گردن پيل فرودآمد و شاگردش و غلام خاصّى كه با سلطان بود در مهد ؛ خالى كرد 11 و قوم دور شدند ، من پيش مهد بايستادم ، نخست رقعهء خواجه با من بازراند 12 و گفت حاجب رفت تا دل خواجه بازيابد و چنين مثال دادم كه سياست 13 اين واجب كرد ازان خطا كه از حصيرى رفت ، تا دل خواجه تباه نشود . امّا حصيرى را به نزديك من آن حق هست كه از نديمان پدرم كس را نيست و در هواى من بسيار خوارى ديده است و به هيچ حال من خواجه را دست 14 آن نخواهم داد كه چنين چاكران را فروخورد بانتقام خويش ، و اندازه بدست تو دادم ، اين چه گفتم با تو ، پوشيده‌دار و اين حديث اندر ياب 15 ، خواهى بفرمان ما و خواهى از دست خويش ، چنان كه المى 16 به دو نرسد و به پسرش ، كه حاجب را به تركى گفته‌ايم كه ايشان را مىترساند و توقّف مىكند ، چنان كه تو دررسى و اين آتش را فرونشانى . گفتم « بنده بدانست و آنچه واجب است درين باب كرده آيد » و بتعجيل بازگشتم ، حال آن بود كه ديدى 17 ، و حاجب را گفتم : توقّف بايد كرد در فرمان عالى بجاى آوردن ، چندان كه 18 من خواجهء بزرگ را ببينم . حصيرى را گفتم : شرمت باد ، مردى پير 19 ، هرچند 20 بيك چيز آب\r\n\r\n","description":"","footnote":"","page_name":" 214 ","page_number":252},
  {"content":"\r\n\r\nخود ببرى و دوستان را دل‌مشغول كنى . جواب داد كه نه وقت عتاب 1 است ، قضا كار كرده است ، تدبير تلافى 2 بايد كرد .\r\nپس مرا بار خواستند 3 و در وقت بار دادند 4 . در راه بو الفتح بستى 5 را ديدم خلقانى 6 پوشيده و مشگكى 7 در گردن ، و راه بر من بگرفت . گفت : قريب بيست روز است تا در ستورگاه 8 آب مىكشم ، شفاعتى بكنى 9 ، كه دانم كه دل خواجهء بزرگ خوش شده باشد ، و جز به زبان تو راست نيايد . او را گفتم : به شغلى مهم مىروم ، چون آن راست شد ، در باب تو جهد كنم ، اميد دارم كه مراد حاصل شود . و چون نزديك خواجه رسيدم ، يافتم وى را سخت در تاب 10 و خشم . خدمت كردم ، سخت گرم بپرسيد و گفت : شنودم كه با امير برفتى ، سبب بازگشتن چه بود ؟ گفتم : بازگردانيد مرا بدان مهمّات رى كه بر خداوند پوشيده نيست ، و آن نامه‌ها فردا بتوان نبشت كه چيزى از دست مىنگردد 11 . آمده‌ام تا شرابى چند بخورم با خداوند بدين نواخت كه امروز تازه شده است خداوند را از سلطان بحديث حصيرى . گفت : سخت نيكو كردى و منّت آن بداشتم و لكن البتّه نخواهم كه شفاعت كنى كه به هيچ حال قبول نكنم و غمناك شوى . اين كشخانان 12 احمد حسن را فراموش كرده‌اند ، بدانكه يك‌چندى ميدان خالى يافتند و دست بر رگ وزيرى عاجز نهادند و ايشان 13 را زبون گرفتند . بديشان نمايند 14 پهناى گليم تا بيدار شوند از خواب » و روى به بو عبد اللّه پارسى كرد و گفت « بر عقابين نكشيدند ايشان را ؟ » گفتم « بركشند 15 ، و فرمان خداوند بزرگ 16 است ، من از حاجب بزرگ درخواستم كه چندان توقّف باشد كه من خداوند 17 را ببينم . » گفت « بديدى ، و شفاعت تو بنخواهم شنيد 18 ، و ناچار چوب زنند تا بيدار شوند . يا با عبد اللّه ، برو و هر دو را بگوى تا بر عقابين كشند . » گفتم « اگر چاره نيست از زدن ، خلوتى بايد تا نيكو دو فصل سخن گويم و توقّفى در زخم ايشان 19 ، پس از آن فرمان خداوند را باشد . » بو عبد اللّه را آواز داد تا بازگشت .\r\nو خالى كردند ، چنان كه دوبه‌دو بوديم . گفتم « زندگانى خداوند دراز باد ، در كارها غلوّ كردن 20 ناستوده است و بزرگان گفته‌اند : العفو عند القدرة 21 ، و به غنيمت داشته‌اند عفو ،\r\n\r\n","description":"","footnote":"","page_name":" 215 ","page_number":253},
  {"content":"\r\n\r\nچون توانستند كه بانتقام مشغول شوند . و ايزد ، عزّ ذكره ، قدرت به خداوند نموده بود ، رحمت هم بنمود و از چنان محنتى و حبسى خلاص ارزانى داشت ، واجب چنان كند كه براستاى 1 هركس كه به دو بدى كرده است ، نيكويى كرده آيد تا خجلت و پشيمانى آن‌كس را باشد . و اخبار مأمون و ابراهيم 2 پيش چشم و خاطر خداوند است محال 3 باشد مرا كه ازين معانى سخن گويم كه خرما ببصره 4 برده باشم . و چون سلطان بزرگى كرد و دل و جاه خواجه نگاه داشت و اين پير را اينجا فرستاد و چنين مالشى 5 فرمود ، ببايد دانست كه بر دل او چه رنج آمد ، كه اين مرد را دوست دارد ، به حكم آنكه در هواى 6 او از پدرش چه خواريها ديده است ، و مقرّر وى 7 بوده است كه خواجه نيز آن كند كه مهتران و بزرگان كنند ، وى را نيازارد ، و من بنده را آن خوش‌تر آيد كه دل سلطان نگاه دارد و اين مرد را بفرمايد تا بازدارند 8 و نزنند و از وى و پسرش خط بستانند بنام خزانهء معمور ، آنگاه حديث آن مال با سلطان افگنده آيد 9 تا خود چه فرمايد ، كه اغلب ظنّ من آن است كه به دو بخشد .\r\nو اگر خواجه شفاعت آن كند كه به دو بخشد ، خوش‌تر آيد تا منّت هم از جانب وى باشد . و خداوند داند كه مرا در چنين كارها غرضى نيست جز صلاح هر دو جانب نگاه داشتن ، آنچه فراز آمد مرا به مقدار دانش خود بازنمودم و فرمان تراست كه عواقب اين چنين كارها بهتر توانى دانست . »\r\nچون خواجه از من اين بشنود ، سر اندر پيش افكند ، زمانى انديشيد و دانست كه اين حديث من از جايى 10 مىگويم ، كه نه از آن مردان بود كه اين چنين چيزها بر وى پوشيده ماند . گفت « چوب به تو بخشيدم ، امّا آنچه دارند پدر و پسر ، سلطان را بايد داد . » خدمت كردم 11 ، و وى بو عبد اللّه پارسى را مىفرستاد تا كار قرار گرفت و سيصد هزار دينار خط از حصيرى بستدند و ايشان را به حرس 12 بردند . و پس از آن نان خواست 13 و شراب و مطربان و دست به كار برديم . چون قدحى شراب بخورديم ، گفتم « زندگانى خداوند دراز باد ، روزى مسعود است ، حاجتى ديگر دارم .\r\nگفت : بخواه كه اجابت خوب يا بى . گفتم : بو الفتح 14 را با مشگ ديدم ، و سخت نازيبا ستوربانى 15 است . و اگر مىبايست كه مالشى يابد ، يافت ، و حقّ خدمت دارد\r\n\r\n","description":"","footnote":"","page_name":" 216 ","page_number":254},
  {"content":"\r\n\r\nنزديك خداوند سخت بسيار ، و سلطان او را شناخته است و نيكو مىنگرد بر قانون امير محمود 1 . اگر بيند 2 ، وى را نيز عفو كند . گفت : كردم ، بخوانندش 3 ، بخواندند و با آن جامهء خلق 4 پيش آمد و زمين بوسه داد و بايستاد . خواجه گفت : از ژاژ - خاييدن 5 توبه كردى ؟ گفت : اى خداوند ، مشك و ستورگاه مرا توبه آورد 6 . خواجه بخنديد و بفرمود تا وى را به گرمابه بردند و جامه پوشانيدند و پيش آمد و زمين بوسه داد و بنشاندش و فرمود تا خوردنى آوردند ، چيزى بخورد ، پس از آن شرابى چند فرمودش 7 ، بخورد ، پس بنواختش و به خانه بازفرستاد . پس از آن سخت بسيار شراب خورديم و بازگشتيم . و اى بو الفضل ، بزرگ مهترى است اين احمد ، امّا آن را 8 آمده است تا انتقام كشد ، و من سخت كار هم 9 آن را كه او پيش گرفته است .\r\nو به هيچ حال وى را اين نرود 10 با سلطان ، و نگذارد كه وى چاكران وى 11 را بخورد . ندانم تا عواقب اين كارها چون خواهد بود ، و اين حديث را پوشيده دار و بازگرد و كار راست كن تا به نزديك امير روى .\r\nمن بازگشتم و كار رفتن ساختم و به نزديك وى بازگشتم ، ملطّفه‌يى به من داد به مهر ، بستدم و قصد شكارگاه كردم ، نزديك نماز شام آنجا رسيدم ، يافتم سلطان را همه روز شراب خورده 12 و پس به خرگاه رفته و خلوت كرده ، ملطّفه نزديك آغاجى 13 خادم بردم و به دو دادم و جايى فرودآمدم نزديك سراى پرده . وقت سحرگاه فرّاشى آمد و مرا بخواند ، برفتم . آغاجى مرا پيش برد ، امير بر تخت روان 14 بود در خرگاه 15 ، خدمت كردم 16 . گفت « بو نصر را بگوى آنچه در باب حصيرى كردهء سخت صواب است و ما اينك سوى شهر مىآئيم ، آنچه فرمودنى آيد ، بفرمائيم . » و آن ملطّفه به من انداخت 17 ، بستدم و بازگشتم . امير نماز بامداد بكرد و روى به شهر آورد و من [ به 
  ] شتاب‌تر براندم ، نزديك شهر استادم را بديدم و خواجهء بزرگ را ، ايستاده خدمت استقبال را 18 با همه سالاران و اعيان درگاه . بو نصر مرا بديد و چيزى نگفت و من بجاى خود بايستادم . و علامت و چتر سلطان پيش آمد و امير بر اسب بود و اين قوم پيش رفتند . استادم به من رسيد ، اشارتى كرد سوى من ، پيش رفتم ، پوشيده گفت :\r\n\r\n","description":"","footnote":"","page_name":" 217 ","page_number":255},
  {"content":"\r\n\r\nچه كردى و چه رفت ؟ حال بازگفتم ، گفت : بدانستم . و براندند ، و امير دررسيد 1 ، و پياده شدند خدمت را 2 و باز برنشستند و براندند و خواجه بر راست امير بود و بو نصر پيش دست امير 3 ، و ديگر حشم و بزرگان در پيشتر ، تا زحمتى 4 نباشد . و امير با خواجه سخن همىگفت تا نزديك باغ رسيدند ، امير گفت : در باب اين ناخويشتن‌شناس 5 چه كرده آمد ؟ خواجه گفت : خداوند به سعادت فرودآيد تا آنچه رفت و مىبايد كرد بنده بر زبان بو نصر پيغام دهد . گفت : نيك آمد . و براندند . و امير بر خضرا 6 رفت و خواجه به طارم ديوان 7 بنشست خالى و استادم را بخواند و پيغام داد كه خداوند چنان كه از همّت عالى وى سزيد ، دل بنده در باب حصيرى نگاه داشت و بنده تا بزيد 8 در باب اين يكنواخت نرسد . و حصيرى هرچند مردى است گزاف كار 9 و گزاف‌گوى 10 ، پير است و حقّ خدمت قديم دارد و هميشه بنده و دوستدار يگانه بوده است خداوند را ، و بسبب اين دوستدارى بلاها ديده است 11 . پسرش بخردتر و خويشتن‌دارتر از وى است و همه خدمتى را شايد 12 ، و چون ايشان دو تن دربايستنى 13 زودزود 14 بدست نيايند . و امروز مىبايد كه خداوند را بسيار بندگان و چاكران شايسته دررسند 15 ، پس بنده كى روا دارد اين چنين دو بنده را برانداختن ؟\r\nغرضى كه بنده را بود ، اين بود كه خاصّ و عام را مقرّر گردد كه رأى عالى در باب بنده به نيكويى تا بكدام جايگاه است . بنده را آن غرض بجاى آمد 16 و همگان بدانستند كه حدّ خويش نگاه بايد داشت . و بنده اين مقدار خود دانست كه ايشان را نبايد زد ، و لكن 17 ايشان را بحرس 18 فرستاده آمده است تا لختى بيدارتر شوند . و خطّى بداده‌اند بطوع 19 و رغبت كه به خزانهء معمور 20 سيصد هزار دينار خدمت كنند . 21 و اين مال بتوانند داد ، اما درويش شوند ، و چاكر بينوا نبايد 22 . اگر رأى عالى بيند ، شفاعت 23 بنده را در باب ايشان رد نبايد كرد و اين مال بديشان بخشيده آيد و هر دو را به عزيزى 24 به خانه فرستاده شود .\r\nبو نصر رفت و اين پيغام مهترانه 25 بگزارد و امير را سخت خوش آمد و جواب داد كه « شفاعت خواجه را بباب ايشان امضا فرموديم 26 و كار ايشان به وى 27\r\n\r\n","description":"","footnote":"","page_name":" 218 ","page_number":256},
  {"content":"\r\n\r\nاست ، اگر صواب چنان بيند كه ايشان را [ به خانه 
  ] بايد فرستاد ، بازفرستد و خطّ مواضعه 1 بديشان بازدهد . » و بو نصر بازآمد و با خواجه بگفت . و امير برخاست از رواق 2 و در سراى شد . و خواجه نيز به خانه شد و فرمود تا دو مركب خاصّه بدر حرس بردند و پدر و پسر را برنشاندند و به عزيزى نزديك خواجه آوردند . چون پيش آمدند ، زمين بوسه دادند و نيكو بنشستند 3 . و خواجه زمانى با حصيرى عتابى درشت و نرم 4 كرد ، و وى عذرها خواست - و نيكوسخن پيرى بود - تواضعها نمود ، و خواجه وى را در كنار گرفت و از وى عذرها خواست و نيكويى كرد و بوسه بر روى وى زد و گفت : هم برين زىّ 5 به خانه بازشو كه من زشت دارم كه زىّ شما بگردانم ، و فردا خداوند سلطان خلعت فرمايد . حصيرى دست خواجه بوسه داد و زمين ، و پسرش همچنان ، و بر اسبان خواجه سوار شده 6 به خانه بازآمدند بكوى علاء 6 - با كرامت بسيار 7 .\r\nو مردم روى بديشان نهادند به تهنيت ، و پسر با پدر بود نشسته 8 ، و من كه بو الفضلم همسايه بودم ، زودتر از زائران 9 نزديك ايشان رفتم پوشيده ، حصيرى مرا گفت « تا مرا زندگانى است 10 مكافات خواجه بو نصر باز نتوانم كرد 11 امّا شكر و دعا مىكنم . » من البتّه هيچ سخن نگفتم از آنچه رفته بود ، كه روى نداشتى 12 و دعا كردم و بازگشتم و با استادم بگفتم كه چه رفت . استادم به تهنيت برنشست و من با وى آمدم ، حصيرى با پسر تا دور جاى پذيره آمدند و بنشستند و هر دو تن شكر كردن گرفتند .\r\nبو نصر گفت : « پيداست كه سعى من در آن چه بوده است . سلطان را شكر كنيد و خواجه را . » اين بگفت و بازگشت . و پس از آن بيك دو هفته از بو نصر شنيدم كه امير در ميان خلوتى اندر شراب هر چه رفته بود با حصيرى بگفت . و حصيرى آن روز در جبّه‌اى 13 بود زرد مرغزى 14 و پسرش در جبهء بندارى 15 سخت محتشم 16 ، و بر آن برده‌بودندشان . و ديگر روز پيش سلطان بردندشان و امير ايشان را بنواخت ، و خواجه درخواست تا هر دو را به جامه خانه بردند بفرمان سلطان و خلعت پوشانيدند ، و پيش آمدند و از آنجا نزديك خواجه . و پس با كرامت بسيار هر دو را از نزد خواجه به خانه بردند . و شهريان حق نيكو گزاردند . و همگان رفته‌اند مگر خواجه\r\n\r\n","description":"","footnote":"","page_name":" 219 ","page_number":257},
  {"content":"\r\n\r\nبو القاسم پسرش كه بر جاى است ، باقى باد 1 و رحمة اللّه عليهم اجمعين .\r\nو هركس كه اين مقامه 2 بخواند ، به چشم خرد و عبرت 3 اندرين بايد نگريست ، نه بدان چشم كه افسانه 4 است ، تا مقرّر گردد كه اين چه بزرگان بوده‌اند . و من حكايتى خوانده‌ام در اخبار خلفا كه به روزگار معتصم 5 بوده است و لختى بدين ماند 6 كه بياوردم ، امّا هول‌تر 7 ازين رفته است ، واجب‌تر ديدم بآوردن كه كتاب ، خاصّه تاريخ ، با چنين چيزها خوش باشد ، كه از سخن سخن مىشكافد 8 ، تا خوانندگان را نشاط افزايد و خواندن زيادت گردد 9 ، ان شاء اللّه عزّ و جلّ 10 .\r\n\r\nذكر حكايت افشين 11 و خلاص يافتن بودلف 12 از وى\r\nاسماعيل بن شهاب گويد : از احمد بن ابى دواد 13 شنيدم - و اين احمد مردى بود كه با قاضى قضاتى كه داشت ، از وزيران روزگار محتشم‌تر بود و سه خليفت را خدمت كرد - احمد گفت : يك شب در روزگار معتصم نيم‌شب بيدار شدم و هرچند حيلت كردم 14 ، خوابم نيامد و غم و ضجرتى 15 سخت بزرگ بر من دست يافت كه آن را هيچ سبب ندانستم . با خويشتن گفتم : چه خواهد بود 16 ؟ آواز دادم غلامى را كه به من نزديك او بودى بهر وقت ، نام وى سلامه ، گفتم : بگوى تا اسب زين كنند .\r\nگفت « اى خداوند ، نيم‌شب است ، و فردا نوبت تو نيست 17 ، كه خليفه گفته است ترا كه بفلان شغل خواهد شد و بار نخواهد داد . اگر قصد ديدار ديگر كس است ، بارى 18 وقت برنشستن نيست . » خاموش شدم كه دانستم ، راست مىگويد ، امّا قرار نمىيافتم و دلم گواهى مىداد كه گفتى كارى افتاده است 19 . برخاستم و آواز دادم به خدمتكاران تا شمع برافروختند و به گرمابه رفتم و دست و روى بشستم و قرار نبود 20 ، تا در وقت بيامدم و جامه درپوشيدم ، و خرى زين كرده بودند ، برنشستم و براندم و و البتّه 21 ندانستم كه كجا مىروم . آخر با خود گفتم كه بدرگاه رفتن صواب‌تر 22 ، هرچند پگاه است ، اگر باريابمى ، خود بها و نعم 23 ، و اگر نه ، بازگردم ، مگر اين وسوسه 24 از دل من دور شود . و براندم تا درگاه ؛ چون آنجا رسيدم ، حاجب نوبتى 25 را آگاه كردند ، در ساعت نزديك من آمد ، گفت : آمدن چيست بدين وقت ؟ و ترا مقرّر است كه ازدى\r\n\r\n","description":"","footnote":"","page_name":" 220 ","page_number":258},
  {"content":"\r\n\r\nباز 1 امير المؤمنين بنشاط مشغول است و جاى تو نيست . گفتم : همچنين است كه تو گويى ؛ تو خداوند را از آمدن من آگاه كن ، اگر راه 2 باشد ، بفرمايد تا پيش روم و اگرنه ، بازگردم . گفت : سپاس دارم 3 . و در وقت 4 بازگفت و در ساعت 5 بيرون آمد و گفت : بسم اللّه 6 ، بار است 7 ، درآى . در رفتم 8 ، معتصم را ديدم سخت انديشمند 9 و تنها ، به هيچ شغل مشغول نه 10 . سلام كردم ، جواب داد و گفت : يا با عبد اللّه 11 ، چرا دير آمدى ؟ كه ديرى است كه ترا چشم مىداشتم 12 . چون اين بشنيدم ، متحيّر شدم . گفتم :\r\nيا امير المؤمنين ، من سخت پگاه آمده‌ام و پنداشتم كه خداوند به فراغتى 13 مشغول است و به گمان بودم از بار يافتن و نايافتن . گفت : خبر ندارى كه چه افتاده است ؟ گفتم : ندارم .\r\nگفت : انّا للّه و انّا اليه راجعون 14 ، بنشين تا بشنوى . بنشستم ، گفت : اينك 15 اين سگ ناخويشتن‌شناس نيم كافر بو الحسن افشين به حكم آنكه خدمتى پسنديده كرد و بابك خرّم دين را برانداخت و به روزگار دراز جنگ پيوست تا او را بگرفت و ما او را بدين سبب از حدّ اندازه افزون بنواختيم و درجه‌يى سخت بزرگ بنهاديم ، هميشه وى را از ما حاجت آن بود كه دست او را بر بودلف - القاسم بن عيسى الكرخى العجلى - گشاده كنيم تا نعمت و ولايتش بستاند و او را بكشد كه دانى عداوت 16 و عصبيّت 17 ميان ايشان تا كدام جايگاه است ، و من او را هيچ اجابت نمىكردم از شايستگى و - كارآمدگى بودلف و حقّ خدمت قديم كه دارد و ديگر دوستى كه ميان شما دو تن است .\r\nو دوش سهوى 18 افتاد كه از بس افشين بگفت و چند بار رد كردم و بازنشد 19 ، اجابت كردم ، و پس از اين انديشه‌مندم كه هيچ شك نيست كه او را چون روز شود ، بگيرند ، و مسكين 20 خبر ندارد ، و نزديك اين مستحلّ 21 برند . و چندان است كه بقبض 22 وى آمد ، در ساعت هلاك كندش . گفتم : اللّه اللّه 23 ، يا امير المؤمنين ، كه اين خونى است ناحق و ايزد ، عزّ ذكره ، نپسندد ، و آيات و اخبار خواندن گرفتم . پس گفتم : بودلف بندهء خداوند است و سوار عرب 24 است ، و مقرر است كه وى در ولايت جبال 25 چه كرد و چند اثر نمود 26 و جانى در خطر نهاد تا قرار گرفت ، و اگر اين مرد خود برافتد خويشان و مردم وى خاموش نباشند و درجوشند 27 و بسيار فتنه برپاىشود . گفت : يا با عبد اللّه ، همچنين\r\n\r\n","description":"","footnote":"","page_name":" 221 ","page_number":259},
  {"content":"\r\n\r\nاست كه تو مىگويى و بر من اين پوشيده نيست ، اما كار از دست من بشده است كه افشين دوش دست من بگرفته است 1 و عهد كرده‌ام به سوگندان مغلّظ 2 كه او را از دست افشين نستانم و نفرمايم كه او را بستانند . گفتم : يا امير المؤمنين ، اين درد را درمان چيست ؟ گفت : جز آن نشناسم كه تو هم اكنون نزديك افشين روى ، و اگر بار ندهد خويشتن را اندر افكنى 3 ، و به خواهش و تضرّع 4 و زارى پيش اين كار بازشوى 5 ، چنان كه البتّه بقليل و كثير 6 از من هيچ پيغامى ندهى و هيچ سخن نگويى تا مگر حرمت ترا نگاه دارد ، كه حال و محلّ تو داند ، و دست از بودلف بدارد و وى را تباه نكند و به تو سپارد و پس اگر شفاعت تو رد كند ، قضا كار خود بكرد 7 و هيچ درمان نيست .\r\nاحمد گفت : من چون از خليفه اين بشنودم ، عقل از من زايل شد و بازگشتم و برنشستم و روى كردم به محلّت وزيرى 8 و تنى چند از كسان من كه رسيده بودند با خويشتن بردم و دو سه سوار تاخته 9 فرستادم به خانهء بودلف ، و من اسب تاختن گرفتم ، چنان كه ندانستم كه در زمينم يا در آسمان ، طيلسان 10 از من جدا شده و من آگاه نه ، و روز 11 نزديك بود ، انديشيدم كه نبايد كه من ديرتر رسم 12 و بودلف را آورده باشند و كشته و كار از دست بشده 13 . چون بدهليز در سراى افشين رسيدم ، حجّاب و مرتبه‌داران 14 وى بجمله پيش من دويدند بر عادت گذشته ، و ندانستند كه مرا بعذرى باز بايد گردانند كه افشين را سخت ناخوش و هول 15 آيد در چنان وقت آمدن من نزديك وى ، و مرا به سراى فرودآوردند و پرده برداشتند ، و من قوم خويش را مثال دادم تا بدهليز بنشينند و گوش به آواز من دارند . چون ميان سراى برسيدم ، يافتم افشين را بر گوشهء صدر 16 نشسته و نطعى 17 پيش وى فرود صفه بازكشيده و بودلف بشلوارى و چشم ببسته آنجا بنشانده و سيّاف 18 شمشير برهنه بدست ايستاده و افشين با بودلف در مناظره و سيّاف منتظر آنكه بگويد : ده 19 تا سرش بيندازد . و چون چشم افشين بر من افتاد ، سخت از جاى بشد و از خشم زرد و سرخ شد و رگها از گردنش برخاست 20 . و عادت من با وى چنان بود كه چون نزديك وى شدمى ، برابر آمدى و سر فرودكردى 21 ، چنان كه سرش به سينهء من رسيدى . اين روز از جاى نجنبيد و استخفافى بزرگ كرد . من خود از آن نينديشيدم و باك نداشتم كه به شغلى بزرگ رفته بودم ، و بوسه بر روى وى دادم و\r\n\r\n","description":"","footnote":"","page_name":" 222 ","page_number":260},
  {"content":"\r\n\r\nبنشستم ؛ خود در من ننگريست و من بر آن صبر كردم و حديثى پيوستم 1 تا او را بدان مشغول كنم ، از پى آنكه نبايد كه 2 سيّاف را گويد : شمشير بران 3 . البتّه سوى من ننگريست . فراايستادم 4 و از طرزى ديگر سخن پيوستم ستودن عجم 5 را كه اين مردك 6 از ايشان بود - و از زمين اسروشنه 7 بود - و عجم را شرف بر عرب نهادم ، هرچند كه دانستم كه اندر آن بزه‌يى بزرگ 8 است و لكن از بهر بودلف را تا خون وى ريخته نشود ، و سخن نشنيد . گفتم : يا امير ، خدا مرا فداى تو كناد ، من از بهر قاسم عيسى را 9 آمدم تا بار خدايى 10 كنى و وى را به من بخشى ، درين ترا چند مزد 11 باشد . بخشم و استخفاف گفت : « نبخشيدم و نبخشم ، كه وى را امير المؤمنين به من داده است و دوش سوگند خورده كه در باب وى سخن نگويد تا هرچه خواهم ، كنم ، كه روزگار دراز است تا من اندرين آرزو بودم . » من با خويشتن گفتم : يا احمد ، سخن و توقيع تو در شرق و غرب روان است و تو از چنين سگى 12 چنين استخفاف كشى ؟ ! باز دل خوش كردم كه هر خوارى كه پيش آيد ، ببايد كشيد از بهر بودلف را ؛ برخاستم و سرش را ببوسيدم و بىقرارى كردم ، سود نداشت ، و بار ديگر كتفش 13 بوسه دادم ، اجابت نكرد ، و باز به دستش آمدم و بوسه دادم و بديد كه آهنگ زانو دارم كه تا ببوسم و از آن پس بخشم مرا گفت : تا كى ازين خواهد بود 14 ؟ به خداى ، اگر هزار بار زمين را ببوسى ، هيچ سود ندارد و اجابت نيابى . خشمى و دلتنگىيى 15 سوى من شتافت ، چنان كه خوى 16 از من بشد 17 و با خود گفتم : اين چنين مردارى 18 و نيم كافرى بر من چنين استخفاف مىكند و چنين گزاف 19 مىگويد ! مرا چرا بايد كشيد ؟ از بهر اين آزاد مرد بودلف را خطرى 20 بكنم ، هرچه باد ، باد ، و روا دارم كه اين بكرده باشم كه به من هر بلائى رسد ، پس گفتم : اى امير ، مرا از آزاد مردى آنچه آمد ، گفتم و كردم و تو حرمت من نگاه نداشتى . و دانى كه خليفه و همه بزرگان حضرت وى 21 چه آنان كه از تو بزرگ‌ترند و چه از تو خردتر - اند ، مرا حرمت دارند ، و بمشرق و مغرب سخن من روان است . و سپاس خداى ، عزّ و جلّ ، را كه ترا ازين منّت در گردن من حاصل نشد . و حديث من گذشت 22 ،\r\n\r\n","description":"","footnote":"","page_name":" 223 ","page_number":261},
  {"content":"\r\n\r\nپيغام امير المؤمنين بشنو : مىفرمايد كه « قاسم عجلى را مكش و تعرّض مكن 1 و هم اكنون به خانه بازفرست كه دست تو از وى كوتاه است ، و اگر او را بكشى ، ترا بدل 2 وى قصاص 3 كنم . » چون افشين اين سخن بشنيد ، لرزه بر اندام او افتاد و بدست و پاى بمرد 4 و گفت : اين پيغام خداوند به حقيقت مىگزارى ؟ گفتم : آرى ، هرگز شنوده‌اى كه فرمانهاى او را برگردانيده‌ام ؟ و آواز دادم قوم خويش را كه درآييد . مردى سى و چهل اندر آمدند ، مزكّى 5 و معدّل 6 از هر دستى 7 . ايشان را گفتم : گواه باشيد كه من پيغام امير المؤمنين معتصم مىگزارم برين امير ابو الحسن افشين كه مىگويد : بودلف قاسم را مكش و تعرّض مكن و به خانه بازفرست كه اگر وى را بكشى ، ترا بدل وى بكشند . پس گفتم : اى قاسم ، گفت : لبّيك 8 . گفتم : تندرست هستى ؟ گفت : هستم . گفتم :\r\nهيچ جراحت دارى ؟ گفت : ندارم . كسهاى 9 خود را نيز گفتم : گواه باشيد ، تندرست است و سلامت است . گفتند : گواهيم و من بخشم بازگشتم و اسب در تگ 10 افكندم چون مدهوشى 11 و دل‌شده‌يى ، و همه راه با خود مىگفتم : كشتن آن 12 را محكم‌تر كردم كه هم اكنون افشين بر اثر 13 من دررسد و امير المؤمنين گويد : من اين پيغام ندادم ، بازگردد و قاسم را بكشد . چون بخادم رسيدم ، بحالى بودم عرق بر من نشسته 14 و دم بر من چيره شده 15 ، مرا بار خواست و دررفتم و بنشستم . امير - المؤمنين چون مرا بديد بر آن حال ، به بزرگى خويش فرمود خادمى را كه عرق از روى من پاك مىكرد ، و بتلطّف 16 گفت : يا با عبد اللّه ، ترا چه رسيد ؟ گفتم : زندگانى امير - المؤمنين دراز باد ، امروز آنچه بر روى من 17 رسيد ، در عمر خويش ياد ندارم . دريغا مسلمانيا كه از پليدى نامسلمانى اينها بايد كشيد 18 ! گفت : قصّه گوى . آغاز كردم و آنچه رفته بود ، بشرح بازگفتم . چون آنجا رسيدم كه بوسه بر سر افشين دادم و آنگاه بر كتف و آنگاه بر دو دست و آنگاه سوى پا شدم و افشين گفت « اگر هزار بار زمين بوسه دهى ، سود ندارد ، قاسم را بخواهم كشت » افشين را ديدم كه از در درآمد با كمر و كلاه .\r\nمن بفسردم 19 و سخن را ببريدم و با خود گفتم : اتّفاق بدبين كه با امير المؤمنين تمام نگفتم كه از تو پيغامى كه نداده بودى ، بگزاردم كه قاسم را نكشد . هم اكنون افشين\r\n\r\n","description":"","footnote":"","page_name":" 224 ","page_number":262},
  {"content":"\r\n\r\nحديث پيغام كند و خليفه گويد كه من اين پيغام نداده‌ام و رسوا شوم و قاسم كشته آيد .\r\nانديشهء من اين بود ، ايزد ، عزّ ذكره ، ديگر خواست ، كه خليفه را سخت درد كرده بود 1 از بوسه دادن من بر كتف و دست و آهنگ پاىبوس كردن و گفتن او كه اگر هزار بار بوسه دهى بر زمين ، سود ندارد .\r\nچون افشين بنشست ، بخشم امير المؤمنين را گفت : خداوند دوش دست من بر قاسم گشاده كرد ، امروز اين پيغام درست هست كه احمد آورد كه او را نبايد كشت ؟ معتصم گفت : پيغام من است ، و كى تا كى شنيده بودى كه بو عبد اللّه از ما و پدران ما پيغامى گزارد به كسى و نه راست باشد 2 ؟ اگر ما دوش پس از الحاح 3 كه كردى ، ترا اجابت 4 كرديم در باب قاسم ، ببايد دانست كه آن مرد چاكرزادهء خاندان ماست ، خرد آن بودى كه او را بخواندى و بجان بر وى منّت نهادى و او را به خوبى و با خلعت بازخانه 5 فرستادى . و آنگاه آزرده كردن بو عبد اللّه از همه زشت‌تر بود . و لكن هركسى آن كند كه از اصل و گوهر وى سزد ، و عجم عرب را چون دوست دارد ، با آنچه بديشان رسيده است از شمشير و نيزهء ايشان ؟ بازگرد و پس ازين هشيارتر و خويشتن‌دارتر 6 باش .\r\nافشين برخاست شكسته و بدست و پاى مرده 7 و برفت . چون بازگشت 8 ، معتصم گفت : يا با عبد اللّه ، چون روا داشتى ، پيغام ناداده گزاردن 9 ؟ گفتم : « يا امير - المؤمنين ، خون مسلمانى ريختن نپسنديدم و مرا مزد 10 باشد و ايزد ، تعالى ، بدين دروغم نگيرد 11 . » و چند آيت قرآن و اخبار پيغامبر ، عليه السّلام ، بياوردم . بخنديد و گفت : راست 12 همين بايست كردن كه كردى و به خداى ، عزّ و جلّ ، سوگند خوردم كه افشين جان از من نبرد كه وى مسلمان نيست . پس من بسيار دعا كردم و شادى كردم كه قاسم جان بازيافت و بگريستم . معتصم گفت : حاجبى را بخوانيد . بخواندند ، بيامد . گفت : به خانهء افشين رو با مركب خاصّ ما و بودلف قاسم عيسى عجلى را بر نشان و به سراى بو عبد اللّه بر عزيزا و مكرّما 13 . حاجب برفت و من نيز بازگشتم و در راه درنگ مىكردم تا دانستم كه قاسم و حاجب به خانهء من رسيده باشند . پس به خانه\r\n\r\n","description":"","footnote":"","page_name":" 225 ","page_number":263},
  {"content":"\r\n\r\nبازرفتم ، يافتم قاسم را در دهليز نشسته 1 . چون مرا بديد در دست و پاى من افتاد . من او را در كنار گرفتم و ببوسيدم و در سراى بردم و نيكو بنشاندم . و وى مىگريست و مرا شكر مىكرد . گفتم : مرا شكر مكن بلكه خداى را ، عزّ و جلّ ، و امير المؤمنين را شكر كن بجان نو كه بازيافتى . و حاجب معتصم وى را بسوى خانه برد با كرامت 2 بسيار .\r\nو هركس از اين حكايت بتواند دانست كه اين چه بزرگان بوده‌اند و همگان برفته‌اند و از ايشان اين نام نيكو يادگار مانده است . و غرض من از نبشتن اين اخبار آن است تا خوانندگان را از من فايده‌يى بحاصل آيد و مگر كسى را ازين به كار آيد .\r\nو چون ازين فارغ گشتم بسر راندن تاريخ بازگشتم ؛ و اللّه اعلم 3\r\n\r\nذكر برادر كردن 4 امير حسنك وزير 5 رحمة اللّه عليه\r\nفصلى خواهم نبشت در ابتداى اين حال بردار كردن اين مرد و پس بشرح قصّه شد 6 . امروز كه من اين قصّه آغاز مىكنم در ذىالحجهء سنهء خمسين و أربعمائة 7 در فرّخ روزگار 8 سلطان معظم ابو شجاع فرّخ‌زاد 9 ابن ناصر دين اللّه ، اطال اللّه بقاءه 10 ، ازين قوم كه من سخن خواهم راند يك‌دو تن زنده‌اند در گوشه‌يى افتاده 11 و خواجه بو سهل زوزنى 12 چند سال است تا گذشته شده است 13 و به پاسخ آن كه از وى رفت گرفتار ، و ما را با آن كار نيست - هرچند مرا از وى بد آمد - به هيچ حال 14 ، چه عمر من بشست و پنج آمده و بر اثر وى مىببايد رفت . و در تاريخى كه مىكنم سخنى نرانم كه آن به تعصّبى و تزيّدى 15 كشد و خوانندگان اين تصنيف گويند : شرم باد اين پير را ، بلكه آن گويم كه تا خوانندگان با من اندرين موافقت كنند و طعنى نزنند .\r\nاين بو سهل 16 مردى امام‌زاده و محتشم و فاضل و اديب بود ، امّا شرارت و زعارتى 17 در طبع وى مؤكّد شده - و لا تبديل لخلق اللّه 18 - و با آن شرارت دلسوزى نداشت و هميشه چشم نهاده بودى تا پادشاهى بزرگ و جبّار 19 بر چاكرى خشم گرفتى و آن چاكر را لت 20 زدى و فروگرفتى 21 ، اين مرد از كرانه بجستى 22 و فرصتى جستى و تضريب 23 كردى و المى بزرگ بدين چاكر رسانيدى و آنگاه لاف زدى 24 كه فلان را\r\n\r\n","description":"","footnote":"","page_name":" 226 ","page_number":264},
  {"content":"\r\n\r\nمن فروگرفتم - و اگر كرد ، ديد و چشيد 1 - و خردمندان دانستندى كه نه چنان است و سرى مىجنبانيدندى و پوشيده خنده مىزدندى كه وى گزاف‌گوى است . جز استادم كه وى را فرونتوانست برد 2 با آن همه حيلت كه در باب وى ساخت . از آن در باب وى بكام نتوانست رسيد كه قضاى ايزد با تضريبهاى وى موافقت و مساعدت نكرد .\r\nو ديگر كه بو نصر مردى بود عاقبت‌نگر 3 ، در روزگار امير محمود ، رضى اللّه عنه ، بىآنكه مخدوم 4 خود را خيانتى كرد 5 ، دل اين سلطان مسعود را ، رحمة اللّه عليه ، نگاه داشت به همه چيزها ، كه دانست تخت ملك پس از پدر وى را خواهد بود . و حال حسنك ديگر بود 6 ، كه بر هواى امير محمد 7 و نگاهداشت دل و فرمان محمود اين خداوندزاده را بيازرد و چيزها كرد و گفت كه اكفاء 8 آن را احتمال نكنند تا به پادشاه چه رسد ، همچنان كه جعفر برمكى 9 و اين طبقه وزيرى كردند به روزگار هارون الرشيد و عاقبت كار ايشان همان بود كه از آن اين وزير آمد . و چاكران و بندگان را زبان نگاه بايد داشت با خداوندان ، كه محال 10 است روباهان را با شيران چخيدن 11 . و بو سهل با جاه و نعمت و مردمش در جنب 12 امير حسنك يك قطره آب بود از رودى - فضل جاى ديگر نشيند 13 - اما چون تعدّيها 14 رفت از وى كه پيش ازين در تاريخ بياورده‌ام - يكى آن بود كه عبدوس را گفت : « اميرت را بگوى كه من آنچه كنم بفرمان خداوند خود 15 مىكنم ، اگر وقتى تخت ملك به تو رسد ، حسنك را بر دار بايد كرد » - لاجرم چون سلطان پادشاه شد ، اين مرد بر مركب چوبين 16 نشست . و بو سهل و غير بو سهل درين كيستند 17 ؟ كه حسنك عاقبت تهوّر 18 و تعدّى خود كشيد .\r\nو پادشاه به هيچ حال بر سه چيز اغضا 19 نكند : القدح فى الملك و افشاء السّر و التعرّض [ للحرم 
  ] و نعوذ باللّه من الخذلان 20 .\r\nچون حسنك را از بست بهرات آوردند ، بو سهل زوزنى او را به على رايض 21 چاكر خويش سپرد ، و رسيد به دو از انواع استخفاف 22 آنچه رسيد ، كه چون بازجستى 23 نبود كار و حال او را ، انتقامها 24 و تشفّيها 25 رفت . و بدان سبب مردمان زبان بر بو سهل دراز كردند كه زده و افتاده را توان زد ، مرد آن مرد است كه گفته‌اند : العفو عند القدرة 26\r\n\r\n","description":"","footnote":"","page_name":" 227 ","page_number":265},
  {"content":"\r\n\r\nبه كار تواند آورد . قال اللّه عزّ ذكره - و قوله الحقّ 1 - الكاظمين الغيظ و العافين عن النّاس و اللّه يحبّ المحسنين 2 .\r\nو چون امير مسعود ، رضى اللّه عنه ، از هرات قصد بلخ كرد ، على رايض حسنك را به بند 3 مىبرد و استخفاف مىكرد و تشفّى و تعصب و انتقام مىبود ، هرچند مىشنودم از على - پوشيده 4 وقتى مرا گفت - كه « هر چه بو سهل مثال داد از كردار زشت در باب اين مرد از ده‌يكى كرده آمدى و بسيار محابا 5 رفتى . » و ببلخ در امير مىدميد 6 كه ناچار حسنك را بر دار بايد كرد . و امير بس حليم 7 و كريم بود ، جواب نگفتى . و معتمد عبدوس 8 گفت : روزى پس از مرگ حسنك از استادم شنودم 9 كه امير بو سهل را گفت : حجّتى و عذرى بايد كشتن اين مرد را . بو سهل گفت « حجّت بزرگتر 10 كه مرد قرمطى 11 است و خلعت مصريان استد تا امير المؤمنين القادر باللّه 12 بيازرد 13 و نامه از امير محمود بازگرفت 14 و اكنون پيوسته ازين 15 مىگويد . و خداوند ياد دارد كه به نشابور رسول خليفه آمد و لوا 16 و خلعت آورد و منشور و پيغام درين باب بر چه جمله بود . فرمان خليفه درين باب نگاه بايد داشت . » امير گفت : تا 17 درين معنى بينديشم .\r\nپس ازين هم استادم حكايت كرد از عبدوس - كه با بو سهل سخت بد بود 18 - كه چون بو سهل درين باب بسيار بگفت ، يك روز خواجه احمد حسن را ، چون از بار 19 بازمىگشت ، امير گفت كه خواجه تنها به طارم 20 بنشيند كه سوى او پيغامى است بر زبان عبدوس . خواجه به طارم رفت و امير ، رضى اللّه عنه ، مرا بخواند . گفت : خواجه احمد را بگوى كه حال حسنك بر تو پوشيده نيست كه به روزگار پدرم چند درد در دل ما آورده است و چون پدرم گذشته شد ، چه قصدها كرد بزرگ در روزگار برادرم و لكن نرفتش 21 . و چون خداى ، عزّ و جلّ ، بدان آسانى تخت ملك بما داد ، اختيار 22 آن است كه عذر گناهكاران بپذيريم و بگذشته مشغول نشويم ، امّا در اعتقاد اين مرد سخن مىگويند ، بدانكه خلعت مصريان 23 بستد برغم 24 خليفه ، و امير المؤمنين بيازرد و مكاتبت از پدرم بگسست ، و مىگويند رسول را كه به نشابور آمده بود و عهد و لوا\r\n\r\n","description":"","footnote":"","page_name":" 228 ","page_number":266},
  {"content":"\r\n\r\nو خلعت آورده ، پيغام داده بود كه « حسنك قرمطى است ، وى را بر دار بايد كرد . » و ما اين به نشابور شنيده بوديم و نيكو ياد نيست ؛ خواجه اندرين چه بيند و چه گويد ؟\r\nچون پيغام بگزاردم ، خواجه ديرى انديشيد ، پس مرا گفت : بو سهل زوزنى را با حسنك چه افتاده است كه چنين مبالغتها 1 در خون او گرفته است ؟ گفتم : نيكو نتوانم دانست ، اين مقدار شنوده‌ام كه يك روز به سراى حسنك شده بود به روزگار وزارتش 2 پياده و بدرّاعه 3 ، پرده‌دارى بر وى استخفاف كرده بود و وى را بينداخته . گفت : « اى سبحان اللّه 4 ! اين مقدار شقر 5 را چه در دل بايد داشت ؟ پس گفت : خداوند را بگوى كه در آن وقت كه من به قلعت كالنجر 6 بودم بازداشته 7 و قصد جان من كردند و خداى ، عزّ و جلّ ، نگاه داشت ، نذرها كردم و سوگندان خوردم كه در خون كس ، حقّ و ناحقّ 8 سخن نگويم . بدان وقت كه حسنك از حج ببلخ آمد و ما قصد ماوراءالنهر كرديم و با قدر خان 9 ديدار كرديم ، پس از بازگشتن بغزنين مرا بنشاندند 10 و معلوم نه كه در باب حسنك چه رفت و امير ماضى با خليفه سخن بر چه روى گفت : بو نصر مشكان خبرهاى حقيقت 11 دارد ، از وى باز بايد پرسيد . و امير خداوند پادشاه 12 است ، آنچه فرمودنى است ، بفرمايد كه اگر بر وى 13 قرمطى درست گردد ، در خون وى سخن نگويم ، بدانكه وى را درين مالش كه امروز منم ، مرادى بوده است ، و پوست بازكرده بدان گفتم كه تا وى را در باب من سخن گفته نيايد كه من از خون همه جهانيان بيزارم و هر چند چنين است از سلطان نصيحت بازنگيرم كه خيانت كرده باشم ، تا خون وى و هيچ‌كس نريزد البتّه ، كه خون ريختن كار بازى نيست . » چون اين جواب بازبردم ، سخت دير انديشيد ، پس گفت : خواجه را بگوى : آنچه واجب باشد ، فرموده آيد . خواجه برخاست و سوى ديوان رفت ، در راه مرا كه عبدوسم گفت : تا بتوانى خداوند را بر آن دار كه خون حسنك ريخته نيايد كه زشت نامى تولّد گردد 14 . گفتم : فرمان بردارم ، و بازگشتم و با سلطان بگفتم ، قضا در كمين 15 بود ، كار خويش مىكرد .\r\nو پس از اين مجلسى كرد 16 با استادم . او 17 حكايت كرد كه در آن خلوت چه\r\n\r\n","description":"","footnote":"","page_name":" 229 ","page_number":267},
  {"content":"\r\n\r\nرفت . گفت : امير پرسيد مرا از حديث حسنك ، پس از آن از حديث خليفه ، و گفت چه گويى در دين و اعتقاد اين مرد و خلعت ستدن از مصريان 1 ؟ من در ايستادم 2 و رفتن به حج تا آنگاه كه از مدينه بوادى القرى 3 بازگشت بر راه شام ، و خلعت مصرى بگرفت ، و ضرورت ستدن و از موصل 4 راه گردانيدن 5 و ببغداد بازنشدن 6 ، و خليفه را بدل آمدن كه مگر 7 امير محمود فرموده است ، همه به تمامى شرح كردم . امير گفت : پس از حسنك درين باب چه گناه بوده است كه اگر [ به 
  ] راه باديه 8 آمدى ، در خون آن همه خلق شدى 9 ؟ گفتم « چنين بود و لكن خليفه را چندگونه صورت كردند 10 تا نيك آزار گرفت 11 و از جاى بشد و حسنك را قرمطى خواند . و درين معنى مكاتبات و آمد و شد بوده است . امير ماضى چنان كه لجوجى 12 و ضجرت 13 وى بود ، يك روز گفت : « بدين خليفهء خرف 14 شده ببايد نبشت كه من از بهر قدر عبّاسيان انگشت در كرده‌ام در همه جهان و قرمطى مىجويم و آنچه يافته آيد و درست گردد 15 ، بر دار مىكشند و اگر مرا درست شدى كه حسنك قرمطى است ، خبر بامير المؤمنين رسيدى 16 كه در باب وى چه رفتى . وى را من پرورده‌ام 17 و با فرزندان و برادران من برابر است ، و اگر وى قرمطى است من هم قرمطى باشم . » هر چند آن سخن پادشاهانه بود 18 ، بديوان آمدم و چنان نبشتم نبشته‌يى كه بندگان به خداوندان 19 نويسند . و آخر پس از آمد و شد بسيار قرار بر آن گرفت كه آن خلعت كه حسنك استده بود و آن طرايف 20 كه نزديك امير محمود فرستاده بودند آن مصريان 21 ، با رسول ببغداد فرستد تا بسوزند . و چون رسول بازآمد 22 ، امير پرسيد كه « آن خلعت و طرايف بكدام موضع سوختند ؟ » كه امير را نيك درد آمده بود 23 كه حسنك را قرمطى خوانده بود خليفه . و با آن همه 24 وحشت و تعصّب 25 خليفه زيادت مىگشت اندر نهان نه آشكارا ، تا امير محمود فرمان يافت 26 . بنده آنچه رفته است ، به تمامى بازنمود . » گفت 27 :\r\nبدانستم .\r\nپس از اين مجلس نيز بو سهل البتّه فرو نايستاد از كار . روز سه شنبه بيست و هفتم صفر چون بار بگسست ، امير خواجه را گفت : به طارم بايد نشست كه حسنك را\r\n\r\n","description":"","footnote":"","page_name":" 230 ","page_number":268},
  {"content":"\r\n\r\nآنجا خواهند آورد با قضاة و مزكّيان 1 تا آنچه خريده آمده است ، جمله بنام ما قباله 2 نبشته شود و گواه گيرد بر خويشتن . خواجه گفت : چنين كنم . و به طارم رفت و جملهء خواجه شماران 3 و اعيان و صاحب ديوان رسالت و خواجه بو القاسم كثير 4 - هر چند معزول بود - و بو سهل زوزنى و بو سهل حمدوى 5 آنجا آمدند . و امير دانشمند نبيه 6 و حاكم لشكر 7 را ، نصر خلف 8 آنجا فرستاد . و قضاة بلخ و اشراف و علما و فقها و معدّلان و مزكّيان ، كسانى كه نامدار و فراروى 9 بودند ، همه آنجا حاضر بودند و بنشسته . چون اين كوكبه 10 راست شد - من كه بو الفضلم و قومى 11 بيرون طارم بدكّانها بوديم نشسته در انتظار حسنك - يك ساعت بود 12 ، حسنك پيدا آمد بىبند ، جبّه‌اى داشت حبرى رنگ 13 با سياه مىزد 14 ، خلق گونه 15 ، درّاعه 16 و ردائى سخت پاكيزه 17 و دستارى 18 نشابورى ماليده 19 و موزهء ميكائيلى نو 20 در پاى و موى سر ماليده 21 زير دستار پوشيده كرده 22 اندك مايه پيدا مىبود ، و والى حرس 23 باوى و على رايض و بسيار پياده از هر دستى 24 . وى را به طارم بردند و تا نزديك نماز پيشين بماند ، پس بيرون آوردند و بحرس بازبردند و بر اثر وى قضاة و فقها بيرون آمدند ، اين مقدار شنودم كه دو تن با يكديگر مىگفتند كه « خواجه بو سهل را برين كه آورد 25 ؟ كه آب خويش 26 ببرد . »\r\nبر اثر 27 خواجه احمد بيرون آمد با اعيان و به خانهء خود بازشد . و نصر خلف دوست من بود ، از وى پرسيدم كه چه رفت ؟ گفت كه چون حسنك بيامد ، خواجه برپاىخاست ، چون او اين مكرمت 28 بكرد ، همه اگر خواستند يا نه 29 برپاىخاستند . بو سهل زوزنى بر خشم خود طاقت نداشت برخاست نه تمام 30 و بر خويشتن مىژكيد 31 . خواجه احمد او را گفت « در همه كارها ناتمامى . » وى نيك از جاى بشد .\r\nو خواجه امير حسنك را هر چند خواست كه پيش وى نشيند ، نگذاشت و بر دست راست من نشست . و [ بر 
  ] دست راست ، خواجه ابو القاسم كثير و بو نصر مشكان را بنشاند - هر چند بو القاسم كثير معزول بود ، امّا حرمتش سخت بزرگ بود - و بو سهل بر دست چپ خواجه ، ازين نيز سخت بتابيد 32 . و خواجهء بزرگ روى بحسنك\r\n\r\n","description":"","footnote":"","page_name":" 231 ","page_number":269},
  {"content":"\r\n\r\nكرد و گفت : خواجه چون مىباشد و روزگار چگونه مىگذارد ؟ گفت : جاى شكر است .\r\nخواجه گفت : دل شكسته نبايد داشت كه چنين حالها مردان را 1 پيش آيد ، - فرمان‌بردارى بايد نمود به هرچه خداوند فرمايد ، كه تا جان در تن است ، اميد صدهزار راحت است و فرج است . بو سهل را طاقت برسيد 2 ، گفت : خداوند را كرا كند 3 كه با چنين سگ قرمطى كه بردار خواهند كرد بفرمان امير المؤمنين چنين گفتن ؟ خواجه بخشم در بو سهل نگريست . حسنك گفت « سگ ندانم كه بوده است ، خاندان من و آنچه مرا بوده است از آلت و حشمت و نعمت جهانيان دانند . جهان خوردم و كارها راندم و عاقبت كار آدمى مرگ است ، اگر امروز اجل رسيده است ، كس باز نتواند داشت كه بر دار كشند يا جز دار كه بزرگتر از حسين على نيم 4 . اين خواجه كه مرا اين مىگويد ، مرا شعر گفته است و بر در سراى من ايستاده است . امّا حديث قرمطى ، به ازين بايد ، كه او را بازداشتند بدين تهمت نه مرا ، و اين معروف است ، من چنين چيزها ندانم . » بو سهل را صفرا بجنبيد 5 و بانگ برداشت و فرا 6 دشنام خواست شد 7 ، خواجه بانگ بر او زد و گفت : اين مجلس سلطان را كه 8 اينجا نشسته‌ايم هيچ حرمت نيست ؟ ما كارى را 9 گرد شده‌ايم ، چون ازين فارغ شويم ، اين مرد پنج و شش ماه است تا در دست شماست ، هر چه خواهى بكن . بو سهل خاموش شد و تا آخر مجلس سخن نگفت .\r\nو دو قباله نبشته بودند همه اسباب و ضياع 10 حسنك را بجمله از جهت سلطان ، و يك‌يك ضياع را نام بر وى خواندند و وى اقرار كرد بفروختن آن بطوع 11 و رغبت ، و آن سيم كه معين كرده بودند ، بستد ، و آن كسان گواهى نبشتند ، و حاكم 12 سجل كرد 13 در مجلس 14 و ديگر قضاة نيز ، على الرّسم فى امثالها 15 . چون ازين فارغ شدند ، حسنك را گفتند : باز بايد گشت . و وى روى به خواجه كرد و گفت « زندگانى خواجهء بزرگ دراز باد ، به روزگار سلطان محمود بفرمان وى در باب خواجه ژاژ مىخاييدم 16 كه همه خطا بود ، از فرمان‌بردارى چه چاره ، به ستم 17 وزارت مرا دادند و نه جاى من بود ؛ بباب خواجه هيچ قصدى نكردم و كسان خواجه را نواخته داشتم 18 » پس گفت : « من\r\n\r\n","description":"","footnote":"","page_name":" 232 ","page_number":270},
  {"content":"\r\n\r\nخطا كرده‌ام و مستوجب 1 هر عقوبت هستم كه خداوند فرمايد 2 و لكن خداوند كريم مرا فرونگذارد 3 ، و دل از جان برداشته‌ام ، از عيال و فرزندان انديشه بايد داشت ، و خواجه مرا بحل كند 4 » و بگريست . حاضران را بر وى رحمت آمد . و خواجه آب در چشم آورد 5 و گفت « از من بحلى و چنين نوميد نبايد بود كه بهبود ممكن باشد و من انديشيدم و پذيرفتم از خداى 6 ، عزّ و جلّ ، اگر قضائى است بر سر وى ، قوم او را تيمار 7 دارم . »\r\nپس حسنك برخاست و خواجه و قوم برخاستند . و چون همه بازگشتند و برفتند ، خواجه بو سهل را بسيار ملامت كرد ، و وى خواجه را بسيار عذر خواست و گفت با صفراى 8 خويش برنيامدم . و اين مجلس 9 را حاكم لشكر و فقيه نبيه بامير رسانيدند ، و امير بو سهل را بخواند و نيك بماليد 10 كه گرفتم كه بر خون اين مرد تشنه‌اى ، وزير ما را حرمت و حشمت بايستى داشت 11 . بو سهل گفت « از آن ناخويشتن‌شناسى كه وى با خداوند در هرات كرد در روزگار امير محمود ياد كردم ، خويش را نگاه نتوانستم داشت ، و بيش 12 چنين سهو نيفتد . » و از خواجه عميد عبد الرّزاق 13 ، شنودم كه اين شب كه ديگر روز آن حسنك را بر دار مىكردند ، بو سهل نزديك پدرم آمد نماز خفتن .\r\nپدرم گفت : چرا آمده‌اى ؟ گفت : نخواهم رفت تا آنگاه كه خداوند بخسبد كه نبايد رقعتى 14 نويسد بسلطان در باب حسنك به شفاعت . پدرم گفت : « بنوشتمى 15 ، اما شما تباه كرده‌ايد 16 . و سخت ناخوب است » و به جايگاه خواب رفت .\r\nو آن روز و آن شب تدبير بر دار كردن حسنك در پيش گرفتند . و دو مرد پيك 17 راست كردند 18 با جامهء پيكان كه 19 از بغداد آمده‌اند و نامهء خليفه آورده كه حسنك قرمطى را بر دار بايد كرد و به سنگ ببايد كشت تا بار ديگر بر رغم 20 خلفا هيچ‌كس خلعت مصرى نپوشد و حاجيان را در آن ديار نبرد . چون كارها ساخته آمد ، ديگر روز چهارشنبه دو روز مانده از صفر ، امير مسعود برنشست و قصد شكار كرد و نشاط سه روزه ، با نديمان و خاصّگان و مطربان ، و در شهر خليفهء شهر 21 را فرمود دارى زدن بر كران مصلّاى بلخ 22 ، فرود شارستان 23 . و خلق روى آنجا نهاده بودند ؛ بو سهل\r\n\r\n","description":"","footnote":"","page_name":" 233 ","page_number":271},
  {"content":"\r\n\r\nبرنشست و آمد تا نزديك دار و بر بالايى 1 بايستاد . و سواران رفته بودند با پيادگان تا حسنك را بيارند ؛ چون از كران بازار عاشقان درآوردند 2 و ميان شارستان رسيد ، ميكائيل بدانجا اسب بداشته بود ، پذيرهء 3 وى آمد ، وى را مؤاجر 4 خواند و دشنامهاى زشت داد . حسنك در وى ننگريست و هيچ جواب نداد ، عامّهء مردم او را لعنت كردند بدين حركت ناشيرين 5 كه كرد و از آن زشتها كه بر زبان راند ، و خواصّ مردم خود نتوان گفت كه اين ميكائيل 6 را چه گويند . و پس از حسنك اين ميكائيل كه خواهر اياز 7 را بزنى كرده بود بسيار بلاها ديد و محنتها كشيد ، و امروز بر جاى 8 است و به عبادت و قران خواندن مشغول شده است ؛ چون دوستى زشت كند ، چه چاره از بازگفتن 9 ؟\r\nو حسنك را بپاى دار آوردند ، نعوذ باللّه من قضاء السّوء 10 ، و دو پيك را ايستانيده بودند كه 11 از بغداد آمده‌اند . و قرآن‌خوانان قرآن مىخواندند 12 . حسنك را فرمودند كه جامه بيرون كش . وى دست اندر زير كرد 13 و از اربند 14 استوار كرد و پايچه‌هاى 15 ازار را ببست و جبّه و پيراهن بكشيد 16 و دور انداخت با دستار ، و برهنه با ازار بايستاد و دستها درهم زده 17 ، تنى چون سيم سفيد و رويى چون صدهزار نگار 18 . و همه خلق به درد مىگريستند . خودى 19 ، روى پوش 20 ، آهنى بياوردند عمدا 21 تنگ ، چنان كه روى و سرش را نپوشيدى ، و آواز دادند كه سر و رويش را بپوشيد تا از سنگ تباه نشود كه سرش را ببغداد خواهيم فرستاد نزديك خليفه . و حسنك را همچنان مىداشتند ، و او لب مىجنبانيد و چيزى مىخواند ، تا خودى فراخ‌تر آوردند . و درين ميان احمد جامه‌دار بيامد سوار و روى بحسنك كرد و پيغامى گفت كه خداوند سلطان مىگويد : « اين آرزوى تست كه خواسته بودى و گفته كه « چون تو پادشاه شوى ، ما را بر دار كن . » ما بر تو رحمت خواستيم كرد 22 ، اما امير المؤمنين نبشته است كه تو قرمطى شده‌اى ، و بفرمان او بر دار مىكنند . » حسنك البتّه هيچ پاسخ نداد .\r\nپس از آن خود فراخ‌تر كه آورده بودند ، سر و روى او را بدان بپوشانيدند . پس آواز دادند او را كه به دو 23 . دم نزد و از ايشان نينديشيد . هركس گفتند « شرم نداريد ،\r\n\r\n","description":"","footnote":"","page_name":" 234 ","page_number":272},
  {"content":"\r\n\r\nمرد را كه مىبكشيد 1 [ به دو 2 
  ] بدار بريد ؟ » و خواست كه شورى بزرگ بپاى شود 3 ، سواران سوى عامّه تاختند و آن شور بنشاندند و حسنك را سوى دار بردند و به جايگاه رسانيدند ، بر مركبى 4 كه هرگز ننشسته بود ، بنشاندند و جلّادش 5 استوار ببست و رسنها فرودآورد . و آواز دادند كه سنگ دهيد 6 ، هيچ‌كس دست به سنگ نمىكرد و همه زارزار مىگريستند خاصّه نشابوريان . پس مشتى رند 7 را سيم دادند كه سنگ زنند ، و مرد خود 8 مرده بود كه جلّادش رسن به گلو افكنده بود و خبه 9 كرده . اين است حسنك و روزگارش . و گفتارش ، رحمة اللّه عليه ، اين بود كه گفتى مرا دعاى نشابوريان 10 بسازد و 11 نساخت . و اگر زمين و آب مسلمانان به غصب بستد نه زمين ماند و نه آب ، و چندان غلام و ضياع 12 و اسباب و زر و سيم و نعمت هيچ سود نداشت . او رفت و اين قوم 13 كه اين مكر ساخته بودند نيز برفتند ، رحمة اللّه عليهم . و اين افسانه‌يى 14 است با بسيار عبرت . و اين همه اسباب منازعت و مكاوحت 15 از بهر حطام 16 دنيا بيك سوى نهادند 17 . احمق مردا كه دل درين جهان بندد ! كه نعمتى بدهد و زشت بازستاند 18 .\r\n لعمرك ما الدّنيا بدار اقامة * اذا زال عن عين البصير غطاؤها \r\n و كيف بقاء النّاس فيها و انّما * ينال باسباب الفناء بقاؤها 19 \r\nرودكى گويد :\r\n به سراى سپنج 20 مهمان را * دل نهادن هميشگى 21 نه رواست \r\n زير خاك اندرونت بايد خفت * گرچه اكنونت خواب بر ديباست 22 \r\n با كسان 23 بودنت چه سود كند ؟ * كه بگور اندرون شدن تنهاست \r\n يار تو 24 زير خاك مور و مگس * بدل آنكه گيسوت پيراست 25 \r\n آنكه زلفين 26 و گيسوت پيراست * گرچه دينار يا درمش بهاست \r\n چون ترا ديد زردگونه شده * سرد گردد دلش نه نابيناست 27 \r\nچون ازين فارغ شدند ، بو سهل و قوم از پاى دار بازگشتند و حسنك تنها ماند ، چنان كه تنها آمده بود از شكم مادر . و پس از آن شنيدم از بو الحسن حربلى كه دوست\r\n\r\n","description":"","footnote":"","page_name":" 235 ","page_number":273},
  {"content":"\r\n\r\nمن بود و از مختصّان 1 بو سهل ، كه يك روز شراب مىخورد و با وى بودم ، مجلسى نيكو آراسته 2 و غلامان بسيار ايستاده و مطربان همه خوش آواز . در آن ميان فرموده بود تا سر حسنك پنهان از ما آورده بودند و بداشته در طبقى با مكبّه 3 . پس گفت :\r\nنوباوه 4 آورده‌اند ، از آن بخوريم 5 . همگان گفتند : خوريم . گفت : بياريد . آن طبق بياوردند و ازو مكبّه برداشتند . چون سر حسنك را بديديم همگان متحيّر شديم و من از حال بشدم . و بو سهل بخنديد ، و باتّفاق 6 شراب در دست داشت ، ببوستان ريخت 7 ، و سر باز بردند . و من در خلوت ديگر روز او را بسيار ملامت كردم ، گفت : « اى بو الحسن ، تو مردى مرغ دلى 8 ، سر دشمنان چنين بايد . » و اين حديث فاش 9 شد و همگان او را بسيار ملامت كردند بدين حديث و لعنت كردند . و آن روز كه حسنك را بر دار كردند ، استادم بو نصر روزه بنگشاد 10 و سخت غمناك و انديشه‌مند بود ، چنان كه به هيچ‌وقت او را چنان نديده بودم ، و مىگفت : چه اميد ماند ؟ و خواجه احمد حسن هم برين حال بود و بديوان ننشست .\r\nو حسنك قريب هفت سال بر دار بماند ، چنان كه پايهايش همه فروتراشيد 11 و خشك شد ، چنان كه اثرى نماند تا بدستور 12 فروگرفتند و دفن كردند ، چنان كه كس ندانست كه سرش كجاست و تن كجاست . و مادر حسنك زنى بود سخت جگرآور 13 ، چنان شنودم كه دو سه ماه ازو اين حديث نهان داشتند ، چون بشنيد ، جزعى 14 نكرد ، چنان كه زنان كنند ، بلكه بگريست به درد ، چنان كه حاضران از درد وى خون گريستند ، پس گفت : بزرگا مردا كه اين پسرم بود 15 ! كه پادشاهى چون محمود اين جهان به دو داد و پادشاهى چون مسعود آن جهان . و ماتم پسر سخت نيكو بداشت ، و هر خردمند كه اين بشنيد ، بپسنديد . و جاى آن بود . و يكى از شعراى نشابور اين مرثيه 16 بگفت اندر مرگ وى و بدين جاى ياد كرده شد :\r\n ببريد سرش را كه سران را سر 17 بود * آرايش دهر و ملك را افسر بود \r\n گر قرمطى و جهود و گر كافر بود * از تخت بدار برشدن منكر 18 بود \r\nو بوده است در جهان مانند اين ، كه چون عبد اللّه زبير ، رضى اللّه عنهما 19 ،\r\n\r\n","description":"","footnote":"","page_name":" 236 ","page_number":274},
  {"content":"\r\n\r\nبه خلافت بنشست به مكّه ، و حجاز و عراق او را صافى شد و مصعب برادرش به خليفتى 1 وى بصره و كوفه و سواد 2 بگرفت ، عبد الملك مروان 3 با لشكر بسيار از شام قصد مصعب كرد كه مردم و آلت و عدّت 4 او داشت ، و ميان ايشان جنگى بزرگ افتاد و مصعب كشته شد ، عبد الملك سوى شام بازگشت و حجّاج يوسف 5 را با لشكرى انبوه و ساخته به مكّه فرستاد ، چنان كه آن اقاصيص 6 بشرح در تواريخ مذكور است . حجّاج با لشكر بيامد و با عبد اللّه جنگ پيوست ، و مكّه حصار شد و عبد اللّه مسجد مكّه را حصار گرفت 7 و جنگ سخت شد ، و منجنيق 8 سوى خانه 9 روان شد و سنگ مىانداختند تا يك ركن 10 را فرودآوردند . و عبد اللّه چون كارش سخت تنگ شد ، از جنگ بايستاد .\r\nو حجّاج پيغام فرستاد سوى او كه از تو تا گرفتار شدن يك‌دو روز مانده است ، و دانم كه بر امانى كه من دهم ، بيرون نيايى ، بر حكم عبد الملك بيرون آى تا ترا بشام فرستم بىبند ، عزيزا مكرّما ، آنگاه او داند كه چه بايد كرد ، تا در حرم بيش 11 ويرانى نيفتد و خونها ريخته نشود . عبد اللّه گفت : تا درين بينديشم . آن شب با قوم خويش كه مانده بودند رأى زد . بيشتر اشارت آن 12 كردند كه بيرون بايد رفت تا فتنه بنشيند و المى به تو نرسد .\r\nوى نزديك مادر آمد ، اسماء 13 - و دختر ابو بكر الصّدّيق 14 بود ، رضى اللّه عنه - ، و همه حالها با وى بگفت . اسماء زمانى انديشيد . پس گفت « اى فرزند ، اين خروج 15 كه تو بر بنى اميّه كردى دين را 16 بود يا دنيا را ؟ گفت : به خداى كه از بهر دين را 17 بود ، و دليل آنكه نگرفتم يك درم از دنيا ، و اين ترا معلوم است . گفت : پس صبر كن بر مرگ و كشتن و مثله 18 كردن ، چنان كه برادرت مصعب كرد ، كه پدرت زبير عوّام 19 بوده است و جدّت از سوى من بو بكر صدّيق ، رضى اللّه عنه . و نگاه كن كه حسين على 20 ، رضى اللّه عنهما 21 ، چه كرد . او كريم بود و بر حكم پسر زياد ، عبيد اللّه 22 تن در نداد . » گفت :\r\nاى مادر ، من هم برينم 23 كه تو مىگويى ، اما رأى و دل 24 تو خواستم كه بدانم درين كار . اكنون بدانستم و مرگ با شهادت 25 پيش من خوش گشت . امّا مىانديشم كه چون كشته شوم ، مثله كنند . مادرش گفت : چون گوسپند را بكشند از مثله كردن و پوست بازكردن 26 دردش نيايد .\r\n\r\n","description":"","footnote":"","page_name":" 237 ","page_number":275},
  {"content":"\r\n\r\nعبد اللّه همه‌شب نماز كرد و قران خواند ، وقت سحر غسل كرد و نماز بامداد به جماعت بگزارد و سورهء نون و القلم 1 و سورهء هل اتى على الانسان 2 در دو ركعت بخواند و زره بپوشيد و سلاح ببست - و در عرب هيچ‌كس جنگ پياده چون وى نكرده است - و در رفت و مادر را در كنار گرفت و بدرود كرد ، و مادرش زره بر وى راست مىكرد 3 و بغلگاه 4 مىدوخت و مىگفت « دندان افشار با اين فاسقان 5 تا بهشت يا بى » ، چنان كه گفتى او را بپالوده خوردن مىفرستد ، و البتّه جزعى نكرد ، چنان كه زنان كنند . و عبد اللّه بيرون آمد ، لشكر خويش را بيافت پراگنده 6 و برگشته و وى را فرودگذاشته 7 ، مگر قومى كه از اهل و خويش او بودند كه با وى ثبات خواستند كرد 8 ، در جوشن و زره و مغفر و سلاح غرق بودند ، آواز داد كه رويها به من نماييد ، همگان رويها بوى نمودند ، عبد اللّه اين بيت بگفت ، شعر :\r\n انّى اذا اعرف يومى اصبر * اذ بعضهم يعرف ثمّ ينكر \r\n9 چون به جنگ جاى 10 رسيدند ، بايستادند - روز سه‌شنبه بود هفدهم جمادى الاولى سنهء ثلث و سبعين من الهجرة 11 - و حجّاج يوسف از آن روى درآمد با لشكر بسيار ، و ايشان را مرتّب كرد ، اهل حمص 12 را برابر در كعبه بداشت و مردم دمشق را برابر در بنو شيبه 13 و مردم اردن 14 را برابر در صفا 15 و مروه 16 و مردم فلسطين را برابر در بنو جمح و مردم قنّسرين 17 را برابر در بنو سهم . و حجّاج و طارق بن عمرو با معظم لشكر بر مروه بايستاد و علم بزرگ 18 آنجا بداشتند .\r\nعبد اللّه زبير چون ديد لشكرى بىاندازه از هر جانبى روى به دو نهادند ، روى بقوم خويش كرد و گفت : يا آل الزّبير ، لو طبتم لى نفسا عن انفسكم كنّا اهل بيت من العرب اصطلمنا ( فى اللّه ) عن آخرنا و ما صحبنا عارا . امّا بعد يا آل الزّبير فلا يرعكم وقع السّيوف فانّى لم احضر موطنا قطّ الّا ارتثثت فيه بين القتلى و ما اجد من دواء جراحها أشدّ ممّا اجد من الم وقعها ، صونوا سيوفكم كما تصونون وجوهكم ، لا اعلم امرأ منكم كسر سيفه و استبقى نفسه ، فانّ الرّجل اذا ذهب سلاحه فهو كالمرأة اعزل .\r\nغضّوا ابصاركم عن البارقة و ليشغل كلّ امرئ قرنه و لا يلهينّكم السّؤال عنّى و لا يقولنّ\r\n\r\n","description":"","footnote":"","page_name":" 238 ","page_number":276},
  {"content":"\r\n\r\nاحد اين عبد اللّه بن الزّبير الا من كان سائلا عنّى ، فانّى فى الرّعيل الاوّل 1 . ثمّ قال ، شعر :\r\n ابى لابن سلمى انّه غير خالد * ملاقى المنايا اىّ صرف تيمّما \r\n فلست بمبتاع الحياة بسبّة * و لا مرتق من خشية الموت سلّما 2 \r\nپس گفت « بسم اللّه 3 ، هان اى آزادمردان ، حمله بريد » و درآمد چون شيرى دمان 4 بر هر جانب . و هيچ جانبى نبود كه وى بيرون آمد با كم از ده تن كه نه از پيش وى دررميدند ، چنان كه روبهان از پيش شيران گريزند . و جان را مىزدند 5 ، و جنگ سخت شد و دشمنان بسيار بودند . عبد اللّه نيرو كرد تا جملهء مردم برابر درها را پيش حجّاج افكند و نزديك بود كه هزيمت شدند 6 ، حجّاج فرمود تا علم پيشتر بردند و مردم آسوده 7 و مبارزان نامدار از قلب بيرون شدند و با يكديگر درآويختند 8 . درين آويختن عبد اللّه زبير را سنگى سخت بر روى آمد و خون بر روى فرودويد ، آواز داد و گفت :\r\n فلسنا على الاعقاب تدمى كلومنا * و لكن على اقدامنا تقطر الدّما 9 \r\nو سنگى ديگر آمد قويتر 10 بر سينه‌اش كه دستهايش از آن بلرزيد ، يكى از موالى 11 عبد اللّه خون ديد ، بانگ كرد كه « امير المؤمنين 12 را بكشتند . » و دشمنان وى را نمىشناختند ، كه روى پوشيده داشت ، چون از مولى بشنيدند و بجاى آوردند 13 كه او عبد اللّه است ، بسيار مردم به دو شتافت 14 و بكشتندش ، رضى اللّه عنه ، و سرش بر داشتند و پيش حجّاج بردند . او سجده كرد . و بانگ برآمد كه عبد اللّه زبير را بكشتند ، زبيريان صبر كردند 15 تا همه كشته شدند ، و فتنه بياراميد . و حجّاج در مكه آمد و بفرمود تا آن ركن را كه به سنگ منجنيق ويران كرده بودند ، نيكو كنند 16 و عمارتهاى ديگر كنند 17 . و سر عبد اللّه زبير ، رضى اللّه عنهما ، را به نزديك عبد الملك مروان فرستاد و فرمود تا جثّهء 18 او را بر دار كردند . خبر كشتن به مادرش آوردند ، هيچ جزعى نكرد و گفت : انّا للّه و انّا اليه راجعون 19 ، اگر پسرم نه چنين كردى ، نه پسر زبير و نبسهء 20 بو بكر صدّيق ، رضى اللّه عنهما ، بودى . و مدّتى برآمد ، حجّاج پرسيد كه اين عجوزه 21\r\n\r\n","description":"","footnote":"","page_name":" 239 ","page_number":277},
  {"content":"\r\n\r\nچه مىكند ؟ گفتار و صبورى وى بازنمودند . گفت : « سبحان اللّه العظيم 1 ! اگر عايشه ، ام‌ّالمؤمنين 2 و اين خواهر دو مرد بودندى ، هرگز اين خلافت به بنى اميّه نرسيدى ، اين است جگر 3 و صبر ، حيلت بايد كرد تا مگر وى را بر پسرش بتوانيد گذرانيد تا خود چه گويد » پس گروهى زنان را برين كار بگماشتند و ايشان درايستادند 4 و حيلت ساختند تا اسماء را بر آن جانب بردند . چون دار بديد ، بجاى آورد كه پسرش است ، روى بزنى كرد از شريف‌ترين زنان و گفت : گاه آن نيامد كه اين سوار را ازين اسب 5 فرودآورند ؟ » و برين نيفزود و برفت ، و اين خبر بحجّاج بردند ، بشگفت بماند و فرمود تا عبد اللّه را فروگرفتند و دفن كردند .\r\nو اين قصّه هرچند دراز است ، درو فايده‌هاست ، و ديگر دو حال را 6 بياوردم كه تا مقرّر گردد كه حسنك را در جهان ياران 7 بودند بزرگتر از وى ؛ اگر بوى چيزى رسيد كه بديشان رسيده بود ، بس شگفت داشته نيايد 8 . و ديگر اگر مادرش جزع نكرد و چنان سخن بگفت ، طاعنى 9 نگويد كه اين نتواند بود ، كه ميان مردان و زنان تفاوت بسيار است ، و ربّك يخلق ما يشاء و يختار 10 .\r\nو هارون الرّشيد جعفر را ، پسر يحيى برمك 11 ، چون فرموده بود تا بكشند ، مثال داد تا به چهار پاره كردند و به چهار دار كشيدند ، و آن قصّه سخت معروف است ، و نياوردم كه سخن سخت دراز مىكشد 12 و خوانندگان را ملالت افزايد و تاريخ را فراموش كنند و بو الفضل را بودى 13 كه چيزهاى ناشايست 14 گفتندى ، و هارون پوشيده كسان گماشته بود كه تا هركس زير دار جعفر گشتى و تأذّيى 15 و توجّعى 16 نمودى و ترحّمى 17 ، بگرفتندى و نزديك وى آوردندى و عقوبت كردندى . و چون روزگارى برآمد ، هارون پشيمان شد از برانداختن برمكيان . مردى بصرى 18 يك روز مىگذشت ، چشمش بر دارى از دارهاى جعفر افتاد ، با خويشتن گفت :\r\n اما و اللّه لو لا خوف واش * و عين للخليفة لا تنام \r\n لطفنا حول جذعك و استلمنا * كما للنّاس بالحجر استلام 19 \r\nدر ساعت 20 اين خبر و ابيات به گوش هارون رسانيدند و مرد را گرفته پيش وى\r\n\r\n","description":"","footnote":"","page_name":" 240 ","page_number":278},
  {"content":"\r\n\r\nآوردند . هارون گفت : منادى 1 ما شنيده بودى ، اين خطا چرا كردى ؟ گفت : شنوده بودم و لكن برمكيان را بر من دستى 2 است كه كسى چنان نشنوده است ، خواستم كه پوشيده 3 حقّى گزارم و گزاردم و خطائى رفت كه فرمان خداوند نگاه نداشتم . و اگر ايشان بر آن حال مىشايند 4 ، هرچه به من رسد ، روا دارم . هارون قصّه خواست ؛ مرد بگفت ؛ هارون بگريست و مرد را عفو كرد . و اين قصّه‌هاى دراز از نوادرى 5 و نكته‌يى و عبرتى خالى نباشد .\r\nچنان خواندم در اخبار خلفا كه يكى از دبيران مىگويد كه بو الوزير 6 ديوان صدقات و نفقات 7 به من داد ؛ در روزگار هارون الرّشيد 8 يك روز ، پس از برافتادن آل برمك ، جريدهء 9 كهن‌تر مىبازنگريستم در ورقى ديدم نبشته : بفرمان امير المؤمنين 10 نزديك امير ابو الفضل جعفر بن يحيى البرمكى ، ادام اللّه لامعه 11 ، برده آمد از زر چندين و از فرش چندين و كسوت 12 و طيب 13 و اصناف نعمت چندين وز جواهر چندين ، و مبلغش سى بار هزار هزار درم 14 . پس به ورقى ديگر رسيدم ، نبشته بود كه اندرين روز اطلاق كردند 15 بهاى بوريا 16 و نفط 17 تا تن جعفر يحيى برمكى را سوخته آيد به بازار ، چهار درم 18 و چهار دانگ و نيم ، سبحان اللّه الّذي لا يموت ابدا 19 ! و من كه بو الفضلم كتاب بسيار فرونگريسته‌ام خاصّه اخبار و از آن التقاطها كرده 20 ، در ميانهء اين تاريخ چنين سخنها از براى آن آرم تا خفتگان و به دنيا فريفته‌شدگان 21 بيدار شوند و هركس آن كند كه امروز و فردا 22 او را سود دارد ، و اللّه الموفّق لما يرضى بمنّه و سعة رحمته 23 .\r\nو ابن بقية 24 الوزير را هم بر دار كردند در آن روزگار كه عضد الدّولة فنّا خسرو 25 بغداد بگرفت و پسر عمّش بختيار كشته شد - كه وى را عزّ الدّولة مىگفتند - در جنگ كه ميان ايشان رفت . و آن قصّه دراز است و در اخبار آل بويه بيامده در كتاب تاجى 26 كه بو اسحاق دبير ساخته است . و اين پسر بقية الوزير جبّارى بود از جبابره 27 ، مردى فاضل و بانعمت و آلت و عدّت و حشمت بسيار اما متهوّر . و هم خليفه ، الطّائع للّه 28 را وزيرى مىكرد و هم بختيار را ، و در منازعتى كه مىرفت ميان بختيار و عضد الدولة\r\n\r\n","description":"","footnote":"","page_name":" 241 ","page_number":279},
  {"content":"\r\n\r\nبىادبيها و تعدّيها و تهوّرها كرد و از عواقب نينديشيد كه با چون عضد مردى با سستى خداوندش 1 آنها كرد كه كردن آن خطاست ، و با قضا مغالبت 2 نتوانست كرد ، تا لاجرم چون عضد بغداد بگرفت ، فرمود تا او را بر دار كردند و به تير و سنگ بكشتند . و در مرثيهء او اين ابيات بگفتند ، شعر :\r\n علوّ فى الحياة و فى الممات * لحق انت احدى المعجزات \r\n كانّ النّاس حولك حين قاموا * وفود نداك ايّام الصّلات \r\n كانّك قائم فيهم خطيبا * و كلّهم قيام للصّلاة \r\n مددت يديك نحوهم احتفالا * كمدّهما اليهم بالهبات \r\n و لمّا ضاق بطن الارض عن ان * يضمّ علاك من بعد الممات \r\n اصاروا الجوّ قبرك و استنابوا * عن الاكفان ثوب السّافيات \r\n لعظمك فى النّفوس تبيت ترعى * بحفّاظ و حرّاس ثقات \r\n و تشعل حولك النّيران ليلا * كذلك كنت ايّام الحياة \r\n ركبت مطيّة من قبل زيد * علاها فى السّنين الماضيات \r\n و تلك فضيلة فيها تأسّ * تباعد عنك تعيير العداة \r\n و لم ار قبل جذعك قطّ جذعا * تمكّن من عناق المكرمات \r\n اسأت الى النّوائب فاستثارت * فانت قتيل ثأر النّائبات \r\n و كنت تجير من صرف اللّيالى * فعاد مطالبا لك بالتّرات \r\n و صيّر دهرك الاحسان فيه * الينا من عظيم السيّئات \r\n و كنت لمعشر سعدا فلمّا * مضيت تفرّقوا بالمنحسات \r\n غليل باطن لك فى فؤادى * يخفّف بالدّموع الجاريات \r\n و لو انّى قدرت على قيام * لفرضك و الحقوق الواجبات \r\n ملات الارض من نظم القوافى * و نحت بها خلاف النائحات \r\n و لكنّى اصبّر عنك نفسى * مخافة ان اعدّ من الجناة \r\n و مالك تربة فاقول تسقى * لانّك نصب هطل الهاطلات \r\n\r\n","description":"","footnote":"","page_name":" 242 ","page_number":280},
  {"content":"\r\n\r\n عليك تحيّة الرّحمن تترى * برحمات غواد رائحات 1 \r\nاين ابيات بدين نيكوئى ابن الانبارى 2 راست ، و اين بيت كه گفته است « ركبت مطيّة من قبل زيد » زيد بن علىّ 3 بن الحسين بن علىّ بن ابى طالب را خواهد ، رضى اللّه عنهم اجمعين 4 . و اين زيد را طاقت برسيد 5 از جور بنى اميه و خروج كرد 6 در روزگار خلافت هشام بن عبد الملك 7 ، و نصر سيّار 8 امير خراسان بود ، و قصّهء اين خروج دراز است و در تواريخ پيدا و آخر كارش آن است كه وى را بكشتند ، رحمة اللّه عليه ، و بر دار كردند و سه چهار سال بر دار بگذاشتند . حكم اللّه بينه و بين جميع آل الرّسول و بينهم 9 . و شاعر آل عباس 10 حثّ 11 مىكند بو العباس سفّاح 12 را بر كشتن بنى اميه در قصيده‌يى كه گفته است و نام شاعر سديف 13 بود - و اين بيت از آن قصيده بيارم ، بيت :\r\n و اذكرن مصرع الحسين و زيد * و قتيلا بجانب المهراس 14 \r\nاين حديث بر دار كردن حسنك به پايان آورم و چند قصّه و نكته بدان پيوستم سخت مطوّل 15 و مبرم 16 درين تأليف - و خوانندگان مگر معذور دارند و عذر من بپذيرند و از من بگرانى فرانستانند 17 - و رفتم بر سر كار تاريخ كه بسيار عجايب در پرده است كه اگر زندگى باشد آورده آيد ، ان شاء اللّه تعالى .\r\nذكر انفاذ الرّسل فى هذا الوقت الى قدر خان لتجديد العقد و العهد بين الجانبين 18 .\r\nامير محمود ، رضى اللّه عنه ، چون ديدار كرد با قدر خان و دوستى مؤكّد گرديد به عقد و عهد ، چنان كه بياورده‌ام پيش ازين سخت مشرّح 19 ، مواضعت 20 برين جمله بود كه حرّه زينب 21 ، رحمة اللّه عليها ، از جانب ما نامزد يغان‌تگين 22 بود پسر قدر خان كه درين روزگار او را بغراخان مىگفتند - و پارينه سال 23 ، چهارصد و چهل و نه ، زنده بود و چندان حرص نمود كه مر ارسلان خان را فروگرفت و چنان برادر محتشم را بكشت ، چون كارش قرار گرفت ، فرمان يافت 24 و با خاك برابر شد و سخت نيكو گويد ، شعر :\r\n اذا تمّ امر دنا نقصه * توقّع زوالا اذا قيل تمّ 25 \r\n\r\n","description":"","footnote":"","page_name":" 243 ","page_number":281},
  {"content":"\r\n\r\nو سخت عجب است كار گروهى از فرزندان آدم ، عليه السّلام كه يكديگر را بر خيره 1 مىكشند و مىخورند از بهر حطام عاريت 2 را و آنگاه خود مىگذارند و مىروند تنها به زير زمين با و بال 3 بسيار ، و درين چه فايده است يا كدام خردمند اين اختيار كند ؟ و لكن چه كنند كه 4 چنان نروند كه با قضا مغالبت 5 نرود - و دخترى از آن قدر خان بنام امير محمد عقد نكاح كردند كه امير محمود ، رضى اللّه عنه ، در آن روزگار اختيار چنان مىكرد كه جانبها بهر چيزى محمّد را استوار كند ، و چه دانست كه در پردهء غيب چيست ؟ پس چون امير محمّد در بند افتاد و ممكن نگشت آن دختر آوردن ، و عقد نكاح تازه بايست كرد بنام امير مسعود ، رضى اللّه عنه ، خلوتى كرد روز دوشنبه سوم ماه ربيع الاوّل اين سال با وزير خواجه احمد و استادم بو نصر و درين معنى رأى زدند تا قرار گرفت كه دو رسول با نامه فرستاده آيد يكى از جمله ندماء و يكى از جملهء قضاة ، عهد و عقد را ، و اتّفاق بر خواجه بو القاسم حصيرى كه امروز بر جاى است ، و بر جاى باد و بر بو طاهر تبّانى كه از اكابر 6 تبانيان 7 بود و يگانه در فضل و علم و ورع 8 و خويشتن‌دارى و با اين همه قدّى و ديدارى 9 داشت سخت نيكو و خطّ و قلمش 10 همچون رويش 11 - و كم خطّ در خراسان ديدم به نيكوئى خطّ او ، و آن جوانمرد سه سال در ديار ترك ماند و بازآمد بر مراد ، چون به پروان 12 رسيد ، گذشته شد 13 ، و بيارم اين قصّه را بجاى خويش و استادم نامه و دو مشافهه 14 نبشت درين باب سخت نادر و بشد 15 آن نسخت ، ناچار نسخت كردم آن را كه پيچيده‌كارى 16 است تا ديده آيد . و نخست قصّه‌يى از آن تبانيان برانم كه تعلّق دارد به چند نكتهء پادشاهان و پس از آن نسختها نبشته آيد ، كه در هر فصل از چنين فصول بسيار نوادر و عجايب حاصل شود و من كار خويش مىكنم و اين ابرام 17 مىدهم ، مگر معذور دارند .\r\n\r\nقصّة التّبّانية\r\nتبّانيان را نام و ايّام از امام ابو العبّاس تبّانى ، رضى اللّه عنه ، برخيزد ، و وى جدّ خواجه امام بو صادق تبّانى است ، ادام اللّه سلامته 18 ، كه امروز عمرى به سزا 19 يافته\r\n\r\n","description":"","footnote":"","page_name":" 244 ","page_number":282},
  {"content":"\r\n\r\nاست و در رباط 1 مانك على ميمون 2 مىباشد و در روزى افزون صد فتوى 3 را جواب مىدهد و امام روزگار است در همه علوم . و سبب اتّصال وى بياورم بدين دولت درين فصل ، و پس در روزگار پادشاهان اين خاندان ، رضى اللّه عنهم اجمعين ، برانم از پيشواييها و قضاها 4 و شغلها كه وى را فرمودند ، بمشيّة اللّه و اذنه 5 . و اين بو العباس جدّش ببغداد شاگرد يعقوب ابو يوسف بود پسر ايّوب .\r\nو بو يوسف يعقوب انصارى ، قاضى قضاة 6 هارون الرّشيد و شاگرد امام ابو حنيفه 7 ، رضى اللّه عنهم ، از امامان مطلق 8 و اهل اختيار 9 بود بىمنازع 10 . و ابو العبّاس را هم از اصحاب ابو حنيفه شمرده‌اند كه در مختصر صاعدى 11 كه قاضى امام ابو العلاء صاعد ، رحمه اللّه كرده است 12 ، ملاء سلطان مسعود و محمد 13 ابنا السّلطان 14 يمين الدّولة ، رضى اللّه عنهم اجمعين ، ديدم نبشته در اصول مسائل « اين قول بو حنيفه است و از آن بو يوسف 15 و محمد و زفر 16 و بو العبّاس تبّانى و قاضى ابو الهيثم 17 . »\r\nو فقيهى بود از تبّانيان كه او را بو صالح گفتندى ، خال والدهء 18 اين بو صادق تبّانى .\r\nوى را سلطان محمود تكليف كرد 19 ، بدان وقت كه به نشابور بود در سپاه‌سالارى سامانيان ، و بغزنين فرستاد تا اينجا امامى باشد اصحاب بو حنيفه را ، رحمة اللّه عليه . و فرستادن وى در سنهء خمس و ثمانين و ثلاثمائه 20 . و بدربستيان 21 در آن مدرسه كه آنجاست ، درس كردى 22 . و قاضى قضاة ابو سليمان داود بن يونس ، ابقاه اللّه 23 ، كه اكنون بر جاى 24 است مقدّم‌تر و بزرگتر اين شهر - هرچند بساحل الحياة 25 رسيده است و افگار 26 بمانده - و برادرش ، قاضى زكّى 27 ، محمود 28 ، ابقاه اللّه ، از شاگردان بو صالح بودند و علم از وى آموختند . و محلّ بو صالح نزديك امير محمود تا بدان جايگاه بود كه چون گذشته شد در سنهء أربعمائة ، خواجه ابو العبّاس اسفراينى وزير را گفت « در مدرسهء اين امام رو ، ماتم وى بدار 29 كه وى را فرزندى نيست كه ماتم وى بدارد ، و من 30 روا داشتمى در دين و اعتقاد خويش كه اين حق بتن خويش گزاردمى ، امّا مردمان ازين گويند و باشد كه عيب كنند 31 و از تو محتشم‌تر ما را چاكر نيست ، وزير و خليفهء مايى . »\r\n\r\n","description":"","footnote":"","page_name":" 245 ","page_number":283},
  {"content":"\r\n\r\nو بو بشر تبّانى ، رحمه اللّه ، هم امام بزرگ بود به روزگار سامانيان و ساخت زر 1 داشت ، و بدان روزگار اين تشريف 2 سخت بزرگ بوده است كه كارها تنگ گرفته بوده‌اند 3 .\r\nو اگر از خوانندگان اين كتاب كسى گويد : اين چه درازى 4 است كه بو الفضل در سخن مىدهد ؟ جواب آنست كه من تاريخى مىكنم پنجاه سال را كه بر چندين هزار ورق مىافتد 5 و در او اسامى بسيار مهتران و بزرگان است از هر طبقه ، اگر حقّى بباب همشهريان خود هم بگزارم و خاندانى بدان بزرگى را پيداتر كنم 6 بايد كه از من فراستانند 7 .\r\nو بسر قصّهء سپاه‌سالارى سلطان محمود ، رضى اللّه عنه ، از جهت سامانيان را 8 بازشوم 9 و نكته‌يى چند سبك 10 از هر دستى 11 از آن بگويم كه فايده‌هاست درين ، و گسيل كردن اين امام ابو صالح تبّانى را .\r\nو آمدن بغراخان پدر قدر خان ببخارا و فساد كار آل سامان در ماه ربيع الاوّل سنهء اثنتين و ثمانين و ثلاثمائه 12 بود ، و اين قصّه دراز است ، و از خزائن سامانيان مالهاى بىاندازه و ذخاير نفيس برداشت ، پس نالان 13 شد بعلّت بو اسير 14 و چون عزم درست كرد كه بكاشغر 15 بازرود عبد العزيز 16 بن نوح بن نصر السّامانى را بياورد و خلعت داد و گفت : شنيدم كه ولايت از تو به غصب بستده‌اند ، من به تو بازدادم كه شجاع و عادل و نيكوسيرتى . دل قوى دار و هرگاه كه حاجت آيد من مدد توام . و خان بازگشت سوى سمرقند و نالانى بر وى آنجا سخت‌تر شد و فرمان يافت ، رحمه اللّه ، و لكلّ امرئ فى الدّنيا نفس معدود و اجل محدود 17 . و امير رضى 18 ببخارا بازآمد روز چهار - شنبه نيمهء جمادى الاخرى سنهء اثنتين و ثمانين و ثلاثمائه 19 و اين عبد العزيز عمّش 20 را بگرفت و بازداشت و هر دو چشم وى پركافور كرد 21 تا كور شد ، چنان كه گفت : ابو الحسن علىّ بن احمد بن ابى طاهر ، ثقهء 22 امير رضى ، كه من حاضر بودم بدين وقت كه اين بيچاره را كور مىكردند ، بسيار جزع 23 كرد و بگريست ، پس گفت : « هنر 24 بزرگ آن است كه روزى خواهد بود جزا و مكافات را در آن جهان و داورى عادل كه ازين ستمكاران داد مظلومان بستاند . » و اگر نبودى ، دل و جگر بسيار كس پاره شدى 25 .\r\n\r\n","description":"","footnote":"","page_name":" 246 ","page_number":284},
  {"content":"\r\n\r\nو چون امير رضى بدار الملك قرار گرفت و جفاها و استخفافهاى بوعلى سيمجور 1 از حد بگذشت ، بامير سبكتگين نامه نبشت و رسول فرستاد و درخواست تا رنجه شود و بدشت نخشب 2 آيد تا ديدار كنند و تدبير اين كار بسازند . امير عادل سبكتگين برفت با لشكر بسيار آراسته و پيلان فراوان - و امير محمود را با خويشتن برد كه فرموده بود آوردن كه سپاه‌سالارى خراسان به دو داده آيد . و برفتند و با يكديگر ديدار كردند و سپاه‌سالارى بامير محمود دادند و سوى بلخ جمله بازگشتند و وى را لقب سيف الدّولة كردند . و امير رضى نيز حركت كرد با لشكرى عظيم از بخارا و جمله شدند و سوى هرات كشيدند ، و بوعلى سيمجور آنجا بود با برادران و فائق 3 و لشكرى بزرگ . و روزى دو سه رسولان آمدند و شدند تا صلحى افتد ، نيفتاد كه لشكر بوعلى تن در ندادند .\r\nو بدر هرات جنگ كردند جنگى سخت روز سه‌شنبه نيمهء ماه رمضان سنهء اربع و ثمانين و ثلاثمائه 4 ، و بوعلى شكسته شد و بسوى نشابور بازگشت و امير خراسان سوى بخارا ، و امير گوزگانان خسر 5 سلطان محمود ، ابو الحارث فريغون 6 ، و امير عادل سبكتگين سوى نشابور رفتند سلخ 7 شوّال اين سال ، و بوعلى سيمجور سوى گرگان رفت . و اين قصّه بجاى ماندم 8 تا پس ازين آورده شود كه قصّهء ديگر تعليق داشتم 9 سخت نادر و دانستنى تا بازنمايم كه تعلّق دارد بامير سبكتگين ، رضى اللّه عنه و اللّه اعلم بالصّواب 10 .\r\n\r\nسرگذشت امير عادل سبكتگين 11 ، رضى اللّه عنه ، كه ميان او و خواجهء او كه وى را از تركستان آورد رفته بود و خواب ديدن امير سبكتگين\r\nحكايت كرد مرا شريف 12 ابو المظفّر بن احمد بن 13 ابى القاسم الهاشمى الملقّب بالعلوىّ در شوّال سنهء خمسين و أربعمائة 14 - و اين بزرگ آزاد مردى است باشرف و نسب و فاضل و نيك شعر ، و قريب صدهزار بيت شعرست او را درين دولت و پادشاهان گذشته ، رضى اللّه عنهم و ابقى السّلطان المعظّم ابا شجاع فرّخ زاد ابن ناصر دين اللّه 15 - گفت : بدان وقت كه امير عادل ببخارا رفت تا با امير رضى ديدار كند ، جدّ مرا احمد بن ابى القاسم بن جعفر الهاشمى را به نزديك امير بخارا فرستاد ، و امير گوزگانان\r\n\r\n","description":"","footnote":"","page_name":" 247 ","page_number":285},
  {"content":"\r\n\r\nرا با وى فرستاد به حكم آنكه سپاه‌سالار بود 1 تا كار قرار دادند ؛ و امير رضى وى را بنواخت و منشور داد بموضع 2 خراج حايطى 3 كه او داشت . و جدّم چون فرمان يافت ، اين موضع بنام پدرم كرد امير محمود و منشور فرمود ، كه امير خراسان گشته بود و سامانيان برافتاده بودند و وى پادشاه شده . و جدّم گفت : چون از جنگ هرات فارغ شديم و سوى نشابور كشيديم ، هر روزى رسم چنان بود كه امير گوزگانان و همه سالاران محتشم ، از آن سامانى و خراسانى 4 ، بدر خيمهء امير عادل سبكتگين آمدندى پس از نماز [ ديگر 
  ] و سوار بايستادندى ، چون وى بيرون آمدى تا برنشيند ، اين همه بزرگان پياده شدندى تا وى برنشستى و سوى منزل كشيدندى 5 . چون بمنزلى رسيد كه آن را خاكستر 6 گويند ، يك روز آنجا بار افگند و بسيار صدقه فرمود درويشان را و پس [ از 
  ] نماز ديگر برنشست و در آن صحراها مىگشت و همه اعيان با وى . و جاى جاى در آن صحراها افرازها 7 و كوهپايه‌ها 8 بود ، پاره كوهى 9 ديديم ، امير سبكتگين گفت : يافتم ، و اسب بداشت و غلامى پنج و شش 10 را پياده كرد و گفت : فلان جاى بكاويد 11 . كاويدن گرفتند 12 و لختى فرورفتند . ميخى آهنين پيدا آمد سطبر 13 ، چنان كه ستورگاه 14 را باشد ، حلقه ازو جدا شده 15 ، بركشيدند . امير سبكتگين آن را بديد ، از اسب فرودآمد به زمين و خداى را ، عزّ و جلّ ، شكر كرد و سجده كرد و بسيار بگريست و مصلّاى 16 نماز خواست و دو ركعت نماز كرد و فرمود تا اين ميخ برداشتند و برنشست و بايستاد . اين بزرگان گفتند : اين حال چه حال است كه تازه گشت 17 ؟ گفت : قصّه‌يى نادر 18 است ، بشنويد :\r\n« پيش از آنكه من به سراى الپ‌تگين افتادم ، خواجه‌يى كه از آن او بودم مر او سيزده يارم را از جيحون بگذرانيد و به شبرقان 19 آورد و از آنجا بگوزگانان ، و پدر اين امير آن وقت پادشاه گوزگانان بود . ما را به نزديك او بردند . هفت تن را جز از من بخريد و مرا و پنج تن را اختيار نكرد . و خواجه از آنجا سوى نشابور كشيد و بمرو الرّوذ 20 و سرخس چهار غلام ديگر را بفروخت ، من ماندم و يارى دو . و مرا سبكتگين دراز گفتندى .\r\nو به قضا 21 سه اسب خداوند در زير من ريش 22 شده بود ، چون بدين خاكستر رسيديم اسب\r\n\r\n","description":"","footnote":"","page_name":" 248 ","page_number":286},
  {"content":"\r\n\r\nديگر زير من ريش شد و خداوندم بسيار مرا بزده بود و زين بر گردن من نهاده . من سخت غمناك بودم از حال و روزگار خويش و بىدولتى 1 كه كس مرا نمىخريد . و خداوندم سوگند خورده بود كه مرا به نشابور پياده برد و همچنان برد . آن شب با غمى سخت بزرگ بخفتم ، در خواب ديدم خضر را ، عليه السّلام ، نزديك من آمد ، مرا پرسيد و گفت : چندين غم چرا مىخورى ؟ گفتم :\r\nاز بخت بد خويش . گفت : غم مدار و بشارت دهم ترا كه مردى بزرگ و بانام خواهى شد ، چنان كه وقتى بدين صحرا بگذرى با بسيار مردم محتشم و تو مهتر ايشان 2 ؛ دل شاد دار و چون اين پايگاه بيافتى با خلق خداى نيكويى كن و داد بده تا عمرت دراز گردد و دولت بر فرزندان تو بماند . گفتم : سپاس دارم . گفت : دست مرا ده و عهد كن .\r\nدست به دو دادم و پيمان كردم ، دستم نيك بيفشرد . و از خواب بيدار شدم و چنان مىنمود كه اثر آن افشردن بر دست من است . برخاستم ، نيم‌شب غسل كردم و در نماز ايستادم تا ركعتى پنجاه 3 كرده آمد و بسيار دعا كردم و بگريستم ، و در خود قوّتى بيشتر مىديدم .\r\nپس اين ميخ برداشتم و بصحرا بيرون آمدم و نشان فروبردم . چون روز شد ، خداوندم ، بارها برنهاد و ميخ طلب كرد ، نيافت ، مرا بسيار بزد به تازيانه و سوگند گران خورد كه بهر بها كه ترا بخواهند خريد ، بفروشم . و دو منزل تا نشابور پياده رفتم . و الپ‌تگين به نشابور بود بر سپاه‌سالارى سامانيان با حشمتى بزرگ ، و مرا با دو يارم به دو بفروخت .\r\nو قصّه پس از آن دراز است ، تا بدين درجه رسيدم كه مىبينيد . » و اللّه اعلم بالصّواب .\r\n\r\nحكايت امير عادل سبكتگين با آهوى ماده و بچهء او و ترحّم كردن بر ايشان و خواب ديدن\r\nاز عبد الملك مستوفى 4 ببست شنيدم هم در سنهء خمسين و أربعمائة - و اين آزاد - مرد مردى دبير است و مقبول القول 5 و به كار آمده 6 و در استيفا آيتى 7 - گفت : بدان وقت كه امير سبكتگين ، رضى اللّه عنه ، بست بگرفت و بايتوزيان 8 برافتادند ، زعيمى 9 بود به ناحيت جالقان 10 ، وى را احمد بو عمر گفتندى ، مردى پير و سديد 11 و توانگر . امير سبكتگين وى را بپسنديد از جملهء مردم آن ناحيت و بنواخت و به خود نزديك كرد . و اعتمادش با وى\r\n\r\n","description":"","footnote":"","page_name":" 249 ","page_number":287},
  {"content":"\r\n\r\nبدان جايگاه بود كه هر شبى مر او را بخواندى و تا ديرى نزديك امير بودى . و نيز با وى خلوتها كردى شادى و غم و اسرار گفتى . و اين پير دوست پدر من بود ، احمد بو ناصر مستوفى . روزى با پدرم مىگفت - و من حاضر بودم - كه امير سبكتگين با من شبى حديث مىكرد و احوال و اسرار [ و 
  ] سرگذشتهاى خويش بازمىنمود 1 .\r\nپس گفت : پيشتر از آنكه من بغزنين افتادم ، يك روز برنشستم نزديك نماز ديگر و بصحرا بيرون رفتم ببلخ و همان يك اسب داشتم و سخت تيزتگ 2 و دونده بود ، چنان كه هر صيد كه پيش آمدى ، بازنرفتى 3 . آهويى ديدم ماده و بچه با وى . اسب را برانگيختم 4 و نيك نيرو كردم 5 و بچه از مادر جدا ماند و غمى 6 شد . بگرفتمش و بر زين نهادم و بازگشتم ، و روز نزديك نماز شام رسيده بود . چون لختى براندم ، آوازى به گوش من آمد . بازنگريستم ، مادر بچه بود كه بر اثر من 7 مىآمد و غريوى 8 و خواهشكى 9 مىكرد . اسب برگردانيدم بطمع آنكه مگر وى را نيز گرفته آيد ، و بتاختم ، چون باد از پيش من برفت . بازگشتم ، و دو سه بار همچنين مىافتاد و اين بيچارگك 10 مىآمد و مىناليد تا نزديك شهر رسيدم ، آن مادرش همچنان نالان نالان مىآمد دلم بسوخت و با خود گفتم : ازين آهو بره چه خواهد آمد ؟\r\nبرين مادر مهربان رحمت بايد كرد . بچه را بصحرا انداختم ، سوى مادر بدويد و غريو كردند و هر دو برفتند سوى دشت . و من به خانه رسيدم ، شب تاريك شده بود و اسبم بىجو بمانده ، سخت تنگ‌دل شدم و چون غمناك 11 در وثاق 12 بخفتم . بخواب ديدم پيرمردى را سخت فرهمند 13 كه نزديك من آمد و مرا مىگفت : « يا سبكتگين ، بدانكه آن بخشايش كه بر آن آهوى ماده كردى و آن بچگك 14 به دو بازدادى و اسب خود را بىجو يله كردى 15 ، ما شهرى را كه آن را غزنين گويند و زاولستان 16 به تو و فرزندان تو بخشيديم ؛ و من رسول آفريدگارم ، جلّ جلاله و تقدّست اسماؤه و لا إله غيره 17 . » من بيدار شدم و قوىدل گشتم و هميشه ازين خواب همىانديشيدم و اينك بدين درجه رسيدم . و يقين دانم كه ملك در خاندان و فرزندان من بماند تا آن مدّت كه ايزد ، عزّ ذكره ، تقدير كرده است .\r\n\r\nحكايت موسى پيغمبر ، عليه السّلام ، با برهء گوسپند و ترحّم كردن وى بر وى\r\nچون پير جالقانى اين حكايت بكرد . پدرم گفت : سخت نادر و نيكو خوابى\r\n\r\n","description":"","footnote":"","page_name":" 250 ","page_number":288},
  {"content":"\r\n\r\nبوده است ، اين بخشايش و ترحّم كردن بس نيكوست ، خاصّه بر اين بىزبانان كه از ايشان رنجى نباشد چون گربه و مانند وى ، كه چنان خواندم در اخبار موسى ، عليه السّلام ، كه بدان وقت كه شبانى مىكرد يك شب گوسپندان را سوى حظيره 1 مىراند ، وقت نماز بود و شبى تاريك و باران به نيرو آمدى ؛ چون نزديك حظيره رسيد بره‌يى بگريخت ، موسى ، عليه السّلام ، تنگ‌دل شد و بر اثر وى بدويد بر آن جمله كه چون دريابد ، چوبش بزند . چون بگرفتش ، دلش بر وى بسوخت و بر كنار نهاد وى را و دست بر سر وى فرودآورد و گفت « اى بيچارهء درويش 2 ، در پس بيمى نه ، و در پيش اميدى نه ، چرا گريختى و مادر را يله كردى ؟ هرچند كه در ازل 3 رفته بود 4 كه وى پيغمبرى خواهد بود ، بدين ترحّم كه بكرد ، نبوّت بر وى مستحكم‌تر شد .\r\nاين دو خواب نادر و اين حكايت بازنمودم تا دانسته آيد و مقرّر گردد كه اين دولت در اين خاندان بزرگ بخواهد ماند روزگار دراز ، پس برفتم بسر قصّه‌يى كه آغاز كرده بودم تا تمام گفته آيد .\r\n\r\nبقية قصّة التّبانية\r\nامير سبكتگين مدتى به نشابور ببود تا كار امير محمود راست شد . پس سوى هرات بازگشت . و بوعلى سيمجور مىخواست كه از گرگان سوى پارس و كرمان رود و ولايت بگيرد كه هواى گرگان بد بود ، ترسيد كه وى را آن رسد كه تاش 5 را رسيد كه آنجا گذشته شد . و دل از خراسان و نشابور مىبرنتوانست داشت و خود كرده را درمان نيست ، و در امثال گفته‌اند : يداك أوكتا و فوك نفخ 6 . چون شنيد كه امير سبكتگين سوى هرات رفت و با امير محمود اندك مايه مرد است طمع افتادش كه باز نشابور بگيرد ، غرّهء ماه ربيع الاوّل سنهء خمس و ثمانين و ثلاثمائه از گرگان رفت 7 ، برادرانش و فائق الخاصّة با وى و لشكر قوى آراسته . چون خبر او بامير محمود رسيد از شهر برفت و بباغ عمرو ليث 8 فرودآمد ، يك فرسنگى شهر ، و بو نصر محمود حاجب - جدّ خواجه بو نصر نوكى كه رئيس غزنين 9 است ، از سوى مادر - به دو 10 پيوست ، و\r\n\r\n","description":"","footnote":"","page_name":" 251 ","page_number":289},
  {"content":"\r\n\r\nعامّهء شهر پيش بوعلى سيمجور رفتند و بآمدن وى شادى كردند و سلاح برداشتند و روى به جنگ آوردند و جنگ رخنه 1 آن بود ، و امير محمود نيك بكوشيد و چون روى ايستادن 2 نبود ، رخنه كردند آن باغ را و سوى هرات رفت 3 . و پدرش سواران برافگند و لشكر خواستن گرفت و بسيار مردم جمع شد از هندو و خلج 4 و از هر دستى . و بوعلى سيمجور به نشابور مقام كرد 5 و بفرمود تا بنام وى خطبه كردند ، و ما رؤى قطّ غالب اشبه بمغلوب منه 6 .\r\nو اميران سبكتگين و محمود از هرات برفتند و والى سيستان را به پوشنگ 7 يله كردند و پسرش را با لشكرى تمام با خود بردند . و بوعلى چون خبر ايشان بشنيد از نشابور سوى طوس رفت تا جنگ آنجا كند و خصمان بدم رفتند 8 . و امير سبكتگين رسولى نزديك بوعلى فرستاد و پيغام داد كه « خاندان شما قديم است و اختيار نكنم كه در دست من ويران شود . نصيحت من بپذير و به صلح گراى تا ما بازگرديم بمرو و تو خليفهء پسرم محمودباشى به نشابور تا من به ميانه درآيم و شفاعت كنم 9 تا امير خراسان 10 دل بر شما خوش كند و كارها خوب شود و وحشت برخيزد . و من دانم كه ترا اين موافق نيايد ، امّا با خرد رجوع كن و شمار خويش نيكو برگير 11 تا بدانى كه راست مىگويم و نصيحت پدرانه مىكنم . و بدان بيقين كه مرا عجزى نيست و اين سخن از ضعف نمىگويم ، بدين لشكر بزرگ كه با من است ، هر كارى بتوان كرد به نيروى ايزد ، عزّ و جلّ ، و لكن صلاح 12 مىجويم و راه بغى 13 نمىپويم . » بوعلى را اين ناخوش نيامد ، كه آثار ادبار 14 مىديد ، و اين حديث با مقدّمان خود بگفت ، همه گفتند : اين چه حديث است 15 ؟ جنگ بايد كرد . بو الحسين 16 پسر كثير پدر خواجه ابو القاسم سخت خواهان بود اين صلح را و بسيار نصيحت كرد ، و سود نداشت با قضاى آمده ، كه نعوذ باللّه 17 ، چون ادبار آمد ، همه تدبيرها خطا شود . و شاعر گفته است ، شعر :\r\n و اذا اراد اللّه رحلة نعمة * عن دار قوم أخطئوا التّدبيرا 18 \r\nو شبگير 19 روز يكشنبه ده روز مانده از جمادى الاخرى سنهء خمس و ثمانين و\r\n\r\n","description":"","footnote":"","page_name":" 252 ","page_number":290},
  {"content":"\r\n\r\nثلاثمائه 1 جنگ كردند و نيك بكوشيدند و معظم لشكر 2 امير سبكتگين را نيك بماليدند 3 و نزديك بود كه هزيمت افتادى 4 ، امير محمود و پسر خلف 5 با سواران سخت گزيده و مبارز و آسوده ناگاه از كمين برآمدند و بر فائق و ايلمنگو 6 زدند زدنى سخت استوار 7 ، چنان كه هزيمت شدند . چون بوعلى بديد ، هزيمت شد و در رود 8 گريخت تا از آنجا سر خود گيرد . و قومى را از اعيان و مقدّمانش بگرفتند چون بوعلى حاجب و بگتگين مرغابى و ينالتگين و محمّد پسر حاجب طغان و محمّد شارتگين و لشكرستان ديلم و احمد ارسلان خازن 9 و بوعلى پسر نوشتگين و ارسلان سمرقندى ، و بديشان اسيران خويش و پيلان را كه در جنگ رخنه گرفته بودند ، بازستدند و بو الفتح بستى گويد درين جنگ ، شعر :\r\n أ لم تر ما اتاه ابو علىّ * و كنت اراه ذا رأى و كيس \r\n عصى السّلطان فابتدرت اليه * رجال يقلعون ابا قبيس \r\n و صيّر طوس معقله فصارت * عليه طوس اشأم من طويس 10 \r\nو دولت سيمجوريان بسرآمد ، چنان كه يك به دو نرسيد 11 و پاى ايشان در زمين قرار نگرفت .\r\nو بوعلى بخوارزم افتاد و آنجا او را بازداشتند و غلامش ايلمنگو قيامت بر خوارزميان فرودآورد 12 تا او را رها كردند . سپس از آن چربك 13 امير خراسان 14 بخورد و چندان استخفاف كرده ببخارا آمد 15 . و چند روز كه پيش امير رضى شد و آمد ، او را با چند تن از مقدّمان او فروگرفتند و ستوران و سلاح و تجمّل و آلت هرچه داشتند ، غارت كردند و نماز شام بوعلى را با پانزده تن به قهندز 16 بردند و بازداشتند در ماه جمادى الاخرى سنهء ست و ثمانين و ثلاثمائه . و امير سبكتگين ببلخ بود و رسولان و نامه‌ها پيوسته كرد ببخارا و گفت : خراسان قرار نگيرد تا بوعلى ببخارا باشد ، او را به نزديك ما بايد فرستاد تا او را به قلعت غزنين نشانده آيد . و ثقات رضى 17 گفتند : روى ندارد فرستادن . و درين مدافعت 18 مىرفت و سبكتگين الحاح 19 مىكرد و مىترسانيدشان ، و كار سامانيان به پايان رسيده بود ، اگر خواستند و اگر نخواستند ،\r\n\r\n","description":"","footnote":"","page_name":" 253 ","page_number":291},
  {"content":"\r\n\r\nبوعلى و ايلمنگو را ببلخ فرستادند در شعبان اين سال . و حديث كرد يكى از فقهاى بلخ ، گفت : اين دو تن را ديدم آن روز كه ببلخ مىآوردند ، بوعلى بر استرى بود موزهء بلند ساق پوشيده و جبّهء عتابى 1 سبز داشت و دستار خز ، چون به كجاجيان رسيد ، پرسيد كه اين را چه گويند ؟ گفتند : فلان ، گفت : ما را منجّمان حكم كرده بودند كه بدين نواحى آييم ، و ندانستيم كه برين جمله باشد . و رضى پشيمان شد از فرستادن بوعلى و گفت : پادشاهان اطراف ما را بخايند 2 ، نامه نبشت و بوعلى را بازخواست . وكيل در 3 نبشت كه رسول مىآيد بدين خدمت . سبكتگين پيش تا رسول و نامه رسيد ، بوعلى و ايلمنگو را با حاجبى از آن خويش به غزنى فرستاد تا به قلعت گرديز 4 بازداشتند . چون رسول دررسيد ، جواب بفرستاد كه خراسان بشوريده 5 است و من به ضبط آن مشغولم ، چون ازين فارغ شوم سوى غزنين روم و بوعلى را بازفرستاده آيد .\r\nو پسر بوعلى بو الحسن به رى افتاده بود نزديك فخر الدولة 6 و سخت نيكو مىداشتند و هر ماهى پنج هزار درم مشاهره 7 كرد ، بر هواى زنى يا غلامى به نشابور بازآمد و متوارى 8 شد . امير محمود جد فرمود در طلب وى ، بگرفتندش و سوى غزنين بردند و به قلعت گرديز بازداشتند ، نعوذ باللّه من الادبار 9 . و سيمجوريان بر - افتادند و كار سپاه‌سالارى امير محمود قرار گرفت و محتشم شد . و دل در غزنين بسته بود و هر كجا مردى يا زنى در صناعتى استاد يافتى ، اينجا مىفرستاد ، بو صالح تبّانى ، رحمه اللّه . كه نام و حال وى بياوردم يكى بود از ايشان . و اين قصّه به پايان آمد و از نوادر 10 و عجايب بسيار خالى نيست .\r\nو اين امام بو صادق تبّانى ، حفظه اللّه و ابقاه 11 ، كه امروز به غزنى است - و خال وى بو صالح بود و حال او بازنمودم - به نشابور مىبود مشغول بعلم ، چون امير محمود ، رضى اللّه عنه ، با منوچهر 12 والى گرگان عهد و عقد استوار كرده و حرّه‌يى 13 را نامزد كرد تا آنجا برند ، خواجه على ميكائيل 14 چون بخواست رفت در سنهء اثنتين و أربعمائة 15 ، امير محمود ، رضى اللّه عنه ، او را گفت « مذهب راست\r\n\r\n","description":"","footnote":"","page_name":" 254 ","page_number":292},
  {"content":"\r\n\r\nاز آن امام ابو حنيفه ، رحمه اللّه ، تبّانيان دارند و شاگردان ايشان ، چنان كه در ايشان هيچ طعن نتوانند كرد . بو صالح فرمان يافته است ، چون به نشابور رسى ، بپرس تا چند تن از تبّانيان مانده‌اند و كيست از ايشان كه غزنين و مجلس ما را شايد ، همگان را بنواز و از ما اميد نواخت و اصطناع 1 و نيكوئى ده » گفت : چنين كنم . و حرّه را كه سوى نشابور آوردند ، من كه بو الفضلم ، بدان وقت شانزده‌ساله بودم ، ديدم خواجه را كه بيامد و تكلّفى كرده بودند در نشابور از خوازه‌ها 2 زدن و آراستن ، چنان كه پس از آن به نشابور چنان نديدم . و على ميكائيل تبّانيان را بنواخت و از مجلس سلطان اميدهاى خوب داد بو صادق و بو طاهر و ديگران را . و سوى گرگان رفت و حرّه را آنجا برد و اميرك بيهقى 3 با ايشان بود بر شغل آنچه هرچه رود ، انها 4 كند - و بدان وقت بديوان رسالت دبيرى مىكرد به شاگردى عبد اللّه دبير - تازه‌جوانى ديدم او را با تجمّلى سخت نيكو . و خواجه على از گرگان بازگشت ، و بسيار تكلّف كرده بودند گرگانيان ، و به نشابور آمد و از نشابور بغزنين رفت .\r\nو در آن سال كه حسنك را دستورى 5 داد تا به حج برود - سنهء اربع عشر و أربعمائة 6 بود - هم مثال داد امير محمود كه چون به نشابور رسى ، بو صادق تبّانى و ديگران را بنواز . چون آنجا رسيد ، امام بو صادق و ديگران را بنواخت و اميدهاى سخت خوب كرد . و برفت و حج بكرد و روى ببلخ نهاد ، و امير محمود آنجا بود در ساختن 7 آنكه برود ، چون نوروز فراز آيد ، و با قدر خان ديدار كند . حسنك امام بو صادق را با خود برد و ديگر چند تن از علما را از نشابور . بو صادق در علم آيتى 8 بود ، بسيار فضل بيرون از علم شرع حاصل كرده 9 ، و ببلخ رسيد . امير پرسيد از حسنك حال تبّانيان ؛ گفت : بو طاهر قضاء طوس و نسا دارد و ممكن نبود او را بىفرمان عالى آوردن 10 .\r\nبو صادق را آورده‌ام . گفت « نيك آمد » ، و مهمّات بسيار داشتند ، بو صادق را بازگردانيدند . و ديگر نيز حسنك نخواست كه وى را بمجلس سلطان رساند ، كه در دل كرده بود 11 و با بو صادق به نشابور گفته بود كه مدرسه‌يى خواهد كرد سخت بتكلّف بسر كوى زنبيل‌بافان تا وى را آنجا بنشانده آيد تدريس را 12 . اما ببايد دانست كه\r\n\r\n","description":"","footnote":"","page_name":" 255 ","page_number":293},
  {"content":"\r\n\r\nفضل هرچند پنهان دارند ، آخر آشكارا شود چون بوى مشك . بو صادق را نشست و خاست 1 افتاد با قاضى بلخ ابو العبّاس و قاضى على طبقاتى 2 و ديگر علما و مسئلتهاى خلافى 3 رفت سخت مشكل 4 ، و بو صادق در ميان آمد و گوى از همگان بربود ، چنان كه اقرار دادند اين پيران مقدّم كه چنو دانشمند نديده‌اند . اين خبر بو بكر حصيرى 5 و بو الحسن كرجى 6 بامير محمود رسانيدند ، وى را سخت خوش آمده بود و بو صادق را پيش خواست و بديد و مجلس علم رفت 7 و وى را بپسنديد و گفت « ببايد ساخت آمدن را سوى ماوراءالنّهر و از آن جاى بغزنين » و بازگشت 8 از آن مجلس . و آهنگ آب 9 گذشتن كرد امير محمود و حسنك را خلعت داد و فرمود تا بسوى نشابور بازگردد . و حسنك بو صادق را گفت : اين پادشاه روى به كارى بزرگ دارد و به زمينى بيگانه مىرود ، و مخالفان بسيارند ، نتوان دانست كه چه شود ، و تو مردى دانشمندى سفر ناكرده 10 ، نبايد كه تا بلائى بينى 11 . با من سوى نشابور بازگرد ، عزيزا مكرّما 12 ، چون سلطان ازين مهم فارغ شود ، من قصد غزنين كنم و ترا با خود ببرم تا آنجا مقيم گردى . بو صادق با وى بسوى نشابور رفت .\r\nامير ديدار با قدر خان كرده بود و تابستان بغزنين بازآمد و قصد سفر سومنات 13 كرد و بحسنك نامه فرمود نبشتن كه « به نشابور ببايد بود ، كه ما قصد غزوى دور دست داريم ، و چون در ضمان سلامت بغزنين بازآييم ، به خدمت بايد آمد . » و امير برفت و غزو سومنات كرد و به‌سلامت و سعادت بازگشت و از راه نامه فرمود بحسنك كه به خدمت بايد شتافت و بو صادق تبّانى را با خود آورد كه او مجلس ما را به كار است . و حسنك از نشابور برفت و كوكبه‌يى بزرگ با وى از قضاة و فقها و بزرگان و اعيان تا امير را تهنيت كنند . و نواخت و خلعت يافتند بر مقدار محل و مرتبت و سوى نشابور بازگشتند .\r\nو امير فرمود تا اين امام بو صادق 14 را نگاه داشتند و بنواخت و مشاهره فرمود و پس از ان به اندك مايه روزگار قاضى قضاتى 15 ختّلان 16 او را داد كه آنجا بيست و اند 17 مدرسه است با اوقاف بهم 18 ، و به همه روزگارها آنجا ملكى بود مطاع 19 و محتشم ، و اينجا بدين حضرت بزرگ 20 كه هميشه باد ، بماند 21 ، و او 22 نيز هميشه باد كه از وى بسيار فائده\r\n\r\n","description":"","footnote":"","page_name":" 256 ","page_number":294},
  {"content":"\r\n\r\nاست ، و برباط 1 مانك على 2 ميمون قرار گرفت و بر وى اعتمادها كردند پادشاهان و رسوليهاى بانام 3 كرد ، و چون به نوبت پادشاهان مىرسم ، آنچه ويرا مثال دادند ، مى بازنمايم ، ان شاء اللّه تعالى و اخّر فى الاجل 4 .\r\nو قاضى بو طاهر تبانى به نشابور بود ، بدان وقت كه امير مسعود از رى قصد نشابور كرده بود با قاضى بو الحسن پسر قاضى امام ابو العلا استقبال رفته بود بسيار منازل و قاضى قضاتى رى و آن نواحى خواسته و اجابت يافته 5 . چون به نشابور رسيدند و قاضى بو طاهر آنجا آمد ، امير او را گفت : ما ترا برى خواستيم فرستاد 6 تا آنجا قاضى - قضات باشى ، اكنون آن شغل به بو الحسن داديم 7 . ترا با ما بايد آمد تا چون كارها قرار گيرد ، قاضى قضاتى نسا 8 و طوس تو دارى و نائبان تو آنجااند ، و قضاى نشابور به آن ضم كنيم 9 ، و ترا به شغلى بزرگ با نام بتركستان مىفرستيم عقد و عهد را ، و چون از آن فارغ شوى و بدرگاه بازآيى ، با نواخت و خلعت سوى نشابور به روى و آنجا مقام كنى بر شغل قضا و 10 نائبانت در طوس و نسا ، كه رأى ما در باب تو نيكوتر رأيهاست 11 .\r\nوى خدمت كرد 12 و با امير بهرات آمد ، و كارها يك‌رويه شد ، و امير ببلخ رفت و اين حالها كه پيش ازين راندم ، تمام گشت و اين قاضى بو طاهر ، رحمه اللّه ، نامزد شد برسولى با خواجه بو القاسم حصيرى ، سلّمه اللّه 13 ، تا به كاشغر 14 روند به نزديك قدر خان 15 بتركستان .\r\nو چون قصّه آل تبانيان بگذشت اينك نامه‌ها و مشافهه‌ها اينجا ثبت كنم تا بر آن واقف شده آيد ، ان شاء اللّه تعالى .\r\n\r\nذكر نسخة الكتاب و المشافهتين مع الرّسولين المذكورين الخارجين بجانب تركستان 16\r\nبسم اللّه الرّحمن الرّحيم . و چون در ضمان سلامت 17 و نصرت ببلخ رسيديم - زندگانى خان اجلّ دراز باد - و همه اسباب ملك منتظم گشت ، نامه فرموديم 18 با ركابدارى مسرع 19 تا از آنچه ايزد ، عزّ ذكره ، تيسير 20 كرد ما را ، از آن زمان كه به سپاهان برفتيم تا اين وقت كه به اينجا رسيديم ، از فتحهاى خوب كه اوهام و خاطر كس بدان نرسد ، واقف شده آيد و بهره از شادى و اعتداد 21 به حكم يگانگيها كه ميان خاندانها\r\n\r\n","description":"","footnote":"","page_name":" 257 ","page_number":295},
  {"content":"\r\n\r\nمؤكّد است برداشته آيد ؛ و ياد كرده بوديم كه بر اثر رسولان فرستاده شود در معنى عقد و عهد تا قواعد دوستى كه اندران رنج فراوان برده آمده است تا استوار گشته ، استوارتر گردد .\r\nو در اين وقت أخى و معتمدى 1 ، ابو القاسم ابراهيم بن عبد اللّه الحصيرى را ادام اللّه عزّه 2 ، كه از جملهء معتمدان مجلس ماست در درجهء نديمان خاصّ و امير ماضى ، پدر ما ، انار اللّه برهانه 3 ، وى را سخت نيكو و عزيز داشتى و از احوال مصالح ملك با وى سخن گفتى و امروز ما را بكارآمده‌تر يادگاريست و حال مناصحت 4 و كفايت وى ظاهر گشته است برسولى فرستاده آمد تا سلام و تحيت 5 ما را اطيبه و ازكاه 6 بخان رساند و اندر آنچه او را مثال داده آمده است ، شروع كند تا تمام كرده آيد و پخته با اصلى درست و قاعده‌اى راست بازگردد . و قاضى ابو طاهر عبد اللّه بن احمد التبّانى ، ادام اللّه توفيقه 7 ، را با وى ضم 8 كرده شد تا چون نشاط 9 افتد كه عقد و عهد بسته آيد بر نسختى كه با رسول است ، قاضى شرايط آن را به تمامى بجاى آرد در مقتضاى شريعت 10 . و اين قاضى از اعيان علماء حضرت 11 است شغلها و سفارتهاى با نام كرده 12 و در هر يكى از آن مناصحت و ديانت وى ظاهر گشته .\r\nو با رسول ابو القاسم مشافهه‌اى است كه اندران مشافهه سخن گشاده‌تر 13 بگفته آمده است 14 ، چنان كه چون دستورى 15 يابد ، آن را عرض كند . و مشافهه‌اى ديگر است با وى در بابى مهم‌تر كه اگر اندر آن باب سخن نرود ، عرضه نكند و پس اگر رود ، ناچار عرضه كند تا اغراض بحاصل شود 16 . و اعتماد بر وى تا بدان جايگاه است كه چون سخن در سؤال و جواب افتد و درازتر كشد ، هرچه وى گويد ، همچنان است كه از لفظ ما رود كه آنچه گفتنى است در چند مجلس با ما گفته است و جوابهاى جزم 17 شنيده تا حاجتمند نگردد بدانكه در بابى از ابواب آنچه مىبايد نهاد ، اندر آن استطلاع 18 رايى بايد كرد كه كارها تمام كرده بازگردد . و نيز با وى تذكره‌ايست 19 ، چنان كه رسم رفته است و هميشه از هر دو جانب چنين مهادات 20 و ملاطفات مىبوده است ، كه چون به چشم رضا بدان نگريسته آيد ، عيب آن پوشيده ماند .\r\n\r\n","description":"","footnote":"","page_name":" 258 ","page_number":296},
  {"content":"\r\n\r\n« و سزد از جلالت آن جانب كريم كه رسولان را آنجا دير داشته نيايد و به زودى بر مراد بازگردانيده شود 1 ، كه مردم دو اقليم بزرگ چشم بدان دارند كه ميان ما دو دوستى قرار گيرد . چون رسولان را بر مراد بازگردانيده شود ، با ايشان بايد كه رسولان آن جانب محروس 2 مضموم 3 گردند كه تا چون به حضرت ما رسند ، ما نيز آنچه شرط دوستى و يگانگى است ، چنان كه التماس 4 كرده آيد ، بجاى آريم باذن اللّه عزّ و جلّ 5 .\r\n\r\nالمشافهة الاولى 6\r\n« يا اخى و معتمدى ، ابا القاسم ابراهيم بن عبد اللّه الحصيرىّ ، اطال اللّه بقاءك 7 ، چنان بايد كه چون بمجلس خان حاضر شوى ، سلام ما بر سبيل تعظيم و توقير 8 به وى رسانى ، و تذكره‌يى 9 كه با تو فرستاده آمده است تودّد 10 و تعهّد را 11 ، سبكى 12 آن بازنمايى هرچه نيكوتر و بگويى كه نگاه داشت رسم را اين چيز حقير فرستاده آمد و بر اثر عذرها خواسته آيد و سزاى هر دو جانب مهادات و ملاطفات 13 نموده شود . و پس بگويى كه خان داند كه امروز مردم دو اقليم بزرگ كه زير فرمان ما دو صاحب دولت‌اند 14 و بيگانگان دور و نزديك از اطراف چشم نهاده‌اند تا در ميان ما حاصل دوستى بر چه جمله قرار گيرد ، تا چون [ حال ميان 
  ] خاندانها كه به حمد اللّه يكى است در يگانگى و الفت مؤكّدتر گردد ، دوستان ما و مصلحان بدان شادمانه گردند كه روزگار بأمن و فراغ دل كرانه خواهند كرد و دشمنان و مفسدان غمگين و شكسته‌دل شوند كه مقرّر گردد ايشان را كه بازار ايشان كاسد 15 خواهد بود . پس نيكوتر و پسنديده‌تر آنست كه ميان ما دو دوست عهدى باشد درست و عقدى بدان پيوسته گردد از هر دو جانب ، كه چون وصلت 16 و آميختگى 17 آمد ، گفت‌وگويها كوتاه شود و بازار مضرّبان 18 و مفسدان كاسد گردد و دشمنان هر دو جانب چون حال يكدلى و يكدستى 19 ما بدانند ، دندانهاشان كند شود 20 و بدانند كه فرصتى نتوانند يافت و به هيچ حال بمراد نتوانند رسيد ، از آن جهت كه چون دوستى مؤكّد گشت ، بدانند مساعدت و موافقت هر دو جانب 21 : از ولايتهاى نو بدست آوردن و غزوهاى 22 بانام و دوردست كردن و روان پادشاهان گذشته ، رضى اللّه عنهم اجمعين ، شاد كردن كه چون ما سنّت ايشان را در غزوها تازه گردانيم 23 ،\r\n\r\n","description":"","footnote":"","page_name":" 259 ","page_number":297},
  {"content":"\r\n\r\nاز ما شادمانه شوند و بركات آن بما و به فرزندان ما پيوسته گردد .\r\n« و چون اين فصل تقرير كرده شود و خان نشاط كند كه عهد بسته آيد ، وعده بستانى روزى كه صواب ديده آيد اندر آن عهد بستن . و پس درخواهى 1 تا اعيان و معتمدان حشم 2 آن جانب كريم 3 و عمّان و برادران و فرزندان ، ادام اللّه تأييدهم 4 ، با اعيان قضاة و علما بمجلس خان حاضر آيند و تو آنجا روى و قاضى بو طاهر را با خود آنجا برى و نسخت عهدنامه كه داده آمده است ، عرضه كنى تا شرايط مقرّر گردد و بگويى كه چون اين عهد كرده آيد و رسولان آن جانب محروس كه در صحبت شما گسيل كنند ، بدرگاه ما رسند و ما را ببينند ، ما نيز عهد كنيم بر آن نسخت كه ما در - خواسته‌ايم و با شماست ، چنان كه اندر آن زيادتى و نقصانى 5 نيفتد . و البتّه نبايد كه از شرط عهدنامه چيزى را تغيير و تبديل افتد ، كه غرض همه صلاح 6 است . و بعيب نداشته‌اند 7 در هيچ روزگار كه اندر چنين كارهاى بزرگ با نام الحاح 8 كنند ، كه عهد هرچند درست‌تر نيكوتر و بافايده‌تر . و اگر معتمدى از آن جانب در بابى از آن ابواب سخنى گويد از آن نيكوتر ، بشنوى و به حق جواب دهى و مناظره‌يى 9 كه بايد كرد بىمحابا 10 بكنى ، كه حكم مشاهدت ترا باشد آنجا 11 و ما بدانچه تو كنى ، رضا دهيم و صواب ديد 12 ترا امضا فرماييم . امّا چنان بايد كه هرچه بدان اجابت كنى ، غضاضتى 13 بجاى ملك بازنگردد . و اگر مسئلتى افتد مشكل‌تر كه ترا در آن تحيّرى 14 افزايد و از ما در آن باب مثالى 15 نيافته باشى ، استطلاع رأى ما كنى و نامه‌ها فرستى با قاصدان مسرع تا آن مسئله را حل كرده آيد كه اين كارى بزرگ است كه مىپيوسته آيد 16 و بيك مجلس و دو مجلس و بيشتر باشد كه راست نشود و تردّدها 17 افتد ، و اگر تو ديرتر بدرگاه رسى ، روا باشد ، آن بايد كه چون اينجا رسى ، با كارى پخته 18 بازگشته باشى ، چنان كه در آن باز نبايد شد 19 . و چون كار عهد قرار گيرد ، قاضى ، ادام اللّه سلامته 20 ، از خان درخواهد تا آن شرطها و سوگندان را كه در عهدنامه نبشته آمده است به تمامى بر زبان براند بمشهد 21 حاضران ، و احتياطى تمام كرده آيد تا بر مقتضاى شرع عهد درست آيد ، و پس از آن اعيان شهادات و خطهاى خود بدان نويسند ، چنان كه رسم رفته است .\r\n\r\n","description":"","footnote":"","page_name":" 260 ","page_number":298},
  {"content":"\r\n\r\n« و پس از عهد بگويى خان را كه : چون كارى بدين نيكويى برفت و بركات اين اعقاب 1 را خواهد بود ، ما را رأى افتاده است تا از جانب خان دو وصلت باشد يكى بنام ما و يكى بنام فرزند ما ، ابو الفتح مودود ، دام تأييده 2 ، كه مهتر فرزند 3 ماست و بعد از ما وليعهد ما در ملك وى خواهد بود . آن وديعت 4 كه بنام ما نامزد كنند از فرزندان و سرپوشيدگان كرائم 5 بايد كه باشد از آن خان ، و ديگر وديعت از فرزندان امير فرزند بغراتگين كه وليعهد است . امّا چنان بايد كه اين دو كريمه از خاتونان 6 باشند كريم الطّرفين 7 . اگر بيند خان و ما را بدين اجابت كند ، چنان كه از بزرگى نفس 8 و همّت بزرگ و سماحت اخلاق 9 وى سزد - كه به هيچ حال روا نباشد و از مروّت نسزد كه ما را اندرين رد كرده آيد - مقرّر گردد كه چون ما را بدين اجابت كند ، بدانچه او التماس كند ، اجابت تمام فرماييم تا اين دوستى چنان مؤكّد گردد كه زمانه را در گشادن 10 آن هيچ تأثير نماند . و چون اجابت كند - و دانم كه كند كه در همه احوال بزرگى نيست همتاش 11 - روز ديگر را وعده بستانى كه در آن روز اين دو عقد به مباركى تمام كرده آيد و قاضى بو طاهر را با خويشتن برى تا هر دو عقد كرده آيد و وى آنچه واجب است از احكام و اركان 12 بجاى آرد . و مهر 13 آن دو وديعت آنچه بنام ما باشد پنجاه هزار دينار هريوه 14 كنى و مهر ديگر بنام فرزند سى هزار دينار هريوه . و چون از مجلس عقد بازگردى ، نثارها 15 و هديه‌ها كه با تو فرستاده آمده است ، بفرمايى خازنان 16 را كه با تواند تا ببرند و تسليم كنند از آن خان و وليعهد و خاتونان و مادران دو وديعت و از آن عمّان و خويشاوندان و حشم ، ادام اللّه تأييدهم و صيانة الجميع 17 ، چنان كه آن نسخت كه دارى بدان ناطق 18 است و عذرى كه بايد خواست بخواهى كه آنچه امروز بعاجل الحال 19 فرستاده آمده است نثارى است نگاهداشتن رسم وقت را ، و چون مهدها 20 فرستاده آيد تا به مباركى ودائع بيارند ، آنچه شرط و رسم آنست به سزاى هر دو جانب با مهدها باشد ؛ تا 21 اكنون به چشم رضا بدين تذكره‌ها 22 نگريسته آيد .\r\n« و پس از آنكه اين حالها 23 كرده آيد و قرار گرفته باشد ، دستورى بازگشتن خواهى و رسولان را كه نامزد كنند با خويشتن آرى تا چون در ضمان سلامت 24 همگان\r\n\r\n","description":"","footnote":"","page_name":" 261 ","page_number":299},
  {"content":"\r\n\r\nبدرگاه رسند ، ما نيز اقتدا 1 بخان كنيم و آنچه واجب است درين ابواب كه به زيادت دوستى و موافقت بازگردد بجا آريم ، ان شاء اللّه تعالى . »\r\n\r\nالمشافهة الثّانية\r\n« يا أخى و معتمدى ، ابا القاسم الحصيرىّ اطال اللّه بقاءك 2 ، مىانديشم كه باشد كه از تو حديث امير برادر ما ابو احمد محمّد ، ادام اللّه سلامته ، پرسند و گويند كه « بدان وقت كه بر در سمرقند 3 ديدار كردند و عقود و عهود پيوستند ، عقد وصلتى 4 بود بنام برادر ما ، چنان كه حال آن پوشيده نيست ، امروز اندر آن چه بايد كرد ؟ كه به هيچ حال آن را روا نباشد و شريعت اقتضا نكند مهمل 5 فروگذاشتن . » اگر درين باب به اندك و بسيار 6 چيزى نگويند و دل ما در آن نگاه دارند و آن حديث را بجانب ما افگنند ، تو نيز اندر آن باب چيزى مپيوند 7 تا آنگاه كه رسولان آن جانب كريم 8 بدرگاه ما آيند با شما . آنگاه اگر در آن باب سخنى گويند ، آنچه رأى واجب كند ، جواب داده آيد .\r\nو پس اگر بگويند ، اينك جواب آنچه ترا بايد داد درين مشافهه فرموديم نبشتن تا تو بدانى كه سخن بر چه نمط 9 بايد گفت و حاجت نيايد ترا استطلاع 10 رأى ما كردن .\r\nبگو كه : پوشيده نگردد كه امير ماضى ، انار اللّه برهانه 11 ، ما را چون كودك بوديم ، چگونه عزيز و گرامى داشت و بر همه فرزندان اختيار كرد . و پس چون از دبيرستان برخاستيم 12 و مدّتى برآمد در سنهء ستّ و أربعمائة 13 ما را وليعهد خويش كرد ، و نخست برادران خويش را ، نصر و يوسف ، و پس خويشان و اوليا و حشم را سوگند دادند و عهد كردند كه اگر او را قضاى مرگ 14 فراز رسد ، تخت ملك ما را باشد . و هر وثيقت 15 و احتياط كه واجب بود ، اندر آن بجا آورد و ولايت هرات بما داد و ولايت گوزگانان به برادر ما ، پس آنكه او را سوگند داده بودند كه در فرمان و طاعت ما باشد ، چون بر تخت مملكت نشينيم . و آنچه رسم است كه اولياء عهود 16 را دهند از غلام و تجمّل و آلت و كدخدائى 17 بشبه وزير 18 و حجّاب 19 و خدمتكاران ، اين 20 هرچه تمام‌تر ما را فرمود .\r\nو در سنهء ثمان و أربعمائة 21 فرمود ما را تا بهرات رفتيم كه واسطهء خراسان 22 است ، و حشم و قضاة و عمّال و اعيان و رعايا را فرمود تا به خدمت ما آمدند و همگان گوش\r\n\r\n","description":"","footnote":"","page_name":" 262 ","page_number":300},
  {"content":"\r\n\r\nبحديث ما دادند . و بدين آن خواست تا خبر بدور و نزديك رسد كه ما خليفت و وليعهد وىايم . و ما مدّتى بهرات ببوديم و بر فرمانها كه ما داديم ، همگان بخراسان كار كردند ، تا آنگاه كه مضرّبان 1 و حاسدان دل آن خداوند را ، رضى اللّه عنه ، بر ما درشت كردند و تضريبها نگاشتند 2 كه ايزد ، عزّ ذكره ، از آن هيچ‌چيز نيافريده بود و آن بر دل ما ناگذشته ، و حيلتها ساختند تا رأى نيكوى او را در باب ما بگردانيدند . و وى نيز آن را كه ساختند 3 ، خريدارى كرد . مگر طبع بشريّت كه نتوانست ديد كسى را كه جاى او را سزاوار باشد ، او را بر آن داشت كه ما را جفا فرمايد 4 ، از هرات بازخواند و بمولتان 5 فرستاد و آنجا مدّتى چون محبوس بوديم 6 ، هرچند نام حبس نبود . و برادر ما را بركشيد 7 و براستاى وى 8 نيكوييها فرمود و اصناف نعمت ارزانى داشت 9 تا ما را دشوار آيد . و هرچند اين همه بود ، نام وليعهدى از ما برنداشت و آن را تغييرى و تبديلى نداد و حاسدان و دشمنان ما كه به حيلت و تعريض 10 اندر آن سخن پيوستند ، ايشان را بانگ برزد . و ما صبر مىكرديم و كار به ايزد ، عزّ ذكره ، بگذاشته بوديم تا چنان كه از فضل او سزيد ، دل آن خداوند را ، رحمة اللّه عليه ، بر ما مهربان گردانيد ، كه بىگناه بوديم ، و ظاهر گشت وى را ، آنچه ساخته بودند - كه به روزگار جدّ ما امير عادل 11 ، رضى اللّه عنه ، همچنين تضريبها ساخته بودند - تا دريافت و بر زبان وى رفت كه « از ما بر مسعود ستم آمد ، همچنان كه از پدر ما بر ما » و ما را از مولتان بازخواند و از اندازه گذشته بنواخت و بهرات بازفرستاد .\r\n« و هرچند اين حالها برين جمله قرار گرفت ، هم نگذاشتند كه دل آن پادشاه ، رضى اللّه عنه ، بر ما تمام خوش شدى . گاه گفتندى : ما بيعت مىستانيم لشكر را ، و گاه گفتندى : قصد كرمان و عراق مىداريم . ازين گونه تضريبها و تلبيسها 12 مىساختند تا دل وى بر ما صافى نمىشد و پيوسته نامه‌ها بعتاب مىرسيد و كردارهاى برادر ما بر سر ما مىزد 13 . ما برين همه صبر مىكرديم كه ايزد ، تعالى ، بندگان را كه راست باشند و توكّل بر وى كنند و دست به صبورى زنند ، ضايع نماند . و از بس تلبيس كه ساختند و تضريب كه كردند ، كار بدان منزلت رسيد كه هر سال چون ما را بغزنين خواندى ، بر درگاه\r\n\r\n","description":"","footnote":"","page_name":" 263 ","page_number":301},
  {"content":"\r\n\r\nو در مجلس امارت ترتيب رفتن و نشستن و بازگشتن ميان ما دو تن يكسان فرمودى ، و پس از آن مثال داد ، آن مدّت كه بر درگاه بوديمى 1 ، تا يك روز مقدّم ما باشيم و ديگر روز برادر ما . و هر روز سوى ما پيغام بودى كم‌وبيش بعتاب 2 و مالش 3 و سوى برادر نواخت و احماد 4 . و زين بگذشته 5 ، چون از خليفه خويشتن را زيادت لقب 6 خواست و ما را و برادرش يوسف را ، مثال داده بود تا در نامهء حضرت خلافت اوّل نام برادر ما نبشته بودند ؛ و ما هيچ اضطراب نكرديم و گفتيم « جز چنين نشايد » تا بهانه نيارند .\r\n« و چون قصد رى كرد و به گرگان رسيد و حاجب فاضل عمّ ، خوارزمشاه آنجا آمد - و در دل كرده بود كه ما را برى ماند و خراسان و تخت ملك نامزد محمّد باشد 7 - رأى زد با خوارزمشاه و اعيان لشكر درين باب . و ايشان زهره نداشتند كه جواب جزم دادندى و درخواستند تا به پيغام سخن گويند . و اجابت يافتند ، و بسيار سخن و پيغام رفت تا قرار گرفت بر آنكه عهدى پيوستند 8 ميان ما و برادر كه چون پدر گذشته شود ، قصد يكديگر نكنيم - كه به هيچ حال رخصت نيافت 9 نام ولايت عهد از ما برداشتن - پس آنكه 10 برادر نصيب ما تمام بدهد . و برادر ما را بخراسان فرستاد و ما را با خود برد و آن نواحى ضبط كرد و بما سپرد و بازگشت بسبب نالانى و نزديك آمدن اجل .\r\nو ما را برى چنان ماند از بىعدّتى 11 و لشكر كه هر كسى را در ما طمع مىافتاد ، و غرض ديگر آن بود تا ما بدنام شويم و بعجز بازگرديم 12 و دم كنده شويم 13 ، اما ايزد ، عزّ و جلّ ، بفضل خويش ما را به رعايت خود بداشت ، چنان كه در يك زمستان بسيار مراد بحاصل آمد 14 چون جنگ بسر جهان 15 و گرفتن سالار طارم 16 و پس از آن زدن 17 بر پسر كاكو 18 و گرفتن سپاهان ، چنان كه آن حالها به تمامى معلوم خان است - و اگر به تمامى نيست ابو القاسم حصيرى شرح كند ، او را معلوم است - و از آنجا قصد همدان و حلوان 19 و كرمانشاهان و بغداد خواستيم كرد ، اما خبر گذشته شدن آن پادشاه بزرگ و ركن قوى ، پدر 20 ، رضى اللّه عنه ، به سپاهان بما رسيد تا قواعد بگشت . و ما بر آن بوديم كه وصيّت وى نگاه داريم و مخالفتى پيوسته نيايد 21 و لكن نگذاشتند تا ناچار قصد خراسان و\r\n\r\n","description":"","footnote":"","page_name":" 264 ","page_number":302},
  {"content":"\r\n\r\nخانه بايست كرد ، چنان كه پيش ازين شرح تمام كرده آمده است بر دست ركابدارى 1 و خان بر آن واقف گشته .\r\n« امروز كار ملك چون به واجبى 2 بر ما قرار گرفت و برادر بدست آمد ، و حال وى به روزگار حيات پدر ما اين بوده است كه درين مشافهه بازنموده آمده است و پس از وفات پدر بر آن جمله رفته است كه رفته است تا باد شاهى در سر وى شد و طمع فرمان دادن و بر تخت ملك نشستن و مالهاى به گزاف 3 از خزائن اطلاق كردن 4 و بخشيدن ، كى راست آيد كه وى گشاده باشد ؟ كه دو تيغ به هيچ حال در يك نيام 5 نتواند بود و نتوان نهاد ، كه نگنجد . و صلاح وى و لشكر و رعيّت آن است كه وى بفرمان ما جايى موقوف 6 است در نيكو داشتى هرچه تمام‌تر ؛ و در گشادن وى خللهاى بزرگ تولّد كند . تا چون يك‌چند روزگار برآيد و كارها تمام يك‌رويه گردد و قرار گيرد ، آنگاه ايزد ، عزّ ذكره ، آنچه تقدير كرده است و حكم حال و مشاهدت واجب كند 7 در باب وى فرموده شود ، باذن اللّه ، عزّ و جلّ 8 . و چون برين مشافهه واقف گردد ، به حكم خرد تمام كه ايزد ، عزّ ذكره ، او را داده است و ديگر ادوات بزرگى 9 و مهترى دانيم كه ما را معذور دارد ، درين چه گفته آمد و از آن عقد كه بنام برادر ما بوده است ، روا ندارد كه ياد كند ، كه وى ، يديم اللّه نعمته عليه 10 ، چنان نبشت 11 كه صلاح كار ما تا امروز چنان نيكو نگاه داشت كه از آن خود . و از ايزد ، عزّ ذكره ، توفيق خواهيم تا اين دوستى را كه پيش گرفته آمد ، بسربرده آيد 12 ، انّه خير موفّق و معين 13 . »\r\n« اگر حاجت نيايد بعرض كردن اين مشافهه كه حديث برادر ما و عقد در آن است ، و نگاه با وى نكنند ، يله 14 بايد كرد اين مشافهه را . و پس اگر اندرين باب سخنى رود ، اينك جوابهاى جزم است درين مشافهه ، عرض كنى 15 تا مقرّر گردد ، و آنچه ترا بايد گفت - كه شاهد همه حالها بوده‌اى و هيچ‌چيز بر تو پوشيده نيست - بگويى ، تا درين باب البتّه هيچ سخن گفته نيايد 16 ، ان شاء اللّه عزّ و جلّ . »\r\nاينك نسخت نامه و هر دو مشافهه برين جمله بود و بسيار فائده از تأمّل كردن اين بجاى آيد ، ان شاء اللّه تعالى .\r\n\r\n","description":"","footnote":"","page_name":" 265 ","page_number":303},
  {"content":"\r\n\r\nو امير مسعود ، رضى اللّه عنه ، خلوتى كرد با وزير خواجه احمد حسن و بو نصر مشكان صاحب ديوان رسالت ، و اين دو رسول را بخواندند و آن خلوت تا نماز ديگر بكشيد و آنچه بايست گفت با رسولان بگفتند و مثالها بدادند . و نسخت تذكرهء 1 - هديه‌هايى كه اوّل روز پيش خان روند و چه هديه‌هاى عقد تزويج 2 ، كردند سخت بسيار و برسم . و آن دو جام زرّين مرصّع بجواهر 3 بود با هارهاى مرواريد 4 ، و جامه‌هاى بزر 5 و جامه‌هاى ديگر از هر دستى ، رومى و بغدادى و سپاهانى و نشابورى ، و تخت‌هاى 6 قصب گونه‌گونه 7 ، و شاره 8 و مشك و عود و عنبر و دو عقد گوهر كه يك‌دانه 9 گويند ، مر - خان را و پسرش را بغراتگين و خاتونان 10 و عروسان و عمّان و حجّاب و حشم را . بجمله آنچه نسخت كردند از خزانه‌ها بياوردند و پيش چشم كردند 11 و برسولان سپردند . و خازنى نامزد شد با شاگردان و با حمّالان خزانه 12 تا با رسولان بروند . و رسولان بازگشتند 13 و رسول‌دار بوعلى را بخواندند و هر دو خلعت بزرگ به دو دادند تا نزديك رسولان برد . و كارها بساختند و از بلخ روز دوشنبه ده روز گذشته از ماه ربيع الاوّل سنهء اثنتين و عشرين و أربعمائة 14 برفتند . و پس ازين بجاى خويش بياورم حديث اين رسولان كه چون بكاشغر رسيدند نزديك قدر خان چه رفت در باب عهد و عقدها و حقّ عقد محمّدى 15 و مدّتى دراز كه رسولان آنجا بماندند و مناظره‌يى 16 كه رفت و قاصدان و رسولان كه آمدند با نامه‌ها و بازگشتند با جوابها تا آنگاه كه قرار گرفت ، ان شاء اللّه تعالى 17 .\r\n\r\nذكر القبض على اريارق الحاجب صاحب جيش الهند و كيف جرى ذلك الى ان قتل بالغور ، رحمة اللّه عليه 18\r\nبياورده‌ام پيش ازين حال اريارق سالار هندوستان در روزگار امير محمود ، رضى اللّه عنه ، كه باد در سر وى چگونه شد 19 تا چون نيم عاصى 20 گرفتند 21 او را ؛ و در ملك محمّد خود تن فرا 22 ايشان نداد ، و درين روزگار كه خواجهء بزرگ احمد حسن وى را از هندوستان بچه حيلت بركشيد 23 و چون امير را بديد ، گفت « اگر هندوستان به كار است ، نبايد كه نيز 24 اريارق آنجا شود » و آمدن اريارق هر روز بدرگاه با چند مرتبه‌دار 25 و سپركش 26 با غازى 27 سپاه‌سالار به يك جا و دشوار آمدن [ بر 
  ] پدريان و\r\n\r\n","description":"","footnote":"","page_name":" 266 ","page_number":304},
  {"content":"\r\n\r\nمحموديان تقدّم و تبطّر 1 اين دو تن ؛ و چون حال برين جمله بود كه اين دو محتشم اريارق و غازى را كسى كه ازو تدبيرى آيد ، نبود و اين دو سپاه‌سالار را دو كدخداى 2 شايستهء دبيرپيشهء گرم و سرد چشيده نه 3 - كه پيداست كه از سعيد صرّاف و مانند وى - چاكرپيشگان خامل ذكر 4 كم‌مايه چه آيد ، و تركان 5 همى گرد چنين مردمان گردند و عاقبت ننگرند تا ناچار خلل بيفتد كه ايشان را تجربتى نباشد ، هرچند بتن خويش كارى و سخى باشند ( 6 ) و تجمّل و آلت دارند ، امّا در دبيرى راه نبرند و امروز از فردا ندانند - چه چاره باشد از افتادن خلل 7 ؟ محموديان چون برين حال واقف شدند و رخنه يافتند ، بدانكه اين دو تن را پاى كشند 8 ، با يكديگر در حيلت ايستادند تا اين دو سالار را چگونه فروبرند .\r\nو قضا برين حالها يار شد ؛ يكى آنكه امير عبدوس را فراكرد 9 تا كدخدايان ايشان را بفريفت و در نهان بمجلس امير آورد و امير ايشان را بنواخت و اميد داد و با ايشان بنهاد كه انفاس خداوندان خود را مىشمرند 10 و هرچه رود با عبدوس مىگويند تا وى بازمىنمايد . و آن دو خامل ذكر كم‌مايه فريفته شدند بدان نواختى كه يافتند و هرگز بخواب نديده بودند ؛ و ندانستند كه چون خداوندان ايشان برافتادند ، اذلّ من النّعل و اخسّ من التّراب 11 باشند و چون توانستندى دانست ؟ كه نه شاگردى كرده بودند و نه كتب خوانده . و اين دو مرد بر كار شدند و هرچه رفت دروغ و راست روى مىكردند 12 و با عبدوس مىگفتند ، و امير از آنچه مىشنيد ، دلش بر اريارق گران‌تر مىشد و غازى نيز لختى از چشم وى مىافتاد . و محموديان فراخ‌تر 13 در سخن آمدند ، و چون پيش امير ازين ابواب چيزى گفتند و وى مىشنود ، در حيلت ايستادند و بر آن بنهادند كه نخست حيله بايد كرد تا اريارق برافتد و چون برافتاد و غازى تنها ماند ، ممكن گردد كه وى را برتوانند انداخت . و محموديان لختى خبر يافتند از حال اين دو كدخداى - كه در شراب لافها زده بودند كه « ايشان چاكران سلطانند 14 » - و بجاى آوردند 15 كه ايشان را بفريفته‌اند ، آغازيدند ايشان را نواختن و چيزى بخشيدن و برنشاندن 16 كه « اگر خداوندانشان نباشند ، سلطان ايشان را كارهاى بزرك فرمايد . »\r\n\r\n","description":"","footnote":"","page_name":" 267 ","page_number":305},
  {"content":"\r\n\r\nو ديگر آفت آن آمد كه سپاه‌سالار غازى گربزى 1 بود كه ابليس ، لعنه اللّه 2 ، او را رشته برنتوانستى تافت 3 . وى هرگز شراب نخورده بود ؛ چون كامها بجمله يافت و قفيزش 4 پر شد ، در شراب آمد و خوردن گرفت . و امير چون بشنيد ، هر دو سپاه‌سالار را شراب داد ، و شراب آفتى بزرگ است ، چون از حد بگذرد ، و با شراب‌خوارگان افراطكنندگان 5 هر چيزى توان ساخت . و آغازيد غازى به حكم آنكه سپاه‌سالار بود لشكر را نواختن و هر روز فوجى را به خانه بازداشتن 6 و شراب وصلت دادن ، و اريارق نزد وى بودى و وى نيز مهمان او شدى و در هر دو مجلس چون شراب نيرو گرفتى 7 ، تركان اين دو سالار را به تركى ستودندى و حاجب بزرگ بلگاتگين 8 را مخنّث 9 خواندندى و على دايه 10 را ماده 11 و سالار غلامان سرايى را - بگتغدى - كور و لنگ . و ديگران را همچنين هر كسى را عيبى و سقطى 12 گفتندى .\r\nاز [ بو 
  ] عبد اللّه شنيدم كه كدخداى بگتغدى بود ، پس از آنكه اين دو سپاه‌سالار برافتادند ، گفت : يك روز امير بار نداده بود و شراب مىخورد ، غازى بازگشت با اريارق بهم 13 ، و بسيار مردم را با خود بردند و شراب خوردند . سالار بگتغدى مرا پوشيده به نزديك بلگاتگين و على فرستاد و پيغام داد كه اين دو ناخويشتن‌شناس از حد مىبگذرانند ، اگر صواب بيند ، به بهانهء شكار برنشيند با غلامى بيست ، تا وى با بو عبد اللّه و غلامى چند نزديك ايشان آيد و اين كار را تدبير سازند 14 . گفت « سخت صواب آمد ، ما رفتيم بر جانب مىخواران 15 تا سالار دررسد . » و برنشستند و برفتند . و بگتغدى نيز برنشست و مرا با خود برد ، و باز ويوز 16 و هر جوارحى 17 با خويشتن آوردند . چون فرسنگى دو 18 برفتند ، اين سه تن بر بالا بايستادند با سه كدخداى . من و بو احمد تكلى كدخداى حاجب بزرك و اميرك معتمد على 19 . و غلامان را با شكره‌داران 20 گسيل كردند صيد را ، و ما شش تن مانديم .\r\nمهتران در سخن آمدند و زمانى نوميدى نمودند از امير و از استيلاى اين دو سپه‌سالار . بگتغدى گفت : طرفه 21 آن است كه در سرايهاى محمودى خامل‌ذكرتر ازين دو تن كس نبود ، و هزار بار پيش من زمين بوسه داده‌اند ، و لكن هر دو دلير و\r\n\r\n","description":"","footnote":"","page_name":" 268 ","page_number":306},
  {"content":"\r\n\r\nو مردانه آمدند ، غازى گربزى 1 از گربزان و اريارق خرى از خران ، تا امير محمود ايشان را بركشيد و در درجهء بزرك نهاد تا وجيه 2 گشتند . و غازى خدمتى سخت پسنديده 3 كرد اين سلطان را به نشابور تا اين درجهء بزرك يافت . و هرچند دل سلطان ناخواهان 4 است اريارق را و غازى را خواهان ، چون در شراب آمدند و رعنائيها 5 مىكنند ، دل سلطان را از غازى هم توان گردانيد . و لكن تا اريارق برنيفتد ، تدبير غازى نتوان كرد و چون رشته يكتا شد 6 ، آنگاه هر دو برافتند تا ما ازين غضاضت 7 برهيم .\r\nحاجب بزرك و على گفتند : تدبير شربتى 8 سازند يا روياروى كسى را فراكنند 9 تا اريارق را تباه كند . سالار بگتغدى گفت « اين هر دو هيچ نيست و پيش نشود 10 و آب ما 11 ريخته گردد و كار هر دو قوى شود . تدبير آن است كه ما اين كار را فروگذاريم و دوستى نماييم و كسان گماريم تا تضريبها 12 مىسازند و آنچه تركان و اين دو سالار گويند ، فراخ‌تر زيادتها مىكنند و مىبازنمايند 13 تا حال كجا رسد . » برين بنهادند و غلامان و شكره‌داران بازآمدند و بسيار صيد آوردند . و روز دير برآمده بود 14 ، صندوقهاى شكارى 15 برگشادند تا نان بخوردند ، و اتباع و غلامان و حاشيه همه بخوردند . و بازگشتند و چنان كه ساخته بودند اين دو تن را ، پيش گرفتند .\r\nو روزى چند برين حديث برآمد ، و دل سلطان درشت شد 16 بر اريارق و در فروگرفتن - وى خلوتى كرد و با وزير شكايت نمود از اريارق ، گفت : حال بدانجا مىرسد كه غازى ازين تباه مىشود 17 ؛ و ملك چنين چيزها احتمال نكند 18 . و روا نيست سالاران سپاه بىفرمانى كنند 19 ، كه 20 فرزندان را اين زهره نباشد . و فريضه شد او را فروگرفتن كه چون او فروگرفته شد ، غازى بصلاح آيد 21 خواجه اندرين چه گويد 22 ؟ خواجهء بزرگ زمانى انديشيد ، پس گفت : زندگانى خداوند عالم دراز باد ، من سوگند دارم كه در هيچ‌چيزى از مصالح ملك خيانت نكنم . و حديث سالار و لشكر چيزى سخت نازك 23 است و به پادشاه مفوّض 24 . اگر رأى عالى بيند ، بنده را درين يك كار عفو كند . و آنچه خود صواب بيند ، مىكند و مىفرمايد 25 . اگر بنده در چنين بابها چيزى گويد ، باشد كه موافق رأى خداوند نيفتد و دل بر من گران كند 26 . امير گفت : خواجه خليفهء ماست و معتمدتر همه\r\n\r\n","description":"","footnote":"","page_name":" 269 ","page_number":307},
  {"content":"\r\n\r\nخدمتكاران ، و ناچار در چنين كارها سخن با وى بايد گفت تا وى آنچه داند بازگويد و ما مىشنويم ، آنگاه با خويشتن بازاندازيم 1 و آنچه از رأى واجب كند ، مىفرماييم .\r\nخواجه گفت : اكنون بنده سخن بتواند گفت . زندگانى خداوند دراز باد ، آنچه گفته آمد در باب اريارق آن روز كه پيش آمد 2 ، نصيحتى بود كه بباب هندوستان كرده آمد ، كه ازين مرد آنجا تعدّىيى 3 و تهوّرى 4 رفت ، و نيز وى را آنجا بزرگ نامى افتاد و آن را تباه گردانيد ، بدانكه امير ماضى وى را بخواند و وى در رفتن كاهلى و سستى نمود و آن را تأويلها 5 نهاد . و امير محمّد وى را بخواند ، وى نيز نرفت و جواب داد كه « وليعهد پدر امير مسعود است ، اگر وى رضا دهد به نشستن برادر و از عراق قصد غزنين نكند ، آنگاه وى به خدمت آيد . » و چون نام خداوند بشنود و بنده آنچه گفتنى بود بگفت ، با بنده بيامد . و تا اينجاست نشنودم كه از وى تهوّرى و بىطاعتىيى آمد كه بدان دل‌مشغول بايد داشت . و اين تبسّط 6 و زيادتى آلت 7 اظهار كردن و بىفرمان شراب خوردن با غازى و تركان سخت سهل است و بيك مجلس من اين راست كنم ، چنان كه نيز 8 درين ابواب سخن نبايد گفت . خداوند را ولايت زيادت شده است و مردان كار ببايد 9 ، و چون اريارق دير بدست شود . بنده را آنچه فراز آمد ، بازنمود ، فرمان خداوند راست .\r\nامير گفت : بدانستم ، و همه همچنين است كه گفتى . و اين حديث را پوشيده بايد داشت تا بهتر بينديشم . خواجه گفت : فرمان‌بردارم ، و بازگشت .\r\nو محموديان فرونايستادند از تضريب تا بدان جايگاه كه در گوش امير افكندند كه « اريارق بدگمان شده است و با غازى بنهاده كه شرّى 10 بپاىكنند و اگر دستى نيابند ، بروند . و بيشتر ازين لشكر در بيعت وىاند 11 . » روزى امير بار داد و همه مردم جمع شدند و چون بار بشكست ، امير فرمود : مرويد كه شراب خواهيم خورد . و خواجهء بزرگ و عارض 12 و صاحب ديوان رسالت نيز بنشستند . و خوانچه‌ها 13 آوردن گرفتند 14 ؛ پيش امير بر تخت يكى ، و پيش غازى و پيش اريارق يكى ، و پيش عارض بو سهل زوزنى و بو نصر مشكان يكى ، پيش نديمان هر دو تن را يكى - و بو القاسم كثير برسم نديمان مىنشست - و لا گشته 15 و رشته 16 فرموده بودند ، بياوردند سخت بسيار . پس اين بزرگان چون نان بخوردند ، برخاستند و به طارم ديوان بازآمدند و بنشستند و دست\r\n\r\n","description":"","footnote":"","page_name":" 270 ","page_number":308},
  {"content":"\r\n\r\nبشستند . و خواجهء بزرگ هر دو سالار را بستود و نيكوئى گفت . ايشان گفتند : از خداوند همه دل‌گرمى و نواخت است ، و ما جانها فداى خدمت داريم ، و لكن دل ما را مشغول مىدارند و ندانيم تا چه بايد كرد . خواجه گفت : اين سود است 1 و خيالى باطل ، هم‌اكنون از دل شما بردارد 2 . توقّف كنيد ، چندانكه من فارغ شوم و شمايان 3 را بخوانند . و تنها پيش رفت و خلوتى خواست و اين نكته بازگفت و درخواست تا ايشان را به تازگى دلگرمىيى باشد ، آنگاه رأى خداوند راست ، در آنچه بيند و فرمايد . امير گفت :\r\nبدانستم . و همه قوم را بازخواندند و مطربان بيامدند و دست به كار بردند و نشاط بالا گرفت و هر حديثى مىرفت . چون روز به نماز پيشين 4 رسيد ، امير مطربان را اشارت كرد تا خاموش ايستادند ، پس روى سوى وزير كرد و گفت : « تا اين غايت حقّ اين دو سپاه‌سالار ، چنان كه بايد ، فرموده‌ايم شناختن ؛ اگر غازى است آن خدمت كرد به نشابور و ما به 5 اسپاهان بوديم كه هيچ بنده نكرد و از غزنين بيامد . و چون بشنيد كه ما ببلخ رسيديم ، اريارق با خواجه بشتافت و به خدمت آمد . و مىشنويم كه تنى چند بباب ايشان حسد مىنمايند و ژاژ مىخايند 6 و دل ايشان مشغول مىدارند . ازان نبايد انديشيد ، برين جمله كه ما گفتيم ، اعتماد بايد كرد ، كه ما سخن هيچ‌كس در باب ايشان نخواهيم شنيد . » خواجه گفت : « اينجا سخن نماند ، و نواخت بزرگ‌تر ازين كدام باشد كه بر لفظ عالى رفت ؟ » و هر دو سپاه‌سالار زمين بوسه دادند و تخت نيز بوسه كردند و بجاى خويش بازآمدند و سخت شادكام بنشستند . امير فرمود تا دو قباى خاص 7 آوردند هر دو بزر 8 ، و دو شمشير حمايل 9 مرصّع بجواهر ، چنان كه گفتند : قيمت هر دو پنجاه هزار دينار است ؛ و ديگرباره هر دو را پيش خواند و فرمود تا قباها هر دو پس پشت ايشان كردند و بدست خويش ببستند 10 . و امير بدست خود حمايل در گردن ايشان افكند . و دست و تخت و زمين بوسه دادند و بازگشتند و برنشستند و برفتند ، همه مرتبه‌داران درگاه با ايشان ، تا به جايگاه خود بازشدند . و مرا كه بو الفضلم اين روز نوبت 11 بود ، اين همه ديدم و بر تقويم اين سال تعليق كردم 12 .\r\nپس از بازگشتن ايشان امير فرمود دو مجلس خانهء زرّين 13 با صراحيهاى 14\r\n\r\n","description":"","footnote":"","page_name":" 271 ","page_number":309},
  {"content":"\r\n\r\nپرشراب و نقلدانها و نرگسدان‌ها راست كردند دو سالار را ، و بو الحسن كرجى نديم را گفت : بر سپاه‌سالار غازى رو و اين را بر اثر تو 1 آرند و سه مطرب خاص با تو آيند ، و بگوى كه « از مجلس ما ناتمام بازگشتى ، با نديمان شراب خور با سماع مطربان . » و سه مطرب با وى رفتند و فرّاشان اين كرامات 2 برداشتند . و مظفر نديم را مثال داد تا با سه مطرب و آن كرامات سوى اريارق رفت . و خواجه فصلى چند درين باب سخن گفت ، چنان كه او دانستى گفت و نزديك نماز ديگر بازگشت . و ديگران نيز بازگشتن گرفتند . و امير تا نزديك شام ببود 3 ، پس برخاست و گرم در سراى رفت . و محموديان بدين حال كه تازه گشت ، سخت غمناك شدند . نه ايشان دانستند و نه كس كه در غيب چيست . و زمانه به زبان فصيح آواز مىداد و لكن كسى نمىشنود ، شعر :\r\n يا راقد اللّيل مسرورا بأوّله * انّ الحوادث قد يطرقن اسحارا \r\n لا تفرحنّ بليل طاب اوّله * فربّ آخر ليل اجّج النّارا 4 \r\nو اين دو نديم نزديك اين دو سالار شدند با اين كرامات و مطربان ، و ايشان رسم خدمت بجاى آوردند و چون پيغام سلطان بشنودند ، بنشاط شراب خوردند و بسيار شادى كردند . و چون مست خواستند شد 5 ، نديمان را اسب و ستام زر 6 و جامه و سيم دادند و غلامى ترك و به خوبى بازگردانيدند . و هم چنان مطربان را جامه و سيم بخشيدند و بازگشتند و غازى بخفت . و اريارق را عادت چنان بود كه چون در شراب نشستى ، سه چهار شبان روز 7 بخوردى ، و اين شب تا روز بخورد به آن شادى و نواخت كه يافته بود .\r\nو امير ديگر روز بار داد . سپاه‌سالار غازى بر بادى ديگر 8 بدرگاه آمد با بسيار تكلّف زيادت . چون بنشست ، امير پرسيد كه اريارق چون نيامده است ؟ غازى گفت : او عادت دارد ، سه چهار شبان روز شراب خوردن ، خاصّه بر شادى و نواخت دينه 9 . امير بخنديد و گفت : ما را هم امروز شراب بايد خورد ، و اريارق را دورى فرستيم . غازى زمين بوسه داد تا بازگردد ، گفت : مرو . و آغاز شراب كردند . و امير فرمود تا اميرك سياه دار 10 خمارچى را بخواندند - و او شراب نيكو خوردى ، و اريارق را بر او الفى تمام 11 بود ،\r\n\r\n","description":"","footnote":"","page_name":" 272 ","page_number":310},
  {"content":"\r\n\r\nو امير محمود هم او را فرستاد به نزديك اريارق بهند تا بدرگاه بيايد و بازگردد ، در آن ماه كه گذشته شد 1 ، چنان كه بياورده‌ام پيش ازين - اميرك پيش آمد . امير گفت : « پنجاه قرابه 2 شراب با تو آرند ، نزديك حاجب اريارق رو و نزديك وى مىباش كه وى را به تو الفى تمام است ، تا آنگاه كه مست شود و بخسبد . و بگوى « ما ترا دستورى 3 داديم تا به خدمت نيايى و بر عادت شراب خورى . » اميرك برفت ، يافت اريارق را چون گوى شده 4 و بر بوستان مىگشت 5 و شراب مىخورد و مطربان مىزدند . پيغام بداد ، وى زمين بوسه داد و بسيار بگريست 6 و اميرك را و فرّاشان را مالى بخشيد . و بازگشتند ؛ و اميرك آنجا بماند . و سپاه‌سالار غازى تا چاشتگاه بدانجاى با امير بماند ، پس بازگشت و چند سرهنگ و حاجب را با خود ببرد و به شراب بنشست و آن روز مالى بخشيد از دينار و درم و اسب و غلام و جامه . و اريارق هم بر عادت خود مىخفت و - مىخاست و رشته 7 مىآشاميد و باز شراب مىخورد ، چنان كه هيچ ندانست كه مىچه‌كند ؛ و آن روز و آن شب و ديگر روز هيچ مىنياسود .\r\nو امير ديگر روز بار نداد و ساخته بود تا اريارق را فروگرفته آيد و آمد بر خضراء 8 برابر طارم ديوان رسالت 9 بنشست - و ما بديوان بوديم - و كس پوشيده مىرفت و اخبار اريارق را مىآوردند . درين ميانه ، روز [ به 
  ] نماز پيشين رسيده ، عبدوس بيامد و چيزى به گوش بو نصر مشكان بگفت . وى برخاست ، دبيران را گفت :\r\nبازگرديد كه باغ خالى خواهند كرد . جز من جمله برخاستند و برفتند . مرا پوشيده گفت 10 كه اسب به خانه بازفرست و بدهليز ديوان بنشين كه مهمّى پيش است تا آن كرده شود ، و هشيار باش تا آنچه رود ، مقرّر كنى 11 و پس به نزديك من آيى . گفتم : چنين كنم . و وى برفت ، و وزير و عارض و قوم ديگر نيز بجمله بازگشتند .\r\nو بگتگين حاجب ، داماد على دايه ، بدهليز آمد و به نزديك امير برفت و يك ساعتى ماند و بدهليز بازآمد و محتاج امير حرس 12 را بخواند و با وى پوشيده سخنى بگفت ، وى برفت و پياده‌يى پانصد بياورد و از هر دستى با سلاح تمام و بباغ بازفرستاد تا پوشيده بنشستند . و نقيبان هندوان 13 بيامدند و مردى سيصد هندو آوردند و هم در باغ بنشستند .\r\nو پرده‌دارى و سياه‌دارى نزديك اريارق رفتند و گفتند : « سلطان نشاط شراب دارد و\r\n\r\n","description":"","footnote":"","page_name":" 273 ","page_number":311},
  {"content":"\r\n\r\nسپاه‌سالار غازى را كسان رفتند تا بيايد ، و ترا مىبخواند 1 . » و وى بحالتى بود كه از مستى دست و پايش كار نمىكرد ، گفت : برين جمله چون توانم آمد 2 ؟ از من چه خدمت آيد ؟ اميرك سياه‌دار كه سلطان با وى راست داشته بود 3 ، گفت : « زندگانى سپاه‌سالار دراز باد ، فرمان خداوند نگاه بايد داشت و بدرگاه شد ، كه چون برين حال بيند ، معذور دارد و بازگرداند ، و ناشدن 4 سخت زشت باشد و تأويلها نهند » و حاجبش را ، آلتونتكين ، اميرك با خود يار كرد تا بگفت كه ناچار ببايد رفت . جامه و موزه و كلاه خواست و بپوشيد با قومى انبوه از غلامان و پياده‌يى دويست . اميرك حاجبش را گفت : « اين زشت است ، به شراب مىرود ، غلامى ده سپركشان 5 و پياده‌يى صد بسنده باشد . » وى آن سپاه جوش 6 را بازگردانيد ، و 7 اريارق خود ازين جهان خبر ندارد 8 ، چون بدرگاه رسيد ، بگتگين حاجب پيش او باز شد و امير حرس ، او را فرودآوردند و پيش وى رفتند تا طارم و آنجا بنشاندند . اريارق يك لحظه بود ، برخاست و گفت مستم و نمىتوانم [ بود 
  ] ، بازگردم . بگتگين گفت : زشت باشد بىفرمان 9 بازگشتن ، تا آگاه 10 كنيم . وى بدهليز بنشست ، و من كه بو الفضلم در وى مىنگريستم ، حاجى سقّا 11 را بخواند و وى بيامد و كوزهء آب پيش وى داشت ، دست فرومىكرد و يخ مىبرآورد و مىخورد ، بگتگين گفت : « اى برادر ، اين زشت است و تو سپاه‌سالارى ، اندر دهليز يخ مىخورى ؟ به طارم رو و آنچه خواهى ، بكن . » وى بازگشت و به طارم آمد - اگر مست نبودى و خواستندش گرفت ، كار بسيار دراز شدى - چون به طارم بنشست ، پنجاه سرهنگ سرائى از مبارزان سر غوغا آن 12 مغافصه 13 دررسيدند و بگتگين 14 درآمد و اريارق را در كنار گرفت و سرهنگان درآمدند از چپ و راست ، او را بگرفتند ، چنان كه البتّه هيچ نتوانست جنبيد ، آواز داد بگتگين را كه اى برادر ناجوانمرد ، بر من اين كار آوردى 15 ؟ غلامان ديگر درآمدند ، موزه از پايش جدا كردند - و در هر موزه دو كتاره 16 داشت - و محتاج 17 بيامد ، بندى آوردند سخت قوى و بر پاى او نهادند و قباش باز كردند ، زهر يافتند در بر قبا 18 و تعويذها 19 ، همه از وى جدا كردند و بيرون گرفتند 20 . و پياده‌يى پنجاه كس 21 او را گرد بگرفتند ؛ پيادگان ديگر دويدند و اسب و\r\n\r\n","description":"","footnote":"","page_name":" 274 ","page_number":312},
  {"content":"\r\n\r\nساز و غلامانش را بگرفتند . و حاجبش با سه غلام روياروى 1 بجستند . و غلامانش سلاح برگرفتند و بر بام آمدند و شورى عظيم 2 بر پاى شد . و امير با بگتگين در فرودگرفتن 3 اريارق بود و كسان تاخته بود 4 نزديك بگتغدى و حاجب بزرگ بلگاتگين و اعيان لشكر كه چنين شغلى در پيش دارد تا برنشينند ؛ همگان ساخته 5 برنشسته بودند . چون اريارق را ببستند و غلامان و حاشيتش در بشوريدند 6 ، اين قوم ساخته سوى سراى او برفتند و بسيار سوار ديگر از هر جنسى بر ايشان پيوستند و جنگى بزرگ بپاىشد .\r\nامير عبدوس را نزديك قوم اريارق فرستاد به پيغام كه « اريارق مردى ناخويشتن‌شناس بود و شما با وى در بلا بوديد ، امروز صلاح در آن بود كه وى را نشانده آيد 7 . و خداوندان شما 8 ماييم ، كودكى مكنيد و دست از جنگ بكشيد كه پيداست كه عدد شما چندست ، بيك ساعت كشته شويد و اريارق را هيچ سود ندارد . اگر به خود باشيد 9 ، شما را بنوازيم و به سزا داريم . » و سوى حاجبش پيغامى و دل‌گرمىيى سخت نيكو برد . چون عبدوس اين پيغام بگزارد ، آبى بر آتش آمد و حاجب و غلامانش زمين بوسه دادند . اين فتنه در وقت 10 بنشست و سراى را فروگرفتند و درها مهر كردند و آفتاب زرد 11 را چنان شد كه گفتى هرگز مسكن آدميان نبوده است . و من بازگشتم و هرچه ديده بودم با استادم بگفتم . و نماز خفتن بگزارده 12 ، اريارق را از طارم بقهندز 13 بردند . و پس از آن به روزى ده او را بسوى غزنين گسيل كردند و به سرهنگ بوعلى كوتوال سپردند . و بوعلى بر حكم فرمان او را يك‌چند به قلعت داشت ، چنان كه كسى بجاى نياورد كه موقوف 14 است . پس او را بغور فرستادند نزديك بو الحسن خلف تا به جايى بازداشتش . و حديث وى به پايان آمد و من بيارم بجاى خود كه عاقبت كار و كشتن او چون بود .\r\nاين فروگرفتن وى در بلخ روز چهارشنبه نوزدهم ماه ربيع الاوّل سنهء اثنتين و عشرين و أربعمائة 15 بود ، و ديگر روز فروگرفتن 16 ، امير پيروز وزيرى خادم را و بو سعيد مشرف را كه امروز بر جاى است و برباط كندى مىباشد و هنوز مشرفى نداده بودند ، كه اشراف درگاه باسم قاضى خسرو بود و بو الحسن عبد الجليل و بو منصور مستوفى\r\n\r\n","description":"","footnote":"","page_name":" 275 ","page_number":313},
  {"content":"\r\n\r\nرا به سراى اريارق فرستاد ، و مستوفى 1 و كدخداى 2 او را كه گرفته بودند ، آنجا آوردند و درها بگشادند و بسيار نعمت 3 برداشتند و نسختى 4 دادند كه بهندوستان مالى سخت عظيم است و سه روز كار شد تا آنچه اريارق را بود به تمامى نسخت كردند و بدرگاه آوردند . و آنچه غلامانش بودند خياره 5 ، در وثاقها 6 كردند و آنچه ميانه بود سپاه‌سالار غازى و حاجبان را بخشيد و بو الحسن عبد الجليل و بو سعيد مشرف را نامزد كرد تا سوى هندوستان روند بآوردن مالهاى اريارق ، هر دو كس بتعجيل رفتند . و پيش از آن كه او را فروگرفتند . خيلتاشان 7 مسرع رفته بودند با نامه‌ها تا قوم اريارق را به احتياط نگاه دارند .\r\nو ديگر روز غازى بدرگاه آمد كه 8 اريارق را نشانده بودند ، سخت آزار كشيده و ترسان گشته 9 . چون بار بگسست ، امير با وزير و غازى خالى كرد و گفت : « حال اين مرد ديگر است و حال خدمتكاران ديگر ، ديگر . او مردى گردنكش و مهتر شده بود به روزگار پدر ما ، بدانجاى كه خونهاى ناحق ريخت و عمّال و صاحب بريدان 10 را زهره نبود كه حال وى به تمامى بازنمودندى كه بيم جان بود كه راه‌ها بگرفتندى و بىجواز او كس نتوانست رفت . و بطلب پدر ما 11 نيامده بود از هندوستان و نمىآمدى ، و اگر قصد او كردندى ، بسيار فساد انگيختى . و خواجه بسيار افسون كرده است تا وى را بتوانست آوردن .\r\nچنين چاكر به كار نيايد ، و اين بدان گفتم تا سپاه‌سالار دل خويش را مشغول نكند ، بدين سبب كه رفت 12 . حال وى 13 ديگر است و آن خدمت كه وى كرده است ، ما را بدان وقت كه ما به سپاهان بوديم و از آنجا قصد خراسان كرديم . » او زمين بوسه داد و گفت :\r\n« من بنده‌ام ؛ و اگر ستوربانى فرمايد بجاى اين شغل ، مرا فخرست . فرمان خداوند را باشد كه وى حال بندگان بهتر داند . » و خواجه فصلى چند سخن نيكو گفت هم در معنى اريارق و هم در باب دل‌گرمى غازى ، چنان كه او دانستى گفت . و پس بازگشتند هر دو . خواجه با وى به طارم بنشست و استادم بو نصر را بخواند تا آنچه از اريارق رفته بود از تهوّر و تعدّيها ، چنان كه دشمنان القا كنند 14 و بازنمايند ، وى همه بازنمود ، چنان كه غازى بتعجّب ماند و گفت : به هيچ حال روا نبود ، آن را فروگذاشتن 15 . و بو نصر\r\n\r\n","description":"","footnote":"","page_name":" 276 ","page_number":314},
  {"content":"\r\n\r\nرفت و با امير بگفت و جوابهاى نيكو بياورد و اين هر دو مهتر سخنان دلپذير گفتند تا غازى خوش‌دل شد و بازگشت .\r\nمن از خواجه بو نصر شنيدم كه خواجه احمد مرا گفت كه « اين ترك 1 بدگمان شد كه گربز 2 و داهى 3 است و چنين چيزها بر سر او بنشود 4 ، و دريغ چون اريارق كه اقليمى ضبط توانستى كرد جز 5 هندوستان ، و من ضامن او بودمى ، امّا اين خداوند بس سخن شنو 6 آمد ، و فرونگذارند او را و اين همه كارها زير و زبر كنند و غازى نيز برافتاد 7 و اين از من ياد دار . » و برخاست و بديوان رفت و سخت انديشه‌مند بود ، و اين گرگ پير 8 گفت : قومى ساخته‌اند از محمودى و مسعودى و باغراض خويش مشغول ، ايزد ، عزّ ذكره ، عاقبت بخير كناد .\r\n\r\nذكر القبض على صاحب الجيش آسيغتكين الغازى و كيف جرى ذلك الى ان انفذ الى قلعة جرديز و توفّى بها رحمة اللّه عليه 9\r\nمحال 10 باشد چيزى نبشتن كه به ناراست ماند ، كه اين قوم كه حديث ايشان ياد مىكنم ، سالهاى دراز است تا گذشته‌اند 11 و خصومتهاى 12 ايشان به قيامت افتاده است .\r\nاما به حقيقت ببايد دانست كه سلطان مسعود را هيچ در دل نبود فروگرفتن غازى ، و براستاى وى 13 هيچ جفا نفرمودى ، و آن سپاه‌سالارى عراق كه به تاش 14 دادند به دو دادى . امّا اينجا دو حال نادر بيفتاد و قضاى غالب 15 با آن يار شد تا سالارى چنين برافتاد ، و لا مردّ لقضاء اللّه 16 ، يكى آنكه محموديان از دم اين مرد مىبازنشدند 17 و حيلت و تضريب 18 و اغرا 19 مىكردند و دل امير از بس كه بشنيد ، پر شد تا ايشان بمراد رسيدند ؛ و يكى عظيم‌تر از آن آمد كه سالار جوان بود و پيران را حرمت نداشت تا از جوانى كارى ناپسنديده كرد و در سر آن شد بىمراد خداوندش 20 .\r\nو چنان افتاد كه غازى پس از برافتادن اريارق بدگمان شد و خويشتن را فراهم گرفت 21 و دست از شراب بكشيد و چون نوميدى مىآمد و مىشد . و در خلوت با كسى كه سخن مىراند ، نوميدى مىنمود و مىگريست . و يكى ده مىكردند و دروغها مىگفتند و بازميرسانيدند تا ديگ پر شد 22 و امير را دل بگرفت ، و با اين همه تحمّلهاى پادشاهانه مىكرد .\r\n\r\n","description":"","footnote":"","page_name":" 277 ","page_number":315},
  {"content":"\r\n\r\nو محموديان تا بدانجاى حيله ساختند كه زنى بود حسن مهران را سخت خردمند و كار ديده به نشابور ، دختر بو الفضل بستى و از حسن بمانده به مرگش و هرچند بسيار محتشمان او را بخواسته بودند 1 او شوى ناكرده 2 ؛ و اين زن مادرخواندهء 3 كنيزكى بود كه همه حرم‌سراى غازى او داشت و آنجا آمد و شد داشت . و اين زن خطّ نيكو داشت و پارسى سخت نيكو نبشتى . كسان فراكردند 4 ، چنان كه كسى بجاى نياورد 5 تا از روى نصيحت وى را بفريفتند و گفتند « مسكين غازى را امير فروخواهد گرفت و نزديك آمده است و فلان شب خواهد بود » اين زن بيامد و با اين كنيزك بگفت . و كنيزك آمد و با غازى بگفت و سخت ترسانيدش و گفت : تدبير كار خود بساز كه 6 گشاده‌اى ، تا چون اريارق ناگاه نگيرندت . غازى سخت دل‌مشغول شد و كنيزك را گفت : اين حرّه 7 را بخوان تا بهتر انديشه دارد ، و بحقّ او رسم 8 ، اگر اين حادثه درگذرد . كنيزك او را بخواند ، جواب داد كه « نتواند آمد كه بترسد ، امّا آنچه رود ، برقعت بازنمايد 9 ، تو نبشته خواندن دانى ، با سالار مىگويى » ، كنيزك گفت : سخت نيكو آمد . و رقعتها روان كردى و آنچه بشنيده بود ، بازنمودى ، لكن محموديان درين كار استاديها مىكردند ، اين زن چگونه بجاى توانستى آورد 10 ؟ تا قضا كار خود بكرد . و نماز ديگر روز دوشنبه نهم ماه ربيع الآخر سنهء اثنتين و عشرين و أربعمائة 11 اين زن را گفتند : « فردا چون غازى بدرگاه آيد ، او را فروخواهندگرفت » و اين كار بساختند و نشانها بدادند . زن در حال 12 رقعتى نبشت و حال بازنمود و كنيزك با غازى بگفت ، و آتش در غازى افتاد ، كه كسان ديگر او را بترسانيده بودند ، در ساعت فرمود پوشيده ، چنان كه سعيد صرّاف كدخدايش و ديگر بيرونيان 13 خبر نداشتند ، تا اسبان را نعل بستند ، و نماز شام بود ، و چنان نمود كه سلطان او را به مهمّى جايى فرستد امشب ، تا خبر بيرون نيفتد 14 . و خزانه بگشادند ، هرچه اخفّ 15 بود از جواهر و زر و سيم و جامه به غلامان داد تا برداشتند . و پس از نماز خفتن وى برنشست و اين كنيزك را با كنيزكى چهار ديگر برنشاندند 16 و بايستاد 17 تا غلامان بجمله برنشستند و استران سبك 18 بار كردند و همچنان جمّازگان - و در سراى ارسلان جاذب در يك كران بلخ مىبود سخت\r\n\r\n","description":"","footnote":"","page_name":" 278 ","page_number":316},
  {"content":"\r\n\r\nدور از سراى سلطان 1 - براند و بر سر دو راه آمد يكى سوى خراسان يكى سوى ماوراءالنّهر ، چون متحيّرى بماند ، بايستاد و گفت : بكدام جانب رويم كه من جان را جسته‌ام 2 ؟\r\nغلامان و قوم گفتند : « بر آن جانب كه رأى آيد ؛ اگر بطلب بدرآيند ، ما جان را بزنيم 3 . »\r\nگفت : سوى جيحون 4 صواب‌تر ، ازان بگذريم و ايمن شويم كه خراسان دور است . گفتند : فرمان‌تراست . پس بر جانب سياه گرد 5 كشيد و تيز براند . پاسى از شب مانده بجيحون رسيد . فرود آب براند 6 از رباط ذو القرنين 7 تا برابر ترمذ 8 ، كشتىيى يافت در وى جاى نشست فراخ ، و بادنه ، جيحون را آرميده يافت و از آب گذر كرد به‌سلامت و بر آن لب آب بايستاد . پس گفت : خطا كردم كه به زمين دشمنان آمدم ، سخت بدنام شوم كه اينجا دشمنى است دولت محمود را چون على تگين 9 ، رفتن صوابتر سوى خراسان بود 10 . و بازگشت برين جانب آمد ، و روشن شده بود ، تا نماز بامداد بكرد و بر آن بود تا عطفى كند 11 بر جانب كالف 12 تا راه آموى گيرد و خود را به نزديك خوارزم - شاه افكند تا وى شفاعت كند و كارش بصلاح بازآرد ، نگاه كرد جوقى 13 لشكر سلطان پديد آمد سواران جريده 14 و مبارزان خياره 15 ، كه نيم‌شب خبر بامير مسعود آوردند كه غازى برفت جانب سياه گرد ، وى بيرون آمده بود و لشكر را بر چهار جانب فرستاده بود . غازى سخت متحيّر شد .\r\nديگر روز چون بدرگاه شديم ، هزاهزى سخت 16 بود و مردم ساخته 17 بر اثر يكديگر مىرفت ، و سلطان مشغول‌دل درين ميانه عبدوس را بخواند و انگشترى خويش به دو داد و امانى 18 بخطّ خود نبشت و پيغام داد كه « حاسدانت كار خود بكردند ، و هنوز در توانى يافت ، بازگرد تا بكام نرسند كه تراهم بدان جمله داريم كه بودى » و سوگندان گران ياد كرد . عبدوس بتعجيل برفت تا بوى رسيد . محموديان لشكر خياره روان كرده بودند و پنهان مثال داده تا دمار از غازى برآرند و اگر ممكن گردد بكشند ، و لشكرها دمادم 19 بود و غازى خواسته بود كه باز از آب 20 گذر كند تا ازين لشكر ايمن شود ، ممكن نگشت ، كه باد خاسته بود و جيحون بشوريده ، چنان كه كشتى خود كار نكرد و لشكر قصد جان او كرده ، ناچار و به ضرورت به جنگ بايستاد كه مبارزى\r\n\r\n","description":"","footnote":"","page_name":" 279 ","page_number":317},
  {"content":"\r\n\r\nهول 1 بود ، و غلامان كوشيدن گرفتند 2 ، چنان كه جنگ سخت شد . و مردم سلطانى دمادم مىرسيد ، و وى شكسته‌دل مىشد و مىكوشيد ، چنان كه بسيار تير در سپرش نشانده بودند . و يك‌چوبه تير سخت بر زانوش رسيد و از آن مقهور شد و نزديك آمد كه كشته شود ، عبدوس دررسيد و جنگ بنشاند و ملامت كرد لشكر را كه شمايان را فرمان نبود جنگ كردن ، جنگ چرا كرديد ؟ برابر وى ببايستى ايستاد تا فرمانى ديگر رسيدى .\r\nگفتند : جنگ به ضرورت كرديم كه خواست كه از آب بگذرد و چون ممكن نشد ، قصد گريز كرد بر جانب آموى ، ناچارش بازداشتيم كه از ملامت سلطان بترسيديم ، اكنون چون تو رسيدى ، دست از جنگ بكشيديم تا فرمان چيست . عبدوس نزديك غازى رفت ، و او بر بالايى بود ايستاده و غمى شده 3 ، گفت : اى سپاه‌سالار ، كدام ديو 4 ترا از راه ببرد تا خويشتن را دشمن كام 5 كردى ؟ ازپافتاده 6 بگريست و گفت : قضا چنين بود و بترسانيدند . گفت : دل مشغول مدار كه در توان يافت . و امان و انگشترى نزديك وى فرستاد و پيغام بداد و سوگندان امير ياد كرد . غازى از اسب به زمين آمد و زمين بوسه داد و لشكر و غلامانش ايستاده از دو جانب 7 . عبدوس دل او گرم كرد . و غازى سلاح از خود جدا كرد و پيلى با مهد 8 دررسيد ، غازى را در مهد نشاندند ، و غلامانش و قومش را دل‌گرم كردند . عبدوس سپر غازى را همچنان تير درنشانده 9 بدست سواران مسرع بفرستاد و هرچه رفته بود ، پيغام داد . و نيم‌شب سپر بدرگاه رسيد و امير چون آن را بديد و پيغام عبدوس بشنيد ، بياراميد . و خواجه احمد و همهء اعيان بدرگاه آمده بودند تا آن وقت كه امير گفت : بازگرديد ؛ بازگشتند ، و زود به سراى فرورفت 10 و همان وقت چيزى بخوردند .\r\nسحرگاه عبدوس رسيده بود با لشكر ، و غازى و غلامانش و قومش را بجمله آورده . امير را آگاه كردند ، امير از سراى برآمد و با عبدوس زمانى خالى كرد ، پس عبدوس برآمد و پيغام بنواخت آورد غازى را و گفت : فرمان است كه به سراى محمّدى 11 كه برابر باغ خاصّه 12 است ، فرودآيد و بياسايد تا آنچه فرمودنى است ، فردا فرموده آيد . غازى را آنجا بردند و فرودآوردند و در ساعت بو القاسم كحّال 13 را آنجا\r\n\r\n","description":"","footnote":"","page_name":" 280 ","page_number":318},
  {"content":"\r\n\r\nآوردند تا آن تير از وى جدا كرد و دارو نهاد ، و بياراميد و از مطبخ خاص خوردنى آوردند ، و پيغام 1 در پيغام بود و نواخت و دل‌گرمى ، و اندك مايه چيزى بخورد و بخفت .\r\nو اسبان از غلامان جدا كردند ، و غلامان را در آن وثاقها فرودآوردند . و خوردنى بردند تا بياراميدند . و پياده‌يى هزار چنان كه غازى ندانست ، بايستانيدند بر چپ و راست سراى ، عبدوس بازگشت ، سپس آنكه كنيزكان با وى بياراميده بودند 2 .\r\nو روز شد ، امير بار داد و اعيان حاضر آمدند ، گفت : « غازى مردى راست است و به كار آمده 3 ؛ و درين وقت وى را گناهى نبود كه وى را بترسانيدند . و اين كار را بازجسته آيد و سزاى آن‌كس كه اين ساخت فرموده آيد . » خواجه بزرگ و اعيان گفتند : همچنين بايد 4 . و اين حديث عبدوس به‌كس خويش بغازى رسانيد ، وى سخت شاد شد . و پس از بار امير بو الحسن عقيلى را و يعقوب دانيال و بو العلا را كه طبيبان خاصّه 5 بودند ، به نزديك غازى فرستاد كه « دل‌مشغول نبايد داشت ، كه اين بر تو بساختند 6 ، و ما بازجوييم اين كار را و آنچه بايد فرمود ، بفرماييم ، تا دل بد نكند كه وى را اينجا فرودآوردند بدين باغ برادر ما ، كه غرض آنست كه بما نزديك باشى و طبيبان با تفقّد 7 و رعايت به دو 8 رسند و اين عارضه زايل شود ، آنچه بباب وى واجب باشد ، آنگه فرموده آيد . » غازى چون اين بشنيد ، نشسته 9 زمين بوسه داد - كه ممكن نگشت كه برخاستى 10 - و بگريست و بسيار دعا كرد ، پس گفت : « بر بنده بساختند تا چنين خطائى برفت و بندگان گناه كنند و خداوندان درگذارند 11 . و بنده زبان عذر ندارد ، و خداوند آن كند كه از بزرگى وى سزد . » و بو الحسن بازگشت و آنچه گفته بود ، بازگفت . محموديان چون اين حديثها بشنودند ، سخت غمناك شدند و در حيلت افتادند 12 تا افتاده برنخيزد 13 . و كدخداى غازى و قومش چون حالها برين جمله ديدند ، پس به دو سه روز 14 از بيغوله‌ها 15 بيرون آمدند و نزديك وى رفتند .\r\nو قصّه بيش ازين دراز نكنم ، حال غازى بدانجاى رسانيدند كه هر روزى رأى امير در باب وى بتر مىكردند . چون سخنان مخالف بامير رسانيدند و از غازى نيز خطا به ضرورت ظاهر گشت و قضا با آن يار شد ، امير بدگمان‌تر گشت و درانديشيد و\r\n\r\n","description":"","footnote":"","page_name":" 281 ","page_number":319},
  {"content":"\r\n\r\nدانست كه خشت از جاى خويش برفت 1 ، عبدوس را بخواند و خالى كرد و گفت : ما را اين بدرگ 2 به هيچ كار نيايد ، كه بدنام شد بدين چه كرد . و پدريان نيز از دست مىبشوند 3 . و عالمى را شورانيدن از بهر يك‌تن كز وى چنين خيانتى ظاهر گشت محال 4 است . آنجا رو نزديك غازى و بگوى كه « صلاح تو آن است كه يك‌چندى پيش ما نباشى و بغزنين مقام كنى 5 كه چنين خطائى رفت ، تا بتدريج و ترتيب اين نام زشت از تو بيفتد و كار را دريافته شود 6 » و چون اين بگفته باشى ، مردم او را ازو دور كنى ، مگر آن دو سرپوشيده 7 را كه بدورها بايد كرد . و بجمله كسانى كه از ايشان مالى گشايد 8 ، بديوان فرست . سعيد صرّاف 9 را ببايد آورد و ببايد گفت تا بدرگاه مىآيد كه خدمتى را به كار است . و غلامانش را بجمله به سراى ما فرست تا با ايشان استقصاى 10 مالى كه بدست ايشان بوده است ، بكنند و به خزانه آرند و آنگاه كسانى كه سراى را شايند 11 ، نگاه دارند و آنچه نشايند ، در باب ايشان آنچه راى واجب كند ، فرموده آيد . و احتياط كن تا هيچ از صامت 12 و ناطق 13 اين مرد پوشيده نماند . و چون ازين همه فارغ شدى ، پيادگان گمار تا غازى را نگاه دارند ، چنان كه بىعلم تو كس او را نبيند ، تا آنچه پس ازين از رأى واجب كند ، فرموده آيد .\r\nعبدوس برفت و پيغام امير بگزارد ، غازى چون بشنيد ، زمين بوسه داد و بگريست و گفت : « صلاح بندگان در آن باشد كه خداوندان فرمايند . و بنده را حقّ خدمت است ، اگر رأى خداوند بيند ، بنده جايى نشانده آيد كه بجان ايمن باشد ، كه دشمنان قصد جان كنند ، تا چون روزگار برآيد و دل خداوند خوش شود و خواهد كه ستوربانى 14 فرمايد ، بر جاى باشم . و اين سرپوشيدگان را به من ارزانى دارد و پوششى و قوتى كه از آن گزير نيست . و تو اى خواجه 15 دست به من ده تا مرا از خداى بپذيرى 16 كه انديشهء من مىدارى » ، و مىگريست كه 17 اين مىگفت . عبدوس گفت : به ازين باشد كه مىانديشى ، دل بد نبايد كرد . غازى گفت : من كودكى نيستم و پس از امروز چنان دانم كه خواجه را بنبينم 18 . عبدوس دست به دو داد و وفا ضمان كرد 19 و وى را بپذيرفت و در آگوش 20 گرفت و بازگشت و بيرون آمد و\r\n\r\n","description":"","footnote":"","page_name":" 282 ","page_number":320},
  {"content":"\r\n\r\nبدان صفّهء بزرگ بنشست و هرچه امير فرموده بود ، همه تمام كرد ، چنان كه نماز ديگر را هيچ شغل نماند ، و به نزديك امير بازآمد ، سپس آنكه پيادگان گماشت تا غازى را به احتياط نگاه دارند ، و هرچه بود با امير بگفت و نسختها عرضه كرد و مالى سخت بزرگ ، صامت و ناطق بجاى آمد . و غلامان را بوثاق آوردند و احتياط مال بكردند ، گفتند : آنچه سالار بديشان داده بود ، بازستده بود . و امير ايشان را پيش خواست و هر چه خياره بود بوثاق فرستاد و آنچه نبايست ، به حاجبان و سراييان بخشيد .\r\nچون اين شغل راست ايستاد ، امير عبدوس را گفت : غازى را گسيل بايد كرد بسوى غزنين . گفت : خداوند بر چه جمله فرمايد ؟ » و آنچه غازى با وى گفته بود و گريسته و دست وى گرفته ، همه آن بگفت . امير را دل بپيچيد 1 و عبدوس را گفت :\r\nاين مرد بىگنه است ، و خداى ، عزّ و جلّ ، بندگان را نگاه تواند داشت ، و نبايد گذاشت كه به دو قصدى باشد . و وى را به تو سپرديم ، انديشهء كار او بدار . گفت : خداوند بر چه جمله فرمايد ؟ گفت : ده اشتر بگوى تا راست كنند و محمل 2 و كژاوه‌ها 3 و سه استر ، و بسيار جامهء پوشيدنى غازى را و هم كنيزكان را ، و سه مطبخى و هزار دينار و بيست هزار درم نفقات را . و بگوى تا ببو على كوتوال 4 نامه نويسند و توقيعى 5 تا وى را با اين قوم بر قلعه جايى نيكو بسازند و غازى را با ايشان آنجا بنشانند ، امّا با بند ، كه شرط بازداشتن اين است احتياط را . و سه غلام هندو بايد خريد از بهر خدمت او را و حوائج كشيدن را 6 . و چون اين همه راست شد ، پوشيده چنان كه بجاى نيارند ، نيم شبى ايشان را گسيل بايد كرد با سيصد سوار هندو و دويست پياده هم هندو و پيشروى .\r\nو تو معتمدى نامزد كن كه از جهت تو با غازى رود و بنگذارد كه با وى هيچ رنج رسد و از وى هيچ‌چيز خواهند تا به‌سلامت او را به قلعهء غزنين رسانند و جواب نامه بخطّ بوعلى كوتوال بيارند . عبدوس بيامد و اين همه راست كردند و غازى را ببردند و كان آخر العهد به 7 ، كه نيز 8 او را ديده نيامد . قصّهء گذشتن او جاى ديگر بيارم و آن سال كه فرمان يافت .\r\nو اكنون حديث اين دو سالار محتشم به پايان آمد و سخت دراز كشيد ، امّا ناچار\r\n\r\n","description":"","footnote":"","page_name":" 283 ","page_number":321},
  {"content":"\r\n\r\nچون قاعده و قانون بر آن نهاده آمده است كه همهء قصّه را به تمامى شرح بايد كرد ، و اين دو مرد بزرك بودند ، قانون نگاه داشتم ، كه سخن اگرچه دراز شود از نكته و نادره 1 خالى نباشد . و اينك عاقبت كار دو سپاه‌سالار كجا شد ؟ همه به پايان آمد ، چنان كه گفتى هرگز نبوده است . و زمانه و گشت فلك بفرمان ايزد ، عزّ ذكره ، چنين بسيار كرده است و بسيار خواهد كرد . و خردمند آن است كه بنعمتى و عشوه‌يى 2 كه زمانه دهد ، فريفته نشود و بر حذر مىباشد از بازستدن كه سخت زشت ستاند و بىمحابا . و در آن بايد كوشيد كه آزادمردان را اصطناع 3 كند و تخم نيكى بپراگند هم اين جهانى و هم آن جهانى ، تا از وى نام نيكو يادگار ماند ، و چنان نباشد كه همه خود خورد و خود پوشد ، كه هيچ مرد بدين نام نگرفته است . در قديم الدّهر 4 مردى بوده است نام وى زبرقان 5 بن بدر با نعمتى سخت بزرك ، و عادت اين داشت كه خود خوردى و خود پوشيدى ، به‌كس نرسيدى ، تا حطيئهء 6 شاعر گفت او را ، شعر :\r\n دع المكارم لا ترحل لبغيتها * و اقعد فانّك انت الطّاعم الكاسى 7 \r\nو چنان خواندم كه چون اين قصيدهء حطيئه بر زبرقان خواندند ، نديمانش گفتند : اين هجائى زشت است كه حطيئه ترا گفته است ، زبرقان نزديك امير المؤمنين عمر خطّاب 8 ، رضى اللّه عنه ، آمد و شكايت و تظلّم كرد 9 ؛ گفت : داد من بده . عمر فرمود تا حطيئه را بياوردند . گفت : من درين فحشى و هجائى 10 ندانم ، و گفتن شعر و دقايق و مضايق 11 آن كار امير المؤمنين نيست ، حسّان ثابت 12 را بخواند و سوگند دهد تا آنچه درين داند ، راست بگويد . عمر كس فرستاد و حسّان را بياوردند - و او نابينا شده بود - بنشست و اين بيت بر وى خواندند ، حسّان عمر را گفت : يا امير المؤمنين ، ما هجا و لكنّه سلح على زبرقان 13 . عمر تبسّم كرد و ايشان را اشارت كرد تا بازگردند . و اين بيت بمانده است و چهارصد و اند سال است تا اين را مىنويسند و مىخوانند . و اينك من به تازه نبشتم كه باشد كسى اين را بخواند و به كار آيد ، كه نام نيكو يادگار ماند .\r\nو اين بيت متنبى 14 سخت نيكو گفته است ، شعر :\r\n\r\n","description":"","footnote":"","page_name":" 284 ","page_number":322},
  {"content":"\r\n\r\n ذكر الفتى عمره الثّانى و حاجته * ما قاته و فضول العيش اشغال 1 \r\nو اگر ازين معنى نبشتن گيرم ، سخت دراز شود . و اين موعظت بسنده است هشياران و كاردانان را . و سه بيت شعر ياد داشتم از آن ابو العتاهيه 2 فراخور حال و روزگار اين دو سالار ، اينجا نبشتم كه اندر آن عبرتهاست ، شعر :\r\n افنيت عمرك ادبار و اقبالا * تبغى البنين و تبغى الاهل و المالا 3 \r\n أ لم تر الملك الامسىّ حين ترى * هل نال خلق من الدّنيا كما نالا 4 \r\n اذا يشدّ لقوم عقد ملكهم * لاقوا زمانا لعقد الملك حلّالا 5 \r\nو رودكى نيز نيكو گفته است ، شعر :\r\n مهتران جهان همه مردند * مرگ را 6 سر همه فروكردند \r\n زير خاك اندرون شدند آنان * كه همه كوشكها 7 برآوردند \r\n از هزاران هزار نعمت و ناز * نه به آخر بجز كفن بردند 8 \r\n بود از نعمت آنچه پوشيدند * وانچه دادند و آن كجا خوردند \r\nانقضت هذه القصّة و ان كان فيها بعض الطّول ، كه البديع غير مملول 9 .\r\nسلطان مسعود ، رضى اللّه عنه ، پس از آنكه دل ازين دو شغل فارغ كرد و ايشان را سوى غزنين بردند ، چنان كه بازنمودم ، نشاط شراب و صيد كرد بر جانب ترمذ بر عادت پدرش ، امير محمود ، رحمة اللّه عليه ، و از بلخ برفت روز پنجشنبه نوزدهم ماه ربيع الآخر سنهء اثنتين و عشرين و أربعمائة 10 ، و بيشتر از اوليا و حشم با وى برفتند . استادم بو نصر رفت - و مىبازنايستاد از چنين خدمتها احتياط را تا برابر چشم وى باشد و در كار وى فسادى نسازند - و من با وى بودم و چون بكران جيحون رسيديم ، امير فرودآمد و دست بنشاط و شراب كردند . و سه روز پيوسته بخورد . روز چهارم برنشست و به شكار شير و ديگر شكارها رفت و چهار شير را بدست خويش كشت - و در شجاعت آيتى بود ، چنان كه در تاريخ چند جاى بيامده است - و بسيار صيد ديگر بدست آمد از هر چيزى . و وى خوردنى خواست و صندوقهاى شكارى 11 پيش آوردند و نان بخوردند و دست به شراب بردند . و خوران‌خوران 12 مىآمد تا خيمه . و بيشتر از\r\n\r\n","description":"","footnote":"","page_name":" 285 ","page_number":323},
  {"content":"\r\n\r\nشب بنشست .\r\nو ديگر روز برنشست و به كرانهء جيحون آمد و كشتيها برين جانب آوردند . و قلعت را بياراسته بودند 1 بانواع سلاح و بسيار پيادگان آمده با سرهنگان به خدمت و بر آن جانب بر كران جيحون ايستاده 2 . امير در كشتى نشست ، و نديمان و مطربان و غلامان در كشتيهاى ديگر نشسته بودند ، همچنان براندند تا پاى قلعت - و كوتوال قلعت بدان وقت قتلغ بود ، غلام سبكتگين ، مردى محتشم و سنگين 3 بود - كوتوال و جملهء سرهنگان زمين بوسه دادند و نثار كردند . و پيادگان نيز به زمين افتادند . و از قلعت بوقها بدميدند و طبلها بزدند و نعره‌ها برآوردند . و خوانها برسم غزنين روان شد از بره‌گان 4 و نخچير 5 و ماهى و آچارها 6 و نانهاى يخه 7 ، و امير را از آن سخت خوش آمد و مىخوردند . و شراب روان شد و آواز مطربان از كشتيها برآمد و بر لب آب مطربان ترمذ و زنان پاىكوب و طبل‌زن افزون سيصد تن 8 دست به كار بردند و پاى مىكوفتند و بازى مىكردند - و ازين باب چندان كه در ترمذ ديدم ، كم جايى ديدم - و كارى رفت ، چنان كه مانندهء آن‌كس نديده بود .\r\nو درين ميانه پنج سوار رسيد ، دو از آن امير يوسف ابن ناصر الدين از قصدار كه آنجا مقيم بود ، چنان كه گفته‌ام ، و سه از آن حاجب جامه‌دار يارق تغمش ، و خبر فتح مكران آوردند و كشته شدن عيسى معدان و ماندن بو العسكر برادرش و صافى شدن 9 اين ولايت - و بيارم پس از اين شرح اين قصّه - و با امير بگفتند و زورقى روان كردند و مبشّران 10 را نزديك كشتى امير آوردند . چون به‌كشتى امير رسيدند ، خدمت كردند 11 و نامه بدادند و بو نصر مشكان نامه بستد - و در كشتى نديمان بود - برپاىخاست و به آواز بلند نامه را برخواند . و امير را سخت خوش آمد و روى به كوتوال 12 و سرهنگان كرد و گفت : « اين شهر شما بر دولت ما مبارك بوده است هميشه ، و امروز مبارك‌تر گرفتيم كه خبرى چنين خوش رسيد و ولايتى بزرگ گشاده شد . » همگان مرد و زن زمين بوسه دادند و همچنين قلعتيان 13 بر بامها ، و بيك بار خروش برآمد سخت بزرگ . پس امير روى به عامل 14 و رئيس 15 ترمذ كرد و گفت : « صدهزار درم از خراج\r\n\r\n","description":"","footnote":"","page_name":" 286 ","page_number":324},
  {"content":"\r\n\r\nامسال به رعيّت بخشيديم ، ايشان را حساب بايد كرد و برات 1 داد ، چنان كه قسمت به سويّت 2 كرده آيد . و پنجاه هزار درم بيت المال صلتى 3 به پيادگان قلعت بايد داد و پنجاه هزار درم بدين مطربان و پاىكوبان . » گفتند : چنين كنيم . و آواز برآمد كه خداوند سلطان چنين سه نظر 4 فرمود و خاص و عام بسيار دعا كردند .\r\nپس كوتوال را گفت : بر اثر ما به لشكرگاه آى با جملهء سرهنگان قلعت تا خلعت وصلت شما نيز برسم رفته 5 داده آيد ، كه ما از اينجا فردا باز خواهيم گشت سوى بلخ .\r\nو كشتيها براندند و نزديك نماز پيشين به لشكرگاه بازآمدند ، و امير به شراب بنشست . و كوتوال ترمذ و سرهنگان دررسيدند و حاجب بزرگ بلگاتگين ايشان را به نيم ترگ 6 پيش خويش بنشاند و طاهر كنده 7 وكيل در خويش 8 را پيغام داد سوى بو سهل زوزنى عارض كه شراب مىخورد با سلطان تا بازنمايد 9 . بو سهل بگفت . امير گفت : بنيم ترگ رو و خازنان و مشرفان را بگوى تا بر نسختى كه ايشان را خلعت دادندى ، همگان را خلعت دهند و پيش آرند . بو سهل زوزنى بيرون آمد و كار راست كردند . و كوتوال و سرهنگان خلعت پوشيدند و پيش آمدند . امير بفرمود تا قتلغ كوتوال را با خلعت و بو الحسن بانصر را كه ساخت زر 10 داشتند ، بنشاندند 11 و ديگران را برپاىداشتند .\r\nو همگان را كاسه‌يى شراب دادند ، بخوردند و خدمت كردند . امير گفت : بازگرديد و بيدار و هشيار باشيد كه نواخت ما 12 بشما پيوسته خواهد بود . گفتند : فرمان‌برداريم ، و زمين بوسه دادند و بازگشتند و در كشتيها نشستند و به قلعت بازرفتند . و امير تا نيم‌شب شراب خورد و پس بامداد پگاه برخاست و كوس بزدند و برنشستند و منزل سياه گرد كردند . و ديگر روز الجمعة لثلاث بقين من شهر ربيع الآخر 13 ، در بلخ آمد و به سعادت هلال جمادى الاولى بديد ، و از باغ حركت كرد و به كوشك در عبد الاعلى 14 فرودآمد و فرمود كه كارهايى كه راست كردنى است ، راست بايد كرد كه تا يك‌دو هفته سوى غزنين خواهيم رفت كه وقت آمد . گفتند . چنين كنيم . و كارها گرم ساختن گرفتند .\r\nو اللّه اعلم بالصّواب .\r\n\r\n","description":"","footnote":"","page_name":" 287 ","page_number":325},
  {"content":"\r\n\r\n\r\nذكر قصّهء ولايت مكران و آنچه به روزگار امير محمود ، رضى اللّه عنه ، در آنجا گذشت\r\nچون معدان 1 والى مكران گذشته شد ، ميان دو پسرش عيسى و بو العسكر مخالفت افتاد ، چنان كه كار از درجهء سخن به درجهء شمشير كشيد و لشكرى و رعيّت ميل سوى عيسى كردند . و بو العسكر بگريخت 2 بسيستان آمد - و ما به سومنات 3 رفته بوديم - خواجه بو نصر خوافى آن آزاد مرد براستى 4 وى را نيكو فرودآورد و نزل به سزا 5 داد و ميزبانى شگرف كرد . و خواجه ابو الفرج عالى بن المظفّر ، ادام اللّه عزّه 6 ، كه امروز در دولت فرّخ سلطان معظّم ابو شجاع فرخ زاد ابن ناصر الدّين ، اطال اللّه بقاءه و نصر اولياءه 7 ، شغل اشراف مملكت 8 او دارد و نائبان او ، و او مردى است در فضل و عقل و علم و ادب يگانهء روزگار ، اين سال آمده بود بسيستان ، و آنجا او را با خواجه پدرم 9 ، رحمة اللّه عليه ، صحبت و دوستى افتاد و زين حديث بسيار گويد ، امروز دوست من است . و برادرش خواجه بو نصر رحمة اللّه عليه ، هم اين سال به قاين 10 آمد . و هر دو بغزنين آمدند و بسيار خدمت كردند تا چنين درجات يافتند ، كه بو نصر بر شغل عارضى 11 بود كه فرمان يافت ، و مردى سخت فاضل و زيبا و اديب و خردمند بود و پسر نخستش مانده است و اشراف غزنين و نواحى آن موسوم به وى است 12 . و بو نصر خوافى حال بو العسكر بازنمود ، و چون از غزو سومنات بازآمديم ، امير محمود نامه فرستاد تا [ وى را 
  ] بر سبيل خوبى بدرگاه فرستند ، و بفرستاد . و امير محمود وى را بنواخت و بدرگاه نگاه داشت و خبر به برادرش والى مكران رسيد ، خار در موزه‌اش افتاد 13 و سخت بترسيد و قاضى مكران را با رئيس و چند تن از صلحا و اعيان رعيّت بدرگاه فرستاد با نامه‌ها و محضرها 14 كه : « وليعهد پدر وى است ، و اگر برادر راه مخالفت نگرفتى و بساختى و بر فرمان پدرش كار كردى ، هيچ‌چيز از نعمت ازو دريغ نبودى . اكنون اگر خداوند بيند 15 ، اين ولايت بر بنده نگاه دارد و بنهد آنچه نهادنى باشد 16 ، چنان كه عادل امير بزرگ بر پدرش نهاده بود ، و به فرصت بنده مىفرستد با خدمت 17 نوروز و مهرگان . و برادر را آنچه دربايست 18 وى باشد و خداوند فرمايد ، مىفرستد ، چنان كه هيچ بىنوائى نباشد ؛ و معتمد بنده خط دهد 19 بدانچه مواضعت 20\r\n\r\n","description":"","footnote":"","page_name":" 288 ","page_number":326},
  {"content":"\r\n\r\nبر آن قرار گيرد تا بنده آن را امضا كند به فرمان‌بردارى . و رسولى نامزد شود از درگاه عالى ، و منشور ولايت - اگر رأى عالى ارزانى دارد - و خلعتى با وى باشد ، كه بنده بنام خداوند خطبه كرده است ، تا قوىدل شود و اين ناحيت كه بنده بنام خداوند خطبه كرد ، به تمامى قرار گيرد . » امير محمود ، رضى اللّه عنه ، اجابت كرد و آنچه نهادنى بود ، بنهادند و مكرانيان را بازگردانيدند . و حسن سپاهانى ساربان را برسولى فرستادند تا مال خراج مكران و قصدار بيارد ، و خلعتى سخت گران‌مايه و منشورى با وى دادند .\r\nو كار مكران راست شد و حسن سپاهانى بازآمد با حملهاى 1 مكران و قصدار و رسولى مكرانى باوى و مالى آورده 2 هديهء امير و اعيان درگاه را از زر و مرواريد و عنبر 3 و چيزها ، كه از آن ديار خيزد ، و مواضعت نهاده هرسالى كه خراجى فرستد برادر را ده هزار دينار هريوه 4 باشد بيرون از جامه و طرايف 5 ، و يك سال آورده بودند 6 . و بدين رضا افتاد و رسولان مكرانى را بازگردانيدند .\r\nو بو العسكر بدرگاه بماند و به خدمت مشغول گشت . و امير محمود فرمود تا او را مشاهره 7 كردند هر ماهى پنج هزار درم ، و در سالى دو خلعت بيافتى . و نديدم او را به هيچ‌وقت در مجلس امير به خوردن شراب و بچوگان و ديگر چيزها ، چنان كه ابو طاهر سيمجورى 8 و طبقات ايشان را ديدم ، كه بو العسكر مردى گرانمايه گونه 9 و با جثهء قوى بود ، و گاه از گاه 10 بنادر 11 چون مجلسى عظيم بودى ، او را نيز بخوان فرودآوردندى - و چون خوان برچيدندى ، رخصتش دادندى و بازگشتى . و بسفرها با ما بودى . و در آن سال كه بخراسان رفتيم و سوى رى كشيده آمد و سفر - درازآهنگ‌تر 12 شد ، امراى اطراف هركس خوابكى 13 ديد ، چنان كه چون بيدار شد ، خويشتن را بىسر يافت 14 و بىولايت - كه امير از ضعف پيرى سخت مىناليد و كارش به آخر آمده بود - و عيسى مكرانى يكى ازينها بود كه خواب ديد و امير محمود بو العسكر را اميد داد كه چون بغزنين بازرسد ، لشكر دهد و با وى سالارى محتشم همراه باشد كه برادرش را براند و ولايت به دو سپارد . و چون بغزنين بازآمد ، روزگار نيافت 15 و از كار فرودماند . و امير محمد را در مدّت ولايتش ممكن نشد اين وصيّت را بجاى\r\n\r\n","description":"","footnote":"","page_name":" 289 ","page_number":327},
  {"content":"\r\n\r\nآوردن كه مهمّى بزرك پيش داشت ، هم ابو العسكر را نواخت و خلعت فرمود وزين اميد بداد ؛ و نرسيد ، كه آن افتاد كه افتاد 1 . و امير مسعود ، رضى اللّه عنه ، چون بهرات كار يكرويه شد ، چنان كه در مجلّد پنجم از تاريخ ياد كرده آمد ، حاجب جامه‌دار را ، يارق تغمش ، نامزد كرد با فوجى قوى سپاه درگاهى و تركمانان قزل و بوقه و كوكتاش 2 كه در زينهار خدمت 3 آمده بودند ، و بسيستان فرستاد و از آنجا بمكران رفتند . و امير يوسف را با فوجى لشكر قوى بقصدار فرستاد و گفت :\r\n« پشتيوان 4 شماست تا اگر بمدد حاجت آيد ، مردم فرستد و اگر خود بايد آمد ، بيايد » ، و سالار اين لشكر را پنهان مثال داده بود تا يوسف را نگاه دارد . و غرض از فرستادن او بقصدار آن بود تا يك‌چند از چشم لشكر دور باشد كه نام سپاه‌سالارى بر وى بود .\r\nو آخر درين سال فروگرفتندش 5 به بلق 6 در پل خمارتگين چون به غزنين مىآمديم و آن قصّه پس ازين در مجلّد هفتم بيايد .\r\nمكرانى چون خبر اين لشكرها و برادر بشنود ، كار جنگ بساخت و پياده‌يى بيست هزار كيچى 7 و ريگى 8 و مكرانى و از هر ناحيتى و هر دستى فراز آورد و شش هزار سوار . و حاجب جامه دار بمكران رسيد - و سخت هشيار و بيدار سالارى بود و مبارزى آمد نامدار - و با وى مقدّمان بودند و لشكر حريص و آراسته . دو - هزار سوار سلطانى و تركمان در خرماستانهاشان كمين نشاندند و كوس بزدند و مكرانى بيرون آمد ، و بر پيل بود و لشكر را پيش آورد : سوار و پياده و ده پيل خياره . جنگى پيوستند ، چنان كه آسيا بر خون بگشت 9 . و هر دو لشكر نيك بكوشيدند و داد بدادند . و نزديك بود كه خللى افتادى جامه‌دار را ، امّا پيش رفت و بانگ بر لشكر برزد و مبارزان و اعيان يارى دادند و كمين درگشادند و مكرانى برگشت به هزيمت ، و به دو رسيدند در مضيقى 10 كه مىگريخت ، بكشتندش و سرش برداشتند و بسيار مردم وى كشته آمد . و سه روز شهر و نواحى غارت كردند و بسيار مال و چهارپاى بدست لشكر افتاد . پس بو العسكر را به اميرى بنشاندند و چون قرارش گرفت و مردم آن نواحى بر وى بياراميدند ، جامه‌دار با لشكر بازگشت ، چنان كه پس ازين\r\n\r\n","description":"","footnote":"","page_name":" 290 ","page_number":328},
  {"content":"\r\n\r\nياد كرده آيد . و ولايت مكران بر بو العسكر قرار گرفت تا آنگاه كه فرمان يافت ، چنان كه آورده آيد در اين تاريخ در روزگار پادشاهان ، خداى ، عزّ و جلّ ، بر ايشان رحمت كناد و سلطان بزرگ فرّخ‌زاد را از عمر و جوانى و بخت و ملك برخوردار گرداناد .\r\n[ پايان مجلّد ششم 
  ]\r\n\r\n","description":"","footnote":"","page_name":" 291 ","page_number":329},
  {"content":"\r\n . \r\n","description":"","footnote":"","page_name":" 292 ","page_number":330},
  {"content":"\r\n\r\n\r\nتوضيحات و حواشى\r\n\r\n","description":"","footnote":"","page_name":" 293 ","page_number":331},
  {"content":"\r\n . \r\n","description":"","footnote":"","page_name":" 294 ","page_number":332},
  {"content":"\r\n\r\nتوضيحات و حواشى ص 149\r\n( 1 ) - رحمة . . . : بخشايش خدا بر آن دو باد\r\n( 2 ) - مسبوق : پيشى گرفته ، اسم مفعول از سبق - سابق : پيشىگيرنده - معنى چند جمله : اگر چه بابهاى ديگر اين كتاب پيش از اين فصل آمده ولى تاريخ پادشاهى مسعود بر همه ابواب برتبه و شأن تقدم دارد\r\n( 3 ) - ملك : بضم اول پادشاهى\r\n( 4 ) - معنى دو جمله : پادشاهى غزنوى از آن درخت نورسته پديد آمد و چون شاه شهيد مسعود بر او رنگ فرمانروائى و جايگاه پدر تكيه زد ، بكمال رسيد\r\n( 5 ) - افاضل : بفتح اول جمع افضل بمعنى سرآمد و برتر و افزونتر يا فاضل‌تر\r\n( 6 ) - البتگين :\r\nنخستين كس از اين امرا كه در حقيقت مؤسس سلسلهء غزنوى محسوب مىشود ابو اسحاق البتگين است . . . و در 349 بمقام سپهسالارى سامانيان و حكومت خراسان ارتقاء يافت . . .\r\nتا آنكه در بيستم شعبان سال 366 جانشينى البتگين نصيب داماد او سبكتگين شد سبكتگين هم مانند البتگين از غلامان ترك‌نژاد است . . . ( نقل از صفحهء 252 - 253 تاريخ ايران تأليف حسن پيرنيا ، عباس اقبال ) - معنى جمله : سبكتگين غلام زرخريد البتگين بود و در سراى او خدمت مىكرد\r\n( 7 ) - سپاه‌سالار سامانيان : از لحاظ دستورى عطف بيان يا بدل البتگين\r\n( 8 ) - درشت : بزرگ\r\n( 9 ) - امارت : بكسر اول اميرى و فرمانروائى\r\n( 10 ) - بر ايشان بود :\r\nبر عهده و ذمهء آنان بود\r\n( 11 ) - معنى جمله : همپايه و رتبه آنان در فضل نباشم\r\n( 12 ) - مجتازان :\r\nبضم اول و سكون دوم جمع مجتاز بمعنى گذرنده ، اسم فاعل از اجتياز مصدر باب افتعال ، در اينجا منظور رهگذر كوى دانش نه از مقيمان\r\n( 13 ) - انار . . . : ايزد حجت و بيان وى را روشن كناد ، نيز نگاه كنيد به صفحهء 3 شمارهء ( 26 )\r\n( 14 ) - تفرد : فرد و يگانه شدن ، مصدر باب تفعل\r\n( 15 ) - ادوات : بفتح اول و ثانى جمع ادات بمعنى اسباب و سازوكار و امور و شئون\r\n( 16 ) - تاريخ پايه : شالده يا بنياد تاريخ ، اسم مركب\r\n( 17 ) - حضرت صمديت : درگاه بىنيازى ( خداوند ) - صمد : بفتح اول و دوم بىنياز از هر چيزى\r\n( 18 ) - و اللّه . . . : و خداوند\r\n\r\n","description":"","footnote":"","page_name":" 295 ","page_number":333},
  {"content":"\r\n\r\nدر انجام دادن كار نيك مددگارست\r\nص 150\r\n( 1 ) - بمشية . . . : بخواست خدا و يارى او\r\n( 2 ) - فاضل‌تر ملوك گذشته : افضل و برتر شاهان از پادشاهان پيشين - فاضل‌تر در اينجا بمعنى فاضل‌ترين در حقيقت صفت شاهان است كه به رعايت فصاحت حذف شده است ، براى توضيح بيشتر نگاه كنيد به صفحهء 136 گلستان بكوشش نگارنده\r\n( 3 ) - خداوندان : بزرگان ، پادشاهان و اميران و سروران\r\n( 4 ) - آتش‌وار :\r\nآتش‌وش ، قيد وصف و مشابهت\r\n( 5 ) - سخت اندك : بسيار قليل و معدود\r\n( 6 ) - سبيل وى :\r\nبفتح اول حكم و مثال او ( نقل از حواشى مرحوم دكتر فياض )\r\n( 7 ) - خواست : طلب كرد و جست\r\n( 8 ) - معنى چند جمله : براستى كار اسكندر بدان شباهت داشت كه گوئى قسم خورده بود كه پادشاهان عالم را فرمان‌بر خويش سازد و براى راست گشتن اين سوگند كوشيده است\r\n( 9 ) - ضابط : نگاهبان و كشوردار\r\n( 10 ) - بقعت : بضم اول و سكون دوم جايگاه و شهر\r\n( 11 ) - يازد : دراز كند\r\n( 12 ) - مهمل : متروك و به خود فروگذاشته ، اسم مفعول از اهمال\r\n( 13 ) - مجال : بفتح اول بمعنى جاى جولان و عرصه و ميدان و مجازا بمعنى وقت و فرصت و يارا و قدرت\r\n( 14 ) - دارند : بشمار آورند و پندارند و دانند\r\n( 15 ) - فور : بضم اول ظاهرا عنوان عمومى يك خانواده سلطنتى ( هند ) نقل از لغت‌نامهء دهخدا\r\n( 16 ) - زلت : بفتح اول و تشديد دوم لغزش\r\n( 17 ) - بوده : پديد آمده و وجود يافته\r\n( 18 ) - شبه رسول : بكسر اول و سكون دوم فرستاده مانند ، اسم مركب\r\n( 19 ) - بجست : بگريخت\r\n( 20 ) - ثقات : بكسر اول جمع ثقه بمعنى معتمد ، نيز نگاه كنيد به صفحهء 15 شمارهء ( 4 ) - خود : ضمير مشترك براى تأكيد مسند اليه\r\n( 21 ) - زير و زبر : پريشان و درهم و برهم و نابسامان\r\n( 22 ) - قائم شد :\r\nبرپاشد\r\n( 23 ) - مبارزت : از ميان صف بيرون آمدن و هماورد خواستن ، مصدر باب مفاعله\r\n( 24 ) - بگشتند : جنگ و زدوخورد كردند\r\n( 25 ) - محتال : بضم اول و سكون دوم حيله‌گر ، اسم فاعل از احتيال مصدر باب افتعال\r\n( 26 ) - گربز : بضم اول و سكون دوم و ضم سوم مكار و زيرك و دلير و فريبنده\r\nص 151\r\n( 1 ) - بزد : ضربتى كوفت يا زخمى زد\r\n( 2 ) - با طول و عرض : با شهرت و نام‌آور در طول زمان ( نقل از لغت‌نامه ذيل عرض )\r\n( 3 ) - باز شده : پراگنده و متفرق شده و زائل گشته است\r\n( 4 ) - فكانه . . . : پس گوئى وى ابر تابستان است كه به اندك زمان پراگنده مىشود ( تقشع مخفف تتقشع فعل مضارع است كه تاى مضارعت آن حذف شده است )\r\n( 5 ) - بداشت و بكشيد :\r\nفاعل بداشت و بكشيد « ملك » است ، داشتن و كشيدن بمعنى دوام كردن و امتداد يافتن ( نقل از حواشى مرحوم دكتر فياض )\r\n( 6 ) - ارسطاطاليس : بفتح اول و دوم و سكون سوم ارسطو\r\n\r\n","description":"","footnote":"","page_name":" 296 ","page_number":334},
  {"content":"\r\n\r\n( 7 ) - اردشير بابكان : اردشير فرزند بابك ، « ان » در بابكان پسوند نسبت\r\n( 8 ) - دولت شده :\r\nسلطنت از دست رفته ، موصوف و صفت\r\n( 9 ) - سنت : بضم اول روش و حكم\r\n( 10 ) - آن :\r\nضمير اشاره مرجع آن سنت\r\n( 11 ) - لعمرى : سوگند بجان خودم - معنى جمله : اين سنت ، بجان خودم سوگند ، كارى بزرگ بود\r\n( 12 ) - برفت : انجام پذيرفت و تمشيت يافت\r\n( 13 ) - مناقب : بفتح اول جمع منقبت بمعنى ستودگى\r\n( 14 ) - كودك : مراد البتگين است كه غلام زرخريد احمد بن اسماعيل سامانى بود و در سال 349 به حكومت خراسان رسيد و در سال 366 سبكتگين داماد وى جانشينش شد\r\n( 15 ) - خامل ذكر : گمنام ، صفت تركيبى - خامل اسم فاعل از خمول بضم اول\r\n( 16 ) - تا : حرف ربط بمعنى از آنگاه كه\r\n( 17 ) - مى افتاده است : ماضى نقلى مستمر\r\n( 18 ) - امت : بضم اول گروه از هر صنف مردم ، جماعتى كه بسوى ايشان پيامبرى آمده باشد\r\n( 19 ) - جل . . . : بزرگ است بزرگى او و پاك و پاكيزه است نامهاى وى\r\n( 20 ) - قل . . . : بگو بار خدايا ، اى دارندهء جهان پادشاهى ، مىدهى پادشاهى را به آنكه خواهى و برمىكنى و بازمىستانى پادشاهى را از آنكه خواهى ، گرامى دارى آنكه را خواهى و خوارسازى ، آنكه را خواهى ، نيكى بدست تست ، همانا بر هر چيز توانائى ، آيهء 26 سورهء آل عمران ( 3 )\r\n( 21 ) - بركشيدن : بركندن - بركشيدن تقدير : اضافه مفيد وابستگى فاعل يا اضافهء شبه فعل ( مصدر ) بفاعل آن ( تقدير )\r\n( 22 ) - مر : حرفى است مفيد تأكيد و حصر كه گاه پيش از اسم يا هرچه جانشين اسم باشد در جمله آورده مىشد ، نيز نگاه كنيد به صفحهء 28 ديوان غزليات حافظ بكوشش نگارنده ، چاپ تهران ، سال 1363\r\n( 23 ) - معنى دو جمله : هيچ‌كس را نسزد و نتواند كه درين ملك دهى و ملك‌ستانى بينديشد و علتى جويد . چه جاى آنكه سخنى در اين باب گويد\r\nص 152\r\n( 1 ) - كار پوشيده : مسئله پنهان\r\n( 2 ) - استنباط : بيرون آوردن چيزى بكوشش ، مصدر باب استفعال از مجرد نبط بفتح اول و سكون دوم برآوردن آب از چاه\r\n( 3 ) - جل جلاله : بزرگ است بزرگى وى\r\n( 4 ) - عالم اسرار : دانندهء نهانها\r\n( 5 ) - نابوده : هنوز به عرصه هستى نيامده\r\n( 6 ) - تخم : اصل و نژاد و تخمه\r\n( 7 ) - گشته باشد : شده باشد\r\n( 8 ) - وضيع : بفتح اول و كسر دوم مردم فرودست مقابل شريف\r\n( 9 ) - دررساند : فعل مضارع ؛ دررسانيدن بمعنى رسانيدن كسى يا چيزى به كسى ، الحاق\r\n( 10 ) - اعوان : بفتح اول جمع عون بمعنى ياريگر و پشتيبان\r\n( 11 ) - تبارك . . . : پاك و منزه خداست كه نيكوترين آفرينندگانست ؛ با اندك اختلاف جزئى است از آيهء 15 سورهء مؤمنون ( 23 )\r\n( 12 ) - از آن پيغمبران : مراد كار پيامبران ، آن ضميرى است كه جانشين اسمى مىشود كه باسم يا ضمير ديگر مضاف باشد ، رودكى فرمايد :\r\n سرش رسيده بما بر ببلندى * و آن معادى به زير ماهى پنهان \r\n\r\n","description":"","footnote":"","page_name":" 297 ","page_number":335},
  {"content":"\r\n\r\nص 39 رودكى ، بكوشش نگارنده\r\n( 13 ) - سير : بكسر اول و فتح دوم جمع سيرت بمعنى روش و طريقه و عادت و رفتار ، در اينجا مراد بيان احوال گذشتگان\r\n( 14 ) - و لو . . . : جزئى از آيهء 33 سورهء توبه ( 9 ) ، و اگرچه خوش ندارند كافران و انبازگيران\r\n( 15 ) - دولت ناصرى : سلطنت منسوب به ناصر الدين كه لقب سبكتگين بوده است\r\n( 16 ) - معينى : اين اوصاف مأخوذ است از القاب پادشاهان غزنوى : ناصر دين اللّه ، يمين الدولة ، حافظ عباد اللّه . معينى شايد مأخوذ از « معين خليفة اللّه » باشد ( نقل از حواشى مرحوم دكتر فياض )\r\n( 17 ) - فرخ زاد : هشتمين امير خاندان غزنوى فرزند مسعود بن محمود ( 441 - 451 )\r\n( 18 ) - اطال . . . : خداوند زندگانى او را دراز گرداناد\r\n( 19 ) - ميراثى حلال : ارثى روا ، عطف بيان يا بدل « ميراث »\r\n( 20 ) - پيدا شود :\r\nنمايان گردد\r\n( 21 ) - بركشيد : به پايگاه بلند رساند و ترقى داد ، خاقانى فرمايد :\r\n جهان بخيره‌كشى بر كسى كشيد كمان * كه بركشيدهء حق بود و بركشندهء ما \r\n( نقل از لغت‌نامه دهخدا )\r\n( 22 ) - در ايشان بست : بوجود دولت غزنوى وابسته كرد\r\n( 23 ) - شفق : بفتح اول و دوم سرخى افق بعد از غروب\r\nص 153\r\n( 1 ) - معنى چند جمله : محمود و مسعود ، بخشايش خداى بر آنان ، دو مهر فروزان بودند پنهان در پردهء بامداد و شامگاه كه چون آن صبح ( دولت محمودى ) و شفق ( دوران كوتاه پادشاهى مسعود ) سپرى گشت ، فروغ آن دو آفتاب و بزرگى آنان اينك نمايان شده است\r\n( 2 ) - سيارهء تاب‌دار : اختر گردندهء تابناك ، به استعاره مراد اميران ديگر خاندان غزنوى\r\n( 3 ) - علىرغم . . . :\r\nبه ناخواه دشمنان و حسودان\r\n( 4 ) - بدانست : عطف است برگرديد ؛ يعنى ببايد دانست ( نقل از حواشى مرحوم دكتر فياض )\r\n( 5 ) - بروج : بضم اول جمع برج بمعنى يكى از دوازده بخش فلك ( حمل . . . . . . حوت )\r\n( 6 ) - از ميانه بردارد : در امور مؤثر نداند و معدوم شمارد\r\n( 7 ) - معتزلى : بضم اول و سكون دوم و فتح سوم و كسر چهارم يك‌تن از معتزله كه مىگويند ديدار خدا در دو جهان امكان ندارد . . . بنيادگذار اين فرقه و اصل بن عطا شاگرد حسن بصرى است ( نگاه كنيد به لغت‌نامه دهخدا )\r\n( 8 ) - زنديقى : منسوب به زنديق كه جمع آن زنادقه است ؛ عنوان ملحدين متظاهر باسلام كه غالبا در باطن به ثنويت و على الخصوص به مانويت قائل بودند ( نقل از دايرةالمعارف فارسى )\r\n( 9 ) - دهرى : يا دهريه در كلام و عقايد اسلامى عنوان كسانى از فلاسفه كه در بين مسلمين عقايدى از نوع مادى و طبيعى داشته‌اند . . . نام اين جماعت از لفظ دهر گرفته شده ( نقل از دايرةالمعارف فارسى )\r\n( 10 ) - نعوذ . . . : پناه مىبريم به خداوند از بىبهرگى و فروگذاشتگى\r\n( 11 ) - انديشهء باريك : فكر دقيق\r\n( 12 ) -\r\n\r\n","description":"","footnote":"","page_name":" 298 ","page_number":336},
  {"content":"\r\n\r\nدرازى دست : دسترس و استطاعت\r\n( 13 ) - مؤيد : نيروداده‌شده ، اسم مفعول از تأييد\r\n( 14 ) - متغلب : بچيرگى و قهر دست‌يابنده ، اسم فاعل از تغلب از مجرد غلبه\r\n( 15 ) - گماشتهء به حق : منصوب راستين از سوى خداوند\r\n( 16 ) - خارجى : كسى كه بر خليفه يا سلطان وقت خروج كند ( نقل از دايرةالمعارف فارسى ) خروج بضم اول به دشمنى برخاستن\r\n( 17 ) - پيدا شوند : پديدار و آشكار گردند\r\n( 18 ) - آنچه برجاىاند : پادشاهانى كه زنده‌اند ، چه موصول بجاى « كه » موصول به كار مىرفت\r\n( 19 ) - پاكيزگى روزگار : پاكى و حسن عمل در روزگار ، اضافه مفيد ظرفيت\r\n( 20 ) - نرم كردن گردنها و بقعتها : رام كردن گردنكشان و مطيع كردن شهرها\r\n( 21 ) - جل . . . : بزرگست بزرگى وى و پاكيزه و پاك است نامهايش\r\n( 22 ) - غضاضت : خوارى و تحمل مكروه و كم گرديدن مرتبه\r\n( 23 ) - بجاى : در حق و دربارهء ، شبه حرف اضافه\r\n( 24 ) - پيوست : رسيد و پيش آمد و وقوع يافت\r\n( 25 ) - نادره : كارى شگفت و ديرياب ، صفت جانشين موصوف ( واقعه ) ؛ ظاهرا « و نادره‌يى افتاد » مصحف « نه نادره‌يى افتاد » است\r\n( 26 ) - لوح محفوظ : لوحى كه آنچه بوده و خواهد بود در آن نوشته شده است ( نقل از دايرةالمعارف فارسى )\r\nص 154\r\n( 1 ) - و لا مرد . . . : قضاى يزدان را كه ياد وى گرامى باد ، هيچ بازگشتى نيست\r\n( 2 ) - فالحق . . . : راستى راستى است ، اگرچه مردم ندانند و روز روز است ، اگرچه كور آن را نبيند\r\n( 3 ) - و اسأل . . . : از خداى متعال مىخواهم كه ما را و همهء مسلمانان را به بخشش و دهش و فراخى رحمت خويش از ناراستى و لغزش نگاه دارد\r\n( 4 ) - سبك‌تر : خوارتر و بىمقدارتر\r\n( 5 ) - حكماى بزرگتر : بضم اول و فتح دوم فرزانگان و فيلسوفان بزرگ يا بسيار بزرگ\r\n( 6 ) - وحى قديم : پيغام و الهام ديرين و پيشين ( خداوند )\r\n( 7 ) - عز و جلّ : توانا و بزرگ . دو جمله است كه در سياق فارسى بتأويل صفت مىرود\r\n( 8 ) - ذات : وجود و هستى و گوهر و نهاد\r\n( 9 ) - من عرف . . . : هركس نفس خود را شناخت ، پس همانا خداى خويش را شناخته است\r\n( 10 ) - بهائم : بفتح اول و كسر چهارم ستوران جمع بهيمه\r\n( 11 ) - تميز : بفتح اول و كسر دوم و سكون سوم دريافت و هوش و تشخيص و شناخت ، مخفف تمييز مصدر باب تفعيل از مجرد ميز بفتح اول و سكون دوم بمعنى جدا كردن\r\n( 12 ) - سبك : بفتح اول و ضم دوم سهل و آسان و خوش\r\n( 13 ) - جل جلاله : بزرگ است بزرگى او\r\n( 14 ) - آفريده : مخلوق\r\n( 15 ) - حاصل گشت : بيقين حاصل خواهد گشت ، مستقبل محقق الوقوع بصيغهء ماضى\r\n( 16 ) - راست نهاده : راست و درست آفريده و نصب كرده ، صفت مركب مفعولى ترازو موصوف ، از ترازو به استعاره مزاج معتدل آدمى مقصود است\r\n\r\n","description":"","footnote":"","page_name":" 299 ","page_number":337},
  {"content":"\r\n\r\nص 155\r\n( 1 ) - بگشت : از راستى و اعتدال منحرف شد\r\n( 2 ) - و ديگر : ظاهرا مصحف « دديگر » است به قرينه سه ديگر كه پس از آمده است - دديگر بضم اول و كسر دوم بمعنى دوم و ثانيا ، فردوسى فرمايد :\r\n دديگر چنين است رويم كه هست * يكى گر دروغ است بنماى دست \r\n( نقل از لغت‌نامهء دهخدا )\r\n( 3 ) - مرجع : بفتح اول و سكون دوم و كسر سوم بازگشتگاه و محل رجوع\r\n( 4 ) - نكت : بضم اول و فتح دوم جمع نكته بمعنى مسئله دقيق و مهم و باريك\r\n( 5 ) - قضا : بفتح اول داورى\r\n( 6 ) - چون : مانند ( نقل از حواشى مرحوم دكتر فياض )\r\n( 7 ) - نفس گوينده : نفس ناطقه\r\n( 8 ) - نام و ننگ : آبرو و شهرت و نام‌جوئى ، اسم مركب ساخته‌شده از تركيب عطفى ، حافظ فرمايد :\r\n گفتم بباد مىدهدم باده نام و ننگ * گفتا : قبول كن سخن و هرچه باد باد \r\n( 9 ) - آرزو : خواهش و تمنا\r\n( 10 ) - مستولى : چيره و دست يافته ، اسم فاعل از استيلاء مصدر باب استفعال از مجرد ولايت\r\n( 11 ) - ناچيز : نابود و معدوم\r\n( 12 ) - ثغور : بضم اول مرزها جمع ثغر\r\n( 13 ) - رماند : بگريزاند ، متعدى است از رميدن\r\n( 14 ) - ساختگى : مجهز بودن ، اسم مصدر\r\n( 15 ) - ترسيدنى تمام : ترسى كامل ، از لحاظ دستورى بتأويل قيد تأكيد و روش ، نيز نگاه كنيد به صفحهء 32 شمارهء ( 5 )\r\n( 16 ) - بجاى آرد : اعمال كند و به كار برد - معنى جمله : هركه اين سه نيرو را به ميزانى درست به اندازهء هم به كار برد . . .\r\n( 17 ) - تمام خرد :\r\nدرست عقل ، صفت تركيبى\r\nص 156\r\n( 1 ) - تركيب مردم : ساختمان تن يا هيئت جسمانى انسان\r\n( 2 ) - لاجرم : هرآينه و به ضرورت و ناگزير ، قيد تأكيد و ايجاب مأخوذ از عربى ، مركب از لا ( نفى جنس ) + جرم ( اسم ) ، جرم بفتح اول و دوم بمعنى خطا و گناه\r\n( 3 ) - عقاب : بكسر اول پاداش بدى ، عذاب\r\n( 4 ) - سياست : بكسر اول حكومت و داورى نگاهدارى و دورانديشى و قهر كردن ؛ ناصر خسرو فرمايد :\r\n چو من پادشاه تن خويش گشتم * اگر چند لشكر ندارم ، اميرم \r\n( 5 ) - مقابله : بضم اول برابر كردن و در مقابل گذاشتن ، مصدر باب مفاعله\r\n( 6 ) - وانموده است :\r\nبازنموده يا بيان كرده و ظاهر ساخته است\r\n( 7 ) - ارى كل . . . : مىبينم كه هر آدميزادى عيب ديگرى را مىبيند و از عيبى كه خود بدان گرفتارست ، كور مىماند و هر مردى عيبهاى وى بر خودش پوشيده است و عيبى كه برادرش راست ، بر وى آشكار مىگردد\r\n( 8 ) - افتد : بود و باشد\r\n( 9 ) - چيره گردند : غالب شوند ، اسناد فعل جمع بفاعل غير ذىروح ( خشم و آرزو )\r\n( 10 ) - منهزم : شكست يافته ، اسم فاعل از انهزام مصدر باب انفعال از مجرد هزم بفتح اول و سكون دوم بمعنى شكست دادن\r\n( 11 ) - باشد كه داند : بىگمان مىداند ، « باشد »\r\n\r\n","description":"","footnote":"","page_name":" 300 ","page_number":338},
  {"content":"\r\n\r\nفعل مؤول بقيد ، حافظ فرمايد :\r\n آبى بروزنامهء اعمال ما فشان * باشد توان سترد حروف گناه ازو \r\n( 12 ) - برتواند آمد : مقابله و برابرى تواند كرد\r\n( 13 ) - ويل . . . : واى به حال توانائى در ميان دو ناتوان ( مقصود آنست كه دو ضعيف با اتحاد خود قوى را از پاى درخواهند آورد )\r\n( 14 ) - مثالب : بفتح اول و كسر چهارم جمع مثلبه بر وزن مرحله بمعنى عيب و نقيصه و ملامت\r\n( 15 ) - مناقب : بفتح اول و كسر چهارم ستودگيها جمع منقبت\r\n( 16 ) - معنى جمله : مرادشان از مرد خرد بود\r\n( 17 ) - به نيروتر : نيرومندتر\r\n( 18 ) - عيان : بكسر اول معاينه ، به چشم ديدن ، مصدر باب مفاعله\r\n( 19 ) - قياس : بكسر اول سنجيدن ، مقايسه ، مصدر باب مفاعله\r\nص 157\r\n( 1 ) - خويشتن‌دار : خوددار و بردبار و دارندهء كف‌نفس\r\n( 2 ) - ابقا : مخفف ابقاء ، باقى ماندن مصدر باب افعال ؛ در اينجا بمعنى رعايت و شفقت و بخشودن\r\n( 3 ) - طاعن : طعنه‌زن و سرزنش‌كننده و عيب‌جو ، اسم فاعل از طعن\r\n( 4 ) - نبايستى : بايسته نبود و لزوم نداشت ، فعل تام\r\n( 5 ) - نگرايستى : ميل نكردى ، مصدر آن گرايستن بفتح اول و مصدر ديگر آن گرائيدن\r\n( 6 ) - منزلت : بفتح اول و سكون دوم و كسر سوم جايگاه و مرتبه\r\n( 7 ) - خوش پشت : نرم‌رفتار يا نرم‌رو ، صفت تركيبى\r\n( 8 ) - دروقت : بىدرنگ ، متمم قيدى زمان\r\n( 9 ) - سگالش : مرحوم دكتر فياض در حاشيه نوشته‌اند ، شايد شكالش ( شكال + ش ضمير ) ، از شكال بر وزن كتاب بمعنى بندى كه بر پاى ستور بندند . . .\r\n( 10 ) - به بندد : ببندد يا مقيد كند\r\n( 11 ) - صعب‌تر : بفتح اول و سكون دوم سخت‌تر\r\nص 158\r\n( 1 ) - بگردد : جستجو و پژوهش كند\r\n( 2 ) - امر بمعروف : فرمان دادن به كار نيك\r\n( 3 ) - نهى از منكر : بازداشتن از كار زشت و ناشايست\r\n( 4 ) - معنى جمله : خود را از آن امر و نهى دور و بر كنار دارند ؛ بقول حافظ :\r\n مشكلى دارم ز دانشمند مجلس بازپرس * توبه‌فرمايان چرا خود توبه كمتر مىكنند \r\n( 5 ) - معنى جمله : از خوردن آن چنين بيمارى بىگمان پديد آيد\r\n( 6 ) - معنى جمله : يادآور اين بيت حافظ است :\r\n واعظان كاين جلوه در محراب و منبر مىكنند * چون بخلوت مىروند آن كار ديگر مىكنند \r\n( 7 ) - غور : بفتح اول و سكون دوم ژرفا\r\n( 8 ) - جمعيت : آرامش و سكون و فراغ دل ، در سياق فارسى اسمى است كه از مصدر « جمع » عربى با افزودن « ياى مشدد و تاء » كه نشان مصدر صناعى ( جعلى ) در عربى است ، ساخته شده است ، سعدى فرمايد : اثر بركت صحبت ايشان درو سرايت كرد و جمعيت خاطرش دست داد ص 87 گلستان ، بكوشش نگارنده\r\n\r\n","description":"","footnote":"","page_name":" 301 ","page_number":339},
  {"content":"\r\n\r\n( 9 ) - حميت : بفتح اول و كسر دوم رشگ و ننگ ؛ شايد چنان كه مرحوم دكتر فياض اظهار نظر كرده‌اند « حميت » مصحف « حدت » باشد بكسر اول بمعنى تندى و تيزى و گرمى - معنى دو جمله : خردمند درست عزم و با احتياط آنست كه با روشن بينى و آسودگى خاطر يكدله باشد و تندى آتش خواهشهاى باطل را خاموش سازد ؛ نيز نگاه كنيد به صفحهء 974 تاريخ بيهقى چاپ سال 1350\r\n( 10 ) - مجاهدت : جهاد يا كارزار كردن با دشمنان دين در راه خدا\r\n( 11 ) - مصطفى : برگزيده و پاك‌شده از بديها ، اسم مفعول از اصطفاء ، صفت جانشين موصوف ( محمد )\r\n( 12 ) - المؤمن . . . : گرويده آينهء گرويده است ، مقصود آنست كه مؤمن اگر نقصى در برادر مؤمن خود بيند آينه‌وار به او مىنمايد و پنهان نمىدارد\r\n( 13 ) - نيست همتا : بىهمتا ، نيز نگاه كنيد به صفحهء 72 شمارهء ( 14 )\r\n( 14 ) - راجح‌تر : افزونتر و بهتر بخرد و فضل\r\n( 15 ) - تفحص : بازكاويدن ، مصدر باب تفعل از مجرد فحص بفتح اول به همين معنى\r\n( 16 ) - بىمحابا :\r\nبىپروا و بدون فروگذاشت ، قيد روش\r\nص 159\r\n( 1 ) - خلاف كند : بكسر اول مخالفت ورزد\r\n( 2 ) - دشوار در توان يافت : مشكل تدارك توان كرد و مقصود آنكه در نتوان يافت\r\n( 3 ) - ابن مقفع : عبد اللّه بن مقفع ( 106 - 142 ) ترجمان نامدار كليله و دمنه و خداىنامه اخبار ملوك عجم ) از پهلوى به عربى\r\n( 4 ) - زمام : بكسر اول صاحب امر يا راىزن\r\n( 5 ) - مشرف : نگاه كنيد به صفحهء 52 شمارهء ( 18 )\r\n( 6 ) - رفتى : مىرفت بمعنى رخ مىداد و حادث مىشد\r\n( 7 ) - حشمت : در اينجا بمعنى غضب و خشم\r\n( 8 ) - سطوت :\r\nبفتح اول و سكون دوم و فتح سوم حمله بردن و سخت گرفتن\r\n( 9 ) - استيصال : از ريشه بركندن ، مصدر باب استفعال از مجرد اصل\r\n( 10 ) - دريابند : پيش‌گيرى كنند و از پيش چاره جويند\r\n( 11 ) - محاسن : بفتح اول جمع حسن بر خلاف قياس\r\n( 12 ) - مقابح : بفتح اول جمع مقبحه يا قبح بمعنى زشت و صفت ناپسند\r\n( 13 ) - انذار : بيم كردن و ترساندن ، مصدر باب افعال\r\n( 14 ) - استنباط : استخراج معانى به نيروى قريحه و ذهن ، مصدر باب استفعال\r\n( 15 ) - معدلت : بفتح اول و سكون دوم و كسر سوم داد دادن ، عدل\r\n( 16 ) - شد : بمعنى شود ، باصطلاح مستقبل محقق الوقوع به صيغه ماضى ، نيز نگاه كنيد به صفحهء 154 شمارهء ( 15 ) ، حافظ فرمايد :\r\n فكر بلبل همه آنست كه گل شد يارش * گل در انديشه كه چون عشوه كند در كارش \r\n( 17 ) - بنشيند : آرام گيرد و تخفيف يابد يا بر طرف شود و از ميان برود\r\n( 18 ) - خواهى . . .\r\nخواهى : چه . . . چه ، شبه حرف ربط براى تسويه ( برابرى )\r\n( 19 ) - پرمايه : بزرگوار و شريف و گرانمايه ، ضد فرومايه بمعنى كم‌مايه و بىهنر\r\n( 20 ) - افتد : روى دهد و پديد آيد\r\n( 21 ) - بداختيار : گزينش ناپسند ، صفت و موصوف\r\n( 22 ) - عقاقير : بفتح اول گياهان داروئى\r\n\r\n","description":"","footnote":"","page_name":" 302 ","page_number":340},
  {"content":"\r\n\r\nكه با آنها تداوى كنند جمع عقار بفتح اول و تشديد دوم\r\n( 23 ) - از هندوستان . . . آورده :\r\nصفت مركب مفعولى ، داروها موصوف\r\n( 24 ) - نصر احمد سامانى : مراد امير سعيد ابو الحسن نصر بن احمد سامانى است كه در سال 301 پس از كشته شدن پدرش باتفاق بزرگان دربار سامانى بجاى پدر به اميرى نشست و تا سال 331 فرمانروائى كرد\r\nص 160\r\n( 1 ) - شيربچه : به استعاره مراد پسر شجاع و دلير\r\n( 2 ) - برآمد : پرورش يافت و بزرگ شد\r\n( 3 ) - سوار : بفتح اول مجازا بمعنى مسلط و چيره\r\n( 4 ) - شرارت : بفتح اول بدى\r\n( 5 ) - زعارت : بفتح اول تندى مزاج و بدخوئى\r\n( 6 ) - بلعمى : بفتح اول و سكون دوم و فتح سوم مراد ممدوح رودكى ابو الفضل محمد بن عبيد اللّه بلعمى است كه تا سال 326 به وزارت امير نصر اشتغال داشت و وزيرى با فضل و با كفايت بود\r\n( 7 ) - بو طيب : مراد ابو طيب محمد بن حاتم مصعبى ممدوح رودكى و از منشيان نامدار عصر سامانى\r\n( 8 ) - ادوات : بفتح اول و دوم اسباب و شئون جمع اداة\r\n( 9 ) - معنى جمله : بر دست من جارى مىگردد يا روان مىشود\r\n( 10 ) - مگر : همانا ، قيد تأكيد\r\n( 11 ) - ايستاند : بايستادن وادارد يا برپاكند ، متعدى ايستد\r\n( 12 ) - رأفت : بفتح اول و سكون دوم مهربانى بسيار\r\n( 13 ) - دستورى : رخصت و پروانه و اجازه ؛ حافظ فرمايد :\r\n دوستان دختر رز توبه ز مستورى كرد * شد بر محتسب و كار به دستورى كرد \r\n( 14 ) - تلطف : لطف‌ورزى و نرمى كردن ، مصدر باب تفعل\r\n( 15 ) - بصلاح بازآيد : درست شود و بهبود يابد\r\n( 16 ) - احماد : ستودن ، مصدر باب افعال\r\n( 17 ) - مغلظ : استوار و مؤكد ، اسم مفعول از تغليظ ، صفت جانشين موصوف ( سوگند )\r\n( 18 ) - امضا نكنند : اجرا نكنند\r\n( 19 ) - شفيع : بفتح و كسر دوم خواهشگر\r\n( 20 ) - به جايگاه افتد : محل قبول يابد\r\n( 21 ) - نظر كنم بر آن : در آن بينديشم\r\n( 22 ) - پرسم : در نسخه‌بدل « برسم » آمده بمعنى رسيدگى كنم كه مناسب‌تر مىنمايد\r\n( 23 ) - صد : در نسخه‌بدل « حد » آمده كه درست مىنمايد - معنى چند جمله : اگر بر خطائى خرد خشمگين شده باشم ، خطاكار را به اندازه تعزير و ادب كردن چوب زنند نه به حد عقوبت شرعى\r\n( 24 ) - برداشت كنم : بركشيدن و مقام دادن ، مصدر مركب\r\n( 25 ) - سياست : مجازات و عقوبت\r\n( 26 ) - برانند : امضا و اجراء كنند و حد جارى سازند\r\nص 161\r\n( 1 ) - معنى دو جمله : از آئين داد و رعايت حق هيچ فروگذار نمىشود و اين كار به نيكى سامان مىپذيرد و درست مىشود - دو فعل « نماند و بازآمد » باصطلاح مستقبل محقق الوقوع است كه بصيغهء ماضى آورده شده است\r\n( 2 ) - چندان عدد : هرچند تن يا بهر تعداد\r\n( 3 ) - معنى جمله : يعنى بلاى خشم امير بيشتر براى ايشان بود و اينك شاد شدند كه اين كار اصلاح\r\n\r\n","description":"","footnote":"","page_name":" 303 ","page_number":341},
  {"content":"\r\n\r\nشد ( نقل از حواشى مرحوم دكتر فياض )\r\n( 4 ) - تفحص : بازكاويدن ، مصدر باب تفعل\r\n( 5 ) - اند : بفتح اول و سكون دوم شمارى است ميان سه‌تا نه\r\n( 6 ) - رسم : طريق و آئين ، در اينجا اصطلاحا شهرت و نام\r\n( 7 ) - يگانه : يكتا و بىمانند\r\n( 8 ) - نسخت كرد : بضم اول نسخه كرد يا نوشت\r\n( 9 ) - فراخ‌تر : بىپرده‌تر و گشاده‌تر ، قيد وصف و روش\r\n( 10 ) - احنف قيس :\r\nمقصود احنف ( بفتح اول و سكون دوم و فتح سوم ) بن قيس ( بفتح اول و سكون دوم ) تميمى معاصر پيامبر گرامى اسلام و در گذشته به سال 67 هجرى قمرى كه به خردمندى و بردبارى شهرت يافت\r\n( 11 ) - حضرت بزرگ : درگاه و الا و دربار باشكوه\r\n( 12 ) - معنى دو جمله : بر مردم آشكار مىشود كه آنان سواران سبك‌پوى ميدان سخنورى مىباشند و من پياده‌اى ناتوانم\r\n( 13 ) - منقرس : بضم اول و فتح دوم و سكون سوم و فتح چهارم ، گرفتار بيمارى نقرس ( نگاه كنيد به ذيل قواميس العرب از دزى ) - نقرس : بكسر اول و سكون دوم و كسر سوم آماسى است و درد بند شتالنگ و بند انگشتان پا و اكثر اهل نعمت را عارض شود ( نقل از منتهى الارب ) ، داء الملوك\r\n( 14 ) - كندى : بجاى كردى يا مىكرد ، به كار رفتن فعل مضارع بجاى ماضى\r\n( 15 ) - بنوشتندى : همانا مىنوشتند\r\n( 16 ) - دولت : حكومت و فرمانروائى و كار ديوان\r\n( 17 ) - خليفتى : خلافت ، اسم مصدر از خليفه بسياق فارسى\r\nص 162\r\n( 1 ) - بودى كه : احتمال داشت و ممكن بود ؛ « بودى » مؤول بقيد شك و احتمال\r\n( 2 ) - برآمدى :\r\nمىگذشت\r\n( 3 ) - خاستى اين كار را : براى انجام دادن اين كار قيام مىكرد\r\n( 4 ) - سوارى :\r\nبفتح اول مجازا بمعنى چيرگى و تسلط\r\n( 5 ) - اثر : علامت و نشان برجاىمانده از چيزى يا كارى بزرگ\r\n( 6 ) - مدروس : ناپديد و متروك ، نيز نگاه كنيد به صفحهء 65 شمارهء ( 2 )\r\n( 7 ) - معنى جمله : با كاستن و افزودن برخى مطالب كوشش در آرايش نارواى تاريخ كرده‌اند\r\n( 8 ) - رحم . . . : خداوند در گذشتگان را ببخشاياد و بازماندگان آنان را ارجمند كناد\r\n( 9 ) - به حمد اللّه . . . : با سپاس ايزد كه پاك و منزه است\r\n( 10 ) - معالى : بفتح اول جمع معلاة ( بفتح اول و سكون دوم ) بمعنى بزرگى و بلندى قدر\r\n( 11 ) - تمويه : سيم و زر اندود كردن ، در اينجا مجازا بمعنى تزوير كردن و باطلى را حق جلوه دادن ، مصدر باب تفعيل از مجرد موه بفتح اول و سكون دوم بمعنى آميختن\r\n( 12 ) - تلبيس : پنهان داشتن عيب و مكر ، مصدر باب تفعيل از مجرد لبس بفتح اول بمعنى پوشيدن\r\n( 13 ) - على . . . : بر بنياد تاريخ\r\n( 14 ) - اين پادشاه بزرگ : مراد سلطان مسعود\r\n( 15 ) - انار . . . : ايزد حجت و بيان وى را روشن كناد ، نيز نگاه كنيد به صفحهء 3 شمارهء ( 26 )\r\n( 16 ) - برفت وى را : براى او پيش آمد و اتفاق افتاد\r\n( 17 ) - ولايت : پادشاهى راندن و تصرف و حكومت كردن\r\n( 18 ) - بحاصل آمد : همانا بدست آمد ، ماضى مطلق است با باى تأكيد\r\n( 19 ) - واقف : آگاه ، اسم فاعل از وقوف\r\n( 20 ) -\r\n\r\n","description":"","footnote":"","page_name":" 304 ","page_number":342},
  {"content":"\r\n\r\nنوادر : بفتح اول جمع نادره و نادر بمعنى هر چيز شگفت و ديرياب ، صفت جانشين موصوف ( اتفاق و كار )\r\n( 21 ) - واقعه : حادثهء سخت و پيشامد دشوار ، از لحاظ دستورى « چند واقعه » عطف بيان يا بدل « نوادر »\r\n( 22 ) - يال بركشيد : گردن افراخت و بزرگ و نيرومند شد و باليد\r\n( 23 ) - شمت : شمه ، بفتح اول و تشديد دوم مفتوح مجازا بمعنى اندك ، نيز نگاه كنيد به صفحهء 10 شمارهء ( 3 )\r\n( 24 ) - ثبتها . . . : خداى آن را ثابت و برجاى داراد\r\n( 25 ) - سعادت خدمت . . . را نايافته : جملهء حاليه بحذف « بود »\r\n( 26 ) - رأى العين : بفتح اول و سكون دوم ديدن يا رؤيت به چشم\r\n( 27 ) - گرفتم : آغاز كردم\r\n( 28 ) - حرص : خواهش بسيار\r\n( 29 ) - ديرسال : سالهاى بسيار\r\n( 30 ) - غبن : بفتح اول و سكون دوم زيان رسيدگى\r\nص 163\r\n( 1 ) - فائت : از ميان رفته و گذشته ، صفت ( اسم فاعل ) از فوت\r\n( 2 ) - سنه . . . : سال 450\r\n( 3 ) - عبد الغفار : از دبيران كافى و معتمدان سلطان مسعود بوده است\r\n( 4 ) - حميد امير المؤمنين :\r\nستودهء فرمانرواى گرويدگان ، لقب عبد الغفار\r\n( 5 ) - فضل كرد : لطف كرد و احسان نمود\r\n( 6 ) - عطلت : بضم اول و سكون دوم - بيغولهء عطلت : كنج خانهء بيكارى ، استعارهء مكنيه - بيغوله بفتح اول و سكون دوم و ضم سوم ؛ برهان قاطع به باى فارسى ( پ ) ضبط كرده است و لغت‌نامه بهر دو صورت ، خاقانى فرمايد :\r\n اى كه در دل جاى دارى بر سر و چشمم نشين * كاندرين پيغوله ترسم تنگ باشد جاى تو \r\n( نقل از آنندراج )\r\n( 7 ) - بازجست : دلجوئى و پژوهش حال كرد\r\n( 8 ) - ثقه : بكسر اول بمعنى « موثوق به » آنكه به دو اعتماد شده است ، به كار رفتن مصدر بجاى صفت\r\n( 9 ) - سجل كرد : بكسر اول و دوم ثبت كرد و رقم زد\r\n( 10 ) - ادام . . . : خداوند فراخى و آسودگى زندگى وى را بر دوام داراد\r\n( 11 ) - معنى جمله : در پيش سلطانى چون محمود خود را به خطرهاى بزرگ افكند\r\n( 12 ) - داشت :\r\nتربيت كرد و حرمت نهاد و رعايت كرد\r\n( 13 ) - صحبت : همنشينى و مصاحبت\r\n( 14 ) - سنهء احدى و عشرين : سال 421\r\n( 15 ) - امير شهيد : چون سلطان مسعود در سال 432 در زندان برادرش بقتل رسيد به اين لقب خوانده شد\r\n( 16 ) - فرايض : بفتح اول جمع فريضه بمعنى فرمودهء خداى ، در اينجا مراد امر بسيار ضرور و لازم\r\n( 17 ) - حق خطاب : يعنى احترامى كه لازمهء خطاب و عنوان « حميد امير المؤمنين » است ( نقل از حواشى مرحوم دكتر فياض )\r\n( 18 ) - نگاه داشتمى : نگاه مىداشتم ، ماضى استمرارى\r\n( 19 ) - رسم : در اينجا بمعنى مرسوم و معهود يا آئين و روش و قاعده\r\n( 20 ) - فطنت : بكسر اول و سكون دوم زيركى و دانائى\r\n( 21 ) - نعوت : بضم اول جمع نعت بمعنى صفت نيك و لقب - معنى دو جمله : هر عاقل زيركى تواند دريافت كه حميد امير المؤمنين به حقيقت از لقبهاى درگاه خلافت است\r\n( 22 ) - تشريف : بزرگ‌داشت و\r\n\r\n","description":"","footnote":"","page_name":" 305 ","page_number":343},
  {"content":"\r\n\r\nمجازا بمعنى خلعت ، مصدر باب تفعيل\r\n( 23 ) - امير مودود : مراد سلطان مودود بن مسعود غزنوى ( 432 - 441 )\r\n( 24 ) - روزگار ديده : آزموده و مجرب ، صفت مركب ، مشتق از مادهء ماضى بمعنى فاعلى\r\n( 25 ) - امير عبد الرشيد : عبد الرشيد بن محمود بن سبكتكين ( 441 - 444 ) پادشاه غزنوى\r\n( 26 ) - گروهى از محتشمان : بزرگان و رؤساى محلى و صاحبان حشمت و نام\r\n( 27 ) - من :\r\nمرجع ضمير بيهقى است كه در عهد امير عبد الرشيد به رياست ديوان رسالت گماشته شده بود .\r\n( 28 ) - همايون : مبارك ، مانند هما ، مركب از هما ( پرنده خجسته‌فر ) + يون ( - گون ) پسوند شباهت\r\n( 29 ) - فرخ زاد بن مسعود : پادشاه غزنوى ( 441 - 451 )\r\n( 30 ) - اطال . . . :\r\nخداوند زندگانى او را دراز گرداناد و درفش وى را يارى دهاد\r\n( 31 ) - مفوض : واگذار ، اسم مفعول از تفويض\r\nص 164\r\n( 1 ) - فرادهم : بازگويم و بيان كنم\r\n( 2 ) - ان . . . : اگر خداى متعال بخواهد\r\n( 3 ) - مقامات : بفتح اول مراد كارهاى بنام و بلندپايگيها ، جمع مقامه و مقام ، در صفحهء 129 كليله و دمنه تصحيح مينوى آمده است « پرسيد كه موجب چيست ؟ گفت : كشتن شنزبه و ياد كردن مقامات مشهور و مآثر مشكور كه در خدمت من داشت »\r\n( 4 ) - المقامة . . . : بيان واقعه حقيقت ولايتعهدى دادن بامير شهاب الدولة مسعود و سرگذشت حال و كار وى\r\n( 5 ) - شهور : بضم اول ماهها جمع شهر\r\n( 6 ) - سنه . . . : سال 421\r\n( 7 ) - غزو : بفتح اول و سكون دوم جنگ كردن با كفار - غور :\r\nبضم اول ناحيهء كوهستانى ميان هرات و غزنه كه امروز بنام كوه بابا و كوه سفيد خوانده مىشود\r\n( 8 ) - زمين داور : درهء وسيعى كه رود هيرمند از جبال هندوكش تا بست در آن جارى است ( نقل از لغت‌نامهء دهخدا )\r\n( 9 ) - رحمهم . . . : خدا همگان را ببخشاياد\r\n( 10 ) - ماند :\r\nماندند بمعنى گذاشتند و ترك كردند ؛ حذف ضمير متصل فاعلى ( ند ) از پايان اين فعل بقرينهء اثبات آن در جملهء معطوف عليه\r\n( 11 ) - بايتگين زمين داورى : موصوف و صفت نسبى ( منسوب به زمين داور ) - باى تگين : به سكون ياء و فتح تاء از نخستين غلامان محمود بوده است\r\n( 12 ) - وظايف : بفتح اول جمع وظيفه بمعنى آنچه هر روز به كسى داده شود ، روزينه ، نيز نگاه كنيد به صفحهء 9 شماره ( 16 )\r\n( 13 ) - رواتب : بفتح اول جمع راتبه بمعنى مقررى و مستمرى\r\n( 14 ) - صلى . . . : درود و سلام خدا بر وى باد ( درود و سلام گويد خدا بر وى )\r\n( 15 ) - با اين : علاوه بر اين ( نقل از حواشى مرحوم دكتر فياض )\r\n( 16 ) - آيت : نشان و علامت ، در اينجا بمعنى اعجوبه\r\n( 17 ) - جده : بفتح اول و تشديد دوم مادر مادر و مادر پدر ، مؤنث جد\r\n( 18 ) - خداوندزادگان : شاهزادگان\r\n( 19 ) - آرزوها : چيزهاى مطلوب ، حاجت\r\n( 20 ) - تنوق : آراستگى كردن در كار ، نيكو كردن خورش و جامه ، مصدر باب تفعل از مجرد نيقه بكسر اول آراستگى\r\n( 21 ) - معنى جمله : براى آموختن قران بمكتب مىرفتم ؛ حرف\r\n\r\n","description":"","footnote":"","page_name":" 306 ","page_number":344},
  {"content":"\r\n\r\nاضافهء « را » گاه بىقرينه يا بقرينهء حالى حذف مىشود ؛ فردوسى فرمايد :\r\n گوان چون ازو آگهى يافتند * پذيره شدن زود بشتافتند \r\n( 22 ) - خدمتى كردمى : برخى كارهاى خانه را انجام مىدادم\r\n( 23 ) - اديب : بفتح اول و كسر دوم ادب‌آموز و معلم\r\n( 24 ) - بسالمى : اسم خاص ، اديب امير مسعود غزنوى بود ( نقل از لغت‌نامهء دهخدا ) ، تلفظ آن ضبط نشده است\r\nص 165\r\n( 1 ) - متنبى : احمد بن حسن معروف به ابو الطيب متنبى مداح عضد الدولة و ابن عميد ، شاعر معروف عرب ( 354 - 303 )\r\n( 2 ) - قفا نبك : بايستيد تا بگرييم و اين مطلع معلقه‌ايست از امرؤ القيس ، خاقانى فرمايد :\r\n زد قفا نبك را قفائى نيك * و امرؤ القيس را فكند از كار \r\n( نقل از لغت‌نامهء دهخدا )\r\n( 3 ) - صدر : بفتح اول و سكون دوم دست يا مسند ، پيشگاه و اعلاى مقدم هر چيز\r\n( 4 ) - نهالى :\r\nبكسر اول توشك به صورت نهال و نهالين نيز ضبط شده است\r\n( 5 ) - تماشا : گشت و گذار و سير و تفرج\r\n( 6 ) - مؤدب : ادب‌آموز و معلم اسم فاعل از تاديب\r\n( 7 ) - قراتگين : بفتح اول و چهارم ضبط شده است\r\n( 8 ) - نقابت : بفتح يا كسر اول نقيب و رئيس شدن ، سالارى و مهترى ، نيز نگاه كنيد به صفحهء 7 شمارهء ( 17 )\r\n( 9 ) - مغافصه : ناگهان گرفتن ، مصدر باب مفاعله ، در اينجا مغافصه بجاى بر مغافصه بمعنى ناگهان و ناگهانى ( مغافصة ) به كار رفته به صورت قيد زمان\r\n( 10 ) - امير فريغون : مراد ابو الحارث فريغون امير گوزگانان در زمان سبكتگين و سلطان محمود غزنوى ، وى پدر زن سلطان محمود بوده است ( نقل از لغت‌نامهء دهخدا )\r\n( 11 ) - همزادگان : جمع همزاده بمعنى همسال\r\n( 12 ) - بخواندى : دعوت مىكرد\r\n( 13 ) - سيده : بفتح اول و تشديد دوم مكسور مهتر و سرور مؤنث سيد ، لقب مادر سلطان مسعود ( والده ) - معنى جمله : سلطان مسعود اين زن را معادل و همسنگ والدهء خود مىشمرد\r\n( 14 ) - سيرتهاى ملكانه : خوى و روش شاهانه ، موصوف و صفت نسبى\r\n( 15 ) - بازنمودى بيان مىداشت و اظهار مىكرد\r\nص 166\r\n( 1 ) - خلف : بفتح اول و دوم مراد خلف بن احمد آخرين امير معروف خاندان صفارى است كه در سال 393 پس از سه سال زدوخورد تسليم سلطان محمود شد\r\n( 2 ) - خانه‌زاد : بومى\r\n( 3 ) - آن : ضمير اشاره مرجعش طاوس\r\n( 4 ) - گنبد : بضم اول و سكون دوم و فتح سوم برج و قبه و طاق\r\n( 5 ) - خايه : تخم\r\n( 6 ) - بودمى : بودم ؛ در افعالى كه براى بيان رؤيا آورده مىشد يائى بر آخر فعل مىافزودند ، فردوسى فرمايد :\r\n\r\n","description":"","footnote":"","page_name":" 307 ","page_number":345},
  {"content":"\r\n\r\n چنين ديد گوينده يك شب بخواب * كه يك جام مىداشتى چون گلاب \r\n( 7 ) - ايشان : ضمير جمع ايشان در غير ذوى العقول نيز به كار مىرفت : -\r\n پس پشتش بسى مهد و عمارى * در ايشان ماه رويان حصارى \r\nويس و رامين بنقل لغت‌نامهء دهخدا\r\n( 8 ) - تعبير : گزارش ، در عربى مصدر باب تفعيل\r\n( 9 ) - سلطانى : سلطنت ، اسم مصدر\r\n( 10 ) - بباشد : بيقين حاصل شود و به عرصه وجود آيد ، نيز نگاه كنيد به صفحهء 5 شمارهء ( 27 )\r\n( 11 ) - ببود : بعرصهء وجود آمد يا شد ، نيز نگاه كنيد به صفحهء 37 شمارهء ( 9 )\r\n( 12 ) - شهور . . . :\r\nماه‌هاى سال 421\r\n( 13 ) - بگذاشتند : رها كردند\r\n( 14 ) - نسل پيوست : رشتهء زه و زاد پيوستگى يافت\r\n( 15 ) - رهبت : بفتح اول و سكون دوم و فتح سوم ترس و بيم\r\n( 16 ) - دم دركشيدند : بفتح اول خاموش گشتند و ساكت ماندند\r\n( 17 ) - سنهء . . . : سال 405\r\nص 167\r\n( 1 ) - مضايق : بفتح اول و كسر چهارم جمع مضيق بفتح اول و كسر دوم بمعنى تنگنا و گذرهاى تنگ يا مكان تنگ\r\n( 2 ) - مبارز : هم نبرد و نبرده و آنكه با كسى به جنگ بيرون آيد اسم فاعل از مبارزه مصدر باب مفاعله ؛ عنصرى در اشاره به همين ربودن مبارزه از پشت اسب گويد :\r\n چنان شجاعت كرد او بكودكى در غور * ز پشت اسب مبارز ربود پيش پدر \r\nص 114 ديوان عنصرى ، تصحيح دكتر دبير سياقى\r\n( 3 ) - التجا : مخفف التجاء بمعنى پناه جستن ، مصدر باب افتعال از مجرد لجوء بضم اول به همين معنى\r\n( 4 ) - شوخى : گستاخى\r\n( 5 ) - به درد مىداشت : رنجه مىكرد و آزار مىرساند\r\n( 6 ) - زخم مردانه : ضربت پهلوانى ، موصوف و صفت نسبى\r\n( 7 ) - معنى جمله : يعنى فرمان داد تا بر اسباب تجملش بيفزودند ( نقل از حواشى مرحوم دكتر فياض )\r\n( 8 ) - تا : حرف ربط بمعنى از آنگاه كه\r\n( 9 ) - تنزلات : جمع تنزل مصدر باب تفعل ، در اينجا بمعنى پيشامدها يا نوازل است\r\n( 10 ) - اولياش : اولياى وى - اوليا مخفف اولياء بفتح اول و سكون دوم و كسر سوم دوستان جمع ولى\r\n( 11 ) - اعدا : بفتح اول و سكون دوم مخفف اعداء جمع عدو بمعنى دشمن\r\n( 12 ) - فرخ‌زاد : فرخزاد بن مسعود پادشاه غزنوى ( 451 - 441 )\r\n( 13 ) - به حق . . . :\r\nخدا را به حق و حرمت محمد و خاندانش سوگند مىدهم\r\n( 14 ) - سنهء . . . : سال 411\r\n( 15 ) - پيل سبكتر : فيل تندروتر\r\n( 16 ) - باشان : قريه‌ايست از هرات ( نقل از حواشى مرحوم دكتر فياض )\r\n( 17 ) - خيسار : بفتح اول و سكون دوم ، شهرى است در ثغر ميان غزنه و هرات ( نقل از حواشى مرحوم دكتر فياض )\r\n( 18 ) - بريان : در حاشيهء يب ( نسخه چاپى مرحوم اديب ) آن را « بزيان » با زاى معجمه دانسته كه بقول ياقوت قريه‌ايست از هرات و گويا همين درست باشد ( نقل از حواشى مرحوم دكتر فياض ) نيز نگاه كنيد به صفحهء 977 تاريخ بيهقى چاپ سال 1350\r\n( 19 ) - پار :\r\nاين نام شناخته نشد ( نقل از حواشى مرحوم دكتر فياض )\r\n( 20 ) - چشت : بكسر اول و سكون\r\n\r\n","description":"","footnote":"","page_name":" 308 ","page_number":346},
  {"content":"\r\n\r\nدوم قريه‌ايست در حدود هرات\r\n( 21 ) - بيرون : بيرون رفت ، ظاهرا « رفت » بقرينهء اثبات آن در جملهء معطوف عليه حذف شده است\r\n( 22 ) - پيش تا : پيشتر از آنكه\r\n( 23 ) - مقدم :\r\nسركرده ، نيز نگاه كنيد به صفحهء 31 شمارهء ( 16 )\r\n( 24 ) - وجيه‌تر : روشناس‌تر ، نيز نگاه كنيد به صفحهء 24 شمارهء ( 3 )\r\nص 168\r\n( 1 ) - بنهاده : مواضعه و قرارداد كرده بود\r\n( 2 ) - رباط : بكسر اول كاروان‌سرا يا مهمان‌سرا\r\n( 3 ) - بابت غور : درخور و لايق غور ، به كنايه مقصود مصنوع و معمول غور\r\n( 4 ) - معنى جمله :\r\nهواه‌خواه يا طرفدار مسعود بودند\r\n( 5 ) - مستظهر : پشت‌گرم ، اسم مفعول از استظهار مصدر باب استفعال از مجرد ظهارة بفتح اول قوى پشت شدن\r\n( 6 ) - برداشت : به راه افتاد و رهسپار شد\r\n( 7 ) - جريده : بفتح اول و كسر دوم تنها و سبكبار قيد وصف و روش\r\n( 8 ) - ساخته :\r\nآراسته و مجهز و آماده عطف بر جريده\r\n( 9 ) - كارىتر : دلاورتر و جنگىتر\r\n( 10 ) - دست :\r\nگونه و قسم يا دسته‌هاى گوناگون سپاه\r\n( 11 ) - برتر : اين نام در معجم البلدان و ديگر كتابهاى جغرافيا كه نزد ماست ديده نشد ( نقل از حواشى مرحوم دكتر فياض )\r\n( 12 ) - معنى جمله : جنگجويان با سازوبرگ كامل بودند ، فعل ربطى از اين جمله و جملهء معطوف عليه بقرينهء حالى حذف شده است\r\n( 13 ) - جنگ جايها : جنگ‌گاه يا مواضع كارزار ، اسم مركب ساخته‌شده از تركيب اضافى مقلوب\r\n( 14 ) - ننمود : جلوه نكرد و نمايان نشد و مشهود نگشت ؛ تقديم فعل بر ساير اجزاى جمله براى تأكيد در وقوع فعل است ؛ نيز نگاه كنيد به صفحهء 131 شمارهء ( 14 ) گلستان بكوشش نگارنده\r\n( 15 ) - نپايست : درنگ نكرد ، ماضى مطلق ، مصدر آن پايستن ( - پائيدن )\r\n( 16 ) - پيشكار : صف اول جنگ و كارزار\r\n( 17 ) - ملاعين : بفتح اول جمع ملعون بمعنى بنفرين يا لعنت‌شده و دور شده از رحمت خداوند\r\n( 18 ) - سخت هول : سخت هائل يا هراس‌انگيز ، به كار رفتن اسم ( هول ) بجاى صفت ( هائل )\r\n( 19 ) - بخواست دريد : نزديك بود كه بشكافد\r\n( 20 ) - غلبه كردند : چيره شدند و فائق آمدند\r\n( 21 ) - سر از برج بركردند : بجاى « سر از برج بلند كنند » بشيوهء نثر امروز\r\n( 22 ) - بررفتن :\r\nبرشدن و صعود كردن\r\n( 23 ) - باره : باروى شهر و قلعه و حصار\r\nص 169\r\n( 1 ) - رزان : اسم خاص ؛ در فرهنگها بفتح اول بمعنى رز يا تاكستان و باغ انگور ضبط شده است\r\n( 2 ) - كوشك : بضم اول و سكون دوم و سوم بناى بلند و قصر و كاخ\r\n( 3 ) - جروس :\r\nبضم جيم و سكون را و فتح واو شهرى است در كوههاى غور ميان هرات و غزنه ( معجم - البلدان ، نقل از حواشى مرحوم دكتر فياض )\r\n( 4 ) - درميش‌بت : . . . گويا عنوان يا لقب شخص يا قبيله و سلسلهء پادشاهان محل - جزء دوم كلمه تقريبا روشن است كه بمعنى رئيس\r\n\r\n","description":"","footnote":"","page_name":" 309 ","page_number":347},
  {"content":"\r\n\r\nو امير است چنان كه در سپهبد و باريد ( نقل از حواشى صفحهء 977 تاريخ بيهقى تصحيح مرحوم دكتر فياض چاپ سال 1350 )\r\n( 5 ) - وى : بفتح اول بايد نام جايى باشد نه ضمير به نظر من « وى » محرف « ورنى » است كه بقول طبقات ناصرى يكى از پنج كوه مهم غور بوده است ( نقل باختصار از صفحهء 978 تاريخ بيهقى تصحيح مرحوم دكتر فياض چاپ سال 1350 )\r\n( 6 ) - دانشمند : فقيه\r\n( 7 ) - رسولى : رسالت و پيام بردن ، اسم مصدر\r\n( 8 ) - ترجمانى : بفتح اول و سكون دوم و ضم سوم مترجمى و سخن‌گزارى مركب از ترجمان + ى مصدرى\r\n( 9 ) - بر اثر ايشان : بر پى آنان\r\n( 10 ) - بگزاردند : بيان كردند و رسانيدند\r\n( 11 ) - اشتلم : بضم اول و سكون دوم و ضم سوم و چهارم تندى و بانگ و فرياد و تعدى و غلبه و زور\r\n( 12 ) - بزرگ غلط : خطا و اشتباه بزرگ ، صفت و موصوف ، تقديم صفت براى تأكيد در وصف\r\n( 13 ) - حربه : بفتح اول و سكون دوم نيزهء كوتاه و خنجر\r\n( 14 ) - تنگ رسيد :\r\nتنگ رسيدن بمعنى نزديك شدن است ، چنان كه منوچهرى مىگويد :\r\n رسيدم من فراز كاروان تنگ * چو كشتى كو رسد نزديك ساحل \r\n( نقل از حواشى مرحوم دكتر فياض )\r\n( 15 ) - معنى جمله : به لشكر سازوبرگ جنگ دادند تا آمادهء نبرد باشند\r\n( 16 ) - غريو : بكسر اول شور و غوغا و فرياد\r\n( 17 ) - فلاخن : بفتح اول و چهارم افزار پرتاب كردن سنگ ، شايد در اينجا مراد منجنيق كوچك باشد\r\n( 18 ) - هنر آن بود : حسن كار آن بود\r\n( 19 ) - خاك‌آميز : آميخته با خاك يا خاكى\r\n( 20 ) - شدن : صعود و بالا رفتن\r\n( 21 ) - گرم : بشتاب و با تعجيل ، قيد روش\r\n( 22 ) - نيرو كردند : زور آوردند و كوشيدند\r\n( 23 ) - كار تنگ درآمد : عرصهء پيكار تنگ شد و كار دشوار گشت\r\nص 170\r\n( 1 ) - علامت : بفتح اول علم و رايت\r\n( 2 ) - دريازديد : دست دراز كرد يا دست فرابرد و خود را به سويى كشيد\r\n( 3 ) - عمود : بفتح اول گرز\r\n( 4 ) - ستان : بكسر اول بر پشت خفته\r\n( 5 ) - از اسب بگردانيدند : از اسب پياده كردند و به زير آوردند\r\n( 6 ) - آويزان آويزان : جنگ و گريزكنان ، قيد حالت يا حال\r\n( 7 ) - هزيمتى : شكست‌يافته و گريخته ، صفت نسبى از هزيمت جانشين موصوف\r\n( 8 ) - حصار گرفتند : بكسر اول در حصار و يا قلعه نشستن و متحصن شدن\r\n( 9 ) - مىرسيدند : دسترسى داشتند - حصين : بفتح اول و كسر دوم استوار\r\n( 10 ) - بداشت : دوام يافت و زمان گرفت\r\n( 11 ) - شهادت يافت : شهادت يافتند ، حذف ضمير متصل « ند » به قرينه اثبات آن فعل در جمله معطوف عليه ( كشته شدند ) ، نيز نگاه كنيد به صفحهء 24 شماره ( 4 ) ، همچنين است حال در ساير ضماير فاعلى ، انورى فرمايد :\r\n آخر الامر چو كشتى به‌سلامت بگذشت * جستم از كشتى و آمد بلب كشتىگاه \r\n\r\n","description":"","footnote":"","page_name":" 310 ","page_number":348},
  {"content":"\r\n\r\nص 417 ديوان انورى جلد اول ، باهتمام مدرس رضوى\r\n( 12 ) - معنى جمله : در دو فرسنگى بود\r\n( 13 ) - را : حرف اضافه بمعنى در\r\n( 14 ) - منجنيق :\r\nبفتح اول و سكون دوم و فتح سوم و كسر چهارم سنگ‌انداز ، فلاخن‌مانندى است بزرگ كه بر سر چوبى تعبيه كنند و سنگ در آن كرده به طرف دشمن اندازند ( نقل از لغت‌نامهء دهخدا )\r\n( 15 ) - سمج : بضم اول و سكون دوم نقب و حفره - سمج گرفتند : به كندن سوراخهائى در زير قلعه دشمن پرداختند\r\n( 16 ) - فرودآوردندى : فرومىافكندند و خراب مىكردند و پائين مىآوردند ، متعدى فرودآمدن\r\n( 17 ) - جنگ ريشاريش : جنگ دست و گريبان يا جنگ تن‌به‌تن ، موصوف و صفت\r\n( 18 ) - هول‌تر : هائل‌تر و مخوف‌تر\r\n( 19 ) - يار شد : همراه و قرين گشت\r\n( 20 ) - خوش خوش : آهسته آهسته و آرام آرام ، قيد وصف و روش\r\nص 171\r\n( 1 ) - گرفتند : آغاز كردند\r\n( 2 ) - نماز پيشين : نماز ظهر يا نيمروز\r\n( 3 ) - برجوشيدند : گرد آمدند و انبوهى كردند\r\n( 4 ) - داد بدادند : حق جنگ و نبرد را ادا كردن\r\n( 5 ) - معنى جمله :\r\nبراى حفظ جان جنگ مىكردند\r\n( 6 ) - بستدند : يعنى لشكريان بستدند ( نقل از حواشى مرحوم دكتر فياض )\r\n( 7 ) - تا : حرف ربط است بمعنى « يا » ، ناصر خسرو فرمايد :\r\n شايد كه ز شهر خويش دورم * تا نيست سوى امير بارم \r\nص 419 ديوان ناصر خسرو تصحيح مينوى و محقق\r\n( 8 ) - گردند : بايد ظاهرا مصحف « كردند » باشد در نسخهء تاريخ بيهقى تصحيح مرحوم دكتر فياض چاپ 1324 نيز « كردند » ضبط شده است كه با سياق عبارت سازگارتر است\r\n( 9 ) - زينهار دادند : امان و مصونيت و پناه دادند\r\n( 10 ) - برده : بفتح اول و سكون دوم بنده و اسير و غلام و كنيز\r\n( 11 ) - بكارآمده‌تر : مفيدتر و مناسب‌تر و ضرورتر\r\n( 12 ) - نادره‌تر : كمياب‌تر و طرفه‌تر و ديرياب‌تر و نفيس‌تر\r\n( 13 ) - خاصه : خواص و مقربان مسعود\r\n( 14 ) - پست كردند :\r\nهموار كردند\r\n( 15 ) - پاىمرد : پايمرد بمعنى شفيع و ميانجى\r\n( 16 ) - غرجستان : بفتح اول و سكون دوم ، ناحيه‌ايست كوهستانى ميان هرات و كابل ، به صورت غرشستان و غرچه نيز ضبط شده است ، نگاه كنيد به لغت‌نامهء دهخدا\r\n( 17 ) - از بن دندان : به كنايه يعنى برضا و رغبت\r\n( 18 ) - بلاحمر . . . : معنى عبارت معلوم نشد . . . شايد : بلاحمد و لا اجر باشد يعنى بدون احمادى كه ببيند يا مزدى كه بگيرد ، مفت و مجانى ( نقل از حواشى مرحوم دكتر فياض )\r\n( 19 ) - كوتوال :\r\nنگهدار قلعه ، نيز نگاه كنيد به صفحهء 6 شمارهء ( 12 )\r\n( 20 ) - ضمان سلامت : بفتح اول كفالت و ضمانت تندرستى و ايمنى\r\n( 21 ) - پابست : ظاهرا مصحف « پايست » است كه بمعنى پايسته يا پيوسته و پياپى در لغت‌نامه دهخدا ضبط شده و مصدر آن پايستن ، حدس سابق نگارنده\r\n\r\n","description":"","footnote":"","page_name":" 311 ","page_number":349},
  {"content":"\r\n\r\nدر صفحهء 154 يادنامهء ابو الفضل بيهقى درست نمىنمايد ؛ جنگ پايست موصوف و صفت يعنى جنگ پايسته و مداوم و پيوسته و بر دوام\r\nص 172\r\n( 1 ) - مارآباد : ديهى بوده است كه امروز « مروه » نامند ( نقل از حواشى مرحوم دكتر فياض )\r\n( 2 ) - همچنان : همانا ، قيد تأكيد ، سعدى فرمايد :\r\n اسب تازى و گر ضعيف بود * همچنان از طويلهء خربه \r\nص 52 گلستان ، بكوشش نگارنده\r\n( 3 ) - نمودار : بضم يا فتح اول علامت و نشان و دليل\r\n( 4 ) - ديد : در خواب ديدار كرد\r\n( 5 ) - فتوح : بضم اول جمع فتح بمعنى فيروزى و گشايش\r\n( 6 ) - بزدند : مغلوب كردند و شكست دادند\r\n( 7 ) - مداين : بفتح اول و كسر چهارم نامى است كه عرب به مجموع دو شهر طيسفون در ساحل يسار دجله نزديك بغداد حاليه و شهر سلوسى ( سلوكيه ) واقع در ساحل يمين دجله مىدادند و يا اين دو شهر را با پنج شهر ديگر مداين سبعة مىخواندند ( نقل از لغت‌نامهء دهخدا )\r\n( 8 ) - بتاختند : راندند و گريزاندند بيرون كردند ، در اينجا بوجه متعدى به كار رفته است\r\n( 9 ) - و : ظاهرا اين « واو » زائدست . . . ( نقل از حواشى مرحوم دكتر فياض )\r\n( 10 ) - در شدندى : اندرون شدندى يا درآمدندى\r\n( 11 ) - عزايم : بفتح اول جمع عزيمت ارادهء استوار و عزم جزم\r\n( 12 ) - كه از آن جوانان : نسبت بعزم و ارادهء جوانان\r\n( 13 ) - بو جعفر زيادى :\r\nرجوع كنيد بتاريخ بيهق كه خاندان زياديان را بشرح ذكر كرده است ( نقل از حواشى مرحوم دكتر فياض )\r\n( 14 ) - بو الحسن سيمجور : ابو الحسن سيمجور حكمران خراسان معاصر عبد الملك اول و منصور اول و نوح دوم سامانى\r\n( 15 ) - تولك : قلعهء بوده است از غور در حدود كوههاى هرات ( نقل از حواشى مرحوم دكتر فياض )\r\n( 16 ) - حزم : بفتح اول و سكون دوم دورانديشى\r\n( 17 ) - محتشم : باحشمت ، نيز نگاه كنيد به صفحهء 20 شمارهء ( 15 )\r\n( 18 ) - فرود سراى : بن سراى و پايين خانه\r\n( 19 ) - نبهره : بفتح اول و دوم و سكون سوم پوشيده و نهانى ، صفت راه‌ها نيز نگاه كنيد به صفحهء 979 تاريخ بيهقى چاپ سال 1350\r\n( 20 ) - برآوردند : ساختند يا بنا كردند\r\n( 21 ) - قيلوله : بفتح اول و سكون دوم و ضم سوم خفتن در نيمروز و پيش از ظهر\r\n( 22 ) - مزمل : بضم اول و فتح دوم و تشديد سوم مكسور در سياق فارسى بمعنى شير آب\r\n( 23 ) - خيش : پرده‌اى از كتان كه به ميان خانه درآويزند و براى ترويج ( باد زدن ) آن را به حركت آرند تا خانه خنك شود ( نقل از لغت‌نامهء دهخدا )\r\nص 173\r\n( 1 ) - طلسم : بكسر اول و دوم و سكون سوم ، دستگاهى بعلم حيل ( علم تدابير و حيله‌ها كه بمدد آن مىتوان كارهاى شگفت انجام داد ) كرده ، ( از يونانى طلسما  Telesma  ) . . . ( نقل از\r\n\r\n","description":"","footnote":"","page_name":" 312 ","page_number":350},
  {"content":"\r\n\r\nلغت‌نامهء دهخدا )\r\n( 2 ) - صورت كردند : نقش و نگار كردند\r\n( 3 ) - الفيه : بفتح اول و سكون دوم و كسر سوم آلت تناسل و نيز نام كتابى شامل صورتهاى الفيه يا اشكال عجيب از جماع مرد و زن ، منوچهرى فرمايد :\r\n از جد نيكوراى تو وز همت والاى تو * رسواترند اعداى تو از نقشهاى الفيه \r\n( نقل از لغت‌نامهء دهخدا )\r\n( 4 ) - بيرون اين : به استثناى اين ( نقشها )\r\n( 5 ) - شرط : در اينجا بمعنى رسم و شيوه\r\n( 6 ) - مشرف : جاسوس و مفتش ، اسم فاعل از اشراف مصدر باب افعال\r\n( 7 ) - انفاس : بفتح اول جمع نفس بمعنى دم\r\n( 8 ) - انها : مخفف انهاء بمعنى خبر دادن ، مصدر باب افعال\r\n( 9 ) - مقرر : معلوم و محقق و روشن ، اسم مفعول از تقرير\r\n( 10 ) - خلوت جاى : جاى خالى از اغيار ، اسم مركب\r\n( 11 ) - ماليدى : مىماليد يعنى گوشمال مىداد\r\n( 12 ) - خاصه خادم : پيشخدمت ويژه\r\n( 13 ) - معنى جمله : حره ختلى عمهء مسعود شيفته و فريفتهء او بود . ، نيز نگاه كنيد به صفحهء 11 شمارهء ( 11 و 12 )\r\n( 14 ) - خيلتاش : بفتح اول و سكون دوم فراش ، نيز نگاه كنيد به صفحهء 5 شمارهء ( 3 )\r\n( 15 ) - تازنده : سوار سبك‌پوى و تندرو\r\n( 16 ) - وثاق : بضم اول حجره و اطاق\r\nص 174\r\n( 1 ) - ديوسوار : سوار تندرو و چابك ، نيز نگاه كنيد به صفحهء 42 شمارهء ( 6 )\r\n( 2 ) - خياره :\r\nبكسر اول برگزيده ، نيز نگاه كنيد به صفحهء 35 شمارهء ( 22 )\r\n( 3 ) - بنهاد : قرار داد و مواضعه كرد\r\n( 4 ) - بشكند : مىشكند ، عطف بر « مىرود »\r\n( 5 ) - اندر وقت : بىدرنگ و درحال\r\n( 6 ) - كس فرستاد : يعنى نوشتگين كسى را گسيل كرد ( نقل از حواشى مرحوم دكتر فياض )\r\n( 7 ) - بخواند : احضار كرد\r\n( 8 ) - دويت : بفتح اول و كسر دوم ممال دوات يا مركبدان\r\n( 9 ) - گشادنامه : بضم اول نامهء سرگشاده و مقصود حكمى بوده است كه بدست خود مأمور مىدادند و مأموريت او را در آن ذكر مىكرده‌اند و به منزلهء اعتبارنامه است ( نقل از لغت‌نامهء دهخدا ) ، فرمان اختيارات تام ، آزادنامه ، نگاه كنيد به صفحهء 167 يادنامهء بيهقى مقالهء نگارنده\r\n( 10 ) - سراى عدنانى : مراد كوشك باغ عدنانى ، نگاه كنيد به صفحهء 40 شمارهء ( 20 )\r\n( 11 ) - خانه : اطاق يا بيت\r\n( 12 ) - سبيل قتلغ تگين : بفتح اول و كسر دوم راه و روش قتلغ تگين ( بضم اول و سكون دوم و ضم سوم ) حاجب مسعود در ايام اقامت در هرات كه بحاجب بهشتى ملقب بود\r\n( 13 ) - به كار : ضرور و بايسته و لازم\r\n( 14 ) - محابا : بضم اول فروگذاشت ، نيز نگاه كنيد به صفحهء 17 شمارهء ( 19 )\r\n( 15 ) - برفت : خواهد رفت ، مستقبل محقق الوقوع بصيغهء ماضى\r\n( 16 ) - بدهد : فعل امر غايب ، فاعل آن قتلغ تگين\r\n( 17 ) - معنى جمله : تا كردار او در جايگاه خشنودى قرار داشته باشد\r\n( 18 ) - بمشيته . . . : بخواست خدا و يارى او و السلام\r\n\r\n","description":"","footnote":"","page_name":" 313 ","page_number":351},
  {"content":"\r\n\r\n( 19 ) - معنى جمله : اوضاع و احوال مذكور را آشكار و معين سازى\r\n( 20 ) - اسبى نيك‌رو :\r\nاسبى خوش‌رفتار يا رهوار ، موصوف و صفت\r\nص 175\r\n( 1 ) - به‌گزين : بكسر اول و سكون دوم و ضم سوم ، انتخاب بر انتخاب را گويند يعنى از - چيزهاى گزيده بهترها را بازبگزينند ( نقل از لغت‌نامهء دهخدا )\r\n( 2 ) - معنى جمله : وقت مىگذراند و تعلل مىكرد\r\n( 3 ) - معنى جمله : تا وقت نماز شام كار به‌گزين كردن را تمام كردند ( نقل از حواشى مرحوم دكتر فياض )\r\n( 4 ) - گچ‌گر : بفتح اول و سكون دوم و فتح سوم گچ‌كار\r\n( 5 ) - مهره : بضم اول و سكون دوم ماله‌ايست از سنگ و مانند آن كه براى هموار كردن بر سطح مىكشند ( نقل از حواشى مرحوم دكتر فياض )\r\n( 6 ) - جامه : فرش يا گستردنى\r\n( 7 ) - براثر :\r\nبدنبال و بر پى\r\n( 8 ) - چاشتگاه فراخ : نزديك ظهر ، نيز نگاه كنيد به صفحهء 5 شمارهء ( 17 )\r\n( 9 ) - صفه : بضم اول ايوان سقف‌دار و نيز بمعنى پيش‌دالان\r\n( 10 ) - حجاب : بضم اول حاجبان\r\n( 11 ) - دبوس : بفتح اول و تشديد دوم مضموم گرز آهنى ، بفتح اول و ضم دوم بىتشديد نيز ضبط شده است\r\n( 12 ) - كش : بفتح اول زير بغل - معنى جمله : دبوس در زير بغل نهاد ( نقل از حواشى مرحوم دكتر فياض )\r\n( 13 ) - بگذاشت : رها كرد\r\n( 14 ) - هزاهز : بفتح اول و كسر چهارم سروصدا و غوغا و پريشانى و آشفتگى ، نيز بمعنى آشوب و فتنه - هزهزة در عربى بمعنى برانگيختن فتنه و شورش و جنگ ميان مردم است\r\n( 15 ) - مهره زده : پرداخت و صيقل‌شده ، صفت مركب مفعولى ، مسند براى مفعول ( خانه ) ، همچنين است جامه افكنده ، نيز نگاه كنيد به صفحهء 260 شمارهء ( 4 ) گلستان بكوشش نگارنده\r\n( 16 ) - بباش :\r\nبمان و درنگ كن\r\n( 17 ) - بيلاب : شايد مصحف « پيل آب » باشد كه در اينجا پيل مجازا بمعنى بزرگ است باعتبار چشمهء بزرگ آبى كه در آن باغ جارى بوده است\r\n( 18 ) - قوم :\r\nبفتح اول خويشان و كسان\r\nص 176\r\n( 1 ) - صاحب بريد : منصبى نظير رياست پست امروز ، نيز نگاه كنيد به صفحهء 66 ( شمارهء 21 )\r\n( 2 ) - انها : مخفف انهاء بمعنى خبر دادن ، مصدر باب افعال\r\n( 3 ) - فرابريد : قطع شد يا به پايان رساند ، از افعال دو وجهى\r\n( 4 ) - رياضت : بكسر اول تحمل رنجهاى سخت و توان فرسا ، تربيت و تأديب و ورزش\r\n( 5 ) - آوار : شايد « آوار » بمعنى خاكريز و سنگر و امثال آن باشد كه با كلمه « آوار » مستعمل امروز مناسبت دارد ( نقل از حواشى مرحوم دكتر فياض )\r\n( 6 ) - حواصل : بفتح اول و كسر چهارم جمع حوصله و آن مرغى است بسيار خوار بزرگ حوصله ( چينه‌دان ) و اين جمع را فارسى زبانان بجاى مفرد به كار برند بمعنى همان مرغ . . .\r\n( نقل از لغت‌نامهء دهخدا )\r\n( 7 ) - صعب سرد : بسيار سرد ، صعب قيد سرد ( صفت )\r\n( 8 ) - معنى\r\n\r\n","description":"","footnote":"","page_name":" 314 ","page_number":352},
  {"content":"\r\n\r\nجمله : در حالى كه برف سخت مىباريد ، جملهء حاليه بحذف فعل « بود »\r\n( 9 ) - ميان دو نماز :\r\nميان نماز ظهر و عصر ( نماز پيشين و پسين )\r\n( 10 ) - موزه : كفش و چكمه ، نيز نگاه كنيد به صفحهء 49 شمارهء ( 9 ) - معنى جمله : پاى بىجوراب در كفش مىكرد\r\n( 11 ) - مردم :\r\nآدمى و انسان\r\n( 12 ) - تاختن اسفزار : شايد « تا چمن اسفزار » بوده است - اسفزار : شهرى نزديك هرات ، نيز نگاه كنيد به صفحهء 46 شمارهء ( 3 ) ( نقل از حواشى مرحوم دكتر فياض )\r\n( 13 ) - ادرسكن : بر وزن مردافكن شهرى است در شرقى اسفزار\r\n( 14 ) - شيرنر : اين كلمه « شيرنر » معلوم نشد ( نقل از حواشى مرحوم دكتر فياض )\r\n( 15 ) - حاشيه : خدم و حشم\r\n( 16 ) - مكابره : با كسى نبرد كردن به بزرگى ، مصدر باب مفاعله\r\n( 17 ) - كيكانان : يعنى ولايت كيكان . . . ولايتى است در سند بجانب خراسان ( نقل از حواشى مرحوم دكتر فياض )\r\n( 18 ) - تب چهارم : يك قسم تب نوبه ( نقل از حواشى مرحوم دكتر فياض )\r\n( 19 ) - خشت : بكسر اول و سكون دوم نيزهء كوچك يا زوبين\r\n( 20 ) - سطبر : ستبر بمعنى گنده و باضخامت\r\n( 21 ) - كارى : كارگر و مؤثر\r\n( 22 ) - بگزاردى : مصحف بگذاردى بمعنى مىگذراند و عبور مىداد ، فردوسى فرمايد :\r\n بگيرم سر تخت افراسياب * سر نيزه بگذارم از آفتاب \r\n( نقل از لغت‌نامهء دهخدا )\r\nص 177\r\n( 1 ) - ناچخ : بفتح سوم تبرزين و نيزهء كوتاه\r\n( 2 ) - دردزديد : كنار كشيد\r\n( 3 ) - بگزارد :\r\nبگذارد و عبور داد يا گذراند\r\n( 4 ) - زخم : ضربت\r\n( 5 ) - از آن ضعيفى : بسبب ضعف از آسيب تب چهارم كه پيش ازين گفته آمده است\r\n( 6 ) - به نيزه درآمد : به نيزه حمله آورد\r\n( 7 ) - بادل : دلير ، صفت پادشاه\r\n( 8 ) - جگردار : بىباك و پرطاقت\r\n( 9 ) - فرودافشرد : محكم گرفت و بر زمين زد\r\n( 10 ) - شمشيردار : مأمور حمل و نگاهدارى شمشير\r\n( 11 ) - جاندار :\r\nسلاح‌دار ، مركب از جان بمعنى سلاح و دار بمعنى دارنده ، نگاهبان جان پادشاه\r\n( 12 ) - تمام شد : به كنايه يعنى مرد و كارش تمام شد\r\n( 13 ) - بهرام گور : مضاف و مضاف اليه ، اضافه مفيد انتساب ، مقصود بهرام پنجم پادشاه ساسانى ( 421 - 438 ميلادى ) كه براى غلبه بر رقيب خود خسرو تاج شاهى را كه در ميان دو شير گذاشته بودند با كشتن شيران برگرفت و بر سر نهاد\r\n( 14 ) - كلان : بفتح اول تناور و بزرگ اندام\r\n( 15 ) - جست : بفتح اول و سكون دوم جهش و پرش\r\n( 16 ) - قفا : بفتح اول پس سر و گردن\r\n( 17 ) - مىطپيد : مىتپيد ، بىقرارى و اضطراب مىنمود\r\n( 18 ) - قلم كرد : قطع كرد - قلم بفتح اول و دوم در عربى بمعنى قطع آمده است\r\n( 19 ) - سير : بفتح اول و سكون دوم گردش و تفرج\r\nص 178\r\n\r\n","description":"","footnote":"","page_name":" 315 ","page_number":353},
  {"content":"\r\n\r\n( 1 ) - ولى : بكسر اول ممالهء « ولاء » است بمعنى توالى و معنى اين است كه اين اشعار مرتب و بر توالى نيست ( نقل از حواشى مرحوم دكتر فياض )\r\n( 2 ) - و الابيات . . . : اينست بيتهاى شيخ ابو سهل زوزنى در ستايش پادشاه بزرگ ، مسعود فرزند محمود كه خداوند از هر دو خشنود باد\r\n( 3 ) - معنى ابيات : تو از شمشير و نيزه و تير و زه كمان بىنيازى و قدر نمودار راى تست ( راى ترا نمايان مىسازد ) ، به كارى بزرگ كه رسيدن به آن دشوار است ، برنخاستى ، جز آنكه بازگشتى و پيروزى در چنگ تو بود ، كسى كه در يك تاختن هشت شير شكار كند ، آدمى پيش وى ناتوان و خوارمايه است . چون تو برآمدى ، خورشيد و ماه ( در برابر مهر روى تو ) ناچيزست و چون بخشندگى كردى در پيش بخشش تو دريا و باران را قدرى نباشد\r\n( 4 ) - معنى جمله : مضمون شعر دربارهء او خوب صدق مىكرد\r\n( 5 ) - احسن . . . : نكوتر شعر آنست كه بيشتر دروغ باشد ؛ نظامى فرمايد :\r\n در شعر مپيچ و در فن او * چون اكذب اوست احسن او \r\n( 6 ) - سكزى : بفتح اول و سكون دوم و كسر سوم سيستانى منسوب به سكستان ، سجستان ( سيستان )\r\n( 7 ) - بو احمد خليل نام : موسوم به بو احمد خليل ؛ از لحاظ دستورى در حكم صفت است براى « پدر »\r\n( 8 ) - شغل داشت : كار داشت\r\n( 9 ) - دور : بجاى « دير » به كار رفته است و دوركشيدن بمعنى مدت زياد گذشتن در لغت‌نامهء دهخدا ضبط شده و همين عبارت بيهقى بعنوان مثال آورده شده است ، در گويش كرمان اين استعمال شايع است\r\n( 10 ) - نبايد كه :\r\nمبادا\r\n( 11 ) - معنى جمله : در دالان مخصوص ايستاد\r\n( 12 ) - شناخته : سرشناس و معروف\r\n( 13 ) - سياه‌داران : جمع سياه‌دار ، مىتوان گفت كه سياه‌دار مأمورى از نوع حاجب بوده است يا حاجبان را بكل بدين عنوان عام مىناميده‌اند ( نقل از حواشى صفحهء 966 تاريخ بيهقى تصحيح مرحوم دكتر فياض چاپ سال 1350 )\r\n( 14 ) - محدث : قصه‌گو و حديث‌كننده ، اسم فاعل از تحديث\r\n( 15 ) - آزادمرد : آزاده و جوانمرد ، از لحاظ دستورى « بو احمد » عطف بيان آزاد مرد\r\n( 16 ) - بيگانه : ناآشنا ، مسند براى مفعول ( آواز )\r\nص 179\r\n( 1 ) - هنباز خداوند : بفتح اول و سكون دوم شريك خداوندگار ( پادشاه ) در بازرگانى\r\n( 2 ) - مستوفى : محاسب دخل‌وخرج ، نيز نگاه كنيد به صفحهء 78 شمارهء ( 13 )\r\n( 3 ) - حاصل :\r\nمجموع حساب ، آنچه موجود باشد در بيت المال يا نزد عامل ( لغت‌نامهء دهخدا )\r\n( 4 ) - فرودآورده‌اند : قلمداد كرده‌اند\r\n( 5 ) - ملك : بكسر اول آنچه در قبضهء تصرف باشد\r\n( 6 ) - مانك على ميمون : اضافه مفيد انتساب ، مانك فرزند على فرزند ميمون ، مرحوم دكتر فياض نوشته‌اند احتمال مانگ بر وزن بانگ بىوجه نيست - مانگ به سكون نون و كاف فارسى بمعنى ماه باشد كه قمرست ( نقل از برهان قاطع )\r\n( 7 ) - كدخدايان غزنين : مالكان و مهم‌گزاران\r\n\r\n","description":"","footnote":"","page_name":" 316 ","page_number":354},
  {"content":"\r\n\r\nغزنه\r\n( 8 ) - رباط : بكسر اول كاروانسرا يا مهمان‌سرا ، اقامتگاه\r\n( 9 ) - تبانى : بفتح اول و تشديد دوم منسوب به ابو العباس تبان ( كاه‌فروش ) ، سلسلهء از علما به روزگار سامانيان در غزنه . . . ابو صادق تبانى از اين خاندان است ( نقل از لغت‌نامهء دهخدا )\r\n( 10 ) - ادام : . . .\r\nخداوند تندرستى او را بر دوام داراد\r\n( 11 ) - مشبع : مفصل و بسيار و فراوان ، اسم مفعول از اشباع ، قيد روش و وصف\r\n( 12 ) - ان . . . : اگر خداى توانا و بزرگ خواهد\r\n( 13 ) - آچار : انواع ترشىآلات را گويند ( نقل از برهان قاطع )\r\n( 14 ) - كامه‌هاى نيكو :\r\nموصوف و صفت - كامه نان‌خورشى است مشهور . . . و ريچال را نيز گويند كه مرباى دوشابى باشد ( برهان قاطع )\r\n( 15 ) - دست رشت : با دست تابيده و ريسيده ، صفت مركب بمعنى مفعولى از مادهء ماضى\r\n( 16 ) - يله كردم : بفتح اول واگذاشتم و رها كردم\r\n( 17 ) - شمار :\r\nحساب منافع\r\n( 18 ) - مساهلت : سهل و آسان گرفتن ، مصدر باب مفاعله\r\n( 19 ) - به كار :\r\nبايسته و ضرور\r\n( 20 ) - مسارعت : شتافتن ، مصدر باب مفاعله\r\n( 21 ) - قديد : بفتح اول و كسر دوم گوشت خشك كرده - معنى جمله : بر پى آن گوشت خشك كرده فرستاد و چيزهايى ديگر\r\n( 22 ) - نسخت‌شمار : رونوشت يا سواد صورت حساب\r\n( 23 ) - التماس : جستن چيزى ، مصدر باب افتعال\r\n( 24 ) - داشت : نگاهدارى و حفظ\r\n( 25 ) - نجم نجم : بفتح نون و سكون جيم در اينجا بمعنى بهره بهره و پاره پاره ، مرحوم دكتر فياض نوشته‌اند نجم در اينجا بمعنى دفعه و قسط است ، نجم نجم يعنى باقساط .\r\nص 180\r\n( 1 ) - چاشنى : اندكى از طعام و شراب را گويند كه از براى تميز كردن بچشند ، مزه ( برهان قاطع )\r\n( 2 ) - قصه : سرگذشت و گزارش و عرض حال\r\n( 3 ) - ديوان استيفا : ادارهء ماليه و عوائد مملكت كه به حساب درآمد و هزينه مىرسيد و مستوفيان آن را اداره مىكردند - استيفا :\r\nكامل و تمام گرفتن ، مصدر باب استفعال كه همزه آخر آن در سياق فارسى بتخفيف حذف شده و مستوفى اسم فاعل از همين مصدر است\r\n( 4 ) - باقى : مالى كه بجا مانده باشد بر عهدهء رعيت و هنگام تفريغ حساب آن را « فاضل و باقى » و « حاصل و باقى » گويند . ( نقل از لغت‌نامهء دهخدا )\r\n( 5 ) - ديگرى : بخشش ديگرى ، صفت جانشين موصوف\r\n( 6 ) - كدخدا :\r\nپيشكار\r\n( 7 ) - عارض : لشكرنويس و مأمور عرض سپاهيان\r\n( 8 ) - تغمد . . . : خداوند ببخشايش خويش آنان را فروپوشد\r\n( 9 ) - به كارآمدگى : كاردانى ، اسم مصدر\r\n( 10 ) - ضياع غزنى خاص : ضياع خاص غزنى ، تقديم مضاف اليه ( غزنى ) بر صفت مضاف ( خاص ) - ضياع خاص : املاك اختصاصى پادشاه - ضياع بكسر اول جمع ضيعه بمعنى آب و زمين و درخت ؛ سعدى فرمايد :\r\n پسران وزير ناقص عقل * بگدائى بروستا رفتند \r\n\r\n","description":"","footnote":"","page_name":" 317 ","page_number":355},
  {"content":"\r\n\r\nص 435 گلستان بكوشش نگارنده\r\n( 11 ) - صاحب ديوانى : عهده‌دار عايدات مملكت بودن يا شغل مستوفىالممالكى كه معادل با وزارت دارائى كنونى است\r\n( 12 ) - مهم : كار بزرگ\r\n( 13 ) - حاصل محض : مجموع حساب خالص يا آنچه در نزد وى موجود است\r\n( 14 ) - خاص خود : اموال مخصوص خويش ، صفت جانشين موصوف\r\n( 15 ) - تنخواه : سرمايه و مال و متاع\r\n( 16 ) - معدل‌دار :\r\nدر نسخه‌هاى ديگر معدل‌وار ، هر دو مجهول و مشكوك است ( نقل از حواشى مرحوم دكتر فياض ) - معدل : راست‌كننده و آنكه گواهى به عدالت كسى دهد ، اسم فاعل از تعديل\r\n( 17 ) - عامل گرديز : حاكم ولايت گرديز - گرديز بفتح اول و سكون دوم و كسر سوم ، ولايتى است ميان غزنه و هند ( نقل از حواشى مرحوم دكتر فياض )\r\n( 18 ) - فرودآمد :\r\nقلمداد شد يا بقلم آورده شد ، نيز نگاه كنيد به صفحهء 179 شمارهء ( 4 )\r\n( 19 ) - سياست راندن : بكسر اول شكنجه و عذاب و مجازات كردن\r\n( 20 ) - از دل : از صميم دل يا برضا و رغبت\r\nص 181\r\n( 1 ) - امير مسعود : عطف بيان پادشاه\r\n( 2 ) - بازمىنمود : بيان مىداشت و اظهار مىكرد\r\n( 3 ) - بيرون آمد : استنباط و استخراج شد - معنى دو جمله : معلوم شد كه هزار هزار درم موجودى ابو سعيد است ولى شانزده هزار هزار درم باقى داراست ( يعنى مال دولت نزد اوست ) و در دفاتر ديوان نمودار نيست\r\n( 4 ) - ما لا . . . : آنچه در آن جاى هيچ سخن نباشد ، بىگفتگو\r\n( 5 ) - معنى جمله : وجه و طريقهء پرداخت اين مال چيست و نظر تو چه مىباشد ؟\r\n( 6 ) - بر بنده :\r\nبر عهدهء اين چاكر\r\n( 7 ) - سخت به درد : از صميم دل و به دردناكى\r\n( 8 ) - چنين : بدين گونه و روش\r\n( 9 ) - نيكو داشت : نيك‌رفتارى كردن و پاس خاطر كسى را داشتن ، مصدر مرخم\r\n( 10 ) - رحمة . . . : بخشايش خدا بر همهء ايشان باد\r\n( 11 ) - زينبى : احتمال قوى مىرود كه « زينتى » باشد همان‌كه در لباب الالباب ( ج 2 ص 39 ) نامبرده شده است ( نقل از حواشى مرحوم دكتر فياض )\r\n( 12 ) - پيل‌وار : پيل‌بار ، مقدار بار يك پيل نظير خروار\r\n( 13 ) - عيار : آنچه در درهم و دينار از طلا يا نقرهء خالص قرار داده باشند ( نقل از لغت‌نامهء دهخدا )\r\n( 14 ) - صلت گران : بكسر اول و فتح دوم جايزهء بزرگ و گران وزن\r\n( 15 ) - چند : چه بسيار ، قيد كميت\r\n( 16 ) - بهانه : دست‌آويز و باعث و سبب\r\n( 17 ) - بافراطتر : افزونتر و بيشتر\r\n( 18 ) - روزگار : زندگانى و عمر ، فردوسى فرمايد :\r\n كنون روزگار من آمد بسر * ترا بست بايد به شاهى كمر \r\n( نقل از لغت‌نامهء دهخدا )\r\n( 19 ) - آن باد : به استعاره مقصود آن نسيم كرم يا آن توفان بخشش\r\n( 20 ) - نادر گذاشتنى :\r\n\r\n","description":"","footnote":"","page_name":" 318 ","page_number":356},
  {"content":"\r\n\r\nبخشايش‌ناپذير ، مركب از نا ( پيشوند سلب و نفى ) + مصدر ( گذشتن ) + ى ( پسوند لياقت و لزوم )\r\nص 182\r\n( 1 ) - بيستگان : بيست تا بيست تا ، بيست بيست\r\n( 2 ) - فروگرفتند : دستگير كردند\r\n( 3 ) - العفو . . . : گذشت و بخشايش آنست كه در هنگام توانائى باشد ( خير العفو ما كان على القدرة )\r\n( 4 ) - فرزندان او : دو پسر محمود ، از لحاظ دستورى عطف بيان يا بدل « اميران » است « واو » ميان اميران و فرزندان زائد مىنمايد\r\n( 5 ) - مواضعت : بر چيزى موافقت و سازوارى نمودن و قرار دادن ، مصدر باب مفاعله در سياق فارسى بمعنى قرارداد\r\n( 6 ) - اسب . . . خواستن : . . .\r\nمراد آنست كه وقتى در روز بار در پيشگاه پادشاه كسى را بمقامى يا لقبى يا كاردارى جائى مفتخر مىنمودند ، ساعت بيرون شدن از در خانه كسى كه گماشته و مأمور اين كار بوده و فردوسى وى را ( مرد بالاى خواه ) ناميده است بانگ زده اسب صاحب آن مقام يا لقب يا شغل را مىطلبيده است . . . فردوسى فرمايد :\r\n چو اين عهد و خلعت بياراستند * پس اسب جهان‌پهلوان خواستند \r\nنقل از صفحهء 82 و 83 جلد دوم سبك‌شناسى بهار\r\n( 7 ) - شاهنشاه : شاه شاهان يعنى سرآمد پادشاهان ، در لغت‌نامه دهخدا آمده است : كلمه شاهنشاه بعنوان لقب در دورهء اسلامى از جانب خلفاء به علت آنكه تحت نفوذ عادات و تقاليد فارسى قرار گرفته بودند به حكام و اميران با نفوذ و قدرت ايران داده مىشد\r\n( 8 ) - بخاطر ناگذشته : بفكر او نرسيده ، صفت مركب بمعنى فاعلى جدا از موصوف ( نواخت )\r\n( 9 ) - بندگان ، فرزندان خويش : از لحاظ دستورى فرزندان خويش عطف بيان بندگان\r\n( 10 ) - ايشان : يعنى فرزندان ( نقل از حواشى مرحوم دكتر فياض )\r\n( 11 ) - يال بركشند : بزرگ شوند و ببالند\r\n( 12 ) - بدان نام : مقصود لقب شاهنشاه يا امير عراق\r\n( 13 ) - به دولت خداوند :\r\nباقبال و بخت پادشاه كه مولاى ماست\r\n( 14 ) - مشهد : بفتح اول و سكون دوم و فتح سوم پيش چشم و محضر ، اسم مكان از شهود .\r\nص 183\r\n( 1 ) - از جاى بشد : متغير گشت\r\n( 2 ) - حاجبى : پرده‌دارى ، شغل حاجب ، اسم مصدر\r\n( 3 ) - سر غوغا : سر فتنه و آن كسى كه باعث و بانى فتنه و غوغا و آشوب گردد ( نقل از لغت‌نامهء دهخدا ) ، اسم مركب\r\n( 4 ) - سروثاق : بضم واو ، . . . ظاهرا سردسته يك وثاق ( حجره ) غلام است سر وثاق مثل سرخيل ( نقل باختصار از حواشى مرحوم دكتر فياض )\r\n( 5 ) - بندگى نمودندى : ( بمسعود ) اظهار چاكرى كردند\r\n( 6 ) - چاشت‌خواران : منزلگاهى ميان راه گرگان و رى ( نقل از لغت‌نامهء دهخدا )\r\n( 7 ) - فروگيرد : دستگير و بازداشت كند\r\n( 8 ) -\r\n\r\n","description":"","footnote":"","page_name":" 319 ","page_number":357},
  {"content":"\r\n\r\nساعتى ببود : يك ساعت درنگ كرد\r\n( 9 ) - براثر : بر پى و بدنبال ، نيز نگاه كنيد به صفحهء 15 شمارهء ( 20 )\r\n( 10 ) - خيمهء نوبتى : موصوف و صفت ، خيمهء بزرگ يا خيمه‌اى كه پاسبانان در آن به نوبت پاس دارند\r\n( 11 ) - نشاط : بفتح اول ميل و عزم\r\n( 12 ) - فتح : پيروزى و گشايش\r\n( 13 ) - قصدى مىدارد : عزم آزار يا سوء قصدى كرده است\r\n( 14 ) - درساعت :\r\nبىدرنگ\r\n( 15 ) - روى چنين مىنمايد : مصلحت چنين اقتضا مىكند ، نيز نگاه كنيد به صفحهء 51 شمارهء ( 21 )\r\n( 16 ) - جنبيدن گرفتند : به حركت و جنبش آغاز كردند\r\n( 17 ) - فروماند : متحير شد و عاجز ماند\r\n( 18 ) - بو الحسن عقيلى : از نديمان بوده است ، نيز نگاه كنيد به صفحهء 43 شمارهء ( 11 )\r\n( 19 ) - خورديمى : مىخورديم ، فعل ماضى است كه در بيان آرزوئى كه به انجام نرسيده يا امكان به انجام رسيدن آن نيست به كار رفته است\r\n( 20 ) - بيگاه : ديروقت يا وقت شام\r\n( 21 ) - راست نيامد : فراهم نيامد و صورت نگرفت\r\n( 22 ) - معنى جمله : موضوع شراب ماند تا به شهر رى رسيم ( نقل از حواشى مرحوم دكتر فياض )\r\nص 184\r\n( 1 ) - معنى جمله : كار بسيار خوب به پايان آمد\r\n( 2 ) - در دل كرده بوديم : نيت و قصد كرده بوديم\r\n( 3 ) - فرابريد : به پايان رسيد\r\n( 4 ) - پس شراب دادن : به شراب دادن\r\n( 5 ) - بازنشد :\r\nنپرداخت\r\n( 6 ) - دولاب : مراد دولاب رى است كه از قرن دوم هجرى به همين نام خوانده مىشد\r\n( 7 ) - طبرستان : مازندران\r\n( 8 ) - ايستاد : شد ، نيز نگاه كنيد به صفحهء 58 شمارهء ( 17 )\r\n( 9 ) - سردابه : سرداب ، خانه كه در زمين سازند و حوض آب سرد دارد . . . ( نقل از آنندراج )\r\n( 10 ) - فرمودند : ساختند ؛ فرمودن بجاى بسيارى از افعال به كار مىرود\r\n( 11 ) - قيلوله را :\r\nبراى خفتن در نيمروز ، نيز نگاه كنيد به صفحهء 172 شمارهء ( 21 )\r\n( 12 ) - گرم‌گاه : ميان روز هنگام گرمى هوا\r\n( 13 ) - متنكر : ناشناس ، اسم فاعل از تنكر مصدر باب تفعل از نكره بمعنى ناشناسائى\r\n( 14 ) - بارانيهاى كرباسين : موصوف و صفت نسبى از كرباس - بارانى : لباسى كه در باران مىپوشند ، مرحوم دكتر فياض اين بيت از كتاب كليله را به گواه آورده‌اند :\r\n باران كمان كامگارت را * نادوخته روزگار بارانى \r\n( 15 ) - دستارها در سر گرفته : سر در عمامه و سربند پيچيده و پنهان كرده ، حال براى غلامان\r\n( 16 ) - مىخواهد كه ترا فروتواندگرفت : ميل دارد كه اگر امكان يابد ترا دستگير كند ، مسند مركب\r\n( 17 ) - مىبترسد : مضارع مؤكد با باى تأكيد پس از « مى » ، نيز نگاه كنيد به صفحهء 5 شمارهء ( 25 )\r\n( 18 ) - بيرونيان : جمع بيرونى يعنى غلام غير سرائى كه در اندرون سراى سلطنت كارى ندارد\r\n( 19 ) - غضاضت : بفتح اول خوارى و تحمل مكروه ، نيز نگاه كنيد به صفحهء 153 شمارهء ( 22 )\r\n( 20 ) - معنى چند جمله : موافق نيستم كه درين باره فكر كنيد ، در عمل آوردن اين انديشه كه ديگر جائى ندارد ( يا جاى خود دارد )\r\n( 21 ) - تيز : تند و سخت ،\r\n\r\n","description":"","footnote":"","page_name":" 320 ","page_number":358},
  {"content":"\r\n\r\nقيد براى وزد\r\n( 22 ) - مالشهاى وى : گوشمالها ، گوش‌پيچها\r\n( 23 ) - فالعياذ . . . : پس پناه بر خدا\r\n( 24 ) - حالى باشد : وضعى پيش آيد كه من بر محمود بيرون آيم و نافرمان شوم .\r\nص 185\r\n( 1 ) - زندگانى وى : حيات و بقاى او\r\n( 2 ) - بيعت : بفتح اول و سكون دوم عهد و پيمان\r\n( 3 ) - منوچهر قابوس : فلك المعالى منوچهر بن قابوس از امراى زيارى ( 403 - 423 )\r\n( 4 ) - محدثى : قصه‌گوئى ، اسم مصدر\r\n( 5 ) - سپرغم : بكسر اول و فتح دوم و سكون سوم و فتح چهارم گل و ريحان\r\n( 6 ) - ترنج : بضم اول و ثانى و سكون ثالث و جيم ميوه‌ايست معروف كه پوست آن را مربا سازند . . . ( برهان قاطع )\r\n( 7 ) - طبق : بفتح اول و دوم ظرف معروف ، به نظر مىرسيد « طبقها » مصحف « طيبها » باشد بمعنى بوهاى خوش و مراد گياهان خوشبو و مواد معطر\r\n( 8 ) - ستارآباد : بكسر اول شكل ديگرى از كلمه استرآباد ( نقل از حواشى مرحوم دكتر فياض )\r\n( 9 ) - جلد : بفتح اول و سكون دوم چست و چالاك\r\n( 10 ) - بر شبه عرابيان :\r\nمانند اعرابيان يا تازيان بيابان‌نشين ، عرابيان مخفف اعرابيان است كه جمع اعرابى باشد ، نيز نگاه كنيد به صفحهء 7 شمارهء ( 1 ) - ؛ انورى فرمايد :\r\n چو پادشه بشنيد اين سخن بخازن گفت * كه آنچه خواست عرابى برو دو چندان آر \r\nص 649 ج 2 ديوان انورى ، تصحيح مدرس رضوى\r\n( 11 ) - زى : بكسر اول و تشديد دوم پوشش و هيئت\r\n( 12 ) - نزل : بضم اول و سكون دوم تحفه\r\n( 13 ) - پوشيده : پنهانى ، قيد وصف و روش\r\n( 14 ) - بخطها : همراه با نوشته‌ها و خطوط\r\n( 15 ) - طرائف : بفتح اول جمع طريفه بمعنى هر چيز كمياب و نو و تازه و خوش\r\n( 16 ) - دهستان : ناحيه‌ايست كه متصل بجرجان و در كنار درياى خزر بوده . . . ( نقل از حواشى مرحوم دكتر فياض )\r\n( 17 ) - انزال : بفتح اول و سكون دوم تحفه‌ها جمع نزل\r\n( 18 ) - اين محدث و يارش : از لحاظ دستورى عطف بيان يا بدل « معتمدان او »\r\n( 19 ) - سكاوند :\r\nبفتح اول شهركى بوده است جزء ولايت باميان ( نقل از حواشى مرحوم دكتر فياض )\r\n( 20 ) - ساخته : آماده و مهيا و مجهز\r\n( 21 ) - دويت : بفتح اول و كسر دوم ممال دوات\r\nص 186\r\n( 1 ) - به من انداخت : بسوى من افكند ، رسم بوده است كه پادشاه نامه را پيش زيردستان مىانداخت ، نيز نگاه كنيد به صفحهء 11 شمارهء ( 10 )\r\n( 2 ) - بو الفضل : ظاهرا عبارت از اينجا تا « بدست وى آمد » معترضه‌يى است از خود بيهقى كه در سخن عبد الغفار درج كرده است ( نقل از حواشى مرحوم دكتر فياض )\r\n( 3 ) - تأمل كردم : نيك نگريستم ، تأمل مصدر باب تفعل\r\n( 4 ) - آورده : آورده بود ماضى بعيد است بحذف « بود » بقرينهء « بود » در جملهء تابع ( نيكوتر\r\n\r\n","description":"","footnote":"","page_name":" 321 ","page_number":359},
  {"content":"\r\n\r\nنتواند بود\r\n( 5 ) - سطوت : بفتح اول و سكون دوم و فتح سوم سخت‌گيرى و حمله\r\n( 6 ) - خشك بماندم : به كنايه سخت متحير و مبهوت شدم\r\n( 7 ) - بموقع نيفتد : مناسب نباشد و باصطلاح جا نيفتد\r\n( 8 ) - دستورى : رخصت و اجازه و پروانه\r\n( 9 ) - نالانى : بيمارى - ضعف نالانى : سستى و ناتوانى بسبب بيمارى ، چنان كه پيداست نيازى به افزودن [ و 
  ] نيست\r\n( 10 ) - خواهند كه به انتقامى بتوانند رسيد : قصد دارند كه اگر امكان بيابند از او كيفر كشند ، مسند مركب\r\n( 11 ) - مقررست : آشكار و ثابت است\r\n( 12 ) - تثبت : برقرار ماندن و تأنى در امرى و شتاب نكردن ، مصدر باب تفعل\r\n( 13 ) - توقيع : بفتح اول و سكون دوم امضا و نوشتهء مختصر شاه ، نيز نگاه كنيد به صفحهء 7 شمارهء ( 6 )\r\n( 14 ) - آراسته گشته : مزين ، صفت عهد\r\n( 15 ) - مكاشفت : با كسى آشكارا جنگ كردن و دشمنى نمودن ، مصدر باب مفاعله\r\n( 16 ) - زرق : بفتح اول و سكون دوم ريا و تزوير و بند و حيله و فريب\r\n( 17 ) - افتعال :\r\nدروغ بربافتن ، مصدر باب افتعال\r\n( 18 ) - برفته است : كار برفته يا عمل مؤثر واقع شده است\r\n( 19 ) - گربز : بضم اول و سكون دوم و ضم سوم زيرك و محيل\r\nص 187\r\n( 1 ) - مشرف : مفتش ، نيز نگاه كنيد به صفحهء 173 شمارهء ( 6 )\r\n( 2 ) - طلايع : بفتح اول جمع طليعه بمعنى طلايهء لشكر يا جمعى از لشكر كه دورادور براى پاس بگردند ، يزك و پيشرو لشكر\r\n( 3 ) - اين كس : يعنى حامل اين نامه را ( نقل از حواشى مرحوم دكتر فياض )\r\n( 4 ) - مصر : ثبات و دوام‌ورزنده ، اسم فاعل از اصرار مصدر باب افعال\r\n( 5 ) - بر : حرف اضافه بمعنى بزيان\r\n( 6 ) - حجت نكند : دليل نسازد و اتخاذ سند نكند\r\n( 7 ) - بما دست زد : بما متوسل شد\r\n( 8 ) - درخواهد : درخواست كند\r\n( 9 ) - باززنيم : پس زنيم و دور سازيم و كنار گذاريم\r\n( 10 ) - بازنبنديم : منسوب و وابسته نسازيم\r\n( 11 ) - معنى جمله : چگونه وى ( منوچهر ) را بر عهد نابستن شرمسار كنم ( از روى مجامله اين سخن را گفته است )\r\n( 12 ) - تشبيب : در اينجا بمعنى مقدمه و آغاز ، مصدر باب تفعيل و بمعنى غزل گفتن و اظهار عشق كردن نيز آمده است\r\n( 13 ) - نسخة العهد : رونوشت يا سواد پيمان‌نامه\r\n( 14 ) - به زينهار ايزد : سوگند به پيمان و عهد خداوند\r\n( 15 ) - خراج‌گزار : بفتح اول باج‌پرداز\r\n( 16 ) - اطال . . . : خداوند زندگانى او را دراز گرداناد\r\n( 17 ) - او را : يعنى محمود را ( نقل از حواشى مرحوم دكتر فياض )\r\n( 18 ) - معونت :\r\nبفتح اول يارى و عون\r\n( 19 ) - مظاهرت : يارمندى كردن و پشتيبانى ، مصدر باب مفاعله از مجرد ظهارة بفتح اول قوى پشت گرديدن\r\n( 20 ) - نيابت نيكو نگاه دارم : حفظ الغيب كنم . نيز نگاه كنيد به صفحهء 72 شمارهء ( 2 )\r\n( 21 ) - پدر : مراد سلطان محمود از لحاظ دستورى عطف بيان خداوند\r\n( 22 ) - نبوت : بفتح اول و سكون دوم و فتح سوم دورى و جدائى ( نقل از حواشى مرحوم دكتر فياض )\r\n\r\n","description":"","footnote":"","page_name":" 322 ","page_number":360},
  {"content":"\r\n\r\nص 188\r\n( 1 ) - دريابم : تدارك و تلافى كنم\r\n( 2 ) - حول : بفتح اول و سكون دوم توانائى\r\n( 3 ) - صلوات . . . : درودهاى خدا بر همهء آنان باد\r\n( 4 ) - و كتب . . . : در فلان تاريخ نوشته شد\r\n( 5 ) - و باللّه . . . : توفيق ( موافق گردانيدن اسباب كار نيك ) به يارى خداوند است\r\n( 6 ) - سنهء . . . : سال 421\r\n( 7 ) - ماند : شباهت و همانندى دارد\r\n( 8 ) - كار يكرويه شده : فيصله يافته بود ، جملهء حاليه بحذف « بود » همچنين است حال جمله معطوف بر آن\r\n( 8 ) - سمنگان :\r\nشهرى بوده است پشت بلخ : نيز نگاه كنيد به صفحهء 52 شمارهء ( 10 )\r\n( 9 ) - كدخدا : پيشكار و مباشر\r\n( 10 ) - مشرف : مفتش ، نيز نگاه كنيد به صفحهء 57 شمارهء ( 10 )\r\n( 11 ) - معنى جمله :\r\nپنهانى گزارش مىداد و اظهار مىكرد\r\n( 12 ) - سپر به زر و سيم : سپر زرين و سيمين ، موصوف و صفت\r\n( 13 ) - ديلم : بفتح اول و سكون دوم و فتح سوم ، هر فرد از قوم ديلم و در اينجا توسعا بمعنى نگهبان به كار رفته است و معنى عام يافته به اين اعتبار كه شايد گروهى بيشمار از آنان نگهبان بوده‌اند\r\n( 14 ) - سپركش : سپردار\r\n( 15 ) - معنى جمله : ظاهرا مقصود اين باشد كه ديگر بزرگان از انواع اسباب بزرگى يك چيز داشتند ولى حاجب غازى چيزها داشت\r\n( 16 ) - ارسلان جاذب : حاجب سلطان محمود ، نيز نگاه كنيد به صفحهء 77 شمارهء ( 1 )\r\n( 17 ) - سراى بيرونى : ظاهرا مراد سراى پيشين يا سراى خارجى مخصوص مهمانان مرد مقابل اندرونى ، نيز نگاه كنيد به لغت‌نامهء دهخدا ذيل « بيرونى »\r\n( 18 ) - طارم : بفتح سوم خانهء چوبين چون خرگاه و سراپرده و گنبد و عمارت گنبدى شكل\r\n( 19 ) - على دايه : از سرداران سلطان محمود ، نيز نگاه كنيد به صفحهء 45 شمارهء ( 15 )\r\nص 189\r\n( 1 ) - خدمت كردندى : سلام و احترام مىكردند\r\n( 2 ) - مىژكيدند : آهسته زير لب از روى خشم و قهر سخن مىگفتند ، نيز نگاه كنيد به صفحهء 52 شمارهء ( 12 )\r\n( 3 ) - آن همه : آن ژكيدنها و گفتنها ( نقل از حواشى مرحوم دكتر فياض )\r\n( 4 ) - معنى جمله : گيتى بدست پادشاهان اداره مىشود\r\n( 5 ) - بركشيدند : به پايگاه بلند رسانيد و ارتقاء دادند - معنى جمله :\r\nپادشاهان بهر كس پايگاهى بلند دادند ، دادند و او بزرگ شد\r\n( 6 ) - سخن . . . : ما اين جهانيم ، كسى را كه بركشيديم بلندپايه شد و كسى را كه از مرتبه فروافكنديم فروپايه گشت\r\n( 7 ) - اشناس : بفتح اول و سكون دوم كه نام او خيدز بود و بلقب افشين ( بفتح اول و سكون دوم ) شهرت يافت در عهد خلافت معتصم مسلمان شد و شهرت و قدرت يافت ؛ در سال 221 معتصم افشين را بدفع فتنه بابك خرم دين كه به احياى دين مزدك پرداخته بود بآذربايجان فرستاد ، بابك و برادرش بدست افشين گرفتار آمدند و ببغداد فرستاده شدند و معتصم هر دو تن را بر دار كرد\r\n( 8 ) - مرتبه‌داران : مأموران تشريفات و صاحبان منصب ، نيز نگاه كنيد\r\n\r\n","description":"","footnote":"","page_name":" 323 ","page_number":361},
  {"content":"\r\n\r\nبه صفحهء 48 شمارهء ( 13 )\r\n( 9 ) - او را : در برابر او يا براى احترام به او\r\n( 10 ) - حسن سهل :\r\nبرادر فضل بن سهل وزير است كه مأمون او را پس از كشتن فضل به وزارت گماشت\r\n( 11 ) - حاجبش : حاجب حسن سهل\r\n( 12 ) - معنى جمله : پاهاى حسن سهل در رفتار بهم مىپيچيد\r\n( 13 ) - معنى جمله : آن غرور و تكبر از محمود در سر وى جاى گرفته بود\r\n( 14 ) - تاريخ يمينى : مراد مجلداتى از تاريخ بيهقى يا تاريخ آل سبكتگين بوده است كه اختصاص به سلطنت يمين الدولة سلطان محمود داشت\r\n( 15 ) - ذو الرياستين : داراى دو رياست چون فضل بن سهل وزير مأمون از اهل سرخس علاوه بر رياست سپاه بر ديوان و دفتر نيز رياست داشت به اين لقب مشهور شد ولى به گفتهء بيهقى اين لقب را بسبب وزارت مأمون و وزارت حضرت امام رضا يافت\r\n( 16 ) - ذو اليمينين : داراى دو دست راست ، طاهر بن حسين بنيادگذار سلسله طاهريان پس از فتح بغداد با حضرت امام رضا بامر مأمون به وليعهدى بيعت كرد ولى اين بيعت را با دست چپ خود كرد و گفت دست راستم مشغول بيعت با مأمون است چون مأمون از اين پيش آمد آگاه شد گفت من دست چپ طاهر را دست راست مىخوانم به همين سبب بطاهر ذو اليمينين شهرت يافت\r\n( 17 ) - ايها الوزير :\r\nاى وزير\r\nص 190\r\n( 1 ) - دلگير : دل‌آزار ، صفت مركب فاعلى\r\n( 2 ) - ايد . . . : خداوند وزير را نيرو و قوت دهد\r\n( 3 ) - فرودست‌تر اوليا : حقيرترين ياران\r\n( 4 ) - بدست گرفت : همانا دست گرفت يا دستگيرى كرد و بركشيد ، پيشوند فعلى باء براى تأكيد است\r\n( 5 ) - محمد زبيده : فرزند بزرگتر هارون و ملقب بامين پسر زبيدهء دختر جعفر بن منصور كه از دوسوى نسبت وى ببنى هاشم مىرسيد و از 193 تا 198 خلافت كرد و پس از فتح بغداد بدست طاهر گرفتار شد و سرانجام بقتل رسيد و سرش به خدمت مأمون فرستاده شد\r\n( 6 ) - پوشنگ : بضم اول و سكون دوم و فتح سوم نام ولايتى ميان قندهار و مولتان معرب آن فوشنج و نيز نام شهرى نزديك هرات\r\n( 7 ) - معنى جمله : حرفى بدنبال حرفى آيد يا مطلبى بمطلب ديگر كشد\r\n( 8 ) - ذو القلمين : صاحب دو قلم ، چنان كه خواهد آمد لقب على سعيد است كه هم صاحب ديوان رسالت مأمون بود و هم دبير حضرت رضا در ايام وليعهدى\r\n( 9 ) - دو سال و چيزى : دو سال و چند ماه يا دو سال و اندى\r\n( 10 ) - بمشهد من : بمحضر من يا در حضور من\r\n( 11 ) - معنى جمله : اگرچه بر علويان نپايد\r\n( 12 ) - امام روزگار : پيشواى زمان يا امام وقت\r\n( 13 ) - مدينهء رسول :\r\nمدينة النبى كه نام آن پيش از مهاجرت پيامبر اسلام يثرب بود\r\n( 14 ) - بر سبيل خوبى : بر روش و طريق نيكى و احترام\r\n\r\n","description":"","footnote":"","page_name":" 324 ","page_number":362},
  {"content":"\r\n\r\nص 191\r\n( 1 ) - بطانه : بكسر اول نزديكان و محرمان ( نقل از حواشى مرحوم دكتر فياض )\r\n( 2 ) - كراهيت : بفتح اول ناخوش داشتن و ناپسندى\r\n( 3 ) - متنكر : ناشناس ، قيد حالت يا حال ، اسم فاعل از تنكر مصدر باب تفعل\r\n( 4 ) - فرودآوردند : با احترام منزل دادند\r\n( 5 ) - معنى جمله : نيك احترام گزارد\r\n( 6 ) - روحه . . . : خداوند وى را راحت جاودانى دهاد\r\n( 7 ) - پيش داشتم : پيش آوردم و نگاه داشتم\r\n( 8 ) - كرامت بسيار : بزرگداشت و احترام فراوان ، نيز نگاه كنيد به صفحهء 71 شمارهء ( 1 )\r\n( 9 ) - معنى دو جمله : علمهاى سياه را كه شعار عباسيان بود به علمهاى سبز كه شعار علويان بود بدل كرد\r\n( 10 ) - طراز جامه‌ها : بفتح اول نگار جامه‌ها و آرايش و زينت آنها .\r\nص 192\r\n( 1 ) - كدخدائى : وزيرى و پيشكارى\r\n( 2 ) - تيمار دارد : به عهده گيرد و مراقبت كند\r\n( 3 ) - على سعيد : در كاتبان مأمون كسى به اين نام ديده نمىشود ، شايد در اصل « عمرو بن مسعده » بوده و به هرحال در مدارك موجود نيز نگارنده از تلقيب كسى بلقب ذو القلمين خبرى نيست ( نقل از حواشى مرحوم دكتر فياض )\r\n( 4 ) - ناخوش‌تر : ناخوشايندتر و ناهموارتر و ناسازگارتر\r\n( 5 ) - بالابلندى : و رفعت و ترقى - معنى جمله : هر روز كار وى در ترقى بود و رو به بلندى داشت\r\n( 6 ) - نان دادن : رزق دادن ولى در اينجا بمعنى مطلق انعام دادن و بخشش كردن\r\n( 7 ) - زبر همگان نشاندن : بالادست همه جاى دادن\r\n( 8 ) - خواندن : دعوت كردن\r\n( 9 ) - گربزتر :\r\nزيرك‌تر و محيل‌تر\r\n( 10 ) - مردم : آدمى ، انسان\r\n( 11 ) - معنى جمله : مقصود اين است كه بيشتر بحسد دشمنان گرفتار آمد و افزونتر مورد عنايت شاه و دوستان شد\r\n( 12 ) - معنى جمله :\r\nچشم زخمى به او رسيد\r\n( 13 ) - مرد : به صورت معرفه مقصود حاجب غازى است\r\n( 14 ) - موقوف‌شده : بازداشت شده ، حال براى « مرد » - موقوف : بازداشته ، اسم مفعول از وقف ؛ در برخى از صفتها براى مبالغه و تأكيد در وصف « شده » پس از صفت ( موقوف ) افزوده مىشد و از اين قبيل است « مبتلا شده » نگاه كنيد به صفحهء 352 گلستان بكوشش نگارنده\r\n( 15 ) - افتاد : پيش آمد و واقع شد\r\n( 16 ) - پايمردى : وساطت و پادرميانى ( نقل از حواشى مرحوم دكتر فياض )\r\n( 17 ) - معنى جمله : به او متوجه شدند\r\n( 18 ) - كوشك : بضم اول و سكون دوم و سوم كاخ\r\n( 19 ) - معنى جمله : به صورت بد او را جلوه مىدادند\r\n( 20 ) - دريافته‌تر :\r\nعاقل‌تر\r\n( 21 ) - رسم رفته : آئين گذشته\r\n( 22 ) - مىنشستند و مىايستادند : بر حسب شأن برخى اجازه نشستن داشتند و برخى ايستادن ، نيز نگاه كنيد به صفحهء 17 شمارهء ( 8 )\r\nص 193\r\n( 1 ) - حجاب : بضم اول جمع حاجب\r\n( 2 ) - گزارده آمد : ادا كرده شد\r\n( 3 ) - تلبيس : فريب\r\n\r\n","description":"","footnote":"","page_name":" 325 ","page_number":363},
  {"content":"\r\n\r\nو حيله و مكر و تزوير و پوشيدن حقيقت ، مصدر باب تفعيل از مجرد لبس بفتح اول و سكون دوم بمعنى پوشيدن\r\n( 4 ) - تضريب : سخن‌چينى نمودن و دشمنى انگيختن ميان دو كس و دوبرهم زدن ، مصدر باب تفعيل از مجرد ضرب\r\n( 5 ) - معنى جمله : خاطرتر از سوى ما نگران و مشوش كنند\r\n( 6 ) - لفظ : سخن\r\n( 7 ) - قباى خاصه : جامهء ويژه كه بسلطان اختصاص داشت\r\n( 8 ) - معنى جمله :\r\nقباى خاصه را بر دوش او انداختند\r\n( 9 ) - كموشكار : كمربند\r\n( 10 ) - دست عالى : دست شريف و و الا\r\n( 11 ) - كرامت : اكرام و بزرگداشت و احترام\r\n( 12 ) - نواختى قوى : نوازش و عنايتى بسيار\r\n( 13 ) - مردم حضرت : كسان و خدم و حواشى درگاه شاهى\r\n( 14 ) - طاهر : طاهر دبير صاحب ديوان رسالت مسعود ، نيز نگاه كنيد به صفحهء 7 شمارهء ( 5 )\r\n( 15 ) - وكالت در : بكسر اول وكيل در بودن ، نيز نگاه كنيد به صفحهء 51 شمارهء ( 9 ) ؛ ولى در اينجا بمعنى پيشكار و نماينده و گماشته بودن\r\n( 16 ) - طارم : بناى گنبدى شكل ، نيز نگاه كنيد به صفحهء 188 شمارهء ( 18 ) - معنى جمله : طارم كاخ بيرونى محل دفتر ما بود\r\n( 17 ) - عميد : بفتح اول و كسر دوم سرور و مهتر\r\n( 18 ) - ابو سهل : خواجه عميد ابو سهل الخ اين چند سطر متن و نامهاى ذكرشده در آن محل شك است و احتمال غلطهائى در آن مىرود ( نقل از حواشى مرحوم دكتر فياض )\r\n( 19 ) - ادام . . . : خداوند وى را پيوسته نيرو بخشاد و توانائى دهاد\r\n( 20 ) - ناصر دين اللّه :\r\nياريگر كيش يزدان ، لقب فرخ‌زاد بن مسعود پادشاه غزنوى ( 451 - 441 )\r\n( 21 ) - زيبا :\r\nزيبنده و شايسته\r\n( 22 ) - اديبك : اديب بزرگ ، ك پسوند در اينجا براى تعظيم است چنان كه در حسنك\r\n( 23 ) - دوغابادى : منسوب به دوغاباد دهى از تربت حيدريه ( نقل از حواشى مرحوم دكتر فياض )\r\n( 24 ) - پياده : ناآزموده و غير مسلط .\r\nص 194\r\n( 1 ) - بر يك دورش ديباى سياه : يك پيرامون دوات در حرير سياه گرفته شده بود ، به نظر مىرسد دوات بزرگ پايه‌دار بوده و بيش از يك دور داشته است\r\n( 2 ) - محلى تمام : مقامى و الا\r\n( 3 ) - نيم ترك : نوعى خيمهء كوچك\r\n( 4 ) - هر دو مهتر : مراد بو نصر و طاهر\r\n( 5 ) - به نامه پيوستى :\r\nكار بصدور نامه مىرسيد\r\n( 6 ) - معنى جمله : پياپى كار انجام داده مىشد\r\n( 7 ) - مظالم : بفتح اول جمع مظلمه بمعنى دادخواهى و داد و آنچه بستم گرفته شود\r\n( 8 ) - جواز : بفتح اول پروانه و اجازه‌نامه\r\n( 9 ) - چاشتگاهى : در چاشتگاه يا نزديك به ميانهء روز ، ى پسوند توقيت است معادل « ان » نيز نگاه كنيد به صفحهء 400 گلستان بكوشش نگارنده\r\n( 10 ) - فوج :\r\nبفتح اول گروه\r\n( 11 ) - عبيد اللّه : بضم اول و فتح دوم و سكون سوم\r\n( 12 ) - نبسه : بفتح اول و دوم دخترزاده\r\n( 13 ) - بو العباس اسفرايينى : وزير سلطان محمود ، نگاه كنيد به صفحهء 6 شمارهء ( 20 )\r\n( 14 ) - نبايد : بايسته نيست و ضرورت ندارد كه در ديوان رسالت باشد ، فاعل آن بو الفتح حاتمى\r\n( 15 ) - خويشتن‌دار : خوددار و بردبار\r\n( 16 ) - مشرف :\r\n\r\n","description":"","footnote":"","page_name":" 326 ","page_number":364},
  {"content":"\r\n\r\nجاسوس ، اسم فاعل از اشراف\r\n( 17 ) - نشايند : شايسته نباشند\r\n( 18 ) - غبن : بفتح اول و سكون دوم زيان و دريغ ، بزرگا غبنا بمعنى چه دريغ و زيان بزرگى است ، پسوند الف براى تكثير است .\r\nص 195\r\n( 1 ) - صاحب بريدى : رئيس دستگاه چاپار ، نيز نگاه كنيد به صفحهء 66 شمارهء ( 21 )\r\n( 2 ) - ارزانى داشتيم : داديم و ترا سزاوار آن دانيم\r\n( 3 ) - معنى جمله : گروه دبيران در ديوان بسيارند\r\n( 4 ) - به كار : بايسته و ضرور - معنى جمله : به تو در خدمت درگاه نيازست\r\n( 5 ) - معنى جمله : باز در ديوان بوقت مناسب به كار گماشته شوى\r\n( 6 ) - وافى : باكفايت و لايق و آنكه بعهد وفا كند ، مرحوم دكتر فياض حدس زده‌اند كه وافى مصحف داهى باشد بمعنى زيرك و دانا\r\n( 7 ) - بازشد : بازرفت و برگشت\r\n( 8 ) - بار بگسست : وقت بار يافتن به پايان رسيد و حاضران مجلس شاه پراگندند\r\n( 9 ) - رحمة . . . : بخشايش خداى بر همهء آنان باد\r\n( 10 ) - عمل : كار و خدمت ديوانى و حكومت - مرحوم دكتر فياض در حاشيه نوشته‌اند از خود اين كتاب برمىآيد كه دبيرها علاوه بر دبيرى اقطاعات و عملها نيز داشته‌اند\r\n( 11 ) - بداشتند :\r\nمقرر كردند و باصطلاح تثبيت كردند\r\n( 12 ) - قهستان : بضم اول و فتح دوم ولايتى در جنوب خراسان\r\n( 13 ) - مشاهره : مواجب ماهانه ( نقل از حواشى مرحوم دكتر فياض ) ، مصدر باب مفاعله از مجرد شهر بمعنى ماه\r\n( 14 ) - معنى جمله : مواجب ماهانه مجموع دبيران هفتاد هزار درم بود\r\n( 15 ) - متردد : دودله ، اسم فاعل از تردد مصدر باب تفعل\r\n( 16 ) - ناروائى :\r\nكساد ، اسم مصدر .\r\nص 196\r\n( 1 ) - راه يافته : راه يافته بود ، جملهء حاليه بحذف « بود »\r\n( 2 ) - برى : شايد بزى ، بز بفتح اول اثاث و متاع خانه . . . ( نقل از حواشى مرحوم دكتر فياض )\r\n( 3 ) - نيكورو : صاحب جمال ، مطابقهء صفت جمع ( نيكورويان ) با موصوف جمع ( غلامان )\r\n( 4 ) - آلت : اسباب و وسائل\r\n( 5 ) - متربد : متغير از خشم ، اسم فاعل از تربد مصدر باب تفعل\r\n( 6 ) - وكيل در : پيشكار و گماشته\r\n( 7 ) - من : يعنى من كه بو الفضلم ، طاهر انتظار داشت كه نوشتن نسخت را بو نصر به او محول كند ( نقل از حواشى مرحوم دكتر فياض )\r\n( 8 ) - سيمگر : نقره‌كار\r\n( 9 ) - شارستان بلخ : ارگ شهر بلخ ، نيز نگاه كنيد به صفحهء 37 شماره ( 11 )\r\n( 10 ) - خوردنى را خوان نهادند : خوان طعام نهادند يا سفرهء فراخ غذا را گستردند\r\n( 11 ) - مطربان ترانه‌زنان :\r\nخنياگران در حال نواختن ترانه بودند ، جملهء حاليه بحذف « بودند »\r\n( 12 ) - فوق . . . : بيش از اندازه و توصيف\r\n( 13 ) - مرتفع : گرانبها ، اسم فاعل از ارتفاع ، مصدر باب افتعال از مجرد رفع\r\n( 14 ) - پس برداشتند : رسم بوده است كه انعام را پس از آوردن در مجلس\r\n\r\n","description":"","footnote":"","page_name":" 327 ","page_number":365},
  {"content":"\r\n\r\nبرمىداشتند تا به خانهء شخص بفرستند ( نقل از حواشى مرحوم دكتر فياض )\r\n( 15 ) - معنى جمله : كسان ديگر نيز شايسته خدمتگزارى مىشوند و بعنايت پادشاه شهرت و مقامى بدست مىآورند .\r\nص 197\r\n( 1 ) - او : مرجع ضمير سلطان مسعود است ، مرحوم دكتر فياض نوشته‌اند « يعنى امير را »\r\n( 2 ) - وى : مرجع ضمير بو نصر است\r\n( 3 ) - آزارم آمد : مرا رنجش آمد يا رنجه خاطر شدم ، م ضمير متصل مفعولى\r\n( 4 ) - بازنمائى : بيان كنى\r\n( 5 ) - اقداح : بفتح اول و سكون جمع قدح بمعنى كاسه - معنى جمله : كاسه‌هاى بزرگتر باده به گردش آمد\r\n( 6 ) - سحرگاهى : سحرگاهان يا در سحرگاه ، ياى آخر آن پسوند توقيت است ، نيز نگاه كنيد به صفحهء 194 شمارهء ( 9 )\r\n( 7 ) - برنشست : سوار شد\r\n( 8 ) - براثر او : بدنبال وى يا بر پى او\r\n( 9 ) - اشراف : زير نظر گرفتن و اطلاع يافتن بر چيزى و خبر دادن ، مشرفى مصدر باب افعال ، نيز نگاه كنيد به صفحهء 52 شمارهء ( 18 ) - منشور اشراف : فرمان مشرفى\r\n( 10 ) - سواد : بفتح اول پيش‌نويس ، مسوده\r\n( 11 ) - بياض كنند : بفتح اول پاكنويس كنند - بياض : سپيدى\r\n( 12 ) - قلم ديوان : ظاهرا مراد قلم خاص ديوان رسالت است\r\n( 13 ) - معنى جمله : تا هنگام نماز ظهر وقت صرف شد\r\n( 14 ) - صدور : بضم اول بزرگان و وزراء جمع صدر\r\n( 15 ) - مقرمط : بضم اول و فتح دوم و سكون سوم و فتح چهارم تنگ و باريك نوشته ، اسم مفعول از قرمطه بر وزن فعلله\r\n( 16 ) - سپر بيفكند : به كنايه يعنى تسليم شد\r\n( 17 ) - اندازه به تمامى بدانست : حد يا پهناى كار را خوب شناخت و به عظمت كار پى برد\r\n( 18 ) - نيز :\r\nديگر ، از آن پس\r\n( 19 ) - برننهاد و فروننهاد : مطلب را دست نزد و زير و بالا نكرد ، نيز نگاه كنيد به صفحهء 51 شمارهء ( 23 )\r\n( 20 ) - ملاطفات : در اينجا بمعنى ملطفه‌ها يا نامه‌هاى خرد ، نيز نگاه كنيد به صفحه 64 شمارهء ( 17 )\r\n( 21 ) - انقباض : گرفتگى خاطر مصدر باب انفعال ؛ شايد مقصود اين باشد كه بو نصر طبعا اهل عيش و عشرت نبود\r\n( 22 ) - عليه . . . :\r\nبخشايش و خشنودى خداى وى را باد .\r\nص 198\r\n( 1 ) - ذكر . . . : ياد كرد تاريخ سال 422\r\n( 2 ) - غرة : بضم اول و تشديد دوم شب اول ماه\r\n( 3 ) - كوشك در عبد الاعلى : كاخ دروازهء عبد الاعلى در بلخ ، نيز نگاه كنيد به صفحهء 79 شمارهء ( 7 )\r\n( 4 ) - مقام كند : بضم اول اقامت كند\r\n( 5 ) - راست كرده بودند : آماده و فراهم ساخته بودند\r\n( 6 ) - دهليز : بكسر اول و سكون دوم دالان\r\n( 7 ) - فرمود : ساخت و بنا كرد\r\n( 8 ) - بكس نشمردى : درخور اعتنا فرض نمىكرد و به حساب نمىآورد\r\n( 9 ) - شادياخ : نام محله‌اى بزرگ پيوسته به شهر نيشابور ، نيز نگاه كنيد به صفحهء 32 شمارهء ( 1 )\r\n( 10 ) -\r\n\r\n","description":"","footnote":"","page_name":" 328 ","page_number":366},
  {"content":"\r\n\r\nسرايچه : كاخ كوچك يا سراى خرد\r\n( 11 ) - با كسان خواجه : بدست گماشتگان و چاكران خواجه\r\n( 12 ) - جنكى : نام نگهبان قلعهء كالنجر ، نيز نگاه كنيد به صفحهء 53 شمارهء ( 11 )\r\n( 13 ) - او : يعنى خواجه احمد ( نقل از حواشى مرحوم دكتر فياض )\r\n( 14 ) - نشسته است :\r\nنهاده شده است ؛ خواهد آمد كه اريارق در روزگار محمود نافرمانى كرده بود ( نقل از حواشى مرحوم دكتر فياض )\r\n( 15 ) - چربك : بضم اول و سكون دوم و فتح سوم دروغ راست مانند و افترا و تهمت - چربك بخورد : دروغ راست مانند را باور كرد\r\n( 16 ) - افسون : حيله و تزوير\r\n( 17 ) - نندنه : بفتح اول و سكون دوم و فتح سوم ، گويا در پنجاب بوده است . . .\r\n( نقل از تعليقات دكتر فياض بر چاپ سال 1350 تاريخ بيهقى )\r\n( 18 ) - موقوف : بازداشته ، اسم مفعول از مصدر وقف\r\n( 19 ) - شراب‌دار : شربت‌دار ، شرابى ، ساقى\r\n( 20 ) - برگشاد : از بند رها كرد\r\n( 21 ) - ثغر : بفتح اول و سكون دوم مرز\r\nص 199\r\n( 1 ) - معنى جمله‌ها : آنچه افزايش رتبهء ترا سبب شود خواهى يافت\r\n( 2 ) - معنى جمله :\r\nاحسان و اكرام و تفقد كرد\r\n( 3 ) - مواضعات : جمع مواضعه قرارداد كردن ، مصدر باب مفاعله\r\n( 4 ) - خياره : بكسر اول برگزيده ، نيز نگاه كنيد به صفحهء 35 شمارهء ( 22 )\r\n( 5 ) - پدريان :\r\nهواداران سلطان محمود ، نيز نگاه كنيد به صفحهء 51 شمارهء ( 16 )\r\n( 6 ) - از پيغامها : بسبب پيامها\r\n( 7 ) - حمدوى : نگاه كنيد به صفحهء 15 شمارهء ( 25 )\r\n( 8 ) - دريافته : صاحب فهم ، صفت مشتق از مادهء ماضى بمعنى فاعلى ، مرد موصوف\r\n( 9 ) - عارضى : لشكرنويسى و عرض دادن لشكر\r\n( 10 ) - معنى جمله : از سرور خود چنين انتظار و توقع ندارم\r\n( 11 ) - پايكار :\r\nپيشكار و خادم و شاگرد\r\n( 12 ) - نشايم : شايسته نباشم\r\n( 13 ) - يا سبحان اللّه : اى سبحان اللّه ، در فارسى از اصوات است براى تعجب بجاى شگفتا ، مركب از « يا » حرف ندا و سبحان اللّه ( پاك و منزه مىدانم خداى را ) كه معنى لغوى آن در اين مورد مراد نيست\r\n( 14 ) - از دامغان باز :\r\nاز شهر دامغان به اين طرف و تا اينجا ( شهر بلخ ) ، اين‌گونه كاربرد « از . . . باز » در اسمهاى زمان بسيار شايع بوده است ، فرخى فرمايد :\r\n بادهء چون گلاب روشن و تلخ * مانده در خم ز گاه آدم باز \r\n( نقل از لغت‌نامهء دهخدا )\r\n( 15 ) - معنى جمله : امور مملكت فيصله پذيرفت و سامان يافت ، نيز نگاه كنيد به صفحهء 11 شمارهء ( 8 )\r\n( 16 ) - معنى جمله : كارگزارى من تا آنگاه بود كه در نزد پادشاه شخص بزرگى ( چون تو ) حضور نداشت\r\n( 17 ) - خداوند : صاحب و خداوندگار ، از لحاظ دستورى عطف بيان « تو »\r\n( 18 ) - معنى جمله : مرا آن جرأت و توان نيست ، استفهام مجازا مفيد نفى\r\n( 19 ) - برآيد : نمايان شود و برابرى تواند\r\n( 20 ) - به حقيقت : راستين ، صفت خداوند ، نيز نگاه كنيد\r\n\r\n","description":"","footnote":"","page_name":" 329 ","page_number":367},
  {"content":"\r\n\r\nبه صفحهء 76 شمارهء ( 13 )\r\n( 21 ) - نيك آمد : ( سخن شما ) پسنديده شد\r\n( 22 ) - معنى جمله : چون بازگشتن وى نزديك شد\r\nص 200\r\n( 1 ) - خالى كرد : با او در خلوت نشست ، نيز نگاه كنيد به صفحهء 7 شمارهء ( 23 )\r\n( 2 ) - واجب نكند : سزاوار نباشد و مصلحت نيست\r\n( 3 ) - معنى جمله : جان تازه را پس از حكم خداى متعال بمدد خدايگان ( پادشاه ) بدست آورده‌ام\r\n( 4 ) - كفارت : بفتح اول آنچه بدان گناه را ناچيز نمايند از صدقه و روزه و مانند آن\r\n( 5 ) - معنى جمله : ما را از اين كار منصرف نبايد كرد\r\n( 6 ) - مگر : همانا ، قيد تأكيد\r\n( 7 ) - معنى جمله : حضور تو بايسته و لازم است و به كار مىآئى\r\n( 8 ) - بيغوله : بفتح اول و سكون دوم كنج و گوشه ، نيز نگاه كنيد به صفحهء 163 شماره ( 6 )\r\n( 9 ) - روزگار عذر خواستن : وقت پوزش خواهى ( بر گناهان از خداوند )\r\n( 10 ) - معنى دو جمله : امير درين تدبير كه مصلحت ديده است حال و كارش نكوتر شود\r\n( 11 ) - خداوند : مراد خواجه احمد بن حسن ميمندى\r\n( 12 ) - ديدار : مصلحت ديد و بصيرت\r\n( 13 ) - مىگويد : ظاهرا برسم خط قديم مىگوئيد است كه مخاطب آن بو نصر است و ياران او\r\n( 14 ) - تو : مرجع آن بو نصر\r\n( 15 ) - معنى جمله : چنين چيزهائى كه بيان كردى ، هست\r\n( 16 ) - گفتم : فاعل اين فعل بو نصر است\r\n( 17 ) - معنى جمله : بچاره و زيركى عمر بسر مىبرم ( تا از مكر بو سهل ايمن بمانم )\r\n( 18 ) - گفت : خواجه احمد حسن فرمود\r\n( 19 ) - خدمت كردم :\r\nدر برابر خواجه احترام بجاى آوردم و عرض بندگى كردم\r\n( 20 ) - آرايش روزگار ما : آراستگى زمان پادشاهى ما\r\nص 201\r\n( 1 ) - مىبايد : ضرورت دارد و بايسته است ، فعل تام ، حشمت مسند اليه ( فاعل ) - مرجع ضمير « تو » خواجه احمد حسن است ؛ مرحوم دكتر فياض در حاشيه نوشته‌اند ظاهرا از باب التفات از غيبت بخطاب\r\n( 2 ) - شاگردان : خدمتگران و دستياران و چاكران\r\n( 3 ) - نذر :\r\nبفتح اول و سكون دوم پيمان و آنچه بر خود واجب گردانند\r\n( 4 ) - شغل سلطان : كار سلطانى\r\n( 5 ) - بر من بيرون آيند : با من به مخالفت برخيزند\r\n( 6 ) - شرايطها : بفتح اول جمع شرايط و شرايط جمع شريطه بمعنى شرط ؛ در سياق فارسى گاه جمع عربى را مفرد شمرده و به فارسى جمع بسته‌اند ، منوچهرى فرمايد :\r\n بيابان درنورد و كوه بگذار * منازلها بكوب و راه بگسل \r\n( 7 ) - تمكين : قدرت و تسلط\r\n( 8 ) - باشد كه : شايد و احتمال دارد\r\n( 9 ) - نيك از جاى بشد :\r\nسخت بخشم آمد\r\n( 10 ) - نشاط و شراب : شايد نشاط شراب ( نقل از حواشى مرحوم دكتر فياض ) - رامش مى ، در اينجا مراد برگزارى مجلس عشرت\r\n( 11 ) - چوگان : بفتح اول و\r\n\r\n","description":"","footnote":"","page_name":" 330 ","page_number":368},
  {"content":"\r\n\r\nسكون دوم چوب گوىبازى ، در اينجا مراد چوگان‌بازى\r\n( 12 ) - ديدار وى : مصلحت ديد او\r\n( 13 ) - معنى جمله : يعنى كار را به او واگذار مىكردم ( نقل از حواشى مرحوم دكتر فياض )\r\n( 14 ) - از من بازنمىشد : از من دست نمىكشيد و مرا رها نمىكرد\r\n( 15 ) - زاده . . . : خداوند آن را برترى افزون كناد\r\n( 16 ) - توقيع : امضاء و نوشتهء مختصر ، نيز نگاه كنيد به صفحهء 7 شمارهء ( 6 )\r\n( 17 ) - داشته شود : مراعات و حفظ شود\r\nص 202\r\n( 1 ) - آواز داد : ندا كرد و فراخواند ( شاه )\r\n( 2 ) - خواجه بازگردد : خواجه احمد حسن مراجعت كند ، بقرينهء چند سطر بعد كه آمده است : ( خواجه ) بازگشت\r\n( 3 ) - بر : حرف اضافه بمعنى با ( نقل از تعليقات مرحوم دكتر فياض بر چاپ سال 1350 تاريخ بيهقى )\r\n( 4 ) - مسلمان : كسى كه فرمانهاى شرع اسلام را درست به كار بندد ، در اينجا صفت است براى مرد ؛ مسلمان جمع فارسى مسلم است كه اسم فاعل از اسلام مىباشد ، در سياق فارسى مسلمان را بضم اول و فتح دوم و سكون سوم تلفظ كرده و آن را مفرد بشمار آورده و دوباره جمع بسته‌اند\r\n( 5 ) - تحريف : سخن را از وضع و حالت و جاى خود گردانيدن ، مصدر باب تفعيل\r\n( 6 ) - اين كشخانك : بتحقير و توهين مراد بو سهل است - كشخان : بفتح اول و سكون دوم ديوث يا بىغيرت در حق زن خود\r\n( 7 ) - وزيرى پوشيده : وزارت پنهانى ، موصوف و صفت\r\n( 8 ) - برود : ميسر شود و تمشيت پذيرد\r\n( 9 ) - فگار : مخفف افگار بمعنى خسته و مجروح\r\n( 10 ) - جان و جگر مىبكند : نظير « جان بكند » در تعبير امروز و به كنايه يعنى غم و رنج بسيار تحمل كند\r\n( 11 ) - نشكيبد : بفتح اول و دوم و كسر سوم طاقت ندارد و تاب نياورد\r\n( 12 ) - ازين كار بپيچد ؛ از اين كار در رنج و عذاب افتد\r\n( 13 ) - اذناب : بفتح اول و سكون دوم مجازا مراد اذناب الناس است كه بمعنى سفلگان باشد ؛ اذناب جمع ذنب بمعنى دم\r\n( 14 ) - بازگشت : خواجه احمد مراجعت كرد\r\n( 15 ) - رسم رفته است : مرسوم و متداول شده است\r\n( 16 ) - نسخت : نسخه ، پيش‌نويس يا متن و نوشته\r\n( 17 ) - موقوف : معطل يا متوقف و راكد ، اسم مفعول از وقف\r\nص 203\r\n( 1 ) - پيش داشتند : تقديم كردند يا بحضور بردند\r\n( 2 ) - دوات‌خانه : بفتح اول جائى كه دوات و قلمدان در آن نگاه مىداشتند ، جايى بوده است كه اسناد دولتى را مىنهاده‌اند از قبيل بايگانى . . . ( نقل از لغت‌نامه )\r\n( 3 ) - مقامات محمودى : بفتح اول ، كارهاى بنام سلطان محمود و بلندپايگيهاى او - بيهقى در تاريخ مسعودى دو جا از كتابى بنام مقامات يا مقامات محمودى ياد مىكند و احتمال داده مىشود كه قسمت محمودى تاريخ خود را بدين اسم خوانده باشد ( نقل از مقدمهء مرحوم دكتر فياض )\r\n( 4 ) - هزاهز : بفتح اول و كسر چهارم غوغا و\r\n\r\n","description":"","footnote":"","page_name":" 331 ","page_number":369},
  {"content":"\r\n\r\nآشوب ، نيز نگاه كنيد به صفحهء 175 شمارهء ( 14 )\r\n( 5 ) - نه : حرف نفى و تقديم آن براى تأكيد نفى است - معنى جمله : همانا مردى حقير به كار نپرداخت يا بر كار ملك مسلط نشد\r\n( 6 ) - آزار : رنجش اسم مشتق از مادهء فعل امر ، مصدر آن آزاردن و آزردن نظير خوردن و خواردن\r\n( 7 ) - بشكوهيدند : بترسيدند و شكوه داشتند\r\n( 8 ) - بادى گرفت : مغرور شد يا باد در سر كرد\r\n( 9 ) - هول‌تر : هائل‌تر و ترسناك‌تر ، به كار رفتن اسم ( هول ) بجاى صفت ( هائل )\r\n( 10 ) - مىنمود :\r\nوانمود مىكرد\r\n( 11 ) - داهى : زيرك\r\n( 12 ) - احمد عبد الصمد : از بزرگان صاحب حشمت دورهء غزنوى ممدوح منوچهرى كه در سال 424 به وزارت سلطان مسعود رسيد\r\n( 13 ) - معنى دو جمله : اين مطالبى كه نگاشتم چون حلقه ملازم گوش منست و عهده‌دار درستى و نادرستى آنها مىباشم\r\nص 204\r\n( 1 ) - و اللّه . . . : و ايزد كه ، ياد وى گرامى باد ، مرا و همهء مسلمانان را از ناراستى و لغزش بدهش و بخشش و فراخى بخشايش خود نگاه داراد\r\n( 2 ) - هو . . . : يكشنبه چهارم صفر اين سال - مرحوم دكتر فياض در حاشيه نوشته‌اند « كلمهء الرابع تصحيح قياسى است بجاى التاسع\r\n( 3 ) - پيش رفت : بحضور رفت\r\n( 4 ) - معنى جمله : آئين احترام و بزرگداشت را به انجام رساندند\r\n( 5 ) - بازگردد : مربوط باشد و راجع شود\r\n( 6 ) - حاجب بلگاتگين : بكسر اول و سكون دوم يكى از حاجبان و سرداران دورهء سلطان محمود و پسرش سلطان مسعود است كه در دورهء مسعود به سمت حاجب بزرگى ارتقاء يافت ( نقل از لغت‌نامه )\r\n( 7 ) - جامه‌خانه :\r\nخانه‌اى باشد كه رخت پوشيدنى و غير پوشيدنى از دوخته و نادوخته در آن نگاه دارند ( نقل از لغت‌نامه )\r\n( 8 ) - جاسوس فلك : جستجوكننده حال و خبرگردون ، ظاهرا مراد منجم - معنى جمله : منجم براى تشريف ( خلعت ) پوشيدن وقتى مناسب از روى طلوع اختران برگزيده بود\r\n( 9 ) - بازگشته : براى شركت در مراسم خلعت‌پوشى همه بزرگان و خدمتگزاران چه آنان كه در مجلس شاه اجازه نشستن داشتند و چه ايستادن بازگشته بودند ، جملهء حاليه بحذف « بودند »\r\n( 10 ) - معاينه : به چشم ديدن ، مصدر باب مفاعله\r\n( 11 ) - تعليق : درآويختن مصدر باب تفعيل ولى در اينجا بمعنى يادداشت و تعليقه به كار رفته\r\n( 12 ) - تقويم : گاهنامه ، نامه‌اى كه در آن نوشته مىشود اتفاقات و تواريخ روزانه از يك سال ( نقل از لغت‌نامهء دهخدا )\r\n( 13 ) - سقلاطون : بر وزن افلاطون بمعنى سقرلات و سقرلات بفتح اول و كسر ثانى معروف است و آن جامه‌اى باشد پشمين كه در ملك فرنگ مىبافند ( نقل از برهان قاطع )\r\n( 14 ) - سپيدى سپيد : ( قبائى ) نيك سپيد ، تكرار صفت براى تأكيد ؛ ممكن است ياء سپيدى كسرهء اضافه باشد كه گاه به شكل ياء نوشته مىشد\r\n( 15 ) - معنى جمله : نقشهاى ريز آن قبا نيك نمايان ( بود )\r\n( 16 ) - عمامهء قصب : بكسر عين و فتح قاف و صاد ، دستار ابريشمين\r\n( 17 ) - باريك : ظريف\r\n\r\n","description":"","footnote":"","page_name":" 332 ","page_number":370},
  {"content":"\r\n\r\nو نازك\r\n( 18 ) - مرتفع : گرانبها ، اسم فاعل از ارتفاع\r\n( 19 ) - طراز : بفتح اول نقش و نگار جامه و يراق و حاشيه\r\n( 20 ) - زنجيره : رشتهء گلابتون كه بر گرد لباس دوزند ، زنجير مانند\r\n( 21 ) - كمرى از هزار مثقال : كمربندى هزار مثقالى\r\n( 22 ) - پيروزه‌ها درنشانده : پيروزه‌نشان\r\n( 23 ) - دستارچه : دستار كوچك يا دستمال\r\n( 24 ) - روى : فعل امر است كه به صورت فعل اخبارى يا التزامى ادا مىشده است ( نقل از حواشى مرحوم دكتر فياض )\r\n( 25 ) - معنى جمله : مرسوم نيست كه حاجب خواجه پيشاپيش خواجه حركت كند\r\n( 26 ) - عقدى گوهر :\r\nبكسر اول و سكون دوم رشتهء گوهر يا گردن بند\r\nص 205\r\n( 1 ) - نام امير بر آنجا نبشته : اسم سلطان بر نگين آن نگاشته ، صفت ، موصوف آن انگشترى\r\n( 2 ) - معنى جمله : انگشترى فرمانروائى ملك ماست\r\n( 3 ) - كوكبه : جماعت خدم و حشم ، نيز نگاه كنيد به صفحهء 17 شمارهء ( 5 )\r\n( 4 ) - نوبتيان : جمع نوبتى منسوب به نوبت ، بمعنى نگهبان كه به نوبت پاسدارى كند\r\n( 5 ) - در عبد الاعلى : دروازهء عبد الاعلى در شهر بلخ\r\n( 6 ) - فرودآمد : پياده شد\r\n( 7 ) - هيچ وزيرى را : براى هيچ وزيرى ( نقل از حواشى مرحوم دكتر فياض )\r\n( 8 ) - نسخت : بضم اول سياهه و صورت\r\n( 9 ) - رشته‌تايى : يكتا رشته يا يك دانه تار ريسمان ، نيز نگاه كنيد به صفحهء 50 شمارهء ( 16 ) - معنى جمله : به اندازه يك تار ريسمان هم از آن نثار براى خود نگاه نداشت\r\n( 10 ) - مهذب : پيراسته خوى ، اسم مفعول از تهذيب\r\n( 11 ) - مهترتر : بزرگتر ، ظاهرا در اينجا مهتر را بمعنى صفت مطلق گرفته و « تر » پسوند صفت تفضيلى را دوباره بر آن افزوده است ، چنان كه در محاوره نيز گاهى مىگويند اين بهترتر است\r\n( 12 ) - ثقات : بكسر اول معتمدان ، نگاه كنيد به صفحهء 15 شمارهء ( 4 )\r\n( 13 ) - سبحان اللّه : پاك و منزه است خداوند ، در سياق فارسى از اصوات است براى بيان تعجب و بمعنى شگفتا\r\n( 14 ) - معنى جمله : چه مرد شگفت و سخت‌كوشى است - اينت بكسر اول و سكون دوم و سوم كلمه‌ايست در معنى معادل « چه » براى بيان تعجب و تكثير و مبالغه در وصف - منكر به صيغه اسم مفعول از انكار ، صفت است و اينت قيد آن ، نيز نگاه كنيد به صفحهء 164 گلستان ، بكوشش نگارنده\r\n( 15 ) - جد : بكسر اول كوشيدن و درستى در كار و ضد هزل\r\n( 16 ) - راست‌كرده : دوخته و آماده ، صفت مركب ، از مادهء فعل ماضى بمعنى مفعولى ؛ قبا موصوف آن\r\n( 17 ) - بكشيد : طول كشيد و دوام يافت\r\n( 18 ) - طبل در زير گليم زدن : كنايه از پنهان داشتن امرى كه به غايت آشكارا بود ( نقل از آنندراج ) - معنى چند جمله : مقصود اين است كه آن گروه خيالهائى در سر داشتند و به گمان خود چيزى مىگفتند ولى پس از اين خلوت معلوم شد كه شاه و وزير چه خواهند كرد\r\n( 19 ) - واقف گشتندى : آگاه مىشدند ، تغليب مغايب بر متكلم كه در فارسى امروز عكس آن معمول است\r\n\r\n","description":"","footnote":"","page_name":" 333 ","page_number":371},
  {"content":"\r\n\r\n( نقل از حواشى مرحوم دكتر فياض )\r\n( 20 ) - قفا بدريدند : بفتح اول به كنايه يعنى بىآبرو كردند\r\n( 21 ) - دهل درگاه بزدند : طبل بزرگ پنج نوبت را بر درگاه پادشاه نواختند\r\nص 206\r\n( 1 ) - معنى جمله : اسب خواجهء بزرگ را پيش آوردند ، نيز نگاه كنيد به صفحهء 31 شمارهء ( 12 )\r\n( 2 ) - ابو القاسم كثير : ابو القاسم : فرزند كثير ، صاحب ديوان عرض ، نيز نگاه كنيد به صفحهء 78 شمارهء ( 11 )\r\n( 3 ) - محرر : دبير و نويسنده ، اسم فاعل تحرير\r\n( 4 ) - سديد :\r\nبفتح اول و كسر دوم راست و درست و استوار\r\n( 5 ) - كرم عهد : كريمانه به پيمان دوستى وفا كردن\r\n( 6 ) - مستحثى : بضم اول و سكون دوم و فتح سوم و كسر چهارم و تشديد پنجم مكسور محصلى ماليات ، اسم مصدر مستحث اسم فاعل استحثاث است كه در لغت بمعنى شورانيدن و برانگيختن است ، در كتاب السامى گويد المستحث و ژولندهء ( بمعنى تقاضاكننده ) خراج ( نقل از حواشى مرحوم دكتر فياض )\r\n( 7 ) - گذشته شده‌اند : درگذشته‌اند ، ماضى نقلى از مصدر مركب گذشته شدن ، نيز نگاه كنيد به صفحهء 10 شمارهء ( 16 )\r\n( 8 ) - عبد الرزاق : نگاه كنيد به صفحهء 52 شمارهء ( 26 )\r\n( 9 ) - دام . . . : قدر و احترام وى بر دوام باد\r\n( 10 ) - در محنتش : در روزگار محنت خواجه احمد\r\n( 11 ) - اميرك بيهقى : صاحب بريد بلخ در ايام سلطان مسعود\r\n( 12 ) - تسجيل : مالى يا جرمى را بر ذمهء كسى فرودآوردن و مسجل كردن ( نقل از حواشى مرحوم دكتر فياض ) ، مصدر باب تفعيل\r\n( 13 ) - ديباى پيروزه : حرير فيروزه رنگ\r\n( 14 ) - درج سبك : بضم اول و سكون دوم صندوقچهء كوچك\r\n( 15 ) - بسم اللّه . . . : بنام ايزد بخشندهء بخشاينده ، سپاس خداى را كه پروردگار جهانيانست و درود بر فرستادهء وى مصطفى محمد و خاندان وى همگان ، خداى مرا بس است و او بهترين كارگزار است ، پروردگارا مرا بر آنچه دوست دارى و خشنود مىشوى ، ببخشايش خود اى بخشاينده‌ترين بخشايندگان يارى فرما . بخشيده شود به نيازمندان و درويشان براى سپاسگزارى از يزدان پروردگار جهانيان ، از درهم مسكوك ده هزار درم و از نان ده هزار درم و از گوشت پنج هزار درم و از كرباس ده هزار ارش\r\n( 16 ) - امضا كرد : باجراء گذاشت\r\n( 17 ) - متظلم : دادخواه ، اسم فاعل از تظلم مصدر باب تفعل\r\nص 207\r\n( 1 ) - مجلس ديوان : اداره يا دفتر ديوان ؛ نظير مجلس ديوان مظالم در دورهء قاجار ( نگاه كنيد به لغت‌نامه )\r\n( 2 ) - حجاب : بكسر اول از درآمدن بازداشتن\r\n( 3 ) - دست : بفتح اول و سكون دوم مسند\r\n( 4 ) - حوالت : حواله بفتح اول واگذارى كار بعهدهء ديگرى\r\n( 5 ) - شمايان : شماها جمع شما ، نيز نگاه كنيد به صفحهء 42 شمارهء ( 12 )\r\n( 6 ) - فرانستاند : نپذيرد و راضى نباشد ، نيز نگاه كنيد به صفحهء 3 شمارهء ( 28 )\r\n( 7 ) - پوست ديگر پوشيد : به كنايه\r\n\r\n","description":"","footnote":"","page_name":" 334 ","page_number":372},
  {"content":"\r\n\r\nيعنى شيوهء ديگر پيش گيريد و تغيير روش دهيد\r\n( 8 ) - خشك فروماندند : سخت متحير و مبهوت ماندند ، نيز نگاه كنيد به صفحهء 186 شماره ( 6 )\r\n( 9 ) - نسختها : سياهه‌ها\r\n( 10 ) - خازن : گنجور و نگاهبان ، اسم فاعل از خزن بفتح اول و سكون دوم\r\n( 11 ) - مشرفان : جمع مشرف بمعنى مفتش و بازرس ، نيز نگاه كنيد به صفحهء 173 شماره ( 6 )\r\n( 12 ) - صنف : به كسر اول و سكون دوم نوع و گونه\r\n( 13 ) - بيش‌بها : بمعنى گران‌بها و پرقيمت . خاقانى مىگويد :\r\n عروس عافيت آنگه قبول كرد مرا * كه عمر بيش‌بها دادمش به شيربها \r\n( نقل از حواشى مرحوم دكتر فياض )\r\n( 14 ) - بازنگرفت : برنداشت و نگرفت\r\n( 15 ) - دو استر زينى : موصوف و صفت نسبى ، دو قاطر زين‌دار\r\n( 16 ) - كرامت : بفتح اول خلعت و اشياء نفيس گرانبها ، نيز نگاه كنيد به صفحهء 36 شمارهء ( 14 )\r\n( 17 ) - مظالم كرد : بفتح اول دادرسى كرد و داد بداد - مظالم جمع مظلمه بمعنى دادخواهى و داد\r\n( 18 ) - شغل عرض : كار عارضى سپاه يا ديوان عرض يا لشكرنويسى ، نيز نگاه كنيد به صفحهء 78 شمارهء ( 12 )\r\n( 19 ) - با خلل : نابسامان و داراى خلل ، صفت ، مسند\r\n( 20 ) - وجيه : بفتح اول روشناس و صاحب قدر\r\n( 21 ) - بيند : مصلحت بداند\r\nص 208\r\n( 1 ) - معونت : بفتح اول و ضم دوم يارى و عون\r\n( 2 ) - نشسته : در حال جلوس ، صفت مشتق از مادهء ماضى\r\n( 3 ) - درونى و بيرونى : دو صفت نسبى ، يعنى يك حاجب از حاجبان سراى اندرونى و يك حاجب از حاجبان كاخ بيرونى او را به جامه‌خانه بردند\r\n( 4 ) - هفت‌صدگانى :\r\nهفتصد مثقالى ( نقل از حواشى مرحوم دكتر فياض ) ؛ صفت كمر ، مركب از هفتصد + گانى پسوند نسبت\r\n( 5 ) - اشارت : اشاره و فرمان و دستور\r\n( 6 ) - انديشه بايد داشت : تدبير بايد كرد\r\n( 7 ) - بو سهل حمدوى : در زمان امير محمد وزير بود ( نقل از حواشى مرحوم دكتر فياض ) ، نيز نگاه كنيد به صفحهء 15 شمارهء ( 25 )\r\n( 8 ) - اشراف مملكت : بكسر اول زير نظر گرفتن كارهاى كشور و خبر دادن از آن ، نيز نگاه كنيد به صفحهء 52 شمارهء ( 18 ) ، تفتيش و بازرسى\r\n( 9 ) - شاگردان : زيردستان و دستياران\r\n( 10 ) - اثرها نموده‌اى : كارهاى بزرگ و نمايان كردى\r\n( 11 ) - سخت برسم : رسمانه‌مرحوم ، مرحوم دكتر فياض در حاشيه نوشته‌اند « يعنى با آداب و با تعارفات »\r\n( 12 ) - معنى جمله : بوى نپز احترامى شايسته گزاردند و هديه دادند\r\n( 13 ) - ديوان وزارت : جايگاه صدراعظم يا دفتر خواجهء بزرگ احمد حسن ميمندى\r\n( 14 ) - معنى جمله : قدرت و توانائى و نفاذ امر بسيار بخشيد\r\n( 15 ) - ژكيدن : بفتح اول بر وزن رسيدن ، آهسته سخن گفتن باشد و زير لب از روى خشم و قهر و غضب ( برهان قاطع )\r\n\r\n","description":"","footnote":"","page_name":" 335 ","page_number":373},
  {"content":"\r\n\r\n( 16 ) - سر : بكسر اول نهان و ضمير\r\n( 17 ) - بو القاسم كثير : نگاه كنيد به صفحهء 78 شمارهء ( 11 )\r\n( 18 ) - قصد : در اينجا مراد سوء قصد ، نيز نگاه كنيد به صفحهء 183 شمارهء ( 13 )\r\n( 19 ) - جبار : بفتح اول گردنكش و ستمگر و سخت‌دل\r\n( 20 ) - از بهر اين پادشاه را : براى هوادارى مسعود .\r\nص 209\r\n( 1 ) - عربده كرده بود از مستى : بانگ و فرياد با خشم و بدخوئى برداشته بود و ستيز كرده بود\r\n( 2 ) - لت : بفتح اول و سكون ثانى بمعنى زدن و كوفتن و كتك و شلاق باشد و بمعنى گرز هم آمده كه به عربى عمود گويند ( برهان قاطع )\r\n( 3 ) - معنى جمله : يعنى علت كينهء خواجه نسبت ببو الحسن عقيلى آن بود كه بو الحسن غلام خواجه را خريده بوده است ( لابد در موقع عزل خواجه ، نقل از حواشى مرحوم دكتر فياض )\r\n( 4 ) - علامتهاى فراخ : علمها و درفشهاى پهن بزرگ\r\n( 5 ) - منجوق : بفتح اول و سكون دوم چتر و ماهچهء علم\r\n( 6 ) - بدر گرگان : به دروازهء گرگان\r\n( 7 ) - بدره : بفتح اول و سكون دوم كيسهء تيماجى يا پارچه‌اى\r\n( 8 ) - تخته‌هاى جامه : مراد قواره‌ها يا قطعه‌هاى پارچه\r\n( 9 ) - قباى سياه : از لحاظ دستورى عطف بيان يا بدل خلعت ، كلاه عطف بر قبا\r\n( 10 ) - كلاه دوشاخ : كلاه دو شاخه ، نيز نگاه كنيد به صفحهء 41 شمارهء ( 17 )\r\n( 11 ) - خضرا : بفتح اول و سكون دوم مخفف خضراء مؤنث اخضر بمعنى سبز ، در اينجا مراد جاى سبزه و گل و شايد همان باشد كه به فارسى « چمن باغ » گفته مىشد در صفحهء 417 تاريخ بيهقى تصحيح دكتر فياض چاپ 1324 آمده است « امير ديگر روز بر خضراء ميدان آمد و بنشست » براى توضيح بيشتر نگاه كنيد به صفحهء 58 شمارهء ( 16 )\r\n( 12 ) - حاجب بزرگى : مقام بزرگ حاجبى ، اسم مصدر\r\n( 13 ) - فراخ كندورىتر : گشاده سفره‌تر يا گسترده‌خوان‌تر - كندورى : بر وزن رنجورى سفره و دستارخوان چرمى را گويند ( برهان قاطع )\r\n( 14 ) - طيرگى : بفتح اول و سكون دوم بمعنى خشمگينى و طيره‌گرى - طيره بمعنى سبكى و خفت و خشم و غضب\r\n( 15 ) - مرد : انسان بطور مطلق\r\n( 16 ) - الكمال . . . : كمال يزدان توانا و بزرگ راست\r\n( 17 ) - فقيه : بفتح اول و كسر دوم دانشمند يا داناى علم دين - ابو بكر حصيرى نديم سلطان محمود از فقهاى شافعى كه بيهقى ازو بنام دانشمند حصيرى نديم ياد مىكند نگاه كنيد به صفحهء 41\r\n( 18 ) - نادره : كارى شگفت\r\n( 19 ) - عاجل الحال : دروقت و بر وفور\r\n( 20 ) - آب : آبرو\r\n( 21 ) - لا مرد . . . : حكم ايزد بزرگ و توانا را هيچ بازگردانيدنى نيست\r\n( 22 ) - صبوح :\r\nبفتح اول شراب‌نوشى در بامداد\r\n( 23 ) - دو نماز : نماز ظهر و عصر\r\n( 24 ) - خوران‌خوران : نوشان نوشان ، قيد حالت يا حال\r\n( 25 ) - زحمتى بزرگ : ازدحامى بسيار\r\n\r\n","description":"","footnote":"","page_name":" 336 ","page_number":374},
  {"content":"\r\n\r\nص 210\r\n( 1 ) - خيال بست : متصور شد و پنداشت\r\n( 2 ) - معنى جمله : سخت‌تر دشنام گفت\r\n( 3 ) - پريدند : حمله آوردند و برجستند\r\n( 4 ) - قفايى چند : چند پس‌گردنى ، موصوف و صفت\r\n( 5 ) - زاويه : كنج و بيغوله در اينجا مراد خلوت‌خانه يا صومعه\r\n( 6 ) - معنى جمله : يعنى آن مرد چندان كه تأمل كرد و انديشيد ( نقل از حواشى مرحوم دكتر فياض ) - كه : حرف ربط ، برايستاد جملهء تابع\r\n( 7 ) - فروگذاشت : عفو و گذشت و محابا ، اسم ( مصدر مرخم )\r\n( 8 ) - بيستگانىخوار : مواجب‌گيرنده ، صفت مركب از ماده امر بمعنى فاعلى ، نيز نگاه كنيد به صفحهء 48 شمارهء ( 16 )\r\n( 9 ) - بالا دهند : بزرگ كنند و زياده از حد بنمايند\r\n( 10 ) - تازان : تاخت‌كنان و شتابان ، قيد حالت يا حال\r\n( 11 ) - بنمود : نشان داد\r\n( 12 ) - بمالد :\r\nگوشمال دهد\r\n( 13 ) - بندهد : همانا ندهد ، تقديم باى تأكيد بر نون نفى معهود بوده است\r\n( 14 ) - مراغه : مراغه در اينجا بمعنى تمرغ است يعنى در خاك غلتيدن و گويا مخالف استعمال عرب است . . . ( نقل از حواشى مرحوم دكتر فياض ) - مراغه بفتح اول به خاك غلتيدن ( لغت‌نامهء دهخدا ) به كنايه يعنى چون بهانه يافت ، قصد خود را به انجام رساند ؛ نيز نگاه كنيد به صفحهء 30 چهار مقاله بكوشش دكتر معين\r\n( 15 ) - به تماشاى شكار خواست رفت : بسير و تفرج شكار قصد كرد رفتن\r\n( 16 ) - مىخواران : نام خاص شكارگاهى بوده است\r\n( 17 ) - برننشست :\r\nسوار بر اسب نشد و به خدمت نرفت\r\n( 18 ) - رقعت : رقعه بضم اول و سكون دوم نامه خرد يا نوشتهء مختصر\r\n( 19 ) - معنى جمله : روابط آنان گرم و صميمانه بود\r\n( 20 ) - برخواست نشست : خواست برنشستن - معنى جمله : سلطان اجازهء رسيدن بحضور نداد ، چه قصد داشت كه سوار شود ( و به شكار برود )\r\n( 21 ) - علامت : علم - از اينجا پيداست كه علم شاهى و چتر سلطنتى را به نشان قصد حركت امير بيرون سراى آورده بودند\r\nص 211\r\n( 1 ) - معنى جمله : و چاكران سوار بر اسب ايستاده بودند ، جمله حاليه بحذف « بودند » ، به قرينهء جملهء معطوف عليه\r\n( 2 ) - پيل‌مهد : پيلى كه بر پشت تخت روان دارد\r\n( 3 ) - خدمت كردند : احترام گزاردند\r\n( 4 ) - طارم : نيز نگاه كنيد به صفحهء 188 شمارهء ( 18 )\r\n( 5 ) - دانسته بوده است : ماضى نقلى پيشين ( اين اصطلاح از صفحهء 95 ج 3 تاريخ زبان فارسى تأليف دكتر خانلرى نقل شده است )\r\n( 6 ) - بداشتند : از رفتار بازداشتند و متوقف كردند\r\n( 7 ) - برگ : ساز و نوا و سامان و اسباب\r\n( 8 ) - پيرانه‌سر : پيران‌سر ، سر پيرى و به روزگار كهنسالى ، قيد زمان\r\n( 9 ) - و ديگر : ظاهرا مصحف د ديگر است يعنى بار دوم و ثانيا ، فردوسى فرمايد :\r\n دديگر چنين است رويم كه هست * يكى گر دروغست بنماى دست \r\n\r\n","description":"","footnote":"","page_name":" 337 ","page_number":375},
  {"content":"\r\n\r\n( نقل از لغت‌نامهء )\r\n( 10 ) - مكاشفت : آشكارا دشمنى ورزيدن ، مصدر باب مفاعله\r\n( 11 ) - شرطهاى ملكانه : عهد و پيمانهاى شاهانه ، موصوف و صفت\r\n( 12 ) - بعد . . . : پس از بخشايش ايزد متعال\r\n( 13 ) - مهد : بفتح اول و سكون دوم تخت روان\r\n( 14 ) - دردى : بضم اول و سكون دوم رسوب ولا ، در اينجا مراد مطلق شراب - دردى آشاميده حال يا قيد حالت\r\n( 15 ) - خلا : مخفف خلاء بفتح اول جاى خالى\r\n( 16 ) - مشهد : جاى حضور مردم ، پيش چشم ، اسم مكان از شهود\r\n( 17 ) - استخفاف : سبك شمردن و خوار داشتن ، مصدر باب استفعال از مجرد خفت\r\n( 18 ) - وى : يعنى مرا كه خواجه احمد هستم ( نقل از حواشى مرحوم دكتر فياض )\r\n( 19 ) - رباط :\r\nبكسر اول كاروانسرا ، در اينجا مراد خانقاه و دير و اقامتگاه\r\n( 20 ) - سوزيان : مخفف سود و زيان ، اسم مركب در اينجا بمعنى مال و سرمايه\r\n( 21 ) - سطبر : ستبر ، بكسر اول و فتح دوم و سكون سوم كلفت و غليظ ، مقصود آنكه ستبر گردن يا گردن‌كلفت و زورگو شده است\r\n( 22 ) - مىجهاند : به جست‌وخيز و وا مىدارد مجازا يعنى مغرور مىسازد كه از حد خود پاى فراتر نهد و دعوى باطل كند\r\n( 23 ) - معمور : آبادان ، صفت خزانه ، اسم مفعول از عمران\r\n( 24 ) - با بنده : بر بنده\r\n( 25 ) - بنوشت : درپيچيد يا درنورديد\r\n( 26 ) - دويت‌دار :\r\nدوات‌دار\r\n( 27 ) - چه شايد بود : چه تواند بودن يعنى چه خواهد شد\r\nص 212\r\n( 1 ) - از پرده چه بيرون آيد بصحرا : از نهان چه پديد آيد و آشكار شود ؛ بر صحرا نهادن بمعنى آشكار كردن در لغت‌نامه دهخدا ضبط شده است\r\n( 2 ) - اريارق : تلفظ آن در لغت‌نامه ضبط نشده است ، نيز نگاه كنيد به صفحهء 69 شمارهء ( 8 )\r\n( 3 ) - به تركى : به زبان تركى ، از اينجا پيداست كه مسعود در محاوره‌گاه به زبان تركى سخن مىگفت\r\n( 4 ) - نقيب : بفتح اول و كسر دوم سركرده گروهى از سپاهيان ، نيز نگاه كنيد به صفحهء 7 شمارهء ( 17 )\r\n( 5 ) - وى :\r\nيعنى بو نصر ( نقل از حواشى مرحوم دكتر فياض )\r\n( 6 ) - مىبخواند : همانا فراميخواند و احضار مىكند ، نيز نگاه كنيد به صفحهء 22 شمارهء ( 24 ) ، مضارع اخبارى مؤكد\r\n( 7 ) - ديوان‌بان - : محافظ دستگاه ديوان ، ضباط\r\n( 8 ) - براثر استادم : بدنبال استادم\r\n( 9 ) - زحمت :\r\nازدحام و انبوهى\r\n( 10 ) - نظاره : بفتح اول تماشاگر ، صفت مردم\r\n( 11 ) - خليفه : مقصود خليفهء شهر است ( نقل از حواشى مرحوم دكتر فياض ) ، خليفهء شهر همان شهربان و داروغه است\r\n( 12 ) - جبه : بضم اول و تشديد دوم جامهء گشادى بود كه روى جامه‌ها مىپوشيدند ، نوعى پيراهن\r\n( 13 ) - بايستانيد : متعدى بايستاد ، يعنى برخيزاند\r\n( 14 ) - عقابين : تثنيه عقاب ، دو چوب كه مقصر را بر آنها بدار مىكشيدند يا بر آنها بسته چوب مىزدند و ظاهرا سر آن دو چوب به شكل عقاب بوده ( فرهنگ فارسى معين )\r\n( 15 ) - فرودرفت : بدرون خانه رفت\r\n( 16 ) - از جاى\r\n\r\n","description":"","footnote":"","page_name":" 338 ","page_number":376},
  {"content":"\r\n\r\nبشدم : خشمگين و متغير شدم\r\n( 17 ) - ايادى بسيار : بفتح اول حقوق نعمت بسيار ، نيز نگاه كنيد به صفحهء 25 شمارهء ( 24 )\r\n( 18 ) - چاشتگاه فراخ : نزديك ظهر\r\n( 19 ) - بو عبد اللّه پارسى :\r\nصاحب بريد بلخ در دورهء اول وزارت خواجه احمد\r\n( 20 ) - برملا : آشكارا ، نيز نگاه كنيد به صفحهء 7 شمارهء ( 4 )\r\n( 21 ) - عقابين : تثنيهء عقاب ، در اينجا مجازا بمعنى تازيانه\r\n( 22 ) - مسارعت : شتافتن ، مصدر باب مفاعله\r\n( 23 ) - نبايد كه : مبادا\r\n( 24 ) - مسامحت : بر كسى آسان گرفتن و گذشت كردن ، مصدر باب مفاعله از مجرد سماحت بمعنى بخشيدن\r\n( 25 ) - به ارزانى دارد : همانا ببخشد ، امر غايب مجازا مفيد درخواست\r\n( 26 ) - خط : نوشته\r\n( 27 ) - بيرون آمد : صادر شد\r\n( 28 ) - حرس : به دو فتحه بمعنى پاسبانان شاهى است و جايگاه آنها را ( كشيك‌خانه ) نيز حرس ناميده‌اند چنان كه در متن ( نقل از حواشى مرحوم دكتر فياض )\r\nص 213\r\n( 1 ) - سنكوى : بفتح اول وكيل در بو نصر\r\n( 2 ) - وكيل در : گماشته و پيشكار ، نيز نگاه كنيد به صفحهء 196 شمارهء ( 6 )\r\n( 3 ) - آبى بر آتش زدم : آتش خشم او را به آب گفتار نرم فرونشاندم -\r\n( 4 ) - حبس : بفتح اول و سكون دوم بند و زندان\r\n( 5 ) - بازگرفت : نگهداشت و به كنايه يعنى مهمان كرد\r\n( 6 ) - خام بودى : كارى ناپخته و نسنجيده مىبود\r\n( 7 ) - ناخويشتن‌شناسى : تجاوز از حد خويشتن\r\n( 8 ) - نهاده نيايد : حمل كرده نشود و نسبت داده نيايد\r\n( 9 ) - فرودآمده : منزل كرده و مانده بود ، جملهء حاليه بحذف « بود »\r\n( 10 ) - و : حرف ربط ، واو حاليه - معنى جمله : در حالى كه خنياگران مىنواختند\r\n( 11 ) - بخواند : امير مطالعه كند\r\n( 12 ) - پيش شدم : بحضور رفتم\r\n( 13 ) - بنمودم : نشان دادم\r\n( 14 ) - نيكو رفته است : كارى سزاوار به انجام رسيده است\r\n( 15 ) - احماد : ستايش كردن ، مصدر باب افعال از مجرد حمد\r\n( 16 ) - نيك آوردى : خوب كردى ، بجا كردى\r\n( 17 ) - خدمت : كار و شغل\r\n( 18 ) - شبگير :\r\nسحرگاه پيش از صبح\r\n( 19 ) - بليغ : بفتح اول و كسر دوم سخت و تمام و رسا\r\n( 20 ) - قوم :\r\nمراد گروه مخالفان است\r\n( 21 ) - فروخورد : به كنايه يعنى از ميان مىبرد\r\n( 22 ) - راعى :\r\nنگاهدارندهء رعيت و پاس‌دارندهء مردم\r\n( 23 ) - راست نيامدى : درست نبود و سازگار نمىآمد\r\n( 24 ) - فراكردن : منصوب كردن و گماشتن مصدر پيشوندى\r\nص 214\r\n( 1 ) - مذلت : بفتح اول و دوم خوارى\r\n( 2 ) - خليفت : خليفهء شهر يا شهربان ، نگاه كنيد به صفحهء 214 شمارهء ( 2 )\r\n( 3 ) - بدين هولى : چنين هولناك\r\n( 4 ) - مرا : يعنى بو نصر را\r\n( 5 ) - بر ما : نزد ما\r\n( 6 ) - به تماشا آمدى : بگشت و تفرج بيائى\r\n( 7 ) - پيشخدمت : پيشكار و در حضور سلطان\r\n( 8 ) - دبير نوبتى : يعنى دبير نوبتى براى ملازمت ركاب ( نقل از حواشى مرحوم دكتر فياض ) ، موصوف و صفت\r\n( 9 ) - شكرستان : مجازا بمعنى سخت خوش‌خنده و خوش‌محضر و خوش‌سخن ، در\r\n\r\n","description":"","footnote":"","page_name":" 339 ","page_number":377},
  {"content":"\r\n\r\nاصل بمعنى شكرزار\r\n( 10 ) - مشافهه : روياروى سخن گفتن ، مصدر باب مفاعله\r\n( 11 ) - معنى جمله : سلطان با بو نصر تنها ماند و خلوت كرد\r\n( 12 ) - بازراند : بازگفت و بيان كرد و دربارهء آن بصحبت پرداخت\r\n( 13 ) - سياست : مصلحت و دورانديشى و تدبير كار\r\n( 14 ) - دست :\r\nتسلط و قدرت ، مجاز مرسل ( تسميه شىء باسم آلت )\r\n( 15 ) - اندر ياب : درياب و تدارك كن و مقصود آنكه براى حل اين قضيه تدبيرى به كار ببر\r\n( 16 ) - الم : بفتح اول و دوم درد\r\n( 17 ) - معنى جمله : وضع چنين است كه مشاهده كردى - به نظر مىرسد « حال آن بود كه ديدى » دنبالهء سخن مسعود باشد با بو نصر و جاى آن پس از جملهء « اين آتش را فرونشانى »\r\n( 18 ) - چندان كه : به آن اندازه و مقدار كه\r\n( 19 ) - مردى پير : مرد پير ، ظاهرا در اينجا بشيوهء رسم الخط قديم كسره ميان موصوف و صفت را به صورت ياء نوشته‌اند\r\n( 20 ) - هرچند :\r\nدر هرچند گاهى يك‌بار ( نقل از حواشى مرحوم دكتر فياض )\r\nص 215\r\n( 1 ) - عتاب : بكسر اول خشم گرفتن و ملامت كردن ، مصدر باب مفاعله\r\n( 2 ) - تلافى : رسيدن و دريافتن و تدارك كردن ، مصدر باب تفاعل\r\n( 3 ) - معنى جمله : براى رسيدن من بحضور خواجه كسب اجازه كردند\r\n( 4 ) - معنى جمله : بىدرنگ بار داده شد\r\n( 5 ) - بو الفتح بستى :\r\nمرحوم دكتر فياض در حاشيه نوشته‌اند - بر فرض صحت عبارت - غير از ابو الفتح معروف است براى مزيد توضيح تذكر داده شد\r\n( 6 ) - خلقان : بضم اول و سكون ثانى جمع خلق ( بفتح اول و دوم بمعنى كهنه ) ، در سياق فارسى بمعنى مفرد به كار رفته است ، رودكى فرمايد :\r\n بامى چونين كه سالخورده بود چند * جامه بكرده فراز پنجه خلقان \r\n( 7 ) - مشگك : مشك كوچك\r\n( 8 ) - ستورگاه : اصطبل و ستورخانه\r\n( 9 ) - شفاعت بكنى : شفاعت فرما ، فعل مضارع انشائى بجاى امر حاضر به رعايت احترام\r\n( 10 ) - تاب : اعراض و خشم\r\n( 11 ) - نگردد : نشود يا نرود\r\n( 12 ) - كشخانان : جمع كشخان بفتح اول و سكون دوم ديوث ، نيز نگاه كنيد به صفحهء 202 شمارهء ( 6 )\r\n( 13 ) - ايشان : ضمير شخصى سوم جمع مرجع آن « وزيران » - معنى جمله : وزيران را خوار و عاجز شمردند\r\n( 14 ) - نمايند : فعل مضارع سوم جمع است كه بجاى فعل مجهول « نموده شود » به كار رفته است - معنى دو جمله : به آنان بزرگى كار نشان داده شود تا پا از گليم خود فراتر ننهند ، نيز نگاه كنيد به صفحهء 64 شمارهء ( 5 )\r\n( 15 ) - بركشند : برخواهند كشيد ، بمعنى مستقبل است ( نقل از حواشى مرحوم دكتر فياض )\r\n( 16 ) - خداوند بزرگ : مراد سلطان مسعود ، نگاه كنيد به صفحهء 214 شمارهء ( 7 )\r\n( 17 ) - خداوند : مراد خواجهء بزرگ احمد حسن\r\n( 18 ) - بنخواهم شنيد : مستقبل مؤكد\r\n( 19 ) - معنى جمله : درنگى در زدن آنان ضرورت دارد\r\n( 20 ) - غلو كردن : بضم اول و دوم درگذشتن از حد و مبالغه كردن\r\n( 21 ) - العفو . . . : گذشت و بخشايش آنست كه در هنگام\r\n\r\n","description":"","footnote":"","page_name":" 340 ","page_number":378},
  {"content":"\r\n\r\nتوانائى باشد\r\nص 216\r\n( 1 ) - براستاى : دربارهء يا در حق ، نيز نگاه كنيد به صفحهء 29 شمارهء ( 4 )\r\n( 2 ) - ابراهيم : عموى مأمون بود كه چون مأمون به علويان گرايش يافت و حضرت امام رضا را به وليعهدى معرفى كرد بر او خروج كرد و مغلوب شد و مأمون او را بخشيد\r\n( 3 ) - محال : بضم اول باطل\r\n( 4 ) - خرما ببصره برده باشم : مثلى معروف بوده است نظير زيره بكرمان بردن ؛ سنائى فرمايد :\r\n هركس كه برد به بصره خرما * بر جهل خود او دهد گواهى \r\nص 734 ج 2 امثال و حكم دهخدا\r\n( 5 ) - چنين مالشى : سياست و گوشمالى بدين سختى ، صفت و موصوف\r\n( 6 ) - هواى او :\r\nهواخواهى وى و دوستارى\r\n( 7 ) - وى : مرجع ضمير سلطان مسعود\r\n( 8 ) - بازدارند : بازداشت كنند\r\n( 9 ) - افكنده آيد : مطرح شود - معنى جمله : قضيهء آن مال نزد امير مطرح شود و به او محول گردد\r\n( 10 ) - از جايى : از جايگاهى و الا ، مراد مقام سلطنت ، پسوند ياى وحدت در اينجا مفيد تعظيم و تعريف است ، نيز نگاه كنيد به صفحهء 162 گلستان ، بكوشش نگارنده\r\n( 11 ) - خدمت كردم : سپاس و احترام گزاردم\r\n( 12 ) - حرس : كشيك‌خانه ، نيز نگاه كنيد به صفحهء 214 شمارهء ( 28 )\r\n( 13 ) - نان خواست : طلب طعام كرد\r\n( 14 ) - بو الفتح : ابو الفتح بستى ؛ اين شخص غير از ابو الفتح بستى معروف شاعر و نويسنده نامدار رئيس ديوان رسائل سبكتگين در گذشته به سال 400 هجرى است\r\n( 15 ) - ستوربان : ستوردار ، نازيبا صفت آن ، نامناسب و ناپسند - نيز ممكن است ستوربانى به صورت اسم مصدر خوانده شود كه در آن صورت مخفف ستوربانى است كه ياء وحدت از آخر آن حذف شده باشد ، نيز نگاه كنيد به صفحهء 263 گلستان ، بكوشش نگارنده\r\nص 217\r\n( 1 ) - معنى جمله : سلطان مسعود با بو الفتح بشيوهء امير محمود عنايت دارد\r\n( 2 ) - بيند : اگر مصلحت بيند\r\n( 3 ) - بخوانندش : او را حاضر آورند ، فعل امر غايب سوم شخص جمع\r\n( 4 ) - خلق : بفتح اول و دوم فرسوده و كهنه\r\n( 5 ) - ژاژ خائيدن : مجازا بمعنى ياوه‌گوئى و هرزه درائى - ژاژ گياهى است سپيد شبيه به درمنه در نهايت بىمزگى و ناگوارى كه هرچند شتر آن را بخايد ، نرم نشود و به جهت بىمزگى فرونبرد ( نقل از آنندراج )\r\n( 6 ) - معنى جمله :\r\nمرا به توبه واداشت\r\n( 7 ) - شرابى چند فرمودش : دستور داد كه بو الفتح را چند پياله مى بدهند - شرابى چند موصوف و صفت - رودكى فرمايد : چونش بگردد نبيد چند به شادى شاه جهان شادمان و خرم و خندان ص 31 رودكى ، بكوشش نگارنده\r\n( 8 ) - آن را : براى آن\r\n( 9 ) - كاره : ناپسنددارنده ، اسم فاعل از كراهت و كراهيت\r\n( 10 ) - نرود : درنگيرد و اثر\r\n\r\n","description":"","footnote":"","page_name":" 341 ","page_number":379},
  {"content":"\r\n\r\nنبخشد و از پيش نرود\r\n( 11 ) - وى : مراد سلطان\r\n( 12 ) - همه روز شراب خورده : جملهء حاليه بحذف « بود » و همچنين است حال جمله‌هاى معطوف بر آن\r\n( 13 ) - آغاجى : مرحوم دكتر فياض در حاشيه نوشته‌اند ، آغاجى ظاهرا يك نوع حاجب و خادم خاصه و واسطهء ابلاغ مطالب و رسائل سلطان است\r\n( 14 ) - تخت روان : مهديا تخت رونده ، نيز نگاه كنيد به صفحهء 60 شمارهء ( 4 )\r\n( 15 ) - خرگاه : خيمهء بزرگ مدور\r\n( 16 ) - خدمت كردم : اداى احترام كردم\r\n( 17 ) - معنى جمله : نامه مختصر را بسوى من افكند ، نيز نگاه كنيد به صفحهء 11 شمارهء ( 10 )\r\n( 18 ) - معنى جملهء حاليه : در حالى كه براى پذيره شدن ايستاده بودند ، حذف « بودند » بقرينهء حالى\r\nص 218\r\n( 1 ) - دررسيد : فراز آمد\r\n( 2 ) - معنى دو جمله : چون سلطان مسعود سواره فرارسيد ، باحترام وى همه از اسب پياده شدند و دوباره سوار\r\n( 3 ) - پيش دست امير : نزديك سلطان يا باصطلاح دم دست امير\r\n( 4 ) - زحمت : انبوهى و ازدحام\r\n( 5 ) - ناخويشتن‌شناس : آنكه حد خويش نگاه ندارد ، صفت جانشين موصوف ( حصيرى )\r\n( 6 ) - خضرا : چمن باغ ، نيز نگاه كنيد به صفحهء 209 شمارهء ( 11 )\r\n( 7 ) - طارم ديوان : نگاه كنيد به صفحهء 193 شمارهء ( 16 )\r\n( 8 ) - بزيد :\r\nزندگانى كند ، فعل مضارع - معنى دو جمله : چاكر چندانكه زندگانى يابد ، از عهدهء شكر اين نوازش و اكرام برنتواند آمد\r\n( 9 ) - گزاف‌كار : افراطكار يا مفرط\r\n( 10 ) - گزاف‌گو :\r\nبكسر يا فتح اول بيهوده‌گو و لاف‌زن\r\n( 11 ) - در نسخهء تاريخ بيهقى تصحيح مرحوم دكتر فياض چاپ تهران ، سال 1324 صفحهء 170 پس از « ديده است » اين جمله نيز آمده است « چنان كه بنده ديده است » و مراد از بنده در اينجا « خواجه احمد حسن » است\r\n( 12 ) - شايد : شايسته و سزاوار مىباشد\r\n( 13 ) - دربايستنى : آنكه وجودش بايسته و لازم است ، صفت نسبى مركب از اسم ( بايستن ) و ياى پسوند لياقت و لزوم\r\n( 14 ) - زودزود : به زودى و بتعجيل و به آسانى ، تكرار قيد براى تأكيد است\r\n( 15 ) - دررسند : تربيت شوند و آمادهء عهده‌دارى كارها باشد ، نيز نگاه كنيد به صفحهء 47 شمارهء ( 5 )\r\n( 16 ) - بجاى آمد : بدست آمد و حاصل شد ، نيز نگاه كنيد به صفحهء 26 شمارهء ( 6 )\r\n( 17 ) - و لكن : حرف ربط براى استدراك يعنى رفع توهم\r\n( 18 ) - حرس : كشيك‌خانه\r\n( 19 ) - طوع : بفتح اول و سكون دوم فرمانبردارى\r\n( 20 ) - معمور :\r\nآبادان ، اسم مفعول عمران\r\n( 21 ) - خدمت كنند : پيشكش دهند يا خدمتانه فرستند\r\n( 22 ) - معنى جمله : خدمتگزار پادشاه تنگدست و فقير نبايد باشد\r\n( 23 ) - شفاعت : بفتح اول خواهشگرى و وساطت\r\n( 24 ) - به عزيزى : به عزت و ارجمندى ، متمم قيدى\r\n( 25 ) - پيغام مهترانه :\r\nپيام بزرگوارانه ، موصوف و صفت نسبى\r\n( 26 ) - امضا فرموديم : تصويب كرديم و فرمان اجراى آن را داديم\r\n( 27 ) - به وى : بر عهدهء وى ( خواجه )\r\n\r\n","description":"","footnote":"","page_name":" 342 ","page_number":380},
  {"content":"\r\n\r\nص 219\r\n( 1 ) - خط مواضعه : نوشته يا سند موافقت ( پرداخت سيصد هزار دينار )\r\n( 2 ) - رواق : بفتح اول پيشخانه يا پيشگاه‌خانه\r\n( 3 ) - نيكو بنشستند : بادب نشستند\r\n( 4 ) - عتابى درشت و نرم :\r\nبكسر اول سرزنشى سخت و ملايم ، موصوف و صفت\r\n( 5 ) - زى : بكسر اول و تشديد دوم پوشش و لباس و هيئت و شعار - معنى دو جمله : خواجه گفت با همين لباس به خانه بازرو كه من ناپسند مىبينم كه جامهء شما را تغيير دهم ، چه فردا سلطان خلعت مىدهد\r\n( 6 ) - سوار شده :\r\nبر پشت زين نشسته ، حال براى حصيرى و پسرش\r\n( 6 - ) - كوى علاء : محلهء علاء ( در شهر بلخ )\r\n( 7 ) - كرامت بسيار : بزرگداشت و اكرام فراوان\r\n( 8 ) - معنى جمله : پسر در حضور پدر بود در حال جلوس ، نيز نگاه كنيد به صفحهء 208 شمارهء ( 2 )\r\n( 9 ) - زائران : جمع زائر بمعنى ديداركننده اسم فاعل از زيارت\r\n( 10 ) - معنى جمله : تا مرا عمر باشد\r\n( 11 ) - باز نتوانم كرد :\r\nبنتوانم كردن ، باز در اينجا پيشوند فعل است معادل باى تأكيد ، نيز نگاه كنيد به صفحهء 5 شمارهء ( 1 )\r\n( 12 ) - روى نداشتى : صلاح و صواب نبود و جا نداشت\r\n( 13 ) - جبه : بضم اول و تشديد دوم لباسى بلند و بىآستين كه بر روى لباسها پوشند\r\n( 14 ) - مرغزى : بفتح اول و سكون دوم و فتح سوم منسوب به مرو . . . در نسبت بمرو غير از مروى و مروزى مرغزى نيز مىگفته‌اند ( لغت‌نامه )\r\n( 15 ) - بندارى : بضم اول و سكون دوم نوعى جامه ( نقل از لغت‌نامه )\r\n( 16 ) - سخت محتشم : بسيار با شكوه ، صفت جبه موصوف\r\nص 220\r\n( 1 ) - باقى باد : زنده‌باد ، جملهء دعائى\r\n( 2 ) - مقامه : بفتح اول بيان سرگذشت و شرح واقعه ، نيز نگاه كنيد به صفحهء 164 شمارهء ( 3 )\r\n( 3 ) - عبرت : بكسر اول و سكون دوم پند و شگفتى\r\n( 4 ) - افسانه : سرگذشت و حكايت بىاصل\r\n( 5 ) - معتصم : بضم اول و سكون دوم و فتح سوم و كسر چهارم مراد ابو اسحاق محمد ملقب بالمعتصم باللّه خليفهء عباسى برادر مأمون ( 218 - 227 )\r\n( 6 ) - معنى جمله : اندكى بدين داستان شباهت دارد\r\n( 7 ) - هول‌تر : هائل‌تر يا ترسناك‌تر\r\n( 8 ) - معنى جمله : حرفى بدنبال حرفى مىآيد ، نيز نگاه كنيد به صفحهء 190 شمارهء ( 7 )\r\n( 9 ) - معنى جمله : مطالعه افزون شود\r\n( 10 ) - ان . . . : اگر خداى توانا و بزرگ خواهد\r\n( 11 ) - افشين : بفتح اول و سكون دوم و كسر سوم لقب خيذر است كه اسلام آورد و به يارى وزير معتصم پس از پدر بفرمانروائى شهر اسروشنه از بلاد فرغانه رسيد و در سال 221 بدستور معتصم مأمور دفع بابك خرم دين شد كه مىگويند هوادار آئين مزدكى بود و بيست سال بر آذربايجان تسلط داشت\r\n( 12 ) - بودلف : قاسم بن عيسى بن ادريس . . .\r\nمكنى به ابو دلف و مشهور به عجلى از خاندان بنى عجل . . . و امير كرخ . . . يكى از سرهنگان مأمون و معتصم ( نقل از لغت‌نامهء دهخدا )\r\n( 13 ) - احمد بن ابى دؤاد : قاضى مشهور\r\n\r\n","description":"","footnote":"","page_name":" 343 ","page_number":381},
  {"content":"\r\n\r\nو از امامان معتزله درگذشته به سال 240\r\n( 14 ) - حيلت كردم : چاره و علاج كردم\r\n( 15 ) - ضجرت : بضم اول و سكون دوم و فتح سوم اندوه و ملال\r\n( 16 ) - بود : روى داد و حادث شد\r\n( 17 ) - معنى جمله : نوبت حضور تو در پيشگاه خليفه نيست\r\n( 18 ) - بارى : خلاصه ، سخن كوتاه ، شبه حرف ربط\r\n( 19 ) - معنى جمله : حادثه‌اى بزرگ پيش آمده است\r\n( 20 ) - معنى جمله : در حالى كه قرار و آرام نداشتم ( نقل از حواشى مرحوم دكتر فياض )\r\n( 21 ) - البته : قطعا و بىگمان ، نيز نگاه كنيد به صفحهء 27 شمارهء ( 2 )\r\n( 22 ) - صواب‌تر : بفتح اول راست و درست‌تر\r\n( 23 ) - بها و نعم : تركيب عطفى ، كه خوب ، كه بسيار خوب ( نقل از لغت‌نامهء دهخدا ) ؛ صورت مختصر فبها المراد و نعم المطلوب - معنى دو جمله : اگر اجازه رسيدن بحضور يابم همانا بسيار خوب است - خود ضمير مشترك در اينجا براى تأكيد است\r\n( 24 ) - وسوسه : بفتح اول و سكون دوم و فتح سوم انديشهء بد\r\n( 25 ) - حاجب نوبتى : ظاهرا هريك از حجاب ( پرده‌داران ) كه به نوبت در شبانه‌روز به كار حجابت پردازند ( نقل از لغت‌نامهء دهخدا )\r\nص 221\r\n( 1 ) - از دىباز : از ديروز تا اكنون ، متمم قيدى زمان\r\n( 2 ) - راه : رخصت و اجازه ، نيز نگاه كنيد به صفحهء 51 شمارهء ( 20 )\r\n( 3 ) - سپاس دارم : منت‌پذير و فرمانبردارم\r\n( 4 ) - دروقت :\r\nبىدرنگ و درحال\r\n( 5 ) - در ساعت : دردم و برفور\r\n( 6 ) - بسم اللّه : بنام خدا ، در سياق فارسى در اين مورد از اصوات يا شبه جمله است براى آغاز كردن كارى\r\n( 7 ) - بار است : اجازه هست\r\n( 8 ) - دررفتم : بدرون ( سراى خليفه ) رفتم\r\n( 9 ) - انديشمند : انديشه‌ناك و نگران\r\n( 10 ) - نه : جانشين « نبود »\r\n( 11 ) - يا با عبد اللّه : اى ابا عبد اللّه ، كنيهء احمد بن ابى دواد ، خطاب به كنيه براى احترام است\r\n( 12 ) - چشم مىداشتم : انتظار مىكشيدم\r\n( 13 ) - فراغت : بفتح اول استراحت و رامش\r\n( 14 ) - انا . . . : جزئى از آيهء 152 سورهء بقره ، امروز ملك اوئيم و فردا در آخرت رجوع با اوست ، نقل از ص 380 ج 1 تفسير ابو الفتوح تصحيح شعرانى ، در اين مورد در سياق فارسى از اصوات يا شبه جمله است براى بيان تأسف و خبر از مصيبت بزرگ\r\n( 15 ) - اينك : از اصوات يا شبه جمله براى تنبيه و اشاره به چيزى نزديك بمعنى هان بنگر و اكنون حاضرست و هان اينجاست - هان بنگر اين سنگ گستاخ نيم مسلمان بو الحسن افشين را\r\n( 16 ) - عداوت : بفتح اول دشمنى\r\n( 17 ) - عصبيت : بفتح اول و دوم تعصب و حميت و طرفدارى و حب مذهب\r\n( 18 ) - سهو : بفتح اول و سكون دوم غفلت و فراموشى و خبط\r\n( 19 ) - بازنشد : منصرف نشد و رها نكرد\r\n( 20 ) - مسكين : بكسر اول و سكون دوم بيچاره و حقير و ضعيف\r\n( 21 ) - مستحل : بضم اول و سكون دوم و فتح سوم و كسر چهارم حلال پندارنده ، آنكه بحلال و حرام نينديشد و بىباك و ناپروا ، اسم فاعل از استحلال\r\n\r\n","description":"","footnote":"","page_name":" 344 ","page_number":382},
  {"content":"\r\n\r\nمصدر باب استفعال\r\n( 22 ) - قبض : بفتح اول و سكون دوم چيزى را در پنجه گرفتن و بند كردن\r\n( 23 ) - اللّه اللّه : بترس از خدا ، در سياق فارسى در اين مورد از شمار اصوات يا شبه جمله است براى تنبيه و تحذير و شگفتى ، بمعنى زنهار چنين مكن\r\n( 24 ) - سوار عرب : بفتح اول كنايه از دلاور و پهلوان ، فردوسى فرمايد :\r\n تو آنى كه گويى بگيتى چو من * سوارى نباشد به صد انجمن \r\n( نقل از لغت‌نامه )\r\n( 25 ) - جبال : بكسر اول ناحيهء كوهستانى مركز ايران ، نيز نگاه كنيد به صفحهء 10 شماره ( 9 )\r\n( 26 ) - معنى جمله : چه كارهاى نمايان كرد\r\n( 27 ) - درجوشند : آشوب كنند و بهيجان آيند\r\nص 222\r\n( 1 ) - دست من بگرفته است : دست مرا به نشانهء قبول و توافق و تراضى گرفته است و پيمان بسته\r\n( 2 ) - سوگندان مغلظ : قسمهاى استوار و مؤكد ، موصوف و صفت - مغلظ : اسم مفعول از تغليظ مصدر باب تفعيل بمعنى ستبر و درشت كردن از مجرد غلظت\r\n( 3 ) - اندرافكنى : بدرون سراى اندازى و داخل شوى\r\n( 4 ) - تضرع : عجز و خوارى ، نيز نگاه كنيد به صفحهء 28 شمارهء ( 8 )\r\n( 5 ) - بازشوى : به روى ، باز پيشوند فعل براى تأكيد مانند باى تأكيد\r\n( 6 ) - بقليل و كثير : به اندك و بسيار\r\n( 7 ) - معنى جمله : حكم ازلى به انجام مىرسد و سرنوشت كار خود را خواهد كرد ، بكرد : باصطلاح مستقبل محقق الوقوع است بصيغهء ماضى ، نيز نگاه كنيد به صفحهء 159 شمارهء ( 16 )\r\n( 8 ) - محلت وزيرى : كوى وزيرى\r\n( 9 ) - تاخته : تازان و بتاخت قيد حالت يا حال\r\n( 10 ) - طيلسان : بفتح اول و سكون دوم و فتح سوم نوعى از رداء و فوطهء ويژهء قضات و خطباء ، معرب تالشان - طيلسان از من جدا شده : ردا از دوش من افتاده ، جمله حاليه بحذف « بود »\r\n( 11 ) - روز : مجازا بمعنى صبح\r\n( 12 ) - معنى جمله : مبادا اندكى دير رفته باشم\r\n( 13 ) - معنى جمله : كار از دست رفته باشد ، جملهء حاليه\r\n( 14 ) - مرتبه‌داران :\r\nمأموران تشريفات\r\n( 15 ) - هول : بفتح اول و سكون دوم بمعنى هائل و ترسناك ، به كار رفتن اسم بجاى صفت براى مبالغه در وصف\r\n( 16 ) - صدر : بفتح اول و سكون دوم مسند ، نيز نگاه كنيد به صفحهء 165 شمارهء ( 3 )\r\n( 17 ) - نطع : بفتح اول و سكون دوم بمعنى سفره و فرش چرمى ( نقل از حواشى مرحوم دكتر فياض ) - معنى جمله : سفرهء چرمى در پائين ايوان سقف‌دار گسترده بود ، جملهء حاليه ، همچنين است حال جمله‌هاى معطوف بر آن\r\n( 18 ) - سياف : بفتح اول شمشير زن و مراد جلاد\r\n( 19 ) - ده : بكسر اول فعل امر از دادن بمعنى زدن نيز نگاه كنيد به صفحهء 35 شمارهء ( 25 )\r\n( 20 ) - معنى جمله : رگهاى گردنش از خشم برجسته و متورم شد\r\n( 21 ) - فرودكردى : به زير مىآورد\r\n\r\n","description":"","footnote":"","page_name":" 345 ","page_number":383},
  {"content":"\r\n\r\nص 223\r\n( 1 ) - پيوستم : آغاز كردم يا سر كردم\r\n( 2 ) - نبايد كه : مبادا\r\n( 3 ) - شمشير بران : تيغ فرودآر و بزن\r\n( 4 ) - فراايستادم : ايستادگى كردم و ثبات ورزيدم و پافشارى و تحمل كردم\r\n( 5 ) - عجم : بفتح اول و دوم مردم غير عرب در اينجا مراد ايرانى\r\n( 6 ) - مردك : مرد پست و حقير ؛ ك پسوند مفيد معنى تحقير است\r\n( 7 ) - اسروشنه : بضم اول و سكون دوم و ضم سوم ، « شهرى و ناحيتى است در ماوراءالنهر ، نقل از حواشى مرحوم دكتر فياض »\r\n( 8 ) - بزه‌يى بزرگ :\r\nگناهى بزرگ - بزه : بفتح اول و هاى ملفوظ يا غير ملفوظ در آخر بمعنى گناه و خطا ، نظامى دربارهء يزدگرداثيم ( بزه‌گر ) فرمايد :\r\n از بزه كردنش عجب ماندند * بزه‌گر زين جنايتش خواندند \r\n( نقل از لغت‌نامهء دهخدا )\r\n( 9 ) - از بهر قاسم عيسى را : براى قاسم عيسى - از بهر . . . را : شبه حرف اضافه\r\n( 10 ) - بارخدائى : بزرگى و سرورى ؛ فرخى فرمايد :\r\n حق‌شناسى است كه از بارخدائى نكند * در حق هيچ‌كسى تا بتواند تقصير \r\n( نقل از لغت‌نامه ) - بارخدا اسم مركب بمعنى مولى و پروردگار\r\n( 11 ) - مزد : ثواب و اجر\r\n( 12 ) - چنين سگى : سگى بدين گونه ، به استعاره مراد افشين\r\n( 13 ) - كتف : بكسر اول و سكون دوم شانه‌گاه ، فردوسى فرمايد :\r\n دو مار سيه از دو كتفش برست * غمين گشت و از هر سوئى چاره جست \r\n( نقل از آنندراج )\r\n( 14 ) - معنى جمله : چند ازاين‌گونه لابه و خواهش ، استفهام مجازا مفيد نهى يعنى بيش از اين خواهش و لابه مكن\r\n( 15 ) - دلتنگىيى : دلتنگيى يا ملالى\r\n( 16 ) - خوى : با ثانى معدوله بر وزن مى عرق انسان و حيوانات ديگر باشد ( نقل از برهان قاطع )\r\n( 17 ) - بشد : رفت يا روان شد\r\n( 18 ) - مردارى : بضم اول لاشه ، در اينجا بمعنى نجس و پليد و به استعاره مقصود افشين است\r\n( 19 ) - گزاف : بكسر اول بيهوده و هرزه\r\n( 20 ) - خطر : كار بزرگ پرآفت - خطرى بكنم : خود را در خطر افكنم و بهلاك نزديك سازم\r\n( 21 ) - حضرت وى : درگاه او\r\n( 22 ) - گذشت : تمام شد - يعنى تاكنون از خود مىگفتم و آن تمام شد اينك پيغام امير المؤمنين ( نقل از حواشى دكتر فياض )\r\nص 224\r\n( 1 ) - تعرض مكن : آسيب و آزار مرسان\r\n( 2 ) - بدل : بفتح اول و دوم هرچه بجاى ديگرى باشد ، عوض\r\n( 3 ) - قصاص : بكسر اول كشنده را كشتن و جراحت كردن عوض جراحت ، مصدر باب مفاعله\r\n( 4 ) - بدست و پاى بمرد : سخت ترسان و هراسان شد ، نيز نگاه كنيد به صفحهء 51 شمارهء ( 10 )\r\n( 5 ) - مزكى : تزكيه‌شده ، به پاكى و پارسائى توصيف شده ، بضم اول\r\n\r\n","description":"","footnote":"","page_name":" 346 ","page_number":384},
  {"content":"\r\n\r\nو فتح دوم و الف مقصوره در آخر ، اسم مفعول از تزكيه\r\n( 6 ) - معدل : عادل شمرده‌شده ، آنكه عدالت و درستى وى مورد تصديق باشد ؛ اسم مفعول از تعديل\r\n( 7 ) - دست : گونه و قسم\r\n( 8 ) - لبيك : يعنى استاده‌ام در خدمت تو استادنى . . . و اين كلمهء ايجاب هست ، هرگاه مخدومى خادمى را بطلب ندا كند خادم در جواب گويد لبيك . . . ( نقل از آنندراج ) - لب : بفتح اول و تشديد ثانى بمعنى اقامت كردن است كه در اينجا براى تأكيد به صورت تثنيه به كار رفته و نون تثنيه بسبب اضافهء بضمير ( ك ) طبق قاعده حذف شده است\r\n( 9 ) - كسها : كسان و همراهان و قوم\r\n( 10 ) - تگ : بفتح اول بسيار تند رفتن و پويه\r\n( 11 ) - مدهوش : متحير و سرگشته ، اسم مفعول از دهشت\r\n( 12 ) - آن را : آن مرد را ( بودلف را )\r\n( 13 ) - براثر : بر پى\r\n( 14 ) - عرق بر من نشسته : خوى بر تن من پديد آمده ، صفت مركب ، از لحاظ دستورى اين صفت حال است\r\n( 15 ) - دم بر من چيره شده : نفس بر من مسلط شده ، به كنايه يعنى نفس نفس زنان\r\n( 16 ) - تلطف : لطف و مهر ورزيدن ، مصدر باب تفعل\r\n( 17 ) - بر روى من رسيد : بر سرم آمد و براى من پيش آمد ، نظامى فرمايد :\r\n چه خواريها كزو نامد برويم * بيا تا كج نشينم راست گويم \r\n( نقل از لغت‌نامه )\r\n( 18 ) - معنى دو جمله : سخت افسوس مىخورم بر حال اسلام كه از خبث كفر نامسلمانى اين خوارى و ذلت را بايد تحمل كرد ، اين عبارت را به صورت ديگر نيز توان خواند\r\n( 19 ) - بفسردم : افسرده و سرد شدم و دست و دلم به كار نرفت\r\nص 225\r\n( 1 ) - سخت درد كرده بود : نيك آزرده و متأثر كرده بود\r\n( 2 ) - نه راست باشد : راست و درست نباشد ، تقديم حرف نفى براى تأكيد\r\n( 3 ) - الحاح : ستيزه و لجاجت كردن ، مصدر باب افعال\r\n( 4 ) - اجابت : پاسخ دادن و قبول كردن ، مصدر باب افعال\r\n( 5 ) - بازخانه : به خانه ، باز حرف اضافه\r\n( 6 ) - خويشتن‌دار : خويشتن‌دارى در اين كتاب بمعنى خوددارى و ضبط نفس استعمال شده است . . . ( نقل از حواشى مرحوم دكتر فياض )\r\n( 7 ) - بدست و پاى مرده :\r\nهراسان و ترسان ، حال براى افشين ، همچنين است شكسته بمعنى شرمسار و سرافكنده و ملول و آزرده\r\n( 8 ) - بازگشت : برفت ( نقل از حواشى مرحوم دكتر فياض )\r\n( 9 ) - معنى جمله :\r\nچگونه ادا كردن پيام داده نشده را جايز شمردى\r\n( 10 ) - مزد : ثواب\r\n( 11 ) - نگيرد : مؤاخذه نكند\r\n( 12 ) - راست : براستى ، قيد تأكيد\r\n( 13 ) - عزيزا مكرما : باعزت و بزرگداشت ، قيد روش\r\nص 226\r\n( 1 ) - نشسته : جلوس كرده ، حال براى قاسم\r\n( 2 ) - كرامت : بفتح اول بزرگداشت ، نيز نگاه\r\n\r\n","description":"","footnote":"","page_name":" 347 ","page_number":385},
  {"content":"\r\n\r\nكنيد به صفحهء 31 شمارهء ( 9 )\r\n( 3 ) - و اللّه . . . : و خداى داناترست\r\n( 4 ) - بر دار كردن :\r\nبدار كشيدن و مصلوب كردن\r\n( 5 ) - حسنك وزير : مراد منشى فاضل و وزير معروف سلطان محمود غزنوى است كه از خاندان ميكائيليان نيشابور بود و در سالهاى آخر سلطنت محمود بجاى احمد بن حسن ميمندى به وزارت گماشته شد و چون در نشاندن امير محمد برادر سلطان مسعود بر تخت سلطنت كوشيده بود ، به قرمطى بودن متهم و بدار آويخته شد ، نام وى ابو على حسن بن محمد ميكال يا ميكالى بود كه بحسنك شهرت داشت\r\n( 6 ) - شد : يعنى خواهم شد ( نقل از حواشى مرحوم دكتر فياض )\r\n( 7 ) - ذىالحجه . . . : بكسر حاء ماه حج ذىالحجة سال 450\r\n( 8 ) - فرخ روزگار : عهد فرخنده و مبارك ، صفت و موصوف\r\n( 9 ) - فرخ‌زاد : فرخزاد بن مسعود بن محمود غزنوى ( 444 - 451 ) هشتمين پادشاه اين سلسله است و ناصر دين اللّه از القاب مسعود غزنوى است\r\n( 10 ) - اطال . . . : خداوند زندگانى او را دراز گرداناد\r\n( 11 ) - در گوشه‌يى افتاده : صفت مركب ساخته‌شده از مادهء فعل ماضى بمعنى فاعلى ، حال براى يك‌دو تن\r\n( 12 ) - خواجه بو سهل : مراد محمد بن حسن زوزنى اديب بزرگ و رئيس ديوان عرض مسعود ، نيز نگاه كنيد به صفحهء 21 شمارهء ( 15 )\r\n( 13 ) - گذشته شده است : درگذشته است ، ماضى نقلى ، نيز نگاه كنيد به صفحهء 206 شمارهء ( 7 )\r\n( 14 ) - معنى دو جمله : اگرچه از وى به من جفا و آسيب رسيد ، به‌هيچ‌روى به كار وى كارى نداريم\r\n( 15 ) - تزيد : بتكلف افزودن در سخن و دروغ گفتن ( نقل از منتهى الارب ) ، مصدر باب تفعل از مجرد زيادة بكسر اول افزونى\r\n( 16 ) - اين بو سهل : مراد بو سهل زوزنى ، آوردن صفت اشاره بر اسم خاص براى مزيد تعريف و تصريح است\r\n( 17 ) - زعارت : بفتح اول تندى مزاج و بدخوئى\r\n( 18 ) - لا تبديل . . . : هيچ‌گونه تبديل و دگرگون گردانيدن در آفرينش خداى نيست ، جزئى است از آيهء 30 سورهء روم ( 30 )\r\n( 19 ) - جبار : سخت‌دل و بىرحم\r\n( 20 ) - لت : بفتح اول زدن و كوفتن و شلاق و گرز ( برهان قاطع )\r\n( 21 ) - فروگرفتى :\r\nبازداشت و دستگير مىكرد\r\n( 22 ) - از كرانه بجستى : از گوشه و كنار به ميان ميدان خصومت مىپريد\r\n( 23 ) - تضريب : سخن‌چينى نمودن ، مصدر باب تفعيل از مجرد ضرب بمعنى زدن\r\n( 24 ) - لاف زدى : خويشتن‌ستايى و خودنمائى مىكرد\r\nص 227\r\n( 1 ) - معنى دو جمله : و اگر بدى كرد ، خود نيز بدى ديد و مزهء آن را چشيد\r\n( 2 ) - فرو نتوانست برد : در كام بدخواهى خود نتوانست فروكشد\r\n( 3 ) - عاقبت‌نگر : آخربين و - دورانديش\r\n( 4 ) - مخدوم : خدمت كرده‌شده ، اسم مفعول ، مراد صاحب و سرور و خداوند\r\n( 5 ) - خيانتى كرد : بجاى خيانتى كرده باشد\r\n( 6 ) - معنى جمله : يعنى روش حسنك غير از روش بو نصر بود درين باب ( نقل از حواشى مرحوم دكتر فياض )\r\n( 7 ) - هواى امير محمد : هواخواهى\r\n\r\n","description":"","footnote":"","page_name":" 348 ","page_number":386},
  {"content":"\r\n\r\nو دوستى امير محمد\r\n( 8 ) - اكفاء : بفتح اول و سكون دوم جمع كفو بضم اول و سكون دوم بمعنى همتا\r\n( 9 ) - جعفر برمكى : جعفر فرزند يحيى بن خالد برمكى است ، خالد بهنگام دعوت ابو مسلم باسلام گرويد ، برمك بفتح اول و سكون دوم و فتح سوم لقب عام رؤساى بتكدهء بودائى نوبهار بلخ بوده است ، يحيى پسر خالد در رساندن هارون به خلافت بسيار فداكارى كرد و به وزارت هارون رسيد ، فرزندانش فضل و جعفر و محمد و موسى بيشتر كارها را از دست خليفه گرفتند . هارون از افزايش قدرت برامكه سخت به وحشت افتاد و در سال 187 جعفر را كشت و پدر و برادران او را به زندان انداخت\r\n( 10 ) - محال :\r\nبضم اول باطل و خطا\r\n( 11 ) - چخيدن : بفتح اول ستيزه كردن و دم زدن\r\n( 12 ) - جنب :\r\nبفتح اول و سكون دوم پهلو\r\n( 13 ) - معنى جمله : جمله معترضه است و مقصود آن است كه بو سهل از حيث حشمت كمتر از حسنك بود و از حيث فضل برتر ، اما فضل صحبت ديگرى است . . . ( نقل از حواشى مرحوم دكتر فياض )\r\n( 14 ) - تعدى : ستم كردن و از حد درگذشتن ، مصدر باب تفعل از مجرد عدوان\r\n( 15 ) - خداوند خود : سرور و مولاى خويش مراد سلطان محمود\r\n( 16 ) - مركب چوبين : كنايه از تابوت\r\n( 17 ) - درين كيستند : در اين كار كسى بشمار نمىآيند ، استفهام مجازا مفيد نفى\r\n( 18 ) - تهور : با بىباكى در كارى قدم نهادن\r\n( 19 ) - اغضا : چشم‌پوشى كردن ، مصدر باب افعال مخفف اغضاء\r\n( 20 ) - القدح . . . : طعن كردن در كار پادشاهى و آشكار كردن راز و دست‌درازى بحرم و اهل آن و به خدا پناه مىبريم از ترك نصرت و فروگذاشت ياريش\r\n( 21 ) - رايض : رام‌كننده و رياضت‌دهندهء اسب ، اسم فاعل ، از لحاظ دستورى عطف بيان « على »\r\n( 22 ) - استخفاف : خوار و خفيف داشتن ، مصدر باب استفعال\r\n( 23 ) - بازجست : پژوهش و مؤاخذه ، اسم ( مصدر مرخم )\r\n( 24 ) - انتقام : كينه كشيدن ، مصدر باب افتعال از مجرد نقمه بكسر اول كينه‌كشى\r\n( 25 ) - تشفى :\r\nتسكين و آرامش يافتن از خشم و درد ، از غضب و كينه رستن ، مصدر باب تفعل از مجرد شفا\r\n( 26 ) - العفو . . . : گذشت و بخشايش آنست كه در هنگام توانائى باشد ، نيز نگاه كنيد به صفحهء 182 شمارهء ( 3 )\r\nص 228\r\n( 1 ) - قال . . . : گفت ايزد كه ياد وى گرامى است و گفتارش راست و درست\r\n( 2 ) - الكاظمين . . . : جزئى است از آيهء 129 سورهء آل عمران ( 3 ) در شأن پرهيزگاران ، « فروخورندگان خشم و درگذرندگان از گناه و عقوبت مردم و خداوند نيكوكاران را دوست دارد . »\r\n( 3 ) - به بند : پاى در زنجير\r\n( 4 ) - پوشيده : پنهانى ، قيد روش و وصف\r\n( 5 ) - محابا :\r\nفروگذاشت كردن ، مخفف محاباة مصدر باب مفاعله\r\n( 6 ) - مىدميد : وسوسه مىكرد و با چرب زبانى او را متقاعد مىكرد و فريب مىداد\r\n( 7 ) - حليم : بفتح اول بردبار\r\n( 8 ) - معتمد عبدوس :\r\n\r\n","description":"","footnote":"","page_name":" 349 ","page_number":387},
  {"content":"\r\n\r\nعبدوس كه از نزديكان سلطان مسعود بود و سخت مورد اعتماد وى ، از لحاظ دستورى عبدوس عطف بيان يا بدل معتمد است و معتمد بهترست كسرهء اضافه نداشته باشد تا با اضافهء تخصيصى مشتبه نشود\r\n( 9 ) - روزى . . . شنودم : به نظر مىرسد يك جمله معترضه باشد كه بيهقى مىگويد « سخن عبدوس را من از استادم شنوده و در اينجا نقل كرده‌ام »\r\n( 10 ) - حجت بزرگتر : دليل بسيار بزرگ يا بزرگترين دليل\r\n( 11 ) - قرمطى : بفتح اول و سكون دوم و فتح سوم و كسر چهارم منسوب به قرامطه در اينجا مراد پير و خلفاى فاطمى مصر ، نيز نگاه كنيد به صفحهء 18 شمارهء ( 17 )\r\n( 12 ) - القادر باللّه : مراد بيست و ششمين خليفه عباسى احمد ملقب به القادر باللّه ( 381 - 422 ) است\r\n( 13 ) - بيازرد : رنجيد ، بوجه لازم به كار رفته\r\n( 14 ) - نامه از امير محمود بازگرفت : خليفه با محمود قطع مكاتبه كرد\r\n( 15 ) - از اين :\r\nاز خلعت گرفتن حسنك ، اين ضمير اشاره - مىگويد مضارع استمرارى ، فاعل آن القادر باللّه\r\n( 16 ) - لوا : مخفف لواء بمعنى درفش و علم\r\n( 17 ) - تا : حرف ربط - معنى جمله : بگذار تا فكر كنم و از تردد و شك بيرون آيم\r\n( 18 ) - معنى جمله : عبدوس با بو سهل زوزنى خصومت داشت ، نيز نگاه كنيد به صفحهء 186\r\n( 19 ) - بار : رخصت ملاقات و اجازه رسيدن به خدمت پادشاه\r\n( 20 ) - طارم : بناى گنبدى شكل ، نيز نگاه كنيد به صفحهء 193 شمارهء ( 16 )\r\n( 21 ) - معنى جمله : اين قصدهاى بد بمراد او اجراء نشد و ميسر نگشت ، ش ضمير مفعولى است و قصدها فاعل فعل « نرفت »\r\n( 22 ) - اختيار : در اينجا بمعنى مختار ، به كار رفتن اسم به صورت صفت\r\n( 23 ) - خلعت مصريان : تشريف خلفاى فاطمى مصر\r\n( 24 ) - رغم : بفتح اول و سكون دوم ناپسندى و كراهت داشتن\r\nص 229\r\n( 1 ) - مبالغت : كوتاهى نكردن در كوشش ، مصدر باب مفاعله\r\n( 2 ) - به روزگار وزارتش : در ايام وزارت حسنك ، نگاه كنيد به صفحهء 226 شمارهء ( 5 )\r\n( 3 ) - دراعه : بضم اول جبه و بالاپوش فراخ\r\n( 4 ) - اى سبحان اللّه : در سياق فارسى در اين مورد از اصوات يا شبه جمله است براى بيان تعجب بمعنى شگفتا يا در شگفتم ، مركب است از « اى » حرف ندا + سبحان اللّه ( پاك و منزه مىدانم خداى را ) ، اى حرف ندا در اين تركيب براى تأكيد تعجب است و از جزء دوم معنى لغوى آن مراد نيست\r\n( 5 ) - شقر : به صورت ثغر و شعر و شغر در نسخه‌ها نيز ضبط شده است ، مرحوم دكتر فياض در حاشيه نوشته‌اند « از اين صورتها تنها صورتى كه معنى مناسبت دارد همان شقر با قاف است كه لغتى است عربى بمعنى اندوه بدل نشسته . . . »\r\n( 6 ) - كالنجر : بفتح لام و سكون نون و فتح جيم ؛ اين كلمه مركب است از دو لفظ هندى كه كالن بمعنى سياه و جر معرب كر بكاف تازى و راء غليظ كه مخصوص لهجهء اهل هند است پس كالنجر بمعنى سياه قلعه و اين قلعه در شمالى لاهور و در جنوب كشمير\r\n\r\n","description":"","footnote":"","page_name":" 350 ","page_number":388},
  {"content":"\r\n\r\nبود در ايام قديم ( نقل از حواشى مرحوم دكتر فياض )\r\n( 7 ) - بازداشته : به حال بازداشت ، نيز نگاه كنيد به صفحهء 208 شمارهء ( 2 )\r\n( 8 ) - حق و ناحق : بدرست يا نادرست مقصود مطلقا\r\n( 9 ) - قدر خان : پادشاه آل افراسياب ، نگاه كنيد به صفحهء 63 شمارهء ( 16 )\r\n( 10 ) - بنشاندند :\r\nعزل و بازداشت كردند\r\n( 11 ) - خبرهاى حقيقت : موصوف و صفت ، به كار رفتن اسم ( حقيقت ) بجاى صفت ( حقيقى )\r\n( 12 ) - پادشاه : فرمانروا و صاحب اختيار و پاسبان ملك\r\n( 13 ) - مرحوم دكتر فياض در حاشيه نوشته‌اند : به نظر من اين چند جمله ( اگر به روى تا . . . بيزارم ) خالى از ابهام و پيچيدگى نيست و محتمل است كه بسهو ناسخان پس و پيشى در كلمات و جمله‌ها رخ داده باشد . منطق انشا با رعايت نسخه‌ها اقتضاى ترتيبى مىكند بدين صورت : آنچه فرمودنى است بفرمايد اگر بر وى قرمطى درست گردد ، و من در خون وى سخن نگويم كه من از خون همه جهانيان بيزارم ، و پوست بازكرده بدان گفتم كه تا وى را ( حسنك را ) در باب من سخن گفته نيايد بدانكه وى را [ احمد حسن را 
  ] در اين مالش كه منم [ حسنك 
  ] مرادى بوده است و هرچند چنين است الخ - در اين مالش كه منم مقصود در اين عقوبت و گوشمال كه من گرفتار شدم\r\n( 14 ) - تولد گردد : پديد آيد\r\n( 15 ) - كمين : بفتح اول پنهان شدن به قصد دشمن يا شكار و پنهان شونده به قصد كسى\r\n( 16 ) - مجلسى كرد : سلطان مسعود با استادم انجمن كرد و به مشاوره پرداخت\r\n( 17 ) - او : مراد بو نصر مشكان استاد بيهقى\r\nص 230\r\n( 1 ) - مصريان : مقصود خلفاى فاطمى مصر\r\n( 2 ) - درايستادم : آغاز نمودم و به سماجت دنبال كردم\r\n( 3 ) - وادى القرى : بكسر دال و ضم قاف و الف مقصوره در آخر ، ناحيه‌ايست بين مدينه و شام از توابع مدينه ( نقل از لغت‌نامهء دهخدا )\r\n( 4 ) - موصل : بفتح اول و سكون دوم و كسر سوم بزرگترين شهر در شمال عراق\r\n( 5 ) - راه گردانيدن : راه تغيير دادن يا راه برتافتن\r\n( 6 ) - بازنشدن : نرفتن\r\n( 7 ) - مگر : همانا ، قيد تأكيد\r\n( 8 ) - باديه : صحرا ، در اينجا به صورت معرفه مراد صحراى عربستان يا بادية العرب است\r\n( 9 ) - معنى جمله : عبور از راه صحرا موجب هلاك حاجيانى مىشد كه همراه وى بودند - ظاهرا رسم بوده است كه امير الحاج يا ملك الحاج پس از زيارت خانهء خدا در بازگشت با حاجيان ببغداد مىرفتند تا به خليفه اظهار بندگى و اخلاص كنند\r\n( 10 ) - صورت كردند : گزارش به دروغ دادند و سخن‌چينى كردند\r\n( 11 ) - آزار گرفت : رنجه خاطر شد\r\n( 12 ) - لجوجى : بفتح اول ستيزندگى و لجاجت ، اسم مصدر\r\n( 13 ) - ضجرت : بضم اول تنگدلى ولى در اينجا بمعنى ستيزه‌كارى و لجاجت\r\n( 14 ) - خرف : بفتح اول و كسر دوم تباه عقل از پيرى\r\n( 15 ) - درست گردد :\r\nثابت و محقق شود\r\n( 16 ) - رسيدى : مىرسيد\r\n( 17 ) - پرورده‌ام : تربيت كرده و برآورده و بزرگ كرده‌ام ؛ او ( حسنك ) به مبادى در ملازمت سلطان محمود بسر مىبرد و در سفر و حضر\r\n\r\n","description":"","footnote":"","page_name":" 351 ","page_number":389},
  {"content":"\r\n\r\nهميشه با او بود تا آنگاه كه سلطان بر اريكهء ملك نشست او را رياست نيشابور داد . . . ( نقل از لغت‌نامهء دهخدا )\r\n( 18 ) - معنى جمله : اگرچه اين سخن تند خشم‌آلود بغرور سلطنت گفته شد ( چه سلطان محمود پادشاهى دلير و بىباك و مقتدر و فاتح بوده است )\r\n( 19 ) - بندگان و خداوندان : چاكران و خواجگان در اينجا مراد از خداوند خليفه و مقصود از بنده سلطان محمود است\r\n( 20 ) - طرايف : بفتح اول جمع طريفه چيزهاى نادر و نو و دلپسند\r\n( 21 ) - آن مصريان : از آن خلفاى فاطمى مصر\r\n( 22 ) - بازآمد : بازگشت ( رسول از بغداد )\r\n( 23 ) - معنى جمله : تألم خاطر بر سلطان سخت عارض شده بود\r\n( 24 ) - با آن همه : با اين وصف يا با وجود آن ، شبه حرف ربط براى استدراك يعنى رفع توهم\r\n( 25 ) - تعصب : حمايت و پشتى كردن از دين و قوم خود و عداوت و كينه‌ورزى ، مصدر باب تفعل\r\n( 26 ) - فرمان يافت : به كنايه يعنى مرد\r\n( 27 ) - گفت : يعنى امير مسعود گفت ( نقل از حواشى مرحوم دكتر فياض )\r\nص 231\r\n( 1 ) - مزكيان : شاهدانى كه به پارسائى و پاكى موصوف باشند جمع مزكى ، نيز نگاه كنيد به صفحهء 224 شمارهء ( 5 )\r\n( 2 ) - قباله : بفتح اول خط شرعى ، سند\r\n( 3 ) - خواجه‌شماران :\r\nظاهرا يعنى اشخاصى كه در شمار خواجگان بودند ( نقل از حواشى مرحوم دكتر فياض )\r\n( 4 ) - بو القاسم كثير : در زمان محمود وزير و صاحب ديوان عرض بوده است ، نيز نگاه كنيد به صفحهء 78 شمارهء ( 11 )\r\n( 5 ) - بو سهل حمدوى : وزير امير محمد برادر مسعود ، نيز نگاه كنيد به صفحهء 15 شمارهء ( 25 )\r\n( 6 ) - دانشمند نبيه : فقيه نبيه\r\n( 7 ) - حاكم لشكر :\r\nحاكم لشكر يكى از مناصب لشكرى عهد غزنويان ( نقل از لغت‌نامهء دهخدا ) ظاهرا همان قاضى لشكر است\r\n( 8 ) - نصر خلف : نصر بن خلف ، عطف بيان يا بدل حاكم لشكر\r\n( 9 ) - فراروى : سرشناس و معروف ( لغت‌نامهء دهخدا )\r\n( 10 ) - كوكبه : بفتح اول و سكون دوم و فتح سوم جماعت مردم\r\n( 11 ) - قوم : گروه\r\n( 12 ) - بود : گذشت و سپرى شد\r\n( 13 ) - حبر :\r\nبكسر اول و سكون دوم سياهى دوات ( مركب ) - حبرى رنگ صفت تركيبى ، جبه موصوف\r\n( 14 ) - با سياه مىزد : مايل به سياه بود يا سياه‌گونه بود\r\n( 15 ) - خلق‌گونه : بفتح اول و دوم نيم فرسوده ، صفت تركيبى\r\n( 16 ) - دراعه : بضم اول بالاپوش فراخ\r\n( 17 ) - ردا : بكسر اول عبا و خرقه مخفف رداء - سخت پاكيزه : صفت ردا - سخت قيد پاكيزه\r\n( 18 ) - دستارى نشابورى : بفتح اول و سكون دوم عمامه‌اى برسم اهل نيشابور كه همشهريان حسنك بودند\r\n( 19 ) - ماليده : بر هم نهاده و مرتب ، صفت دستار\r\n( 20 ) - موزه ميكائيلى نو : كفش ميكائيلى نو ، موصوف و صفت - نوعى موزه منسوب به ميكائيل ( نقل از لغت‌نامهء دهخدا )\r\n( 21 ) - ماليده : در لغت‌نامهء دهخدا آمده است ، « ظاهرا بمعنى بر هم نهاده و مرتب » - شايد\r\n\r\n","description":"","footnote":"","page_name":" 352 ","page_number":390},
  {"content":"\r\n\r\nچنان كه برخى حدس زده‌اند ماليده در اينجا مصحف باليده باشد بمعنى بلند و درازشده ، مصدر آن باليدن\r\n( 22 ) - پوشيده كرده : پنهان داشته ، مسند ، موى مسند اليه ، مىبود رابطه\r\n( 23 ) - حرس : بفتح اول و دوم پاسبانان جمع حارس و نيز بمعنى كشيك‌خانه - والى حرس :\r\nحاكم و فرمانده پاسبانان يا رئيس كشيك‌خانه\r\n( 24 ) - دست : صنف و گونه\r\n( 25 ) - معنى جمله : خواجه بو سهل را برين كار كه برانگيخت و واداشت\r\n( 26 ) - آب خويش : آبروى خود\r\n( 27 ) - براثر : بر پى ( قضات و فقها )\r\n( 28 ) - مكرمت : بفتح اول و سكون دوم و ضم سوم بزرگداشت و اكرام و جوانمردى و نوازش\r\n( 29 ) - اگر خواستند يا نه : خواه‌ناخواه\r\n( 30 ) - نه‌تمام : نيم‌تمام\r\n( 31 ) - مىژكيد : بفتح سوم يعنى از روى خشم و قهر در زير لب سخن مىگفت\r\n( 32 ) - بتابيد : خشمگين و در تاب شد\r\nص 232\r\n( 1 ) - را : براى ، حرف اضافه\r\n( 2 ) - برسيد : به پايان آمد و تمام شد و سپرى گشت\r\n( 3 ) - كرا كند يا كرى كند : بكسر اول ارزش دارد و لايق و سزاوار باشد\r\n( 4 ) - معنى جمله : من برتر از حسين بن علىّ بن ابى طالب نيستم\r\n( 5 ) - صفرا بجنبيد : به كنايه يعنى خشمگين شد\r\n( 6 ) - فرا : حرف اضافه بمعنى به\r\n( 7 ) - معنى جمله : نزديك بود كه به ناسزا گفتن پردازد\r\n( 8 ) - كه :\r\nحرف ربط براى تعليل - معنى دو جمله : آيا اين انجمن شاهى احترامى ندارد ؟ چه ما بفرمان سلطان در آن فراهم آمده‌ايم\r\n( 9 ) - كارى را : براى كارى بزرگ ؛ آوردن ياى وحدت براى تعظيم و تعريف است ؛ سعدى فرمايد :\r\n اگر درويش در حالى بماندى * سردست از دو عالم برفشاندى \r\nص 162 گلستان بكوشش نگارنده\r\n( 10 ) - ضياع : بكسر اول جمع ضيعه بمعنى آب و زمين\r\n( 11 ) - طوع : بفتح اول و سكون دوم فرمان بردن\r\n( 12 ) - حاكم : داور و قاضى\r\n( 13 ) - سجل كرد : بكسر اول و دوم فتوى داد و تصديق و تأييد و ثبت كرد\r\n( 14 ) - مجلس : در اينجا بمعنى گزارش و صورت جلسه يا صورت مجلس\r\n( 15 ) - على الرسم . . . : بشيوهء مرسوم در مثل و مانند اين ( قضيه )\r\n( 16 ) - ژاژ مىخائيدم : ياوه مىگفتم و هرزه‌سرائى مىكردم - ژاژ : گياهى است سفيد و خاردار و بدمزه كه اشتر چندانكه بخايد فروبردن نتواند ( لغت‌نامه ) ، كنايه از سخن هرزه\r\n( 17 ) - بستم : يعنى با اكراه . . . ( نقل از حواشى مرحوم دكتر فياض )\r\n( 18 ) - نواخته داشتم : نواختم ، مصدر مركب\r\nص 233\r\n( 1 ) - مستوجب : مستحق و سزاوار ، اسم فاعل از استحقاق\r\n( 2 ) - خداوند فرمايد : پادشاه فرمان دهد\r\n( 3 ) - معنى جمله : ولى ايزد بخشاينده مرا بدين حال ترك نكند و يارى نمايد\r\n\r\n","description":"","footnote":"","page_name":" 353 ","page_number":391},
  {"content":"\r\n\r\n( 4 ) - بحل كند : بكسر اول و دوم ببخشد و حلال كند ، فعل مركب از به ( حرف اضافه ) + حل ( مأخوذ از حل عربى بتشديد دوم بمعنى حلال ) + كند\r\n( 5 ) - آب در چشم آورد : اشك در ديدهء خواجه حلقه زد\r\n( 6 ) - پذيرفتم از خداى : با خداوند عهد كردم\r\n( 7 ) - تيمار :\r\nغمخوارى و محافظت\r\n( 8 ) - صفرا : مخفف صفراء نام خلط زرد معروف ، مجازا بمعنى خشم\r\n( 9 ) - مجلس : گزارش جلسه يا صورت مجلس\r\n( 10 ) - بماليد : گوشمال داد\r\n( 11 ) - معنى جمله : احترام و شكوه وزير ما را مىبايست حفظ كرد\r\n( 12 ) - بيش : ديگر ، از اين پس ، قيد\r\n( 13 ) - عبد الرزاق : پسر خواجه احمد حسن ميمندى وزير سلطان مسعود\r\n( 14 ) - نبايد كه رقعتى نويسد : مبادا رقعه‌اى بنگارد - رقعه : بضم اول و سكون دوم نامهء مختصر\r\n( 15 ) - بنوشتمى :\r\nماضى استمرارى است بمعنى مىنوشتم ، كه در اينجا براى استمرار نيست و مفيد تأكيدست يعنى بيقين مىنوشتم\r\n( 16 ) - تباه كرده‌ايد : كار را خراب كرده‌ايد\r\n( 17 ) - پيك : بفتح اول و سكون دوم پيام‌آور و قاصد و فرستاده\r\n( 18 ) - راست كردند : ترتيب دادند و درست كردند و ساختند\r\n( 19 ) - كه : حرف ربط براى توضيح و تفسير جملهء پيش\r\n( 20 ) - بر رغم : برغم ، به ناخواه و ناپسند ، نيز نگاه كنيد به صفحهء 228 شمارهء ( 24 )\r\n( 21 ) - خليفهء شهر : داروغه و شهربان\r\n( 22 ) - مصلاى بلخ : نمازگاه شهر بلخ ، نيز نگاه كنيد به صفحهء 36 شمارهء ( 11 )\r\n( 23 ) - شارستان : قسمت اصلى شهر ، نيز نگاه كنيد به صفحهء 37 شمارهء ( 11 )\r\nص 234\r\n( 1 ) - بالايى : مكانى بلند و مرتفع ، صفت جانشين موصوف\r\n( 2 ) - معنى جمله : چون حسنك را از كنار بازار عاشقان بيرون بردند\r\n( 3 ) - پذيره : پيشواز و استقبال ، اسم مصدر از پذيرفتن\r\n( 4 ) - مؤاجر : بضم اول و كسر چهارم ، آنكه زن خود را مباح كند ( زن به مزد ) اسم فاعل از مؤاجره مصدر باب مفاعله\r\n( 5 ) - حركت ناشيرين : كار ناپسند و بد ، مراد ناسزاگوئى\r\n( 6 ) - اين ميكائيل : ميكائيل ناسزاگو كه ذكر او رفت ، آوردن اين صفت اشاره بر اسم خاص براى مزيد تعريف و تصريح ، نيز نگاه كنيد به صفحهء 226 شمارهء ( 16 )\r\n( 7 ) - اياز : بفتح اول سالار عزيز محمود كه بيهقى دربارهء او از قول خواجه گويد « اياز سالارى نيك است و در همه كارها با امير ماضى ( سلطان محمود ) بوده . . . » نقل از صفحهء 346 تاريخ بيهقى تصحيح مرحوم دكتر فياض چاپ سال 1350 ، نيز نگاه كنيد به صفحهء 67 شمارهء ( 19 )\r\n( 8 ) - بر جاى :\r\nزنده و باقى\r\n( 9 ) - معنى جمله : گزيرى از اظهار و بيان آن نيست ، استفهام مجازا مفيد نفى\r\n( 10 ) - نعوذ . . . : پناه بر خدا از قضاى بد\r\n( 11 ) - كه : حرف ربط براى توضيح و تفسير\r\n( 12 ) - معنى جمله : قاريان قرآن تلاوت مىكردند ؛ از اينجا ظاهرا پيداست كه در اين گونه موارد نظير برخى مراسم ديگر خواندن قرآن رسم بوده است\r\n( 13 ) - معنى جمله : دست در زيرجامه خود كرد\r\n( 14 ) - ازار بند : بند ازار - ازار بكسر اول شلوار و تنبان\r\n( 15 ) -\r\n\r\n","description":"","footnote":"","page_name":" 354 ","page_number":392},
  {"content":"\r\n\r\nپايچه : پاچه ، دهانه هريك از دو بخش شلوار ، مركب از پاى + چه پسوند تصغير\r\n( 16 ) - بكشيد : بركند و از تن بدر آورد\r\n( 17 ) - دستها درهم زده : دو دست درهم آويخته ، حال براى حسنك\r\n( 18 ) - نگار : بكسر اول نقش زيبا ، فعل « داشت » از اين جمله و جملهء معطوف عليه بقرينهء حالى حذف شده است\r\n( 19 ) - خود : كلاه خود ، مغفر ؛ بر وزن زود تلفظ مىشود\r\n( 20 ) - روى پوش : پوشندهء رخسار ، صفت خود\r\n( 21 ) - عمدا : بعمد و به قصد ، قيد\r\n( 22 ) - خواستيم كرد : قصد داشتيم كردن يا عزم داشتيم كرد\r\n( 23 ) - به دو : بپوى ، فعل امر ، مصدر آن دويدن\r\nص 235\r\n( 1 ) - مىبكشيد : همانا مىكشيد ، مضارع اخبارى مؤكد\r\n( 2 ) - دو : بفتح اول دويدن و پويه ، اسم مصدر\r\n( 3 ) - معنى جمله : نزديك بود غوغا و آشوبى برخيزد\r\n( 4 ) - مركب : بفتح اول و سكون دوم و فتح سوم آنچه بر آن سوار شوند ، در اينجا به استعاره « دار » مقصود است\r\n( 5 ) - جلاد : بفتح اول تازيانه زن ، در اينجا مراد دژخيم است كه به حكم حاكم گناهكاران را مىكشد\r\n( 6 ) - دهيد : بزنيد ، نيز نگاه كنيد به صفحهء 35 شمارهء ( 25 ) و صفحهء 222 شمارهء ( 10 )\r\n( 7 ) - رند : بكسر اول و سكون دوم لاابالى و بىقيد و بىباك و ناپرهيزكار و بىبندوبار ، نگاه كنيد به صفحهء 233 گلستان بكوشش نگارنده\r\n( 8 ) - خود : ضمير مشترك ، در اينجا براى تأكيد است\r\n( 9 ) - خبه : بفتح اول خفه\r\n( 10 ) - نشابوريان : مردم نيشابور همشهريان حسنك\r\n( 11 ) - و : حرف ربط براى استدراك بمعنى ولى\r\n( 12 ) - ضياع : بكسر اول جمع ضيعت بمعنى آب و زمين\r\n( 13 ) - قوم : كسان و گروه\r\n( 14 ) - افسانه : سرگذشت\r\n( 15 ) - مكاوحت :\r\nبا هم جنگ كردن و مخاصمه ، مصدر باب مفاعله\r\n( 16 ) - حطام : بضم اول اندك مال دنيا\r\n( 17 ) - بيك سو نهادند : كنار گذاشتند و ترك كردند\r\n( 18 ) - معنى چند جمله : چه مرد نادانيست كه دل به مهر جهان استوار كند ، چه اين جهان بآدمى نعمتى مىبخشد و پس از آن برسوائى بازپس مىگيرد\r\n( 19 ) - معنى دو بيت : چون از ديدهء بينا پردهء غفلت به كنار رود ( دريابد كه ) بجان تو دنيا سراى ماندن و آرميدن نيست . و چگونه بقا و پايندگى مردم در آن ( ميسر ) باشد ؟ و همانا به زندگى دنيا با اسباب فنا مىرسند ( چون با هر نفس كه موجب بقاست يك‌قدم به مرگ و فنا نزديكتر مىشويم )\r\n( 20 ) - سپنج : بكسر اول و فتح دوم عاريت و مهمان - سراى سپنج : مهمان‌سرا\r\n( 21 ) - هميشگى : پيوسته\r\n( 22 ) - معنى بيت : هرچند اكنون در بستر حرير آرميده‌اى ، سرانجام به زير خاك ترا بايد خفتن\r\n( 23 ) - كسان : خويشان و حشم و چاكران\r\n( 24 ) - يار تو : قرين تو\r\n( 25 ) - پيراست : كاست براى آراستن\r\n( 26 ) - زلفين : بضم اول و سكون دوم و كسر سوم ، حلقه‌اى بوده است كه بر چهارچوب در مىزدند و زنجير بر آن مىانداختند و بمجاز موى كه بر گرد گوش و شقيقه باشد\r\n( 27 ) - معنى دو بيت : آنكه زلف\r\n\r\n","description":"","footnote":"","page_name":" 355 ","page_number":393},
  {"content":"\r\n\r\nو گيسوى ترا بياراست ، اگرچه بندهء درم‌خريد تو بوده است ، چون چهر ترا در مرگ زردشده‌يافت يافت دل از مهر تو ببريد و سرد مهرى آغاز كرد ، بارى كور نيست\r\nص 236\r\n( 1 ) - مختص : خاص كرده و خاص‌شده ، اسم مفعول از اختصاص\r\n( 2 ) - مجلسى نيكو آراسته : جملهء حاليه بحذف « بود » همچنين است حال جمله‌هاى معطوف بر آن\r\n( 3 ) - مكبه :\r\nبكسر اول و فتح دوم سرپوش ، آنچه بر سر طبق افكنند\r\n( 4 ) - نوباوه : ميوهء تازه و نو\r\n( 5 ) - بخوريم : خوريم ، فعل امر حاضر اول شخص جمع\r\n( 6 ) - باتفاق : اتفاقا ، از قضا\r\n( 7 ) - معنى جمله : شراب بر گلها ريخت\r\n( 8 ) - مرغ دل : به كنايه يعنى ترسنده\r\n( 9 ) - فاش : آشكار ، اسم فاعل از فشو بفتح اول و سكون دوم ، نظير صاف از صفو و صفاء\r\n( 10 ) - بنگشاد : همانا افطار نكرد يا روزه نشكست\r\n( 11 ) - فروتراشيد : سخت لاغر شد و گوشت آن فروريخت\r\n( 12 ) - بدستور : در تاريخ بيهقى چاپ سال 1324 « به دستورى » آمده است كه صحيح مىنمايد بمعنى رخصت و اجازه ؛ حافظ فرمايد :\r\n دوستان دختر رز توبه ز مستورى كرد * شد سوى محتسب و كار به دستورى كرد \r\n( 13 ) - جگرآور : پردل يا دلير ، مركب از اسم و پسوند مالكيت و اتصاف ، نظير دلاور و تناور و گردن‌آور\r\n( 14 ) - جزع : بفتح اول و دوم ناشكيبائى و بىتابى\r\n( 15 ) - معنى جمله :\r\nچه مرد بزرگى همانا پسرم بود - پسوند الف در بزرگا و مردا براى تكثير و مبالغه در وصف است ، نيز نگاه كنيد به صفحهء 194 شمارهء ( 18 )\r\n( 16 ) - مرثيه : بفتح اول و سكون دوم و كسر سوم بر مرده گريستن و بنظم او را ستايش كردن\r\n( 17 ) - سر : سردار و مهتر و رئيس\r\n( 18 ) - منكر : زشت و ناروا و شگفت ، اسم مفعول از انكار\r\n( 19 ) - عبد اللّه زبير . . . : عبد اللّه بن زبير كه خداوند از آن دو ( پسر و پدر ) خشنود باد - عبد اللّه زبير پس از درگذشت معاويه با يزيد بيعت نكرد و با حضرت امام حسين به مكه رفت و پس از شهادت آن حضرت مدعى خلافت شد\r\nص 237\r\n( 1 ) - خليفتى : خلافت و جانشينى ، اسم مصدر\r\n( 2 ) - سواد : نام دشت آبرفتى دجله و فرات بوده است ( نقل از دائرة المعارف فارسى )\r\n( 3 ) - عبد الملك مروان : عبد الملك بن مروان خليفهء اموى ( 65 - 85 ) در سال 72 هجرى سردار خونريز و بىباك خود حجاج بن يوسف ثقفى را براى دفع فتنهء عبد اللّه زبير به مكه گسيل داشت عبد اللّه پس از هفت ماه مقاومت دليرانه در جنگ كشته شد\r\n( 4 ) - عدت : بضم اول و تشديد دوم سازوبرگ\r\n( 5 ) - حجاج يوسف : حجاج بن يوسف ثقفى سردار خونريز و ستمكار عبد الملك والى عراقين كه عبد اللّه بن زبير را در محاصره مكه در سال 73 هجرى در ضمن جنگ بقتل رساند\r\n( 6 ) - اقاصيص :\r\n\r\n","description":"","footnote":"","page_name":" 356 ","page_number":394},
  {"content":"\r\n\r\nبفتح اول جمع قصه\r\n( 7 ) - حصار گرفتن : بكسر اول متحصن شدن و درهاى دژ را بر وى دشمن بستن و بر باره جنگيدن\r\n( 8 ) - منجنيق : بفتح اول و سكون دوم و فتح سوم و كسر چهارم ، دستگاهى جنگى كه با آن سنگ و آتش بسوى دشمن مىانداختند ( نقل از لغت‌نامه )\r\n( 9 ) - خانه : در اينجا به صورت معرفه مراد خانهء خدا يا مسجد الحرام\r\n( 10 ) - ركن : بضم اول و سكون دوم گوشه و كناره ، كنج ديوار ، در لغت‌نامه دهخدا نام ركن بصرى و ركن حطيم و ركن شافى و ركن عراقى از اركان كعبه ضبط است\r\n( 11 ) - بيش : بيشتر از اين\r\n( 12 ) - اشارت آن كردند : اشارت به آن كردند يا چنين اظهار نظر كردند و راى دادند\r\n( 13 ) - اسماء :\r\nبفتح اول و سكون دوم ، دختر ابو بكر و از زنان شهير اسلام خواهر عايشه\r\n( 14 ) - الصديق :\r\nبكسر صاد و تشديد دال مكسور بسيار راست گفتار و راست كردار ، لقب ابو بكر بن ابى قحافه نخستين خليفه از خلفاى راشدين ( 11 - 13 )\r\n( 15 ) - خروج : بضم اول برخاستن به دشمنى و خصومت با فرمانروائى كه زير فرمان وى باشند\r\n( 16 ) - دين را : براى دين\r\n( 17 ) - از بهر . . . را : براى ، شبه حرف اضافه\r\n( 18 ) - مثله : بضم اول و سكون دوم عقوبت كردن و گوش و بينى بريدن\r\n( 19 ) - زبير عوام : زبير بن عوام صحابى معروف كه جزو عشرهء مبشره و پنجمين گرونده بدين اسلام بوده است\r\n( 20 ) - حسين على : حضرت امام حسين بن على ، اضافه مفيد انتساب\r\n( 21 ) - رضى . . . : خداوند از هر دو خشنود باد\r\n( 22 ) - عبيد اللّه : بضم اول و فتح دوم و سكون سوم مراد عبيد اللّه بن زياد سردار بنى اميه كه از جانب يزيد در سال 60 هجرى به امارت كوفه رسيد و براى جنگ با حضرت امام حسين لشكر بكربلا فرستاد\r\n( 23 ) - برينم : موافق اين مىباشم و بر اين عقيده‌ام\r\n( 24 ) - دل تو : نيت و انديشه يا قصد تو مجازا\r\n( 25 ) - مرگ با شهادت : جان سپردن شهيدانه ، موصوف و صفت\r\n( 26 ) - پوست بازكردن : پوست بركندن\r\nص 238\r\n( 1 ) - سورهء نون و القلم : مراد سورة القلم ( 68 ) كه براى مصون ماندن از آسيب چشم زخم حسودان و بدان خوانده مىشود\r\n( 2 ) - سورهء هل اتى . . . : مراد سورة الدهر ( 76 ) است كه در شأن اهل بيت پيامبر گرامى اسلام نازل شد كه مظهر ايثار بودند\r\n( 3 ) - راست مىكرد :\r\nدرست و مرتب مىكرد و بر او مىپوشاند\r\n( 4 ) - بغلگاه : بفتح اول و دوم پهلوگاه\r\n( 5 ) - معنى جمله : در برابر اين نابكاران مقاومت و پايدارى كن\r\n( 6 ) - پراكنده : متفرق ، صفت ، حال براى لشكر همچنين است « برگشته »\r\n( 7 ) - فرودگذاشته : فروگذاشته و ترك كرده ، جملهء حاليه بحذف « بودند »\r\n( 8 ) - ثبات خواستند كرد : عزم داشتند كه ثبات قدم ورزند\r\n( 9 ) - معنى بيت : من همانا آنگاه كه روز مرگ خود را مىشناسم ، شكيبائى و پايدارى مىكنم و در همان هنگام برخى مردم ( روز مرگ ) را مىشناسند و انكار مىكنند ( مقصود اينست كه\r\n\r\n","description":"","footnote":"","page_name":" 357 ","page_number":395},
  {"content":"\r\n\r\nمن مىدانم از مرگ گزيرى نيست ، ازاين‌رو پايدارى مىورزم ولى بعضى مردم ميدانند كه مرگ آمده است اما بلوازم آن عمل نمىكنند و ثبات نشان نمىدهند ، گوئى مرگ را باور ندارند )\r\n( 10 ) - جنگ جاى : ميدان جنگ ، اسم مركب ساخته‌شده از اضافه مقلوب\r\n( 11 ) - سنهء ثلث . . . : سال 73 از هجرت\r\n( 12 ) - حمص : بكسر اول و سكون دوم شهرى در شام ، بضم اول نيز خوانده مىشود\r\n( 13 ) - بنو شيبه : بفتح اول بنى شيبه ، نام قبيلهء از عرب و آن اولاد عبد المطلب است ( نقل از لغت‌نامه )\r\n( 14 ) - اردن : بضم اول و سكون دوم و ضم سوم و تشديد چهارم ، ( رود و ناحيه ) ، رودخانهء نزديك بدمشق ، گويند مريم عيسى عليه السلام را در آن رودخانه شست ( نقل از لغت‌نامه )\r\n( 15 ) - صفا : تپه‌اى در مكه كه دنبالهء كوه ابو قبيس است و بفاصلهء 420 متر از مروه قرار دارد ( نقل از دائرة المعارف فارسى )\r\n( 16 ) - مروه :\r\nبفتح اول و سكون دوم كوهى است به مكه ( نقل از منتهى الارب )\r\n( 17 ) - قنسرين : شهرى قديمى در شمال سوريه\r\n( 18 ) - علم بزرگ : علمى كه نشانهء تمام لشكر بود\r\nص 239\r\n( 1 ) - معنى عبارات عربى : اى آل زبير ، اگر بطيب خاطر نفس خود را چون نفس من بشماريد ( و با من يكدل باشيد ) ، ما خاندانى از عرب بوديم كه تا آخرين كس در راه خدا از بيخ بركنده شديم ولى مصاحب عار نگشتيم ، اما بعد ، اى آل زبير آسيب و ضربت شمشيرها شما را نترساند ، پس همانا من در ميدان جنگى حاضر نشده‌ام جز آنكه از ميان كشتگان خسته و نيم‌جان مرا برگرفتند و آنچه از درمان زخمهاى شمشيرها يافتم ( به من رسيد ) ، سخت‌تر از درد ضربت آنها بود . شمشيرهاى خود را نگاه داريد ، همان گونه كه آبروى خود را حفظ مىكنيد ؛ مبادا آگهى يابم كه مردى تيغش را شكسته است و در همان حال جان خود را زنده باقى گذاشته ، چه همانا مرد چون ساز جنگش از دست برود ، مانند زن باشد بىسلاح .\r\nچشمها را فروخوابانيد و هركس به هماورد خود بپردازد و زنهار پرسش از حال من شما را مشغول ندارد و يكى از شما هرآينه نگويد : عبد اللّه بن زبير كجاست ؟ - هان ، هركس از حال من پرسد ، همانا من در صف نخستينم ، پس گفت : ابى . . .\r\n( 2 ) - معنى دو بيت : ابن سلمى ( سرايندهء اين شعر ) دانست كه هميشه نمىماند و فناپذيرست و او ( ابن سلمى ) با مرگ ديدار مىكند ، بهر طرف كه آهنگ كند ؛ من ( مراد ابن سلمى ) زندگى فانى را بعار و ننگ نمىخرم و از بيم مرگ بر نردبان برنمىشوم\r\n( 3 ) - بسم اللّه : در سياق فارسى در اين مورد از اصوات با شبه جمله است براى آغاز كردن كارى بمعنى آغاز كنيد و بشتابيد\r\n( 4 ) - دمان : بفتح اول دمنده و سخت حمله‌كنان\r\n( 5 ) - معنى جمله : براى پاس جان يا تا پاى جان تيغ مىزدند\r\n( 6 ) - هزيمت شدند : در چاپ تاريخ بيهقى سال 1324 « شدندى » آمده است نيز نگاه كنيد به صفحهء 261 تاريخ بيهقى چاپ سال 1350\r\n( 7 ) - آسوده : تازه‌نفس ، صفت\r\n\r\n","description":"","footnote":"","page_name":" 358 ","page_number":396},
  {"content":"\r\n\r\nمردم\r\n( 8 ) - درآويختند : دست و گريبان شدند و به جنگ و جدال پرداختند\r\n( 9 ) - معنى بيت :\r\nبر پاشنه‌هاى ما خون زخمهاى ما جارى نمىشود بلكه بر پاهاى ما مىچكد ( يعنى بر دشمن مىتازيم نه مىگريزيم )\r\n( 10 ) - قويتر : سخت‌تر ، قيد\r\n( 11 ) - موالى : بفتح اول جمع مولى بالف مقصوره بمعنى بنده\r\n( 12 ) - امير المؤمنين : فرمانرواى گروندگان لقب خليفهء پيامبر ، مراد عبد اللّه زبير است كه پس از شهادت امام حسين مدعى خلافت شد\r\n( 13 ) - بجاى آوردند : دريافتند و تشخيص دادند و شناختند\r\n( 14 ) - شتافت : شتافتند ، حذف ضمير متصل فاعلى « ند » بقرينهء اثبات آن در جملهء معطوف ( بكشتندش )\r\n( 15 ) - صبر كردند : پافشارى كردند در جنگ ( نقل از حواشى مرحوم دكتر فياض )\r\n( 16 ) - نيكو كنند : درست سازند و مرمت كنند\r\n( 17 ) - كنند : بسازند\r\n( 18 ) - جثه : بضم اول كالبد و تن و شخص\r\n( 19 ) - انا للّه . . . : نگاه كنيد به صفحهء 221 شمارهء ( 14 ) ، در سياق فارسى از اصوات است براى تأسف و خبر از مصيبت بزرگ\r\n( 20 ) - نبسه : بفتح اول و دوم دخترزاده\r\n( 21 ) - عجوزه :\r\nبفتح اول زن كلان‌سال ، در عربى عجوز گفته مىشود ، در سياق فارسى گاه بر آخر اسم يا صفت مأخوذ از عربى حرفى بىتغيير معنى افزوده مىشود ، نيز نگاه كنيد به صفحهء 35 شمارهء ( 22 ) .\r\nص 240\r\n( 1 ) - سبحان اللّه العظيم : پاك و منزه است خداوند بزرگ ، در سياق فارسى از اصوات يا شبه جمله است براى بيان تعجب بمعنى شگفتا ؛ نيز نگاه كنيد به صفحهء 205 شمارهء ( 13 )\r\n( 2 ) - ام‌المؤمنين : لقب هريك از زنان پيامبر اكرم ، مأخوذ از آيهء 6 سورهء احزاب ( 33 )\r\n( 3 ) - جگر : مجازا بمعنى دليرى و بىباكى\r\n( 4 ) - درايستادند : كوشيدند و اصرار ورزيدند ، نيز نگاه كنيد به صفحهء 25 شمارهء ( 11 )\r\n( 5 ) - اين اسب : به استعاره مراد « دار »\r\n( 6 ) - را : حرف اضافه بمعنى براى\r\n( 7 ) - ياران : جمع يار در اينجا بمعنى نظير و قرين ، نيز نگاه كنيد به صفحهء 235 شمارهء ( 24 )\r\n( 8 ) - بس : به هيچ‌وجه و هرگز ، قيد ، نيز نگاه كنيد به صفحهء 5 شمارهء ( 28 ) معنى جمله : به هيچ‌وجه مايهء شگفتى نيست\r\n( 9 ) - طاعن : طعن‌كننده و بدگو و سرزنش‌كننده\r\n( 10 ) - و ربك . . . : جزئى است از آيهء 69 سورهء قصص ( 28 ) ، پروردگار تو مىآفريند هرچه مىخواهد و برمىگزيند\r\n( 11 ) - برمك : برمكى - برمك : بفتح اول و سكون دوم و فتح سوم لقب عام رؤساى بتكدهء بودائى نوبهار بلخ ، نيز نگاه كنيد به صفحهء 227 شمارهء ( 9 ) - يحيى برمك : اضافه مفيد انتساب نظير حافظ شيراز\r\n( 12 ) - دراز مىكشد : طولانى مىشود\r\n( 13 ) - بودى كه : ممكن بود و احتمالا يا باحتمال ، قيد شك ، نيز نگاه كنيد به صفحهء 162 شمارهء ( 1 )\r\n( 14 ) - چيزهاى ناشايست : سخنان ناسزا ، موصوف و صفت\r\n( 15 ) - تأذى : آزردگى خاطر و رنجيدگى ، اذيت ديدن ، مصدر باب تفعل\r\n( 16 ) - توجع : اندوه\r\n\r\n","description":"","footnote":"","page_name":" 359 ","page_number":397},
  {"content":"\r\n\r\nنمودن و مرثيه گفتن ، مصدر باب تفعل\r\n( 17 ) - ترحم : رحمت فرستادن و خدا بيامرزاد گفتن ، مصدر باب تفعل\r\n( 18 ) - بصرى : اهل بصره ، صفت نسبى\r\n( 19 ) - معنى دو بيت : هان ، به خدا سوگند ، اگر بيم سخن‌چين و ترس ديده‌بان ( جاسوس ) خليفه نبود كه نمىخسبد ( و بيدار است ) ، پيرامون دار تو طواف مىكرديم و بوسه مىزديم بدان گونه كه مردم را بر حجر الاسود بوسه زدنى است\r\n( 20 ) - در ساعت : برفور ، درحال و بىدرنگ\r\nص 241\r\n( 1 ) - منادى : بضم ميم و كسر دال ، در سياق فارسى در اينجا بمعنى ندا و خواندن و آواز دادن ، در صفحهء 183 فيه ما فيه تصحيح استاد فروزانفر به همين صورت به كار رفته است :\r\n عشق تو مناديى بعالم درداد * تا عالم را بدست شور و شر داد \r\nنيز نگاه كنيد به صفحهء 447 مرزبان‌نامه ، بكوشش نگارنده\r\n( 2 ) - دست : مجازا بمعنى حق ، فردوسى بنقل لغت‌نامهء دهخدا فرمايد :\r\n مراد دستها بود نزديك شاه * همان نزد گردان ايران سپاه \r\n( 3 ) - پوشيده : پنهان ، قيد روش و وصف\r\n( 4 ) - مىشايند : سزاوار و درخور باشند ، فعل مضارع ، مصدر آن شايستن - معنى سه جمله : اگر آنان ( برمكيان ) سزاى بر دار كشيدن باشند ، من نيز هرچه بر سرم آيد ، جايز شمارم و ناخوش ندارم\r\n( 5 ) - نوادر : بفتح نون و كسر دال جمع نادره بمعنى هر چيز شگفت و ديرياب\r\n( 6 ) - بو الوزير : ابو الوزير ، متوكل خليفه پس از عزل عبد الملك ابن زيات وزارت و كتابت خويش ابو الوزير را داد . . . ( نقل از لغت‌نامهء - دهخدا )\r\n( 7 ) - ديوان صدقات و نفقات : مراد همان ديوان زكات است كه به كار گرفتن زكات و توزيع آن مىپرداخت\r\n( 8 ) - در روزگار هارون الرشيد : مرحوم دكتر فياض در حاشيه نوشته‌اند : بايد عبارت « در روزگار هارون الخ » را متعلق به « بازمىنگريستم » دانست يعنى مىنگريستم در جريدهء روزگار هارون\r\n( 9 ) - جريده : بفتح اول كسر دوم دفتر يا كتاب يا رساله‌اى كه حاوى مسائل سياسى يا مالى يا ساير امور ديوانى باشد ( نقل از لغت‌نامهء دهخدا )\r\n( 10 ) - امير المؤمنين : مراد هارون الرشيد ، لقب عام براى خلفاى اسلام ؛ گويا نخستين بار از خلفاى راشدين خليفهء دوم عمر را بدين لقب ناميدند ، نگاه كنيد بلغت نامهء دهخدا\r\n( 11 ) - ادام . . . : خداوند اقبال درخشان او را بر دوام و هميشه بدارد ( - بداراد ) ؛ ظاهرا « لامعه » بتقدير اقباله اللامعه است\r\n( 12 ) - كسوت : بكسر اول و سكون دوم و فتح سوم جامه و لباس\r\n( 13 ) - طيب : بكسر اول و سكون دوم بوى خوش ، ادويهء خوشبو از قبيل عنبر و مشك\r\n( 14 ) - معنى جمله : بهاى اين كالا بسى مليون درم مىرسيد\r\n( 15 ) - اطلاق كردند :\r\nدر اينجا مجازا بمعنى تعيين كردند - اطلاق بمعنى رها كردن ، مصدر باب افعال\r\n( 16 ) - بوريا : بضم اول حصيرى كه از نى شكافتهء مخصوص سازند ( لغت‌نامهء دهخدا )\r\n( 17 ) -\r\n\r\n","description":"","footnote":"","page_name":" 360 ","page_number":398},
  {"content":"\r\n\r\nنفط : نفت ، نفط در عربى بكسر اول خوانده مىشود\r\n( 18 ) - درم : بكسر اول و فتح دوم سكهء سيم به وزن تقريبى چهار گرم - دانگ 6 / 1 درم بوده است .\r\n( 19 ) - سبحان . . . : پاك و منزه است خدائى كه هرگز نميرد\r\n( 20 ) - التقاطها كرده : از گفتار و مطالب ديگران سخنى گرفته‌ام - التقاط : مصدر باب افتعال بمعنى برچيدن و برگرفتن و نيز دانه چيدن مرغ از مجرد لقطه بضم اول و سكون دوم آنچه برداشته و برچيده شود\r\n( 21 ) - فريفته‌شدگان : جمع فريفته شده بمعنى سخت فريفته و فريب خورده ؛ در برخى از صفتها گاه « شده » براى مبالغه و تأكيد در وصف افزوده مىشود ؛ ناصر خسرو فرمايد در وصف محمود غزنوى :\r\n فريفته شده مىگشت در جهان آرى * چنو فريفته بود اين جهان فراوان را \r\n شما فريفتگان پيش او همىگفتيد * هزار سال فزون باد عمر سلطان را \r\nص 9 ديوان ناصر خسرو ، تصحيح تقوى\r\n( 22 ) - امروز و فردا : مراد زندگى دنيا و فرداى قيامت\r\n( 23 ) - و اللّه . . . : و خداوند بر آنچه خشنود گردد و بپسندد ، باحسان و فراخى بخشايش خود توفيق مىدهد\r\n( 24 ) - ابن بقيه :\r\nنصير الدولة ابو طاهر محمد بن بقيه ( وفات 367 ) وزير عز الدولة بختيار بفضل و كرم معروف . . . چون ابن بقيه نسبت بعضد الدولة اطالهء لسان مىكرد . . . عضد الدولة ابن بقيه را زير پاى پيلان افكند و جسد او بياويخت ( نقل از لغت‌نامهء دهخدا )\r\n( 25 ) - فنا خسرو : بفتح اول لقب عضد الدولة معرب پنا خسرو ( پناه خسرو ) ، شاهى كه حامى و پشت پناه است ، او از ديلميان فارس بود و از 338 تا 382 حكمفرمائى داشت :\r\n( 26 ) - كتاب تاجى : در اخبار ديلميان تأليف ابو اسحاق ابراهيم بن هلال معروف به صابى درگذشته به سال 384 كه اديب و كاتب و شاعر بود\r\n( 27 ) - جبابره : بفتح اول جمع جبار بمعنى گردنكش و سركش و متكبر\r\n( 28 ) - الطائع للّه : فرمان‌بر خدا ، لقب خليفهء عباسى\r\nص 242\r\n( 1 ) - با سستى خداوندش : با آنكه مولاى او ( عز الدولة بختيار ) مردى ناتوان بود\r\n( 2 ) - مغالبت :\r\nچيرگى جستن و غلبه كردن ، مصدر باب مفاعله\r\nص 243\r\n( 1 ) - مرحوم دكتر فياض در حاشيه نوشته‌اند : « اين قصيده از ابو الحسن محمد بن عمر الانبارى است و بسيار معروف است و از غرر اشعار رثائى . . . است ، براى توضيح بيشتر نيز نگاه كنيد به صفحهء 753 يادنامهء بيهقى ، مقالهء ابو القاسم « نويد » حبيب الهى . اينك ترجمهء آن به ترتيب ابيات :\r\nبلندى مقامى است ( ترا ) در زندگى و در مرگ ، همانا درست است كه تو يكى از معجزاتى ( يعنى وجود تو از معجزات صنع الهى است )\r\n\r\n","description":"","footnote":"","page_name":" 361 ","page_number":399},
  {"content":"\r\n\r\nگوئى مردم هنگامى كه پيرامون تو ايستاده‌اند ، آيندگان باشند براى عطا يافتن از تو در روزهاى صله دادن .\r\nگوئى تو در ميان آنان خطبه‌خوان ايستاده‌اى و همهء آنان نماز را بپاىخاسته‌اند\r\nدو دست خود را بسوى مردم براى نيك قيام كردن بكارشان دراز كردى ، بدان گونه كه براى بخشش بسوى آنان مىگستردى\r\nو چون شكم زمين تنگ آمد كه بزرگى ترا پس از مرگ در خود جاى دهد جو ( ميان آسمان و زمين ) را گور تو گردانيدند و بجاى كفن جامهء بادها را بنيابت گرفتند .\r\nبسبب بزرگى خود در نزد مردم شب بروز مىآوردى و در همان حال با نگهبانان و پاسبانان معتمد حرمت تو نگاهداشته مىشود . شب‌هنگام پيرامون تو آتشها برافروخته مىشود ، در روزهاى زندگى نيز چنين بودى ( و نار القرى يعنى آتش براى ضيافت مهمانان در شب برمىافروختى )\r\nبر مركبى سوار شدى كه پيش از آن زيد ( بن علىّ بن الحسين ) در سالهاى گذشته برنشست ( زيد در سال 120 هجرى بر هشام بن عبد الملك خليفهء اموى خروج كرد و به شهادت رسيد و پيكرش را بدار آويختند و پس از آن سوختند و خاكسترش را در رود فرات ريختند )\r\nاين بر دار شدن فضيلتى است كه درخور پيروى است و سرزنش دشمنان را از تو دور ساخت .\r\nهرگز پيش از دار تو درختى نديده‌ام كه بر دست به گردن هم آوردن با بزرگواريها توانائى يافته باشد\r\nتو با مصائب روزگار بد كردى ( و آنها را از ميان برداشتى و به يارى مصيبت‌زدگان شتافتى ) ، پس تو كشتهء خون‌خواهى و انتقام‌جوئى مصيبتهائى .\r\nتو پناه مردم در حوادث و سختيهاى روزگار بودى ، نوائب بازگشت و از تو خواستار انتقام شد ؟ ( شايد ترات مصحف ثرات و ثرات مخفف ثارات باشد . ثار بمعنى انتقام و خون‌خواهى است )\r\nروزگار احسان ترا به ما از گناهان بزرك بشمار آورد ( و بدان سبب ترا كشت و ما را سوكوار ساخت )\r\nتو براى گروهى بخت نيك ( طالع سعد ) بودى و چون درگذشتى با پيش‌آمدهاى شوم پراكنده شدند .\r\nسوز غمى در دلم تراست كه با سرشك روان كاسته مىشود و تخفيف مىيابد\r\nو اگر همانا من براى گزاردن فريضهء احترام به تو و اداى حقوق واجب توانائى داشتم جهان را با نظم مرثيه‌ها پر ميكردم و به آواى بلند با آنها بر خلاف زنان نوحه‌گر ماتم -\r\n\r\n","description":"","footnote":"","page_name":" 362 ","page_number":400},
  {"content":"\r\n\r\nسرائى مىنمودم ( يعنى مكارم ترا بازمىگفتم ) و ليكن از نفس خود در اين مصيبت شكيبائى مىخواهم از بيم آنكه در شمار جنايتكاران محسوب شوم .\r\nترا خاك گورى نيست كه بگويم به آب رحمت سيراب كرده شود ، چه همانا تو در معرض ريزش بارانها مىباشى\r\nدرود خداوند بخشنده به همراه رحمتهائى كه بامداد و شامگاه آيد ، پياپى بر تو باد\r\n( 2 ) - ابن الانبارى : ابن انبارى يا ابو بكر انبارى شهرت ابو بكر محمد بن قاسم ( 231 - 328 ) اديب و نحوى و لغوى عرب ( نقل از دايرةالمعارف فارسى )\r\n( 3 ) - زيد بن على : پسر امام زين العابدين . . . زيد نخستين كسى بود كه براى انتزاع خلافت از بنى اميه پس از واقعه كربلا قيام كرد . . . ( نقل از دائرة المعارف فارسى )\r\n( 4 ) - رضى اللّه . . . : خداوند از همهء آنان خشنود باد\r\n( 5 ) - برسيد : به پايان آمد و تمام شد ، نيز نگاه كنيد به صفحهء 232 شمارهء 2\r\n( 6 ) - خروج كردن : بضم اول به جنگ و خلاف برخاستن و شورش كردن و بر كسى بيرون آمدن\r\n( 7 ) - هشام بن عبد الملك : بكسر اول خليفهء اموى ( 105 - 125 )\r\n( 8 ) - نصر سيار : نصر بن سيار نخست والى بلخ بود و در سال 120 به حكومت خراسان گماشته شد\r\n( 9 ) - حكم اللّه . . .\r\nخدا ميان او و ميان همه خاندان پيامبر و ميان ايشان داورى فرمايد\r\n( 10 ) - آل عباس :\r\nخاندان بنى عباس\r\n( 11 ) - حث : بفتح اول برانگيختن\r\n( 12 ) - سفاح : بفتح اول نخستين خليفهء عباسى ( 132 - 136 ) كه بقتل عام هواداران امويان اهتمام داشت\r\n( 13 ) - سديف :\r\nبضم اول و فتح دوم و سكون سوم شاعر حجازى و از مردم مكه بود ( نقل از لغت‌نامهء دهخدا )\r\n( 14 ) - و اذكرن . . . : همانا بر خاك هلاك افكندن حسين و زيد و كشتهء كنار مهراس را به ياد آور - مهراس : بكسر ميم نام چشمهء آبى است در كوه احد و مراد شاعر از قتيل مهراس حمزة بن عبد المطلب است . . . ( نقل از حواشى مرحوم دكتر فياض )\r\n( 15 ) - مطول : طولانى ، اسم مفعول از تطويل\r\n( 16 ) - مبرم : استوار و محكم ، اسم مفعول از ابرام مصدر باب افعال\r\n( 17 ) - فرانستانند : نسخه‌بدل « فراستانند » يعنى با وجود سنگينى و تكلف بپذيرند\r\n( 18 ) - ذكر : ذكر فرستادن پيام بران در اين وقت نزد قدر خان براى نو كردن پيمان و عهدنامه ميان دو جانب\r\n( 19 ) - سخت بشرح :\r\nنيك مفصل و مشروح ، سخت قيد مشرح ، مشرح اسم مفعول از تشريح بمعنى بيان كرده و هويدا ساخته\r\n( 20 ) - مواضعت : قرارداد ، نيز نگاه كنيد به صفحهء 182 شمارهء ( 5 )\r\n( 21 ) - حره زينب : آزاده زينب يا زينب بانو ( خاتون ) دختر سلطان محمود ، حره بضم اول و تشديد دوم مفتوح مؤنث حر لقبى بوده است براى زنان‌نژاده ، نيز نگاه كنيد به صفحهء 11 شمارهء ( 12 )\r\n( 22 ) - يغان‌تگين : مرحوم دكتر فياض در تعليقات چاپ سال 1324 تاريخ بيهقى صفحهء 703 نوشته‌اند . . . « . . . يغان در تركى بمعنى فيل است و با نام ارسلان ( شير ) و بغرا ( شتر نر ) مناسبت دارد\r\n( 23 ) - پارينه سال : سال گذشته ، صفت و موصوف ، مرحوم\r\n\r\n","description":"","footnote":"","page_name":" 363 ","page_number":401},
  {"content":"\r\n\r\nدكتر فياض در حاشيه نوشته‌اند : ظاهرا « تا پارينه سال »\r\n( 24 ) - فرمان يافت : به كنايه يعنى مرد\r\n( 25 ) - معنى بيت : چون كارى كامل و تمام شود ، كاستى آن نزديك آيد ، چون گفته شد چيزى كامل گشت ، نابودى آن را چشم دار ، سعدى در قصيده‌اى فرمايد :\r\n منتهاى كمال نقصانست * گل بريزد بوقت سيرابى \r\nص 244\r\n( 1 ) - برخيره : بىسبب و بيهوده\r\n( 2 ) - حطام عاريت : بضم اول اندك مال عاريتى دنيا - معنى جمله : براى اندك مال دنيا يكديگر را نابود مىكنند\r\n( 3 ) - و بال : سرانجام بد ، عذاب و گناه و گرانى\r\n( 4 ) - كه : حرف ربط بمعنى اگر - اگر چنان رفتار نكنند ، چه توانند كرد يعنى جز اين كارى نتوانند ، نيز نگاه كنيد به صفحهء 150 ديوان غزليات حافظ بكوشش نگارنده :\r\n چكند كز پى دوران نرود چون پرگار ؟ * هر كه در دايرهء گردش ايام افتاد \r\n( 5 ) - مغالبت : چيرگى جستن و غلبه كردن ، مصدر باب مفاعله\r\n( 6 ) - اكابر : بفتح اول جمع اكبر ، بمعنى بزرگتر ، افعل تفضيل\r\n( 7 ) - تبانيان : بفتح اول و تشديد دوم ، سلسلهء از علما به روزگار سامانيان در غزنه و جز آن و اول آنان ابو العباس تبانى حنفى است . . . ( نقل از لغت‌نامهء دهخدا ) ، نيز نگاه كنيد به صفحهء 179 شمارهء ( 9 )\r\n( 8 ) - ورع : بفتح اول و دوم پارسائى\r\n( 9 ) - ديدار : چهره\r\n( 10 ) - خط و قلمش : ظاهرا « خط قلمش » به صورت تركيب اضافى صحيح است نه « خط و قلمش » ، خط قلمش يعنى نوشتهء خامهء وى ، سعدى در وصف خط عذارى فرمايد :\r\n جوانى خردمند و فرزانه بود * كه در وعظ چالاك و مردانه بود \r\n نكونام و صاحبدل و حق‌پرست * خط عارضش خوش‌تر از خط دست \r\nص 202 بوستان سعدى ، تصحيح فروغى ، نقل از 155 يادنامهء بيهقى ، مقالهء نگارنده\r\n( 11 ) - معنى جمله : نوشتهء خامهء وى چون چهره‌اش زيبا بود\r\n( 12 ) - پروان : بفتح اول و سكون دوم ، شهركى در نزديكى غزنين\r\n( 13 ) - گذشته شد : درگذشت ، نيز نگاه كنيد به صفحهء 10 شمارهء ( 16 )\r\n( 14 ) - مشافهه : روياروى سخن گفتن ، مصدر باب مفاعله ؛ در اين مورد چنان كه در لغت‌نامهء دهخدا آمده است « نكاتى است دربارهء امرى كه شفاهى بيان شده سپس منشى يا منشيان ديوان آن را بتحرير درآورده براى شخص مورد نظر ارسال مىداشتند »\r\n( 15 ) - بشد : از دست رفت\r\n( 16 ) - پيچيده كار : كار مشكل و دشوار ، تقديم صفت براى تأكيد\r\n( 17 ) - ابرام : بستوه آوردن و گرانى كردن ، مصدر باب افعال\r\n( 18 ) - ادام . . . : تندرستى او را هميشه داراد\r\n( 19 ) - به سزا : كامل ، صفت عمر\r\nص 245\r\n( 1 ) - رباط : بكسر اول كاروانسرا يا مهمان‌سرا\r\n( 2 ) - مانك على ميمون : مانك بن على\r\n\r\n","description":"","footnote":"","page_name":" 364 ","page_number":402},
  {"content":"\r\n\r\nميمون مردى بسيار مال از كدخدايان غزنين بود ( حواشى مرحوم دكتر فياض )\r\n( 3 ) - افزون صد فتوى : بيش از صد رأى شرعى\r\n( 4 ) - قضا : بفتح اول داورى مخفف قضاء\r\n( 5 ) - معنى عبارت : بخواست خدا و دستورى او\r\n( 6 ) - قاضى قضاة : داور داوران\r\n( 7 ) - امام ابو حنيفه :\r\nامام اعظم ، نعمان بن ثابت ، از امامان چهارگانه اهل سنت و پيشوايان اهل رأس و قياس و اجتهاد ( 80 - 150 )\r\n( 8 ) - امام مطلق : پيشواى مسلم و بىمعارض و بىچون‌وچرا\r\n( 9 ) - اهل اختيار : مراد همان اهل رأى و قياس و اجتهاد است\r\n( 10 ) - بىمنازع : بىمعارض و بىمخالف - منازع اسم فاعل منازعه\r\n( 11 ) - مختصر صاعدى : نام كتاب قاضى ابو العلاء صاعد\r\n( 12 ) - كرده است : تأليف و تصنيف كرده است\r\n( 13 ) - ملاء سلطان مسعود و محمد : ملاى ( - آموزگار ) سلطان مسعود و محمد ؛ ملا : بضم اول و تشديد دوم مأخوذ از مولاى تازى ، لقب استاد و معلم . . . صاحب تاج العروس گمان مىكند اين كلمه را ايرانيان از مولى ساخته‌اند ( لغت‌نامهء دهخدا )\r\n( 14 ) - ابنا السلطان : دو پسر سلطان ، نون تثنيه ( ابنان ) طبق قواعد عربى در حال اضافه حذف شده است\r\n( 15 ) - بو يوسف : ابو يوسف قاضىالقضات هارون الرشيد\r\n( 16 ) - زفر : بضم اول و فتح دوم ، نام يكى از اصحاب ابو حنيفه\r\n( 17 ) - ابو الهيثم : بفتح هاء و سكون ياء و فتح ثاء خوانده شود ، نگاه كنيد به لغت‌نامهء دهخدا\r\n( 18 ) - خال والده :\r\nدائى مادر\r\n( 19 ) - تكليف كرد : فرمان داد و درخواست\r\n( 20 ) - سنهء . . . : سال 385\r\n( 21 ) - در بستيان : دروازهء اهل بست ، نظير آن در تازيان منسوب بمأمون خليفه ، نگاه كنيد به لغت‌نامهء دهخدا\r\n( 22 ) - درس كردى : تدريس مىكرد\r\n( 23 ) - معنى جملهء دعائى : خدايش زنده و باقى بگذارد\r\n( 24 ) - بر جاى : زنده و باقى ، نيز نگاه كنيد به صفحهء 45 شمارهء ( 7 )\r\n( 25 ) - ساحل الحياة : كرانهء درياى زندگى\r\n( 26 ) - افگار : بفتح اول و سكون در اينجا بمعنى زمين‌گير\r\n( 27 ) - زكى : بفتح اول و كسر دوم و تشديد سوم پاك‌دامن\r\n( 28 ) - محمود : عطف بيان يا بدل برادرش\r\n( 29 ) - معنى جمله : سوك وى را بر پاى دار\r\n( 30 ) - من : مراد سلطان محمود است\r\n( 31 ) - معنى جمله : ولى درباره اين كار ( برگزارى ماتم ) حرفهائى خواهند زد و تواند بود كه بر من خرده گيرند ( چه رسم نبوده است كه پادشاه به خودى در مجلس سوك يكى از رعاياى خويش حضور يابد )\r\nص 246\r\n( 1 ) - ساخت زر : زين و برگ زرين اسب ، نيز نگاه كنيد به صفحهء 52 شمارهء ( 19 )\r\n( 2 ) - تشريف : بزرگداشت و بزرگ گردانيدن ، مجازا به علاقهء سببيت ( تسميه سبب باسم مسبب ) بمعنى خلعت . حافظ فرمايد :\r\n هرچه هست از قامت ناساز بىاندام ماست * ورنه تشريف تو بالاى كس كوتاه نيست \r\n( 3 ) - معنى جمله : در دادن خلعتها دقت و سخت‌گيرى مىكرده‌اند\r\n( 4 ) - درازى : طول يا اطاله\r\n\r\n","description":"","footnote":"","page_name":" 365 ","page_number":403},
  {"content":"\r\n\r\n( 5 ) - معنى جمله : به قدر چند هزار برگ مىشود\r\n( 6 ) - پيداتر كنم : نمايان‌تر و ظاهرتر سازم\r\n( 7 ) - فراستانند : بپذيرند و قبول كنند ، نيز نگاه كنيد به صفحهء 3 شمارهء ( 28 )\r\n( 8 ) - از جهت سامانيان را : براى دولت سامانى\r\n( 9 ) - بازشوم : بازگردم\r\n( 10 ) - سبك : در اينجا بمعنى مختصر و ساده ، نكته موصوف\r\n( 11 ) - از هر دستى : از هر گونه\r\n( 12 ) - سنهء . . . : سال 382\r\n( 13 ) - نالان : بيمار\r\n( 14 ) - علت بو اسير : بيمارى بو اسير ، بو اسير بفتح اول جمع باسور نوعى از بيمارى مقعد ( منتهى الارب )\r\n( 15 ) - كاشغر : بر وزن دادگر شهرى از تركستان ( برهان قاطع )\r\n( 16 ) - عبد العزيز : پسر نوح بن نصر چهارمين امير سامانى ( 331 - 343 )\r\n( 17 ) - معنى عبارت عربى : هركس را نفسهائى معدود ( شمرده ) و پايان وقت ( زمان عمر ) محدودى است ، مقصود آنكه آدمى كوته زندگانى است\r\n( 18 ) - رضى : بفتح اول و كسر دوم مراد امير رضى شاهنشاه ابو القاسم نوح بن منصور سامانى ( 366 - 387 )\r\n( 19 ) - سنهء . . . : سال 382\r\n( 20 ) - عم : عمو ، عطف بيان عبد العزيز\r\n( 21 ) - پركافور كرد : پر از كافور كرد و يا با كافور بينباشت - كافور جسم جامد سفيد متبلور ، داراى بو و طعم خاص نافذ . . . كافور طبيعى را از نقطير چوب درخت كافور مىگيرند ( نقل از دايرةالمعارف فارسى )\r\n( 22 ) - ثقه : بكسر اول معتمد ، نيز نگاه كنيد به صفحهء 15 شمارهء ( 4 )\r\n( 23 ) - جزع : بفتح اول و دوم ناشكيبائى و بىتابى\r\n( 24 ) - هنر بزرگ : موصوف و صفت ، در اينجا بمعنى تفضل بزرگ ايزدى يا فضل الهى\r\n( 25 ) - معنى جمله : به كنايه يعنى از فشار اندوه و ستم دلشان پاره پاره مىشد و زهره‌شان مىتركيد\r\nص 247\r\n( 1 ) - استخفاف : سبك شمردن ، خوار داشتن ، مصدر باب استفعال - بوعلى سيمجور : ملقب بعماد الدولة سپهسالار كل خراسان كه بر امير رضى عصيان كرد و سرانجام در سال 384 از سبكتگين امير غزنين شكست سختى خورد پس از اين فتح نمايان امير رضى سبكتگين را ناصر الدولة و محمود را سيف الدولة لقب داد و محمود را نامزد سپهسالارى خراسان كرد\r\n( 2 ) - نخشب : بفتح اول و سكون دوم و فتح سوم شهرى در تركستان معرب آن نسف\r\n( 3 ) - فائق : فائق خاصه يا فائق خادم حاجب امير رضى كه بهمدستى با ابو على سيمجورى تصميم گرفتند كه بر بخارا حمله آورند\r\n( 4 ) - سنهء . . . : سال 384\r\n( 5 ) - خسر :\r\nبضم اول و دوم پدر زن\r\n( 6 ) - ابو الحارث فريغون : مراد ابو الحارث محمد بن احمد بن فريغون والى ولايت گوزگانان ، گوزگانان ناحيهء باخترى بلخ ، معرب آن جوزجان و جوزجانان ، نيز نگاه كنيد به صفحهء 4 شمارهء ( 20 )\r\n( 7 ) - سلخ : بفتح اول و سكون دوم پايان ماه\r\n( 8 ) - ماندم : گذاشتم\r\n( 9 ) - تعليق داشتم : يادداشت كرده بودم ، نيز نگاه كنيد به صفحهء 73 شمارهء ( 9 )\r\n( 10 ) - و اللّه . . . : خدا داناتر است براستى ( خدا بهتر داند )\r\n\r\n","description":"","footnote":"","page_name":" 366 ","page_number":404},
  {"content":"\r\n\r\n( 11 ) - سبكتگين : ملقب بناصر الدين امير غزنوى ( 366 - 387 )\r\n( 12 ) - شريف : بفتح اول بزرگ قدر لقبى بوده است براى فرزندان حضرت على و فاطمه و حسن و حسين\r\n( 13 ) - احمد : قابل ملاحظه است كه احمد نام جد اين ابو المظفر است چنان كه بعد تصريح مىكند ، پس نام پدر و نام خود او در اين نسب‌نامه نيست . . . ( نقل از حواشى مرحوم دكتر فياض )\r\n( 14 ) - سنهء . . . : سال 450\r\n( 15 ) - رضى . . . : خداوند از آنان خشنود باد و پادشاه بزرگوار ابو شجاع فرخ زاد پسر ناصر دين اللّه ( مسعود ) را زنده بگذارد\r\nص 248\r\n( 1 ) - سپاه‌سالار : سبكتگين در سال 384 بفرمان امير رضى نوح بن منصور به سپهسالارى سامانيان و حكومت خراسان رسيد\r\n( 2 ) - موضع : مصدر ميمى است بمعنى وضع كه اصطلاح ديوانى بوده بمعنى حذف و اسقاط . . . ( نقل از حواشى دكتر فياض )\r\n( 3 ) - حايط : بكسر سوم بستان و ديوار بست - معنى جمله : امير رضى براى حذف و اسقاط خراج ( ماليات ) باغى كه داشت فرمان داد\r\n( 4 ) - از آن سامانى و خراسانى : منسوب و متعلق به سامانيان و امراى محلى خراسان ( شرق ) كه تابع دولت سامانى بودند\r\n( 5 ) - كشيدندى : ميراندند و مىرفتند\r\n( 6 ) - خاكستر : در خراسان دو محل به اين نام است يكى خاكستر معروف به خاكستر لاين كه در كوههاى سرحدى شمال خراسان واقع است دوم محلى است در پائين ولايت شهر مشهد در سر راه هرات و سرخس كه رباط خاكستر هم ناميده مىشود و امروز آبادى ندارد . ظاهرا خاكستر مذكور در اين داستان بيهقى اين محل اخير است . . .\r\n( 7 ) - افراز : بفتح اول و سكون دوم بلندى و فراز\r\n( 8 ) - كوهپايه : دامنهء كوه و ناحيهء كوهستانى\r\n( 9 ) - پاره كوه : كوه‌پاره ، قسمتى از كوه ، اسم مركب\r\n( 10 ) - غلامى پنج و شش : بتقريب پنج يا شش غلام ؛ و حرف ربط مفيد تخمين و تقريب و ترديد\r\n( 11 ) - بكاويد : بكنيد و جستجو كنيد\r\n( 12 ) - گرفتند :\r\nآغاز كردند\r\n( 13 ) - سطبر : ستبر ، بكسر اول و فتح دوم و سكون سوم كلفت و كلان و گنده ، نيز نگاه كنيد به صفحهء 211 شمارهء ( 21 )\r\n( 14 ) - ستورگاه : اصطبل ، ستورخانه\r\n( 15 ) - حلقه ازو جدا شده : صفت مركب ، جدا از موصوف ( ميخ )\r\n( 16 ) - مصلى : بضم اول و فتح دوم و تشديد سوم و الف مقصوره در آخر جا نماز و موضع نماز ، اسم مكان از تصليه بمعنى نماز ( صلاة ) گزاردن\r\n( 17 ) - تازه گشت : حادث شد و پديد آمد\r\n( 18 ) - نادر : يگانه و بىمانند و كمياب\r\n( 19 ) - شبرقان : شبورقان ، نام شهرى در نزديك بلخ ؛ بضم شين و باء از ياقوت است ( نقل از حواشى مرحوم دكتر فياض )\r\n( 20 ) - مرو الرود : موضعى بخراسان ميان بلخ و مرو\r\n( 21 ) - به قضا : از قضا ، اتفاقا\r\n( 22 ) - ريش : مجروح\r\nص 249\r\n( 1 ) - بىدولتى : بدبختى ، ادبار\r\n( 2 ) - و تو مهتر ايشان : و تو بزرگتر و سرور آنان باشى ،\r\n\r\n","description":"","footnote":"","page_name":" 367 ","page_number":405},
  {"content":"\r\n\r\nواو آغاز جمله واو حاليه ، فعل ربط « باشى » بقرينهء حالى محذوف\r\n( 3 ) - تا ركعتى پنجاه :\r\nتا پنجاه ركعت\r\n( 4 ) - مستوفى : سرآمد دفترداران باج و خراج ، نگاه كنيد به صفحهء 78 شمارهء ( 13 )\r\n( 5 ) - مقبول القول : پذيرفته گفتار و پسنديده سخن\r\n( 6 ) - به كار آمده : كارآمد و مجرب و كاردان ، صفت مركب مشتق از مادهء ماضى بمعنى فاعلى ، مردى موصوف\r\n( 7 ) - آيت : نشان و علامت ، مجازا در اينجا بمعنى اعجوبه ، نيز نگاه كنيد به صفحهء 164 شمارهء ( 16 )\r\n( 8 ) - بايتوزيان : جمع بايتوزى منسوب به بايتوز ؛ از امراى زمان غزنويان ، و او كسى است كه در اول دولت سبكتگين غزنوى طغان را از قلعهء بست بيرون كرد و طغان پناه به سبكتگين برد و به استقامت او توانست بست را بازستاند . . . ( نقل از لغت‌نامهء دهخدا )\r\n( 9 ) - زعيم : بفتح اول و كسر دوم مهتر و رئيس و پيشوا و بزرگ\r\n( 10 ) - جالقان : بكسر لام شهرى از شهرهاى سيستان ( نقل از لغت‌نامهء دهخدا )\r\n( 11 ) - سديد : بفتح اول كسر دوم استوار راى و راست\r\nص 250\r\n( 1 ) - بازمىنمود : اظهار مىكرد\r\n( 2 ) - تيزتگ : تيزدو و تندپوى\r\n( 3 ) - معنى جمله : ( صيد ) نمىتوانست فرار كند و بازگردد\r\n( 4 ) - برانگيختم : بشتاب راندم و به تاختن واداشتم\r\n( 5 ) - نيك نيرو كردم : سخت كوشيدم و پافشارى كردم\r\n( 6 ) - غمى : غمگين\r\n( 7 ) - بر اثر من : بر پى من و بدنبال من\r\n( 8 ) - غريو : بكسر اول فرياد و بانگ\r\n( 9 ) - خواهشك : التماس‌گونه ؛ پسوندك براى مشابهت\r\n( 10 ) - بيچارگك : بيچارهء درخور ترحم ؛ ك پسوند مفيد معنى ترحم و شفقت\r\n( 11 ) - چون غمناك : مرحوم دكتر فياض در حاشيه نوشته‌اند : ظاهرا چون غمناكى - در صفحهء 82 كليله و دمنه تصحيح مينوى آمده است « پس چون اندوهناكى بر كنار آب بنشست » - نيز ممكن است « چون غمناك » را بمعنى غمناك‌وار گرفت كه در اين صورت چيزى حذف نشده است\r\n( 12 ) - وثاق : بضم اول حجره و سرا و اطاق\r\n( 13 ) - فرهمند :\r\nبفتح اول و دوم و سكون سوم صاحب عقل و با شكوه و نورانى - جزء اول فره مخفف فره است بمعنى شأن و شكوه و فروغ و جزء دوم مند پسوند اتصاف و دارندگى\r\n( 14 ) - بچگك : بچهء خرد ، ك پسوند براى تصغير\r\n( 15 ) - يله كردى : بفتح اول و رها كردى\r\n( 16 ) - زاولستان : بضم سوم زابلستان ، حمد اللّه مستوفى آرد بلاد قهستان و نيمروز و زاولستان هفده شهر است . . . دار الملكش شهر سيستان ( نقل از لغت‌نامهء دهخدا )\r\n( 17 ) - جل . . . : بزرگست بزرگى او و پاك و پاكيزه است نامهاى وى و هيچ پرستيده و معبودى جز او نيست\r\nص 251\r\n( 1 ) - حظيره : بفتح اول و كسر دوم خوابگاه گوسفند ، محوطهء چوب يا نى ، آغل\r\n( 2 ) - درويش : بينوا\r\n( 3 ) - ازل : بفتح اول و دوم زمانى كه آن را ابتدا نباشد\r\n( 4 ) - رفته بود :\r\n\r\n","description":"","footnote":"","page_name":" 368 ","page_number":406},
  {"content":"\r\n\r\nمقدر شده بود\r\n( 5 ) - تاش : حسام الدولة ابو العباس تاش حاكم و سپهسالار خراسان در زمان امير نوح بن منصور درگذشته به سال 377 تا 378 در گرگان\r\n( 6 ) - يداك . . . : دو دست تو بند سر مشك را بستند و دهانت در آن دميد ، مضمون مثل همانند اين بيت سعدى است كه در صفحهء 756 ج ( 2 ) امثال و حكم دهخدا ديده مىشود :\r\n شنيدم كه مىگفت و خوش مىگريست * كه اى نفس خود كرده را چاره چيست ؟ \r\n( 7 ) - معنى جمله : شب اول ماه ربيع الاول سال 385 از گرگان حركت كرد\r\n( 8 ) - عمرو ليث :\r\nدومين امير صفارى ( 265 - 287 ) ، مضاف و مضاف اليه ، اضافه مفيد انتساب\r\n( 9 ) - رئيس غزنين : عنوانى براى منصبى نظير حاكم غزنين ، نيز نگاه كنيد به صفحهء 36 شمارهء ( 18 ) و به صفحهء 298 سيرت جلال الدين مينكبرنى ، تصحيح مجتبى مينوى\r\n( 10 ) - به دو : يعنى به بوعلى سيمجور . . . ( نقل از حواشى مرحوم دكتر فياض )\r\nص 252\r\n( 1 ) - رخنه : بفتح اول و سكون دوم شكاف و سوراخ و چاك\r\n( 2 ) - روى ايستادن : امكان پايدارى\r\n( 3 ) - رفت : رفتند ، گويا از باب مفرد آوردن فعل معطوف بجمع است بسبك قديم ( نقل از حواشى مرحوم دكتر فياض ) ، نيز نگاه كنيد به صفحهء 170 شمارهء ( 11 )\r\n( 4 ) - خلج : بفتح اول و دوم نام قبيلهء ترك كه در حدود قرن چهارم در حوالى سيستان مىزيستند\r\n( 5 ) - مقام كرد : بضم اول اقامت كرد و ماند\r\n( 6 ) - ما رئي . . . : هرگز غالبى ماننده‌تر بمغلوب از وى ديده نشد\r\n( 7 ) - پوشنگ : نگاه كنيد به صفحهء 190 شماره ( 6 )\r\n( 8 ) - بدم رفتند : بدنبال آنان رفتند\r\n( 9 ) - شفاعت : بفتح اول خواهشگرى\r\n( 10 ) - امير خراسان : لقب پادشاهان سامانى ، رودكى در وصف بزم نصر بن احمد سامانى فرمايد :\r\n خسرو بر تخت پيشگاه نشسته * شاه ملوك جهان ، امير خراسان \r\n( 11 ) - معنى جمله : نيك حساب كار خود را بكن و درست بسنج\r\n( 12 ) - صلاح : بفتح اول مصلحت و خير و نيكى\r\n( 13 ) - بغى : بفتح اول و سكون دوم ستم و عدول از حق\r\n( 14 ) - ادبار : بىدولتى و برگشت كار و تيره بختى ، مصدر باب افعال\r\n( 15 ) - معنى جمله : اين سخن درست نيست ، استفهام مجازا مفيد نفى و تعجب\r\n( 16 ) - بو الحسين : ابو الحسين كثير پدر عميد الدولة ابو القاسم منصور وزير سامانيان بود ( نقل از لغت‌نامهء دهخدا )\r\n( 17 ) - نعوذ باللّه : پناه بر خدا ، در سياق فارسى از اصوات است براى استعاذه\r\n( 18 ) - و اذا . . . : چون خداوند رفتن نعمتى را از خاندان گروهى ( قومى ) بخواهد ، در تدبير كارهاشان بخطا روند\r\n( 19 ) - شبگير : سحرگاه ، اسم زمان\r\nص 253\r\n( 1 ) - سنهء . . . : سال 385\r\n( 2 ) - معظم : بضم اول و سكون دوم و فتح سوم بخش بزرگتر يا\r\n\r\n","description":"","footnote":"","page_name":" 369 ","page_number":407},
  {"content":"\r\n\r\nبيشتر ، اسم مفعول از اعظام\r\n( 3 ) - نيك بماليدند : سخت گوشمال دادند\r\n( 4 ) - معنى جمله :\r\nنزديك بود كه شكسته و منهزم شوند ، و در نثر معاصر « افتد » بجاى « افتادى » به كار مىرود چنان كه در نسخه‌بدل در صفحهء 261 تاريخ بيهقى چاپ سال 1350 نيز ديده مىشود\r\n( 5 ) - پسر خلف : ظاهرا مراد طاهر بن خلف بن احمد حكمران صفارى دست‌نشاندهء غزنويان ، نگاه كنيد به لغت‌نامهء دهخدا\r\n( 6 ) - ايلمنگو : نام غلام ابو على سيمجور چنان كه در چند سطر بعد آمده است\r\n( 7 ) - زدنى سخت استوار : قيد روش و تأكيد ، نيز نگاه كنيد به صفحهء 155 شمارهء ( 15 )\r\n( 8 ) - رود : مقصود رود اندرخ ( نقل از حواشى مرحوم دكتر فياض ) ، در :\r\nحرف اضافه مفيد معنى سوى و جانب - اندرخ : بفتح اول و سكون دوم دهى از حومهء مشهد\r\n( 9 ) - خازن : در اينجا مراد خزانه‌دار سيمجوريان\r\n( 10 ) - معنى ابيات عربى : آيا نديده‌اى كه ابو على ( سيمجور ) چه كرد و حال آنكه وى را صاحب راى و زيركى مىديدم بر پادشاه نافرمانى كرد ، پس مردانى كه كوه ابو قبيس را از بيخ بركنند ، براى دستگيريش شتافتند ، وى شهر طوس را پناهگاه خود گردانيد ، پس طوس بر او بدفال‌تر و شوم‌تر از طويس گشت - ابو قبيس : نام كوهى به مكه است - طويس : مردى بوده است كه در شومى بوى مثل زنند و گويند اشأم من طويس ، چه بنا بر مشهور طويس روز وفات پيامبر اسلام از مادر بزاد روز درگذشت ابو بكر از شير گرفته شد و روز قتل عمر بسن بلوغ رسيد و روز كشته شدن عثمان زن اختيار كرد و روز شهادت على وى را فرزندى زاده شد ( نقل از فرائد الادب - المنجد )\r\n( 11 ) - معنى جمله : ظاهرا مقصود اين است كه ديگر نوبت فرمانروائى از اولى به دومى در اين خاندان نرسيد\r\n( 12 ) - قيامت . . . فرودآورد : به كنايه يعنى غوغا و آشوبى بپاكرد\r\n( 13 ) - چربك : بضم اول و سكون دوم و فتح سوم دروغ راست مانند - چربك خوردن : دروغ راست مانند را باور كردن\r\n( 14 ) - امير خراسان : پادشاه سامانى ( نقل از حواشى مرحوم دكتر فياض )\r\n( 15 ) - معنى جمله : با چندان استخفافى كه سابقا با امير خراسان كرده بود ( نقل از حواشى مرحوم دكتر فياض )\r\n( 16 ) - قهندز : معرب كهن‌دژ قلعهء كهن و باستانى\r\n( 17 ) - ثقات رضى : بكسر اول معتمدان امير رضى پادشاه سامانى\r\n( 18 ) - مدافعت : دفع الوقت كردن و درنگى و تكاهل\r\n( 19 ) - الحاح : ستيزه و لجاج كردن مصدر باب افعال\r\nص 254\r\n( 1 ) - عتابى : بضم اول بافته‌اى موج‌دار منسوب به محله‌اى از بغداد\r\n( 2 ) - بخايند : به كنايه « بد گويند » مقصود است ، فعل مضارع انشائى بجاى اخبارى\r\n( 3 ) - وكيل در : يعنى وكيل درى كه از طرف سبكتگين در بخارا بود ، براى آگاهى بيشتر نگاه كنيد به صفحهء 549 كتاب ايران در زمان سامانيان از آرتور كريستنسن ، ترجمهء رشيد ياسمى\r\n( 4 ) - گرديز : بفتح اول و سكون\r\n\r\n","description":"","footnote":"","page_name":" 370 ","page_number":408},
  {"content":"\r\n\r\nدوم و كسر سوم ، نگاه كنيد به صفحهء 180 شمارهء ( 17 )\r\n( 5 ) - بشوريده : بشوليده و سخت شوريده درهم و آشفته ، مسند ، است رابطه ، خراسان مسند اليه ؛ بشوريدن و شوريدن بهر دو صورت در لغت‌نامهء دهخدا ضبط است\r\n( 6 ) - فخر الدولة : مراد ابو الحسن على از امراى آل بويه فرزند ركن الدولة كه از سال 366 تا 373 بر اصفهان و رى و همدان و گرگان و بخشى از طبرستان حكمفرمائى داشت\r\n( 7 ) - مشاهره : مواجب ماهيانه ، در عربى مصدر باب مفاعله است بمعنى ماهيانه كردن چيزى را\r\n( 8 ) - متوارى : پنهان و پوشيده\r\n( 9 ) - نعوذ . . . : پناه بر خدا مىبريم از بخت‌برگشتگى\r\n( 10 ) - نوادر : بفتح اول و كسر چهارم چيزهاى شگفت و ديرياب ، نيز نگاه كنيد به صفحهء 162 شمارهء ( 20 )\r\n( 11 ) - حفظه . . . : خداى او را نگه داراد و زنده بداراد\r\n( 12 ) - منوچهر : مراد فلك المعالى منوچهر بن قابوس بن وشمگير از ديالمهء آل زيار ( 403 - 423 ) كه بقبول اطاعت محمود تن درداد و دختر محمود را بزنى خواستگارى كرد\r\n( 13 ) - حره : بضم اول و تشديد دوم مؤنث حر بمعنى زن آزاده ، لقبى براى زنان نژاده ، نيز نگاه كنيد به صفحهء 243 شمارهء ( 21 )\r\n( 14 ) - خواجه على ميكائيل : از رجال مشهور دربار مسعود كه از سفيران بغداد پذيرائى مىكرد و به سالارى حجاج در سال 423 خلعت پوشيد\r\n( 15 ) - سنهء . . . :\r\nسال 430\r\nص 255\r\n( 1 ) - اصطناع : نيكوداشت و احسان ، مصدر باب افتعال\r\n( 2 ) - خوازه : قبه‌اى را گويند كه در عروسيها زنند ، نگاه كنيد به صفحهء 36 شمارهء ( 17 )\r\n( 3 ) - اميرك بيهقى : دبير بود و در زمان مسعود صاحب بريد بلخ شد ، نيز نگاه كنيد به صفحهء 206 شمارهء ( 11 )\r\n( 4 ) - انها : مخفف انهاء ، مصدر باب افعال بمعنى خبر دادن\r\n( 5 ) - دستورى : رخصت و اجازه ، نيز نگاه كنيد به صفحهء 9 شماره ( 14 )\r\n( 6 ) - سنه . . . : سال 414\r\n( 7 ) - ساختن : تدارك و آماده شدن و تهيه ديدن\r\n( 8 ) - آيت : مجازا بمعنى اعجوبه ، نيز نگاه كنيد به صفحهء 249 شمارهء ( 7 )\r\n( 9 ) - بسيار فضل بيرون از علم شرع حاصل كرده ، صفت مركب ساخته‌شده از مادهء فعل ماضى بمعنى فاعلى ، نيز نگاه كنيد به صفحهء 44 شمارهء ( 12 )\r\n( 10 ) - بىفرمان عالى : بىاجازه و امر والاى پادشاه : از اينجا استنباط مىشود كه قاضى بىفرمان و اجازه پادشاه نمىتوانست حوزهء قضا را ترك كند\r\n( 11 ) - در دل كرده بود : نيت و قصد كرده بود\r\n( 12 ) - تدريس را : براى درس گفتن ، را حرف اضافه\r\nص 256\r\n( 1 ) - نشست و خاست : هم‌نشينى و هم‌صحبتى ، اسم مركب ساخته‌شده از دو مادهء فعل ماضى ، تركيب عطفى ، نظير آن ديد و شناخت بمعنى معرفت و آشنائى ، سعدى در غزلى فرمايد :\r\n دريغ صحبت ديرين و حق ديد و شناخت * كه سنگ تفرقه ايام در ميان انداخت \r\n\r\n","description":"","footnote":"","page_name":" 371 ","page_number":409},
  {"content":"\r\n\r\n( 2 ) - طبقاتى : شايد طايقانى منسوب به طايقان جايى از توابع بلخ يا طالقانى ( نقل از حواشى مرحوم دكتر فياض )\r\n( 3 ) - مسئلتهاى خلافى : سؤال و پرسشهاى مربوط بعلم خلاف ، موصوف و صفت - خلاف : بكسر اول علمى است كه در آن كيفيت ايراد حجج شرعى و نارسايى دلائلى كه هم‌ساز نيستند بحث مىشود ( نقل از لغت‌نامهء دهخدا )\r\n( 4 ) - سخت مشكل : نيك دشوار ، سخت قيد مشكل و مشكل صفت مسئلتها\r\n( 5 ) - بو بكر حصيرى : نگاه كنيد به صفحهء 209 شمارهء ( 17 )\r\n( 6 ) - بو الحسن كرجى : نگاه كنيد به صفحهء 43 شمارهء ( 12 )\r\n( 7 ) - مجلس علم رفت : گفتگوى علمى شد\r\n( 8 ) - بازگشت : يعنى بو صادق ( نقل از حواشى مرحوم دكتر فياض )\r\n( 9 ) - آب : در اينجا مراد رودخانه جيحون است ، اين بيت به گواه از برخى در لغت‌نامه دهخدا نقل شده است\r\n خوش نخسبند همى از فزعش زان سوى آب * نه قدر خان نه طغان خان نه خطا خان نه تكين \r\n( 10 ) - سفر ناكرده : صفت مركب از مادهء فعل ماضى بمعنى فاعلى\r\n( 11 ) - نبايد كه تا بلائى بينى : مبادا كه زحمت و بليه بينى ، افعال دوگانه نايب از فعل نهى براى دعا\r\n( 12 ) - عزيزا مكرما : باعزاز و تكريم ( با گراميداشت و بزرگداشت ) ، قيد روش\r\n( 13 ) - سومنات : بضم اول و فتح ميم نام شهرى معروف بوده است مجاور اقيانوس هند در سرزمين گجرات مركز بزرگترين بتخانهء هندوان كه در سال 416 پس از سه روز جنگ بدست سلطان محمود گشوده شده ؛ سومنات مركب از دو جزء است سومه بمعنى ماه و نات بمعنى صاحب ، مجموعا بمعنى صاحب ماه\r\n( 14 ) - اين امام بو صادق : آوردن صفت اشاره اين بر اسم خاص براى مزيد تعريف در ميان چند اسم خاص\r\n( 15 ) - قاضى قضاتى : داوران داورى ، قاضىالقضاتى ، اسم مصدر\r\n( 16 ) - ختلان : بفتح اول و سكون دوم ولايتى نزديك بدخشان\r\n( 17 ) - اند : بفتح اول سكون دوم عددى ميان سه‌تا نه\r\n( 18 ) - با اوقاف بهم : با املاك موقوفه با هم و مجتمعا\r\n( 19 ) - مطاع :\r\nبضم اول اطاعت‌شده و فرمانفرما ، اسم مفعول از اطاعت\r\n( 20 ) - حضرت بزرگ : درگاه باعظمت و پايتخت وسيع\r\n( 21 ) - بماند : يعنى بو صادق ( نقل از حواشى مرحوم دكتر فياض )\r\n( 22 ) - او : مرجع ضمير بو صادق\r\nص 257\r\n( 1 ) - رباط : بكسر اول كاروانسرا ، اقامتگاه\r\n( 2 ) - مانك على : نگاه كنيد به صفحهء 179 شمارهء ( 6 )\r\n( 3 ) - رسوليهاى بانام : رسالتهاى مشهور ، موصوف و صفت\r\n( 4 ) - ان . . . : اگر خدا خواهد و اجل را بتأخير اندازد ( سپس افكند )\r\n( 5 ) - اجابت يافته : مقبول افتاده و پذيرفته شده است\r\n( 6 ) - خواستيم فرستاد : تصميم داشتيم گسيل كردن\r\n( 7 ) - داديم : اگر عبارت دستخوش دگرگونى نشده باشد ، « داديم » رسم الخط ديگرى از « داده‌ايم » ماضى نقلى است كه\r\n\r\n","description":"","footnote":"","page_name":" 372 ","page_number":410},
  {"content":"\r\n\r\nباصطلاح دلالت بر ثبوت مىكند و اثر آن تا زمان حال ( اكنون ) كشيده شده است ؛ نظامى فرمايد :\r\n در به زنجير كن ترا گفتم * تا چو زنجيريان نياشفتم ( نياشفته‌ام ) \r\n( 8 ) - نسا : بكسر اول شهرى نزديك سرخس ، نيز نگاه كنيد به صفحهء 40 شماره ( 5 )\r\n( 9 ) - ضم كنيم : بفتح اول و تشديد دوم بپيونديم و بيفزائيم\r\n( 10 ) - و : واو حاليه ، حرف ربط - معنى جمله : در حالى كه قائم مقامان تو در طوس باشند ، فعل « باشند » بقرينهء حالى محذوف است\r\n( 11 ) - نيكوتر رأيها : نيكوترين راى از رايها ، به حالت اضافه خوانده شود ، نيكوتر صفت « راى » است كه حذف شده و « رأيها » از آن نيابت كرده است ، نيز نگاه كنيد به صفحهء 136 گلستان بكوشش نگارنده\r\n( 12 ) - خدمت كرد : احترام بجاى آورد و عرض بندگى كرد ، نيز نگاه كنيد به صفحهء 200 شمارهء ( 19 )\r\n( 13 ) - سلمه . . . : خداوند او را بىگزند و به‌سلامت داراد\r\n( 14 ) - كاشغر : به سكون سوم و فتح چهارم شهرى در تركستان چين در غرب ايالت سينكيانگ چين\r\n( 15 ) - قدر خان : پادشاه آل افراسياب ، نيز نگاه كنيد به صفحهء 63 شمارهء ( 16 )\r\n( 16 ) - ذكر . . . : ذكر رونوشت نامه و دو مشافهه با دو فرستادهء نامبرده كه بسوى خان تركستان روانه شدند\r\n( 17 ) - ضمان سلامت : بفتح اول ضمانت و كفالت تندرستى\r\n( 18 ) - نامه فرموديم : نامه كرديم يا نوشتيم\r\n( 19 ) - ركابدار مسرع : قاصد شتابنده و تيزپوى - مسرع اسم فاعل از اسراع مصدر باب افعال\r\n( 20 ) - تيسير : آسان گردانيدن و توفيق دادن ، مصدر باب تفعيل\r\n( 21 ) - اعتداد : اعتبار و اعتنا ، مصدر باب افتعال\r\nص 258\r\n( 1 ) - اخى و معتمدى : برادر و معتمدم\r\n( 2 ) - ادام . . . : خداوند عزت او را بر دوام داراد\r\n( 3 ) - انار . . . : ايزد حجت و بيان وى را روشن كناد ، نيز نگاه كنيد به صفحهء 3 شمارهء ( 26 )\r\n( 4 ) - مناصحت : پند دادن و نصيحت كردن ، مصدر باب مفاعله\r\n( 5 ) - تحيت : بفتح اول و كسر دوم و تشديد سوم مفتوح سلام فرستادن بر كسى ، مصدر باب تفعيل\r\n( 6 ) - اطيبه . . . : بهترين و پاكيزه‌ترين آن\r\n( 7 ) - ادام . . . : خداوند توفيق او را بر دوام داراد\r\n( 8 ) - ضم : بفتح اول و تشديد دوم فراهم آوردن چيزى با چيزى\r\n( 9 ) - نشاط افتد : بفتح اول اراده و عزم شود و يا تمايل باشد\r\n( 10 ) - در مقتضاى شريعت : چنان كه خواسته و بايستهء راه راست روشن ( دين حق ) است - مقتضى : بضم اول و الف مقصوره در آخر اسم مفعول از اقتضاء بمعنى درخواستن و طلب كردن ، مصدر باب افتعال از مجرد قضاء بمعنى فرمان دادن و حكم كردن\r\n( 11 ) - حضرت : درگاه و پايتخت\r\n( 12 ) - شغلها و سفارتهاى بانام كرده : صفت مركب ساخته‌شده از مادهء فعل ماضى بمعنى فاعلى نيز نگاه كنيد به صفحهء 255 شمارهء ( 9 ) و همچنين است حال صفت مركب معطوف بر آن\r\n( 13 ) - گشاده‌تر : روشن‌تر و بىپرده‌تر ، قيد روش\r\n( 14 ) - بگفته آمده است : همانا گفته شده است ، فعل ماضى نقلى مؤكد مجهول\r\n( 15 ) - دستورى : رخصت و\r\n\r\n","description":"","footnote":"","page_name":" 373 ","page_number":411},
  {"content":"\r\n\r\nاجازه\r\n( 16 ) - بحاصل شود : همانا بدست آيد ، « به » پيشوند فعلى براى تأكيدست\r\n( 17 ) - جزم : بفتح اول و سكون دوم استوار و قاطع\r\n( 18 ) - استطلاع : طلب آگاهى كردن ، مصدر باب استفعال\r\n( 19 ) - تذكره : بفتح اول و سكون دوم و كسر سوم ، يعنى صورت و سياهه از هداياى فرستاده شده ( نقل از حواشى مرحوم دكتر فياض )\r\n( 20 ) - مهادات : به يكديگر هديه ( تحفه و ارمغان ) دادن ، مصدر باب مفاعله\r\nص 259\r\n( 1 ) - بازگردانيده شود : بجاى بازگردانيده شوند ، آوردن فعل مجهول بصيغهء مفرد با مسند اليه جمع ( نايب فاعل )\r\n( 2 ) - محروس : نگاهبانى كرده ، اسم مفعول از حراست\r\n( 3 ) - مضموم : پيوسته و فراهم آورده ، اسم مفعول از ضم\r\n( 4 ) - التماس : جستن چيزى ، مصدر باب افتعال\r\n( 5 ) - باذن . . . : به دستورى و اجازت خدا كه توانا و بزرگ است\r\n( 6 ) - مشافهه الاولى : مشافهه نخستين\r\n( 7 ) - يا اخى . . . : اى برادر و مورد اعتماد من ، ابو القاسم ابراهيم عبد اللّه حصيرى ، خداوند زندگانيت را دراز گرداناد\r\n( 8 ) - توقير : بزرگداشت ، مصدر باب تفعيل\r\n( 9 ) - تذكره : نگاه كنيد به صفحهء 258 شمارهء ( 19 )\r\n( 10 ) - تودد : دوست داشتن ، مصدر باب تفعل از مجرد و داد\r\n( 11 ) - تعهد را : براى تعهد ، تعهد بمعنى تازه كردن پيمان و عهد مصدر باب تفعل\r\n( 12 ) - سبكى : مختصر بودن و اندك بودن ، اسم مصدر\r\n( 13 ) - ملاطفات : جمع ملاطفه مصدر باب مفاعله بمعنى نيكوئى و نرمى نمودن باهم\r\n( 14 ) - صاحب دولت : مراد پادشاه بختيار است\r\n( 15 ) - كاسد : ناروان ، اسم فاعل از كساد\r\n( 16 ) - وصلت :\r\nدر سياق فارسى بفتح اول و سكون دوم پيوستگى\r\n( 17 ) - آميختگى : آميزش\r\n( 18 ) - مضرب :\r\nسخن چين ، اسم فاعل از تضريب ، مصدر باب تفعيل\r\n( 19 ) - يكدستى : اتحاد و همدلى\r\n( 20 ) - دندانهاشان كند شود : به كنايه يعنى قطع طمع كنند\r\n( 21 ) - مساعدت و موافقت هر دو جانب : مفعول صريح فعل بدانند بحذف « را »\r\n( 22 ) - غزو : بفتح اول و سكون دوم جنگ با كفار\r\n( 23 ) - تازه گردانيم : تجديد كنيم\r\nص 260\r\n( 1 ) - درخواهى : درخواست كنى\r\n( 2 ) - حشم : خدمتكاران خاص و لشكر و چاكران\r\n( 3 ) - آن جانب كريم : آن دودمان نژاده و شريف\r\n( 4 ) - ادام . . . : خداوند پيوسته آنان را نيرو بخشاد و توانائى دهاد\r\n( 5 ) - زيادت و نقصان : افزونى و كاستى\r\n( 6 ) - صلاح : بفتح اول مصلحت و خير و نيكى\r\n( 7 ) - بعيب نداشته‌اند : همانا عيب نشمرده و بد ندانسته‌اند\r\n( 8 ) - الحاح : درخواستن و ابرام و اصرار ، مصدر باب افعال\r\n( 9 ) - مناظره : با هم سؤال و جواب و بحث كردن ، مصدر باب مفاعله\r\n( 10 ) - محابا : بضم اول فروگذاشت مخفف محاباة ؛ بىمحابا : بىپروا و بىملاحظه ، قيد روش و وصف\r\n( 11 ) - معنى جمله : داورى بر وفق ديدار و\r\n\r\n","description":"","footnote":"","page_name":" 374 ","page_number":412},
  {"content":"\r\n\r\nمعاينه حال و كار در آن سرزمين تنها به تو مىرسد يا خاص تست\r\n( 12 ) - صواب ديد : مصلحت ديد ، اسم ( مصدر مرخم )\r\n( 13 ) - غضاضت : بفتح اول خوارى و كم گرديدن مرتبه\r\n( 14 ) - تحير : سرگشته شدن ، مصدر باب تفعل از مجرد حيرت\r\n( 15 ) - مثال : بكسر اول فرمان\r\n( 16 ) - مىپيوسته آيد : ( اين كار ) همانا پيوستگى و دوامى دارد ، پيشوند « مى » براى استمرار و تأكيد در آغاز جمله آورده شده است\r\n( 17 ) - تردد : دودلى ، دودله شدن ، مصدر باب تفعل\r\n( 18 ) - پخته : بضم اول و سكون دوم به كنايه مراد سنجيده و درست و ساخته و پرداخته ، صفت كار\r\n( 19 ) - معنى جمله : دوباره رفتن ضرورت نداشته باشد\r\n( 20 ) - ادام . . . : خداوند تندرستى او را بر دوام داراد\r\n( 21 ) - مشهد : بفتح اول و سكون دوم و فتح سوم جاى حاضر آمدن مردم\r\nص 261\r\n( 1 ) - اعقاب : بفتح اول و سكون دوم فرزندان و پسران و پسران پسران جمع عقب بفتح اول و كسر دوم\r\n( 2 ) - دام . . . : نيرو بخشيدن ( خداوند ) بوى بر دوام باد\r\n( 3 ) - مهتر فرزند :\r\nبزرگترين فرزند\r\n( 4 ) - وديعت : بفتح اول امانت و به استعاره مراد زن در اينجا جمع آن ودائع\r\n( 5 ) - كرائم : بفتح اول و كسر چهارم جمع كريمه بمعنى نژاده و شريف مؤنث كريم ، صفت سرپوشيدگان - سرپوشيده صفت جانشين موصوف ( زن و دختر ) بمعنى پرده‌نشين و دوشيزه\r\n( 6 ) - خاتون : زن اصيل و ملكهء ترك و حره و بانو\r\n( 7 ) - كريم الطرفين : از دوسوى ( پدر و مادر ) نژاده و شريف\r\n( 8 ) - بزرگى نفس : عظمت روح\r\n( 9 ) - سماحت اخلاق :\r\nبفتح اول رادمردى و بلندهمتى\r\n( 10 ) - گشادن : پريدن پيوند و گسستن\r\n( 11 ) - نيست همتاش :\r\nمرحوم دكتر فياض در حاشيه نوشته‌اند « شايد : نيست همتاست » بمعنى يگانه و بىهمتا نيز نگاه كنيد به صفحهء 76 شمارهء ( 26 )\r\n( 12 ) - اركان : مبانى و پايه‌ها جمع ركن\r\n( 13 ) - مهر :\r\nبفتح اول و سكون دوم كابين زن\r\n( 14 ) - هريوه : بكسر اول منسوب بهرات و مراد زر خالص ، صفت دينار ، نيز نگاه كنيد به صفحهء 14 شمارهء ( 22 )\r\n( 15 ) - نثار : بكسر اول پيشكش و پراكندنى\r\n( 16 ) - خازن : گنجور ، اسم فاعل از خزن ، در اينجا بمعنى تحويلدار و خزانه‌دار\r\n( 17 ) - ادام . . . : خداوند تأييد و حفظ آنان را بر دوام داراد\r\n( 18 ) - ناطق : گويا و بيان‌كننده ، اسم فاعل از نطق\r\n( 19 ) - بعاجل الحال : دروقت و برفور\r\n( 20 ) - مهد : بفتح اول و سكون دوم تخت روان\r\n( 21 ) - تا : در اينجا معادل قيد تأكيد است بمعنى همانا و البته ، نيز نگاه كنيد به صفحهء 8 شمارهء ( 24 )\r\n( 22 ) - تذكره : صورت و سياهه ، نيز نگاه كنيد به صفحهء 258 شمارهء ( 19 )\r\n( 23 ) - حال : جريان امور و كارها\r\n( 24 ) - ضمان : بفتح اول كفالت و پذيرفتارى ، نيز نگاه كنيد به صفحهء 7 شمارهء ( 13 )\r\n\r\n","description":"","footnote":"","page_name":" 375 ","page_number":413},
  {"content":"\r\n\r\nص 262\r\n( 1 ) - اقتدا : مخفف اقتداء ، مصدر باب افتعال بمعنى پيروى كردن از مجرد قدوه بضم اول بمعنى پيشوا\r\n( 2 ) - يا اخى . . . : اى برادر و معتمد من ، ابو القاسم حصيرى ، خداوند زندگانى ترا دراز گرداناد\r\n( 3 ) - بر در سمرقند : برابر شهر و دروازهء سمرقند يا مدخل آن\r\n( 4 ) - عقد وصلت : پيمان پيوستگى ( زناشوئى )\r\n( 5 ) - مهمل : متروك و به خود فروگذاشته ، اسم مفعول از اهمال\r\n( 6 ) - اندك و بسيار : كم‌وبيش\r\n( 7 ) - چيزى مپيوند : سخنى مگو\r\n( 8 ) - جانب كريم : آن دودمان شريف و نژاده مجازا\r\n( 9 ) - نمط : بفتح اول و دوم طريقه و گونه\r\n( 10 ) - استطلاع طلب آگاهى كردن ، مصدر باب استفعال\r\n( 11 ) - انار . . . : نگاه كنيد به صفحهء 3 شمارهء ( 26 )\r\n( 12 ) - معنى جمله : چون از تحصيل و دانش‌آموزى در مكتب فارغ شديم ( و مقدمات ادب را آموختيم )\r\n( 13 ) - سنهء ست . . . : سال 406\r\n( 14 ) - قضاى مرگ : حكم دگرگونىناپذيرى كه مردن است ، اضافهء بيانى\r\n( 15 ) - وثيقت : بفتح اول و كسر دوم عهدنامه و آنچه بدان اعتماد شود در كارى\r\n( 16 ) - اولياء عهود : جمع وليعهد ، وليعهدان\r\n( 17 ) - كدخدا : پيشكار ، ياى آخر كدخدائى ياى وحدت است\r\n( 18 ) - بشبه وزير : همانند وزير يا وزيرگونه ، فرخى فرمايد :\r\n تا نبود چون هماى فرخ كرگس * همچو نباشد بشبه باز خشين ، پند \r\n( نقل از لغت‌نامه )\r\n( 19 ) - حجاب : بضم اول و تشديد دوم حاجبان\r\n( 20 ) - اين : ضمير اشاره ، مقصود اين لوازم و چيزهائى است كه نام برده شد\r\n( 21 ) - سنهء ثمان . . . : سال 408\r\n( 22 ) - واسطهء خراسان :\r\nواسطة العقد خراسان ، گوهر ميانى بزرگ گردن بند خراسان ، به استعاره مقصود شهر بزرگ و آباد\r\nص 263\r\n( 1 ) - مضربان : نگاه كنيد به صفحهء 259 شمارهء ( 18 )\r\n( 2 ) - تضريبها نگاشتند : به سخن‌چينى و دشمنى انداختن چيزهائى نوشتند\r\n( 3 ) - ساختند : جعل كردند\r\n( 4 ) - معنى چند جمله : همانا سرشت بشرى ( سلطان محمود ) كه ديدن شخصى ( چون مسعود ) را تحمل نمىكرد كه شايستهء جانشينى او باشد ( به كنايه يعنى در انتظار مرگ او براى رسيدن به سلطنت باشد ) وى را برانگيخت كه بر ما ستم و درشتى روا دارد\r\n( 5 ) - مولتان : بضم اول و سكون دوم و سوم شهرى ميان قندهار و لاهور\r\n( 6 ) - معنى جمله : مدتى بازداشت‌گونه و باصطلاح حبس نظر يا زير نظر بوديم\r\n( 7 ) - بركشيد : ترقى داد ، نيز نگاه كنيد به صفحهء 152 شمارهء ( 21 )\r\n( 8 ) - براستاى وى : دربارهء وى\r\n( 9 ) - معنى جمله : نعمتهاى گوناگون داد - اصناف : بفتح اول جمع صنف بكسر اول گونه ، نوع\r\n( 10 ) - تعريض : به كنايه سخن گفتن ، مصدر باب تفعيل\r\n\r\n","description":"","footnote":"","page_name":" 376 ","page_number":414},
  {"content":"\r\n\r\n( 11 ) - امير عادل : لقب سبكتگين ( 366 - 387 ) مؤسس سلسلهء غزنوى كه به وصيت او پس از مرگ فرزند كوچكترش اسماعيل را به امارت نشاندند ولى محمود به يارى عم و برادر خود نصر بر اسماعيل غلبه كرد و پس از هفت ماه به اميرى رسيد\r\n( 12 ) - تلبيس : پوشاندن حقيقت و مكر و تزوير ، مصدر باب تفعيل\r\n( 13 ) - بر سر ما مىزد : برخ ما مىكشيد و قصد تحقير ما را داشت\r\nص 264\r\n( 1 ) - بوديمى : مىبوديم ، ماضى استمرارى\r\n( 2 ) - عتاب : بكسر اول ملامت كردن ، معاتبه ، مصدر باب مفاعله\r\n( 3 ) - مالش : گوشمال ، اسم مصدر\r\n( 4 ) - احماد : ستودن ، مصدر باب افعال\r\n( 5 ) - و زين بگذشته : گذشته از اين\r\n( 6 ) - زيادت لقب : افزونى نامهاى مدح‌آميز - لقب بفتح اول و دوم به فارسى باژنامه\r\n( 7 ) - نامزد محمد باشد : مختص محمد باشد و بنام او خوانده شود\r\n( 8 ) - عهدى پيوستند : پيمانى بستند\r\n( 9 ) - معنى جمله : عقل سليم به هيچ صورت بمحمود اجازه نداد ؛ جملهء معترضه است\r\n( 10 ) - پس آنكه : پس از آنكه\r\n( 11 ) - عدت : بضم اول و تشديد دوم سازوبرگ\r\n( 12 ) - بعجز بازگرديم : عاجز شويم و كار ما بعجز و ناتوانى كشد\r\n( 13 ) - دم‌كنده : بضم اول كنايه از شكست خورده و سركوفته ، نيز نگاه كنيد به صفحهء 44 شمارهء ( 8 )\r\n( 14 ) - بحاصل آمد : همانا دست داد\r\n( 15 ) - سر جهان : نام قلعهء بود بر قلهء كوهى از كوه‌هاى ديلم مشرف بر اراضى صحراى قزوين و ابهر . . . ( لغت‌نامه بنقل از آنندراج ) - مرحوم دكتر فياض در حاشيه نوشته‌اند « گويا اشاره است به جنگ مسعود با ابراهيم وهسودان در قلعهء سر جهان . . . » - در لغت‌نامهء دهخدا قلعهء ديگرى هم بنام « سر جهان » آمده است :\r\nقلعه‌اى بود بر كوهى كه محاذى طارمين است بر پنج فرسنگ سلطانيه بجانب شرقى است . . .\r\n( 16 ) - طارم : بفتح سوم ناحيهء ميان قزوين و گيلان\r\n( 17 ) - زدن بر : حمله كردن\r\n( 18 ) - پسر كاكو : علاء الدولة پسر كاكويه حاكم ديلمى اصفهان پسر فخر الدولة ، نيز نگاه كنيد به صفحهء 13 شمارهء ( 2 )\r\n( 19 ) - حلوان : بضم اول و سكون دوم شهرى در مشرق بغداد ، نيز نگاه كنيد به صفحهء 101 شمارهء ( 16 )\r\n( 20 ) - پدر : محمود ، عطف بيان پادشاه\r\n( 21 ) - مخالفتى پيوسته نيايد : دشمنى پيش نيايد و وقوع نيابد\r\nص 265\r\n( 1 ) - ركابدار : قاصد ، نيز نگاه كنيد به صفحهء 11 شمارهء ( 23 )\r\n( 2 ) - به واجبى : به حكم وجوب و به سزا ، متمم قيدى\r\n( 3 ) - مالهاى به گزاف : اموال بىحساب و بسيار ، موصوف و صفت\r\n( 4 ) - از خزائن اطلاق كردن : از خزانه برداشتن و خرج كردن\r\n( 5 ) - نيام : بكسر اول غلاف - مثلى است نظير « دو پادشاه در اقليمى نگنجد »\r\n بزم دو جمشيد مقامى كه ديد ؟ * جاى دو شمشير نيامى كه ديد ؟ \r\n( نقل از صفحهء 831 ج دوم امثال و حكم دهخدا )\r\n\r\n","description":"","footnote":"","page_name":" 377 ","page_number":415},
  {"content":"\r\n\r\n( 6 ) - موقوف : بازداشته ، اسم مفعول\r\n( 7 ) - معنى جمله : آن‌گونه كه اقتضاى حال و معاينه كار ايجاب كند\r\n( 8 ) - باذن . . . : به دستورى و رخصت خداوند توانا و بزرگ\r\n( 9 ) - ادوات بزرگى : بفتح اول و دوم اسباب بزرگى - ادوات جمع اداة\r\n( 10 ) - يديم . . . : خداوند نعمت خود را بر او ( خان ) بر دوام و پيوسته داراد\r\n( 11 ) - چنان نبشت : مرحوم دكتر فياض در حاشيه نوشته‌اند : « صحت عبارت محل شك است . . . شايد اشاره به نامه‌يى است كه خان بمسعود نوشته بوده است »\r\n( 12 ) - بسربرده آيد : به پايان رسانده شود\r\n( 13 ) - انه . . . :\r\nهمانا خداوند بهين توفيق‌دهنده و ياريگر است\r\n( 14 ) - يله : رها\r\n( 15 ) - عرض كنى :\r\nمضارع انشائى جانشين امر ( عرض كن ) براى احترام\r\n( 16 ) - معنى جمله : تا درين‌باره سخن همانا كامل و تمام شود و ديگر جاى گفتار نماند\r\nص 266\r\n( 1 ) - نسخت تذكره : نامهء محتوى سياهه و فهرست ( هدايا ) نيز نگاه كنيد به صفحهء 258 شمارهء ( 19 )\r\n( 2 ) - تزويج : مرد را زن دادن و زن را شوى دادن ، مصدر باب تفعيل از مجرد زوج بمعنى جفت\r\n( 3 ) - مرصع بجواهر : گوهرنشان\r\n( 4 ) - هارهاى مرواريد : رشته‌هاى در ، مرحوم دكتر فياض در حاشيه آورده‌اند « در لغت فرس مىگويد : هار رشتهء مرواريد بود ، شعر :\r\n از آن قبل را كردند هار مرواريد * كه در ضايع بودى ، اگر نبودى هار » \r\n( 5 ) - بزر : زربفت و زرين ، صفت پيشوندى براى جامه\r\n( 6 ) - تخت : بفتح اول و سكون دوم تخته بمعنى قواره و قطعه ، نيز نگاه كنيد به صفحهء 209 شمارهء ( 8 )\r\n( 7 ) - قصب‌گونه گونه : بفتح اول و دوم حرير و ديباى گوناگون و متنوع\r\n( 8 ) - شاره : شار ، پارچهء ظريف ، نيز نگاه كنيد به صفحهء 38 شمارهء ( 15 )\r\n( 9 ) - يك‌دانه : بىنظير\r\n( 10 ) - خاتون : بانو و زن اصيل و ملكه\r\n( 11 ) - پيش چشم كردند : از نظر گذراندند\r\n( 12 ) - حمالان خزانه : بفتح اول بار بران و حمل‌كنندگان خزينه\r\n( 13 ) - معنى جمله : فرستادگان بازآمدند ( يعنى از نزد امير ؛ نقل از حواشى مرحوم دكتر فياض )\r\n( 14 ) - سنهء . . . : سال 422\r\n( 15 ) - حق عقد محمدى : كار پيمان زناشوئى بر سنت و آئين حضرت محمد\r\n( 16 ) - مناظره : باهم سؤال و جواب كردن ، مصدر باب مفاعله\r\n( 17 ) - ان . . . : اگر خداى متعال بخواهد\r\n( 18 ) - ذكر . . . :\r\nياد كرد بازداشتن حاجب اريارق سالار سپاه هند و چگونه آن كار جريان يافت تا در غور كشته شد ، بخشايش خداى بر او باد\r\n( 19 ) - باد در سر وى چگونه شد : به كنايه يعنى چگونه مغرور شد\r\n( 20 ) - نيم عاصى : عاصىگونه ، نظير آن نيم رسول ، نگاه كنيد به صفحهء 69 شمارهء ( 21 ) - عاصى اسم فاعل از عصيان بمعنى نافرمان\r\n( 21 ) - گرفتند : يعنى فرض كردند و تلقى كردند ( نقل از حواشى مرحوم دكتر فياض )\r\n( 22 ) - فرا : حرف اضافه بمعنى به\r\n( 23 ) - معنى جمله : بچه تدبير و چاره بركند و دور ساخت\r\n( 24 ) - نيز : ديگر ، از اين پس ،\r\n\r\n","description":"","footnote":"","page_name":" 378 ","page_number":416},
  {"content":"\r\n\r\nقيد زمان\r\n( 25 ) - مرتبه‌دار : نگاه كنيد به صفحهء 37 شمارهء ( 12 )\r\n( 26 ) - سپركش : سپركشنده يا سپردار براى تشريفات ، نيز نگاه كنيد به صفحهء 253 كتاب اصطلاحات ديوانى ، تأليف حسن انورى\r\n( 27 ) - غازى : آسيغتگين حاجب ، سالار غازيان ( نقل از حواشى مرحوم دكتر فياض ) ، سپاه‌سالار خراسان\r\nص 267\r\n( 1 ) - تبطر : مرحوم دكتر فياض در حاشيه نوشته‌اند : باحتمال قوى « تبطر » يا « بطر » است كه لغت متداولى بوده است در آن عصر بمعنى سركشى و سرمستى كردن است\r\n( 2 ) - كدخدا :\r\nكارگزار و مباشر\r\n( 3 ) - نه : حرف نفى ، فعل ربطى « بود » پس از « نه » بقرينهء اثبات آن در جملهء معطوف عليه حذف شده است\r\n( 4 ) - خامل ذكر : گمنام نيز نگاه كنيد به صفحهء 151 شمارهء ( 15 )\r\n( 5 ) - تركان : مراد سالاران ترك‌نژاد ( اريارق و غازى ) معنى جمله : گرچه سالاران ترك به‌خودىخود كار آمد و جوانمرد باشند\r\n( 7 ) - معنى جمله : از تباهى كار گزيرى نباشد ، جملهء اصلى يا جزاى شرط - « چون حال برين جمله بود » جملهء تابع يا جملهء شرط ، مرحوم دكتر فياض نيز اشاره كرده‌اند\r\n( 8 ) - پاى كشيدن : گويا بمعنى از پاى درآوردن\r\n( 9 ) - فراكرد :\r\nگماشت و واداشت\r\n( 10 ) - معنى جمله : به كنايه سخت مراقب رفتار و گفتار سروران خود باشند و آنان را بپايند\r\n( 11 ) - اذل . . . : خوارتر از نعل و پست‌تر از خاك\r\n( 12 ) - روى مىكردند : فراهم مىكردند\r\n( 13 ) - فراخ‌تر : بىپرده‌تر و گشاده‌تر\r\n( 14 ) - معنى جمله : آنان بندگان خاص پادشاهند ( و بحضور وى چنان كه گذشت ، رفته‌اند )\r\n( 15 ) - بجاى آوردند : دريافتند\r\n( 16 ) - برنشاندن : . . . بايد بقرينهء مقام بمعنى فريفتن و اغفال كردن و اقناع كردن و امثال آن باشد . . ( نقل از حواشى مرحوم دكتر فياض ) - شايد در اينجا بمعنى آماده و مهيا كردن براى كار نيز باشد\r\nص 268\r\n( 1 ) - گربز : بضم اول و سكون دوم و ضم سوم مكار و زيرك\r\n( 2 ) - لعنه اللّه : نفرين خداى بر او باد\r\n( 3 ) - او را رشته برنتوانستى تافت : تعبيرى است نظير كمان او را نمىتوانست بكشد ؛ ممكن است به اين معنى باشد : شيطان هم نمىتوانست ، آن‌چنانكه او بند حيله را مىتافت بتابد يعنى بر منوال او حيله كند\r\n( 4 ) - قفيز : بفتح اول و كسر دوم پيمانه ؛ قفيز پر شدن بمعنى پيمانه لبريز شدن و به كنايه مراد مردن و كشته شدن - در اينجا ظاهرا مقصود آنست كه پيمانه آرزوى وى سرشار شد و مغرور گشت و باده‌گسارى آغاز كرد\r\n( 5 ) - شراب‌خوارگان افراطكنندگان : ميگساران از حد درگذرنده ، گاه براى موصوف جمع صفت جمع آورده مىشود و از آن نوعى تأكيد و مبالغه در وصف مقصود است ، حافظ فرمايد :\r\n به صفاى دل رندان صبوحىزدگان * بس در بسته بمفتاح دعا بگشايند \r\n\r\n","description":"","footnote":"","page_name":" 379 ","page_number":417},
  {"content":"\r\n\r\n( 6 ) - بازداشتن : نگهداشتن و پذيرائى كردن\r\n( 7 ) - شراب نيرو گرفتى : مستى باده قوت مىگرفت و غالب مىشد\r\n( 8 ) - بلگاتگين : نگاه كنيد به صفحهء 204 شمارهء ( 6 ) ، حاجب بزرگ معادل وزير دربار باصطلاح امروز بوده است\r\n( 9 ) - مخنث : به كنايه مراد نامرد ، اسم مفعول از تخنيث بمعنى خم‌دادن و دوتا گردانيدن\r\n( 10 ) - على دايه : علىّ بن عبيد اللّه صادق سپاه سالار خراسان ، نيز نگاه كنيد به صفحهء 45 شمارهء ( 15 )\r\n( 11 ) - ماده : نامرد و زن سيرت\r\n( 12 ) - سقط : بفتح اول و دوم سخن زشت و دشنام\r\n( 13 ) - بهم : باهم ، نيز نگاه كنيد به صفحهء 256 شمارهء ( 18 )\r\n( 14 ) - معنى جمله : براى اين كار چاره‌جوئى كنند\r\n( 15 ) - مىخواران : نام شكارگاهى است ، نيز نگاه كنيد به صفحهء 210 شمارهء ( 16 )\r\n( 16 ) - يوز : بضم اول سگ توله شكارى و نيز جانورى كوچكتر از پلنگ\r\n( 17 ) - جوارح : بفتح اول و كسر چهارم جمع جارحة بمعنى شكارى چه پرنده و چه درنده\r\n( 18 ) - فرسنگى دو : قريب دو فرسنگ\r\n( 19 ) - معتمد على : مورد اعتماد على دايه و از خاصان او ، عطف بيان يا بدل اميرك\r\n( 20 ) - شكره :\r\nبكسر اول و فتح دوم پرنده‌ايست شكارى از جنس باشه ( جانور شكارى كوچكتر از باز )\r\n( 21 ) - طرفه : بضم اول و سكون دوم شگفت و غريب و نادر\r\nص 269\r\n( 1 ) - گربز : بضم اول و سكون دوم و ضم سوم مكار و زيرك\r\n( 2 ) - وجيه : بفتح اول و كسر دوم روشناس و باقدر\r\n( 3 ) - غازى خدمتى پسنديده كرد : اشاره به اين است كه غازى به‌هوادارى مسعود در هنگام مخالفت وى با برادرش محمد در نيشابور خطبه بنام مسعود خواند و اعيان آن سرزمين را به اطاعت آورد\r\n( 4 ) - ناخواهان : ضد خواهان بمعنى ناخواهنده ، صفت فاعلى ، مسند\r\n( 5 ) - رعنائى : بفتح اول و سكون دوم گولى و احمقى و كم‌عقلى ، اسم مصدر مركب از رعنا مخفف رعناء مؤنث ارعن و ياى مصدرى فارسى ؛ رعنا در سياق فارسى گاه بمعنى زيبا و موزون و دلرباست\r\n( 6 ) - معنى جمله : به كنايه يعنى ناتوان و بىپشتيبان شد - رشتهء يكتا به نخى گويند كه يك تار دارد\r\n( 7 ) - غضاضت : بفتح اول خوارى و كم گرديدن مرتبه\r\n( 8 ) - شربت : در اينجا مراد مقدارى از نوشيدنى زهرآلود\r\n( 9 ) - فراكنند : بگمارند و وادار كنند\r\n( 10 ) - پيش نشود : از پيش نرود و كارگر نيفتد و نتيجه ندهد\r\n( 11 ) - آب ما : آبروى ما\r\n( 12 ) - تضريب : سخن چينى كردن ، مصدر باب تفعيل\r\n( 13 ) - معنى دو جمله : بىپرده‌تر چيزهائى بر آن تضريبها بيفزايند و اظهار كنند\r\n( 14 ) - روز دير برآمده بود : مدتى زياد از روز گذشته بود\r\n( 15 ) - صندوقهاى شكارى : موصوف و صفت ، صندوقهاى توشه كه در شكار با خود مىبردند\r\n( 16 ) - درشت شد : خشمگين و سخت شد\r\n( 17 ) - معنى جمله : غازى هم بسبب رفتار اريارق ضايع مىشود و از دست مىرود\r\n( 18 ) - احتمال نكند : برنتابد و تحمل نكند\r\n( 19 ) - بىفرمانى كنند : نافرمانى نمايند\r\n( 20 ) - كه : حرف ربط ، در حالى كه\r\n( 21 ) -\r\n\r\n","description":"","footnote":"","page_name":" 380 ","page_number":418},
  {"content":"\r\n\r\nبصلاح آيد : اصلاح پذيرد و به نيكى گرايد و فساد نكند\r\n( 22 ) - چه گويد : چه مصلحت مىداند\r\n( 23 ) - نازك : ظريف و دقيق\r\n( 24 ) - مفوض : واگذاشته ، اسم مفعول از تفويض\r\n( 25 ) - مىكند و مىفرمايد : فعل مضارع اخبارى بجاى انشائى ( بكند و بفرمايد )\r\n( 26 ) - دل بر من گران نكند : از من آزرده و رنجه خاطر شود\r\nص 270\r\n( 1 ) - با خويشتن بازاندازيم : در نزد خود ( نظر ترا ) باز طرح مىكنيم و مىسنجيم\r\n( 2 ) - پيش آمد : بحضور رسيد\r\n( 3 ) - تعدىيى : تعدييى ، مراد تعدى بزرگ و افزون ، ياى وحدت در اينجا براى تكثير در وصف است\r\n( 4 ) - تهور : با بىباكى در افتادن در كارى ، مصدر باب تفعل\r\n( 5 ) - تأويل : تفسير كردن ، مصدر باب تفعيل\r\n( 6 ) - تبسط : گستاخى نمودن ، مصدر باب تفعل از مجرد بسط بمعنى گستردن\r\n( 7 ) - آلت : در اينجا مراد اسباب و وسايل\r\n( 8 ) - نيز : ديگر ، از اين پس ، قيد زمان\r\n( 9 ) - ببايد : بايسته و ضرور و لازم باشد ، فعل تام ، نيز نگاه كنيد به صفحهء 30 شمارهء ( 14 )\r\n( 10 ) - شر : بفتح اول بدى و مجازا بمعنى فتنه و غائله\r\n( 11 ) - معنى سه جمله : اگر غلبه و تسلطى پيدا نكنند از درگاه بروند و با بيشتر لشكرى كه با آنان هم‌پيمانند ، طغيان كنند\r\n( 12 ) - عارض : آنكه سپاهيان را بر پادشاه عرض دهد ، لشكر نويس يا رئيس ديوان عرض\r\n( 13 ) - خوانچه : كنايه از خوردنى و مائده - خوانچه مصغر خوان بمعنى طبق بزرگ\r\n( 14 ) - گرفتند : آغاز كردند\r\n( 15 ) - لاگشته : لاگشته و لاخشته نوعى از آش است كه از سماق پزند در برهان فقط لاخشته و لاخشه را نوشته‌اند بمعنى تتماج . . . احتمال مىدهيم اين لاخشته و لاخشه همان آش خميرى است كه امروز در خراسان بنام « لخشك » معروف است ( نقل از حواشى مرحوم دكتر فياض )\r\n( 16 ) - رشته : بكسر اول آش و حلوا و پلاو\r\nص 271\r\n( 1 ) - سودا : بفتح اول و سكون دوم فكر نادرست و بيهوده مجازا ، مخفف سوداء\r\n( 2 ) - از دل شما بردارد : شاه نگرانى شما را رفع مىكند\r\n( 3 ) - شمايان : در زبان محاوره امروز بجاى اين « شماها » گفته مىشود ، نيز نگاه كنيد به صفحهء 42 شمارهء ( 12 )\r\n( 4 ) - نماز پيشين :\r\nهنگام نماز ظهر ، نيمروز\r\n( 5 ) - به : حرف اضافه بمعنى در\r\n( 6 ) - ژاژ مىخايند : به كنايه مراد سخنان هرزه و ياوه مىگويند ؛ ژاژ بوتهء گياهى باشد به غايت مفيد و شبيه به درمنه در نهايت بىمزگى و هرچند شتر آن را بخايد ( بجود ) نرم نشود و بسبب بىمزگى فرونبرد . . . ( برهان قاطع )\r\n( 7 ) - قباى خاص : جامهء پوشيدنى ويژهء سلطان\r\n( 8 ) - بزر : زرين يا زربفت ، صفت\r\n( 9 ) - دو شمشير حمايل : دو شمشير داراى حمايل ؛ حمايل بمعنى بند شمشير ، نيز نگاه كنيد به صفحهء 39 شمارهء ( 26 )\r\n( 10 ) - معنى دو جمله : حاجبان قباها را بر پشت آن دو نهادند و دو\r\n\r\n","description":"","footnote":"","page_name":" 381 ","page_number":419},
  {"content":"\r\n\r\nسالار شمشيرها را با دست خود بر كمر بستند\r\n( 11 ) - نوبت بود : پاس و نوبت خدمت بود يا دبير نوبتى بودم\r\n( 12 ) - تعليق كردم : يادداشت كردم ، نيز نگاه كنيد به صفحهء 73 شمارهء ( 9 )\r\n( 13 ) - مجلس خانهء زرين : آلات مجلس بمعنى كليه ظروف و ملزومات مجلس شراب يعنى خوانچه‌ها و جام‌ها و صراحىها و نقلدان‌ها و نرگسدان‌ها كه يك دست كامل باشد و آن را مجلس و مجلس‌خانه هم مىگفتند . . . ( نقل از صفحهء 373 سيرت جلال الدين ، تصحيح مينوى )\r\n( 14 ) - صراحى : بضم اول ظرف شيشه يا بلور داراى گلوگاه تنگ و دراز ؛ مأخوذ از صراحيه عربى بتشديد ياء\r\nص 272\r\n( 1 ) - بر اثر تو : بدنبال تو\r\n( 2 ) - كرامات : بفتح اول جمع كرامت در اينجا بمعنى تشريف و خلعت و اشياء نفيس\r\n( 3 ) - ببود : درنگ كرد و حضور داشت ، فعل تام است در اينجا\r\n( 4 ) - معنى دو بيت عربى : اى آرام‌گيرنده به خوشى در آغاز شب ، همانا رويدادهاى ( بد ) - سحرگاهان درآيند ، به شبى كه اول آن خوش باشد شادى مكن ، چه بسا پايان شبى كه آتش ( فتنه ) برافروخت\r\n( 5 ) - مست خواستند شد : نزديك آمد كه مست شوند\r\n( 6 ) - ستام زر : بكسر اول ساخت و يراق زين اسب\r\n( 7 ) - شبان روز : شبانه روز ، قيد زمان\r\n( 8 ) - بادى ديگر :\r\nغرور و تكبرى تازه\r\n( 9 ) - نواخت دينه : نوازش و اكرام ديروزى ، موصوف و صفت - دينه بكسر اول روز يا شب گذشته\r\n( 10 ) - سياه‌دار : سياه‌پوش ، نوعى از خدمتگزاران بوده‌اند با جامهء سياه كه لباس رسمى حاجبان بوده است ، نقل از صفحهء 966 تاريخ بيهقى تصحيح دكتر فياض چاپ سال 1350\r\n( 11 ) - الفى تمام : بكسر اول و سكون دوم الفت و انس كامل\r\nص 273\r\n( 1 ) - گذشته شد : درگذشت و مرد\r\n( 2 ) - قرابه : بفتح اول و تشديد يا تخفيف دوم قسمى شيشهء شكم فراخ ، خاقانى فرمايد :\r\n بدان قرابه آويخته همىمانم * كه در گلو ببرد موش ريسمانش را \r\nو در اين بيت نظامى بنقل لغت‌نامه دهخدا بتشديد دوم تلفظ مىشود :\r\n راحت ز مزاج رخت بربست * قرابهء اعتدال بشكست \r\n( 3 ) - دستورى : رخصت و اجازه\r\n( 4 ) - چون گوى شده : گوىسان منحنى گشته\r\n( 5 ) - بر بوستان مىگشت : بر گرد گلها گردش مىكرد\r\n( 6 ) - معنى دو جمله : باحترام شاه زمين بوس كرد و چنان عنايت شاه در دلش اثر كرد كه از شدت هيجان بگريه افتاد\r\n( 7 ) - رشته : آش ، نيز نگاه كنيد به صفحهء 270 شمارهء ( 16 )\r\n( 8 ) - خضراء : بفتح اول و سكون دوم چمن باغ ، نيز نگاه كنيد به صفحهء 58 شمارهء ( 16 )\r\n( 9 ) - طارم ديوان رسالت : بناى گنبدى شكل ديوان رسالت يا دبيرخانهء سلطنتى ، نيز نگاه كنيد به صفحهء 188 شمارهء ( 18 )\r\n( 10 ) - معنى جمله : بو نصر\r\n\r\n","description":"","footnote":"","page_name":" 382 ","page_number":420},
  {"content":"\r\n\r\nپنهانى به من ( بيهقى ) گفت\r\n( 11 ) - مقرر كنى : معلوم و روشن و آشكارسازى\r\n( 12 ) - امير حرس : فرمانده پاسبانان ، نيز نگاه كنيد به صفحهء 212 شمارهء ( 28 )\r\n( 13 ) - نقيبان هندوان :\r\nبفتح اول و كسر دوم مهتران سپاه هندوان\r\nص 274\r\n( 1 ) - ترا مىبخواند : همانا ترا فراميخواند و احضار مىكند\r\n( 2 ) - معنى دو جمله : بدين حال نتوانم آمد ، و از من خدمتى ساخته نيست ، استفهام مجازا مفيد نفى\r\n( 3 ) - راست داشته بود :\r\nقرار گذاشته و مواضعه كرده بود\r\n( 4 ) - ناشدن : نرفتن\r\n( 5 ) - غلامى ده سپركشان : بتقريب ده غلام سپردار ، موصوف و صفت جمع\r\n( 6 ) - سپاه‌جوش : موصوف و صفت - يعنى آن سپاه انبوه را ( نقل از حواشى مرحوم دكتر فياض )\r\n( 7 ) - و : واو حاليه است ( نقل از حواشى مرحوم دكتر فياض )\r\n( 8 ) - خبر ندارد : آگاهى نداشت ، فعل مضارع در بيان حال ماضى ، نيز نگاه كنيد به صفحهء 57 شمارهء ( 17 )\r\n( 9 ) - بىفرمان : بىرخصت و دستورى\r\n( 10 ) - معنى جمله : باش تا بامير خبر بدهيم ( نقل از حواشى مرحوم دكتر فياض )\r\n( 11 ) - حاجى سقا :\r\nحاجى نامى كه سمت سقائى ( سقايت و آب‌رسانى ) در خدمت مسعود داشت - حاجى در سياق فارسى مزيد عليه حاج و حاج مخفف حاج كه در عربى بتشديد آخر اسم فاعل است از حج\r\n( 12 ) - سر غوغا آن : جمع سر غوغا بمعنى فتنه‌انگيز و آشوب برپاكن ، صفت جمع ، مبارزان موصوف\r\n( 13 ) - مغافصه : بضم اول ناگهان و ناگهانى ، قيد زمان ، نيز نگاه كنيد به صفحهء 165 شمارهء ( 9 )\r\n( 14 ) - بگتگين : حاجب مسعود بوده است\r\n( 15 ) - معنى جمله :\r\nاين كار ناپسند را بروز من آوردى\r\n( 16 ) - كتاره : بفتح اول قداره ، حربه‌اى كوتاه‌تر از شمشير ، قمه\r\n( 17 ) - محتاج : نام امير حرس چنان كه گذشت\r\n( 18 ) - در بر قبا : در بغل قبا\r\n( 19 ) - تعويذ : بفتح اول و سكون دوم و كسر سوم حرز و دعا\r\n( 20 ) - بيرون گرفتند : بيرون آوردند\r\n( 21 ) - كس : تن\r\nص 275\r\n( 1 ) - روياروى بجستند : در برابر روى او گريختند و رفتند\r\n( 2 ) - شورى عظيم : شورش بزرگى\r\n( 3 ) - فرودگرفتن : فروگرفتن يا بازداشت كردن\r\n( 4 ) - تاخته بود : بشتاب فرستاده و روانه كرده ، در اينجا بوجه متعدى به كار رفته ، فردوسى فرمايد :\r\n بتور و بسلم آگهى تاختند * كه ايرانيان جنگ را ساختند \r\n( نقل از لغت‌نامهء دهخدا )\r\n( 5 ) - ساخته : آماده و مهيا و مجهز ، قيد وصف و روش\r\n( 6 ) - دربشوريدند : فعل پيشوندى ( درشوريدند ) با باى تأكيد يعنى سخت شورش كردند\r\n( 7 ) - نشانده آيد : فروگرفته و بازداشت شود\r\n( 8 ) - خداوندان شما : اولياء و سروران شما\r\n( 9 ) - به خود باشيد : خود دار\r\n\r\n","description":"","footnote":"","page_name":" 383 ","page_number":421},
  {"content":"\r\n\r\nو مالك نفس خود باشيد و بردبارى نمائيد\r\n( 10 ) - دروقت : بىدرنگ\r\n( 11 ) - آفتاب زرد را : تا هنگام غروب ، را حرف اضافه براى انتهاى غايت و ظرفيت\r\n( 12 ) - نماز خفتن بگزارده : در حالى كه نماز عشا گزارده بودند ، جملهء حاليه\r\n( 13 ) - قهندز : معرب كهن‌دژ - قهندز يعنى قلعه كهنه و مقصود ارگ شهرست ( نقل از حواشى مرحوم دكتر فياض )\r\n( 14 ) - موقوف : بازداشته ، اسم مفعول\r\n( 15 ) - سنهء . . . : سال 422\r\n( 16 ) - ديگر روز فروگرفتن :\r\nروز پس از بازداشت\r\nص 276\r\n( 1 ) - مستوفى : محاسب دخل و خرج ، اسم فاعل از استيفاء\r\n( 2 ) - كدخدا : پيشكار\r\n( 3 ) - نعمت :\r\nمراد خواسته و مال\r\n( 4 ) - نسخت : سياهه و صورت\r\n( 5 ) - خياره : بكسر اول گزيده ، نيز نگاه كنيد به صفحهء 35 شمارهء ( 22 )\r\n( 6 ) - وثاق : بضم اول حجره و اطاق\r\n( 7 ) - خيلتاش : نگاه كنيد به صفحهء 5 شمارهء ( 3 )\r\n( 8 ) - كه : آنگاه كه ، حرف ربط\r\n( 9 ) - ترسان گشته : سخت هراسان ، صفت مركب حال براى غازى\r\n( 10 ) - صاحب بريدان : رؤساى بريد يا چاپار ، نيز نگاه كنيد به صفحهء 66 شمارهء ( 21 )\r\n( 11 ) - طلب : درخواست\r\n( 12 ) - معنى جمله :\r\nبدين اسباب و موجباتى كه پيش آمد\r\n( 13 ) - حال وى : يعنى سپاه‌سالار غازى ( نقل از حواشى مرحوم دكتر فياض ) ، باصطلاح نقل قول غير مستقيم يا التفات از حاضر ( تو ) به غايب ( او )\r\n( 14 ) - القا كنند : بكسر اول و سكون دوم تلقين سوء كنند - معنى جمله : مقصود آنكه اعمال اريارق چنان مىنمود كه گوئى بتلقين دشمنان دولت غزنوى مىباشد\r\n( 15 ) - معنى جمله :\r\nاو را بازداشت نكردن و آزاد رها ساختن\r\nص 277\r\n( 1 ) - اين ترك : به صورت معرفه مراد سپهسالار غازى\r\n( 2 ) - گربز : بضم اول و سكون دوم و ضم سوم مكار و زيرك\r\n( 3 ) - داهى : زيرك و هوشيار ، اسم فاعل از دهاء بفتح اول\r\n( 4 ) - معنى جمله : به مغز او فرونرود و در سرش جاى نگيرد و در دلش اثر نكند\r\n( 5 ) - جز : ظاهرا مصحف « چو » يا « چون » است\r\n( 6 ) - سخن شنو : حرف‌پذير و دهن‌بين\r\n( 7 ) - برافتاد : بر خواهد افتاد ، مستقبل محقق الوقوع بصيغهء ماضى\r\n( 8 ) - گرگ پير : به استعاره مراد خواجه احمد حسن\r\n( 9 ) - ذكر القبض . . . : ياد كرد فروگرفتن سپاه‌سالار آسيغتگين غازى و چگونه آن كار جريان يافت تا روانه شد به دژ گرديز و در آنجا وفات يافت ، بخشايش خدا بر وى باد\r\n( 10 ) - محال : بضم اول باطل\r\n( 11 ) - گذشته‌اند : رفته‌اند يا مرده و درگذشته‌اند\r\n( 12 ) - خصومت : داورى\r\n( 13 ) - براستاى وى : دربارهء وى يا در حق او\r\n( 14 ) - تاش : مراد سپاه‌سالار تاش فراش ، نگاه كنيد به صفحهء 282 چاپ اول تاريخ بيهقى تصحيح دكتر فياض\r\n( 15 ) - قضاى غالب : مراد قضاى مبرم يا سرنوشت ناگزير است كه چيرگى دارد\r\n( 16 ) -\r\n\r\n","description":"","footnote":"","page_name":" 384 ","page_number":422},
  {"content":"\r\n\r\nلا مرد . . . : حكم ايزد بزرگ و توانا را هيچ بازگردانيدنى نباشد\r\n( 17 ) - معنى جمله : از دنبال كردن و تعقيب او بازنمىگشتند\r\n( 18 ) - تضريب : سخن چينى ، مصدر باب تفعيل\r\n( 19 ) - اغرا : برانگيختن و تحريك مخفف اغراء ، مصدر باب افعال\r\n( 20 ) - بىمراد خداوندش :\r\nبىآنكه مولاى وى ( مسعود ) چنين قصد كرده باشد\r\n( 21 ) - خويشتن را فراهم گرفت : خود را كنار كشيد و دامن فراهم گرفت\r\n( 22 ) - پر شد : به كنايه يعنى كاسهء صبرش لبريز شد\r\nص 278\r\n( 1 ) - بخواسته بودند : خواستگارى كرده بودند\r\n( 2 ) - شوى ناكرده : شوهر نكرده بود ، ماضى بعيد بحذف « بود »\r\n( 3 ) - مادر خوانده : زنى كه به مادرى خود او را بپذيرند\r\n( 4 ) - فراكردند : گماشتند و واداشتند\r\n( 5 ) - بجاى نياورد : درنيافت و تشخيص نداد\r\n( 6 ) - كه :\r\nحرف ربط بمعنى اكنون كه - كه گشاده‌اى جملهء تابع قيدى زمان - تدبير كار خود بساز جملهء اصلى ، نيز نگاه كنيد به صفحهء 55 شمارهء ( 17 )\r\n( 7 ) - حره : بضم اول مؤنث حر بمعنى زن آزاده ، نيز نگاه كنيد به صفحهء 254 شمارهء ( 13 )\r\n( 8 ) - به حق او رسم : به كنايه يعنى انعامى در ازاى اين خدمت بوى خواهم داد ، تقديم جزاى شرط براى تأكيد\r\n( 9 ) - برقعت بازنمايد : با نامه‌هاى مختصر بيان و اظهار كند\r\n( 10 ) - معنى جمله : نمىتوانست تشخيص دهد ، استفهام مجازا مفيد نفى\r\n( 11 ) - سنه . . . : سال 422\r\n( 12 ) - در حال : بىدرنگ يا در ساعت\r\n( 13 ) - بيرونيان : غلامانى كه در سراى غازى خدمت نمىكردند ، نيز نگاه كنيد به صفحهء 184 شمارهء ( 18 )\r\n( 14 ) - خبر بيرون نيفتد : خبر نشر نيابد و فاش نشود\r\n( 15 ) - اخف : سبكتر و خفيف‌تر ، افعل تفضيل\r\n( 16 ) - برنشاندند : سوار كردند\r\n( 17 ) - بايستاد : درنگ و توقف كرد\r\n( 18 ) - استران سبك : قاطران سبك‌پوى و تندرو ، موصوف و صفت\r\nص 279\r\n( 1 ) - معنى جمله : غازى در اين حال در كاخ ( سراى ) ارسلان جاذب اقامت داشت كه در يك جانب شهر بلخ دور از قصر شاهى بود\r\n( 2 ) - معنى جمله : براى حفظ جان گريخته‌ام\r\n( 3 ) - معنى جمله : براى حفظ جان بر دشمن حمله مىكنيم\r\n( 4 ) - جيحون : آمودريا ؛ آمو و آموى نام بندرى بوده است در كنار جيحون بر سر راه خراسان به ماوراءالنهر و به همين جهت جيحون را آمودريا مىگفتند و در سطور بعد مراد از « آموى » همين شهر است ، رودكى فرمايد :\r\n ريگ آموى و درشتى راه او * زير پايم پرنيان آيد همى \r\n( 5 ) - سياه‌گرد : سياه‌گرد قريهء بوده است در نزديكى بلخ ( نقل از حواشى مرحوم دكتر فياض )\r\n( 6 ) - فرود آب براند : بجانب پائين رودخانه ( جيحون ) روانه شد\r\n( 7 ) - رباط ذو القرنين :\r\nبكسر اول كاروانسراى ذو القرنين ، ذو القرنين لقب اسكندر مقدونى است\r\n( 8 ) - ترمذ : بكسر اول و سكون دوم و كسر سوم شهرى بر ساحل آمودريا نزديك مرز افغانستان\r\n( 9 ) - على تگين :\r\n\r\n","description":"","footnote":"","page_name":" 385 ","page_number":423},
  {"content":"\r\n\r\nاز اميران تركستان ، نگاه كنيد به صفحهء 74 شمارهء ( 13 )\r\n( 10 ) - معنى جمله : بجانب خراسان روى آوردن درست‌تر بود\r\n( 11 ) - عطفى كند : بفتح اول و سكون دوم ، روى برگرداند و بازگشت كند\r\n( 12 ) - كالف : بكسر لام دژى بوده است شبيه به شهرى ميان بلخ و جيحون ( نقل از حواشى مرحوم دكتر فياض )\r\n( 13 ) - جوق : بفتح اول و سكون دوم گروه و فوج\r\n( 14 ) - جريده : بفتح اول و كسر دوم مجرد و سبكبار ، صفت سواران\r\n( 15 ) - خياره : بكسر اول برگزيده - سواران جريده و مبارزان خياره عطف بيان يا بدل « جوق »\r\n( 16 ) - هزاهزى سخت : بفتح اول و كسر چهارم سروصدا و غوغا و جنبشى سخت ، نيز نگاه كنيد به صفحهء 175 شمارهء ( 14 )\r\n( 17 ) - مردم ساخته : مردم مجهز ، موصوف و صفت مفعولى\r\n( 18 ) - امانى : امان‌نامه‌اى\r\n( 19 ) - دمادم : پياپى\r\n( 20 ) - آب : جيحون ، نيز نگاه كنيد به صفحهء 256 شمارهء ( 9 )\r\nص 280\r\n( 1 ) - هول : مخوف و هائل ، صفت مبارز ، نيز نگاه كنيد به صفحهء 35 شمارهء ( 20 )\r\n( 2 ) - كوشيدن گرفتند : جنگيدن آغاز كردند\r\n( 3 ) - غمى شده : غمگين گشته ، صفت ، حال براى « او »\r\n( 4 ) - ديو : شيطان و اهريمن\r\n( 5 ) - دشمن كام : آنكه حال و وضعش بكام و آرزوى دشمن باشد\r\n( 6 ) - ازپافتاده : ناتوان و درمانده ، صفت مشتق از مادهء فعل ماضى بمعنى فاعلى ، جانشين موصوف ( مرد )\r\n( 7 ) - لشكر و غلامانش ايستاده از دو جانب : سپاه و چاكرانش از دوسوى ايستاده بودند ، جملهء حاليه بحذف فعل معين « بودند »\r\n( 8 ) - مهد :\r\nبفتح اول و سكون دوم تخت روان\r\n( 9 ) - تير درنشانده : پيكان تير در آن فروبرده ، صفت مركب ساخته‌شده از مادهء فعل ماضى بمعنى مفعولى ، مسند براى پسر\r\n( 10 ) - فرورفت :\r\nبجاى « فرورفتند » حذف ضمير متصل فاعلى « اند » بقرينهء فعل معطوف عليه ( بازگشتند ) ، نيز نگاه كنيد به صفحهء 252 شمارهء ( 3 )\r\n( 11 ) - سراى محمدى : مراد باغ امير محمد برادر سلطان مسعود ، موصوف و صفت\r\n( 12 ) - باغ خاصه : باغ اختصاصى سلطان مسعود\r\n( 13 ) - كحال : بفتح اول چشم پزشك و آنكه سرمه ( كحل ) در چشم كسان مىكشيد\r\nص 281\r\n( 1 ) - در : حرف اضافه براى مبالغه و تكثير در وصف - معنى جمله : پياپى پيغام مىرسيد\r\n( 2 ) - كنيزكان : جمع كنيزك مراد خدمتكاران زن و پرستاران است كه در چند سطر بعد با صفت « سر پوشيده » از آنان نام برده مىشود\r\n( 3 ) - به كار آمده : صفت مركب ساخته‌شده از مادهء فعل ماضى بمعنى فاعلى ، كارآمد و كاردان\r\n( 4 ) - بايد : ضرورت دارد و بايسته است ، فعل تام\r\n( 5 ) - طبيبان خاصه : پزشكان مخصوص شاه\r\n( 6 ) - بر تو بساختند : به دروغ بر تو بستند و باصطلاح امروز پرونده‌سازى كردند\r\n( 7 ) - تفقد : دلجوئى كردن و گمشده را بازجستن ،\r\n\r\n","description":"","footnote":"","page_name":" 386 ","page_number":424},
  {"content":"\r\n\r\nمصدر باب تفعل از مجرد فقدان\r\n( 8 ) - به دو : به او يعنى به تو ( غازى ) ، التفات از ضمير حاضر به غايب يا باصطلاح نقل قول غير مستقيم\r\n( 9 ) - نشسته : صفت مشتق از مادهء فعل ماضى بمعنى فاعلى ، حال\r\n( 10 ) - برخاستى : بجاى برخيزد ، بشيوهء امروز\r\n( 11 ) - درگذارند : ببخشايند و عفو كنند\r\n( 12 ) - در حيلت افتادند : به چاره‌گرى پرداختند ، مرحوم دكتر فياض نوشته‌اند شايد « ايستادند »\r\n( 13 ) - برنخيزد : كمر راست نكند\r\n( 14 ) - پس به دو سه روز : پس از دو سه روز\r\n( 15 ) - بيغوله : بفتح اول و سكون دوم كنج و گوشه و كنار\r\nص 282\r\n( 1 ) - خشت از جاى خويش برفت : نظير تير از كمان در رفت و كار بوقوع پيوست\r\n( 2 ) - بدرگ : بداصل و سركش\r\n( 3 ) - مىبشوند : همانا مىروند\r\n( 4 ) - محال : بضم اول باطل و غلط\r\n( 5 ) - مقام كنى : بضم اول اقامت كنى\r\n( 6 ) - معنى جمله : كار تدارك شود و اصلاح پذيرد ، چنان كه ديديم بيهقى گاهى پس از مسند اليه افعال مجهول « را » مىآورد ، نيز نگاه كنيد به صفحهء 16 شمارهء ( 2 )\r\n( 7 ) - دوسرپوشيده : مراد كنيزكان كه ذكر آن رفت\r\n( 8 ) - گشايد : حاصل شود\r\n( 9 ) - سعيد صراف : پيشكار غازى\r\n( 10 ) - استقصا : كوشش تمام در كارى كردن و به نهايت آن رسيدن ، مخفف استقصاء مصدر باب استفعال\r\n( 11 ) - شايند :\r\nشايسته باشد ، فعل مضارع\r\n( 12 ) - صامت : بكسر ميم خاموش ، كنايه از سيم و زر\r\n( 13 ) - ناطق : بكسر سوم گويا ، كنايه از ستور و بنده و مال جاندار مقابل صامت\r\n( 14 ) - ستور - بانى : نگاهدارى ستوران يا چهارپايان\r\n( 15 ) - خواجه : در اينجا و سطر بعد مراد عبدوس است كه معتمد سلطان بود ، عطف بيان يا بدل « تو »\r\n( 16 ) - مرا از خداى بپذيرى : دربارهء من با خدا عهد كنى ، نيز نگاه كنيد به صفحهء 233 شمارهء ( 6 )\r\n( 17 ) - كه : آنگاه كه ، حرف ربط\r\n( 18 ) - بنه نبينم : بنبينم ( همانا نخواهم ديد ) ، رسم الخط است ( نقل از حواشى مرحوم دكتر فياض ) ، تقديم باى تأكيد بر نون نفى\r\n( 19 ) - ضمان كرد : بفتح اول ضمانت كرد و پذيرفت\r\n( 20 ) - آگوش : آغوش\r\nص 283\r\n( 1 ) - امير را دل بپيچيد : امير دلتنگ و رنجه خاطر شد - در اينجا باى تأكيد جدا از فعل نوشته شده است\r\n( 2 ) - محمل : بفتح اول و سكون دوم و كسر سوم هودج ، آنچه كه با آن چيزى حمل شود\r\n( 3 ) - كژاوه : كجاوه\r\n( 4 ) - بوعلى كوتوال : مراد سرهنگ بوعلى كوتوال غزنين\r\n( 5 ) - نامه نويسند توقيعى : نامهء توقيعى يا امضاء شده رسيده ، آوردن صفت ( توقيعى ) پس از پايان جمله براى تأكيد است\r\n( 6 ) - حوائج كشيدن را : براى حمل اسباب و وسائل آشپزخانه و لوازم مطبخ - حوائج يا حوايج ديگ‌افزارها جمع حاجت\r\n( 7 ) - كان آخر . . . :\r\nاين پايان زمان ديدار با وى بود\r\n( 8 ) - نيز : پس از آن ، قيد زمان\r\n\r\n","description":"","footnote":"","page_name":" 387 ","page_number":425},
  {"content":"\r\n\r\nص 284\r\n( 1 ) - نادره : كار شگفت ، نيز نگاه كنيد به صفحهء 153 شمارهء ( 25 )\r\n( 2 ) - عشوه : بكسر اول و سكون دوم فريب\r\n( 3 ) - اصطناع : نيكوئى كردن و برگزيدن و پروردن ، مصدر باب افتعال از مجرد صنع\r\n( 4 ) - قديم الدهر : روزگاران كهن\r\n( 5 ) - زبرقان : بكسر اول و سكون دوم و كسر سوم\r\n( 6 ) - حطيئه : بضم اول و فتح دوم و سكون سوم شاعرى است از قبيلهء قيس متوفى به سال سى هجرى\r\n( 7 ) - دع . . . : بزرگواريها را رها كن و به جستن آنها مرو چه همانا تو خود آزمند خورش و لباسى\r\n( 8 ) - عمر خطاب : عمر بن خطاب خليفهء دوم از خلفاى راشدين ( وفات سال 23 هجرى )\r\n( 9 ) - تظلم : دادخواهى ، مصدر باب تفعل\r\n( 10 ) - هجا : بكسر اول بد گفتن و ناسزاگوئى كردن در شعر\r\n( 11 ) - مضايق : بفتح اول تنگناها جمع مضيق\r\n( 12 ) - حسان ثابت : حسان بن ثابت شاعر معروف و مداح پيامبر گرامى اسلامى درگذشته به سال 40 يا 50 يا 54 هجرى\r\n( 13 ) - ما هجا . . . : وى را ناسزا نگفت بلكه بر زبرقان ريد\r\n( 14 ) - متنبى : شاعر معروف عرب و مداح عضد الدولة ( 303 - 354 ) ، از لحاظ لغوى اسم فاعل از متنبى مصدر باب تفعل\r\nص 285\r\n( 1 ) - ذكر الفتى . . . : نام نكوى جوانمرد زندگانى دوم ( دوباره ) اوست و نياز وى آن چيزى است كه آن را روزى خود سازد و افزونيهاى زندگى مايهء گرفتارى و مشغول دلى است\r\n( 2 ) - ابو العتاهيه : شاعر عرب كه به زبان ساده و بىتكلف شعر مىسرود ( 130 - 210 )\r\n( 3 ) - افنيت . . . : زندگانى گذشته و آينده خود را تباه كردى ، در حالى كه فرزند و اهل و خواسته مىجوئى\r\n( 4 ) - الم . . . : مرحوم دكتر فياض در حاشيه يادآورى فرمودند كه در ديوان ابو العتاهيه « مضى » بجاى « ترى » و « حى » بجاى « خلق » آمده است و در اين صورت معنى بيت اين است : آيا نديده‌اى پادشاه ديروزين را ، هنگامى كه درگذشت ، آيا زنده‌اى ( كسى ) به آنچه او در دنيا دسترس يافت نائل شده است\r\n( 5 ) - إذا يشد . . . روزگار چون براى قومى گره پادشاهى را سخت بندد و پيمان سلطنت استوار گرداند زمانى را خواهند ديد كه آن روزگار گره سلطنت آنان را گشاينده باشد\r\n( 6 ) - را : حرف اضافه بمعنى « در » - معنى مصراع : در پيشگاه مرگ سر تسليم فرودآوردند\r\n( 7 ) - كوشك : بضم اول بناى بلند و كاخ\r\n( 8 ) - معنى مصراع : سرانجام جز جامهء مرگ چيزى با خود نبردند\r\n( 9 ) - انقضت : اين داستان سپرى شد و اگرچه در آن اندكى درازى بود كه سخن تازه و نو ملال‌انگيز نيست\r\n( 10 ) - سنهء . . . : سال 422\r\n( 11 ) - صندوقهاى شكارى : صندوقهاى خاص توشهء شكارچيان ، نيز نگاه كنيد به صفحهء 269 شمارهء ( 15 )\r\n( 12 ) - خوران‌خوران : در حال خوردن و نوشيدن حال يا قيد حالت\r\n\r\n","description":"","footnote":"","page_name":" 388 ","page_number":426},
  {"content":"\r\n\r\nص 286\r\n( 1 ) - بياراسته بودند : آذين بسته بودند\r\n( 2 ) - ايستاده : ايستاده بودند ، جملهء حاليه بحذف « بودند » و همچنين است حالت جملهء معطوف عليه\r\n( 3 ) - سنگين : باوقار يا موقر\r\n( 4 ) - بره‌گان :\r\nبرگان جمع بره بمعنى بچهء گوسفند ؛ در اينجا مراد گوشت بره\r\n( 5 ) - نخچير : بفتح اول شكار در اينجا مراد گوشت شكار\r\n( 6 ) - آچار : انواع ترشى ، نيز نگاه كنيد به صفحهء 179 شمارهء ( 13 )\r\n( 7 ) - يخه : بضم اول نان تنك و نازك - يخه و يوخه چنان كه در بعضى فرهنگها آمده و امروز هم مستعمل است لغتى است تركى . . . ( نقل از حواشى مرحوم دكتر فياض )\r\n( 8 ) - افزون سيصد تن : بيش از سيصد تن\r\n( 9 ) - صافى شدن : پاك شدن يا بىمنازع گشتن\r\n( 10 ) - مبشر : مژده و بشارت‌دهنده ، اسم فاعل از تبشير مصدر باب تفعيل\r\n( 11 ) - خدمت كردند : مراسم احترام بجاى آوردند\r\n( 12 ) - كوتوال : دژبان\r\n( 13 ) - قلعتيان : بمعنى اهل قلعه ، مركب از قلعت و ياى نسبت و الف و نون جمع\r\n( 14 ) - عامل : حاكم و محصل ماليات\r\n( 15 ) - رئيس : عنوانى براى منصبى نظير حاكم\r\nص 287\r\n( 1 ) - برات : بفتح اول مراد نوشته يا برات وصولى خراج ( ماليات )\r\n( 2 ) - سويت : بفتح اول و كسر دوم برابرى و يكسانى يا بمساوات\r\n( 3 ) - بيت المال صلتى : موصوف و صفت نسبى از صله ، ظاهرا مبلغى از وجوه بيت المال يا خزانه مملكت است كه بعنوان صله و جايزه داده مىشد\r\n( 4 ) - نظر : التفات و عنايت و نگرش به مهر\r\n( 5 ) - برسم رفته : مطابق مرسوم گذشته\r\n( 6 ) - نيم ترگ : نوعى خيمه\r\n( 7 ) - كنده : شايد مصحف « گنده » باشد بمعنى بزرگ يا بطين ( شكم‌گنده ) ؛ گويا به سبكتگين هم « سبكتگين دراز » گفته مىشد\r\n( 8 ) - وكيل در خويش : گماشتهء درگاه خود ، نيز نگاه كنيد به صفحهء 213 شمارهء ( 2 ) ، از لحاظ دستورى عطف بيان يا بدل طاهر\r\n( 9 ) - بازنمايد : بيان كند و گزارش دهد ، نيز نگاه كنيد به صفحهء 197 شمارهء ( 4 )\r\n( 10 ) - ساخت زر : زين و برگ زرين اسب\r\n( 11 ) - بنشاندند : درجهء نشستن دادند و به ديگران مرتبهء ايستادن در مجلس سلطان\r\n( 12 ) - نواخت ما : نوازش و عنايت ما\r\n( 13 ) - الجمعه . . . : جمعه سه روز باقى مانده از ماه ربيع الآخر\r\n( 14 ) - كوشك در عبد الاعلى : كاخ دروازهء عبد الاعلى در شهر بلخ ، نيز نگاه كنيد به صفحهء 198 شمارهء ( 3 )\r\nص 288\r\n( 1 ) - معدان : بفتح اول و سكون دوم نام مردى . . . ( نقل از منتهى الارب )\r\n( 2 ) - بگريخت :\r\nگريزان يا بگريز ، متمم قيدى\r\n( 3 ) - سومنات : بزرگترين بتخانهء هندوان در سرزمين گجرات نيز نگاه كنيد به صفحهء 256 شمارهء ( 13 )\r\n( 4 ) - براستى : راستين ، صفت آزاد مرد\r\n( 5 ) - نزل به سزا : نزل شايسته ، موصوف و صفت - نزل : بضم اول و سكون دوم تحفه\r\n( 6 ) -\r\n\r\n","description":"","footnote":"","page_name":" 389 ","page_number":427},
  {"content":"\r\n\r\nادام . . . : خداوند عزت وى را بر دوام داراد\r\n( 7 ) - اطال . . . : خداوند زندگانى او را دراز گرداناد و دوستان وى را يارى دهاد\r\n( 8 ) - اشراف مملكت : بكسر اول تفتيش و بازرسى نيز نگاه كنيد به صفحهء 208 شمارهء ( 8 )\r\n( 9 ) - پدرم : عطف بيان و بدل خواجه ، مقصود پدر بزرگوارم\r\n( 10 ) - قاين : بكسر سوم قصبهء مركزى شهرستان بيرجند ( لغت‌نامهء دهخدا )\r\n( 11 ) - شغل عارضى : سمت عارض لشكر يا لشكرنويس بودن\r\n( 12 ) - موسوم بوى است :\r\nباسم اوست\r\n( 13 ) - خار در موزه‌اش افتاد : به كنايه يعنى سخت آزرده و مضطرب شد\r\n( 14 ) - محضر : شهادتنامه ، نيز نگاه كنيد به صفحهء 21 شمارهء ( 24 )\r\n( 15 ) - بيند : صلاح بيند\r\n( 16 ) - بنهد آنچه نهادنى باشد : مقرر دارد آنچه را كه درخور مواضعه و قرارداد باشد\r\n( 17 ) - خدمت : پيشكش و خدمتانه\r\n( 18 ) - دربايست : حاجت و نيازمندى\r\n( 19 ) - خط دهد :\r\nنوشته و سند بدهد\r\n( 20 ) - مواضعت : بضم اول قرارداد\r\nص 289\r\n( 1 ) - حمل : بكسر اول و سكون دوم بار جمع آن احمال\r\n( 2 ) - مالى آورده : جملهء حاليه بحذف « بود »\r\n( 3 ) - عنبر : بفتح اول و سكون دوم و فتح سوم ، ماده‌ايست چرب و خوشبو و كدر و خاكسترى رنگ و رگه‌دار كه از روده يا معدهء ماهى عنبر گرفته مىشود ( نقل باختصار از لغت‌نامه )\r\n( 4 ) - دينار هريوه : مراد زر خالص ، نيز نگاه كنيد به صفحهء 261 شمارهء ( 14 )\r\n( 5 ) - طرايف : بفتح اول جمع طريفه بمعنى هر چيز كمياب و نو و تازه\r\n( 6 ) - معنى جمله : يعنى مقررى يك سال را هم اكنون با خود آورده بودند ( نقل از حواشى مرحوم دكتر فياض )\r\n( 7 ) - مشاهره : بضم اول مواجب ماهانه ، نيز نگاه كنيد به صفحهء 195 شمارهء ( 13 )\r\n( 8 ) - ابو طاهر سيمجورى : ظاهرا از دودمان سيمجوريان است ( سيمجوريان معروف امراى قهستان و نيشابور كه در خراسان بمقامات بزرگ رسيدند ، مؤسس اين خاندان سيمجور دواتى است . . . نقل از لغت‌نامه دهخدا )\r\n( 9 ) - گران‌مايه‌گونه : به نسبت والامقام و صاحب عزت ، صفت مرد\r\n( 10 ) - گاه از گاه : گاه‌به‌گاه ، قيد زمان\r\n( 11 ) - بنادر :\r\nبه ندرت يا ندرتا و احيانا\r\n( 12 ) - درازآهنگ‌تر : طولانىتر\r\n( 13 ) - خوابك : خواب‌گونه يا رؤياگونه يا رؤياى خوش غرور ، نظير خواهشك ، نگاه كنيد به صفحهء 250 شمارهء ( 9 )\r\n( 14 ) - خويشتن را بىسر يافت : سر خود را از تن جدا شده ديد يعنى سر از دست داد\r\n( 15 ) - روزگار نيافت : فرصت بدست نياورد\r\nص 290\r\n( 1 ) - معنى جمله : آن پيشامد كه پيش آمد ( و ذكر آن رفت مراد دستگيرى امير محمد و بتخت نشستن مسعود )\r\n( 2 ) - قزل و بوقه و كوكتاش : نام سران قبايل تركمان است نگاه كنيد به صفحهء 348 تاريخ بيهقى ، تصحيح دكتر فياض چاپ 1350\r\n( 3 ) - زينهار خدمت :\r\n\r\n","description":"","footnote":"","page_name":" 390 ","page_number":428},
  {"content":"\r\n\r\nامان بندگى و چاكرى\r\n( 4 ) - پشتيوان : پشتيبان\r\n( 5 ) - فروگرفتندش : او را بازداشت كردند\r\n( 6 ) - بلق : بفتح اول و سكون دوم ناحيه‌ايست نزديك غزنه و جزء زابلستان ( نقل از حواشى مرحوم دكتر فياض )\r\n( 7 ) - كيچى : اهل كيچ يا كيج بكسر اول و سكون دوم - كيچ مستقر پادشاه مكران است ( از حدود العالم بنقل لغت‌نامه ) ؛ مرحوم دكتر فياض در حاشيه نوشته‌اند كيج ( با ياء ) نام شهرى و ناحيه‌ايست در بلوچستان و هم اكنون به همين نام معروف است . . . معرب آن كيز\r\n( 8 ) - ريگى : اهل ريگ ، ريگ اسم ناحيه و هم طايفه‌ايست در بلوچستان ( حواشى دكتر فياض )\r\n( 9 ) - آسيا بر خون بگشت : به كنايه يعنى كشتارى بزرگ شد ،\r\n به خون غرقه شد خاك و سنگ و گيا * بگشتى به خون ، گر بدى آسيا \r\n( فردوسى بنقل لغت‌نامه )\r\n( 10 ) - مضيق : بفتح اول و كسر دوم و سكون سوم تنگنا\r\n\r\n","description":"","footnote":"","page_name":" 391 ","page_number":429},
  {"content":"\r\n . \r\n\r\n","description":"","footnote":"","page_name":" 392 ","page_number":430}
  ]