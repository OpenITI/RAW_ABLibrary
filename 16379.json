[
  {"content":"\r\n\r\nيكصد و پنجاه\r\nصحابى ساختگى\r\nجلد اول\r\nعلامه سيد مرتضى عسكرى\r\nرحمة الله عليه\r\nمترجم - ع . سردارنيا\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nويعلمهم الكتاب والحكمة\r\nعسكرى ، سيد مرتضى ، 1292 - 1386 ه‍ ش .\r\nيكصدو پنجاه صحابى ساختگى / سيد مرتضى عسكرى ؛ مترجم عطا محمد سردارنيا - دانشكده اصول دين ، 1378 .\r\n4 ج در دو مجلد .\r\nISBN 964 - 5841 - 22 - 4\r\nفهرستنويسى بر اساس اطلاعات فيپا ( فهرستنويسى پيش از انتشار ) .\r\nعنوان اصلى : خمسون و مائة صحابى مختلق .\r\nكتابنامه .\r\nج . ( 1 - 2 ) و ( 3 - 4 ) چاپ چهارم .\r\n1 . احاديث اهل سنت - نقد و تفسير . 2 . تميمى ، سيف بن عمر ، 200 ق . - نقد و تفسير . 3 . صحابى ساختگى . الف . سردارنيا ، عطا محمد ، مترجم . ب . دانشكده اصول دين . ج . عنوان .\r\n8041 خ 5 ع / 5 / 106 BP\r\n29 / 297\r\n1378\r\nكتابخانه ملى ايران 487 - 78 م\r\nاسم كتاب : يكصد و پنجاه صحابى ساختگى ( 2 - 1 )\r\nمؤلف : سيد مرتضى عسكرى\r\nمترجم : عطا محمد سردارنيا\r\nناشر : انتشارات دانشكده اصول الدين\r\nنوبت چاپ : چهارم\r\nتاريخ چاپ : بهار 1387\r\nطرح و اجرا : مؤسسه علمى فرهنگى علامه عسكرى\r\nليتوگرافى : نينوا\r\nچاپ : نينوا\r\nصحافى : بيروت\r\nقطع و شمارگان : وزيرى / 5000 نسخه\r\nنشانى سايت دانشكده اصول الدين\r\nhttp : / / www . usolaldin . org\r\nشابك ( دوره 4 جلدى ) 4 - 22 - 5841 - 964\r\nISBN 964 - 5841 - 22 - 4 ( 4 vol . set )\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nيا أيها الذين ءامنوا إن جاءكم فاسق بنبإ فتبينوا أن تصيبوا قوما بجهالة فتصبحوا على ما فعلتم نادمين ( 6 )\r\nاى مؤمنان ( عالم ) هرگاه فاسقى خبرى براى شما آورد ( تصديق نكنيد تا ) تحقيق كنيد مبادا به سخن چينى فاسقى از نادانى به قومى رنجى رسانيد و سخت پشيمان گرديد .\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\n[ جلد اول 
  ]\r\n\r\nمقدمهء چاپ پنجم\r\nبسم الله الرحمن الرحيم\r\nبعد از قرآن ، مهم ترين سند هدايت بشر ، مجموعهء گفتار و رفتار رسول خدا است كه از آن به « سنّت » ياد مىشود . آياتى چون  ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا  ( حشر / 7 ) و  لَقَدْ كانَ لَكُمْ فِي رَسُولِ اللَّهِ أُسْوَةٌ حَسَنَةٌ  ( احزاب / 21 ) اهميّت پيروى از سنّت رسول خدا ( ص ) را دو چندان نموده است .\r\nدر زمان حيات رسول خدا ، گر چه عدّه اى از منافقان كه جزء اصحاب به شمار مىآمدند ، با تظاهر به اسلام ، با كار شكنى و ايجاد اختلاف و نسبت دروغ به پيامبر ( ص ) ، به دسيسه عليه اسلام دست مىزدند ، امّا پيامبر ( ص ) ، از طريق وحى و تدبير و حكمت شخصى ، كار شكنى آنها را خنثى مىنمود و دروغ هاى نسبت داده به ايشان ( ص ) را برملا مىساخت تا جايى كه على ( ع ) در حديثى مىفرمايد :\r\n« قد كذب على رسول الله على عهده حتى قام خطيباً ، فقال : أيّها الناس ، قد كثرت علىّ الكذّابة ، فمن كذب علىّ متعمّداً فليتبوّأ مقعده من النّار ، ثم كُذب عليه من بعده »\r\n. به اين جهت ، رسيدن به سنّت در زمان حيات رسول خدا ( ص ) با مشكل كم ترى مواجه بود .\r\nبعد از رحلت رسول خدا ( ص ) ، صحابى ايشان عهده دار رساندن « سنّت پيامبر » به مسلمانان شدند و به اين جهت اهميّت صحابه در بين مسلمانان دو چندان شد . منافقانى كه جزء اصحاب آن حضرت بودند و يهوديان و نصارا و مانويان كه خود را در صفوف مسلمانان جا زده بودند ، از اين فرصت استفاده\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nكرده و در مقام پريشان ساختن افكار و عقايد مسلمانان بر آمدند . جمعى با جعل حديث ، پاك ترين اصحاب رسول خدا ( ص ) را مردمانى پليد و اخلال گر ، و دشمن ترين آنها به اسلام را پاك و منزّه جلوه دادند ؛ و گروهى نيز اسرائيليات خويش را به زبان روايات پيامبر ( ص ) ، بين مسلمانان رواج دادند و برخى سيف بن عمر تيمى مانوى مذهب ، با انتشار دروغ هاى و افسانه ها ، در درك حقايق ، ايجاد شك و شبه نمودند و عقايد مسلمانان اختلاف و تفرقه انداخته سنّت پيامبر ( ص ) را وارونه جلوه دادند .\r\nعلامه فقيد ، حضرت آيت الله سيد مرتضى عسكرى ( قدس سره ) ، در طول بيش از نيم قرن تلاش پر ثمر علمى و تأليف كتاب « خمسون و مائة صحابى مختلق » به نام « يكصد و پنجاه صحابى ساختگى » ، شمع وجود آن مجاهد نستوه خاموش گشته و جهان اسلام در سوگ آن علامه بزرگ نشسته است . اميد است محقّقان و عالمان ديگرى ، راه استاد فقيد را ادامه داده و كار آن بزرگوار را به سر انجام رسانند .\r\n( اللهم احشره مع محمد و آل محمد )\r\nانتشارات دانشكده اصول الدين\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\nبخش اول : پيشگفتارها\r\n* نظريهء مستشرق معروف ، دكتر جيمس رابسن\r\n* سخنى از مترجم\r\n* سخنى از مؤلف\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n\r\nنظريّهء دكتر جيمز رابسن\r\nبزرگ مستشرق معروف انگليسى\r\nدربارهء كتاب « عبدالله بن سبأ » و كتاب « خمسون و مائة صحابى مختلق »\r\nجيمس رابسن\r\n* در سال 1890 م تولّد يافته\r\n* داراى دكترا در رشتهء عربى و الهيات\r\n* رئيس گروه تحقيق در زبان عربى در دانشگاه گلاسكو\r\nدبير انجمن خاور شناسان در دانشگاه گلاسكو ، استاد\r\nكرسى زبان عربى در دانشگاه منشستر ، ممتحن خارجى\r\nدوره دكترا در دانشگاه هاى : كمبرج . ملبورن . ادمبورن .\r\nسينت اندرسون و لندن .\r\n* تأليفاتش : « مقايسه فرهنگ اسلام با اديان ديگر » ،\r\n« مقدمه بر علم حديث » - ترجمه و حاشيه بر « مشكاة\r\nالمصابيح » در چهار جلد - مقالات و آثار ديگر . « 1 »\r\n\r\n\r\n","description":"","footnote":"\r\n( 1 ) . نقل از كتاب  whois who  چاپ سال 1974 م .\r\n","page_name":" 8 ","page_number":8},
  {"content":"\r\n\r\n\r\nترجمه : نامهء دكتر جيمس به مؤلّف\r\nآقاى عزيز سيد مرتضى العسكرى\r\nدر اواسط آگوست گذشته ، دو نسخه از آثار شما « عبدالله بن سبأ و اساطير اخرى » و كتاب « خمسون و مائة صحابى مختلق » را دريافت كردم . در آن هنگام نامه اى به شما نوشتم كه من شخصى مسنى هستم و از سلامتى كامل بهره اى ندارم . بنا بر اين براى مطالعهء اين كتاب ها احتياج به زمان دارم . مطالعهء آن ها بيش از آن چه تصوّر مىكردم وقت مرا گرفت . من آن كتاب ها را دو بار با اشتياق فراوان خواندم . گر چه ميل داشتم در اين باره شرح مفصّلى بنويسم ، ولى احساس مىكنم كه مىبايست در اين هنگام اين نامه را بنويسم و از روش تحقيق و بررّسى و دقت عالمانه اى كه در اين دو كتاب به كار رفته است تحسين نمايم . در چنين سنّى نمىتوانم با اطمينان به آينده بنگرم كه قادر به نوشتن شرح مفصّلى دربارهء اين دو كتاب باشم . چون ممكن است پيرى نيز مانع نوشتن اين مختصر گردد . نمىخواهم بيش از اين ، نوشتن اين نامه را به تأخير بياندازم .\r\nدر كتاب اول من از بررسى و جزئيّات مربوط به داستان « عبدالله بن سبأ و سبائيان » بسيار خوشم آمد ، زيرا با بحث پر ارزش ، نويسندگان قديم و جديد شرق و غرب و منابعى كه آنها بدان استناد كرده اند به خوبى دنبال شده است . نمودار صفحهء 57 بسيار است و منابع اصلى روايات سيف و اخبار او را به خوبى نشان مىدهد\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nو روشن مىسازد كه چگونه نويسندگان بعد از وى بر يك منبع و يا ساير اين منابع استناد كرده اند .\r\nپس از آن ، ليست تعدادى از علمايى مىآيد كه نظر خود را دربارهء ارزش اخبار سيف از زمان ابو داوود متوفّاى سال 275 هجرى ( در كتاب اشتباها 316 هجرى نوشته شده ) تا ابن حجر متوفّاى سال 852 هجرى بيان داشته اند . تمام آنها از سيف انتقاد كرده و كلماتى و جملاتى چون « ضعيف » ، « روايات او متروك است » ، « بى ارزش » ، « دروغگو » و « احتمال اينكه او زنديق است » و مانند اين ها دربارهء او به كار برده اند . اين علماء همگى بر غير قابل اعتماد بودن روايات سيف و حتى جعلى بودن آنها متفّق القولند . اين يك بحث قوى و قانع كننده اى است . من در مطالعات نظريات علماء دربارهء راويان حديث متوجّه شدم كه همگى با هم - در تقويت تضعيف يك راوى - موافق نيستند . ولى دربارهء سيف هيچ گونه مخالفتى وجود ندارد و آدمى را به شگفتى مىاندازد ( و مبهوت مىسازد ) كه چگونه - با اين حال - نويسندگان بعدى به آسانى روايات او را قبول كرده اند .\r\nامّا مىخواهيم راجع به طبرى كه در نقل اخبار سيف هيچ ترديدى نكرده است اظهار نظرى كرده باشم . با توجه به سبك تاريخ نگارى مدرن امروز ، تاريخ طبرى يك اثر تاريخى به شمار نمىرود ، چون چنين به نظر مىرسد كه هدف اصلى او نوشتن تمام رواياتى بوده است كه به آنها دسترسى پيدا كرده ، بدون اين كه لازم بداند اظهار نظرى دربارهء ارزش و اعتبار آنها كرده باشد . بنا بر اين يك نفر مىتواند به راحتى بفهمد كه بعضى از روايات او از روايات ديگرش ضعيف تر است . شايد بتوانيم او را از به كار بردن روشى كه امروز قابل قبول نمىباشد معذورش بداريم . حدّاقل او اطلاعات بسيار زيادى را در اختيار ديگران قرار داده است . دانشمندان نكته سنجى مانند شما مىتوانند روايات صحيح ( و معتبر ) را از روايات جعلى تشخيص دهند .\r\nبررّسى ( و بحث ) شما در مورد رواياتى كه سيف ذكر كرده است به شيوهء بسيار جالب و مؤثّرى عنوان گرديده است ، اوّل روايات سيف را - آورده ايد - و سپس رواياتى\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nكه به وسيله ديگران ذكر شده است نوشته ايد . - آن گاه اين دو رشته روايات را با هم تطبيق و مقايسه كرده ايد - اين مقايسه دقيق دربارهء روايات و همچنين اسناد انجام گرفته و نشان داده شده است كه سيف غالباً از راويان ناشناخته ( مجهول الهويه ) روايت كرده است . اين خود اين سؤال را پيش مىآورد كه چرا نام هيچ يك از اين راويان به وسيله نويسندگان ديگر ذكر نشده است ، و شخص را يه اين نتيجه مىرساند كه سيف خود آن راويان را اختراع كرده است . اين اتّهام جدّى ( قوى ) ( نسبت به سيف ) يك فرض قابل قبول و منطقى است كه با مقايسه ( روايات ) سيف با ( روايات ) ديگران به دست مىآيد .\r\nو باز در ضمن بحث ها بيان شده است كه سيف داستان هايى با اتّفاقات معجزه آسا ذكر كرده است كه آنها را نمىتوان قبول كرد ، مانند آن كه شن هاى بيابان براى لشگر مسلمانان تبديل به آب شد ، و يا دريا ها به زمين شن زار مبدّل گرديد ، و يا گلّه گاو ها به سخن در آمدند و لشگر مسلمانان را از مخفى گاه خود خود با خبر ساختند و مطالب ديگرى از اين قبيل . در زمان سيف اين امكان وجود داشت كه چنين داستان هاى ( ساختگى ) را به عنوان ( وقايع ) تاريخى براى ديگران نقل كند ، ولى امروزه قبول اين داستان ها براى پژوهش گران كنجكاو ، غير قابل قبول است . بحث هاى قانع كننده اى نيز ( در اين كتاب ) مطرح شده ايت كه نشان دهد چگونه اختار سيف دربارهء ابن سبأ و سبائيان كاملًا ( ساختگى ) و غير قابل اطمينان است - باور نكردنى است - .\r\nمؤلّف در اين كتاب خاطرنشان مىسازد كه بعضى از خاور شناسان مطالعات شان بر اساس اخبار سيف پايه گذارى شده است . مانند خبر زيادى شمار كشته شدگان در جنگ هاى اوليه مسلمانان ، و اعتقاد به اين كه يك يهودى ناشناس ، ابن سبأ توانسته است در اعتقاد صحابه پيامبر نفوذ كرده و عامل اصلى شوراندن مردم عليه عثمان بوده و باعث كشتن وى گردد ، و ( همچنين ) آتش جنگ را بين على و طلحه و زبير دامن زده است . اين ممكن است در مواردى درست باشد ولى نمىتواند در همهء موارد حقيقت داشته باشد . اين ( مطلب ) به خوبى از ملاقاتى كه دربارهء عبدالله بن سبأ در چاپ اوّل و دوم\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nدايرة المعارف اسلامى آمده است آشكار مىباشد . سيف وقت زيادى براى ساختن قهرمانانى از قبيلهء تميم صرف مىكند ، قبيله اى كه دودمان سيف از آن بوده است ، ولى سر ويليام مولر مدّت ها قبل گفت كه چگونه در زمان جنگ هاى مرتدان ، قبيله تميم به لشگر خليفه اول تسليم شدند . در اين جا به گفته سر توماس آرنولد نيز مىتوان اشاره نمود ، كه جلب توجّه به اين حقيقت مىكند كه فتوحات نخستين اسلامى بيشتر به منظور گسترش حكومت اسلامى بود تا نشر عقايد دينى .\r\nدر كتاب دوم ( خمسون و مائة صحابى مختلق ) به اين نكته توجّه شده است كه سيف در ربع اول قرن دوم ( هجرى ) زندگى مىكرده و از قبيله « تميم » كه يكى از قبايل « مضر » بود و در كوفه زندگى مىكرده است اين مطلب به انسان كمك مىكند كه تمايلات سيف و عواملى كه او را بر داستان سرايى هايش وا مىداشته است مورد مطالعه قرار دهد . در اين كتاب بحثى دربارهء « زنادقه » و پيروان « مانى » نيز شده است و اين كه در آن جامعه روحيه تعصّب سيف از قبايل شمالى تعريف مىكند و از آنها قهرمانان و شاعرانى كه دربارهء قهرمانان قبيله شعر سروده اند و اصحابى براى پيامبر ( ص ) از قبيله تميم جنگ ها و غزواتى كه حقيقت نداشته اند ساخته و به منظور تجليل از قهرمانان ساختگى خودش ميليون ها كشته و تعداد زيادى اسير جنگى ذكر كرده است . اشعارى كه به قهرمانان ساختگى اش نسبت داده در مدح و ستايش قبايل « مضر » و سپس قبيله « تميم » و « بنى عمرو » « 1 » كه سيف نيز از آن دودمان است ، مىباشد . سيف مردانى از قبيله « مضر » را به عنوان رهبران اصلى جنگ هايى كه به وسيله مردان قبايل ديگر رهبرى شده ذكر كرده است . در مواردى ( سيف از افرادى كه در جامعه آن روز وجود داشته اند قهرمانانى ساخته است و در موارد ديگر از رهبران ديگرى نام برده است كه پرداخته تخيلات ( خود ) او مىباشند . اين موضوع مورد بحث قرار گرفته كه ( هدف ) اخبار دروغ سيف از طرفى براى مشوش ساختن افكار و تغيير دادن اعتقادات تودهء مردم ( مسلمانان )\r\n\r\n\r\n","description":"","footnote":"\r\n( 1 ) . نسبت سيف به « بنى عمرو » كه تيره اى از قبيله « تميم » است مىرسد .\r\n","page_name":" 12 ","page_number":12},
  {"content":"\r\n\r\nبوده و از طرف ديگر براى به وجود آوردن يك تصوّر غلط در افراد غير مسلمان بوده است . سيف در سند سازى و ذكر اخبار دروغ به اندازه اى مهارت داشته است كه اخبار ساختگى او به عنوان يك تاريخ واقعى مورد قبول ( بعضى ها ) قرار گرفته است .\r\nاين خلاصه اى است از خطاهايى كه سيف به سبب ارتكاب آنها مجرم شناخته شده است . قسمت اصلى كتاب به تقصيل از 23 شخص ( صحابى قلابى ) بحث مىكند و نمونه هايى از اخبار سيف را نشان مىدهد و روشن مىسازد كه روايت هاى سيف چگونه با منابع اصيل و مدارك موثّق تفاوت بسيار دارد ، نه تنها در خبر سازى بلكه در سندسازى و با به كار بردن نام راويانى كه وجود خارجى نداشته اند .\r\nاين كتاب با دقّت و مهارت بسيار نوشته شده است و بحث بسيار قانع كننده اى عليه قابل اعتماد بودن ( روايات ) سيف كرده است در حالى كه نويسندگان نام دارى اخبار سيف را در نوشته هاى خود آورده اند . دو كتاب سيف ( فتوح و جمل ) مورد بررّسى قرار گرفته و نشان داده شده است كه كه مطالب آنها و نوشته نويسندگان بعدى ( كه به اين مطالب متّكى است ) غير قابل اطمينان مىباشد .\r\nاين ( كتاب ) محكم ترين و قاطع ترين تحقيق و بررّسى است كه با دقّت فراوان و ديد وسيع و كيفيت انتقادى عالى انجام گرفته است . من بسيار خرسندم كه اين فرصت را پيدا كردم كه بتوانم وقت زيادى براى مطالعه اين بحث ها صرف نمايم و اين بحث ها براى من كاملًا قابل قبول و متقاعد كننده است ، و اطمينان دارم كه تمام كسانى كه اين كتاب ها را با فكر باز مطالعه كنند فدرت بحث انتقادى كه در آنها به كار رفته است تحسين خواهند نمود .\r\nبا تشكر بسيار براى ارسال اين كتاب ها و پوزش كه به علّت كبر سنّ و ناتوانى هاى ديگر در جواب تأخير كرده ام . « 1 »\r\nارادتمند شما\r\nجيمز رابسن\r\nآدرس : جيمز رابسن - شمارهء 17 وودلندز درايو - گلاسكو ، جى 4 ، 9 اى كيو - انگلستان\r\n\r\n\r\n","description":"","footnote":"\r\n( 1 ) . ترجمهء نامه توسط دكتر حسين صاحب صورت گرفت .\r\n","page_name":" 13 ","page_number":13},
  {"content":"\r\n\r\n\r\nسخنى از مترجم\r\n اى نام تو بهترين سر آغاز * بى نام تو نامه كى كنم باز \r\nتا وقتى كه رسول خدا حيات داشت از طريق وحى الهى ، احياناً به سر پنجهء تدبير و حكمت شخص آن حضرت ، اثرات كارشكنى و ايجاد اختلاف منافقان و دشمنان اسلام خنثى مىشد . چه در زمان رسول خدا عده اى فرصت طلب ، و دشمن دوست نما و متظاهر به اسلام پيرامون آن حضرت را گرفته بودند و جزء اصحاب به شمار مىآمدند ( كه جز خدا كسى آنها را نمىشناخت و در قرآن به لفظ منافق معرفى شده اند . ) كه گاه بى گاه به عناوين مختلف در مقام تحريك ديگران آمده با ايجاد فتنه و آشوب ، نظم مجتمع اسلام آن روز بر هم مىزدند ، و در راه پيشرفت اسلام سنگ مىانداختند و تاريخ شواهد بسيارى از اقدامات خصمانهء منافقان در سينهء خود نگه داشته است .\r\nچون رسول خدا رحلت فرمود ، منافقين و فرصت طلبان براى ايجاد اختلاف و نفاق و تفرقه بين صفوف مسلمين فعاليّت خود را دو چندان ساختند زيرا ديگران از آن بيم نداشتند تا وسيلهء وحى پرده از روى ريا كارى ها و كارشكنى هاى شان برداشته شود . « 1 » روى اين اصل براى پيش برد مقاصد شوم خويش هر دسته از آنها به نوبهء خود\r\n\r\n\r\n","description":"","footnote":"\r\n( 1 ) . از عبدالله بن عمر روايت شده است كه در زمان رسول خدا ، ما از آن بيم داشتيم كه وحى خدا ، پيامبر را از سخنانى كه ما با همسرانمان در ميان مىگذاشتيم با خبر سازد .\r\n","page_name":" 14 ","page_number":14},
  {"content":"\r\n\r\nبه ساختن و انتشار احاديث دروغ و دست كارى و تحريف حقايق اسلام پرداختند و در همهء شؤون به خراب كارى و انحراف افكار دست زدند و ( جز قرآن كريم كه معجزهء ابدى است و خداوند آن را از نظر لفظ و حرف و كلمات از هر گونه تجاوز و دست بردى در امان خود داشته است ) در مقابل هر حقيقتى يك باطل و دروغ ، و در برابر هر راستى يك كژى و گمراهى قرار دادند .\r\nسنت عبارت است از مجموع سخنان و رفتار رسول خدا ( حديث و سيره ) كه مبين احكام و دستوراتى است كه خداوند در قرآن كريم صادر فرموده و مسلمين ملزم به انجام آنها مىباشند . با اين حساب چنانچه سنت پيامبر دست خوش تغيير و تحريف شود ، در حقيقت آيين الهى تغيير يافته است . و همهء دانشمندان اسلام بر اين عقيده اند كه پس از وفات رسول خدا ، منافقان و دشمنان اسلام و فرصت طلبان ، با بدعت گذارى و حديث سازى ، در تغيير و تحريف حقايق اسلام به جان كوشيده اند .\r\nكار دست كارى در قوانين اسلام و جعل حديث را همان منافقانى كه جزء اصحاب بودند ( و كسى جز خدا ايشان را نمىشناخت ) بنيان نهادند و براى سر پوشى روى اقدامات نا رواى اين قبيل اصحاب و سران مسلمين ، برخى از مغرضين نيز رسول خدا را از مقام نبوّت و رسالت تا حدّ يك فرد مجتهد ساده پايين آورده « 1 » اصحاب را هم سنگ او قرار دادند تا محلّى براى اقدامات چندش آور آن قبيل اصحاب تراشيده باشند .\r\nپس از وفات رسول خدا منافقانى كه جزء اصحاب آن حضرت بودند از يك سو ، و يهوديان و نصارا و مانويان كه خود را در صفوف مسلمين جا زده بودند از سوى ديگر ، در پيروى از مقاصد شوم و پليد خود در مقام پريشان ساختن افكار و عقايد مسلمين بر آمدند . جمعى با جعل و انتشار حديث ، پاك ترين و پارساترين اصحاب رسول خدا را مردمى پليد و ناپاك و اخلال گر و كثيف ترين و منافق ترين و دشمن ترين آن ها را\r\n\r\n\r\n","description":"","footnote":"\r\n( 1 ) . به شرح نهج البلاغه ابن ابى الحديد معتزلى 4 / 178 در شرح نامه اى كه به اهالى مصر نگاشته ، و به شرح تجريد قوشجى صفحه 408 مراجعه شود .\r\n","page_name":" 15 ","page_number":15},
  {"content":"\r\n\r\nبه اسلام ، مردان خدا و پاك و منزّه جلوه دادند و به مردم معرّفى كردند . گروهى نيز اسراييليات خويش را به زبان روايت احاديث پيغمبر اسلام بين مسلمين رواج دادند ، و جمعى نيز مسيحيّت خود را و برخى نيز چون سيف بن عمر تميمى مانوى مذهب ، با انتشار دروغ ها و افسانه ها و تحريف وقايع تاريخى اسلام تا خلافت على بن ابيطالب ، در درك حقايق ، ايجاد شك و شبهه نمودند و در آراء و عقايد مسلمانان اختلاف و تفرقه انداختند .\r\nسيف به حكم زندقه اى كه داشته است ، و تعصبى كه روى قبيلهء خويش ( قبيلهء نزاد ) مىورزيده ، و جانب دارى از خداويد زر و زور و قدرت مطلقهء روز كه پس از وفات پيغمبر اسلام تا پايان خلافت عباسيان همگى از همان بيله بوده اند ، در تخريب عقايد مسلمين و تحريف تاريخ اسلام نهايت سعى و كوشش خود را به كار برده است . و خدا مىداند ، شايد موضوع تعصب قبيله اى و جانب دارى از هيئت حاكمهء وقت ، و آفرينش نقش آفرينان افسانه هايش از قبيلهء مضر ، همه و همه ستارى باشند تا در پناه آنها بتواند به راحتى آسايش خاطر تيشه به ريشهء اسلام بزند .\r\nما كار دشمنان اسلام را به حساب دشمنى آنها ، و اقدامات منافقين را روى غرض ورزى و نفاق ، و عمليات فرصت طلبان را به حساب سود جويى شان از هر موقعيت مىگذاريم ؛ ولى به ما بگوييد كار امام المورخين ابو جعفر ابن جر طبرى ، و ابن عساكر ، و ده ها تاريخ نويس ، امثال ايشان را به چه حساب بايد گذاشت آن جا كه دروغ هاى سيف بن عمر را به عنوان تاريخ رسمى و صحيح اصحاب رسول خدا و وقايع صدر اسلام تا زمان خلافت امير المؤمنين ، در تاريخ هاى معتبر و وزين خود ثبت مىنمايد ؟ !\r\nاينان با علم و اقرار به اين كه سيف مردى زنديق و دروغ گو و افسانه ساز است ، تاريخى را كه سيف نوشته در تاريخ هاى خود منعكس كرده اند . با اين حساب آيا طبرى و امثال او . . . .\r\nعلامه محقّق ، و مجاهد بزرگ اسلام جناب آقاى عسكرى حاصل چهل سال بحث و تحقيق ، و مطالعه و بررّسى حقايق تاريخى صدر اسلام و حديث خود را\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nدر يك سلسله از تأليفات علمى به نام ارزش يا بى در حديث و تاريخ به روشن فكران ، و محقّقين ، و پژوهش گران حقايق اسلام و مجامع علمى و مؤسّسات آموزش عالى نه تنها اسلام ، بلكه جهان عرضه داشته به سهم خود براى بيدارى جوامع مختلف اسلامى و بازيابى حقايق و شناخت اسلام صحيح به جان كوشيده است .\r\nعلامه محقّق آقاى عسكرى با تأليف كتاب هاى وزينى چون عبدالله بن سبأ ، نقش عايشه در تاريخ اسلام ، و احاديث امّ المؤمنين عايشه و ده ها كتاب سودمند ديگر ، زمينهء فكرى را براى بحث و بررسى بنيانى سر گذشت حديث و تاريخ صدر اسلام فراهم ساخته و بالاخره با تأليف كتاب بسيار وزين و معتبر خود به نام ( خمسون و مائة صحابى مختلق ) - كه ترجمهء آن ، با اشارهء جناب مؤلّف به اين جانب محوّل شده است - خدمت بسيار بزرگ و ارزنده اى به جهان اسلام و بيدارى مسلمين و دست يا بى به حقايق اسلام انجام داده اند .\r\nدست يا بى به اين همه دروغ و افسانه ، و پرده بر گرفتن از آنها كه قرن ها جزء حقايق مسلم تاريخى اسلام به حساب آمده و در كتاب هاى به اصطلاح معتبر تاريخى رفته ، بنيان هاى فكرى و عقيده اى مجامع مختلف اسلامى را تشكيل داده اند ، لطفى است از جانب خدا كه پس از گذشتن اين همه قرون و اعصار تنها مؤلف محترم را شامل گرديده است .\r\nشگفت اين كه اين همه دروغ و افسانه چگونه تا به امروز از ديد محققان پنهان مانده ، و چگونه مىتوان تصور كرد كه تاريخ امتى ، تا اين پايه آغشته به دروغ باشد ! .\r\nبارخدايا جرم و جنايت آنهايى كه چنين دروغ هايى را در كتاب هاى خود آورده اند و موجب گمراهى مسلمين شده ، اسلام را از مسير حقيقى و اصلى خويش منحرف ساخته اند ، چه اندازه بزرگ و سنگين است .\r\nبا توجه به اين كه تعصب بى معنى ، و پيروى كور كورانه از سيف ، و پذيرش بى دليل و سر سپردگى به هر چه كه سلف به اصطلاح صالح نوشته و فرمان داده اند . نمايان گر كوتاه فكرى است و خوددارى از بررسى و تحقيق و اظهار نظر خود بزرگ ترين\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nعامل انجماد فكرى و عدم رشد ملت ها در پى جويى از حقيقت است . آيا موقع آن نرسيده است تا به نداى وجدان خود پاسخ دهيم و براى اصلاح خويش و مجتمع خود و باز شناختن دين صحيح اسلام و آشنايى به حقايق تاريخى دين خود اقدام كنيم ؟ !\r\nما پيشنهاد مىكنيم علاقه مندان به اسلام كه در صدر همهء آنها حوزه هاى علميه قرار دارند توجّهى قابل ملاحظه به اين مسأله حياتى و مهم مبذول دارند و يك رشته بحث هاى تحقيقى و علمى را در اين زمينهء به خصوص پى ريزى نمايند .\r\nدانشمندان بزرگ اسلام ، با كنار گذاردن تعصّب و جانب دارى ، به نقد و بررّسى حديث و سيره و تاريخ اسلام بپردازند و مسؤوليت خطيرى را كه در قبال امت اسلام به عهده دارند به انجام رسانند .\r\nتاريخ طبرى و ده ها كتاب تاريخ ديگر را از ديدگاه علمى تحت مقايسه و بررسى قرار دهند ، و با تحقيق در متون صحيح تاريخى ، از نو تاريخى براى اسلام بنويسند كه از دروغ و افسانه عارى بود ، شامل حقايق مسلم باشد .\r\nسيره ابن هشام و ده ها كتاب ديگر در سيره رسول خدا را مورد بررسى و تحقيق قرار دهند و روايات دروغ و خالى از حقيقت را به دست فراموشى سپارند و بار ديگر كتابى شامل سيره راستين آن حضرت تدوين فرمايند .\r\nصحيح بخارى و مسلم و ده ها كتاب حديث ديگر را از ديدگاه علمى مورد بحث و ارزيابى قرار دهند و احاديث دروغ و نادرست را به دور ريزند و از نو كتابى شامل احاديث صحيح رسول خدا تأليف و در دسترس همهء مسلمانان جهان بگذارند .\r\nو نيز به جاست كه مؤسّسات آموزش عالى ، اساتيد فن ، پژوهش گران و نويسندگان و گويندگان اسلام ، به سهم خويش براى تعالى اسلام و نشان دادن چهرهء واقعى و حقايق تاريخى آن بكوشند . و مؤسّسات نشر كتاب ، به جاى انتشار كتاب هاى افسانه و داستان هاى خيالى خاورشناسان و دنباله روهاى ايشان كه مخرّب اخلاق اجتماعى و سست كنندهء پايهء اعتقادات دينى نو نهالان و جوانان كشور است ، دست به انتشار\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nكتاب هاى تحقيقى و علمى و اخلاقى بزنند تا به رشد فكرى و اخلاقى جامعه خدمت كرده باشند . و نيز كتاب هايى را چاپ و منتشر كنند كه روشن گر حقايق تاريخ اسلام باشد چون ماجراى سقيفه ، جنگ هاى ارتداد ، داستان شوراى 6 نفرى ، و فتوح و صدها مطالب ارزندهء ديگر ، تا بدان وسيله حقايق مسلم تاريخى را به گوش همهء مسلمانان جهان برسانند و به بيدارى آنان براى درك حقّانيّت مذهب شيعهء جعفرى كمكى به سزا و در خور تقديس كرده باشند .\r\nاينك كه ترجمهء نخستين قسمت از جلد اول كتاب يكصد و پنجاه تن صحابى ساختگى زير نظر جناب مؤلف پايان يافته است ، آن را به حوزه هاى علميه و دانشمندان و پژوهش گران حقايق تاريخ اسلام ، و مؤسسات آموزش عالى و عموم هم ميهنان علاقه مند به اسلام و حقايق آن تقديم مىدارد و از خداى بزرگ مىخواهد تا ضمن توفيق نگارنده به ترجمه بقيهء آن ، همه ما را از پيروى كوركورانه و تعصب خشك و بى جا بر كنار ، و به راه راست و درك حقايق دينى راهنمايى فرمايد . انَّهُ قَريبٌ مُجيبٌ .\r\nع . م . سردار نيا\r\nتهران - هفتم تير ماه / 1355 ، بيست و هشتم جمادى الثانى 1396 ه -\r\n\r\n","description":"","footnote":"","page_name":" 19 ","page_number":19},
  {"content":"\r\n\r\n\r\nسخنى از مؤلف\r\nبسم الله الرحمن الرحيم\r\nچهاردهمين قرن اسلام به پايان خود نزديك مىشود ، فاصلهء زمانى به اين دورى و درازى كار معرفت صحيح اسلام را بسى دشوار ساخته است . نگارنده بيش از چهل سال است آن چه را كه در توانايى داشته در راه اين معرفت به كار برده تا شايد اسلام را آن چنان كه در چهارده قرن پيش از اين بوده است دريابد . و چون براى كسب اين معرفت و شناخت صحيح اسلام چاره اى جز رجوع به قرآن كريم و سيره و حديث پيامبر نبوده و نيست ، نخست رجوع به قرآن كريم نمود و از آيه :  هُوَ الَّذِي أَنْزَلَ عَلَيْكَ الْكِتابَ مِنْهُ آياتٌ مُحْكَماتٌ هُنَّ أُمُّ الْكِتابِ وَ أُخَرُ مُتَشابِهاتٌ فَأَمَّا الَّذِينَ فِي قُلُوبِهِمْ زَيْغٌ فَيَتَّبِعُونَ ما تَشابَهَ مِنْهُ ابْتِغاءَ الْفِتْنَةِ وَ ابْتِغاءَ تَأْوِيلِهِ وَ ما يَعْلَمُ تَأْوِيلَهُ إِلَّا اللَّهُ وَ الرَّاسِخُونَ فِي الْعِلْمِ .  « 1 »\r\n« او است كه فرستاده است بر تو قرآن را كه در آن آيات استوارى است كه آنها مادر كتاب است ، و قسمت ديگر آن متشابهات است ( آن قسمت كه كاملًا واضح و معلوم نيست ) پس آنان كه در دل هاى شان كجى وجود دارد ، براى فتنه جويى و تأويل آن از متشابهات آن پيروى كنند ، در حالى كه تأويل آن را جز خدا و فرو رفتگان در علم نمىدانند » با مراجعه به قرآن كريم معلوم گرديد كه در قرآن آيات متشابهى وجود دارد كه دست آويز فتنه جويان است و تأويل آن را جز خدا كسى ديگر نمىداند . از طرفى راه\r\n\r\n\r\n","description":"","footnote":"\r\n( 1 ) . سورهء سوم ( آل عمران ) آيهء هفتم .\r\n","page_name":" 20 ","page_number":20},
  {"content":"\r\n\r\nتأويل قرآن را خداوند در آيهء كريمهء :  وَ أَنْزَلْنا إِلَيْكَ الذِّكْرَ لِتُبَيِّنَ لِلنَّاسِ ما نُزِّلَ إِلَيْهِمْ .  « 1 »\r\n« قرآن را بر تو فرستاديم تا آن چه را كه براى مردم نازل شده است ، براى ايشان بيان نمايى . . . . » تعيين فرموده است . چه خداوند در اين آيه به پيامبرش مىفرمايد ما ذكر - قرآن - را بر تو فرستاديم تا بيان كنى بر مردم آن چه را كه از قرآن ويژهء ايشان است . بنا بر اين تفسير قرآن كه برخى از آن آيات متشابه است بايستى فقط و فقط از پيامبر گرفته شود و راه آموختن تفسير قرآن براى ما هميشه ، حديث آن حضرت و گاه سيرهء او است . زيرا رسول خدا كه گاه با عمل خود قرآن را تفسير مىفرمود همچنان كه نماز يوميه را كه قرآن به آن امر نموده است ، پيغمبر خدا عملًا انجام آن را به مسلمانان تعليم فرمود پس نماز يوميه آن حضرت ، مفسر آياتى است كه در قرآن دربارهء نماز آمده است « 2 » از اين جا معلوم مىشود كه براى معرفت به اسلام ، راهى جز رجوع به حديث و سيره صحيح پيامبر خدا كه مجموع آن دو ، سنّت آن حضرت را تشكيل مىدهند وجود ندارد ، و راه دست يا بى به سنت نيز منحصر است به اهل بيت پيامبر ، و صحابهء او ، و به جز اين دو راه ، دست يا بى به سنت رسول خدا محال است در بررسى به اين دو سند نيز دريافتيم كه قرآن كريم مىفرمايد :  وَ مِمَّنْ حَوْلَكُمْ مِنَ الْأَعْرابِ مُنافِقُونَ وَ مِنْ أَهْلِ الْمَدِينَةِ مَرَدُوا عَلَى النِّفاقِ لا تَعْلَمُهُمْ نَحْنُ نَعْلَمُهُمْ .  « 3 »\r\n« و از آنان كه پيرامون شمايند ، از باديه نشينان . دو رويانى - منافقند - وجود دارند ، و از مردم شهر مدينه ، كار كشته و ورزيده در دو رويى - نفاق - مىباشند ، كه تو آنها را نمىشناسى . اين ما هستيم كه آنها را مىشناسيم . . . . » اين منافقانى كه در زمان پيامبر خدا در مدينه بودند و كسى جز خدا ايشان را نمىشناخت همگى جزء اصحاب « 4 »\r\n\r\n\r\n","description":"","footnote":"\r\n( 1 ) . سورهء شانزدهم ( النحل ) آيهء 44 .\r\n( 2 ) . حديث معروف و مشهور آن حضرت كه مىفرمايد ،\r\nصَلُّوا كما رَئَيتُمُونى اصَلّى\r\n: همين طور كه مىبينيد نماز مىخوانيم ، شما هم نماز بخوانيد .\r\n( 3 ) . سوره نهم ( التوبه ) آيهء 101 .\r\n( 4 ) . به تعريف صحابى از زبان جمهور توجه فرماييد : الصحابى من لقى النبى مؤمنا به و مات على الاسلام ، فى دخل فى من لقيه من طالت مجالسه له او قصرت ، و من روى عنه او لم يرو ، و من غزامعه او لم يغز ، و من رآه روية و لم يجالسه و من لم يره لعارض كالعمى ( و انه لم يبق بمكة و لا الطائف احد فى سنه عشر الااسلم و شهد مع النبى حجة الوداع ، و انه لم يبق فى الاوس و الخزرج احد فى آخر عهد النبى الادخل فى الاسلام و ما مات النبى و واحد منهم يظهر الكفر ) رجوع شود به نوشته ابن حجر در مقدمه كتاب الاصابه فى معرفة الصحابه . جزء اول ص 13 و 16\r\n","page_name":" 21 ","page_number":21},
  {"content":"\r\n\r\nآن حضرت بودند : نگارنده به قصد شناسايى مؤمنان از منافقان صحابه به بررسى زندگانى ايشان پرداخت ، چه ايشان از طرفى باز گو كنندهء حديث و سخنان و سيرهء آن حضرت در تفسير قرآن و احكام اسلام و ديگر علوم و معارف اسلامى كه از پيامبر خدا نقل شده مىباشند .\r\nو چون معرفت به زندگى اهل البيت پيامبر و صحابه او مكمل معرفت به ايشان است ، به اين سبب بررسى به زندگانى هر دو را دنبال كردم ، زندگى داخلى ايشان ، و رفتارشان را با يكديگر و با مردم تازه مسلمان ، و ملل غير مسلمان ، فتوحات و روايت هاى شان از پيامبر را مورد بحث و بررسى قرار دادم و در نتيجهء ده ها سال مطالعه و بررسى مطالب شگفت انگيزى پيش چشمم روشن گرديد . معلوم شد كه در روايت هاى سيره و تاريخ و حديث آن قدر نعل وارونه زده اند كه حساب ندارد ، و در آنها چنان نموده اند كه قاتل را مقتول ، و ظالم را مظلوم ، شب را روز ، و روز را شب نشان داده اند . پاك ترين ، و پارساترين صحابه اى را چون ابوذر ، و عمّار ، و حجر بن حدى را مردمى تبه كار ، و سفيه ، و اخلال گر معرّفى كرده ، كسانى چون معاويه ، و مروان حكم ، و ابوسفيان ، و زياد را افرادى پاك و مبرّا و مرد خدا ! شناسانده اند . آن قدر در حديث و سيرهء پيامبر حديث دروغ و افسانه هاى زننده انباشته شده است كه با وجود آن ها پى بردن به اسلام صحيح در حدّ محال است و وجود آن احاديث دروغ باعث آن گرديده است كه اسلام بد آموخته شود . مثالى مىآوريم .\r\n\r\nروايتى از عايشه\r\nدر شأن نزول آيهء تيمم در صحيح بخارى ، و مسلم ، و سنن نسائى و موطأ مالك\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nو مسند احمد و ابو عوانه و تفسير طبرى و ديگر كتاب هاى موثّق و معتبر ، از امّ المؤمنين عايشه چنين روايت شده :\r\nعايشه گفت : بيرون آمديم در بعضى سفرهاى پيامبر تا رسيديم به منزل بيداء يا به منزل ذات الجيش - حموى در شرح هر دو واژه گفته است - منزلى است نزديك مدينه كه پيامبر در بازگشت از غزوه بنى المصطلق ، لشكر خود را در آن جا فرود آورد براى يافتى گردن بند عايشه ! عايشه گفت :\r\nگردن بندى در آن جا از من بريده و گم شد ، پيامبر براى جست و جوى آن ، در آن جا ماند و لشكر بار بيفكند و توقف نمود . در آن سرزمين آب نبود ، و مردم نيز با خود آبى نداشتند . صبح شد در حالى كه پيامبر سر بر ران من نهاده و خوابيده بود ! ! ابو بكر آمد و خطاب به من كرد و گفت : پيامبر و مردم را در اين جا حبس كرده اى ، نه مردم با خود آب دارند ، و نه اين جا آب پيدا مىشود . . . . ابو بكر آن چه مىخواست با من تندى كرد ، و هر چه به دهانش آمد به من گفت و با دست و سر انگشت هاى خود به پهلوى من سُك مىزد ، و چون سر رسول خدا بر ران من بود ، من نمىتوانستم حركت كنم ! !\r\nدر اين حال پيغمبر از خواب برخاست ، آب نبود . خداوند آيهء تيمم را نازل فرمود . اسيد بن حضير انصارى گفت : اين اولين خيرات و بركات شما خانوادهء ابو بكر نيست كه به ما مىرسد - يعنى در گذشته هم خيرات و بركات شما خانوادهء ابو بكر به ما مىرسيده است - پدرم ابو بكر گفت : به خدا قسم نمىدانستم دخترك من كه تو چه قدر پر خير و بركت هستى ، اين كه تو مسلمانان را در اين جا از حركت باز داشتى ، خداوند چقدر بركت به وجود تو به آنان ارزانى داشت و چه قدر آسانى در كارهاى شان مقرّر فرمود !\r\nو در روايت صحيح بخارى و ديگران ، عايشه گفت : در آخر چون شتر مرا از جايش حركت دادند و برخاست ، گردن بندم زيرش بود ! :\r\nما اين حديث را به تفصيل در كتاب احاديث عايشه بررسى نموده ايم و در اينجا به بررسى قسمتى از آن بسنده مىكنيم . « 1 »\r\n\r\n\r\n","description":"","footnote":"\r\n( 1 ) . رجوع شود به فصل ( المسابقة و التيمم و الافك ) از قسم دوم از احاديث عايشه به قلم مؤلف\r\n","page_name":" 23 ","page_number":23},
  {"content":"\r\n\r\n\r\nبررسى روايت عايشه\r\nنخست اين كه گفته اند اين واقعه در بازگشت پيامبر از غزوهء بنى المصطلق روى داده است ، و پس از جنگ احزاب كه به جنگ خندق مشهور است . اين جنگ در سال ششم از هجرت روى داده است . در آن غزوه ميان مهاجرين و انصار بر سر آب كشى از چاه جدال شد و نزديك بود كار به جنگ بكشد به اين سبب رسول خدا دستور داد تا نا به هنگام سپاه كوچ كند تا از برخورد ميان صحابهء خود جلوگيرى كرده باشد و در اين حركت در هيچ منزلى فرود نمىآيد مگر در وقت نماز ، و در آن جا كه فرود مىآيد به اندازهء نماز گزاردن توقف مىفرمود و تا آخر شب بدين سان راه مىپيمودند و در آخرهاى شب كه فرود مىآمدند صحابه از فرط خستگى و فرسودگى به خواب مىرفتند . رسول خدا و سپاهش در باز گشت از اين غزوه چنين حالى را داشتند و آن حضرت در چنان وضعى نمىتوانست بى خيال و تنها به خاطر گردن بند عايشه شبى را آن چنان كه در روايت عايشه آمده است بروز آورد .\r\nدوم اين كه روايت هاى ديگرى نيز هست كه شأن نزول آيه را خلاف روايت امّ المؤمنين بيان كرده كه ما در اين جا از بيان آنها صرف نظر مىكنيم و فقط در اين مورد به خود قرآن رجوع مىنماييم .\r\nدر قرآن در دو جا حكم وضو و غسل ، و بدليت تيمم از آن با هم آمده است نخست در آيهء 43 از سوره النساءِ مىفرمايد :  يا أَيُّهَا الَّذِينَ آمَنُوا لا تَقْرَبُوا الصَّلاةَ وَ أَنْتُمْ سُكارى حَتَّى تَعْلَمُوا ما تَقُولُونَ وَ لا جُنُباً إِلَّا عابِرِي سَبِيلٍ حَتَّى تَغْتَسِلُوا وَ إِنْ كُنْتُمْ مَرْضى أَوْ عَلى سَفَرٍ أَوْ جاءَ أَحَدٌ مِنْكُمْ مِنَ الْغائِطِ أَوْ لامَسْتُمُ النِّساءَ فَلَمْ تَجِدُوا ماءً فَتَيَمَّمُوا صَعِيداً طَيِّباً فَامْسَحُوا بِوُجُوهِكُمْ وَ أَيْدِيكُمْ إِنَّ اللَّهَ كانَ عَفُوًّا غَفُوراً  : اى آنان كه ايمان آورده ايد در حال مستى به نماز نايستيد تا آن گاه كه بدانيد چه مىگوييد ، و نيز به هنگام جنابت به مسجد نرويد مگر كه راه گذر باشيد تا زمانى كه غسل كنيد ، و اگر مريض باشيد يا در سفر ، و يا از آب ريز بيرون شده باشيد و يا با زنان نزديكى كرده\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nباشيد و آبى نيابيد ، پس آهنگ زمين پاكيزه كنيد و به صورت و دست هايتان بماليد كه خداى بخشنده و آمرزنده است .\r\nدومين مورد در آيهء ششم از سورهء مائده مىفرمايد :  يا أَيُّهَا الَّذِينَ آمَنُوا إِذا قُمْتُمْ إِلَى الصَّلاةِ فَاغْسِلُوا وُجُوهَكُمْ وَ أَيْدِيَكُمْ إِلَى الْمَرافِقِ وَ امْسَحُوا بِرُؤُسِكُمْ وَ أَرْجُلَكُمْ إِلَى الْكَعْبَيْنِ وَ إِنْ كُنْتُمْ جُنُباً فَاطَّهَّرُوا وَ إِنْ كُنْتُمْ مَرْضى أَوْ عَلى سَفَرٍ أَوْ جاءَ أَحَدٌ مِنْكُمْ مِنَ الْغائِطِ أَوْ لامَسْتُمُ النِّساءَ فَلَمْ تَجِدُوا ماءً فَتَيَمَّمُوا صَعِيداً طَيِّباً فَامْسَحُوا بِوُجُوهِكُمْ وَ أَيْدِيكُمْ مِنْهُ  : اى آنان كه ايمان آورده ايد ، چون به نماز بر خاستيد ، روى ها و دست هاى خود را تا آرنج بشوييد ، و بر سرها و پاهاى خود قوزك هايتان مسح كنيد ، و اگر جنب شديد پس غسل كنيد ، و اگر بيمار بوديد يا در سفرى ، يا يكى از آب ريز بيرون آمد ، يا با زنان نزديكى كرديد و آبى نيافتيد ، پس آهنگ زمينى پاك كنيد و سپس بر صورت هاى خود و دست هاى خويش از آن بماليد .\r\nبنا بر اين همان زمان كه حكم وضو و غسل بيان شده ، حكم تيمم نيز بيان شده است نه اين كه سيزده سال در مكه ، و پنج سال در مدينه مسلمانان فقط و فقط وضو و غسل به جا آورده باشند و هيچ گاه محتاج تيمم نشده باشند تا از بركت گردن بند ام المؤمنين عايشه اين آسانى را خداوند در كار مسلمانان قرار داده باشد ! .\r\n\r\nاهميت موضوع\r\nما حديث عايشه را در اين جا براى نمونه آورده ايم . حديث عايشه هم از شأن نزول آيهء كريمه سخن رانده است كه خود بخشى از علوم تفسير مىباشد ، و هم علت تشريع تيمم را بيان كرده كه خود يك حكم از احكام شرع اسلام است ، و هم از سيره پيامبر اسلام سخن گفته كه چه سان رسول خدا در راه رضاى همسرش از خود بى خود شده كه همه چيز را در راه رضاى او ناديده گرفته است و با لشكر اسلام در سرزمينى بى آب تنها براى گردن بند همسرش تا به صبح درنگ كرده است . راستى كه از هيچ فرمانده سپاهى چنين انتظارى نمىرود تا چه رسد به پيامبر حكيم ، و از همه بالاتر اين كه در\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nاين حديث چنان مىنمايد كه خداوند تبارك و تعالى به جاى ملامت و نكوهش پيامبرش از اين عمل نا به جا و ناشايست ، وسيلهء آيه اى از قرآن گره از مشكل مسلمانان مىگشايد و حكم تيمّم را صادر مىفرمايد . معاندين اسلام چه برداشتى از اين حديث و داستان خواهند داشت ؟ ! امثال اين حديث كه دين اسلام را بى مايه ، و پيامبر اسلام را سبك سر ، شهوت ران و بى خرد نشان مىدهد بسيار است .\r\nما در اين مقام نيستيم كه بر نسبت اين قبيل احاديث به امّ المؤمنين عايشه ، و ابو هريره و ديگر صحابه صحه بگذاريم و بگوييم اين نسبت صد در صد صحيح است ، چه ، شايد برخى از آنها را زنادقه يا ديگر دشمنان اسلام براى خراب كارى در دين ساخته و به ايشان نسبت داده باشند . ولى آن چه كه هست اين است كه اين قبيل احاديث در مشهور ترين كتاب هاى حديث صحيح ، و تفسيرهاى معتبر ، و سيره و تاريخ هاى موثّق گنجانيده شده و خود اين گونه احاديث است كه سبب بدآموزى صفات خداوند تبارك و تعالى گرديده ، تا آن جا كه خدا را جسمى مرئى ، و پيامبر خدا را مردى شهوت ران و بى خرد ، و قرآن را ناقص و قابل دست برد نشان داده است . « 1 » بار خدايا ! چه بايد كرد ، و چه مىتوان كرد با هزاران دروغ ها و افسانه هاى باور شدهء مسلمانان ؟ . مسلمانان بيش از هزار سال است كه با اين افسانه ها خو گرفته و معتقد شده و آنها را حديث صحيح اسلام ، و سيره صادق پيامبر ، و تاريخ موثق اسلام پنداشته اند و به همين سبب اسلام صحيح را نشناخته اند !\r\nخداوندا ! آيا مىتوان حقايق تحريف شده را پس از چهارده قرن آشكار ساخت ؟ و پرده از روى هزاران جرم بر گرفت ؟ و يا اين كه بايستى به خاطر رضاى توده هاى عظيم مسلمين لب فرو بست و هيچ نگفت ؟ !\r\nخداوندا آيا سكوت در اين جا به منزلهء پوششى براى اين همه جرم نيست ؟ و آيا سكوت خود بزرگ ترين گناه نمىباشد ؟ آرى سكوت در مقابل اين همه جرم ، خود از همهء جرم ها سنگين تر است به همين سبب نگارنده دست به كار پى جويى اين رشته از\r\n\r\n\r\n","description":"","footnote":"\r\n( 1 ) رجوع شود به رسالهء سرگذشت حديث به قلم مؤلف\r\n","page_name":" 26 ","page_number":26},
  {"content":"\r\n\r\nبحث ها در ارزش يا بى حديث و تاريخ ، براى شناسايى حديث و تاريخ صحيح اسلام زده است و براى رضاى خداوند ، و به اميد و حول و قوهء او پيش مىرود .\r\nاينك بخشى از آن رشته مباحث كه ترجمهء نيم اول از نخستين جزء كتاب خمسون و مائة صحابى مختلق مىباشد و به خامهء تواناى ارجمند جناب آقاى سردار نيا به فارسى برگردانيده شده و از لحاظ صحت ترجمه از نظر نگارنده گذشته است به دانشمندان پارسى زبان ، و پژوهش گران علوم اسلامى اهداء مىگردد .\r\nرَبَّنا تَقَبَل مِنّا انَّكَ انتَ السَّميعُ العَليمُ . العسكرى\r\nتهران 24 / ج 2 / 96\r\n\r\n","description":"","footnote":"","page_name":" 27 ","page_number":27},
  {"content":"\r\n . \r\n","description":"","footnote":"","page_name":" 28 ","page_number":28},
  {"content":"\r\n\r\n\r\nبخش دوم : پى ريزى مباحث كتاب\r\n* سيف را بشناسيم\r\n* زنديق و زنديقان\r\n* مانى و دين او\r\n* نمونه هايى چند از مانويان\r\n* تعصبات قبيله اى بين يمانى و نزارى\r\n* تعصب سيف دربارهء قبيلهء نزار\r\n* نفوذ احاديث سيف در مدارك اسلامى\r\n* علل انتشار احاديث سيف\r\n* خلاصه اى از فصول گذشته\r\n\r\n","description":"","footnote":"","page_name":" 29 ","page_number":29},
  {"content":"\r\n . \r\n","description":"","footnote":"","page_name":" 30 ","page_number":30},
  {"content":"\r\n\r\n\r\nسيف را بشناسيم\r\nيروى الموضوعات عن الاثتاب :\r\nسيف دروغ هاى ساخته شده را از راويان وزين به صورت حقيقت نقل مىكند .\r\nعلماى رجال\r\n\r\nچگونگى پيدايش اين سلسله مباحث\r\nدر سال 1375 هجرى هنگامى كه كتاب عبد الله بن سبأ براى نخستين بار زير چاپ بود ، و فصول چاپ شدهء آن مرتباً از نظرم مىگذشت ، متوجه شدم كه علاوه بر افسانهء ابن سبأ و سبائيان ، داستان ها و افسانه هاى زياد ديگرى نيز در مصادر تاريخ اسلام وارد شده است . اسن امر باعث شد كه در وجود بيشتر قهرمانان تاريخ اسلامى كه نام شان در آن افسانه ها آمده است با ديدهء شك و ترديد نگاه كنم .\r\nچاپ كتاب را براى مدتى طولانى به تعويق انداختم تا هر چه بيشتر اين موضوع را تحت بررسى و تحقيق و قرار دادم . نتيجهء اين بررسى و كنكاش اين شد كه به عدهء زيادى از اشخاص معروف و تاريخى ، از صحابه ، و تابعين ، و فرماندهان سپاه ، و شعرا ، و راويان احاديث شريف پيامبر اسلام برخورد نمودم كه هيچ كدام وجود خارجى نداشته اند .\r\nهمچنين با نام عدهء زيادى از اماكن و سر زمين هايى رو به رو گرديدم ، كه با كمال\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nتأسف نام شان در كتاب هاى جغرافيا رفته است ، در صورتى كه همگى آنها زاييده اوهام و خيالات افسانه پردازان بوده اند .\r\nو نيز با تحريف هاى مغرضانه اى كه در اصل خبر ، يا در سال هاى وقوع حوادث تاريخى صورت گرفته ، و در كتاب هاى به اصطلاح وزين اسلام منعكس گرديده مواجه گشتم .\r\nناگزير دنبالهء مطالب كتاب عبد الله بن سبأ را به اين بحث مربوط ساختم و پاره اى از آن افسانه ها را در آن نقل كرده ، به برخى از آن قهرمانان خيالى اشاره نموده ، كتاب را به پايان برده آن را ( عبد الله بن سبأ - المدخل ) به معنى درگاه ورود براى اين بحث و بررسى ناميدم .\r\nپس از انتشار كتاب ، با خاطره آسوده به بحث و بررسى آن افسانه ها در كتاب هاى چاپى و خطى پرداختم ، و تا آن جا ادامه دادم كه خداوند مرا به عدهء قابل توجهى از قهرمانان افسانه اى از گروه و دست جات مختلف راهنمايى فرمود ، كه در ميان آنها عدهء بسيارى به اصطلاح از ياران پيامبر خدا نيز به چشم مىخورد ، اصحاب و قهرمانانى كه در حقيقت وجود خارجى نداشته اند ، و دست جنايت كارى مانند سيف بن عمر تيمى و ديگران ، به قصد خيانت به اسلام و تاريخ آن ، و كتمان حقايق و مشوش ساختن افكار مسلمين ، و تشويق و تحريك مخالفين اسلام ، آنها را خلق و آفريده است .\r\nما براى نماياندن گوشه اى از آن همه جنايات كه بر تاريخ اسلام رفته است . و كنار زدن پرده از چهرهء حقايق و واقعيات ، قسمت معرفى اصحاب افسانه اى را بر ديگر چهره هاى دروغين مقدم داشتيم ، و از ميان آنها تنها به يكصد و پنجاه صحابى بسنده كرديم ، و آن مجموعه را ( يكصد و پنجاه تن صحابى افسانه اى ) كه همين كتاب است ناميديم ، و همچنان كه گذشت ، كتاب عبد الله بن سبأ ، در واقع مقدمه و درگاهى براى ورود به اين بحث و تحقيق بوده است .\r\nدر كتاب عبد الله بن سبأ ثابت كرديم كه فرزند سبأ وجود خارجى نداشته ، ساخته و پرداختهء دست تخيلات سيف بن عمر تيمى ، از قبيلهء تميم است . در اين كتاب نيز\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nهمچنين خواهيم ديد كه همگى اين اصحاب و قهرمانان افسانه اى بوده ، زادهء خيال و آفريدهء سيف فرزند عمر مىباشند و هيچ كدام در عالم حقيقت وجود خارجى نداشته اند .\r\n\r\nسيف بن عمرو كيست ؟\r\nراستى اين سيف كيست كه اين همه اصحاب و قهرمانان و وقايع آفريده ، دروغ هايش به جاى راست نشسته ، افسانه هايش لباس حقيقت به تن كرده ، شوخى هايش به صورت مطالب صد در صد جدى در كتاب هاى معتبر تاريخى ثبت گرديده است ؟ !\r\nما افسوس مىخوريم كه از سيف تصويرى به دست نيست تا در مقابل ديد ديگران قرار دهيم ، و بيوگرافى كاملى نيز از او در دست نمىباشد ، تا خانواده ، محيط تربيت ، ميزان معلومات و غيره او را به دست داده ، و به وسيلهء آن بتوانيم چهرهء اين نابغه افسانه ساز دروغ پرداز را در ذهن خود تصوير نماييم . ولى در اين ميان برخى نوشته هاى دانشمندان ، ما را به طرز تفكر ، پايهء معتقدات دينى ، و ساير خصوصيات اخلاقى او راهنمايى مىكند .\r\nدر كتاب عبد الله بن سبأ خوانديم كه دانشمندان در شرح حال سيف آورده اند كه او بغدادى و اصلًا كوفى بوده ، احاديث و سخنانش را ارجى نيست و ضعيف و غير قابل اعتماد است . سيف را مايه اى نيست ، و احاديثش دروغ و ساختگى است . و هم او تنها گوينده آن احاديث است . و بالاخره سيف فردى زنديق - مانوى مذهب - است ، دو كتاب به نام هاى ( فتوح ورده ، جمل و مسير على و عايشه ) تأليف كرده است . و گفته اند كه سيف در سال 170 هجرى و در زمان خلافت هارون الرشيد خليفه عباسى از دنيا رفته است . از آن چه گذشت مطالب زير مورد نظر ما است :\r\nيكم - سيف بن عمر در اصل كوفى و ساكن بغداد بوده است .\r\nدوم - علماى رجال او را زنديق - مانوى مذهب - دانسته اند .\r\nسوم - دانشمندان بر اين موضوع متفقند كه سيف احاديث و داستان هايش را\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nاز پيش خود مىساخته ، افسانه ساز و دروغ پرداز بوده است و اين موضوع به خواست خدا ضمن فصول آينده اين كتاب مورد بحث و بررسى قرار خواهد گرفت .\r\nچهارم - دو كتاب او كه به نام هاى جمل و فتوح تأليف نموده از اهم مصادر تاريخ اسلام قرار گرفته اند ، و تا به امروز نيز مورد استناد است .\r\nپنجم - تاريخ وفات او است كه آن را در زمان خلافت هارون الرشيد خليفهء عباسى و در حدود سال 170 هجرى نوشته اند ، با توجه به آن كه موارد زير نمايان گر عصر نشاط ادبى سيف بن عمر تيمى مىباشد .\r\n\r\nزمان پيدايش احاديث سيف\r\nموارد زير نمايان گر احاديث سيف مىباشد :\r\nيكم - ابو مخنف لوط بن يحيى كه در سال 157 هجرى از دنيا رفته است به كتاب سيف بن عمر اشاره كرده و از آن نقل نموده ، و اين خود دليل بر اين است كه كتاب سيف قبل از وفات ابو مخنف انتشار يافته است . « 1 » دوم - ما احاديث سيف را پر از مدح و ستايش از سران بنى اميه و خاندان آنها ، و آكنده از خلق افسانه هاى عجيب در انتشار فضايل و مناقب ايشان مىبينيم ،\r\n\r\n\r\n","description":"","footnote":"\r\n( 1 ) . شيح مفيد متوفاى 412 ه - در صفحهء 47 كتاب جمل خود داستان جنگ بصره را از كتاب ( حرب البصره ) ابو مخنف چنين نقل مىكند كه : ( سيف بن عمر از محمد بن عبدالله بن سواد ، و طلحه فرزند اعلم ، و ابو عثمان همه روايت كرده است كه گفته اند : پس از اين كه عثمان كشته شد شهر مدينه را مدت پنج روز فرمان روايى جز ( غافقى ) نبود . . . . )\r\nطبرى همين روايت را با همين اسناد و همين عبارات در ( ج 5 / ص 155 ) تاريخ خود آورده در صورتى كه مىدانيم طبرى احاديث سيف را از دو كتاب ( قتوح ) و ( جمل ) او نقل كرده است .\r\nشيخ مفيد روايت ديگرى نيز از سيف در ص 48 كتاب خود از كتاب ابو مخنف نقل كرده است ، اين كه ابو مخنف سخنان سيف را با ذكر نام او در كتاب خود منعكس مىكند ، بارز ترين دليلى است كه كتاب سيف بن عمر پيش از وفات ابو مخنف كه به سال 157 ه - بوده انتشار يافته و در دست مردم قرار گرفته است .\r\n","page_name":" 34 ","page_number":34},
  {"content":"\r\n\r\nدر حالى كه از ذكر احاديث در حق عباسيان ( بنا به شيوه و روش سيف ) به كم و بيش در آن اثرى نيست . اين موضوع ما را بر آن مىدارد كه قبول كنيم تاريخ ساختن احاديثش پيش از روى كار آمدن عباسيان بوده است ، و نبش قبر و بيرون آورده اجساد و آتش زدن آنها بوده ، نه زمان خلق افسانه ها و نشر فضايل و عظمت دروغين براى آنها ، و لكه دار نمودن دامان مخالفين و دشمنان بنى اميه از سران و بزرگان صحابه و تابعين .\r\nبراى تعيين زمان وضع احاديث او داستان زير نيز ما را كمك مىكند :\r\nطبرى اين داستان را از قول سيف ، ضمن حوادث سال 22 هجرى ، و در مسير يزدگرد آخرين پادشاه ساسانى به خراسان چنين روايت مىكند :\r\nپس از شكست ايرانيان در نبرد جلولاء ، يزدگرد به طرف رى عقب نشست ، در اين عقب نشينى او در محملى كه بر پشت شترى بسته شده بود قرار داشت و از آن خارج نمىشد ، و حتى در آن به خواب مىرفت ، زيرا سپاهيان براى دور شدن از خطر در هيچ جا شب توقف نمىكردند . در ضمن اين هزيمت چون به آبى رسيدند و خواستند كه شتر را از آن بگذرانند ، از ترس اين كه مبادا بر اثر تكان شتر يزدگرد بيدار شود و همراهان خود را مورد بى مهرى و عقاب قرار دهد ، نا گزير بيدارش كردند تا موقعيت خود را درك كند . يزدگرد كه بيدار مىشود پرخاش مىكند و مىگويد : كار بدى كرديد به خدا قسم اگر مرا به حال خود مىگذاشتيد مىفهميدم ستارهء اقبال اين امت چه وقت افول خواهد كرد . زيرا به خواب ديدم كه من و محمد با خدا به مشورت نشسته ايم : خدا مىگفت : صد سال به اين امت مهلت مىدهم . محمد گفت : بيشتر . گفت : صد و ده سال . محمد باز گفت : بيشتر . گفت : صد و بيست سال . محمد گفت خود دانى ! كه شما مرا بيدار كرديد . اگر چنين نمىكرديد مىفهميدم مدت اين امت چقدر است ! !\r\nاين حديث را با دقت تجزيه و تحليل مىكنيم .\r\nسيف مىگويد كه يزدگرد به نام ( الله ) سوگند خورد . در حالى كه يزدگرد زردشتى\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nو دوگانه پرست بوده است . مجوسان الله را كه عربى است نمىشناسند و به آن سوگند نمىخورند . بلكه ايمان آنها به اهورا مزدا ، و سوگندشان به آتش مقدس ، آفتاب ، و ماه مىباشد . سوگند به نام الله ويژهء مسلمانان است كه سيف در ميان شان نشو و نما يافته و با آن خو گرفته است ، از اين رو نام الله را در سوگندى كه به يزدگرد نسبت مىدهد آورده است .\r\nيزدگرد محمد را راست گو نمىپنداشت ، و او را در خور آن نمىدانست كه هم زانويش با خداى محمد به مشورت بنشيند . چيزى كه هست اين است كه اين حديث معرف محيط اسلام سيف و طرز تخيلات او ، و اسلامى است كه وى در انديشه خود ساخته و پرداخته است . زيرا در حالى كه مسلمانان به بقا و دوام دين خود تا آخر دنيا ايمان دارند ، سيف براى مدت رواج اسلام حدى معين مىكند و آرزوى قلبى خود را به زبان كسرى مىگويد كه : اگر مرا به حال خود مىگذاشتيد مىفهميدم مدت اين امت چقدر است !\r\nشايد او انقراض و از هم پاشيدگى امت اسلام را در سايهء فعاليت هاى مانويان ، كه خود اطلاع داشته است كه آنها چگونه در انهدام آن مىكوشند ، و خود سيف از آنها بوده ، و جانب دارى را نگه مىداشته ؛ يا بر اثر جنگ هاى خارجى با كشورهاى روم و غيره و به چشم اميد و آرزو مىديده است .\r\nدر هر صورت گوينده چنين سخنى براى اسلام بقاء و دوامى نمىبيند ، و اطمينان دارد كه بيش از آن مدت كه خود آن را درك كرده ، و زمان او بوده است دوام و ثبات نخواهد داشت . به اين ترتيب مىبينيم كه توقفش در حد يكصد و بيست سال در كميسيون سه جانبه با خدا ، نمودار زمان جعل چنين حديثى است .\r\nخلاصه اين كه :\r\nابو مخنف متوفى 157 ه - از سيف روايت كرده است و مؤيد اين مطلب مىباشد كه سيف قبل از اين تاريخ در حيات بوده و فعاليت داشته است .\r\nسخن سرايى در عظمت مقام و مدح و ستايش خاندان بنى اميه ، و دفاع و جانب دارى از آنها ، بدون ذكرى از عباسيان ، دليل بر اين است كه احاديثش پيش از روى كار آمدن خلفاى عباسى كه امويان را دسته جمعى قتل عام مىكردند ، و طرفدارانشان را تحت تعقيب و شكنجه قرار مىدادند وضع و انتشار يافته است .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nتوقفش در محدوده يكصد و بيست سال عمر امت اسلامى ، در حديثى كه از كميسيون سه جانبهء خدا و محمد و كسرى مىسازد اين مطلب را مىرساند ، كه در زمان وضع و جعل آن حديث هنوز از عمر دولت اسلام يكصد و بيست سال نگذشته بوده است و الا سيف در آن حد توقف نمىكرد .\r\nنتيجه :\r\nروى هم رفته از آن چه گذشت مىتوان نتيجه گرفت كه زمان نشاط و فعاليت سيف در افسانه پردازى و دروغ سازى هايش اوايل قرن دوم هجرى بوده است ، و اين حقيقت را گفتهء مزى كه مدعى منحصر به فردى است كه تاريخ وفات سيف را بعد از سال 170 ه - . ذكر كرده ، و ذهبى كه تاريخ وفاتش را در عهد هارون الرشيد معين كرده است در نمىكند . چه اگر گفتهء مزى و ذهبى درست باشد ، بايد سيف پس از تأليف كتاب هايش مدت چهل تا پنجاه سال زيسته باشد .\r\nبا در نظر گرفتن اين كه زمان فعاليت سيف در امر نويسندگى ربع اول قرن دوم هجرى بوده ، و اين كه او از تميم ، يكى از قبايل مضر و ساكن كوفه ، و ميهن اصلى اش عراق مىباشد ، مطالعه و بررسى بنيان هاى شخصيت ، و آرمان ها و آرزوهاى او ، و عواملى كه وى را بر انگيخته تا چنان افسانه هاى شگفت انگيزى را خلق و ابداع كند آسان مىسازد .\r\n\r\nويژگى هاى عصر سيف\r\nدوران سيف زمانى بود كه در آن تعلق خاطر به قبيله ، و تعصبات قبيله اى و\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nحفظ مآثر و افتخارات آن در تمام شهرهاى اسلام به شدت حكومت مىكرد ، و اين مطلبى است كه در آينده اى نزديك آن را روشن خواهيم ساخت .\r\nگذشته از آن تعصب خشك و بى معنى ، ميهن سيف ( عراق ) مخصوصاً محل نشاط و خود نمايى مانويان - زنديقان - بوده است .\r\nاز اين روى اگر ما در مقام شناسايى انگيزهء اصلى سيف در امر افسانه سراييش باشيم ، ناگزيريم تا اين دو مورد به خصوص را هر يك به طور جداگانه مورد بحث و بررسى خود قرار دهيم .\r\nما نخست در اين قسمت از مباحث خود به زنديق و زندقه مىپردازيم زيرا گذشته از اين كه اعتقاد به اين مذهب در زادگاه سيف شيوعى تمام داشت ، خود سيف نيز از آن بر كنار نبوده است ، ويژه آن كه مىبينيم علماء و دانشمندان در نوشته هاى خود سيف را زنديق معرفى كرده اند ، و اين امر خود براى توجيه انگيزه او در خلق آن همه افسانه و اصحاب و قهرمانان و تحريف حقايق تاريخى اسلام تا حد قابل ملاحظه اى مىتواند كافى باشد .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n\r\nزنديق و زنديقان\r\nالمقصود من الزنادقة هم اتباع مانى :\r\n« مقصود از زنديقان پيروان مانى مىباشد »\r\nمتن كتاب\r\n\r\nريشهء كلمه زنديق\r\nكلمهء زنديق ريشهء فارسى دارد ، مسعود مىگويد : زردشت كتابش را اوستا ناميد و تفسيرى بر آن نگاشت كه به زنديق معروف است . از اين روى پارسيان هر كس را كه در مذهب شان چيزى مخالف اصول آن بياورد يا از اصل به تفسير آن بپردازد ( زندى ) مىنامند . يعنى هر كه از ظاهر كتاب به تفسير آن كه مخالف تنزيل است بسنده كرده است . به همين علت مانى كه در زمان پادشاهى بهرام ( 240 - 277 م ) ظهور كرد و جماعتى كه از او پيروى كرده اند به زنديق يا منحرف معروف شده اند ( 1 ) .\r\nعرب كلمهء زندى را به لفظ خود برگردانيد و آن را « زنديق » خواند و اين كلمه زنديق علم شد . براى هر يك از پيروان مانى كه آنان را زنادقه گويند .\r\nيمى از مستشرقين مىگويد : كلمهء زنديق در اصل ( صديق « 1 » ) بوده است ، مفرد صديقين كه فرقه اى از مانويان مىباشد . كلمهء صديق در فارسى به ( زنديك ) ، و بار ديگر در عربى به زنديق مبدل شده است ( 2 ) . ما به همين مقدار از نظرات محققين در مورد اصل كلمه فارسى زنديق بسنده كرديم .\r\n\r\n\r\n","description":"","footnote":"\r\n( 1 ) . تعريف صديق در فصل آينده مىآيد .\r\n","page_name":" 39 ","page_number":39},
  {"content":"\r\n\r\n\r\nزنديق در زبان عرب\r\nنام زنديق نخست در زبان عرب به پيروان مانى اطلاق مىشد كه جهان را از دو اصل ازلى نور و ظلمت مىپنداشتند و به همين سبب آنها را دوگانه پرست مىشناختند .\r\nسپس اين نام اطلاق شد به ماديون ، آنان كه منكر خدا و پيروان و كتاب هاى آسمانى هستند ، و معتقد به ابديت جهان ، و منكر دنياى ديگر و عوالم ما بعد الطبيعه مىباشند .\r\nبعد اين نام بر كسى گذاشته شد كه منكر يكى از اصول دين اسلام باشد و يا رأيى ارائه دهد كه آن رأى در نتيجه منكر يكى از اصول عقايد باشد ( 3 ) .\r\nپس از آن اين نام تغيير جهت داد ، و به هر كس كه مخالف مذهب اهل سنت بود اطلاق گرديد و در آخر به هر شاعر ياوه گو و بى شرم و حيايى كه بى ملاحظه دم از معشوق مىزند و يا هر نويسنده اى از اين قبيل و طرف داران آنها گفته مىشد . « 1 »\r\n\r\nتعريف زندقه در دستگاه خلافت\r\nشايد قديمى ترين تعريفى كه به صورت رسمى و دولتى از زنديقان شده است در متن وصيت زير باشد كه مهدى خليفهء عباسى به ولى عهد و فرزندش موسى نموده است .\r\nزنديقى را به خدمت مهدى خليفه مىآوردند ، و خليفه به او پيشنهاد توبه مىكند و چون آن زنديق زير بار نمىرود ، خليفه دستور مىدهد تا گردنش را بزنند و جنازه اش را بر دار بياويزند . پس از اين پيش آمد مهدى خليفه روى به فرزندش كرده و مىگويد :\r\n\r\n\r\n","description":"","footnote":"\r\n( 1 ) . همچنين در دايرة المعارف اسلامى نظرات ديگرى دربارهء وجه تسميهء ( زنديقان ) وجود دارد كه ما آن را چندان درست ندانستيم از جمله اين كه : ( زندقه ) معرب ( زندگر ) يا ( زنده گر ) كه به معناى مجدد دين و زنده كنندهء آن ، و يا آن كه معرب ( زن دين ) است كه نمايان گر دين زنان مىباشد ، و يا از ( زنديك ) نشان گر پيروان كتاب زند مزدك مىباشد كه از دين مانى مشتق شده است .\r\n","page_name":" 40 ","page_number":40},
  {"content":"\r\n\r\nاى فرزند ! اگر پس از من خلافت به تو برسد ، تنها به زنديقان بپرداز ، زيرا اين جماعت مردم را به امورى فريبنده با ظاهرى بس آراسته و نيكو دعوت مىكنند از قبيل دورى از دنيا و روى آوردن به آخرت ؛ تا آن جا كه مردم را معتقد مىسازند كه گوشت را حرام بدانند و به آب پاك دست نزنند ، كشتن حشرات را گناه بشمارند ، و بالاخره آنان را به دوگانه پرستى وا مىدارند . به اين معنى كه نور و ظلمت را پرستش كنند . در چنان وضعى زناشويى با محارم را چون خواهران و دختران روا مىدارند ، خود را با ادرار مىشويند ، و كودكان را از گذرگاه ها مىدزدند ، به اين عنوان كه آنها را از اهريمن ظلمت رهايى بخشند و به نور و روشنايى هدايت كنند .\r\nچون پس از من به خلافت رسيدى ، بى هيچ رحم و شفقتى اينان را بدار آويز و شمشير بر آنان بكش ، و با كشته آنها به خداى يكتا تقرّب كن . چه پدر بزرگت عباس را به خواب ديدم كه دو شمشير بر من حمايل كرد ، و مرا به كشتن اين دوگانه پرستان فرمان داد ( 4 ) .\r\nوقتى كه موسى پس از پدر به خلافت نشست ، به انجام وصيت و سفارش پدر كمر بست و در انجام همين مهم بود كه در دهمين ماه از خلافت خود گفت : قسم به خدا ، اگر زنده بمانم همه زنديقان را از دم تيغ مىگذرانم ، و يك تن از آنان را زنده نخواهم گذاشت .\r\nمى گويند موسى دستور داده بود تا در اجراى چنين تهديدى يك هزار ، دار بر پا كنند تا در موقعى كه خود از پيش تعيين كرده بود ، هزار تن زنديق را با هم بر دار بكشد ، اما پيش از آن كه بتواند چنين تهديدى را عملى كند از دنيا رفت . « 1 » طبرى يك مورد ديگر از وصيت مهدى خليفه عباسى را چنين آورده است :\r\nوقتى كه داوود فرزند على عباسى ، و يعقوب فرزند فضل حارثى از خاندان حارث ابن عبد المطلب را « 2 » نزدش آوردند ، و آن دو اقرار كردند كه جزء زنديقانند ، يعقوب\r\n\r\n\r\n","description":"","footnote":"\r\n( 1 ) . آيا زنادقه در كشتن خليفه دست در كار بوده اند ؟\r\n( 2 ) . داوود و يعقوب هر دو از خاندان بنى هاشم و عمو زاده پيامبر خدا بودند .\r\n","page_name":" 41 ","page_number":41},
  {"content":"\r\n\r\nگفت : من به تنهايى و پيش زندقهء خود اعتراف مىكنم ، امّا در حضور مردم هرگز به مانوى بودن خويش اقرار نخواهم كرد ، اگر چه مرا با مقراض قطعه قطعه كنى . مهدى در پاسخ به يعقوب گفت : واى بر تو اگر پرده از آسمان ها برداشته مىشد ، و به چشم سر مىديدى كه دين مانى بر حق است ، و جاى هيچ گونه ترديدى هم برايت باقى نمىماند ، باز هم سزاوار بود تا به محمد تعصب ورزى ، و جانب او را فرو نگذارى . آخر اگر محمد نبود ، تو امروز چه كسى بودى ؟ آيا نه اين كه خود يكى از افراد ساده مردم به حساب مىآمدى ؟ به خدا سوگند ، اگر نه اين كه با خداى خود عهد بسته ام كه چون مرا به خلافت برساند دستم به خون هيچ يك از افراد قبيله بنى هاشم آلوده نشود ، تو را مهلت نمىدادم و حتى يك لحظه هم زنده ات نمىگذاشتم . آن گاه به موسى ولى عهد خود روى كرد و گفت : اى فرزند ! تو را بر حقى كه بر گردنت دارم سوگند مىدهم كه اگر پس از من به خلافت رسيدى يك ساعت هم اين دو تن را زنده نگذارى .\r\nداوود در زندان مهدى مرد ، و چون موسى پس از پدر به خلافت نشست در انجام سفارش پدر دستور داد تا فرشى را بر روى يعقوب حارثى انداختند و جمعى بر آن نشستند تا جان داد .\r\nزن و دختر يعقوب به زندقه اعتراف كردند ، دختر حامله بود و مدعى شد كه از پدرش باردار است ! به فرمان موسى خليفهء عباسى بر سرشان چيزى كوبيدند كه هر دو بر اثر ترس و هراس جان دادند ( 5 ) .\r\nدر سال 163 هجرى هنگامى مهدى خليفهء عباسى براى جنگ تابستانى با روميان به رابق از نواحى موصل رسيد ، عبد الجبار محتسب را براى دست گيرى مانويان آن ناحيه مأموريت داد . عبد الجبار در انجام اين دستور ، جمعى از آنان را كشت و عده اى را به دار آويخت و كتاب هاى آنها را با چاقو تكه تكه ساخت ( 6 ) .\r\nطبرى پس از ذكر اين مطلب ، ضمن حوادث سال 168 هجرى مىنويسد : در اين سال عمر كلواذى كه مأمور ويژه خليفه براى پى جويى و دست گيرى زنديقان بود وفات يافت ، و حمدويه ، يعنى محمد بن عيسى از اهالى ميسان جانشين او شد . و هم در\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nاين سال بود كه مهدى خليفهء عباسى زنديقان را در بغداد قتل عام كرده است ( 7 ) .\r\n\r\nزنديقان چه كسانى بوده اند ؟\r\nمسعودى در مروج الذهب در تاريخ مأمون خليفهء عباسى مىنويسد :\r\nخبر برخى از زنديقان بصره به مأمون رسيد ، دستور داد تا همهء آنها را دست گير كرده براى محاكمه و مجازات به خدمت او گسيل دارند . دست گيرى مانويان به شدت در بصره آغاز شد ، دسته دسته آنها را گرفته و به بغداد اعزام مىداشتند .\r\nروزى كه آنها را دستگير و براى اعزام به پايتخت در يك جا كم كرده بودند ، سور چرانى آنها را ديد و به اين خيال كه اين جماعت به مهمانى دعوت دارند بى خبر از همه جا خود را در ميان آنها انداخت . وقتى كه مأمورين آنها را به كنار رودخانه و به جانب قايقى راندند ، سور چران باز با خود گفت بى شك اين مهمانى گردش و تفريحى نيز به همراه دارد پس با آنان به قايق نشست .\r\nچيزى نگذشت كه موضوع بند و زنجيرى به ميان آمد ، و زنديقان را يكايك در بند كشيدند و طفيلى را نيز . در آن وقت بود كه با خود گفت چه طور شده است كه به جاى سور ، بند و زنجير نصيبم شد ! پس مضطرب و نگران روى به همراهان خود كرد و گفت آخر با من بگوييد شما چه كسانى هستيد ؟ ! جوابش دادند : تو كيستى ؟ مگر از برادران ما نيستى ؟ ! به خدا قسم من چيزى نمىدانم جز اين كه مردى طفيلى و سور چرانم امروز از خانه بيرون آمدم شما را ديدم با خود گفتم لابد اينان را براى وليمه اى جمع كرده اند ، خود را به ميان شما انداختم و چون به قايق نشستيم گفتم لابد به گردش و تفريح و يا به باغى مىرويم امروز روز مباركى است و خوش حال شدم تا اين كه اين پاس بان ها آمدند و مرا با شما به بند كشيدند . آخر به من بگوييد موضوع چيست ؟\r\nزنديقان به او خنديدند و گفتند تو كه اكنون در شمار ما آمده اى و با زنجير آهنينى به ما زنجير شده اى بايد بدانى كه ما مانوى هستيم ، گزارش گران حال ما را به مأموران خليفه گزارش داده اند ، و اكنون ما را نزد او مىبرند . وقتى بر او وارد شويم خليفه\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nاز حال ما مىپرسد و از مذهب ما پرس و جو مىكند . آن وقت ما را به توبه و بازگشت مىخواند وسپس امتحان مىكند به اين ترتيب كه تصوير مانى را به ما نشان مىدهد تا بر آن آب دهان بياندازيم ، و از او اظهار تنفر و بيزارى نماييم ، بعد دستور مىدهد تا پرنده مخصوصى « 1 » را سر ببريم . هر كس كه اطاعت كرد و دستورهاى او را انجام داد نجات مىيابد و خليفه كارى به او نخواهد داشت . اما آن كس كه از دستورهايش سرپيچى كند و بخواهد بر دينش باقى بماند ، سر و كارش با تيغ تيز جلاد است .\r\nپس از ما بشنو و وقتى كه نوبت به تو برسد و بخواهند تو را امتحان كنند ، اول از عقيده و دين خود بر ايشان باز گو كه حتماً نجات خواهى يافت .\r\nامّا چون در اين سفر به حكم سر نوشت با ما همراهى ، و نيز گفتى كه تو سورچران و طفيلى هستى ، و سوريان را داستان هاى شيرينى است ، اين سفر را با گفتن داستان هايى بر ما هموار گردان .\r\nدر بند كشيدگان را به بغداد آوردند ، و در دربار خليفه بر مأمون عرضه داشتند ، مأمون آنها را نفر به نفر به نام خواند ، و از مذهبش جويا شد . در جواب مىگفتند : مسلمانيم . آنها را به اظهار تنفر و بيزارى از مانى با انداختن آب دهان به تصوير او مىآزمود ، و چون از انجام دادن اين كار خوددارى مىكردند ، به دست جلادشان مىسپرد ، تا نوبت به طفيلى رسيد در حالى كه بر حسب نام متهمين به زندقه ديگر كسى از آن جماعت باقى نمانده بود . مأمون از نگهبانان از حال او جويا شد ، گفتند نمىدانيم جز اين كه او را با آن جماعت همراه ديديم و با خود به خدمت آورديم . خليفه روى به طفيلى كرد و پرسيد موضوع چيست ؟ گفت اى امير المؤمنين همسرم بر من حرام شود « 2 » اگر چيزى از گفته هاى آنها بدانم . من مردى طفيلى و سور چرانم ، سپس داستان خود را براى مأمون باز گفت . مأمون سخت به خنده افتاد و آن وقت دستور\r\n\r\n\r\n","description":"","footnote":"\r\n( 1 ) . در اصل عربى طائر ماء الدرج آمده است كه معلوم نگرديد چه نوع پرنده اى مىتواند باشد .\r\n( 2 ) . در مذهب اهل تسنن يكى از سوگندها ، سوگند به طلاق همسر است كه اگر دروغ سوگند خورده باشد همسرش مطلقه مىشود . طفيلى به طلاق همسرش در محضر خليفه سوگند خورده بود .\r\n","page_name":" 44 ","page_number":44},
  {"content":"\r\n\r\nداد مانى را پيش رويش بداشتند ، سور چران مانى را لعنت فرستاد و از او بيزارى جست و اضافه كرد كه آن را به من بدهيد تا بر آن كثافت كنم . به خدا قسم نمىدانم مانى كيست يهودى است يا مسلمان ( 8 ) .\r\nاز آن چه گذشت اين مطلب آشكار مىشود كه مقصود از زنديقان همان پيروان مانى مىباشند ، اگر چه گاهى هم به ندرت اتفاق افتاده است كه به غير از آنها نيز اطلاق شود . اكنون كه در يافتيم زنديقان همان پيروان مانى بوده و از وى ريشه گرفته اند موقع آن رسيده است كه ببينيم مانى خود چه كسى ، و دين او چگونه آيينى است .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n\r\nمانى و دين او\r\n\r\nمانى كيست ؟\r\nاستخرج مانى من اديان و آراءِ فلسفة مختلفة ديناً واحداً عجيباً :\r\n« مانى از اديان و فلسفه هاى گوناگون دين تازه و عجيبى ساخت »\r\nمؤلّف\r\n« مانى » فرزند « بتك » در سال 216 ميلادى در شهر رها يكى از شهرهاى بابل ديده به جهان گشود .\r\nمانى كه پاهايش كج بود در نقاشى ، سخت ماهر و خطاطى قابل بود و خود خطى اختراع كرد و لغات و اصطلاحاتى مخصوص ساخت و بعدها تمام نوشته هاى خود را به جز ( سابرقان ) كه به زبان فارسى نوشته شده است ، بقيه را با آن خط و به زبان سريانى نگاشته است . « 1 » پدر مانى بتك ، در ابتدا بت پرست بود و بعدها به دين ديصان ( 9 ) در آمد و مانى بر آن دين نشو و نما يافت و آيين ديصان بر افكارش تأثيرى عميق بخشيد .\r\n\r\n\r\n","description":"","footnote":"\r\n( 1 ) . مانى و دين او 61 - 69\r\n","page_name":" 46 ","page_number":46},
  {"content":"\r\n\r\nمانى چون بيست و چهار ساله شد ، ادعاى پيامبرى ( 10 ) كرد و از هر يك از اديان مختلف چون زردتشتى ، مانداييد صابئه ميسان ، و هلينيسم كه فلسفهء اشراق يونان بعد از اسكندر است ، و بودايى ، وگنوسيزم چيزى گرفت ، و همه را در قالبى واحد ريخت و معجونى عجيب ساخت طورى كه هر كس هر چه را كه مىخواست در آن مىتوانست بيابد . چون زهد دورى از دنيا ، اعتراف به گناهان ، و عبادات از قبيل نماز ، و روزه و اوراد و اذكار و . . . .\r\nو نيز پاسخ براى هر سؤال مشكلى وجود داشت مانند هيئت ، جغرافيا ، علوم طبيعى ، فيزيك ، شيمى ، شناخت حيوانات و نباتات و انسان ، پيدايش فرشتگان و ديوان و آفرينش آنها و همهء موجودات ، و مدت عمر جهان و زمان پايان آن و غيره كه همه اينها با روش خرافى و دور از عقل و منطق ، و بر خلاف اصول و موازين علمى توصيف و پاسخ داده شده بود .\r\nگنوسيزم كه يكى از اجراى اصلى دين مانى را تشكيل مىداده است ، خود آيينى خاص بوده كه از امتزاج هينيسم و معتقدات دينى ساكنان مناطق بين ايران و يونان قديم به وجود آمده است كه به طور خلاصه عبارت است از :\r\nايمان به وجود دو اصل حاكم بر جهان به نام خير و شر . و ايمان به نيروى الههء سيارات هفت گانه كه امور جهان را به دست دارند ، و اين كه روح آدمى با دست يا بى به حقايق اشياء و ترك دنيا ، و خوددارى از آميزش و همسر گيرى سرانجام مىتواند از جهان شر و پليدى نجات يافته به جهان خير و برترى و بالا راه يابد .\r\nگنوس خود به فرقى چند تقسيم مىشده است . مانند گنوس يهوديت ، و گنوس مسيحيت . كه مذهب ديصانيه - كه دين اوليه مانى و ثانوى پدرش بتك بوده است - پيروان فرزند ديصان ، و مرقيونيه فرزند مرقيون ، خود فرقه اى از گنوس مسيحيت مىباشند و هر كدام از اين فرق گنوس مسيحيت انجيلى مخصوص به خود دارند ، و ساير انجيل ها را قبول نداشته رد مىكنند . « 1 »\r\n\r\n\r\n","description":"","footnote":"\r\n( 1 ) . مانى و دين او 34 - 36\r\n","page_name":" 47 ","page_number":47},
  {"content":"\r\n\r\nبار تولد شرق شناس روسى را عقيده بر اين است بردسان نخستين نويسندهء سريانى 155 - 222 م كه در او سازندگى مىكرده است در مقام آن بوده تا بين فلسفهء بت پرستى به نام گنستيزم و نصرانيت يك نوع رابطه و هماهنگى ايجاد كند ، و در اين زمينه آراء و عقايدى كه بردسان ارائه داده خود بر مانويت مانى اثر گذاشته است .\r\nمحمد فؤاد كوبريلى نويسندهء ترك نيز در حاشيه اى بر آن كتاب نوشته است مىگويد : گنوس بالاترين حد معرفت به اسرار است ! « 1 »\r\n\r\nدين مانى\r\nمكتب مانى اساس جهان را بر دو اصل نور و ظلمت ، و سه دورهء گذشته و حال و آينده مىداند .\r\nدر دورهء گذشته ، نور و ظلمت هر يك جدا از يك ديگر ، و در كنار هم قرار داشتند . نور در بالا ، و ظلمت در پايين ، و دامنه آن به سه جهت كشيده شده بود .\r\nجهان نور ، ميهن همه نيكى ها از نظم و ترتيب ، خوشبختى و آرامش ؛ و جهان ظلمت كانون همه بدى ها ، از پليدى ها ، تشويش و نگرانى ، جنگ ها و بلاها و نگرانى ها بود .\r\nفرمان روايى جهان نور با ( اهورا مزدا ) . و بر جهان ظلمت و تاريكى فرشته يا خداى تاريكى به نام شيطان ( يا اهريمن ) حكومت مىكردند .\r\nجهان ظلمت از پنج طبقه ، ابرهاى تيره و تار ، شعله هاى خشمگين آتش ، طوفان و گرد بادهاى كوبنده ، لجن و تاريكى مطلق تشكيل شده ، رياست هر طبقه با شيطانكى « 2 » به صورت هاى ديو ، شير ، عقاب ، و . . . بود .\r\nعناصر سازنده طبقات پنج گانهء جهان ظلمت را پنج عنصر طلا ، مس و . . . و مزه هاى پنج گانهء شورى و تلخى ، و . . . تشكيل مىدادند . و هر طبقه از پليدى ها ، و شرارت ها ، و ديوان و ددان دو پا و حيوانات چهار پا مالامال بوده است .\r\n\r\n\r\n","description":"","footnote":"\r\n( 1 ) . تاريخ الحضارة الاسلاميه نوشتهء ف بار تولد چاپ مصر سال 1942 م ص 11 - 12\r\n( 2 ) . در اصل عربى ( اراكنه ) آمده است .\r\n","page_name":" 48 ","page_number":48},
  {"content":"\r\n\r\nجهان روشنايى نيز از پنج طبقه تشكيل مىشد كه در هر يك عضوى از اعضاء خداوند چون هوش ، تفكر ، . . . كه مظاهر خدا هستند قرار داشت .\r\nخداوند جهان نور ، چون پادشاهى در كاخ سلطنتى جاى گرفته ، و خداوند تاريكى هم چون خوكى به خورده و بلعيدن پليدى ها و كثافت ها مشغول است .\r\nدر جهان تاريكى دعوا ، دشمنى ، جنگ دايمى و حمله هاى پياپى ديوان به يك ديگر ، خوردن و پاره پاره كردن ، دريدن و بلعيدن ، شهوت مدام حيوانى و كثيف و امثال اين پليدى ها به چشم مىخورد .\r\nدرخت روشنايى : جهان روشنايى - خود را هميشه از درخت تاريكى بر كنار مىداشت تا مبادا وى تهييج شده بر او تجاوز كند . منتهى تيره هايى كه جهان تاريكى را تشكيل مىدادند ، جنگ و نزاع شان آن قدر بالا گرفت و در پى يك ديگر تاخت و تاز آوردند ، تا سر انجام در اين پى گيرى و تعقيب از يك ديگر به عالم بالا و جهان روشنايى كشيده شدند . نور و صفايى كه در جهان بالا ديدند آنان را سخت به خود مشغول داشت به اندازه اى كه در مقام آن بر آمدند تا با سپاهى از ديوان به جهان روشنايى بتازند و آن را تسخير و در خود فرو برده ضميمهء جهان تاريكى نمايد .\r\nفرمان رواى جهان روشنايى هيچ جنگ افزارى نداشت تا با ديوان به ستيز و نبرد برخيزد ، از طرفى نمىخواست تا هيچ يك از هوا دارانش خدايان را به جنگ ديوان بفرستند . ناگزير خود آماده نبرد با جهان تاريكى و پليدى شد ، و در نتيجه اين تصميم نخستين بار در جهان آفرينش اولين آفريده خود را به نام ( نه نه ) يا مادر حيات و زندگى مطلق بيافريد ، و او نيز به سهم خود پاك ترين جزء جهان بالا ، انسان ازلى را به وجود آورد .\r\nانسان ازلى با فرزندانش عناصر پنج گانهء هوا ، آب ، روشنايى و . . . كه در پيشاپيش آنها پادشاه نخشب بود فرود آمدند و در جهان پليدى ها با تاريكى و وحشت به نبرد پرداختند . اما سر انجام انسان ازلى شكست خورد و فرزندانش به دست ديوان تكه تكه شدند . و ديوان آنها را خوردند و بلعيدند ، بلع پاره هاى نور وسيلهء ديوان ، و قرار\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nگرفتن آنها در شكم تاريكى و ظلمت ، آميختگى روشنايى با تاريكى را به وجود آورده است كه زمان و دورهء حال مىباشد . كه خود اين دوره سر آغاز دورهء رهايى ناميده مىشود ، رهايى نور از ظلمت و تاريكى . فرمانرواى جهان روشنايى با اين عمل خود نخستين فداكارى را در جهان هستى انجام داده است ، فداكارى او و فرزندانش در راه رهايى روشنايى از زندان تاريكى ها .\r\nنبرد بين جهان روشنايى و تاريكى آغاز شده ، نور بر سر آن است كه پاره هاى خود را از شكم تاريكى برهاند ، و جهان تاريكى خواهان آن است كه پاره هاى نور همچنان گرفتار زندان پليدى هاى او باشند . از اين طرف ، خداوند جهان نور فرشتگان و خدايان كوچك ديگرى را بيافريد و به يارى انسان ازلى فرستاد . انسان ازلى خودش به يارى اين فرشتگان و خدايان كوچك از چنگال ظلمت و تاريكى رهايى يافت ، ولى همچنان فرزندانش گرفتار و در بند شكم ديوان ظلمت و تاريكى باقى ماندند .\r\nجهان روشنايى ، براى رهايى پاره هاى خود ، اين جهان آفريد ، و جهان تاريكى نيز براى نگه داشتن نور به نام زندانى خود ، به كارهاى پليد و ناپاكى دست زدكه از آن ميان ، نخستين بار دو تن از رياست ديوان را كه فرزندان انسان ازلى را خورده بودند با يك ديگر در آميخت و در نتيجه آميزش اين دو آدم ابو البشر ( پدر همهء انسان ها ) متولد شد كه جزء بزرگى از نور درونش زندانى بود . آن دو ديو بار ديگر با يك ديگر در آميختند ، و در اين بار حواء ( مام همه انسان ها ) كه اندكى نور در خود داشت به دنيا آمد .\r\nدر اين موقع خداوند جهان نور ، عيسى را به همراهى يكى از خدايان كوچك به كمك آدم فرستاد و او را رهبانيت بياموخت تا از مادينهء هم جنس خود يعنى حوا بپرهيزد . ديو نر چون چنين ديد با دختر خود حوا در آميخت و قابيل به وجود آمد ، قابيل با مادرش حوّا هم بستر شد و هابيل به دنيا آمد ، و بار ديگر با وى آميزش كرد و دو دختر بزاد ، و در هر زاد و ولد زندانى درون زندان ديگر بر پاره هاى خدايى نور قرار مىگرفت ، و به اين ترتيب و تا به امروز و نيز تا آن هنگام كه زاد و ولدى در كار\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nباشد ، بخش نور درون زندان هاى تو در توى تاريكى بيش از پيش گرفتار خواهد گرديد .\r\nبه اين ترتيب طى يك سلسلهء طولانى از تصورات و خرافات ، مانى كيفيت خلق انسان ، نبات ، حيوان ، جماد را تصوير كرده است . توجه كنيد .\r\nخداوند ماه را كرجى نقل ارواح مؤمنين به سوى آفتاب و روشنايى آفريده است ، تا آنها را به بالا و به جايگاه اصلى شان حمل كند ، ظرف مدت پانزده روز اول ماه ، اين كرجى كه ابتدا به صورت هلالى ظاهر مىشود رفته رفته بزرگ و بزرگ تر مىگردد ، و با انبار كردن ارواح مؤمنين به حد كمال و بزرگى خود مىرسد ، زيرا اين كرجى در مسير خود به سوى خورشيد مرتباً ارواح مؤمنين برآن سوار مىشوند . از نيمه به بعد كه نيمه بدر كامل است ، اين كرجى كه حامل ارواح مقدس است آرام آرام كوچك و كوچك تر مىشود و دليل آن اين است كه بارهاى نورانى مرتب در ساحل خورشيد پياده مىشوند و به جهان روشنايى قدم مىگذارند و كرجى آهسته آهسته خالى و خالى تر مىشود تا بار ديگر به صورت هلالى در ساحل دنيا باز گردد . سِرّ بدر و هلال همين مطلب است ! ! « 1 » مأموريت مانى كه خود ( فارقليط ) مىباشد براى نجات فرزندان انسان ، براى خلاصى و رهايى اجزاء نور از شكم ظلمت كه از طريقى تناسل در وجود انسان و ساير اجزاء عالم به وجود آمده است ، همانند مأموريتى است كه عيسى در جهان ازلى براى نجات آدم داشته است تا او را از توليد مثل و آميزش با حواء باز دارد . مانى مأمور است تا آميختگى بين نور و ظلمت را پايان دهد ، كه خود اين دورهء آميختگى دوازده هزار سال است كه تا سال 271 هجرى ، يازده هزار و هفتصد سال از آن گذشته ، ( 11 ) و تنها سيصد سال ديگر باقى است ، كه در سال 531 هجرى با به كار بستن تعليمات مانى ، جهان هستى و در آميختگى نور و ظلمت پايان خواهد يافت . از آن تاريخ به بعد دورهء انحلال و زمان آينده است . دوره اى كه هر چيز به اصل خود باز خواهد گشت .\r\n\r\n\r\n","description":"","footnote":"\r\n( 1 ) . آيا به نظر شما اين مطالب زيبا و جذاب ، و در عين حال يك فانتزى جالب نيست ؟ ! مترجم\r\n","page_name":" 51 ","page_number":51},
  {"content":"\r\n\r\nدر جهان بالا ، يعنى جهان نور ، بهشت هاى نورانى كه پر از خير و خوبى است ، و اروح مؤمنين و فرشتگان ، خدايان كوچك ، همه و همه از خوبى ها برخوردارند . و در جهان زير ، يعنى دنياى ظلمت و تاريكى ، شرور و پليدى ها ، ديوها و بيمارى ها ، اهريمنان و ارواح افراد شرير و بد كار براى هميشه به بلا و عذابى دردناك گرفتار خواهند بود . ( 12 )\r\nاين خلاصه اى بود از آن چه در دين مانى از اسرار تكوين مىتوان يافت . اكنون ببينيم مانى دربارهء انبياء چه نظرى داشته است .\r\n\r\nنظر مانى دربارهء انبياء\r\nمانى به موسى و تورات او عقيده نداشت ، مىگفت : بودا و زردشت در شرق ، و عيسى كه از مادر زاييده نشده بود در غرب به پيامبرى بر انگيخته شده اند . و مانى خود همان فارقليطى است كه عيسى به ظهورش جامعهء بشريت را مژده داده است . خود در بابل كه مركز جهان هستى است ظهور كرده و مأموريت دارد تا هدف و آيين آن پيامبران را با هم جمع و آن را تكميل كرده ، به تمام زبان هاى دنيا بگرداند . ( 13 )\r\nاز اين روى چون او خود را براى راهنمايى جامعهء بشر برانگيخته شده مىديد و دينش را جايگزين همه اديان مىدانست ، خود و جانشينانش كوشيدند تا افكار و انديشه هايش را به همه زبان ها ترجمه كنند تا همه افراد بشر سخنانش را در يابند و به دينش بگروند .\r\nاز اين جا بود كه اصطلاحات هر ملت و دينى را كه در مقام تبليغ پيروانش بودند مىگرفت و با آن زبان و اصطلاحات با ايشان سخن مىگفتند ، مثلًا اگر مىخواستند يك فرد يهودى را به زندقه دعوت كنند ، اصطلاحات دين يهود را بر مطالب خود مىبستند تا فهم مطالب شان براى آن يهودى آسان و زندقه شان براى او قابل قبول باشد . چون نام ماه ها و نام فرشتگان و از اين قبيل .\r\nاز اين رو در كتاب هايى كه براى ايرانيان ترجمه كرده اند ، اصطلاحات دين زردشت\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nو نام ماه ها ، و نام قهرمانان ، و افسانه هاى پارسى آمده است . و براى مسيحيان پر از اصطلاحات مسيحيت ، و براى يونانيان سرشار از نام خدايان آنها ، و اصطلاحات ايشان و براى چينيان مالامال از سخنان ويژه آنها و معالم دين بودا .\r\nاز طرفى وقتى آلهه و فرشته اى از دينى گرفته مىشد ، ملتزمين ركابش نيز با او وارد در اين دين مىگرديد و به اين ترتيب تا اين اواخر ، عده خدايان كوچك و بزرگ اوراد و اذكار ، طلسمات و عزايمى كه براى دفع اهريمنان در مذهب مانى به كار مىرفت از شماره بيرون شده بود .\r\nهمين امر ، با ضافه مخالفت صريح اين دين با فطرت آدمى در مورد دعوت مردم به خوددارى از توليد مثل ، و كشيدن جهان به سوى زوال و نيستى ، عواملى بودند كه آن را پس از گذشت هزار سال از ظهور و خود نماييش به سوى مرگ و نيستى كشيده اند . ( 14 )\r\n\r\nشريعت مانى\r\nدر شريعت مانى نماز ، و روزه ، و آواز - تراتيل - وجود دارد . و سالى يك بار عيد دارند .\r\nعبادت گاه ايشان از پنج قسمت تشكيل مىشود ، و كيفيت ورود به اين دين چنين است كه آدمى قبلًا خود را به ترك ازدواج و شهوت رانى ، و خوددارى از خورده گوشت و مشروبات مىآزمايد ، اگر از عهده برآمد ، آماده است تا اين دين را بپذيرد . و در صورتى كه به راستى دين مانى را دوست داشته باشد ، اما نتواند از عهدهء مبارزهء با هواهاى دل بر آيد ، تن را به عبادت و رياضت وا مىدارد ، و حفظ دين ، و نگاه دارى گروه صديقين را بر خود واجب مىشمارد . چنين اشخاصى همان افراد سماعين مىباشند كه بيشتر پيروان مانى را تشكيل مىدهند كه بر ايشان نماز و روزهء مخصوصى را واجب كرده است .\r\nمرتبهء بالاتر از سماعين را صديقان دارند كه عبادت ويژه اى برايشان تعيين\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nكرده ، و قوت بيش از يك روز را بر آنها حرام ساخته ، آن هم از نباتات ، و پوشاك فقط براى يك سال ، و برايشان واجب گردانيده است كه دائماً در سير و گردش و به ارشاد و تبليغ بپردازند .\r\nبرتر از صديقين گروه قسيسان اند كه تعدادشان به 360 نفر مىرسد ، و مقام برتر را اسقف ها دارندكه عده شان به 72 تن مىرسد ، و بالاتر از آنها مقام معلم ، و برتر از او خليفهء مانى ، و بر رأس همه شخص مانى قرار دارد . ( 15 )\r\n\r\nپايان كار مانى\r\nمانى چهل سال « 1 » در نقاط مختلف جهان ، چون هندوستان و چين و خراسان گردش كرد و مذهب خود را تبليغ نمود ، و در هر جا يكى از ياران خود را به نيابت و جانشينى خويش بر مىگزيد .\r\nمانى مدت سى و يك سال از پشتيبانى و تأييد امپراطوران و فرمانروايان ايران برخوردار بود ، و همين امر باعث شد تا دينش در سراسر جهان آن روز منتشر گردد . در آخر كار ، بهرام فرزند هرمز پادشاه ايران به مخالفت با مانى و دين او برخاست ، و او را كه مدت سه سال در زمان سلطنت او متوارى و پنهان بود دستگير و به محاكمه كشانيد .\r\nبهرام در اين محاكمه به او گفت : تو نه جنگ مىكنى ، و نه به شكار مىروى ، و نه بيمارى را شفا مىدهى ، بگو به چه كار مىآيى ؟ . مانى پاسخ داد :\r\nمن عدهء بسيارى از خدمت گزارانت را از شر اهريمنان ، و سحر و جادو نجات داده ام ، و خيلى از بيماران را شفا بخشيده ام ، و عدّهء بسيارى را از چنگال مرگ رهانيده ام !\r\n\r\n\r\n","description":"","footnote":"\r\n( 1 ) . ابن مانى در كتاب الفهرست ، ص 458 مدت كار مانى را چهل سال گفته است ، در صورتى كه مانى در سال 240 ميلادى ادعاى پيامبرى نمود و در سال 277 م به هلاكت رسيده است با اين حساب زمان ادعاى پيامبرى او سى و هشت سال مىشود .\r\n","page_name":" 54 ","page_number":54},
  {"content":"\r\n\r\nو نيز گويند بهرام به او گفت : تو مردم را دعوت مىكنى تا جهان هستى را نابود سازند ، همان بهتر كه دستور دهم پيش از آن كه تو به آرزوى خود برسى ، تو را نابود كنند .\r\nپس بفرمود تا او را در بند كشيدند و قيد و بندى گران بر دست و پا و گردن او نهادند « 1 » و به زندان انداختند . مانى مدت بيست و شش شبانه روز چنان وضعى را توانايى آورد ، و سپس بر اثر سنگينى آن بند گران از پاى در آمد . سال وفات مانى را 277 م نوشته اند . و گويند در سال وفاتش 60 سال داشت .\r\nچون مانى بمرد ، بهرام دستور داد تا سرش را از بدن جدا كردند ، و جسدش را ره دروازهء شهر به دار آويختند . ( 16 )\r\n\r\nانتشار دين مانى\r\nمذهب مانى از قرن چهاردهم ميلادى به بعد در نقاط مختلف مسيحى نشين ، چون اسپانيا و جنوب فرانسه ، و ايتاليا ، و بلغارستان ، و ارمنستان انتشار يافت . و تا قرن چهارده ميلادى نيز پيروان اين مذهب در آن نقاط ديده مىشدند . ( 17 )\r\nاين مذهب در قسمت هاى شرقى ايران ، هند ، طخارستان و بلخ ، انتشار يافت و در قرن هشتم هجرى يكى از خلفاى مانى در طخارستان به حكومت رسيد .\r\nدر قرن هفتم ميلادى مذهب مانى در چين انتشار يافت و در آن جا آزادى عمل به دست آورد و امپراطور چين شرقى در اواخر قرن هشتم به مذهب مانى گرويد ، اما قرن نهم بر آنها سخت گرفت ولى با اين وجود اين مذهب تا قرن 14 ميلادى در آن جا ديده شده است .\r\nمسعودى در مروج الذهب مىنويسد : قوى ترين و با ترتيب ترين دولت تركى كه در تاريخ 332 ه - 943 م روى كار آمده است دولت كوشان بود كه مذهب مانى داشت .\r\n\r\n\r\n","description":"","footnote":"\r\n( 1 ) . نوشته اند كه سنگينى قيد و بندى كه بر دست و پا و گردن مانى نهاده بودند در حدود بيست و پنج كيلو گرم به وزن امروز بوده است .\r\n","page_name":" 55 ","page_number":55},
  {"content":"\r\n\r\n\r\nدين مانى در كشورهاى اسلامى\r\nدر كشورهاى اسلامى از خلفا ، نخستين كسى كه به مذهب مانى كششى از خود نشان مىداد وليد دوم 125 - 126 ه - بود ( 18 ) . مروان فرزند محمد معروف به جعدى متوفّاى 132 ه - . مانوى مذهب بود . لقب جعدى از آن سبب به وى داده شده كه وى تربيت شده و به اصطلاح ارشاد شده دست استادش جعد بن درهم بوده است .\r\nوقتى كه خلفاى عباسى در مقام كشتن زنديقان بر آمدند و آنان را تحت تعقيب و پى جويى خود قرار دادند ، مانويان از ناحيه عراق و غرب ايران به جانب شرق و شمال ايران و قسمت تركمنستان مهاجرت كردند . ابن نديم مىنويسد : من سى صد تن مانوى را در زمان سلطنت معز الدّوله مىشناختم كه موقع تأليف كتاب الفهرست تنها پنج تن از آنها باقى مانده بودند . مانويان در اين زمان به نواحى سغد و بيجيك و سمرقند مهاجرت كردند . ( 19 )\r\nاكنون كه قسمتى از تاريخ زندقه و زنديقان را از نظر بحث و تحقيق گذرانديم ، به جا است تا شمه اى از فعاليت آنها را نيز در دوران سيف بياوريم تا مبحث مانى و مانويان را از هر لحاظ مورد بحث و بررسى خود قرار داده باشيم .\r\n\r\nدوران فعاليت مانويان\r\nمسعودى در كتاب مروج الذهب در اخبار القاهر و مهدى عباسى چنين آورده است : هنگامى كه كتاب هاى مانى و ابن ديصان و مرقيون وسيلهء عبد الله بن مقفع و ديگران از پارسى و پهلوى به زبان عربى ترجمه شد ، همچنين كتاب هايى كه در همان زمان وسيلهء ابن ابى العوجاء ، و حماد عجرد ، و يحيى بن زياد ، و مطيع بن اياس در تأييد مذهب مانى و ديصانيه ، و مرقيونيه تأليف گرديد و در اثر اين فعاليت ها بود كه در زمان حكومت او طرفداران مانى فزونى يافتند و آراء و عقايد ايشان آشكار گرديد و او هم در كشتن آنان و كسانى كه پشت پا به دين زده بودند جدى بليغ مبذول داشت : ( 20 )\r\nاينك در فصل آينده به معرفى چند تن از آنها مىپردازيم .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\nنمونه هايى از مانويان\r\nلَعَلّى اصادف فى باقى ايامى زمانا اصيب دليلا على هداى\r\n« شايد در آينده راه هدايت و حقيقت را در يابيم . »\r\nعبدالله بن المقفع\r\n1 - عبد الله بن مُقَنُّع\r\n2 - ابن ابى العوجاء\r\n3 - مطيع بن اياس\r\n4 - سيف بن عمر\r\nاز آن جا كه سيف را دانشمندان علم رجال به زندقه متّهم داشته اند ، ما در اين فصل فعاليت چند تن از كسانى را كه در اسلام به زندقه متهم بوده اند بررسى مىنماييم تا هماهنگى فعاليت و آنان را در يابيم :\r\n\r\n1 - عبد الله بن مقفع\r\nاول عبد الله بن مقفع ( 106 - 142 ه - ) ( 21 ) . عبد الله معاصر منصور عباسى بود ، كتاب هاى ارسطاطاليس و غير او را كه در منطق بود براى منصور به عربى ترجمه كرد . عبد الله نخستين كسى بود كه در اسلام دست به ترجمه كتب ارسطو زد . از جمله\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nاين كه كتاب كليله و دمنه و كتاب هاى ديگرى را از زبان پارسى به عربى ترجمه كرده است . رسائل شيوا و بليغى را نيز به رشتهء تحرير در آورده مانند كتاب هاى الادب الصغير و الادب الكبير ، و اليتيمه .\r\nعبد الله را به زندقه متهم ساختند ، و مهدى خليفه عباسى مىگفت : هيچ كتابى از زنديقان نديدم مگر اصل و ريشه آن از عبد الله مقفع خبر مىداد : چنين سخنانى دربارهء عبد الله گفته اند ولى ما چيزى كه دلالت بر زندقهء عبد الله داشته باشد نديديم ، مگر آن چه را كه در باب برزويهء طبيب در كتاب كليله و دمنهء او به چشم مىخورد ، و محققين برآن اند كه موضوع انشاء آن خود ، فرزند مقفع است كه از زبان بُرزُويهء طبيب نوشته شده . در باب بُرزُويهء طبيب چنين آمده است :\r\n. . . و ديدم كه آراء مردم مختلف است ، و خواسته هاى ايشان متباين ، طايفه اى بر ديگرى مىتازد ، و وى را دشمن مىدارد ، و عيب مىكند ، و با سخن او به مخالفت برمى خيزد و آن ديگرى نيز با وى چنين است . چون چنين ديدم در يافتم كه در پى ايشان نمىتوانم پى سپر باشم . تا آن جا كه مىگويد : باز گشتم به سوى اديان ، و عدالت را از ايشان خواستار بودم ، از هر كس كه سراغ گرفتم ، ديدم كه در جواب سؤالم درمانده است . و پاسخ آنها را مطابق عقل و خرد خود نيافتم تا مورد تصديق آن باشد ، و مرا به پيروى از آن الزام نمايد . گفتم پيرو دين اسلام خود باشم ، دلم گواهى نداد و زير بار نرفت كه نفسم عاشق صرف عمر در بازجويى از اديان است . از طرفى ديدم كه مرگ نزديك است ، و در آن سخت به انديشه افتادم ، و چون از ترديد و دو دلى به هراس آمدم ديدم بهتر آن است كه از مكاره كناره گيرم و بر آنهايى بسنده كنم كه دل گواهى دهد كه مطابق همه اديان است پس دست از كشتن و آزار بر داشتم . . . تا آن جا كه گويد : و قبول كردم كه بر كسى تجاوز نكنم و بعثت ، و قيامت و ثواب و عقاب را انكار كنم ، و از بدان دورى جويم . . . تا آن جا كه مىگويد : در اين حال دلم آرام گرفت و تا آن جا كه در قوه داشتم در اصلاح حال و مال خود كوشيدم ، به اين اميد كه شايد در بقيت ايام عمر فرصتى دست دهد و دليل راهى ، و قوت نفسى و ثبات امرى آيد . به اين حالت\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nادامه دادم و كتاب هاى بسيار ترجمه كردم .\r\nطرز تفكر فرزند مقفع با نمونه اى كه از او آورديم بر ما روشن شد . شك در دين ، ترديد در پذيرش يكى از اديان با اين كه به صورت ظاهر از دين زردشتى به اسلام گرويده بود . آن گاه قبول آن قسمت كه در همهء اديان مورد تصديق باشد ، چون خوددارى از آدم كشى ، و مضروب ساختن ديگرى و ترجمهء كتاب هاى بسيار ، و اين خود گواهى است بر درستى آن چه به او نسبت داده اند از نقل كتاب هاى زنديقان . و شايد سرانجام اين دو دلى و سرگردانى موجب شده باشد تا به دين زنديقان در آيد ، چه پوينده در آن پاسخ هر پرسشى را از فلسفهء تكوين در مىيابد ، همچنين روى گردانى از دنيا ، و دانايى به امور را اگرچه به صورت خرافه باشد .\r\nهمهء اين ها ارتباط و هم بستگى شديدى با طبيعت و مزاج عبد الله داشته است كه مىگويد : و شايد در بقيت ايام عمر فرصتى دست دهد و مرا راه برى فراچنگ آيد .\r\n\r\n2 - ابن ابى العوجاء\r\nدوم - عبد الكريم فرزند ابى العوجاء دايى معن بن زائده شيبانى « 1 » است كه از معروف ترين سست دينان و زنديقان بصره است ( 22 ) و در بسيارى از كتاب هاى حديث و تاريخ ، مناظرات دينى او منعكس مىباشد . از جمله در كتاب بحار مجلسى چنين آمده است ( 23 ) : فرزند ابز العوجاء از شاگردهاى حسن بصرى بود كه از توحيد و يگانه پرستى اسلام روى برگردانيد ، و در حالى كه منكر وظايف و اعال حج بود ، و با ديده نا باورى آن را مىنگريست به مكّه وارد شد . و از آن جا كه او شخصى بد طينت و بد زبان بود هيچ عالمى مجالست و گفت و شنود را دوست نداشت ، روزى با تنى چند از بدستانش در محضر ابو عبدالله جعفر بن محمد الصادق حضور يافت و اجازهء سخن خواست به اين شرط كه گوينده در امان باشد . آن حضرت به وى اجازه داد .\r\n\r\n\r\n","description":"","footnote":"\r\n( 1 ) . در كتاب جمهرهء انساب عرب ص 316 آمده است كه وى از قبيلهء بنو عمرو بن ثعلبة بن عامر بكرى بوده است .\r\n","page_name":" 59 ","page_number":59},
  {"content":"\r\n\r\nفرزند ابى العوجاء لا اشاره به مراسم حج گفت : تا به كى اين خرمن را با پاى خود مىكوبيد ، و به اين سنگ پناه مىبريد ، و اين خانهء بلند و محكم را مىپرستيد ، و به گردش چون شتران رميده مىدويد ؟ اين عمل را هيچ داناى صاحب رأيى مقرر نداشته است . تو بگو كه پدرت بنيان گذار چنين كارى است و تو بر اسرار آن واقف .\r\nابو عبد الله در پاسخ گفت : بى شك آن كس را كه خداوند در گمراهى به خود واگذارد و ديدهء خردش را كور گرداند ، حق را بد و ناگوار مىبيند ، و اهريمن بر او چيره شود ، و به پرتگاه هلاك و نيستين چنان بكشاند كه مفر و بازگشتى برايش باقى نماند . اين خانه اى است كه خداى بندگانش را به آن مىآزمايد تا با انجام مناسك حج پايهء فرمانبردارى آنها معلوم شود ، و به همين سبب آنان را فرمان داده تا به بزرگ داشت آن برخيزند و به ديدارش بشتابند . ايزد آن را جايگاه پيامبران و قبلهء نمازگزاران قرار داده ، و اين كار بخشى است از خشنودى خدا و راهى است كه به بخشايش او منتهى مىگردد . و معلوم است كه خداوند سزاوارتر است تا به فرمانش گردن نهاده شود .\r\nفرزند ابى العوجاء گفت : در گفتارت نام خدا آوردى و به غايب حواله دادى !\r\nحضرت جواب داد : واى بر تو ! چگونه غايب است كسى كه هميشه همراه مخلوقش حاضر و گواه مىباشد و از رگ گردن به آنها نزديك تر است . سخنانش را مىشنود ، و موقعيت شان را در مىيابد ، و اسرار درون شان را مىداند .\r\nابن ابى العوجاء گفت : بنا بر اين او در همه جا هست ! پس وقتى كه در آسمان است چگونه مىتواند در زمين باشد ، و هنگامى كه در زمين است چه سان مىتواند بر زمين باشد ؟ !\r\nحضرت فرمود : تو با اين وصف كه گفتى سخن از مخلوقى به ميان آوردى كه چون از جايى به جاى ديگر شود مكان نخستين از وى خالى ماند و جاى دوم وسيلهء او اشغال شود . در اين وقت است كه نمىداند از آن جا كه بيرون آمده چه اتفاقى پس از وى رخ داده است . اما خداى بزرگ و دادگر پاداش ده ، جايى از او خالى و تهى نيست ، و فضا ، و جايى را اشغال نمىكند و نزديكى و دورى از مكانى در او مصداق ندارد .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nو نيز آورده اند كه ابن ابى العوجاء از حضرت صادق پيرامون بيان خداوند كه در حق گرفتار شدگان آتش جهنم مىفرمايد : و هر گاه كه پوست شان بسوزد ، پوستى ديگر بر آنها بپوشانيم تا همواره عذاب را بچشند : پرسيد كه گناه پوست ديگر چيست ؟ « 1 » حضرت فرمود : باشد ، اگر كسى خشت خامى را بشكند ، و خاك آن را دوباره در قالب بريزد و خشت ديگرى بزند ، اين خشت دوم همان خشت اول است ، ولى خشت اول هم نمىباشد . ( 24 )\r\nو نيز آورده اند كه سال بعد ابن ابى العوجاء در مسجد الحرام به امام صادق برخورد ، آن حضرت از او پرسيد : چه چيز تو را به اين جا كشيده است ؟ جواب داد : عادت ، و پيروى از هم شهرى ها ، و اين كه از ديوانگى مردم و سر تراشيدن آنها ، سنگ اندازى شان عبرت بگيرم . حضرت فرمود : تو هنوز بر گمراهى و سركشيت پايدارى ؟ ! ابن ابى العوجاء رفت كه سخن بگويد ، حضرت رداى خود را از دست او بيرون كشيد و گفت : لا جدال فى الحج « 2 » : در موقع حج جدال و مخاصمه ممنوع است ، سپس اضافه كرد : اگر وضع چنين است كه تو مىگويى ، در صورتى كه چنين نيست كه تو مىگويى ، ما هر دو در آخرت پيروزيم . اما اگر وضع چنان باشد كه ما مىگوييم ، و اين چنين نيز هست آن وقت ما در سراى ديگر پيروزمنديم و تو از بين رفته و هلاك . ( 25 )\r\nو در روايت ديگر چنين آمده است :\r\nابن ابى العوجاء و سه تن از هم كارانش سالى در مكه با هم قرار گذاشتند كه به معارضه با قرآن برخيزند ، و هر كدام يك قسمت از قرآن را بر عهده بگيرندكه بيانى چون آن بياورند .\r\n\r\n\r\n","description":"","footnote":"\r\n( 1 ) . و كلما نضجت جلودهم بدلناهم جلوداً غيرها ليذوقوا العذاب ( سوره نساء آيه 56 ) .\r\n( 2 ) . سوره بقره آبه 197 .\r\n","page_name":" 61 ","page_number":61},
  {"content":"\r\n\r\nسال بعد هر چهار تن در مقام ابراهيم جمع شدند . يكى از ايشان گفت : من چون به اين بخش از قرآن رسيدم كه مىگويد :  يا أَرْضُ ابْلَعِي ماءَكِ وَ يا سَماءُ أَقْلِعِي وَ غِيضَ الْماءُ وَ قُضِيَ الْأَمْرُ  « 1 » ( يعنى اى زمين آب خود فرو بر ، و اى آسمان باز ايست . آب بر زمين فرو رفت و فرمان به اجرا رسيد ) ديدم اين سخنى نيست كه بتوان با آن به مقابله برخاست ، پس دست از معارضه با قرآن برداشتم . ديگرى گفت : چون به اين آيه رسيدم :  فَلَمَّا اسْتَيْأَسُوا مِنْهُ خَلَصُوا نَجِيًّا  « 2 » ( چون از رهاييش اميد بريدند ) از معارضه با قرآن مأيوس گرديدم . اين سخنان را آرام و به طور سر و پنهانى به يكديگر مىگفتند كه در اين اثنا حضرت صادق بر آنها گذر كرد و از قرآن بر آنها چنين خواند :  قُلْ لَئِنِ اجْتَمَعَتِ الْإِنْسُ وَ الْجِنُّ عَلى أَنْ يَأْتُوا بِمِثْلِ هذَا الْقُرْآنِ لا يَأْتُونَ بِمِثْلِهِ  « 3 » بگو اگر جن و انس دست به يك ديگر دهند تا همانند اين قرآن را بياورند ، از عهده بر نخواهند آمد . « 4 » آنان سر برداشتند و آن حضرت را ديدند ، و از اين كه اسرار ميان خود را از زبان قرآن وسيلهء او برملا مىديدند سخت به حيرت افتادند . ( 26 )\r\nمفضل بن عمر مىگويد : در مسجد رسول خدا شنيدم كه شخصى به ابن ابى العوجاء مىگويد : خردمندان به محمد تمكين كرده ، دعوتش را پذيرفته اند . و در اذان نامش با نام خدايش همراه است . ابن ابى العوجاء پاسخ داد : سخن از محمد كوتاه كن كه خردم در آن سرگردان است . و اصلى را عنوان كن كه محمد آورده است . ( 27 )\r\nاينها نمونه هايى بودند از گفت و شنودها ، و مناظرات ابن ابى العوجاء .\r\nاما در مورد شرح حالش ، به طورى كه در كتاب لسان الميزان آمده است ( 28 ) ، او اهل بصره بود ، و كارش به دوگانه پرستى كشيد . جوانان و خردسالان را فريب مىداد و گمراه مىكرد . از اين رو مورد تهديد عمرو بن عبيد قرار گرفت و ناگزير به كوفه\r\n\r\n\r\n","description":"","footnote":"\r\n( 1 ) . سورهء هود آيهء 44 .\r\n( 2 ) . سورهء يوسف آيهء 80 .\r\n( 3 ) . سوره بنى اسرائيل آيهء 88 .\r\n( 4 ) . چون ترجمه قرآن به زبان ديگر در عباراتى كوتاه امكان پذير نيست ، ما نمىتوانيم بگوييم كه حق مطلب را ادا كرده ايم ، گذشته از اين كه خود در هر حال زيبايى كلام قرآن از دست مىرود . ( سردار نيا )\r\n","page_name":" 62 ","page_number":62},
  {"content":"\r\n\r\nگريخت ، محمد بن سليمان فرماندار كوفه بر او دست يافت او را كشت و بدنش را به دار كشيد .\r\nكيفيت دست گيرى و كشتنش را طبرى جزء حوادث سال 155 ه - چنين آورده است : محمد بن سليمان فرماندار كوفه ، عبد الكريم بن ابى العوجاء را به تهمت زندقه دست گير و به زندان انداخت ، عدهء بسيارى از او نزد منصور به شفاعت برخاستند ، و هر كس كه در اين مورد اقدامى كرد و سخنى گفت خود متهم به زندقه بود ، ناچار منصور به فرماندار كوفه نوشت كه دست از ابن ابى العوجاء بر دارد و مزاحم او نشود تا دستور قطعى وى صادر شود . پيش از رسيدن اين نامه ابن ابى العوجاء كه گويا از اقدامات اطرافيانش خبر داشت ، از فرماندار كوفه سه روز مهلت خواست ، و وعدهء يك صد هزار درهم به او داد چون اين تقاضا به فرماندار اعلام شد ؛ پيش از آن كه دستور خليفه به وى ابلاغ شود دستور داد . تا ابن ابى العوجاء را بكشند . ابن ابى العوجاء چون مرگ را روياروى خود ديد ، و به كشتن يقين حاصل كرد گفت : به خدا قسم مرا مىكشيد ولى اين را بدانيد كه من چهار هزار حديث از خود جعل كرده ميان شما پراكنده ام تا آن روز را كه بايد روزه بداريد افطار كنيد ، و آن روز را كه بايد افطار كنيد ، روزه بداريد . ( 29 )\r\nاى كاش مىدانستم حديث هايى را كه اين زيديق جعل كرده است كدام اند ، سر گذشت شان چيست و در چه كتاب هايى ثبت شده اند . و اگر اين زنديق در موقعى كه از زندگى خود نا اميد شده است اعتراف مىكند كه چهل هزار حديث جعل كرده كه حلال را حرام ، و حرام را حلال نموده است . پس تعداد احاديثى كه وسيلهء زنديقانى ديگر كه معروفيتى نداشته اند جعل شده و در كتاب هاى مورد اعتماد مكتب خلفاء ثبت گرديده است چقدر است ؟\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n\r\n3 - مطيع ابن اياس\r\nابو سلمى مطيع بن اياس « 1 » از شعراى دورهء اموى و عباسى است . او در كوفه به دنيا آمد و در همان جا نشو و نما يافت . مطيع شاعرى بود ظريف طبع ، و نا پاك نهاد ، و در اشعارش بى ملاحظه و بى حيا . پدرش را در شعر ناسزا مىگفت و او را هجو مىكرد ، در نتيجه مورد نفرين و عاق او واقع شد . ( 30 )\r\nمطيع در اوايل شهرتش به خدمت عمر بن زيد فرزند عبد الملك خليفه اموى در آمد و او را مدح گفت در نتيجه تقرب يافت و ده هزار درهم جايزه دريافت كرد . عمر او را به برادر خود وليد بن عبد الملك معرفى كرد ، مطيع سه بيت غزل در محضر او خواند و وليد را به وجود آورد و پاداشش اين شد كه مدت يك هفته نديم مجلس شراب خوارى وليد گشت و پس از آن از بيت المال مستمرى برايش ترتيب داد و بدين سان مطيع در دستگاه خلافت اموى راه يافت ، و با نزديكان و دوست داران و كارگزاران آن دولت دم ساز گرديد .\r\nمطيع ، و يحيى فرزند زياد حارثى « 2 » ، و ابن مقفع ، و والبه دوستان صميمى يكديگر بودند و از هم جدايى نداشتند تا آن جايى كه هيچ يك از آنها مال و خواستهء خود را از ديگر ياران خويش دريغ نمىداشت ؛ و نيز همگى آنها به داشتن مذهب مانوى و زندقه متهم بودند . ( 31 )\r\nمطيع در پايان كار بنى اميه و اوايل روى كار آمدن عباسيان به عبد الله بن معاويه « 3 »\r\n\r\n\r\n","description":"","footnote":"\r\n( 1 ) . پدرش ابو قراعه ، اياس بن سلمى كنانى و از اهالى فلسطين است . عبد الملك مروان ابو قراعه را به همراه جمعى ره يارى حجاج بن يوسف ثقفى به كوفه فرستاد ، ابو قراعه در كوفه ساكن شد و هم در آنجا ام مطيع ازدواج كرد به اغانى 12 / 86 و تاريخ بغداد نوشته خطيب 13 / 223 - 224 مراجعه فرماييد .\r\n( 2 ) . مىگويند يحيى دايى زادهء ابو العباس سفاح نخستين خليفهء عباسى بوده است . يحيى شاعرى هرزه و بد كاره بود .\r\n( 3 ) . عبد الله فرزند معاويه . پسر جعفر بن ابيطالب است كه بر اصفهان و قم و نهاوند و ساير شهرهاى غربى ايران دست يافت . او ، و رييس پليسش قيس بن عيلان با مردم به بدى رفتار مىكردند - اغانى 12 / 75 - 85\r\n","page_name":" 64 ","page_number":64},
  {"content":"\r\n\r\nپيوست ، و آن هنگام كه عبد الله به قسمت هايى از نواحى غربى ايران دست يافت ، مطيع همدم و نديم او گرديد . داستان هاى بسيارى از اين مصاحبت و هم نشينى مطيع با عبد الله ، و رييس پليس او كه شخص دهرى و منكر خدا بوده موجود است .\r\nمطيع در حكومت عباسيان نخست به خدمت جعفر فرزند منصور در آمد . اين جعفر از آن جهت كه پدرش منصور براى برادرش مهدى از مردم بيعت گرفته بود از پدر رنجيده خاطر بود . در روز اخذ بيعت سخن وران و شعراى بسيارى شعرها سرودند و داد سخن ها دادند ، مطيع در جمع آنها حاضر بود ، چون او نيز از سخن ورى با سخن وران و خواندن شعر همراه ساير شاعران به مناسبت چنين روز و موقعيتى فراغت يافت روى به منصور كرد و گفت : اى امير المؤمنين ! فلان از فلان از . . . براى ما از رسول خدا چنين نقل كرده است كه آن حضرت فرمود : مهدى موعود ، محمد بن عبدالله است كه مادرش از ما نيست . زمين را پر از عدل و داد مىكند همچنان كه از ظلم و جور پر شده باشد و اين برادرت عباس بن محمد نيز بر آن گواه است « 1 » : آن گاه بلافاصله روى به عباس كرده و گفت : آرى ! پس از اين سخن ، منصور مردم را امر كرد تا با مهدى بيعت كنند . چون مجلس پايان يافت عباس گفت : ديديد كه اين زنديق بر پيغمبر خدا دروغ بست و به اين اكتفا نكرد و مرا به شهادت گرفت ، كه از ترس گواهى دادم ، حالا هر كه گواهى مرا شنيده است ، مرا مردى دروغ گو شناخته . اين خبر كه به جعفر رسيد به خشم در آمد . جعفر مردى بى شرم و مىگسار بود . ( 32 )\r\nاز آن جا كه مطيع به زندقه متهم و به داشتن چنين مذهبى زبان زد خاص و عام بود منصور خليفه عباسى دوست نداشت تا وى با فرزندش جعفر محشور و همدم باشد . پس روزى او را به حضور طلبيد و گفت : تو بر آن سرى كه با همدمى خود جعفر را بر من تباه كنى ، و زندقه ات را به او تعليم بدهى ؟ ! مطيع در پاسخ گفت : خير خليفه ! چنين\r\n\r\n\r\n","description":"","footnote":"\r\n( 1 ) . مطيع به اين وسيله حديثى جعل كرده ، تا نشان دهد محمد همان منصور عباسى همان مهدى موعود اسلام است .\r\n","page_name":" 65 ","page_number":65},
  {"content":"\r\n\r\nنيست ، جعفر فرزند تو گمان مىبرد كه عاشق دختر جنيان است و از اين روى در ازدواج در آن دختر سخت پا فشارى مىكند ، و براى رسيدن به هدفش دعانويسان و رمالان را به دور خود جمع كرده و آنها نيز سخت در كوشش اين امر مهم هستند و با اين حساب در ذهن جعفر ديگر جايى براى كفر و دين ، و شوخى و جدى باقى نمانده است كه من او را به تباهى بكشم .\r\nمنصور لختى به تفكر فرو رفت و سپس گفت : اگر وضع چنين است كه مىگويى ، پس هرچه زودتر باز گرد و مراقب و همدم جعفر باش تا او را از اين كارها باز دارى ( 33 ) . مطيع را با حماد عجرت و معشوقه اش داستان هاى عشقى بسيار است ، و بيشتر اشعارش را دربارهء زنان خواننده سروده است ( 34 ) . از جمله در باره جوهر كه يكى از آنها است مىگويد :\r\n« نه به خدا قسم كه مهدى كيست كه با وجود چون تويى بر مسند خلافت بيشيند ، اگر تو اراده كنى خلع و بركنارى فرزند منصور از خلافت به دست تو است . »\r\nچون اين شعر مطيع به گوش مهدى خليفه عباسى رسيد ، سخت به خنده افتاد و گفت : خدا نفرين شان كند ، هرچه زودتر اين دو نفر را به يكديگر برسانيد پيش از اين كه اين زن روسپى ما را از سلطنت براندازد . ( 35 )\r\nنويسندهء كتاب اغانى ، داستان هاى بسيارى از سبك سرى ها و بى حيايى هاى مطيع آورده است . از جمله اين كه :\r\nيحيى « 1 » و مطيع و ديگر ياران شان با هم جمع شده روزى چند را پياپى به شراب خوارى نشستند . در آن اثنا شبى يحيى گفت واى بر شما ، ما سه روز است كه نماز نخوانده ايم ، برخيزيد تا نماز بخوانيم . مطيع به زن خواننده گفت در نماز جلو بايست و بر ما امامت كن . زن در حالى كه تنها زير پيراهنى بس نازك و لطيف و خوش بو\r\n\r\n\r\n","description":"","footnote":"\r\n( 1 ) . يحيى بن زياد حارثى از دايى هاى منصور و از بنى الحرث بن كعب بوده است . اغانى 11 / 145 و بنا به وساطت مهدى ، منصور او را به فرمان دارى نواحى اهواز منصوب كرد - اغانى 13 / 88\r\n","page_name":" 66 ","page_number":66},
  {"content":"\r\n\r\nدر برداشت و شلوارى به پا نداشت به امامت آنها جلو ايستاد . چون زن خواننده به سجده رفت . . . مطيع نماز را بريد و اشعارى بى شرمانه سرود ، در آن حال همگى نماز خود را شكستند و بخنديدند و به شراب پرداختند ! ! ( 36 )\r\nمطيع بازرگانى را كه در كوفه با وى دوست شده بود فاسد و از راه به در كرده بود ، روزى آن بازرگان بر مطيع مىگذرد ، و مطيع به او مىگويد كه بساطشان از نظر مشروبات و خوردنى ها از هر جهت آماده است و از او دعوت مىكند تا به جمع آنها بپيوندد به شرط اين كه فرشتگان خدا را دشنام دهد ! بازرگان كه گويى هنوز اندك دينى برايش باقى مانده بود به خشم مىآيد و مىگويد عيش تان تلخ و ناگوار باد كه مرا به فضاحت و رسوايى كشانيده ايد . اين را مىگويد و از مطيع دور مىشود كه در راه به حماد بر مىخورد و داستان مطيع را با او در ميان مىگذارد . حماد مىگويد مطيع هيچ كار درستى نكرده من دو برابر آن چه را كه مطيع از شادى و سرور به تو وعده داده است بر سفره دارم تو را به اين بساط مىنشانم به شرطى كه پيامبران خدا را دشنام دهى زيرا فرشتگان گناهى ندارند كه ما دشنامشان بدهيم ، اين پيامبرانند كه ما را به كارهاى مشكل و سخت وا داشته اند ، بازرگان به حماد خشم گرفت او را نفرين كرد و از وى روى بگردانيد كه به يحيى بن زياد رسيد و از او چنان شنيد كه از مطيع و حماد شنيده بود . بر او نيز نفرين كرد .\r\nسر انجام هر سه تن او را بى هيچ قيد و شرطى بر بساط مىگسارى خود دعوت كردند ، نشستند و خوردند و نوشيدند ، بازرگان نماز ظهر و عصر را بگزارد . چون شراب در بازرگان اثر كرد ، مطيع به او گفت : فرشتگان را دشنام بده ، وگر نه بر خيز و برو ! بازرگان پذيرفت و فرشتگان را دشنام داد . يحيى نيز به او گفت : پيامبران را بايد دشنام بدهى و الا بايد به روى ! مرد فرمان برد و دشنام داد . سپس به او پيشنهاد كردند كه ديگر نبايد نماز بخوانى وگر نه بايد به روى ! مرد گفت نماز نمىخوانم و از اينجا هم بيرون نمىروم اى ناپاك زادگان . و هر چه به او گفتند انجام داد . ( 37 )\r\nروزى مطيع نامه اى به يحيى نوشت و او را دعوت كرد تا در بزم شرابش در\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nكرخ شركت كند . گويند آن روز روز عرفه بود ، روز عرفه و شب عيد قربان را به مىگسارى به صبح آوردند و به روز عيد اضحى مطيع چنين سروده :\r\n« ما شب عيد قربان را به مىگسارى پرداختيم در حالى كه ساقى ما يزيد بود ، همدمان ما و هم پياله ها به يك ديگر در آميختند و به هم اكتفا كردند و . . . آنان براى يك ديگر چون مشك و عود خوشبو بودند . » « 1 » اين اشعار بى شرمانه منتشرگرديد و دهان به دهان گشت تا بالاخره به گوش مهدى خليفهء عباسى رسيد ، اما او هيچ گونه عكس العملى از خود نشان نداد .\r\nهمچنين طى اشعار زير عوف بن زياد را به مجلس باده نوشى خويش دعوت كرده است : « اگر فساد مىخواهى ، ما در مجلس بزم خود داريم » . . . ( 38 )\r\nمطيع و يحيى سالى به قصد اداى حج با كاروان بيرون شدند و چون در ميان راه به دير زراره رسيدند ، بار و بنهء خود را با كاروان به جلو فرستادند ، و خود براى يك شب مىگسارى قدم به درون دير نهادند ، به اين اميد كه بامدادان به بار و بنهء خود به كاروان خواهند رسيد ، نشان به همان نشان كه وقتى به مجلس شراب خوارى باز ايستادند كه حجاج از مكه باز گشتند ! پس به رسم حجاج سرهاى خود را تراشيدند و بر شترهاى خود سوار شده به همراه كاروان به شهر باز گشتند . مطيع در اين مورد چنين سروده است :\r\n« من و يحيى را نديدى كه به حج رفتيم ، حجى كه انجام دادنش بهترين سوداگرى است . ما به دنبال خير و نيكى از زادگاه خود بيرون شديم ، كه گذارمان به دير زراره افتاد . مردم بهره مند از حجى كه انجام داده بودند برگشتند ، و ما گران بار از زيان كارى ! » ( 39 )\r\nو نيز در كتاب ديرها نوشتهء الشابشتى اشعارى ، از مطيع چنين نقل شده است :\r\n« ما در آن دير ، همدم كشيش ، و حريف مىخواره گرديديم ، و آهو بچه اى كه در ميان زنان بسته بود . . . قسمتى از اخبار آنجا را برايت شرح دادم ، و پاره اى ديگر\r\n\r\n\r\n","description":"","footnote":"\r\n( 1 ) . اين مطالب را از مطيع با همه نفرتى كه از بيان آن داشتيم از آن جهت آورديم كه بدون باز گو كردن آنها درك و فهم محيط زيست و زمان فعاليت سيف غير ممكن است .\r\n","page_name":" 68 ","page_number":68},
  {"content":"\r\n\r\nرا سر بسته گفتم ! »\r\nگويند مطيع به بيمارى قوم لوط مبتلا بود ! روزى جمعى از خويشاوندانش بر او وارد شدند و او را از اين كار زشت و خلاف انسانيت ره باد سرزنش گرفتند و گفتند : تو با اين مقام و شرافت منزلت كه در قبيله دارى ، و پايهء كمال و ادب ، خود را به اين كار ننگ آلود و كثيف مشغول داشته اى ؟ ! گفت : شما هم امتحان كنيد ؟ ! آن وقت اگر راست مىگوييد از انجامش خوددارى كنيد ! ! آنها پس از اظهار تنفر از او روى بگردانيد و گفتند : مرده شوى اين كارت ، و عذر و بهانه ات ، و تعارف كثيفت را ببرد . « 1 » ( 40 )\r\n\r\nدر بستر مرگ\r\nمطيع در ماه سوم از خلافت هادى عباسى از دنيا رفت ، پزشك معالج در بستر مرگ از او پرسيد آرزوى چه دارى ؟ جواب داد آرزو دارم كه نميرم ! ( 41 )\r\nاز مطيع تنها دخترى باقى مانده بود كه به همراه زنديقانى چند او را به محضر هرون الرشيد آوردند كتاب زنديقان را خواند ، و به آن اعتراف كرد و گفت : اين دينى است كه پدرم مرا به آن تعليم داده و من از آن روى گردانيده ام . توبه اش را پذيرفتند و به خانه اش باز گردانيده اند . ( 42 )\r\nاين شاعر با اين درجه بى شرمى و بى حيايى و كثافت كارى هايش از ندماى خلفاى اموى و عباسيان و ولى عهدهاى آنان بوده است ! خطيب بغدادى در شرح حال او مىنگارد . مطيع از ندماى منصور و پس از وى مهدى خليفهء عباسى بود . ( 43 )\r\nدر اغانى آمده كه مهدى از مطيع از اين كه در جملهء خطيبان و شعرا در آن روز ، آن حديث دروغين را براى پدرش منصور نقل كرد كه او همان مهدى موعود است . بسيار راضى و سپاس گزار شد ، و نيز آمده است : رييس پليس منصور به وى گزارش\r\n\r\n\r\n","description":"","footnote":"\r\n( 1 ) . براى درك بيشتر كثافت كارى هاى مطيع به اغانى 12 / 85 مراجعه فرماييد . با اظهار نفرت از ذكر اين مطلب ، اين ها را ما از آن جهت مىآوريم كه درك زمان و موقعيت سيف بدون كشف اين قبيل كثافت كارى ها امكان پذير نمىباشد .\r\n","page_name":" 69 ","page_number":69},
  {"content":"\r\n\r\nداد كه مطيع به زندقه متهم است و با فرزند خليفه جعفر و عده اى از خاندان خلافت آمد و شد دارد ، و هيچ بعيد نيست از اين كه آنها را گمراه كند . مهدى ولى عهد منصور به شفاعت برخاست و گفت : او زنديق نيست بلكه ناپاك دين است ، منصور گفت : پس او را بطلب و امر كن تا دست از كارهاى نادرست و زشتش بر دارد . چون مطيع به خدمت مهدى رسيد ، مهدى به او گفت : اگر نبودم و به سود تو گواهى نمىدادم كه تو زنديق نيستى سرت زير تيغ جلاد رفته بود . . . . در پايان اين جلسه مهدى دستور داد تا 200 دينار طلا به رسم جايزه به مطيع دادند ! ! و هم به فرمان دار بصره نوشت تا كارى به مطيع بسپارد . فرمان دار نيز متصدى گرد آورى زكات بصره را از كار بر كنار كرد و آن پست را به مطيع داد . ( 44 )\r\nمى گويند در مورد كارى يا چيزى مهدى از مطيع رنجيده خاطر شد و او را سرزنش كرد . مطيع در پاسخ گفت : اگر آن چه دربارهء من به تو رسيده راست باشد ، عذر كار مرا سامان نخواهد داد ، و اگر دروغ و عارى از حقيقت باشد ، اين ياوه سراعى ها زيانى نمىرساند . اين سخن در مذاق مهدى خوش آمد و گفت : تو را به اين شيوه سخن گفتن بخشيدم و پرده ات را نمىدريم . ( 45 )\r\nهيچ تناقضى بين آن چه كه از زندقه مىگويند از خوددارى و ترك دنيا از يك طرف و آن چه را كه دربارهء رفتار مطيع از سبك سرى ها و بى شرمى هايش خوانديم وجود ندارد بلكه روا است كه مطيع را از جمله فرقهء مقلاصيان مانوى زمان منصور دانست كه ابن نديم در شرح حال آنها مىنويسد : آنها به اهل اين مذهب و تازه گرويده هاى به دين مانى اجازه مىدادند به كارهايى دست بزنند كه دين ابداً با آنها موافقت نداشت ، و همين گروه بودند كه با صاحبان زر و زور آميزش داشتند . ( 46 )\r\nو شايد مطيع زنديق ، و همانندهاى بى شرم و حياى او از اين حد كه شريعت مانى برايشان مقرر داشته بود پا فراتر گذاشته باشند آنجا كه معين مىكند : هر كس كه بخواهد به دين مانى در آند ، بايد خود را به ترك شهوت ، و نخوردن گوشت ، و ننوشيدن شراب ، و نگرفتن زن بيازمايد . . . . اگر توانست از عهدهء اين آزمون بر آمد\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nكه آمادهء پذيرش اين دين است ، وگر نه ، چنآن چه دين مانى را دوست داشته باشد و نتواند همهء اين ها را ترك كند ، با گرايش به عبادت ، عبادتى كه مانى مقرر داشته ، و دوست داشتن صديقين ، فرست آمادگى براى ورود به دين را براى خود نگه دارد . ( 47 )\r\nشايد اينان ، اين مسامحه و اجازهء دينى مانى را از حد خود گذرانيده باشند كه تا به اين پايه از مقام انسانيت به پرتگاه بى شرمى و بى حيايى سقوط كرده اند .\r\nما در شرح حال مطيع به موضوعى بر خورديم كه بارز ترين دليل بر زنديق بودن او است و آن داستان بنا بر آن چه نقل كرده اند چنين است كه : تنها دخترى كه از مطيع به حاى مانده بود به همراه جمعى از زنديقان به خدمت هرون الرشيد آوردند ، دختر مطيع كتاب زنديقان را در محضر خليفه بخواند و به زنديق بودن خود اعتراف كرد و گفت : اين دينى است كه پدرم مرا به آن تعليم داده است . ( 48 )\r\n\r\nكوتاه سخن اين كه\r\nاين سه تن نمونه اى از زنديقان و پيروان مانى بودند كه رفتار و كردارشان بهترين نمودار نحوهء فعاليت و نشاط مانويان در زمان سيف بن عمر است ، و به خوبى آن را نشان مىدهد .\r\nچه نخستين آنها ، كتاب هاى مانويان را ترجمه مىكند و در ميان مسلمانان منتشر مىسازد .\r\nو دومى بسيار مىكوشد تا در جامعهء اسلامى ، بى بند و بارى ، بى شرمى و بى حيايى ، فسق و فجور و كثافت كارى را منتشر كرده ، مردم را به پشت پا زدن به هر چه قوانين اخلاقى و انسانيت و مردمى است سوق مىدهد . و با اين همه امتيازات حيوانى كه دارد ، مهدى خليفهء عباسى به پاس اين كه در حديثى بروز گرفتن بيعتش از او تجليل كرده است ، از او حمايت و پشتيبانى مىكند .\r\nو سومى پر كار و حرارت ، هر زمان در جايى ، گاهى در مكه با امام صادق در مورد حكمت حج و آيهء قرآن به مناظره مىنشيند ، و عقل و خرد حجاج را به\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nمسخره مىگيرد و زمانى در مسجد پيامبر خدا در مدينه ، خداى محمد را استخفاف مىكند ، و روزگارى نيز در بصره در كمين نو جوانان مىنشيند و آنان را گمراه مىسازد . او ، در همه جا با كوششى خستگى نا پذير در خراب كردن عقايد مسلمانان و ايجاد اختلاف و ترديد در افكار آنان به جان مىكوشد .\r\nاو ، و دو هم تاى ديگرش از روى عمد ، و علم و اطلاع كامل از انجام هر عملى كه باعث ايجاد شكاف و تزلزل فكرى در اساس نظام اجتماعى مسلمين باشد روى گردان نيستند ، تا اين كه سر انجام با تحديدى كه از وى به عمل آمد ، از بصره به كوفه گريخت ، و در آنجا نيز كار رسواييش بالا گرفت و به زندان افتاد و حكم مرگش صادر شد .\r\nدر چنان بود كه شفاعت كنندگان از او كه همه از نظر عقيده متهم به زندقه بودند به تكاپو مىافتند و كار را بر خليفه سخت مىكنند تا سر انجام دستور خليفه داير به خوددارى از كشتنش به نام فرمان دار كوفه صادر مىشود . ولى پيش از رسيدن دستور مقام خلافت شمشير حق فرود مىآيد و كارش يكسره مىشود . او هنگامى كه شمشير را بالاى سر خود مىبيند و يقين به مرگ مىكند مىگويد كه چهار هزار حديث جعل كرده است كه حلال را حرام ، و حرام را حلال جلوه داده و كارى كرده كه مردم در موقع روزه افطار كنند و زمانى كه بايد افطار كنند روزه بدارند .\r\n\r\n[ 4 - 
  ] واينك سيف خطرناك ترين زنديق\r\nاز زنديقان ، آنهايى كه حديث جعل كرده اند تنها به اين عده كه ما نام برديم منحصر نيستند ، بلكه آنان كه در اين مورد فعاليتى داشته اند تعدادشان بسى بيشتر از اين ها است . ابن جوزى در كتاب خود به نام ( الموضوعات ) مىنويسد : زنديقان در مقام آن بودند كه شريعت اسلام را فاسد كنند و در دل بندگان خدا شك و ترديد ايجاد نمايد ، پس دين را بازيچه دست خود قرار دادند . آن گاه داستان ابن ابن العوجاء را مىآورد و در پايان از قول مهدى خليفهء عباسى چنين نقل مىكند كه مىگفت : زنديقى پيش\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nمن اقرار كرد كه چهارصد حديث جعل كرده است كه همه آنها دست به دست مردم ميگردد ؟ ، و از همين زنديقان بود كسى كه دور از چشم شيخ كتاب او را برمى داشت و در احاديثش دست كارى مىكرد ، شيخ حديث دست كارى شده را به خيال اين كه آن حديث درست و صحيح است بر شاگردانش مىخواند . و از حماد بن زيد روايت شده كه گفت : زنديقان چهار هزار حديث جعل و انتشار داده اند !\r\nهمهء اين دستبردها در كتاب هاى رسمى و مورد تأييد دستگاه خلافت صورت گرفته است .\r\nما تا امروز نمىدانيم كه اين احاديث چه چيزهايى بوده ، و كجا شده اند و نمونه احاديثى را كه زيديقان ساخته ، و يا در كتاب هاى رسمى دستگاه خلافت مسلمانان دست كارى كرده اند كدام است به جز احاديث سيف كه به زندقه متهم است . چه او هزاران حديث كه تعدادش را دقيقاً نمىدانم وضع و جعل كرده و صدها سال است جزء مصادر رسمى تاريخ اسلامى به حساب آمده است .\r\nسيف با وضع اين احاديث توانسته است مسير تاريخ اسلام را تغيير دهد و خلاف حقيقت را به نام واقعيات تاريخى ارائه نمايد .\r\nاگر فرزند ابى العوجاء تنها چهار هزار حديث ساخته كه حلال را حرام ، و حرام را حلال جلوه دهد ، سيف نيز به نوبهء خود هزاران حديث جعل كرده كه در حلال آن پاك ترين و با ايمان ترين ياران رسول خدا را مردمى پست فرو مايه و بى شرم و حيا ، و آنان كه به ظاهر اسلام آورده بودند و دروغ گو ترين آنها بودند بلند مرتبه ، پاك دامن و دين دار معدفى كرده است . او توانسته است افسانه هاى خرافى در تاريخ اسلام بياورد تا بدان وسيله حقايق را جلوه دهد و تأثيرى عميق و نا خوش آيند بر عقليد مسلمانان و افكار غير مسلمانا دربارهء اسلام بگذارد .\r\nسيف با ياران زنديقش كه نام آنها گذشت در تأثير سوء گذاشتن بر عقايد اسلامى هم گام و هم دوش است چه اگر مطيع توانست حمايت مهدى خليفهء عباسى را با جعل حديثى كسب كند ، سيف نيز توانست با جعل احاديثى در تأييد خلفا و صاحبان قدرت\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nو خودكامگان روز ، و كوبيدن مخالفين آنها ، حمايت و پشتيبانى فرمان روايان وقت را به دست آورد ، تا در پياه آنها احاديث دروغش منتشر شود و پايهء رواج آن تا به امروز نيز فراهم گردد .\r\nگذشته از زندقه كه تأثيرى خاص بر افكار و كردار سيف داشته و در آن مقام بوده است كه به هر صورت كه ممكن باشد و از هر راه كه به نتيجه برسد تيشه به ريشهء اسلام بزند ، در وضع و جعل احاديث او تعصبات قبيله اى نيز بى تأثير نبوده است . زيرا به طورى كه بعداً خواهيم ديد ، او سخت تحت تأثير اين تعصب و جانب دارى بوده است ، تعصب نسبت به قبيله اى كه صاحبان قدرت مطلقهء روز از زمان روى كار آمدن خلفاى راشدين و بنى اميه و بنى عباس همه از آن تيره بوده اند ، و سيف از نيروى همين تعصب قبيله اى در راه انتشار روايت هاى مجعول خود بسيار استفاده كرده است .\r\nبراى اين كه اثر تعصبات قبيله اى را روى سيف و مردم هم زمانش به خوبى درك كنيم ، ناگزير كه اين موضوع را به طور جداگانه و در فصل آينده مورد بحث و تحقيق خود قرار دهيم .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n\r\nتعصّبات حاد قبيله اى بين يمانى و نزارى\r\nيمانى :\r\n واهج نزارا وافر جلدتها * واكشف الستر عن مثالبها \r\nبرخيز نزاريان را به باد دشنام گير و\r\nپوستشان را بكن و عيوبشان را بر ملا ساز\r\nشاعر يمانى\r\nنزارى :\r\n وهتك الستر عن ذوى يمن * اولاد قحطان غير هائبها \r\nبرخيز آبروى يمانيان را بريز و\r\nاز فرزندان قحطان هرگز باك نكن .\r\nشاعر نزارى\r\n\r\nريشه هاى تعصب و نشانه هاى آن\r\nبين يمانى ها ساكنان جنوب عربستان كه ايشان را قحطان ، وازد ، و سبأ مىنامند از يك طرف ، و ساكنان شمال شبه جزيرة العرب كه به مضر ، و نزار ، و معد ، و قيس « 1 » معروفند و قريش تيره اى از ايشان بوده از طرف ديگر ، از همان ابتداى\r\n\r\n\r\n","description":"","footnote":"\r\n( 1 ) . در مورد نسبت اين قبايل به كتاب جمهرهء انساب العرب 310 - 311 و كتاب اللباب سمعانى مراجعه فرماييد .\r\n","page_name":" 75 ","page_number":75},
  {"content":"\r\n\r\nاسلام ، و پس از مهاجرت رسول خدا به مدينه و اجتماع افراد دو قبيله يمانى و نزارى در آنجا برخوردهايى با فخر فروشى با يك ديگر و خود برتر بينى به چشم مىخورد .\r\nپيش از اين تاريخ ، مدينه محل سكونت دو تيرهء مهم اوس و خزرج از اعقاب ثعلبة بن كهلان سبائى يمانى قحطانى بود كه سال ها جنگ و خون ريزى و برادر كشى بينشان رواج داشت و آنى از دشمنى با يك ديگر غافل نبودند . رسول خدا پس از ورود به مدينه بين اين دو تيره را آشتى داد و صلح و صفا بينشان بر قرار كرد ، و همگى كه متعهد يارى رسول خدا بودند به انصار لقب يافتند .\r\nدسته هاى متعددى از شمالى ها و از قبيلهء نزار كه با پيامبر خدا به مدينه هجرت كرده بودند به نام مهاجر خوانده شدند ، و دين واحد اسلام بين مهاجرين و انصار را جمع كرد و پيامبر خدا نيز بين افراد اين دو قبيله عقد اخوت و برادرى بست .\r\n\r\nنخستين نشانهء تعصب\r\nاين دو قبيله مدت ها با اطمينان خاطر و احترام متقابل در كنار يك ديگر روزگار مىگذاشتند تا اين كه غزوهء بنى المصطلق پيش آمد ، و اولين برخورد بين دو قبيلهء نزارى ها و يمانى ها با ابراز تعصبات قبيله اى و خود ستايى و فخر فروشى بر يك ديگر آغاز گرديد .\r\nموضوع اين بود كه در آن جنگ ، سقاها چون براى آب گيرى به آب مريسيع « 1 » وارد شدند ، جهجاه « 2 » بن مسعود كه افسار اسب عمر را به دست داشت ، با سنان بن\r\n\r\n\r\n","description":"","footnote":"\r\n( 1 ) . آبى در فاصلهء يك روز تا مدينه كه بر گردش جمعى از افراد قبيلهء خزاعه كه به بنى مصطلق معروف بودند مسكن داشتند غزوهء بنى مصطلق در سال 5 يا 6 هجرى وقوع يافته است به امتاع الاسماع ص 195 مراجعه فرماييد .\r\n( 2 ) . جهجاه از قبيلهء غفار و در آن روز نزد عمر روز مزد كار مىكرده و به اين مناسبت مهاجرين را به كمك خواسته است . جهجاه پس از كشته شدن عثمان از دنيا رفته است - به اسد الغابه 1 / 309 مراجعه فرماييد .\r\n","page_name":" 76 ","page_number":76},
  {"content":"\r\n\r\nو بر جهنى كه با قبيلهء خزرج هم پيمان بود ، بر سر تقدم بر آب و كنار زدن يك ديگر به مخاصمه برخاستند ، كشمكش و كتك كاريشان بالا گرفت . جهجاه با صداى بلند به نام مهاجرين شعار داد و از ايشان يارى خواست . سنان نيز به نام انصار شعار داد ، و از آنها كمك طلبيد . عبد الله بن ابى سلول خزرجى رهبر و سر دستهء منافقان به خشم آمد و به جمعى از بستگانش كه همراه او بودند روى كرد و گفت : آخر كار خود را كردند و حالا بر ما آقايى مىفروشند ، و در زادگاه ما بر ما برترى مىكنند . قسم به خدا داستان ما با اين بى سر و پاهاى قريشى همان است كه گفته اند : سگت را كه بپرورانى تو را مىخورد ! به خدا سوگند اگر به مدينه برگشتيم ، آنان كه عزت و آقايى دارند ، فرومايگان را از شهر بيرون مىكنند ! سپس به اطرافيان خود متوجه شد و گفت : اين كارى است كه خودتان بر سر خود آورده ايد . شهرتان را در اختيارشان گذاشتيد و داراييتان برادر وار با آنها قسمت كرديد ، و اكنون كار شما به اينجا رسيده است ، به خدا اگر از دادن دارايى خود به آنها خوددارى كنيد ، از زادگاه شما به جاى ديگرى خواند رفت .\r\nاين سخنان را به پيامبر خدا گزارش دادند ، و از او اجازه خواستند تا عبد الله را بكشند ، ولى آن حضرت موافقت نفرمود و با رفق و مدارا و حكومت موضوع را به خوبى فيصله داد . به اين ترتيب كه بلافاصله دستور داد تا سپاه نا به هنگام حركت كند . لشكر تمام آن روز ، و آن شب را راه پيمود ، صبح زود دوم شد ، آفتاب سر زد و بر آنها تابيد و گرماى روز بالا گرفت و آنها را كلافه كرد و چيزى نمانده بود كه از پاى در آيند ، در اين موقع حضرت دستور استراحت داد . پاى سواران كه بر زمين رسيد ، و بدن ها بر روى آن قرار گرفت از فرط خستگى همگى به خواب سنگينى فرو رفتند ، و ديگر مجالى براى ياوه گويى ها و فخر فروشى ها برايشان باقى نماند و در چنين موقعى بود كه سورهء منافقان بر آن حضرت نازل شد كه در آيهء هشتم آن مىفرمايد :  يَقُولُونَ لَئِنْ رَجَعْنا إِلَى الْمَدِينَةِ لَيُخْرِجَنَّ الْأَعَزُّ مِنْهَا الْأَذَلَّ وَ لِلَّهِ الْعِزَّةُ وَ لِرَسُولِهِ وَ لِلْمُؤْمِنِينَ  : مىگويند چون به مدينه باز گشتيم آنان كه آقايى و عزتى دارند ، فرومايگان را از\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nآن جا بيرون خواهند كرد ، در حالى كه عزت از آن خدا و پيامبرش و مؤمنين مىباشد .\r\nداستان جهجاه و جوانان انصار چون به گوش حسان بن ثابت انصارى شاعر رسيد ، ناراحت شد در حالى كه روى سخنش با گروه مهاجرين بود ضمن شعرى به كنايه و سخره گفت :\r\n« بى سر و پاها به عزت و آقايى رسيدند و برترى جستند ، و آن وقت فرزند فريعه ( مادر حسان ) بى كس و تنها و درمانده شد . » ( 1 )\r\nصفوان فرزند معطل با شنيدن اين شعر نزديكى از مهاجران رفت و گفت به خدا قسم كه حسان در شعر خود به جز من و تو به كسى ديگر نظر نداشته ، زخم زبانش متوجه ما مىباشد ، بيا تا با شمشير او را ادب كنيم . مرد مهاجر از هر گونه اقدامى در اين مورد خوددارى كرد ، و در نتيجه صفوان در حالى كه شمشير برهنهء خود را در دست مىفشرد تنها به جانب حسان رفت و او را در ميان جمعى از قبيله اش زخمى كرد و گفت :\r\n« دم شمشير را از من فراگير ، چه من شاعر نيستم كه هجو را با شعر پاسخ بدهم . »\r\nرسول خدا اينجا نيز بين آن دو را آشتى داد و موضوع به خير انجاميد . ( 2 ) به اين ترتيب نخستين جدال بين دو قبيلهء مهاجرين قريشى ، و يمانى هاى انصار برسر فخر فروشى بر يك ديگر و برترى جويى با حكمت رسول خدا پايان يافت .\r\n\r\nدومين نشانهء تعصب\r\nتعصبات قبيله اى ، دومين بار پس از رسول خدا بروز كرد و آن وقتى بود كه انصار از قبيلهء اوس و خزرج در سقيفهء بنى ساعده اجتماع كردند و جنازهء پيامبر خدا را بدون انجام كوچك ترين تشريفاتى در ميان خانواده اش رها كردند ، و براى خلافت به راى زنى پرداختند .\r\nسعد بن عباده رييس تيره خزرج سخنرانى كرد و گفت : حكومت را پس از رسول خدا تنها خودتان به دست بگيريد . انصار همگى بانگ برداشتند : با رأيت موافقيم ، درست\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nمى گويى ، ما از نظريه و دستورات عدول نخواهيم كرد ، همانطور كه آنها در اين مورد به مشورت و تبادل نظر مشغول بودند ، قضيّه اجتماع انصار در سقيفهء بنى ساعده به گوش بعضى از مهاجران رسيد و آنها خودشان را شتابان به جمع انصار رسانيدند و به سخنرانى پرداختند و در ضمن گفتند : امرا و فرمان روايان از ما مهاجران باشد و زراء از شما گروه انصار . يكى از انصار برخاست و گفت : اى گروه انصار شما خود زمام امور را به دست بگيريد ، تا مردم در سايهء شما و تحت حمايت شما قرار گيرند ، و هيچ كس را نرسد كه با شما به مخالفت برخيزد ، و كسى را قدرت آن نباشد كه جز به فرمان شما گردن نهد ، شما قدرت و توانايى ، و سپاه و شوكت داريد ، و مردمى نيرومند و رزمنده ، و پر تجربه و محترميد . مردم چشم به شما دوخته ، تا چه مىكنيد . بين شما اختلاف نيفتد كه كارتان خراب شده ، حكومت از چنگتان بيرون خواهد شد . سخنان مهاجرين ، همين ها است كه شنيدند . اگر سر سازگارى ندارند و پيشنهاد ما را قبول نمىكنند ، ما از خود يك فرمان روا بر مىگزينيم ، آنها هم يك امير از خودشان انتخاب كنند .\r\nآن مهاجرى تا اين سخن را شنيد گفت : هرگز دو شمشير در دو غلاف نمىگنجد ، و دو فرمان روا در يك شهر آرام نمىگيرند . از طرفى به خدا قسم كه عرب سر بر خط فرمان شما فرو نخواهد آورد مادام كه پيغمبرشان از خاندان شما نمىباشد .\r\nمرد انصارى روى به ياران خود كرد و گفت : اى گروه انصار ! دست خود محكم نگه داريد و به مهاجرين دست بيعت ندهيد ، و گوش به سخنان اين مرد نكنيد كه بهدهء شما از اين حكومت و فرمان روايى از چنگتان خارج خواهد شد . اگر اين ها پيشنهاد شما را نپذيرفتند ، آنها را از شهر و ديار خود بيرون كنيد ، و حكومت را خود به دست بگيريد ، كه به خدا سوگند شما به فرمان روايى و حكومت از آنها شايسته تر هستيد . تا آنجا كه به مهاجران خطاب كرد و گفت : به خدا قسم اگر بخواهيد جنگ را از نو آغاز مىكنيم !\r\nآن مرد مهاجرى تا اين سخن را از آن مرد انصار شنيد در پاسخ او گفت :\r\nدر آن صورت خدا تو را مىكشد ! . . . . و انصارى به تندى جواب داد : بلكه خدا تو را مىكشد .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nبعد از اين گفت و شنود تند بود كه همان مرد مهاجر ، دست خود را براى بيعت به سوى ابو بكر پيش برد ( 3 ) ، و پس از آن نيز حاضران در آنجا به بيعت شتافتند « 1 » و اقدامات و قعاليت هاى انصار براى دست يا بى به رياست و حكومت به جايى نرسيد . و در نتيجهء اين پيش آمد بود كه دو قبيلهء نزارى و يمانى در مقام هجو و ناسزاى به يك ديگر بدر آمدند . ابن ابى عزه قرشى در اين باره انصار را مخاطب ساخته مىگويد :\r\n« به آنان كه به خطا در پى به دست آوردن خلافت بودند بگو ! كه از هيچ آفريده اى چنين خطايى سر نزده است . . . . به آنان بگو ، كه خلافت از آن قريش است ، و به خداى محمد سوگند كه شما را در آن هيچ اساس و ريشه اى نيست . »\r\nچون اين سخنان به جماعت انصار رسيد از شاعر خود نعمان بن عجلان خواستند تا شعرى در پاسخ او بگويد او گفت :\r\n« قريش را بگوى ما بوديم كه مكه زادگاه شما را فتح كرديم ، ما قهرمانان جنگ حنين ، و سوار كاران روز بدر بوديم ، گفتيد حرام است كه سعد بن عباده به خلافت منصوب شود ، ولى نصب ابو بكر كه نامش عتيق فرزند عثمان است به خلافت روا و حلال است . »\r\nجاهل مسلكان و نادانان قريش گرد يك ديگر جمع شده داد سخن ها دادند و نا سزاها گفتند . چون خبر به على رسيد خشمگين به مسجد آمد و در ضمن سخنانى فرمود : قريشيان اين را بايد بدانند كه دوست داشتن انصار نشانه ايمان است ، و دشمنى به آنها نمودار نفاق ؛ آنها آن چه را كه بر عهده و وظيفهء خود داشتند ، با انجام رسانيدند « 2 » و اكنون نوبت شما است . . . . سپس به پسر عمويش فضل اشاره كرد كه با زبان شعر به يارى انصار برخيزد ، فضل اشعارى سرود و در ضمن آن گفت :\r\n\r\n\r\n","description":"","footnote":"\r\n( 1 ) . آيا اتفاق آرا در انتخاب خليفه ، و بيعت جمهور اين است ؟ سردار نيا\r\n( 2 ) . منظور حضرت امير اين است كه جماعت انصار به يارى پيامبر خدا شتافته و دين خدا را يارى كردند .\r\n","page_name":" 80 ","page_number":80},
  {"content":"\r\n\r\n« انصار چون شمشير برنده اند ، و بر هر كس كه تيزى شمشير فرود آيد هلاك خواهد شد . »\r\nپس على در مسجد خطابه خواند و در ضمن آن فرمود به خدا قسم انصار به هر سو كه روى آرند ، من با ايشان خواهم بود . چه رسول خدا فرمود : هر كجا كه انصار باشند من نيز با آنها خواهم بود . مسلمانان همگى گفتند : خدايت رحمت كند اى ابو الحسن كه حرف درستى زدى . و به اين ترتيب امام على براى دومين بار فتنه اى كه مىرفت از نو آغاز شد و آتش ها بر افروزد ، چون پسر عمويش رسول خدا با سر پنجهء درايت و حكمت آرام ساخت ( 4 ) .\r\nاين نخستين اقدامى بود كه امت يك پارچه اسلامى را به دو قسمت مضرى كه خلافت و سلطنت تا پايان حكومت آل عباس در آنها بود ، و يمانى كه براى هميشه از عهده دار شدن پست و مقام خلافت محروم و كنار زده شد تقسيم كرد . به هر يك از دو قبيله هم پيمانانى پيوستند و نام آن قبيله را به خود گرفتند طورى كه نسب اصلى آنها به دست فراموشى سپرده شد ، و نيز آزاد كرده هايى كه آنها را به نسب عشيره و خانواده ملحق ساختند كه آن ( وا بسته ها ) و ( پيوسته ها ) در شادى ها و سختى هاى قبيله شريك بودند و آن چنان از قبيله مربوطه دفاع مىكردند كه از فرزندان قبيله انتظار مىرفت از طرفى افراد قبيله ، آنها را چنان پذيرا شدند و به حمايت از آنها برخاستند كه از فرزندان قبيله .\r\n\r\nنمودارى از تعصب در ادبيات عرب\r\nبين دو قبيلهء مزبور ( مضر و يمانى ) خود ستايى ها ، و خود برتر بينى ها ، و فرومايه نگرى هاى قبيلهء ديگر از نو آغاز گرديد ، و در ادبيات عرب در شعر و نثر ، از حماسه و خود ستايى ، و هجو و ناسزا گويى اثرى شگرف به جاى گذارد . از شعراى نام آور اصيل قبيله ، كميت و دعبل ، و از منصوبين و پيوستگان به قبيله ، ابو نواس ، حسن هايى را مىتوان نام برد .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nتفاخر بين دو قبيله ، بر مبناى ياد آورى قهرمانى هاى افراد قبيله در سراسر شبهه جزيرة العرب در ايام جاهليت اسلام ، و بزرگى ها و بزرگوارى هاى آنها و هواداران نسبى و سببى ايشان دور مىزد .\r\nمسعودى در التنبيه و الاشراف مىنويسد : « 1 » خاندان معد بن عدنان ، به آن سبب كه خود را با پارسيان از يك نژاد و پدر مىپنداشتند ، بر يمنى ها افتخار مىكردند . جرير بن عطيه اين افتخارات را به زبان شعر بر يمنى ها چنين مىشمارد :\r\n« نياى ما ، ابراهيم خليل است كه نمىتوانيد اين افتخار ما را ناديده بگيريد ، و اين نسبت بسيار مايهء افتخار و مباحات است . ما از فرزندان شير صفت اسحق هستيم كه به جاى زره به هنگام نبرد لباس مرگ به تن مىكنند . و به گاه خود ستايى به سپهبد و كسرى ، و هرمزان و قيصر افتخار مىنمايند . نياى ما ، نياى فرزندان اسحق است ، و نژاد ما هر دو به پيامبر و رهبر پاك مىرسد . نژاد ما و پارسيان به نيايى مىرسد كه باك نداريم تا ديگران از ما جدا باشند . »\r\nو يا چون سخن اسحق فرزند سويد عدوى غرشى كه در اشعارى كه در مقام افتخار قبيلهء خود سروده است چنين مىگويد :\r\n« اگر روزى قبيلهء قحطان به آقايى خود بر ما افتخار كند ، افتخار ما از ايشان بسى برتر و بالاتر است . چه ، در آغاز ، در حكومت عمو زادگانمان فرزندان اسحق ، ما بر ايشان فرمان روايى داشتيم ، و قحطانيان هميشه كارگران و خدمت گزاران ما بودند . ما و پارسيان از يك نژاد ، و از يك پدر هستيم كه با وجود چنين افتخارى ، باكى نيست . هر كس از ما خود را جدا كند . »\r\nو يا چون سخن يكى از افراد قبيلهء نزار كه چنين ميگويد :\r\n« از فرزندان اسحاق و اسماييل ، افتخارات و كارهاى بزرگ فراوان سر زده است . سواران پارسى نژاد ، و نزاريان ، هر دو فرزندان بزرگ و اصيل و پاكيزهء يك پدرند . » ( 5 ) .\r\n\r\n\r\n","description":"","footnote":"\r\n( 1 ) . به كتاب التنبيه و الاشراف مسعودى چاپ سال 1357 مصر ص 94 - 95 مراجعه فرماييد .\r\n","page_name":" 82 ","page_number":82},
  {"content":"\r\n\r\nو باز مسعودى در صفحهء 76 همان كتاب مىنويسد :\r\nيمنى ها به وجود ضحاك افتخار مىكنند و بر آن عقيده اند كه او از قبيلهء ازد بوده است . در اسلام نيز نام ضحاك را شعرا به عزت و افتخار برده اند و ابو نواس حسن ابن هانى ، كه خود آزاد كرده بنى حكم فرزند سعد قحطانى است . در قصيده اى به وجود ضحاك افتخار كرده ، و طى آن تمام افراد قبايل نزار را به باد دشنام و ناسزا گرفته است .\r\nاين قصيده ، همان قصيده اى است كه هرون الرشيد خليفهء عباسى نزارى را بر آن داشت تا به پاس چنين جسارت هايى گوينده آن يعنى ابو نواس را مدت ها به زندان اندازد ، و حتى مىگويند كه او را بر سر اين قصيده حد زده است .\r\nبارى ، ابو نواس در ضمن اين قصيده انتساب به يمن و قحطان افتخار كرده ، نام ضحاك را به بزرگوارى ياد كرده و در ضمن آن مىگويد :\r\n« ماييم صاحبان كاخ هاى ناعط ، و از آن ماست شهر زيباى صنعاء كه مشك در محراب هاى آن جارى است . و ضحاك كه جنيان و مرغان هوا را مىپرستيدند از ما است . برخيز و فرزندان نزار را به باد دشنام گير و هجو كن و پوست از ايشان بدر ، و پرده از روى عيب هاى آنان برگير . . . . »\r\nگروهى از نزاريان در مقام دادن پاسخ به اين قصيدهء ابو نواس بر مىآيند . از آن جمله مردى از بنى ربيعه از قبيلهء نزار است كه به ذكر مناقب و مفاخر نزار مىپردازد ، و يمن و يمنى ها را به باد تمسخر و ناسزا مىگيرد و به برشمردن عيب ها و زشتى هاى ايشان اقدام مىكند و در ضمن آن مىگويد :\r\n« معد و نزار را ستايش كن ، و به پايگاه بلندى كه دارند بر مردم افتخار كن . پردهء حرمت يمنى ها را بدر ، و از فرزندان قحطان به هيچ روى باك نداشته باش . . . . »\r\n\r\nجنگ هاى خونينى كه تعصبات قبيله اى بار آورده است\r\nاز تعصبات قبيله اى تنها به سرودن اشعار ، و بيان افتخارات و برشمردن قهرمانى ها و خود ستايى ها و از اين قبيل محدود نمىگرديد ، بلكه همچنان كه صفحات سياه شده\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nتاريخ مبين آن است ، كه گاه جنگ هاى خونين و چندش آورى را باعث گرديده است .\r\nاين تعصبات ، در آخر دورهء بنى اميه به اوج شدت خود رسيد و سر انجام آن دولت را از پاى در آورد و عامل انقراضش گرديد .\r\nمسعودى نيز در التنبيه و الاشراف مىنويسد : ( 6 )\r\nچون دورهء خلافت به وليد بن يزيد « 1 » رسيد ، افراد قبيلهء نزار را به دستگاه خلافت نزديك و آن را گرامى داشت و منصت و دستگاه بخشيد ، و يمنى ها را از دستگاه خلافت دور كرد و مورد بى مهرى خود قرار داد و بزرگانشان را سبك و خوار شمرد . از جمله بزرگان يمنى ها كه مورد بى مهرى وى واقع شد . خالد قسرى « 2 » رييس و بزرگ خاندان يمنى ها بود ، كه زمانى پيش از روى كار آمدن وليد استان دار عراق بود . وليد كار خالد را در عهدهء يوسف بن عمر ثقفى « 3 » كه فرمان دار عراق بود گذاشت ، يوسف خالد را دستگير كرد و به كوفه برد و مورد شكنجه و عذاب خود قرار داد و عاقبت او را كشت .\r\nوليد پس از اين واقعه و دستگيرى خالد قصيده اى ساخت و در ضمن آن يمنى ها را به باد دشنام و سرزنش گرفت و به برشمردن افتخارات نزار پرداخت و در آن از خالد قسرى كه به اسارت در چنگ نزاريان گرفتار آمده بود و اين خود نيز افتخارى محسوب مىگرديد . اشاره كرده است و ضمن آن مىگويد :\r\n\r\n\r\n","description":"","footnote":"\r\n( 1 ) . وليد نوادهء عبد الملك مروان ، مادرش ام محمد ، برادر زاده حجاج معروف است . وليد روزى كه هشام از دنيا رفت به خلافت نشست در روز چهار شنبه 6 ربيع الاول 125 ه - و روز پنچ شنبه 2 روز باقى مانده از جمادى الثانية 126 كشته شد . به جمهره انساب العرب ص 84 و مروج الذهب مراجعه فرماييد .\r\n( 2 ) . خالد قسرى استان دار عراق و فارس و اهواز و كرمانشاهان بوده است به التنبيه و الاشراف مسعودى ص 280 مراجعه فرماييد .\r\n( 3 ) . يوسف فرزند عمر در زمان هشام حكومت بر يمن را داشت و سپس حكومت عراق در عهدهء او قرار گرفت و وليد هم او را بدين سمت ابقاء كرد . يوسف به همراه فرزندان وليد كشته شد . به وفيات الاعيان ابن خلكان ، ج 6 ، ص 68 - 110 مراجعه فرماييد .\r\n","page_name":" 84 ","page_number":84},
  {"content":"\r\n\r\n« ما سلطنت و حكومت خود را به پشت گرمى نزاريان محكم ساختيم ، و به اين وسيله روى گردانان از خود را ادب كرديم . اين خالد است كه به دست ما گرفتار و اسير است ، و اگر يمنى ها مرد بودند از او به دفاع برخاستند . ما چترى از پستى و خوارى و بر سر آقا و رييسشان گسترديم . « 1 » اگر يمنى ها از قبايل به عزت و اقتدارى بودند ، به اين زودى كارهاى نيك خالد از بين نمىرفت . رييس خود را اسير و برهنه رها نمىكردند ، كه همراه ما با غل و زنجير حركت كند . يمنى ها هميشه بردگان ما بودند ، كه هميشه ايشان را به خوارى و مذلت مىكشانديم . » ( 7 )\r\nمسعودى مىنويسد : از وليد كارهاى زشت و زننده اى سر زد كه موجب بيمارى مردم از او گرديد . و از همين موقعيت بود كه يزيد بن وليد پسر عمويش سخت استفاده كرد و مردم را عليه وليد بر انگيخت و موجب قيام آنها شد .\r\nدر قيام و كودتاى يزيد عليه پسر عمويش وليد ، يمنى ها با تمام قوا يزيد را تأييد كرده ره ياريش شتافتند و با او به خلافت بيعت كردند . « 2 » در اين كودتا ، نه تنها خود وليد كشته شد ، بلكه دو فرزندش كه ولايت عهدى او را داشتند به نام هاى حكم و عثمان نيز كشته شدند . همچنين يكى از طرف داران پر و پا قرص ايشان يعنى يوسف بن عمر كه همگى آنها در دمشق به قتل رسيدند .\r\nاصبغ بن ذوالة الكلبى يمانى « 3 » با اشارهء به اين پيش آمد گفته است :\r\n\r\n\r\n","description":"","footnote":"\r\n( 1 ) . از اين به بعد تا آخر شعر بنا به روايت طبرى است ، در ضمن طبرى مدعى است كه اين شعر را يكى از شعراى يمنى و از زبان وليد ساخته تا موجب قيام يمنى ها شود . و ابن اثير نيز اين نظر طبرى را قبول دارد به طبرى ، ج 2 ، ص 1781 ، و اين كثير ، ج 5 ، ص 104 مراجعه فرماييد .\r\n( 2 ) . يزيد در شب جمعه 7 روز باقى مانده از جمادى الثانية 126 ه - به خلافت نشست و روز يك شنبه اول ذى الحجه 126 ه - از دنيا رفته است . مدت خلافت يزيد 5 ماه و دو روز بوده است . مروج الذهب ، ج 3 ، ص 152 .\r\n( 3 ) . اصبغ خود از اشخاصى بوده است كه در آن قيام ها مستقيماً شركت نموده - طبرى ، ج 2 ، ص 1595 - 1902 .\r\n","page_name":" 85 ","page_number":85},
  {"content":"\r\n\r\n« چه كسى خبر مىدهد قبايل نزار ، بزرگان و سران بنى اميه و بنى هاشم را كه ما وليد خليفه را به قصاص خالد قسرى كشتيم ، و دو فرزند و جانشين او را همچنين بردگان بى ارزش به درهمى چند فروختيم ! »\r\nو خلف برزند خليفهء بجلى يمانى نيز چنين سروده است :\r\n« ما وليد خليفه را به قصاص خلد به روى افكنديم و دماغش به خاك ماليده شد اما نه به عنوان سجده در پيشگاه خدا . اى افراد قبيلهء نزار و معد « به خوارى و سر شكستگى و پستى خود اعتراف كنيد كه ما امير المؤمنين را به قصاص خالد كشتيم . . . »\r\nمسعودى در مروج الذهب همچنين مىنويسد : ( 8 )\r\nكميت « 1 » شاعر قصيده اى سروده و در آن از مناقب و خوبى ها و افتخارات مضر و ربيعه ، و اياد ، و انمار فرزندان نزار سخن بسيار گفته ، و با زيبا ترين بيانى آن را شرح داده و چنين نموده كه اينان از خيلى جهات بر قحطانى ها و يمنى ها برترى و رجحان دارند . و در ضمن آن به يمانى ها سخت تاخته و آنان را دشنام و ناسزا گفته است .\r\nآن قصيده موجب آن شد كه آتش خشم و دشمنى بين دو قبيله زبانه كشد . در قسمت هايى از آن قصيده كه در زير آمده است ، كميت به طور صريح يا كنايه به داستان حبشه و تسلط آنها بر يمن سخن گفته است :\r\n« ماه آسمان ، و هر ستاره كه در آسمان است از آن ماست ، نقاط روشنى كه دست ها به سوى آنها اشاره مىكنند . خداوند از همان روز كه نزار را نام نهاد ، و در مكه ساكنشان كرد . افتخارات را تنها نصيب ما ساخت ، روى هر چيز از آن ماست ، و پشت آن از آن ديگران . بيگانگان قوى هيكل هرگز دختران نزارى را به كابين خود نگرفته اند . و چون خرانى كه بر ماديان مىكشند ، هرگز دختران نزارى با مردان سرخ\r\n\r\n\r\n","description":"","footnote":"\r\n( 1 ) . كميت بن يزيد اسدى از مضر است كه در زمان بنى اميه مىزيسته و خلافت عباسيان را درك نكرده است و به علت تعصب قبيله اى هرگز هجو يمنى ها دمى نياسوده . صاحب اغانى در مورد قصيدهء فوق مىنويسد : آن 300 بيت است كه هيچ يك از تيره هاى يمن را از هجو خود بى نصيب نگذاشته - اغانى ، ج 16 ، ص 242 و 256 .\r\n","page_name":" 86 ","page_number":86},
  {"content":"\r\n\r\nپوست و سياه پوست هم بستر نشدند . »\r\nمسعودى مىنويسد :\r\nدعبل « 1 » فرزند على خزاعى طى قصيده اى طولانى به كميت پاسخ داده و در ضمن آن از مناقب و فضايل يمنى ها داد سخن داده و از پادشاهان و امراى ايشان به نيكى ياد كرده و افتخاراتشان بر شمرده آشكارا و به طور كنايه بر كميت و نزاريان زخم زبان ها زده است از جمله مىگويد :\r\n« زنده باد بزرگان قبيلهء ما و زنده باد شهرهاى ما . اگر يهوديان از شما هستند و يا به عجم بر ما افتخار مىكنيد ، فراموش نكنيد كه يهوديان را خداوند به صورت بوزينه و خوك مسخ كرده و اين مسخ شدگان در سرزمين ايله و خليج و درياى سرخ آثارشان باقى است . كميت در شعرى كه سروده است خونى را از ما طلب كار نبود ، ولى چون پيامبر خدا را يارى كرده ايم ما را هجو كرده و ناسزا گفته است . قبيلهء نزار مىدادند كه قبيلهء ما انصار به يارى پيامبر خدا فخر و مباهات مىكنند . »\r\nسخن كميت شاعر در ميان يمنى ها و نزارى ها انتشارى تمام يافت و هر قبيله افتخارات خود را به رخ قبيلهء ديگر كشيد و بزرگى ها و بزرگوارى هاى خود را بر مىشمرد ، به اين ترتيب در مردم دو دستگى ايجاد شد و تعصبات قبيله اى به اوج شدت خود رسيد حتى شهرى و دهاتى نيز از آن بر كنار ماند و تا به آنجا ادامه يافت كه مروان آخرين خليفهء اموى با بر كشيدن قبيلهء خود نزار ، و راندن يمنى ها پايهء سلطنت خود را متزلزل ساخت ، و نتيجه اين شد كه در چنان موقعيتى يمنى ها دعوت عباسيان را پذيرا شده به يارى آنان برخاستند و خلافت بنى اميه بر افتاد و عباسيان به جاى آنها نشستند . همين تعصب قبيله اى بود كه معن بن زائده « 2 » را بر آن داشت تا به جانب دارى\r\n\r\n\r\n","description":"","footnote":"\r\n( 1 ) . در مورد دعبل خزاعى و تعصبش به اغانى ، ج 20 ، ص 68 - 145 نراجعه فرماييد .\r\n( 2 ) . معن بن زائده شيبانى از طرف امويان و عباسيان حكومت يافت ، و در آخر خوارج در سگستان در سال 151 يا 158 ، 52 او را كشتند - وفيات الاعيان ، ج 4 ، ص 332 .\r\n","page_name":" 87 ","page_number":87},
  {"content":"\r\n\r\nاز اقوامش ربيعه و نزار مردم يمن را به خاك و خون بكشد و بر اثر آن پيمانى كه « 1 » خيلى سال هاى پيش به عنوان همبستگى بين ربيعه و يمن بسته شده بود شكسته شود و نيز همين آتش تعصبات قبيله اى بود كه باعث گرديد تا عقبة بن سالم عكس العمل شديدى در بحرين و عمّان از خود نشان داده افراد قبيلهء عبد القيس ، و قبايل ديگر را از ربيعه ، به تلافى اقدامات معن بن زائده قتل عام كند .\r\nهمهء اين ها ، و به جز اين ها از آن چه گفته شد و يا ناگفته باقى ماند از حوادث و اتفاقات خون بارى كه بين دو قبيلهء نزار و قحطان وقوع يافته ، همگى ناشى از تعصبات شديد قبيله اى بوده است و سيف به تمام وجودش آن را درك كرده و به سهم خود در مقام ابراز آن بر آمده است .\r\nاز حوادثى كه بر شمرديم معلوم مىشود كه آن جنگ هاى خونين همه ناشى از سخنان ، شعرها ، و قصايدى بوده است سرشار از طعنه ها ، دشنام ها ، و نسبت هاى نا روا و ناسزاهاى قبيله اى به قبيلهء ديگر ، به رخ كشيدن افتخارات خود ، كه مىتوان عامل اساسى را در تمام اين موارد در يك كلمه فخر فروشى قبيله اى خلاصه كرد .\r\n\r\nاثر تعصب در حديث سازى\r\nاگر كسى به دواوين شعر و ادب مراجعه كند ، از اين قبيل ابراز احساسات ، و نشان دادن تعصبات قبيله اى فراوان خواهد يافت . اين خود برتر بينى و تفاخر دو قبيلهء نزار و قحطان بر يك ديگر در حد بازگو كردن و برشمردن افتخارات واقعى ، و يا ننگ ها و رسوايى هاى حقيقى توقف نكرده است بلكه تعصب ، ديده واقع بينى و حقيقت نگرى متعصبين به دو قبيله را چنان كور ساخته كه بعضى از آنها را وادار نموده\r\n\r\n\r\n","description":"","footnote":"\r\n( 1 ) . سيد رضى در نهج البلاغه از ابن كلبى روايت مىكند كه امير المؤمنين على عليه السلام بين ربيعه و به من نامه اى نوشت كه چنين آغاز مىشد : اين مقرراتى است كه اهالى يمن از شهر نشين و باديه نشين ، و ربيعه از شهر نشين و باديه نشين . . . به نهج البلاغه ، ج 3 ، رساله 74 ، ص 148 ، چاپ مصر مراجعه فرماييد .\r\n","page_name":" 88 ","page_number":88},
  {"content":"\r\n\r\nتا به سوى قبيلهء خويش داستان ها و افسانه هاى تاريخى بسازد ، و حتى احاديث دينى و روايت هاى اسلامى جعل نمايد . و گاهى آن افسانه ها را با سخنان و اشعار حماسى بياميزد و به چشم قبيلهء دشمن بكشد .\r\nاز ميان آن همه افسانه سازان و داستان سرايان و دروغ پردازان در فخر و مباهات قبيله اى و خيال پردازان پر تعصب ، هيچ كدام به پاى سيف بن عمر تيمى كوفى نمىرسد ، در فصل آينده افسانه ها و حديث هاى ساختهء او و اثر آن را بر اسلام بررسى مىنماييم .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\n\r\nسيف بن عمر قهرمان حديث سازى\r\nلم يبلغ احد شأو سيف بن عمر فى وضع الحديث\r\nهيچ كس در حديث سازى به پاى سيف بن عمر نمىرسد .\r\n( مؤلف )\r\n\r\nكتاب هاى سيف\r\nسيف دو كتاب به نام هاى « فتوح » و « جمل » نگاشته كه سراسر شامل خرافات و تحريفات و افسانه ها است ؛ و با اين حال مطالب آنها در معتبر ترين كنب تاريخ اسلام به عنوان قاطع ترين و حقيقى ترين مدارك تاريخ اسلامى انتشار يافته و تا به امروز نيز مورد استفاده است .\r\nسيف در اين دو كتاب گروهى از شاعران و حماسه سرايان را آفريده است كه همهء آنها يك صدا از افتخارات و بزرگى ها و بزرگوارى هاى قبايل مضر به طور عموم ، و قبيلهء تميم به طور خصوص ، و بيش از مناقب و فضايل تيرهء عمرو كه فاميل و خويشاوندان شخص سيف بودن اند دم مىزنند .\r\nهمچنين براى ارائهء برترى مقام قبيلهء خود عده اى چشم گير به عنوان صحابهء رسول خدا خلق كرده كه همهء آنها از قبيلهء تميم برخاسته مقام و منزلتى خاص و در خور تقدس دارند و سبقتى در پذيرش اسلام !\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nو نيز عده اى فرماندهان سپاه از قبيلهء تميم آفريده است كه نبردهاى خيالى سيف را رهبرى مىكنند ، و راويانى را خلف كرده است و افسانه ها و قهرمانى هاى دلاوران خيالى تميم را از زبان آن راويان روايت مىكنند .\r\nو بالاخره براى قهرمانان و جنگ آوران قبيلهء تميم كه همگى آنها مخلوق تخيلاتش مىباشند در كتاب فتوح و جمل خود ، از پهلوانى هاى آنان قصه ها پرداخته ، و افسانه ها ساخته و هر يك را بر ديگرى ناظر و مؤيد گردانيده است .\r\nسيف در داستان هايش از جنگ هايى نام مىبرد كه هرگز اتفاق نيفتاده و پهنهء كارزارهايى را به اسم مىخواند كه وجود خارجى نداشته ، شهرها و قصبات و اماكنى را نام مىبرد كه بر پهنهء زمين چنان جاهايى وجود خارجى نداشته ، و هنوز هم ندارد .\r\nسيف براى نشان دادن قدرت ابتكار نبرد ، شجاعت و دليرى ، كاردانى و رزمندگى قهرمانان افسانه اى تميميش ، ارقام و اعدادى را از كشته هاى دشمن به دست مىدهد كه دهشت آور است به خصوص وقتى كه دم از هزاران هزار كشته مىزند ، و يا آسياب ها را براى سه شبانه روز از خون دشمن و تنها در يك نبرد به گردش در مىآورد ! در حالى كه تمام صفحات آن ناحيه كه جنگ در آن واقع شده ، در آن روزگار به روى هم آن مقدار جان دار وجود نداشته تا چه رسد به انسان ، تا كشته شوند و يا به اسارت گرفته شده باشند ! و سيف به عنوان تأييد افسانه هايش و وجود چنين جنگ هاى خونين خيالى ، بر زبان قهرمانان قصايد و اشعار حماسى از فخر فروشى و خود برتر بينى قبايل مضر ، به ويژه تميم ، و كوبيدن و بى مقدار نشان دادن دشمنان خود سروده و به مناسبت آورده است .\r\nعلاوه بر همهء اين ها ، سيف بن عمر تيمى ، فرمان ها ، و نامه ها جعل كرده و ساخته كه از جانب خلفاى وقت به نام آن قهرمانان خيالى صادر شده ، و يا پست ها و سمت هايى كه به ايشان تفويض گرديده است ، همچنين پيمان نامه هاى نظامى كه آن قهرمانان با مردم شهرها و مرزها بسته و امان نامه ها كه صادر نموده اند در صورتى كه در يافتيم چنان فتحى در اص صورت نگرفته و چنان اشخاصى هرگز وجود نداشته اند تا\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nعهد نامه و امان نامه و پيمان نامه اى نوشته شود .\r\nكوتاه سخن اين كه سيف اين نابغه دروغ پرداز پر تعصب با افسانه سازى هايش و داستان پردازى هايش و خلق آن همه اصحاب ، و راويان ، و آن همه قصايد و اشعار حماسى توانسته است منشور بلند بالايى از مفاخر و فضايل و بزرگى هاى قبيلهء مضر به خصوص قبيلهء تميم ، و بالاخص تيرهء خود ، بنى عمرو تهيه كند و به دست تاريخ بسپارد تا بيش از هزار سال هنوز به عنوان سندى حقيقى ، و قاطع و معتبر ، و گوياى وقايع حساس ترين سال هاى تاريخ اسلام باشد .\r\nتوجه به اين اشعار كه روشنگر مطالب فوق و نمايان گر مقاصد سيف است خالى از فايده نيست .\r\nسيف از زبان قعقاع بن عمرو تيمى ، يكى از قهرمانان افسانه اى چنين مىسرايد : ( 9 )\r\n« من از پدران خود كارهاى نيك و بزرگشان را كه به وسعت درياهاست به ارث برده ام . هر يك از آنها نيز بزرگوارى را از پدران خود به ميراث برده اند ، آنها پايه هاى مجد و افتخارات خود را بر پايهء مجد و افتخارات پدرانشان نهاده اند ، و من چنان افتخاراتى را از بين نخواهم برد ، و فرزندان من نيز اگر بمانند ، خود بنيان گذران افتخارانند . روى اين اصل هميشه فرماندهان نبردها از ما بوده كه چون پادشاه خود را به قلب دشمن مىزنند ، و در پشت سرشان سپاهى لشكر شكن قرار دارد . ما ، در آن هنگام كه رزمندگان از بيم و هراس از جنگ باز مىايستد ، قهرمانان پهنهء كارزار هستيم . »\r\nو نيز سيف به زبان ابى مقزر اسود تميمى چنين سروده است :\r\n« ما خاندان بنى عمرو ، درگاه كارزار نيزه افكن ، و به گاه اطعام مهمان نوازيم »\r\nو به ابو مجيد ، نافع بن اسود تيمى چنين نسبت داده :\r\n« در آن موقع كه يزدگرد فرار كرد ، در حقيقت ما با سلاح وحشت و هراس او را از پاى در آورديم » و نيز گفته :\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n« اگر از خاندان من بپرسى « اسيد » است كه كان بزرگى و بزرگوارى است . »\r\nو از زبان ربيع بن مطر تميمى گفته :\r\n« منادى فرمانده كل قواى اسلام سعد وقاص « 1 » با آهنگى خوش و طرب انگيز ندا در داد كه : در حقيقت تنها افراد قبيلهء تميم تنها با شاعران عجم هم طراز مىباشند . »\r\nسيف بن عمر تميمى ، تنها به خلق قهرمانان و پهلوانان افسانه اى از نوع بشر براى انتشار مفاخر و عظمت تميم بسنده نكرده است ، بلكه از جنيان نيز در تبليغ اين افتخارات كمك گرفته و طى افسانه اى مدعى شده است كه اجنه امواج صوتى را به كار گرفته و اشعارى در مفاخر تميم سروده و به گوش همهء عرب زبانان رسانيده است . طبرى اين موضوع را از قول سيف در تاريخش چنين روايت مىكند : ( 10 )\r\nچون نبرد قادسيه پايان يافت ، جنيان اخبار آن را پخش كردند و از اوضاع آن مردم را آگاه ساختند ، و در خبر گزارى از آدميان پيشى گرفتند . . . . تا آنجا كه ميگويد : اهل يمامه صدايى غيبى شنيدند كه در فضا و در حالى كه از بالاى سر آنها مىگذشت چنين مىخواند :\r\n« ديديم كه سپاه را بيشتر افراد قبيلهء تميم تشكيل مىدادند كه در ميدان نبرد از همه شكيبا تر بودند . لشكر فزون از شمار تميم به انبوهى از سپاه دشمن حمله برد و گرد و خاك به هوا بر افشند . به دريايى از سپاه ايران كه چون شيران بيشه شجاعت و همچون كوه ها استوار و پا بر جا بودند حمله بردند . ايرانيان در قادسيه ، و در آن سرزمين پهناور روزگارى سخت مىگذرانيدند و سر انجام مجد و افتخارات خود را\r\n\r\n\r\n","description":"","footnote":"\r\n( 1 ) . سعد فرزند ابى وقاص فرنانده كل قوا در نبرد قادسيه بوده است . سعد در سال 54 يا 55 در مدينه بدرود حيات گفته است . اسد الغابه ، ج 2 ، ص 290 - 293 .\r\n","page_name":" 93 ","page_number":93},
  {"content":"\r\n\r\nبه تميم وا گذاشتند . گه آن گاه كه رويا روى تميم قرار گرفتند دست ها و پاهايش بود كه از مچ و ساق به ضرب شمشير آنها بريده مىشد . »\r\nاين آواز به همين ترتيب در سر تا سر شبه جزيرة العرب به گوش برخى رسيده است !\r\nاين فرماندهان پيروزمند از پهلوانان افسانه اى سيف ناگزيرند تا اطرافيانى و سپاهى در ميدان هاى رزمى افسانه اى سيف داشته باشند . سيف از قبايل غير مضرر حواشى و اطرافيانى براى آنها خيال كرده ، و ايشان را نيز به سهم خود در چنان نبردهاى خيالى وظيفه يا وظايفى پست تر به عهده گذاشته تا داستان ها و افسانه هايش از هر حيث جامع الاطراف باشد و در مقابل آنان قهرمانى هاى قبايل مضر و نزار و تميم چشم گير افتد . به اين ترتيب سيف در تاريخ اسلام عدهء بسيار زيادى از صحابى و تابعى و راويان و ديگر طبقات خلق كرده است كه هيچ كدام آنها وجود خارجى ندارند ، و همهء آنها ساخته و پرداخته دست تخيلات سيف و مخلوق ذهن افسانه پرداز او است و داستان ها و اشعارش و هر چه كه به ايشان نسبت مىدهد همه از مغز خيال پرداز سيف ونديق است .\r\n\r\nتحريفات سيف\r\nسيف علاوه بر خلق قهرمانان و ساختن افسانه ها براى فرو نشانيدن آتش عقدهء خود دست به كار تحريف وقايع حقيقى تاريخ اسلام زده است ، به اين معنى كه وقايع را به غير اشخاصى كه آن را ايفا كرده اند نسبت داده است از جمله مواردزير را مىتوان نام برد :\r\nيكم - پيروزى هاى جنگى و حقيقى را كه وسيلهء افرادى به غير از قبيلهء مضر به دست آمده است . سيف با تر دستى خاص خود ، آن پيروزى را به فرماندهى يكى ار افراد حقيقى قبيلهء مضر نشان داده و يا اين كه فرماندهى آن سپاه را در عهدهء يكى از قهرمانان افسانه اى و خيالى قبيلهء مضر نهاده است . تا بدان وسيله آن فتح و پيروزى را به حساب قبيلهء مضر گذاشته باشد .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nدوم - اگر عملى تاريخى و در خور شماتت و سرزنش از فرد يا افراد مضرى واقعاً سر زده باشد ، سيف به فرمان تعصب قومى ، همان كار را به شخصى غير مضرى نسبت مىدهد ، و به اين وسيله دامن آن مضرى را از آلودكى به چنان كار زشت و ننگينى پاك مىسازد . حالا خواه اين فرد غير مضرى وجود خارجى داشته باشد يا از همان دسته اشخاصى باشد كه خودش در آفرينش آنها مستقيماً دست داشته است .\r\nسوم - اما وقتى كه واقعه و يا حادثه اى مورد ايراد و سرزنش بين سران قبيلهء مضر صورت گرفته باشد ، و هر دو طرف مضرى باشند ، سيف به حكم وظيفه اى كه بر عهده دارد ، با تحريف در اخبار ، و خلق افسانه و يا به هر صورت كه شده باشد به معالجهء آن اتفاق نا گوار كه باعث سر شكستگى قبيلهء مضر است بر مىخيزد . نمونهء چنان اتفاق مورد شماتتى را مىتوان در قيام و دشمنى عايشه و طلحه و زبير عليه خليفهء سوم عثمان بن عفان كه محاصره كردن خانهء او وسيله آنها و هوا دارانشان ، كه بالاخره به كشتن وى منجر شد سراغ گرفت ؛ و يا در قيام همان سه تن سران قبيلهء مضر ، عايشه و طلحه و زبير ، عليه امير المؤمنين على خليفهء مسلمين كه او نيز مضرى اشت كه به جنگ جمل منتهى گرديد ، دريافت كرد . سيف براى اين كه دامان همهء اين سران مضرى را از آلودگى چنان رسوايى و بد نامى پاك سازد با مهارت و زرنگى خاص ، با طرح يك افسانه ، افسانهء شگفت انگيز عبد الله بن سبأ ، حقايق مسلم تاريخى را قلب كرده دامان مضريان را پاك ساخته به جاى همهء آنها تنها يك اسم ، و فقط يك اسم « عبد الله سبأ » را متهم و محكوم و به جاى آنها مىنشاند .\r\nسيف افسانهء شگفت انگيز عبد الله بن سبأ را طرح مىريزد ، و قهرمان آن افسانه را كه حتماً شخص غير مضرى است ، ابن سبأ مىنامد و چنين خيال مىكند كه ابن سبأ از صنعاء يمن بر خاسته در ميان شهرهاى بزرگ و مختلف اسلام گرديده و مردم را بر انگيخته و فتنه و آشوب بر پا ساخته و پيروانى از يمانى ها فراهم كرده و سرانجام دست به كار فتنه و آشوب هاى زمان عثمان و جنگ جمل با على گرديده است . بنا بر اين آتش اين همه فتنه ها و جنگ ها و آشوب ها را عبد الله و ساير پيروانش كه همه و\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nهمه يمانى هستند بر افروخته هند نه مضريان !\r\nسيف چنين افسانهء عجيبى را مىسازد و در كتاب وزين و معتبر خود مىنويسد و تمام آن قضايا و بد بختى هاى ناشى از آنها را بر دوش عبد الله سبأ و اطرافيانش كه همگى ساخته و پرداخته دست تخيلاتش بوده اند و آنها را سبائيان مىنامد ميگذارد ، و دامان سر دم داران مضر را كه گردانندگان اصلى و حقيقى چنان وقايعى بوده اند از آلودگى به هر گونه تهمت و اتهامى پاك مىسازد ، و بالاخره خود را از اين غم بزرگ كه مايهء سر شكستگى قبايل مضر مىباشد مىرهاند .\r\nسيف عبد الله را مىآفريند ، و او را فرزند سبأ م گويد و به سبائيان نسبت مىدهد تا يمنى بودن او كاملًا محرز شود و قحطانى بودنش جاى هيچ گونه شك و شبهه نباشد . آخر مگر نه سبأ فرزند يشجب بن يعرب فرزند قحطان نياى بزرگ تمامى قحطانيان است ، و تمام قبايل يمن به سبأ مىرسند ؟ بنا بر اين اگر بگويند فلانى سبائى و يا قحطانى است ، او را به شخصى نسبت داده اند كه يمنى است كما اين كه اگر همان شخص را يمانى بگويند به محلى نسبت داده اند كه زادگاه اولاد سبأ و قحطان است ، با توجه به اين توضيح ، سيف بن عمر هوا داران و پيروان عبد الله را نيز سبائيان مىنامد تا چنين نموده باشد كه عموم پيروان عبد الله ، يمانى بوده اند و براى هيچ كس جاى شبهه اى باقى نماند كه افراد قبايل سبأ يمانى قحطانى همگى در بد جنسى و آشوب طلبى و فتنه انگيزى تالى يك ديگرند و نمونه ندارند . ملاحظه مىكنيد كه سيف با يك تير به جاى دو نشان ، چند نشان را زده است ؟ به حكم زندقه اى كه داشته است اسلام را افسانه اى و تاريخش را قصه و داستانى به حساب آورده . و حقايق را تحريف كرده و واقعيات را در پشت پرده اى از اوهام و خرافات پنهان داشته و بدين وسيله غرض ورزان قوم را خشنود ساخته ، و به حكم تعصب قبيله اى دامان شمال نشينان شبه جزيره و قبايل مضر را از لوث هر گونه پليدى ، پاك جلوه داده و تا توانسته است قدر و منزلت يمانى ها را پايين و پايين تر آورده به حدى كه تا دنيا دنيا است آنان كه به دنبال وقايع تاريخى مىگردند زبان به لعن و نفرين سبائيان قحطانى يمانى بگشايند . خلاصه اين كه سيف رومانى\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nنوشته و با استفاده از رويدادهاى تاريخى ، قهرمانان خيالى خود را در آن جا زده است .\r\nسيف عبد الله را مىآفريند ، و او را سبائى ، صنعائى ، يمانى مىنامد و به او نسبت مىدهد كه : عبد الله در تمام شهرهاى و پايتخت هاى اسلامى چون شام ، مصر ، كوفه ، بصره و غيره گرديد و در همه جا مردم را به قيام و آشوب عليه فرمان دارانشان برانگيخت و در آخر با پيروانش از سبائيان به مدينه آمد و خليفه عثمان را در خانه اش به محاصره گرفت و سرانجام او را كشت . و پس از چندى در زمان حكومت على بن ابيطالب ، در جنگ جمل با سر و كله عبد الله و ياران سبائيش پيدا مىشود و جنگى كه مىرفت تا به حسن درايت و تدبير و نفوذ كلمهء فردى از افراد سرشناس و معروف مضر به صلح و آشتى گرايد ، از نو بنا به توطعهء قبلى سبائيان و دخالت مستقيم آنان به نبردى خونين تبديل شد بدون اين كه سران مضر چون على و عايشه و طلحه و زبير از آن جنگ راضى باشند يا اطلاعى داشته باشند ! !\r\nسيف ، افسانهء عبد الله بن سبأ را از اين روى طرح ريزى كرده است تا همهء آن پيش آمدها و اعمال خشونت ها ، و خون ريزى ها ، و اختلافات و برادر كشى ها كه همه از مضريان بوده و اغراض آنها موجب وقوع چنين حوادثى گرديده بود ، همه را بر دوش يمنى ها بار كرده باشد . اما حضرات بزرگان و سران قوم و سردم داران قبيلهء مضر ، چون ام المؤمنين عايشه ، و طلحه و زبير ، و معاويه ، و مروان و ده ها نفر ديگر ، خير ، دامان يكايك ايشان از اين اتهامات پاك و منزّه است ، و گويى هيچ يك آنها مرتكب كوچك ترين لغزش و خطايى حتى در سراسر حيات و زندگى خود نشده اند تا چه رسد به چنان وقايعى ؟ دامان آنها از اين اتهامات آن چنان پاك است ، كه گرگ از خورن فرزند يعقوب !\r\nاما اشخاص سر شناس و غير مضرى كه در آن وقايع شركت داشته اند ، امثال عمار ياسر ، و عبد الرحمن عديس ، كه هر دو از اصحاب رسول خدا و قحطانى اند ؛ و يا مالك اشتر كه تابعى و او نيز قحطانى است ، و ديگر قحطانيان ، سيف نه تنها ايشان را از اتهام تبرئه مىكند ، بلكه نسبت دخالت در خراب كارى را به آنها محكم تر ساخته ، آنها را پيروان عبد الله سبأ يهودى ، و آلت فعل و ارادهء او به حساب آورده است . با اين\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nترتيب سيف روى وقايع ناگوار و در خور سرزنشى كه بين سران وبزرگان قبيلهء مضر روى داده است سر پوشى از افسانه مىگذارد .\r\nچهارم - از انواع تحريف هاى سيف در جايى است كه اتفاقى بين يكى از سرشناسان و صاحبان زر و زور مضر ، با يكى از مردم سادهء همان قبيله صورت گرفته باشد ، سيف فرد مضرى عادى را فداى مجد و عظمت قبيله مىكند و او را زير پا مىگذارد . مجد و عظمت و افتخار قبيله اى كه سيف براى حفظ آن به جان مىكوشد نخست حفظ مقام سلسلهء حكام و صاحبان قدرت منسوب به قبيلهء مضر مىباشد ، و در درجهء دوم قهرمانان ، و چابك سواران مضرى و فرمان دهان سپاه پيروزمند آنها است كه سيف در راه حفظ افتخارات و دفاع از حرمت آنها از هيچ اقدامى فرو گذار نمىكند . نمونهء اين قسمت را مىتوان در داستان خالد بن سعيد اموى ( فردى عادى از مضر ) و ابو بكر فرزند ابو قحافه خليفهء وقت ( فردى صاحب قدرت و فرمان رواى كل از قبيلهء مضر ) به خوبى احساس كرد .\r\nخالد مضرى ، چون به مخالفت با بيعت ابو بكر خليفهء مضرى قيام كرده و از بيعت با ابو بكر سرپيچى نموده است . سيف او را با تمام وجودش مىكوبد ، و بد نام مىسازد ، اگر چه خالد يكى از سرشناسان قبيلهء مضر مىباشد ، اما در پيش گاه مقام خلافت فردى عادى است . ( 11 )\r\nپنجم - گاهى هم سيف حقايق را بدين گونه تحريف مىكند كه اگر چنان كه اتفاقى بين يك فرد يمانى و يك فرد مضرى واقع شده باشد و سيف آن را به وسيلهء داستان عبد الله بن سبأ علاج نكرده باشد ، براى معالجهء آن داستان ، افسانه اى ديگر مىسازد ، و همچنان كه شيوهء او است به هر ترتيب كه شده باشد قدر و مقام يمنى را در آن داستان پايين مىآورد ، و موقعيت و آقايى آن فرد مضرى را نمايان ساخته بالا مىبرد . نمونهء اين داستان را در موضوع عزل ابو موسى اشعرى يمانى ، وسيلهء عثمان بن عفان خليفهء مضرى مىتوان سراغ گرفت . سيف در آن داستان تا توانسته چيزها ساخته و پرداخته تا از مقام و منزلت ابو موسى يمانى بكاهد و سوابق و خدمات او را در گذشته ناديده بگيرد ، و در مقابل به قدر و منزلت خليفهء مضرى بيفزايد و به دفاع از او برخيزد . ( 12 )\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nكوتاه سخن اين كه ، دست آورد ساخته هاى سيف بن عمر تميمى را مىتوان در موارد زير خلاصه كرد :\r\nيكم - مجموعهء افسانه هايش ، تاريخى سراسر دروغ و افترا براى اسلام تهيه كرده است .\r\nدوم - افرادى سرشناس و معتبر در اسلام آفريده است ، از صحابى و تابعى ، راويان احاديث نبوى ، فرماندهان سپاه ، شعراء و حماسه سرايان كه هيچ كدام آنها را در خارج از افسانه هاى سيف نمىتوان يافت و وجود خارجى نداشته اند .\r\nسوم - افسانه ها و اشخاص و اماكن مخلوق سيف هر يك به شكلى و سببى خاص در مصادر اسلامى راه يافته اند ، و همان ها موجب انحراف تاريخ و حقايق اسلام از مجراى صحيح گرديده اند كه فصل آينده نشان گر اين واقعيت است .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n\r\nفهرست مداركى كه از سيف نقل حديث كرده اند\r\n؟ ؟ ؟\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n؟ ؟ ؟\r\n\r\n","description":"","footnote":"","page_name":" 101 ","page_number":101},
  {"content":"\r\n\r\n؟ ؟ ؟\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n؟ ؟ ؟\r\n\r\n","description":"","footnote":"","page_name":" 103 ","page_number":103},
  {"content":"\r\n\r\n؟ ؟ ؟\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n\r\nعلل انتشار احاديث سيف\r\nوضع سيف قصصاً تساير مصالح السلطة فى كل عصر\r\nسيف افسانه هاى خود را هم گام مصالح صاحبان و قدرت ساخته است .\r\n( مؤلّف )\r\nدر فصل پيش قسمتى از مدارك اسلامى را كه افسانه هاى سيف در آنها راه يافته است نشان داديم ولى بايد توجه داشت كه هدف ما از آوردن نام كتاب هايى كه نفوذ شاخه هاى افسانه هاى سيف بن عمر در آنها به چشم مىخورد ، اين نيست كه نام تمام كتاب ها و رسائلى را كه هر كدام به شكلى از سخنان سيف الهام گرفته اند بياوريم زيرا اين كارى است بس مشكل و تا حدى نا شدنى . و ما آن چه را كه در اين تعداد به قلم آورده ايم قطره اى است از دريا . بلكه هدف اين است كه نمونه اى از وسعت و دامنهء انتشار احاديث و افسانهء سيف را در رشته هاى مختلف مصادر اسلامى كه مايهء شگفتى و اعجاب دانشمندان و اهل تحقيق مىباشد نموده باشيم .\r\nاما عواملى را كه باعث انتشار احاديث و افسانه هاى سيف شده و اعتمادى كه علماء و دانشمندان به او نموده اند ( با توجه به اين كه او را دروغ گو و زنديق مىدانند ؟ ) به شرح زير مىتوان خلاصه كرد :\r\n\r\n","description":"","footnote":"","page_name":" 105 ","page_number":105},
  {"content":"\r\n\r\n\r\n1 - همگام با خود كامگان\r\nنخستين عامل اين كه سيف همواره كوشيده است تا داستان هايش در جهت حفظ مصالح و منافع عاليهء هيئت هاى حاكمهء در هر عصر و زمان باشد . داستان علاء حضرمى در جنگ دارين ، نمونهء بارزى است از توجه خاص سيف در مورد حفظ قدرت و مصالح هيئت حاكمه . اصل قضيه ، صرف نظر از داستان سيف چنين است :\r\nگروهى از جنگ جويان از دست علاء به قلعهء دارين پناهنده مىشوند . آب ، بين او و پناهندگان فاصله انداخته و مانع دسترسى علاء به دارين مىشود . شخصى به نام كراز النكرى ، علاء و سپاهيان او را راهنمايى مىكند و از پاياب عبور مىدهد ، و به اين ترتيب دارين به دست علاء فتح مىشود . ( 1 ) تمام قضيه همين است كه در چند سطر خلاصه شده است .\r\nاما ابو هريره مىآيد و بنا به عادتش با دادن تغييراتى ودستكارى هايى در اصل قضيه آن را چنين نقل مىكند : علاء را ديدم كه در جنگ دارين سواره به آب دريا زد ( يا با چهار هزار نفر به دريا زد ) طورى كه نه سم شترى و نه سم اسبى تر شده باشد ! آن گاه به سوى بحرين پيش تاخت و چون به شوره زار دهناء رسيد علاء خدا را در آن سرزمين بخواند و دعا كرد ، آب در آن سرزمين جوشيدن گرفت و بالا آمد . . . . پس از عزيمت از آنجا ، مردى چيزى از راحله اش را به جاى گذاشته بود ، باز گشت تا آن را بردارد آن را ديد ، ولى آبى نيافت ( 2 ) . . . .\r\nابو هريره بنا به روشى كه دارد ، در داستانى كوتاه چون ساير داستان هايش قصهء علاء را نيز نقل كرده است . و چون با علاقه و رغبت مردم كه تشنهء شنيدن كرامات گذشتگان و نياكان خود هستند موافقت كامل داشت . از قول او نقل ، و به زودى دهان به دهان گرديد . و تا زمان سيف نيز از طرق مختلف از ابو هريره رايج و بر سر زبان ها بود . سيف آن نابقهء افسانه پرداز مىآيد ، جاهاى خالى آن قصه را پر مىكند و بر آن شاخه ها و برگ ها مىبندد و سندى هم براى آن تنظيم مىكند و به طور خلاصه\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nچنين مىگويد :\r\nچون علاء با سپاهيانش به دهناء رسيد ، سرزمينى شن زار كه تپه هاى شنى چون كوه در آن دميده مىشود ، و آبى در آنجا وجود نداشت ، در آن سرزمين تا قلب صحرا پيش مىرود . در چنين موقعيتى تمام شتران آنها با بارهايى كه بر پشت داشته اند مىگريزند . نه شترى برايشان باقى مىماند نه توشه اى و نه آبى . . . . همگى به هلاك خود يقين حاصل مىكنند ، و هر يك به ديگرى وصيت مىنمايد . علاء آنان را به اين غم و تشويش كه آنها را عارض گشته سرزنش و ملامت مىكند ، و وادارشان مىنمايد تا با او دسته جمعى دست به دعا بردارند و دعايى بخوانند ، دعايى كه سيف متن آن را نقل مىكند . انعكاس آفتاب در آبى كه پيش روى آنها و بر اثر دعاى ايشان به ناگهان آشكار مىشود همه را به خود جذب مىكند ! به سوى آن مىروند و از آن مىنوشند و خود را مىشويند ، در همين موقع شترهاى رميده نيز از اطراف آن بيابان به سوى آنها باز مىگردند ! ! شترها را آب مىدهند و به راه مىافتند . چون مسافتى از آن آب گير دور مىشوند ، ابو هريره با يكى از يارانش به طلب ظرفى كه خودش آن را از آب پر كرده و براى وجود نشانه اى كنار آن آب گير گذاشته بود باز مىگردد ؛ ظرف آب را مىبيند ولى اثرى از آن آب گير ديده نمىشود ! ! ؟\r\n\r\nسپاهيان خليفه بر روى آب راه مىروند\r\nبعد از اين ، سيف قسمت هاى ديگرى بر اين قصه مىافزايد و سپس مىگويد : به جانب بحرين روى آوردند و قصد كردند به دارين بروند ، فاصلهء دريا بين آنها تا دارين يك روز و يك شب راه با كشتى بود ، كنار دريا علاء سپاهيان خود را مخاطب ساخته گفت : خداوند آيات خود را در خشكى به شما نشان داد تا به پشتوانهء آن در دريا قوى دل شويد ، به سوى دشمان خود ركاب بكشيد و مردانه از دريا بگذريد : آنها سواره و پياده به دريا زدند سوار بر اسب و شتر و دراز گوش و دعايى خواندند كه سيف آن را نقل مىكند . آنها از آب دريا گذشتند مانند كسى كه قدم بر شن هاى صحرا\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nمى گذارد در حالى كه كمى آب روى آن را گرفته باشد و سم چهار پايان به زحمت تر مىشد . به اين ترتيب به مرتدين ( از دين برگشتگان ) رسيدند و با آنها به جنگ برخاستند و بر آنها پيروز شدند . و سپس به محل اصلى خود مراجعت كردند و از دريا چون نخستين بار گذشتند ، و عفيف بن منذر تميمى كه يكى از پهلوانان افسانه اى سيف است در اين مورد به خصوص شعرى سروده كه سيف آن را نقل مىكند و سپس مىگويد : راهبى كه همراه مسلمانان بود با ديدن اين همه كرامات و خوارق عادات ، و شنيدن دعاى فرشتگان در هوا مسلمان مىشود ! سيف دعاى ملائكه ها را نيز آورده است . سپس مىگويد : علاء نتيجهء اين اردو كشى را به خليفهء اول ابو بكر طى نامه اى گزارش كرد . ابو بكر پس از دريافت نامهء علاء به منبر مىرود و داستان را براى مسلمانان نقل مىكند . سيف از قصهء ابو هريره كه در زمان او دهان به دهان مىگرديد خوشش مىآيد ، و آن را با اضافه كردن عناصرى چند تكميل مىكند و همهء آن را در حالى كه از هر طرف با سند و شاهد و دليل و برهان و دعا محكم شده است و جاى هيچ اما و اگر براى مردم آن زمان نداشته نقل و روايت مىكند . اما از آنجايى كه مايل نبوده است تا كرامتى را به فردى حضرمى كه اهل يمن و از قبيلهء سبأ مىباشد نسبت دهد ، آن كرامت را با آفسانه اى ديگر كه مىپردازد از او سلب مىكند . توجه كنيد او مىنويسد :\r\nعلاء حضرمى با سعد وقاص رقابت و هم چشمى مىكرد و تصادفاً پيشرفت هاى علاء در جنگ هاى رده بيش از سعد روده است ، تا اين كه سعد در نبرد قادسيه در زمان عمر بر ايرانى ها پيروز مىشود و غنايم جنگى خيلى بيشتر از آن چه علاء با خود آورده بود به درگاه خليفه مىفرستد . علاء در صدد بر مىآيد كه در جنگ با ايرانيان خودى بنماياند تا از سعد عقب نماند ، به اين منظور بدون اين كه از مقام خلافت دستورى بگيرد ، از طريق دريا به ايران مىتازد ؛ در حالى كه او نفهميده بود كه اگر خداوند او را در جنگ هاى رده بر سعد وقاص فضل و برترى داده بود به علت اطاعت و فرمانبردارى\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nاو از مقام خلافت و پيروى از دستور صريح خليفه نخستين ابو بكر در جنگ با مرتدين بوده است نه اين كه او را خود فضل و كرامتى است . در صورتى كه عمر خليفهء دوم به خصوص علاء را از حمله به ايران از طريق دريا منع كرده بود . . . . سيف اضافه كرده مىنويسد : وقتى كه علاء از طريق دريا به پارس حمله كرد و دو سپاه روياروى يك ديگر قرار گرفتند ، پارسيان بين او و كشتى هايشان حايل شدند و سپاه مسلمين شكست خورد ، اين شكست نتيجهء نا فرمانى علاء از فرمان خليفه بود . و اگر لطف خدا يارى نمىكرد همهء آنها در آن جنگ كشته شده بودند . لطف خدا به اين صورت تجلى كرد كه خبر اين حملهء بى اجازه به گوش خليفه مىرسد ، و در دل ايشان مىگذرد كه حتماً علاء به علت اين نا فرنانى شكست خواهد خورد ، پس بلافاصله در مقام عزلش و مىآيد ، و ديگرى را به فرماندهى سپاه انتخاب مىكند و افرادكمكى برايش اعزام مىدارد . به اين ترتيب خداوند سپاهيان اسلام را به بركت رأى و بينش خليفه از مهلكهء حتمى نجات مىدهد !\r\nطبق اين داستان كه سيف ساخته ، آن چه را كه ابو هريره از كرامت در جنگ دارين به علاء حضرمى نسبت داده است از آثار اطاعت و فرمان بردارى مطلق او از مقام خلافت بوده و الا ديديم كه همين صحابى بزرگ وار وقتى در مقام تمرد و سرپيچى از مصدر خلافت بر مىآيد چگونه گرفتار بد بختى و درماندگى مىگردد . خدانود آن همه نعمت را به پاس فرمان بردارى از خليفه به علاء و سپاهش مرحمت فرموده ، و بر اثر نا فرمانى آن چنان شكست نصيبش ساخت .\r\nاين داستان و داستان هاى نظير آن را سيف همگام را حفظ مصالج عاليه زمام داران در هر عصر ساخته و پرداخته است . و مىبينيم همين امر به تنهايى بزرگ ترين عامل انتشار افسانه هاى سيف بوده تا جايى كه روايت ها تاريخى صحيح ديگران به دست فراموشى سپرده مىشود .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\n\r\n2 - همگام با آرزوى همگان\r\nدومين عامل انتشار سخنان سيف اين است كه او داستان هايش را مطابق ذائقه مردم ، و علاقهء عوام در قرون و اعصار وضع كرده است . چه مردم عامى كه بنده وار ، سلف صالح خود را مىپرستد ، مشتاقانه در پى شنيدن كرامت هاى آنها هستند ، روايت هاى سيف خواستهء اين دسته از مردم عامى را به نيكوترين هجهى بر آورده كرده است . زيرا در روايت هاى سيف مىبينند كه نواميس طبيعت ، و قوانين ازلى و ابدى آن در مقابل سلف صالح مطيع و فرمان بردار ، و در اختيار و ارادهء آنها مىباشند ، فرشتگان و جنيان همواره يار و پشتيبان آنها بوده ، چشم و گوش به فرمان آنها هشتند ، حيوانات با ايشان سخن مىگويند و فرمان مىبرند ، و بالاخره در جنگ آورى و ميدان كارزار تالى و همانند ندارد و هميشه در نبردها پيروز و سربلند هستند .\r\nاز طرفى دوست داران فرهنگ و ادب ، در خلال روايت هاى سيف ره قصايد شيوا ، سخنورى هاى بى همتا ، و حماسه هاى زيبا ، خودستايى هاى شيرين بر مىخوردند ، و به متون جالب و دل چسب پيمان هاى نظامى ، و قرارداد هاى صلح و آشتى ، فرمان ها و دستور هاى قصيح و بليغ ، و دلنشين و عالى سران ملت ، و هيئت هاى حاكمه وقت اطلاع مىيابند .\r\nهمچنين علاقه مندان به تاريخ ، خبر نگاران نيز به سهم خود بيشتر از هر منبع خبرى ديگر از روايت هاى سيف سود مىبرند . چه تشنگان امور تاريخى به سادگى در مىيابند كه سيف بيش از هر تاريخ نويس ديگر وقايع و اتفاقات را كاملًا شرح داده و جزئيات يك حادثه را از نظر دور نداشته و نوادر تاريخى آورده و از كوچك ترين موضوع نيز صرف نظر نكرده است . زيرا سيف در خبر سازى ماهر ، و در وقايع نگارى و افسانه پردازى استادى متبحر است . براى نمونه ، مگر شما كدام تاريخ نويس دقيق و باريك بينى را - به جز افسانه نويسان - سراغ داريد كه چون سيف بن عمر تميمى توانسته باشد مثلًا حتى تكان دادن دم است فلان سوار كار به هنگام عبور از\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nدجله توضيح دهد ! ؟ « 1 » كوتاه سخن اين كه شيفتگان وقايع تاريخى ، آن چه را كه نزد سيف مىيابند نه تنها نزد هيچ تاريخ نگارى ، و حقيقت نويس ديگرى نخواهد يافت ، بلكه در هيچ طبلهء عطارى سراغ نتوانند گرفت !\r\n\r\n3 - همگام با خواستهء خوش گذرانان\r\nثروتمندان ، و خود كامگان ، و خداوندن زر و زور و بالاخره خوش گذرانان حامعه را از روايت ها ، و داستان ها ، و افسانه هاى سيف بهره اى وافر است . چه سيف اين دسته از مردم را با خواندن افسانه هاى دل نشين ، و داستان هاى دل چسب و نمكين در شب زنده دارى هايشان همراهى مىكند ، و بساط شادى و سرگرمى آنها را تكميل مىنمايد .\r\nدر روزگارى كه بازار قصه خوانان و نقال ها ، با خواندن افسانه هايى مانند عنترة ابن شداد ، و ابى زيد سروجى ، و هزار و يك شب ، و امثال آنها گرم بود ، و امرا و بزرگان و ثروتمندان و ارباب نفوذ را سرگرم مىداشت ؛ انديشمندان نيز به اين فكر افتادند تا افكار و انديشه هاى خود را به لباس داستان و افسانه در آوردند ، تا همهء مردم آنها را بخوانند و دست به دست بگردانند . روى همين اصل گروه اخوان الصفاء « 2 » افكار و انديشه هاى خود را به صورت رساله هايى كوچك در ميان مردم پخش كردند ؛ و ابن\r\n\r\n\r\n","description":"","footnote":"\r\n( 1 ) . در شرح حال عاصم به تفصيل بيان شده است .\r\n( 2 ) . گروهى از دانشمندان فرقهء اسمعيليه در حدود سال 373 ه - و 983 م جمعيتى به نام اخوانالصفاء كه مركزش در بصره بود تشكيل دادند . اين گروه براى انتشار افكار خود در حدود پنجاه و يك رساله در علوم مختلف حساب و هندسه ، موسيقى و منطق ، نجوم و ساير فنون عصر خود نگاشته و پاره اى از عقايد خود را از مبدأ و معاد در آنها گنجانيدند ، ترجمهء رسائل ايشان در سال 1861 م در لندن و اصل عربى آنها در 1883 در لايپزيك و مصر و هند مكرر به چاپ رسيده است . كشف الظنون ، ج 1 ، ص 92 ، دايرة المعارف الاسلاميه ، ج 1 ، ص 527 - 529 ، الذريعه ، ج 1 ، ص 383 و ج 4 ، ص 76 و ج 7 ، ص 235 و ج 8 ، ص 9 - 10 ، و اعيان الشيعه جلد دهم چاپ اول مراجعه شود .\r\n","page_name":" 111 ","page_number":111},
  {"content":"\r\n\r\nطفيل افكارش را در لباس داستان حى بن يقظان « 1 » زبان زد مردم ساخت ؛ و ابن مقفع منظورش را با ترجمهء كتاب كليله و دمنه ، و بالاخره سيف بن عمر مىآيد و با تأليف دو كتاب فتوح و جمل از همهء اين ها پيشى مىگيرد و افكارش را در افسانه هايى كه ساخته است ، به صورت روايت هاى موثق و قابل اطمينان ، و تاريخ و سيرهء صحيح منتشر مىسازد ، و آرمان و آرزوهايش را بدين وسيله لباس تحقق مىپوشاند .\r\nخلاصه اين كه حكام و صاحبان زر و زور آن چه را كه مايلند در احاديث سيف مىيابند ، و مردم ساده و عامى نيز به چيزى كه دلبستگى دارند ، سيف به آنها مىدهد ، و در احاديث سيف ، علماء و دوست داران فرهنگ و ادب ، چيزى را كه براى بحث و گفت و گو لازم دارند به دست مىآورند . و به همين ترتيب علاقه مندان به تاريخ و دوست داران قصص و افسانه ها . . . به اين ترتيب سيف توانسته است حدود دوازده قرن همهء اين طبقات را به هر كجا كه خودش خواسته بكشاند و آن چه را كه مايل بوده بخورد آنها بدهد ، تا آنجا كه سخنان و افسانه هاى او ورد زبان ها گرديد و از نسلى ره نسل ديگر رسيد و در حالى كه افكار او را در لباس روايت ها و داستان هايش با تمام قوا منتشر مىساختند احاديث صحيح ، و گفته هاى معتبر ديگران به دست فراموشى و نسيان سپرده شده و در بعضى از موارد پاك از بين رفته است .\r\n\r\n4 - همگامى با تعصب قبيله اى\r\nعلاوه بر آن چه گذشت نبوغ سيف وقتى كاملًا مشهود است كه مىبينيم او توانسته است تا اهداف خود را با خواسته هاى همهء طبقات مردم تطبيق دهد . او در حالى كه خواسته هاى مردم را در احاديث خود بر آورده است ، سند افتخارى نيز از هر يك از\r\n\r\n\r\n","description":"","footnote":"\r\n( 1 ) . كتاب حى بن يقظان نوشتهء طفيل ابو بكر اشبيلى متوفى 581 مىباشد . داستانى است كه قهرمانان آن حى بن يقظان است و اين اسم رمز فلسفه است و نقش هاى ديگر را ابسال به رمز دين و سلامان به رمز مردم عوام . ابن سينا بر اين سبك دو رساله داشته است كه يكى از آنها داستانى اخلاقى بوده است . الذريعه ، ج 7 ، ص 128 - 129 مراجعه فرماييد .\r\n","page_name":" 112 ","page_number":112},
  {"content":"\r\n\r\nآنها به نام قبيلهء مضر به طور عموم ، و تيرهء تميم مخصوصاً به ثبت مىرساند ، و به موازات آنها دشمنان آن قبيله يعنى يمانيان را پست و بى مقدار معرفى مىكند و اين مطلب براى محققين و كاوش گران علمى كاملًا روشن است .\r\n\r\n5 - همگام با زندقه\r\nچيزى كه مىماند و بسيار در خور توجه است ، اين است كه در احاديث سيف از دروغ پردازى ها و تحريف هايش به مواردى برخورد مىكنيم كه به هيچ روى با اهدافى كه ما از او سراغ داريم مطابقت نمىكند ، در صورتى كه مىدانيم كه سيف هيچ دروغى را نگفته و هيچ موضوعى را تحريف نكرده است مگر اين كه در مقام تحقق بخشيدن به هدفى بوده است . با توجه به اين مطلب سيف چه منظورى از تغيير سال هاى وقوع حوادث تاريخى داشته است ؟ ( 3 ) مثلًا چرا سال وقوع جنگ يرموك را كه در سال پانزده هجرى اتفاق افتاده است در سال سيزده هجرى نوشته ؟ و يا از چه سبب سال قتح شهر دمشق را كه در سال پانزده هجرى بوده آن را در سال شانزده هجرى تعيين كرده است ؟ « 1 » سيف چرا اسامى اشخاص را تغيير داده ، هم چنان كه ضارب و قاتل امير المؤمنين على را كه عبد الرحمن بن ملجم است ، به خالد بن ملجم ( 4 ) ، به عمرو بن عبد المسيح تغيير داده است ؟ « 2 » و يا چه چيز سيف را وادار نموده تا حديثى اين چنين جعل كند :\r\nعمر ، خليفه ، از همسرش ام كلثوم دختر امام على مىخواهد تا با مهمانش بر سر بك سفره بنشيند . و ام كلثوم در مقابل تقاضاى عمر مىگويد : اگر تو مىخواستى در برابر مردم ها ظاهر شوم ، چنين پيراهنى برايم نمىخريدى ! ( 5 )\r\nآيا اين درست است كه خليفهء مسلمين عمر ، از همسرش بخواهد تا با مردان\r\n\r\n\r\n","description":"","footnote":"\r\n( 1 ) . رجوع شود به فصل تحريف سال هاى حوادث تاريخى ، جلد اول عبد الله بن سبأ .\r\n( 2 ) . به فصل تحريف اسماء كتاب عبد الله بن سبأ ، جلد دوم ، مراجعه فرماييد .\r\n","page_name":" 113 ","page_number":113},
  {"content":"\r\n\r\nهم نشين و هم غذا شود ؟ و آن چه را كه باعث مىشود تا همسر عمر ، خواستهء شوهر خود را بر آورده نكند نامتناسب بودن لباس او براى هم نشينى با مردان باشد ؟ !\r\nاين افسانه ها و نظاير آن هيچكدام سيف را به اهدافى كه ما از او سراغ داريم نمىرساند مگر اين كه زندقه اى را كه به او نسبت مىدهند درست باشد . ( 6 ) و اگر اين مطلب و نسبت زندقه به او صحيح باشد ، او در پناه آن با ساختن و پرداختن افسانه هايش درمقام تحريف حقايق تاريخ اسلام و مسخ آن بر آمده و مىتوان گفت كه از تحريف حقايق جز عناد و دشمنى با اسلام منظورى نداشته است . در هر صورت او توانسته است كه تاريخ اسلام را تحريف كند و در اين كار همانندى براى او نمىتوان يافت . خواه اين عمل سيف ناشى از زندقهء او باشد يا بى توجهى و عادت وى به دروغ پردازى ، هر چه كه باشد او توانسته است تاريخ اسلام را به خصوص در قسمت فتوحات اسلامى و ارتداد ، و وقايع تاريخى تا زمان خلافت امير المؤمنين على بن ابيطالب را تحريف نمايد .\r\nتاريخى را كه سيف نگاشته ، تاريخ رسمى اصحاب و فتوحات آنها گرديد ، و نتيجهء رسميت يافتن چنين تاريخى براى مسلمانا و غير آنها اين شد كه همگى قبول كردند كه مسلمانان در جنگ هاى ارتداد و فتوح خود ، هزاران هزار انسان را به خاك و خون كشيده اند و با به راه انداختن رودهاى خون در جوامع بشرى چنان ايجاد وحشت و اضطراب نموده اند كه تاريخ به ياد ندارد و در نتيجه اسلام به زور شمشير و راه انداختن سيلاب هاى خون بشر انتشار يافته است . در حالى كه حقيقت اين است كه ملت ها خودشان عليه فرمان روايان خودسر و ستمگرشان قيام مىكردند و به سپاه مسلمين مىپيوستند ، اسلام اين چنين انتشار يافته است نه به قدرت شمشير طبق آن چه از گفتهء سيف ثابت مىشود .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n\r\nخلاصه بخش هاى گذشته\r\nاما آن لنا ان نبحث عن الحقيقه\r\nآيا گاه آن نرسيده كه حقيقت را بجوييم ؟\r\n( مؤلف )\r\n\r\n1 - زندقه\r\nديديم كه علماء و دانشمندان سيف را چنين تعريف كرده اند « حديث ساز ، متهم به زندقه . » ديديم كه عراق ميهن سيف ، و در زمان او محل نشو و نما و انتشار زندقه بوده است ، و از اين حيث بر ساير نواحى ممتاز و مشخص است . و نيز ديديم كه زنديقان هم عصر سيف در متزلزل ساختن عقايد و افكار مسلمين ، و ويران ساختن بناى همبستگى آنها تا چه پايه گوشا و فعال بودند و به چه كارها كه متشبث نشدند ؛ از ميان آنها اشخاصى برخاستند كه با ساختن احاديث و انتشار آنها موجب تشويش افكار مردم گرديدند ، و نيز از همان ها بود كه به هنگام كشتنش اعلام كرد كه چهار هزار حديث وضع نموده و در خلال آنها حلال را حرام ، و حرام را حلال نموده است ، و ما را معلوم نگرديد كه آن احاديث كجا شده اند و جه سرنوشتى داشته اند . و در كدام يك از كتاب هاى رسمى و مورد تأييد خلفا نفوذ كرده اند . اما ، خود احاديثى را نزد سيف سراغ گرفتيم و چون عميقاً در مقام مطالعه و بررسى آنها بر آمديم ، ديديم كه\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nاو با كمال مهارت هزاران حديث ساخته و درخلال آنها پرهيز كارترين و پارساترين اصحاب رسول خدا را مردانى پست و فرومايه و جانى معرفى ، و منافقان و دروغ گويانى كه اسلام را به خود بسته بودند مردمى با تقوى و پرهيزكار و دين دار شناسانيده است . او توانسته است با ساختن افسانه هاى خرافى در تاريخ اسلام حقايق را وارونه نشان دهد ، و از اين راه تأثيرى شگرف روى عقايد مسلمين و همچنين بر عقيدهء غير مسلمين نسبت به اسلام بگذارد . سيف با ساير هم فكران زنديق روزگارش در اين مورد شروك و هم گام بوده ، جز اين كه او از يك جهت بر ساير هم فكران زنديق هم فكرانش امتياز دارد و آن اين است كه در بيشتر احاديثى كه وضع نموده مستقيماً به تأييد از صاحبان قدرت مطلقهء روز ، و خداوندان زر و زور ، و كوبيدن و بد نام ساختن مخالفين آنها پرداخته و با همين روش پشتيبانى و حمايت هيئت حاكمه را براى تأييد دروغ هايى كه پرداخته است كسب مىكند ! و زمينهء انتشار آنها را تا به امروز فراهم مىسازد ، و همچنين تعصبات قبيله اى زمانش و تعصب شديدى كه شخص او نسبت به جانب دارى از قبيلهء نزار داشت كه حكام و فرمان روايان زمانش از ابتداى خلافت راشدين ، و دورهء حكومت امويان و سلطنت خاندان عباسى همه از آن قبيله بودند در نشر افسانه هاى وى تأثير فراوانى داشته است .\r\n\r\n2 - تعصب\r\nديديم كه مجتمعات اسلامى در زمان سيف يكى پس از ديگرى بر اثر پيش آمد هايى كه مبناى آن همان تعصبات قبيله اى بوده است منفجر مىشوند و موجب بروز فتنه ها و ريختن خون هاى بسيار زياد مىگردند تا سر انجام انقراض سلسلهء اموى و روى كار آمدن بنى عباس را باعث مىگردند . آتش گيرهء همهء آن فتنه ها و آشوب ها به صورت قطعات حماسى و قصايد شور انگيز در فخر فروشى ها و خود برتربينى هايى بوده است كه شعراى آن روزگار سروده و به يادگار مانده است ، و امروز دواوين شعر و ادب آن روز را پر از آن قصايد و حماسه ها مىبينيم .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nو نيز دريافتيم كه همين تعصبات قبيله اى بوده تا برخى را وا داشته است از پيش خود قصه هاى تاريخى و احاديث دينى در فضايل و مناقب و برترى قبيلهء خويش بسازد و آن را به عنوان سند افتخار به رخ خصم بكشند . ولى ديديم كه در اين زمينه نيز سيف را همتايى نيست ؛ زيرا او توانسته است كه گروه زيادى از شعراء را در كتاب هاى فتوح و جمل خود بيافريند كه يكايك آنها در اشعار حماسى خود از مجد و افتخارات قبيلهء مضر به طور عموم ، و تيرهء تميم به طور خصوص داد سخنورى داده باشند ، و همچنين عدهء بسيار زيادى از اصحاب شجاع پيامبر كه فرماندهى سپاه پيروزمند اسلام را در جنگ ها به عهده داشته اند ، وعدهء بى شمارى از راويان حديث را كه همگى آنها از قبيلهء تميم برخاسته اند خلق و بيافريند .\r\n\r\n3 - من در آورى ها\r\nو نيز ديديم كه سيف براى جلوه دادن پهلوانى هاى قهرمانان افسانه هايش در جنگ هاى فتوح و ارتداد قصه ها ساخته و به آنها نسبت داده در صورتى كه اساساً چنين جنگ هايى وقوع نيافته ، و از ميدان هاى نبردى نام برده كه اصولًا وجود خارجى نداشته ، و از تعداد كشته شدگان با ارقام حيرت آور هزاران هزار انسان دم مىزند كه در اصل چنان تعداد كشته شدگان با ارقام حيرت آور هزاران هزار انسان دم مىزند كه در اصل چنان تعداد جان دارى در تمام آن اماكن بر روى هم وجود نداشته تا كشته يا به اسارت گرفته شده باشند ؛ بر زبان قهرمانان افسانه هايش قصايدى در فخر فروشى ، حماسه و هجو ديگران آورده ، و متن نامه ها كه گويا خلفاى وقت براى آن قهرمانان نگاشته و ارسال داشته يا سمت ها و پست هايى كه براى ايشان در نظر گرفته و ابلاغ فرموده اند ؛ همچنين پيمان هاى نظامى كه آن قهرمانان خيالى با اهالى فلان ناحيه كه گشوده اند بسته اند در صورتى كه چنين واقعه اى اصلًا اتفاق نيفتاده است . حرص اين مرد در به كار گرفتن وقايع اتفاق نيفتاده و دروغ براى ذكرمناقب و مفاخر قبيلهء نزار تا آن جا است كه ملائكه و جنيان را نيز براى تبليغ و انتشار فضائل خاندان تميم به خدمت مىگيرد . و همهء اين نيرنگ ها را به كار مىبرد تا سندى از افتخارات براى قبيلهء مضر ، و در نتيجه\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nبراى تيرهء تميم ، و به خصوص براى خاندان بنى عمرو كه سيف از آن خانواده است فراهم سازد !\r\nو نيز ديديم كه چون پهلوانان افسانه هايش ناگزير از داشتن حواشى و اطرافيانى بوده اند ، سيف از غير قبايل مضر براى آنها و اطرافيانى مىآفريند و وظايف پست ترى را در عهدهء آنان مىگذارد ، و به اين ترتيب در تاريخ اسلام گروه بسيار زيادى از صحابه و تابعين و راويان حديث و غيره داخل مىگردند كه همچ كدام وجود خارجى نداشته زادهء تخيلات و آفريدهء شخص سيف بن عمرند .\r\n\r\n4 - وارونه نشان دادن حقايق\r\nو نيز متوجه شديم كه افسانه هاى ديگرى ساخته و در آن وقايع صحيح تاريخى را تحريف كرده و آن را به اشخاصى نسبت داده كه عهده دار چنان وقايعى نبوده اند ، مثلًا پيروزى هايى كه غير قبيلهء مضر به دست آورده ، آن را به فرماندهى فردى مضرى نسبت داده كه آن مضرى وجود خارجى داشته باشد و يا آفريدهء دست تخيلات سيف ، و از همين نوع تحريفات در روپوش گذاردن بر وقايع تأسف آور و ناگوارى كه از سران قبيلهء مضر سر زده است استفاده كرده و آن را به شخص غير مضرى نسبت داده است و تفاوتى نمىكند خواه اين فرد غير مضرى وجود داشته باشد يا خود ، خالق چنين پهلوانان قصه باشد . به هر حال هدف ، زدودن لكه بد نامى از فرد محترم مضرى و چسبانيدن آن به دامان فرد غير مضرى است .\r\n\r\n5 - پرده پوشى ها\r\nو از همين نوع تحريفات براى سر پوش گذاشتن روى اقدامات جمعى از سران قبيلهء مضر ، كه مرتكب اشتباه و لغزش نابخشودنى شده اند استفاده كرده است . همچنان كه ديديم در موضوع اقدامات عايشه و طلحه و زبير با خليفه عثمان كه منجر به كشته شدن عثمان شد ؛ يا كارهايى كه همان سه تن يعنى عايشه و طلحه و زبير عليه امام على صورت\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nدادند تا بالاخره به جنگ جمل منتهى گرديد ، چون ايشان همگى از قبيلهء نزار و مضر بودند ، سيف كوشيده است تا دامان آنها را از لوث آن اقدامات پاك سازد . پس با ساختن افسانهء شگفت انگيز عبد الله بن سبأ ، همهء آن فتنه ها و آشوب ها و كارهاى ناشايست را به ابن سبأ و سبائيان نسبت داده است . ابن سبائى كه به موجب طرحى كه سيف ريخته ، يهودى است و از يمن برخاسته فتنه ها و آشوب ها در شهرهاى مسلمانان به راه انداخته است . سيف عبد الله را سبائى ، و پيروانش را سبائيان مىنامد تا با منسوب ساختن اين جماعت خيالى به يمن ، ثابت كند يمنى ها فتنه انگيزترين مردم روى زمين مىباشند . و به اين ترتيب زشت كارى هاى عاملين اصلى آن وقايع را كه همگى از قبيلهء نزار و مضر مىباشند زير چنين سرپوش مسخره ان پنهان كند .\r\nاما آنهايى را كه به غير از مضريان در چنان حوادثى دست داشته اند مانند عمار ياسر ، و ابن عديس ، و اشتر و ديگران كه همگى قحطانى اند ، سيف نه تنها ايشان را تبرئه نمىكند بلكه دخالت آنان را در آن وقايع محكم تر ساخته آنها را متهم به پيروى و هم فكرى و هم كارى با عبد الله بن سبأ قهرمان افسانهء خود مىنمايد . آرى رسوايى هاى سران قبيلهء مضر را سيف چنين علاج مىكند .\r\n\r\n6 - ضعيف فداى قوى\r\nاما اتفاقاتى كه بين يكى از سران قبيلهء مضر و فردى عادى از همان قبيله رخ داده باشد ، سيف فرد سادهء مضرى را فداى مجد و عظمت قبيله مىسازد ، مجد و عظمتى كه سيف در مقام اشاعه و تبليغ آن است بزرگى ها و مفاخر خداوندان زر و زور ، و قهرمانان و پهلوانان به نام ، و فرماندهان پيروزمند قبيلهء مضر مىباشد ، كه از هيچ گونه اقدام و فداكارى در اين راه فروگذار نمىكند . براى نمونه كوبيدن و بد نام ساختن خالد بن سعيد اموى مضرى است هنگامى كه در بيعت با خليفهء اول ابو بكر به مخالفت برخاست ، و يا تهمت هاى نا روايى كه به مالك بن نويره زده است تا موقعيت و حيثيت خالد بن وليد قهرمان نزارى محفوظ نماند .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nاما آن چه بين يك فرد مضرى و يك نفر يمانى واقع شده باشد ، از آن موارد كه در افسانهء سبائيان به آن نپرداخته باشد ، داستانى ديگر مىسازد ، و در آن تا مىتواند از قدر و منزلت آن يمانى مىكاهد و او را بد نام مىكند ، و مقام و منزلت مضرى را بالا مىبرد همچنان كه اين كار را در قضيهء عزل ابو موسى اشعرى يمانى ، وسيلهء عثمان خليفه مضرى انجام داده است .\r\n\r\n7 - نتيجهء تلخ اين همه حديث سازى\r\nنتيجهء همهء اين ها اين مىشود كه تاريخى براى اسلام تدوين گردد كه سراسر دروغ و افسانه است ، و اشخاصى از صحابه و تابعى و راويان اخبار و فرماندهان سپاه و شعراء و حماسه سرايان در اسلام مشهور شوند كه هيچ يك را خارج از چار چوب افسانه هاى سيف نكى توان يافت و با وجود اين براى هر يك از آنها با استفاده از گفته هاى سيف شرح حال نوشته شود و اخبار آنها در كتاب هاى معتبر تاريخى و ده ها كتاب در موضوع هاى ديگر نگاشته آيد كه ما به بيش از هفتاد مورد آن در گذشته بسنده كرده ايم .\r\n\r\n8 - علل انتشار احاديث سيف\r\nدر سب انتشار احاديث سيف گفتيم كه علت انتشار شگفت انگيز روايت هاى سيف و افسانه هاى او ، و اعتمادى كه علما و دانشمندان ره او نشان داده اند اين است كه :\r\nاولًا : سيف داستان هايش را به شكلى ساخته كه حافظ مصالح عاليهء صاحبان قدرت و خداوندان زر و زور در هر زمان باشد ، همچنان كه در داستان علاء حضرمى در غزوهء دارين ديديم كه او و سربازانش سواره و پياده به دريا مىزنند كه گويى بر شن هاى نرمى روانند در صورتى كه آن راه با كشتى يك شبانه روز مسافت داشته ، و ساير كرامت هايى كه از او سر زده است همه به بركت فرمان بردارى علاء از خليفهء اول بوده به دليل اين كه همين علاء چون بدون اجازهء خليفهء دوم ، و در مقام نا فرمانى از او\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nبه ايران حمله مىكند ، شكست مىخورد و خوار مىشود . بنا بر اين اگر فضل و كرامتى از علاء سر زده است بر اثر اطاعت از فرامين خليفهء اول بوده نه اين كه خود علاء فضل و كرامتى داشته زيرا كه ديديم دومين بار بر اثر نافرمانى از خليفهء دوم ، از فضل و كرامت او ديگر خبرى نيست . اين قبيل افسانه ها مورد تأييد سياست روز ، و بنا به مصلحت مقام خلافت ساخته شده ، و روى همين حساب در همهء ادوار مورد تأييد و حمايت همهء اربابان قدرت و طرف داران آنها خواهد بود .\r\nثانياً : او افسانه هايش را مطابق ذائقه مردم و باب پسند آنها در همهء زمان ها ساخته است ، چه در سخنان او ، پرستندگان پيشينيان صالح ، براى آنها كرامات و قهرمانى هاى بى مانند مىبينند ، و دوست داران فرهنگ و ادب را اشعار نغز و دلنشين ، و نثرهاى عالى و دلپذير بر مىخورند ، و علاقه مندان به تاريخ نيز به يك سلسله از اسناد و مدارك تاريخى دست مىيابند ، و بالاخره خوش گذران ها هم در نوشته هاى سيف سهمى چشم گير دارند چه آنها نيز براى شب زنده دارى هاى خويش قصه هاى شيرين و افسانه ها دلپذير سيف را حاضر و آماده دارند .\r\nكوتاه سخن اين كه حكام و صاحبان قدرا مطلقه آن چه را كه مايلند و بر وفق ديگران با تمايلات تمام اين طبقات مختلف هماهنگ ساخته ، و در حالى كه خواستهء همهء آنها را بر آورده مىكند از آن همه ساخته هاى خود لوحهء افتخارات قبيلهء مضر را به طور اعم و تيره تميم را به طور اخص براى ابد به ثبت مىرساند و همگام با آن مقام و موقعيت قبيلهء دشمن ، يمانى و سبائى را تا آنجا كه خود خواسته است كوچك و پست و خوار و بى مقدار مىسازد .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nآرزوهاى دور دست سيف\r\n\r\n9 - اهداف سيف :\r\nهمهء اين ها در خلال گفته هاى سيف به طور واضح و آشكار به چشم مىخورد . اما چه چيز باعث آن شده تا زمان حوادث تاريخى را تحريف كند ؟ چه عاملى او را بر انگيخته تا اسامى اشخاص را تغيير دهد ، همچون تغيير اسم عبد الرحمن بن ملجم ، به خالد ؟ و يا چه چيز او را وادار نموده تا داستانى بسازد كه : عمر از همسرش خواسته تا با مردان نشست و برخاست كند و با آنها هم غذا شود ! اين ها مواردى است كه هيچ كدام از هدف هاى سيف را كه ما شمرديم نمىرساند مگر اين كه آن چه را كه مىگويند كه او زنديق بوده است درسق باشد و اگر چنين نسبتى به او درست باشد ، او در پناه تمام اين دروغ پردازى ها و افسانه سازى ها ، هدفى جز تغيير و تحريف حقايق تاريخ اسلامى و مسخ آن نداشته ، و در اين راه چنان موفق شده كه هيچ يك از زنديقان ديگر چنين توفيقى را به دست نياورده اند .\r\nبه هر صورت چه او از راه دشمنى با اسلام و زندقه اى كه داشته و يا غفلت و بى قيدى او از دروغ سازى ، هر چه كه باشد تاريخ اسلام را مخصوصاً در قسمت جنگ هاى ارتداد و فتوح و حوادث تاريخى بعد از آنها تا زمان خلافت امير المؤمنين على سخت تحريف كرده است .\r\nآن چه را كه سيف ساخته و پرداخته تاريخ رسمى و معتبر اسلام و اصحاب پيامبر خدا ، و جنگ هاى ايشان و پيروزى هايشان به حساب آمد و نتيجهء رسميت يافتن چنين تاريخ دروغ و پر افسانه اى اين شد كه مخالفين اسلام مدعى شوند كه اسلام به زور شمشير و به راه انداختن سيلاب هاى خون هزاران هزار انسان انتشار يافته است . در حالى كه حقيقت اين است كه اين ملت ها بودند كه عليه فرمان روايان ستمگر و ظالم شان\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nبه پا خاسته و در صف سپاهيان اسلام قرار گرفته ، گروه گروه به دين خدا در آمده اند . اسلام چنين انتشار يافته نه با زور شمشير ، آن چنان كه سيف مدعى است .\r\n\r\n10 - وظيفهء ما\r\nاين تاريخ است كه سيف از اسلام تدوين كرده و همين تاريخ است كه مورد احترام و پذيرش عموم واقع گشته و آن چه را كه ديگران از وقايع حقيقى و درست تاريخ اسلام نوشته اند تحت الشعاع همين افسانه ها قرار گرفته مورد بى مهرى و عدم توجه واقع و به دست فراموشى سپرده شده است . بدين سان هر نسل آن چه را كه از افسانه هاى سيف به دست آورده به عنوان سند صحيح تاريخى به نسلى پس از خود به ميراث نهاد و نگه دارى آن را تأكيد كرد و بدين ترتيب قرن ها پشت سر يك ديگر سپرى شد .\r\nدوازده قرن است كه وضع چنين است ، و تاريخ مدون ما مخصوصاً آن چه كه به فتوح و ارتداد و تاريخ اصحاب پيامبر خدا مربوط مىشود چنين وضع اسفناكى را دارد . اما اكنون ، آيا موقع آن نرسيده است كه به خود آييم ، به خود آييم و خود را از دام فتنه هاى اين زنديق رهايى بخشيم ؟ آيا زمان آن نرسيده تا به دنبال كشف حقيقت بر آييم ؟ اگر چنين اجازه اى حاصل آيد . و به ما مجال آن را بدهند تا در كتاب هاى بزرگ تاريخى و ديگر منابع معارف اسلامى ، و دور از چشم تعصب و انجماد فكرى به بحث و تحقيق بپردازيم تا حقايق و راستين رسول خدا قرار گيرد ، و براى شناخت آنها ، شناختن اصحاب ساختگى سيف در درجهء اول اهميت است . اصحابى را كه او فرمانده سپاه ، و راويان احاديث پيامبر خدا آفريده ، و براى تأييد احاديث در روايت هايش ، راويان بى شمارى را خلق كرده ، و شعراء و خطباى جن و انس را هم به كمك گرفته است كه هيچ كدام آنها وجود خارجى نداشته اند .\r\nدر بخش هاى آينده كتاب آن دسته از قهرمانان افسانه اى سيف را كه از صحابيان پيامبر قلم داد شده اند بررسى مىنماييم و خدا را گواه مىگيريم كه در اين عمل و راهى كه در پيش گرفته ايم ، جز به خدمت به اسلام ، و رضايت حضرت بارى هيچ قصد\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nو غرضى نداريم .\r\nما اين كتاب را با همهء مطالب و مباحثش به دانشمندان و محققين عرضه مىداريم ؛ و آرزومنديم كه در تكميل آن ، با راهنمايى ها ، و خورد گيرى هاى علمى كه مبذول خواهند داشت با ما تشريك مساعى فرمايند .\r\nاو خداوند خواستاريم تا دست گير و راهنماى همهء ما به راه حق و حقيقت باشد . و ما را به راهى كه مورد نظر و عنايت او است رهبرى فرمايد .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nيكصد و پنجاه صحابى ساختگى\r\n\r\n","description":"","footnote":"","page_name":" 125 ","page_number":125},
  {"content":"\r\n\r\n\r\nسيرى در گذشته و نظرى به آينده\r\nدر فصول پيش يك سلسله مسائلى كلى براى پى ريزى مباحث مورد نظر مطرح كرديم و با طرح اين مسائلى زندقه و ز زنديقان را شناختيم و با تعصبات قبيله اى و آثار سوئى كه در حديث و تاريخ گذاشته است آشنا شديم و به اين حقيقت نيز پى برديم كه سيف بن عمر يكى از زنديقان بسيار متعصب و خطرناكى بوده كه زندقه و تعصب ، دو عامل مهم حديث سازى در وى به شدت حكومت مىكرده و اين دو عامل قوى را به هر گونه جعل و تحريف و دروغ پردازى و افسانه سازى در تاريخ اسلام وا داشته است ، راويان ، شاعران ، صحابيان بسيارى به عنوان قهرمان احاديث و افسانه هايش با نيروى خيال خود آفريده و در تاريخ اسلام به وجود آمده اند .\r\nسيف مهم ترين صحبيان مخلوق و افسانه اى خود را از قبيله تميم كه قبيلهء خود او مىباشد قلمداد نموده و بقيه را از قبائل مختلف ديگر . اينك ما به شرح آنها مىپردازيم و هر يكى را در يك فصل مستقل مورد بحث قرار مىدهيم . نخست به صحابيان دروغين تميمى مىپردازيم كه سر دسته و نخستين آنها « قعقاع بن عمرو » مىباشد .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nصد و پنجاه صحابه دروغين\r\n\r\nبخش سوم : [ قعقاع بن عمرو تميمى 
  ]\r\n1 - قعقاع بن عمر و تميمى\r\n* در دوران پيامبر ( ص )\r\n* در دوران ابو بكر\r\n* در جنگ هاى حيره\r\n* بعد از جنگ هاى حيره\r\n* در جنگ ها مصيغ و فراض\r\n* در مسير خالد به شام\r\n* در جنگ هاى شام\r\n* در دوران عمر\r\n* در جنگ هاى عراق\r\n* در جنگ هاى ايران\r\n* بار دگر در شام\r\n* در جنگ نهاوند\r\n* در دوران عثمان\r\n* در دوران على ( ع )\r\n* خلاصه مباحث و مطالب\r\n* سلسله راويان احاديث سيف\r\n\r\n","description":"","footnote":"","page_name":" 127 ","page_number":127},
  {"content":"\r\n . \r\n","description":"","footnote":"","page_name":" 128 ","page_number":128},
  {"content":"\r\n\r\n\r\nقعقاع در دوران پيامبر ( ص )\r\nلم نجد له ذكراً فى غير احاديث سيف\r\nنام قعقاع را در غير احاديث سيف نيافتيم\r\n( مؤلف )\r\nدر ده ها كتاب معروف و مشهور تاريخ و فرهنگ اسلامى « نام قعقاع بن عمرو » و شرح حال وى جزء اصحاب رسول خدا آمده است . از جمله كتاب هايى كه امروزه در دسترس ما مىباشد استيعاب ( 1 ) تأليف ابو عمر است كه شرح حال ويژه اى براى قعقاع نوشته است . او مىنويسد :\r\nقعقاع ، برادر عاصم فرزند عمر و تميمى است كه هر دوى آنها در نبرد قادسيه جنگى كه در آن رستم فرخ زاد سپهبد ايران فرماندهى كل قوا را به عهده داشته است از خود شجاعت ها ، دلاورى هاى بى مانند و قابل تحسين نشان داده اند ، و موقعيت و منزلتى پسنديده و شايستهء احترام كسب كرده اند :\r\nپس از مؤلف استيعاب ، ابن عساكر در تاريخ مدينهء دمشق ( 2 ) از قعقاع بن عمرو چنين آغاز سخن مىكند :\r\nقعقاع صحبت رسول خدا را درك كرده ! يكى از دلاوران مورد توجه ، و شعراى نام آور عرب است . در نبرد يرموك و فتح دمشق حضور داشته ، و در بيشتر جنگ هاى\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nعراق با ايرانيان شركت نموده ، و رشادت هاى قابل تحسين از خود نشان داده و جنگ هاى نمايانى كرده است :\r\nقعقاع را از ابتداى سدهء دوم هجرى تا كنون چنين توصيف و تعريف كرده اند : قعقاع در نبردهاى اسلامى همواره مرد دادرس و فريادرس بوده ( 3 ) ، او فاتح خانفين و همدان و حلوان است . ( 4 ) اين قعقاع با چنين خصوصياتى كيست ؟\r\n\r\nنسب قعقاع\r\nسيف ، نسب قعقاع را چنين خيال كرده است :\r\nقعقاع فرزند عمرو ، پسر مالك تميمى است ( 1 ) كينه اش ابن حنظليه ، ( 2 ) دائى هايش از تيرهء بارق ( 3 ) ، و همسرش ، هنيده دختر عامر هلاليه از هلال نخع است . ( 4 )\r\n\r\nقعقاع در شمارهء اصحاب پيامبر\r\nطبرى و ابن عساكر هر دو مىگويد كه سيف چنين آورده است : قعقاع از اصحاب رسول خدا بوده است . ( 1 )\r\nابن حجر شعرى را كه سيف از قول قعقاع نقل مىكند چنين آورده است :\r\n\" من شاهد تابندگى و درخشندگى تهامه بودم ، در آن روز كه خالد بن وليد سوار بر اسب عيار ( 2 ) رهبرى سواران را به عهده گرفته بود . من در سپاه سيف الله ، شمشير محمد بودم كه به شيوهء آزادگان ، و همگام با آنان كه پيش از همه به اسلام گرويده بودند قدم بر مىداشتم . \"\r\n\r\nحديثى از قعقاع\r\nابن حجر در شرح حال قعقاع در اصابه از طريق سيف از قول خود قعقاع چنين مىنويسد : رسول خدا به من فرمود « براى جهاد چه تهيه كرده‌اى ؟ » گفتم : فرمان بردارى از خدا و رسولش و اسبم را : آن حضرت فرمود « همه همين است » . و نيز از طريق سيف\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nاز قول قعقاع مىنويسد : من در وفات رسول خدا حاضر بودم ، چون نماز ظهر را خوانديم ، مردى به مسجد آمد و به بعضى از مردم گفت : انصار اجتماع كرده اند تا سعد را به خلافت انتخاب كنند ، و پيمان و وصيت رسول خدا را زير پا بگذارند ، مهاجرين با شنيدن اين خبر نگران شدند . . . « 1 » ابن حجر اضافه مىكند كه : ابن سكن گفته است كه سيف بن عمر ضعيف است يعنى اين گفتارش قابل اعتنا نيست .\r\nرازى دانشمند علم رجال نيز اين داستان را به طور اختصار در شرح حال قعقاع آورده و اضافه مىكند : سخنان سيف را ديگران قبول نداند ، بنا بر اين ، اين حديث به خودى خود مردود است و ما فقط آن را براى شناسايى قعقاع آورديم . ( 2 )\r\nابن عبد البر در شرح حال قعقاع ، از رازى پيروى كرده و آن چه را كه او آورده و نظرى كه دربارهء سيف داده است همه را در كتاب خود نقل مىكند . ابن اثير و ذهبى نيز هر دو در شرح حال قعقاع ، اين سخن را از ابن عبد البر گرفته و نقل كرده اند با اين تفاوت كه نظريهء رازى را در پايان آن نياورده اند .\r\n\r\nبررسى سند\r\nنسب قعقاع راسيف از قول صعب بن عطيه ، از پدرش بلال فرزند ابى بلال روايت مىكند . نام صعب در نه مورد از روايت هاى سيف آمده كه ترجمه و شرح حال هفت نفر از اصحاب پيامبر خدا را از آن روايت ها گرفته اند . « 2 » كنيه اش را كه ابن الحنظليه گفته اند ، و اين كه او از اصحاب رسول خداست همه از سيف گرفته شده و در سند روايت هاى آن ، نام محمد بن عبد الله فرزند سواد پسر نويره آمده است . نام عبد الله در سند 216 روايت از روايت هاى سيف در كتاب تاريخ طبرى آمده است .\r\nنام همسر قعقاع در روايت سيف از طريق محمد بن عبد الله كه نامش رفت و\r\n\r\n\r\n","description":"","footnote":"\r\n( 1 ) . در بحث سقيفه ، ج 1 عبد الله بن سبأ اين حديث ساختگى مورد بررسى قرار گرفته است .\r\n( 2 ) . رجوع شود به شرح حال عفيف بن المنذر و شش تن ديگر از صحابه تميمى در جلد دوم در همين كتاب .\r\n","page_name":" 131 ","page_number":131},
  {"content":"\r\n\r\nملهب فرزند عقبهء اسدى روايت شده . نام ملهب در سيد 76 روايت سيف در تاريخ طبرى برده شده است .\r\nاما در مورد شعر قعقاع ، گفته نشده است كه سيف آن را از قول كدام راوى ، روايت كرده تا دربارهء راوى آن به مطالعه بپردازيم .\r\nهمچنين حديثش از رسول خدا ، در مورد آمادگى جنگى ، و حضورش در مسجد در روز سقيفه و مطالب آن ، هر دوى آنها مستقيماً از قول قعقاع پهلوان افسانه اى نقل شده و سندى جز خود او ندارد .\r\nما در امام كتاب هاى حديث ، تاريخ ، انساب ، و ادب به جست و جو پرداختيم تا شايد نامى از راويان فوق به دست آوريم ، ولى جست و جوى ما به جايى نرسيد . و چون نام آنها يعنى : صعب ، محمد ، مهلب و خود قعقاع ، جز در سخنان سيف جايى ديگر ديده نمىشود ظبق قاعده و قانون حديث شناسى حكم كرديم كه آنها وجود خارجى نداشته اند و همگى از ساخته هاى ذهن سيف و آفريدهء او مىباشند .\r\nنتيجهء بررسى ، تا اينجا ، آن چه كه دربارهء قعقاع آورديم سخن سيف بود ، و كسى ديگر چيزى دربارهء او نياورده تا به مقارنه و مقايسهء آن اقدام كنيم و سيف تنها سخن گوى اين مطالب است و واسطه هاى سخن را - سند روايت ها - نيز مخلوق ذهن او يافتيم .\r\n\r\nدست آوردهاى حديث سيف\r\nدر بحثى كه گذشت ديديم :\r\nيكم - سيف خوانندهء خود را آماده مىكند تا پذيراى سخن او دربارهء گردى سواركار ، چشم و گوش به فرمان خداوندگار روى زمين ، سر خوش و سرود خوان گردد .\r\nدوم - از آن چه كه گذشت و سخنانى كه در مورد قعقاع بعد از اين مىآيد ، سيف صحابه اى براى رسول خدا آفريده است ، بزرگوار و جليل القدر ، بزرگى از بزرگان تميم و مايهء افتخار آن . شاعرى خوش قريحه ، و راوى اى براى احاديث رسول خدا كه سخن او ضمن شرح حال اصحاب و شناخت راويان حديث مىرود .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\n\r\nقعقاع در دوران ابو بكر\r\nلا يهزم جيش فيهم مثل هذا\r\nسپاهى كه چنان گردى - در آن باشد هرگز روى شكست نخواهد ديد .\r\n( سخن ابو بكر ، بنا به گفتهء سيف ! )\r\n\r\nقعقاع در جنگ هاى ارتداد\r\nطبرى در حوادث سال يازده هجرى در بحث ارتداد قبيلهء هوزن چنين روايت مىكند كه :\r\n« چون علقمه فرزند علاثهء كلبى مرتد شد ، ابو بكر قعقاع فرزند عمرو را مأموريت داد تا بر او بتازد ، يا او را بكشد و يا در بند نمايد . قعقاع چون در اجراى امر ابو بكر به قبيلهء هوازن مىتازد ، علقمه از چنگش مىگريزد ولى خانواده اش به اسارت قعقاع در مىآيند ، و قعقاع آنان را به خدمت ابو بكر مىفرستد . خانوادهء علقمه در پيشگاه ابو بكر اظهار اسلام مىكنند ، و تأثير نفوذ عقايد رييس خانواره را بر خود انكار مىنمايند ، كه توبهء آنها قبول مىشود و هيچ يك از اسيران كشته نمىشود . » ( 1 )\r\n\r\nاين داستان تا كجا رفته\r\nطبرى اين داستان را از قول سيف روايت مىكند ، و ابو الفرج و ابن حجر در\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nشرح حال علقمه آن را از طبرى نقل مىكنند ، و ابن اثير به طور خلاصه با اشاره به طبرى آن را در كتاب كامل خود نقل مىنمايد .\r\n\r\nمقايسهء روايت سيف با روايت ديگران\r\nاين داستان را به اين شكل سيف بن عمر نقل كرده در صورتى كه حقيقت امر چيز ديگر است .\r\nمدائنى مىنويسد : ابو بكر خالد بن وليد را مأمور كار علقمه كرد . علقمه از چنگ خالد گريخت و به خدمت ابو بكر رسيد و اسلام آورد . ابو بكر او را بخشيد و امان داد . ( 2 )\r\nبا توجه به داستان فوق ، سيف آمده است و كار خالد بن وليد را در عهدهء قعقاع ابن عمرو تميمى مىگذارد ، تا اين افتخار از آن او و قبيلهء تميم باشد ، آن وقت طبرى داستان ساختگى سيف را مىگيرد و در تاريخ خود ثبت مىكند ، و ديگران همان دروغ را از طبرى نقل مىكند .\r\nنتيجهء مقايسه : داستان علقمه حقيقت دارد . و همهء آن زاييدهء خيالات سيف نيست . بلكه موضوع اين است كه سيف بن عمر ، عمل خالد بن وليد را به قعقاع بن عمرو تميمى نسبت داده است .\r\n\r\nبررسى سند\r\nدر سند اين داستان نام راويانى چون سهل بن يوسف سلمى ، و عبد الله بن سعيد ثابت انصارى آمده است ، كه از سهل 37 روايت و از عبد الله 16 روايت ، سيف در تاريخ طبرى روايت كرده است . چون ما نام اين دو راوى را در فهرست راويان وكتب طبقات و غيره نيافتيم ، مجاز خواهيم بود تا اين دو تن راوى را نيز جز آفريده هاى سيف از طبقهء راويان به حساب آوريم .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n\r\nدست آوردهاى اين داستان\r\nيكم - شركت قعقاع بن عمرو بنا به فرمان مقام خلافت درنبرد هوازن و اسارت خانوادهء علقمه به دست او افتخارى است براى قعقاع فرزند عمرو تميمى .\r\nدوم - سيف براى پروراندن مطلب خود حقيقت را دست كارى كرده ، داستانى جدا و دروغ بر مبناى يك واقعهء حقيقى طرح ريزى مىكند و از آن به سود قبيلهء تميم بهره بردارى مىنمايد در صورتى كه هم قعقاع ، و هم داستانش هيچ كدام داقعيت ندارند و تنها زاييدهء خيالات و آفريده افكار سيف بن عمر تميمى مىباشند .\r\nاما به جز اين داستان كه داستان علقمه است ، ياقوت حمودى در شرحى كه بر لغت ( بزاخه ) كه آبى است در سرزمين نجد و جنگ هاى ارتداد پيرامون آن وقوع يافته است مىنويسد : و قعقاع بن عمرو نبرد بزاخه را چنين توصيف كرده است :\r\n« مسحلان « 1 » در آن روز توانست كه از آوردگاه بگريزد ، و جان به در برد . در آن روز كه به چشم خود مىديد كه گرد و خاك ميدان نبرد به آسمان بالا مىرود . و خالد در آوردگاه بزاخه برسر رزمندگان دشمن خاك مرگ مىپاشد ، و دشمن را چون سگان درنده از هم مىدرد و پاره پاره كرده آنگاه بى تفاوت بر زمين رها كرده روى بر مىتابد . »\r\nو حموى اين عادت را دارد كه غالباً براى معرفى اماكنى كه نام مىپرداز اشعار سيف شاهد بياورد بدون اين كه نامى از راوى آن نقل كند و به اين قبيل از موارد بعدها برخواهيم خورد .\r\nنمى دانيم كه سيف در اين ابيات چه خواسته است بگويد ! آيا قعقاع را با سرودن اين اشعار مستقيماً در نبردهاى خالد در جنگ بزاخه شركت داده است و او در آنجا\r\n\r\n\r\n","description":"","footnote":"\r\n( 1 ) . بنا به گفته سيف نام آوران نبرد سپاه دشمن مسحلان ناميده مىشده و سيف غالباً اسامى سران مخلوق تخيلات خود را به الف و نون ختم مىكرده است ، مانند قماذبان فرزند هرمزان ، و ابن الحيسمان و مسحلان و امثال اينها - رجوع شود به تاريخ طبرى چاپ اروپا ( ج 1 / ص 2801 ) و ( ج 1 / ص 2840 ) .\r\n","page_name":" 135 ","page_number":135},
  {"content":"\r\n\r\nاين اشعار را سروده ، يا چنين نموده كه قعقاع بدون شركت در آن جنگ آن را وصف كرده است ، كه اين به نظر ما بعيد مىآيد به هر حال آنها كه نبرد بزاخه را به دست داده اند نامى از قعقاع نبرده اند .\r\nبه جز آن چه كه آورديم ، هيچ كجا نامى از قعقاع در نبردهاى رده نديديم . اما در غير رده غالباً كتاب هاى مشهور تاريخى كه از سيف بن عمر مطلب گرفته اند ، دربارهء قعقاع و قهرمانى هايش در فتوح بسيار سخن گفته اند . نخستين بخش اين تعريفات از آن چه كه سيف به دست داده است ، نبردهاى مسلمانان در عراق مىباشد كه اينك به شرح آن مىپردازيم :\r\n\r\nقعقاع در جنگ عراق\r\nطبرى از قول سيف ضمن حوادث سال دوازده هجرى جنين روايت مىكند : ( 1 )\r\nچون خالد بن وليد از نبرد يمامه باز گشت ، ابو بكر او را فرمان داد تا با سپاه خود به عراق عزيمت كند و در ضمن دستور داد تا به افراد سپاه خود اطلاع دهد كه هر كس مايل باشد مىتواند در اين اردو كشى شركت نكرده به خانهء خود باز گردد . چون اين موافقت خليفه به افراد سپاهى اعلام شد ، سپاه خالد متلاشى شد و جز اندكى ، بقيه افراد به خانه هاى خود باز گشتند تا جايى كه خالد ناگزير شد از ابو بكر قواى كمكى بخواهد . ابو بكر نيز قعقاع بن عمرو را به عنوان كمك به اردوگاه خالد فرستاد . اشخاصى كه ناظر بر اين اوضاع بودند به ابو بكر خرده گرفتند كه خالد افراد سپاهش همه متفرق شده اند و او از تو قواى كمكى خواسته است و تو تنها يك نفر را به يارى او مىفرستى ؟ ! ابو بكر به اعتراض آنها چنين پاسخ مىدهد :\r\n« سپاهى كه در آن چنين مردى وجود داشته باشد هرگز شكست نخواهد خورد . » « 1 »\r\n\r\n\r\n","description":"","footnote":"\r\n( 1 ) . ملاحظه مىفرماييد كه اين نقال افسانه پرداز چه مقدمهء زيبايى براى اين نتيجه مىآورد و چه خوب به هدف مىزند تا بالاخره ذهن طرف را آماده كند كه اين مرد تنها يك انسان نيست ، در صفاى روح چون فرشته است و چون صحابى و منتخب ابو بكر است در شجاعت روئين تن است ، رستم دستان نوچهء او است ، در سياست و كاردانى پس از خليفه در مقام دوم است نظير ندارد ووو .\r\n( سردار نيا )\r\n","page_name":" 136 ","page_number":136},
  {"content":"\r\n\r\nسپس طبرى براى قعقاع در جنگ هاى عراق به همراهى خالد بن وليد ، قهرمانى ها و پهلوانى ها و رشادت ها مىآورد . ابن حجر نيز حديث فوق را تا به آخر آورده بدون اين كه مصدر آن را ذكر كند ، در صورتى كه مصدر آن تنها سيف است كه طبرى از او گرفته و ديگران از طبرى .\r\nياقوت حموى نيز در كتاب معجم البلدان خود به مناسبت معرفى اماكنى كه در احاديث سيف آمده است به طور اختصار به شرح آنها مىپردازد .\r\nبنا به نوشتهء طبرى از روايت سيف بن عمر ، نخستين نبردى كه در عراق بير مسلمانان و مشركين صورد گرفته است ، نبرد ابله مىباشد . « 1 »\r\n\r\nنبرد ابله\r\nطبرى از سيف روايت مىكند :\r\nابو بكر خالد بن وليد را مأمور ساخت كه جنگ عراق را از مرز هند و سند آغاز كند ، سپس سيف مىگويد : ابله در آن روزگار مرز هند و سند بوده است . سپس در داستان فتح ابله مىگويد :\r\nهرمز فرمانده سپاه ايران در ابله توطئه اى ترتيب مىدهد تا خالد را بكشد ، پس با سپاهيانش قرار مىگذارد كه چون با خالد به نبرد تن به تن پرداخت به يك باره حمله كنند و كار خالد را بسازند ، روى اين حساب هرمز ، خالد را به جنگ تن به تن با خود فرا مىخواند ، و خالد نيز پياده ! به جنگ هرمز بيرون مىشود ، چون آن دو سردار سپاه با يك ديگر به نبرد مىپردازد و در هم مىپيچند سپاهيان هرمز ناگهان به خالد حمله ور مىشوند ، و بر خلاف قانون و قاعدهء نبرد تن به تن با نيريگى كه زده اند در مقام كشتن خالد بر مىآيند . اما قعقاع بن عمرو كه كاملًا مواظب اوضاع بوده ، و همهء\r\n\r\n\r\n","description":"","footnote":"\r\n( 1 ) . ابله شهرى در كنار دجله و گوشه اى از خليج فارس كه به بصره منتهى مىشده قرار داشته است . اين شهر از نقطه نظر استراتژيكى و موقعيت نظامى در آن روزگار كمال اهميت را براى ايران داشته يكى از پادگان هاى مهم نظامى كشور محسوب مىشده است .\r\n","page_name":" 137 ","page_number":137},
  {"content":"\r\n\r\nحركات و جنبش هاى سپاه دشمن را در نظر داشته است ، پيش از آن كه دشمن بتواند آسيبى به خالد برساند ، خود يك تنه به ميدان مىتازد و بر سپاهيان حمله مىبرد ، و آنها را تار و مار كرده نيرنگشان را نقش بر آب مىكند و در آن گير و دار خالد هم هرمز را مىكشد و ايرانيان كه سردار خود را كشته مىبينند پشت به ميدان كرده مىگريزند و به اين ترتيب شكست مىخورند وقعقاع بن عمرو مظفر و پيروز و سربلند از ميدان نبرد باز مىگردد .\r\n\r\nاين داستان تا كجا رفته\r\nاين خبر را طبرى از سيف گرفته ، و ديگران امثال ابن اثير ، ذهبى ، و ابن كثير ، و ابن خلكان از طبرى نقل كرده در كتاب هاى خود نوشته اند .\r\nطبرى پس از اين كه شرح مفصلى در فتح ابله و غنايم جنگى آن مىدهد ، اضافه مىكند :\r\nاين داستان در فتح ابله خلاف آن است كه در روايات صحيحه آمده است ! ! كه ما در جاى خود به شرح آن خواهيم پرداخت .\r\n\r\nسنجش سخن سيف با ديگران\r\nداستانى كه سيف در فتح ابله آورده است ، تماماً بر خلاف آن چيزى است كه مطلعين و تاريخ نويسان نوشته اند ، و همچنين بر خلاف آن چيزهايى است كه در كتاب هاى صحيح آمده است زيرا حقيقت اين است كه « فتح ابله در زمان عمر ، و به دست عتبة بن غزوان و در سال 14 هجرى اتفاق افتاده است كه ما بعداً و در جاى خود به شرح آن مىپردازيم . »\r\nطبرى وقتى كه وقايع سال چهارده هجرى را شرح مىدهد آنجا كه به ذكر بناى بصره مىپردازد ، به وعده اى كه در مورد فتح ابله داده بود وفا مىكند ، و حقيقت نبرد و فتح ابله را روايت مىكند كه در آن هيچ يك از مواردى را كه سيف به آن اشاره كرده بود ديده نمىشود . ( 2 )\r\n\r\nبررسى سند\r\nراوى اين داستان سيف ، محمد و مهلب مىباشند كه دانستيم وجود خارجى\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nنداشته و جزء روات مخلوق سيف بن عمر مىباشند .\r\nو نيز مقطع بن هيثم بكايى كه نامش در سند سه روايت سيف در تاريخ طبرى آمده است .\r\nو حنظله فرزند زياد بن حنظله كه نام او در سند دو روايت سيف در تاريخ طبرى برده شده است و چنين به نظر مىرسد كه سيف با استفاده از نام حنظله ، براى زياد فرزند حنظله « صحابه اى كه خود آفريده است » فرزندش ، راوى ساختگى تخيلات سيف هستند .\r\nهمچنين عبد الرحمن احمرى است كه نامش در سند هفت روايت سيف در تاريخ طبرى آمده است .\r\nدر هر صورت ما به بحث و تجسس پرداختيم تا شايد اين نام ها را كه برشمرديم در كتاب هاى طبقات ، و شرح حال راويان ، و حتى كتب حديث پيدا كنيم . ولى نام هيچ يك از آنها را در هيچ كجا ؛ جز روايت هاى سيف نديديم ، بنا بر اين ، سه نفر راوى اخير يعنى مقطع ، و حنظله ، و عبد الرحمن را همچون محمد و مهلب از جملهء راويان مخلوق تخيلات سيف به حساب آورديم .\r\n\r\nنتيجهء سنجش و بررسى\r\nسيف مىگويد كه خالد بن وليد به علت پراكندگى سپاهش از ابو بكر كمك خواست ، و شخص خليفه با توجه به تعريف كوتاه و بسيار پر مغزى كه از قعقاع بن عمرو تميمى كرده است ، تنها شخص قعقاع را به كمك خالد مأمور مىسازد . اين قصه را سيف ساخته و جز او كسى ديگر چنين چيزى نگفته است .\r\nسيف فتح ابله را به خالد بن وليد مضرى ، و در سال دوازده هجرى ، و در زمان خلافت ابوبگر نسبت مىدهد ؛ و حال آن كه واقع اين است كه فتح ابله در زمان خلافت عمر ، و به دست عتبة بن غزوان و به سال چهارده هجرى صورت گرفته است . و ما علت اين تحريف را بعداً بررسى خواهيم كرد .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nسيف تنها قصه پردازى است كه خالد بن وليد را پياده به جنگ تن به تن فرمانده سپاه ايران كه نامش را هرمز خيال كرده است مىفرستد ، و داستان شگفت انگيز نيرنگ ايرانيان را مطرح مىكند ، و قعقاع بن عمرو تميمى ، هم قبيلهء خود را گره گشاى هر مشكلى معرفى مىكند ، و او را مردى زيرك و هوشيار ، و دانا بر موز جنگى و گردى لشكر شكن و پهلوانى شكست ناپذير ، و مورد توجه و عنايت خاص خلفا و سر آمد اصحاب و ياران رسول خدا مىشناساند و او را به عنوان سندى قاطع از فخر و مباهات به چشم يمانيان قحطانى مىكشد .\r\nو بعد از همهء اين ها ، سيف داستان خود را از طريق راويانى روايت مىكند كه همگى آنها ساخته و پرداختهء ذهن قصه پرداز و دروغ ساز خود او هستند و وجود خارجى نداشته اند .\r\n\r\nدست آوردهاى حديث سيف\r\nاكنون ببينيم سيف بن عمر ، با ساختن داستان فتح ابله چه چيزى را ثابت كرده و چه ها به دست آورده است :\r\nيكم - از مقدمه اى كه مىچيند ، خليفه ابو بكر زبان به تعريف و ستايش قعقاع بن عمروتميمى مىگشايد و او را آن چنان گرد و دلاورى معرفى مىنمايد .\r\nدوم - پيش گويى خليفه دربارهء شكست ناپذيرى قعقاع و اين كه سپاهى كه قعقاع در آن باشد ، هرگز شكست نخواهد خورد . « 1 » سوم - گشوده شدن شهرى در عراق ، به دست خالد قهرمان مضر تا فخرى بر ساير افتخارات قبيلهء مضر اضافه شود .\r\nچهارم - افتخارى براى قعقاع پهلوان شكست ناپذير تميم در نجات خالد بن\r\n\r\n\r\n","description":"","footnote":"\r\n( 1 ) . به طورى كه خواهيم ديد ، اين دروغ سيف چون تاجى از افتخارات بر سر قعقاع پهلوان افسانه هايش مىدرخشد . و قعقاع تا آخرين نقشى كه در قصه هاى سيف بر عهدهء او نهاده شده ، به اين سخن ناگفتهء خليفه ابو بكر انگشت نما و مفتخر است .\r\n","page_name":" 140 ","page_number":140},
  {"content":"\r\n\r\nوليد از نيرنگ ايرانيان .\r\nپنجم - آفرينش سه تن راوى ديگر به نام هاى مقطع و حنظله ، و عبد الرحمن بر حمع ساير راويان خيالى و ساختگى سيف كه در آينده و به خواست خدا به آنها بررسى مىشود .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\n\r\nقعقاع در جنگ هاى حيره\r\nوبلغت قتلاهم فى ( اليس ) سبعين الفا\r\nتعدادكشته شدگان سپاه ايران در جنگ اليس به هفتاد هزار رسيد .\r\n( سيف بن عمر )\r\n\r\nجنگ مذار و ثنى\r\nطبرى پس از شرح فتح ابله از قول سيف روايت مىكند : ( 1 )\r\nهرمز پيش از نبرد ابله از پادشاه ايران كنك خواسته بود . شاه در خواست او را با اعزام سپاهى تحت فرماندهى قارن فرزند قرياس اجابت كرد .\r\nچون هرمز كشته شد و سپاهش پراكنده گرديد ، هرمز را در منار نهر الثنى جمع آورى كرد و با سپاه اسلام رو به رو شد ، و بين دو لشكر جنگ آغاز كرديد ؛ و دو سپاه با شدت و خشمى هر چه تمام تر در يك ديگر شمشير نهادند .\r\nسر انجام قارن در اين نبرد كشته شد ، و شيرازه لشكر از هم گسيخت و سپاه ايران با داده سى هزار كشته به جز آنها كه در رودخانه الثنى غرق شدند شكستى فاحش خورد .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\n\r\nنبرد ولجه\r\nسيف دربارهء نبرد الولجه چنين مىگويد :\r\nچون خبر شكست ايران در المذار « 1 » و الثنى به شرحى كه گذشت به پادشاه ايران رسيد ، اندرزگر را مأموريت داد تا با جمع آورى سپاهى از رزمندگان عرب آن نواحى و كشاورزان ايرانى به نبرد با خالد ين وليد اقدام كند ، و بهمن جادويه را نيز كمك وى تعيين كرد . اين خبر چون به خالد رسيد ، خود را با شتاب به ولجه رسانيد و با آنها به نيرد پرداخت ، نبردى شديدتر از نبرد الثنى . صفوف سپاهيان پارس درهم شكست و اندرزگر از معركه بگريخت و در اين فرار بر اثر تشنگى از پاى در آمد . سيف مىگويد : خالد در اين نبرد با يكى از رزمندگان پارس كه با هزار كس برابرى مىكرد به نبرد پرداخت و او را كشت ! و چون از كشتنش فارغ گشت بر او تكيه زد و در همانجا ، ميدان نبرد ، غذا خواست ! اين جنگ در صفر سال 12 هجرى واقع گرديد ، و گفته است كه ولجد از جانب خشكى به كسكر نزديك است .\r\n\r\nنبرد اليس\r\nو در شرح نبرد اليس چنين آورده است : مسيحيان عرب و رزمندگان ديگر عرب از تعداد كشته هايى كه در نبرد ولجه متحمل شده بودند به خشم آمده ، مراتب ناراحتى خود را از اين شكست به ايرانيان نامه كردند و در نتيجه جابان به منظور پشتيبانى آنها با سپاهش در اليس به آنها پيوست . جنگى سخت و بى رحمانه در ميان دو سپاه به وقوع پيوست ، در اين ميان به اميد رسيدن قواى كمكى از طرف ايران\r\n\r\n\r\n","description":"","footnote":"\r\n( 1 ) . حموى مىنويسد : المذار شهرستان منطقهء ( ميسان ) مىباشد بين واسط و بصره كه از بصره 4 روز به راه فاصله دارد و قبر عبد الله فرزند على بن ابيطالب در آنجا قرار دارد اهالى آن مردمى شيعه و سفيه و حيوان صفت بوده در زمان خلافت عمر عتبة بن غزوان پس از فتح بصره آنجا را تصرف كرده است . اين مطلب نمونه اى از تعصبات حموى در برخورد با شيعه مىباشد .\r\n","page_name":" 143 ","page_number":143},
  {"content":"\r\n\r\nمقاومت رزمندگان هر چه بيشتر مىشد خالد به خشم آمد و سوگند خورد كه اگر بر آنها دست يابد يكه تن از آنها را زنده نگذارد و رود اليس را از خونشان جارى سازد . سر انجام چون خالد بر آنها پيروز شد ، فرمان داد تا همهء اسيران را يك جا جمع كنند و هيچ اسيرى را نكشند . سپاه خالد براى دستگيرى فراريان و جمع آورى اسيران به هر طرف شتافتند . سواران اسيران را گروه گروه به خدمت خالد آوردند . خالد دستور داد تا مردانى معين ، گردن اسيران را در رودخانه بزنند تا از خون آنها آن رود به جريان افتد يك شبانه روز گذشت و فردا و پس فرداى آن نيز سپرى شد و مرتباً اسيران را از فاصله هاى بسيار دور اليس مىآوردند و گردن مىزدند ولى او خون آنها رودى ايجاد نشد . در اين موقع بود كه قعقاع و پهلوانانى چون او به خالد گفتند : از همان وقت كه براى نخستين بار خون فرزند آدم بر زمين ريخته شد با منعقد كردن آن از حركتش جلوگيرى به عمل آمد حالا اگر تو مىخواهى كه رودى از خون انسان ها به راه اندازى و از قيد سوگند خود رهايى يا بى ، بايد كه براين خون ها آب ببندى تا از لخته شدن آن جلوگيرى نمايد « پيش از اين وقعه مسير آب را گرفته بودند ، پس ناگزير شدند تا سد را بردارند تا آب بر خون جارى شد و رودى خونين به وجود آمد و بر اثر آن آرد لازم براى بيش از هجده هزار سپاهى خالد ، وسيلهء آسياب هايى كه از آن رودخون به گردش در آمدين تهيه گرديد . و سه شبانه روز اين آسياب ها بر اثر اين رود خون در چرخش بودند . و به اين مناسبت آن را رود خون ناميدند . چنين رود خونى ، به بركت خون هفتاد هزار تن انسان كه در آن چون گوسفندان قربانى شده اند به وجود آمده است . \" تا سوگند قهرمان يك دنده اى چون خالد مضرى عملى شود . \"\r\n\r\nجنگ هاى ديگر در حيره\r\nآنگاه طبرى جنگ ها بزرگى از خالد را در نواحى مختلف حيره آورده و سخن سيف را چنين پايان مىدهد ( 2 ) : و سيف نوشته كه قعقاع در نبردهاى حيره چنين\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nسروده است :\r\n« خداوند كشته شدگان ما را كه در كنار رود فرات ، و همچنين آنان كه در نجف آرميده و به خواب ابدى فرو رفته اند از زحمت خود سيراب كند . »\r\n« ما در سرزمين كاظم هرمزان را پايمال نموديم ، و كنار رود ثنى شاخ قرن را با پاروها خود شكستيم . آن روز كه ما به كنار كاخ ها حيره فرود آمديم بر آنها شكست وارد آمد . در آن روز ما ايشان را از شهرشان بيرون رانديم ، و پايه هاى تختشان از بيم و هراى ما به لرزه در آمد . تيرهاى جان كاه خود را در آن روز به سويشان رها ساختيم و شبان گاه بدان وسيله شربت مرگشان چشانيديم . در آن روزى كه مدعى بودند ، ما مردمى هستيم كه بر سرزمين هاى حاصل خيز عرب تسلط داريم . »\r\nهدف سيف از آوردن اين ابيات اين است كه نشان دهد اين قعقاع بن عمرو تميمى است كه به دلاورى ها و كر و فرهايش به همراهى خالد بن وليد مضرى در ميدان هاى منطقهء حيره به خود مىبالد ، و افتخار مىكند كه در نبرد كاظمه با هرمز ، و در الثنى با قارن ، و با نصاراى عرب و جنگ جويان و نگهبانان كاخ هاى كسرى در حيره به نبرد پرداخته ، و دست آنها را از تسلط بر سرزمين هاى حاصل خيز عرب كوتاه ساخته است .\r\n\r\nاين روايات تا كجا رفته\r\nاين ها مطالبى بود كه طبرى دربارهء جنگ هاى خالد بن وليد در منطقهء حيره از قول سيف بن عمر روايت كرده ، و پس از طبرى اين اثير و ابن خلدون آن مطالب را از طبرى گرفته و در تاريخ هاى خود ثبت كرده اند و ابن كثير نيز هم از طبرى گرفته و هم مستقيماً از سيف بن عمر ، و به اين موضوع مخصوصاً در تاريخ خود تصريح كرده است .\r\nحموى نيز اطلاعات خود را در باهء الثنى مستقيماً از سيف گرفته است آنجا كه در شرح بر واژهء الثنى مىنويسد :\r\nنبرد الثنى نبردى مشهور است كه بين خالد بن وليد و ايرانيان در نزديكى هاى\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nبصره به وقوع پيوسته ، و در آن نبرد بود كه قعقاع بن عمرو چنين سروده است :\r\n سقى الله قتلى بالفرات مقيمه . . . تا * و بالثنى قرنى قارن بالجوارف \r\nو نيز در شرح الواجه از قول سيف مىگويد : ولجه در سرزمين كسكر و كنار صحرا واقع است ، خالد بن وليد سپاه ايران را در آنجا شكست داد . اين مطالب در كتاب فتوح و جزء حوادث سال دوازده هجرى ثبت شده است و قعقاع بن عمرو در آن نبرد گفته :\r\n« نديدم قومى را با شهامت تر از قومى كه در ولجهء صحرا ديدم . وديدم كسى را مانند ايشان كه روزگار همهء آنان را به زبونى و خوارى كشيده و به رو در افكنده و سران و نامداران را به هلاكت رسانيده باشد . »\r\nاين ها مطالبى بود كه حموى در كتاب خود معجم البلدان نوشته ، و عبد المؤمن در شرح الثنى و الواجه از او گرفته و در كتاب خود مراصدالاطلاع آورده است .\r\n\r\nسنجش روايت سيف با روايت ديگران\r\nاما بلاذرى دربارهء المذار مىنويسد : مثنى فرزند حارثه در زمان خلافت ابو بكر با مرزبان المذار به نبرد پرداخت و او را شكست داد ، و در زمان خلافت عمر ، عتبة بن غزوان به مذار حمله برد و مرزبان آنجا به مقابلهء او شتافت ، بر اثر اين نبرد خدا سپاه مرزبان را در هم شكست و همه در رودخانه غرق شدند و عتبة مرزبان را گردن زد . ( 3 )\r\nدر مورد ولجه و الثنى ( كه تلفظ آن به كسر اول و سكون ثانى است ) خبر آنها را به جز نزد سيف ، در هيچ كجاى ديگر نديدم تا آن را با روايت سيف بسنجم .\r\nبلاذرى دربارهء اليس مىنويسد :\r\nخالد بن وليد سپاه به جانب اليس كشيد ، و جابان بزرگ ايرانيان چون از انديشهء خالد آگهى يافت خود به نزد خالد رفت و با او پيمان عدم تعرض بست به اين شرط كه اهالى اليس خبر گزار مسلمين باشند و راهنما و پشتيبان آنها در جنگ با\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nايرانيان : ( 4 )\r\n\r\nقصهء رود خون\r\nاما در مورد داستان رود خون و سوگندى كه خالد بن وليد خورده بود . ابن دريد در كتاب اشتقاق چنين آورده است :\r\nمنذر بزرگ در آن روز كه افراد قبيلهء بكر بن وائل را به طرز فجيعى مىكشد ، و ايشان را بر سر كوهى مىبرد و پشت سر هم گردن مىزد ، سوگند خورده بود كه از آنان آن قدر آدم بكشد تا خونشان به دامنهء كوه برسد ! با وجودى كه تعداد كشته شدگان بسيار بود ، با اين وجود خون آنها حتى به نيمه راه هم نرسيده بود و اين مسأله عصبانيت و خشم منذر را بيش از پيش افزون مىساخت . در آخر حارث فرزند مالك به منذر گفت : گزندى بر تو مباد ! اگر همهء مردم روى زمين را هم بكشى ، خونشان هرگز به دامنهء كوه نخواهد رسيد . دستور بده تا بر روى خون آب بريزند ، تا خونابه از بالاى كوه به جلگه برسد .\r\nراهنمايى حارث مؤثر افتاد و با رسيدن خونابه به دامنهء كوه سوگند منذر عملى گرديد و حارث نيز « وصاف » لقب يافت . ( 5 )\r\nسيف اين داستان زشت و چندش آور دوران جاهليت را مىپسندد ، و شايسته مىداند تا نظير چنين داستانى را به عنوان سندى از افتخارات براى قبيلهء مضر بسازد . پس خالد بن وليد مضرى را براى احراز نقش اول آن مناسب مىبيند و بر مبناى داستان منذر كبير و كشتار افراد بى گناه قبيلهء بكر بن وائل ، داستان كشتار هفتاد هزار تن اسير انسان ها ، و به راه انداختن رودى از خون آنها را در اليس مىسازد ، تا از اين لحاظ نيز قبائل مضر و نزار ، چيزى از منذر كبير كم و كسر نداشته باشند .\r\n\r\nبررسى سند\r\nسيف ، عبد الرحمن بن سياه ، و محمد بن عبد الله ، و مهلب را راوى داستان نبرد\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nاليس معرفى مىكند كه دانستيم اين سه نفر جزء راويان مخلوق ذهن خيال پرداز سيف مىباشد و وجود خارجى نداشته اند .\r\nو نيز زياد بن سرجس احمرى سند روايت او است كه سيف از اين راوى نيز 53 حديث در تاريخ طبرى روايت نموده كه چون نام اين زياد را نيز در هيچ كتابى جز روايت هاى سيف نديدم او را چون راويانى كه تا كنون به دست داده ايم ، جزء راويان مخلوق سيف به حساب آورديم .\r\nو نيز اشخاص مجهول الهويه و ناشناس ديگرى را به عنوان راوى معرفى مىكند و همچنين نام هايى را كه بين چند راوى مشترك است به عنوان راوى و سند مىآورد كه بررسى آنها غير ممكن است .\r\n\r\nنتيجهء سنجش و بررسى\r\nسيف بن عمر ، تنها كسى است كه از نبردها الثنى ، و الواجه سخن مىگويد و طبرى اين مطالب را در مورد نبردهاى ثنى و الولجه از او گرفته ، و مورخين ديگر كه بعد از طبرى آمده اند همگى از تاريخ طبرى نقل كرده اند .\r\nياقوت حموى قسمت كوتاهى ز داستان سيف را به شرح الثنى بدون اين كه از مأخذ آن ذكرى بنمايد ، در كتاب خود معجم البلدان آورده است . اما در شرح الواجه با اشاره به كتاب فتوح سيف بخشى از داستان سيف را در كتاب خود نقل كرده است . و گمان مىرود كه حموى نسخه اى از كتاب فتوح سيف بن عمر را به خط اين خاضبه در دست داشته است ، كه به خواست خدا به موقع آن را روشن مىسازيم .\r\nاز اين كه مكان هايى به نام المذار ، و اليس بوده و حقيقت تاريخى داشته اند حرفى نيست . اما سيف نحوهء فتح آن دو جا را تحريف كرده است . چه كسى كه نخستين بار در المذار به نبرد پرداخت و پيروز شد المثنى بود ، و براى دومين بار المذار وسيلهء عتبة بن غزوان فتح گرديد و گردن مرزبان آنجا را زده است .\r\nدر نبرد اليس ديديم كه خالد با اهالى آن جا پيمان صلح بست به شرط اين كه\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nساكنان آن جا خبرگزار مسلمين باشند و راه نما و ياور آنها عليه پارسيان . اما سيف اين صلح را به جنگى خونين و خانمان برانداز چندش آور تحريف كرده است كه تنها در آن جنگ 70 هزار انسان اسير را گردن زده اند تا رودى از خون آدم ها جارى گردد ، و مدت سه شبانه روز آسياب ها از چنين خونى به كار افتاده ، نان بيش از هجده هزار سپاهى اسلام را به اين وسيله تهيه نمايند .\r\nسيف با جنين افسانه اى كه ساخته چه قصدى داشته است ؟ آيا فقط بر آن سر بوده كه افتخارى بر ساير افتخارات قبيلهء مضر به ثبت برساند ؟ يا به غير از اين محركى ديگر داشته تا در سايهء آن به ديگران بفهماند كه اسلام در پناه لبهء تيز شمشير و به راه انداختن رودهاى خون ! انتشار يافته نه با استقبال ملت ها از اسلام ، و قيام آنها عليه فرمان روايان خودسر و ستم كارشان كه حقيقت مطلب بوده است .\r\n\r\nدست آوردهاى حديث سيف\r\nيكم - آفرينش فرمانه سپاهى به نام قارن فرزند قريانس .\r\nدوم - خلق محلى به نام الثنى و الواجه تا در كتاب هايى كه به شرح اماكن مىپردازند ، شرحى براى آنها نوشته شود .\r\nسوم - آفرينش چهار راوى به نام هاى مهلب ، ابو عثمان بن يزيد ، زياد بن سرجس ، عبد الرحمن فرزند سياه كه بر شماره راويان در اسلام افزوده شده ، و ما در كتاب راويان ساختگى ايشان را بررسى خواهيم كرد .\r\nچهارم - سرودى مهيج كه زينت بخش آثار ادبى باشد .\r\nپنجم - كشته شدن پهلوانى پارسى كه هماورد يك هزار سوار بوده به دست خالد مضرى و تكيه كردن بر كشتهء او و غذا خوردنش در ميدان نيرد كه شگفت افسانه پرستان را بر مىانگيزد ، و عطش ستايش گران سلف صالح را با ذكر چنان فضايل و مناقبى فرو مىنشاند .\r\nششم - قتل عام انسان ها و گردن زدن آنها در چند شبانه روز كه همه اسير و\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nگرفتار آمده اند .\r\nهفتم - آسياب شدن گندم خوراك بيش از هجده هزار سپاهى اسلام وسيلهء آسياب هايى كه با فشار سيل خون و به مدت سه شبانه روز كار مىكرده اند .\r\nهشتم - تعداد سى هزار كشته در ميدان الثنى ، و هفتاد هزاركشته در اليس به روى هم يكصد هزار انسان كشته شده وسيلهء سپاه اسلام به جز غرق شدگان آنها !\r\nنهم - كرامتى از قعقاع پهلوان شكست ناپذير تميم ، چه اگر او و امثالش نبودند و پا در ميانى نمىكردند ، بنا به گفتهء سيف خدا مىداند كه خالد تا چه وقت دست به كار گردن زدن انسان ها بود . و اين همان چيزى است كه دشمنان اسلام با تمام وجود دوست دارند كه بشنوند ، بشنوند كه اسلام در نبردهايش با مخالفين خود چه مايه كشته گرفته و چه سان پيشرفت كرده است ، اعلام كنند كه اسلام در سايهء سمسير پيروزى يافته نه ميل و رغبت ملت ها و گرويدن آنها به اسلام عامل پيشرفت آن بوده است . و مگر نه سيف اين نابغهء افسانه پرداز ، اين آرزوى دشمنان اسلام و خود را در سايهء افسانه هايش بر آورده است ؟ !\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n\r\nقعقاع در حوادث بعد از حيره\r\nمفخرة تضاف الى مفاخر بطل تميم القعقاع\r\nافتخارات ديگرى بر افتخارات قعقاع تميمى افزوده مىشود .\r\n( مؤلف )\r\n\r\nداستان صلح بانقيا\r\nطبرى از قول سيف تحت عنوان حوادث بعد از حيره چنين روايت مىكند :\r\nاهالى بانقيا و بسما تا خالد بن وليد از در صلح در آمدند و متعهد شدند كه به شرط عدم تعرض مسلمين به آنها ، مبلغ ده هزار دينار علاوه بر خراجى كه به در بار كسرى مىپردازند ، به خالد كار سازى دارند . خالد با اهالى مزبور پيمان بست و قعقاع بن عمرو تميمى و ديگران را بر آن گواه گرفت . و پس از آن طبرى چنين آورده است :\r\nچون خالد از كار حيره بپرداخت ، مرزبانان واقع بين آبادى هاى عراق تا هرمزد گرد ، نيز چون اهالى باقينا و بسما ، پرداخت دو ميليون ، و بنا بر روايت ديگر سيف ، يك ميليون درهم را به جز آن چه را كه بايد به دربار كسرى و كار گذاران او بپردازند ، به گردن گرفتند ، خالد عهد نامه نوشت و قعقاع و ديگران را نيز بر آن گواه گرفت . سپس سيف مىگويد :\r\nخالد بن وليد كه فرماندهى كل قواى اسلام را به عهده داشت ، قعقاع بن عمرو را\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nضمن ساير اشخاصى كه بر كشيده پست هايى بخشيده بود ، به فرماندهى و حكومت بر مرزها گماشت ، و در رسيدى كه خالد براى خراج گذاران نوشته بود ، قعقاع را گواه گرفت .\r\n\r\nاين داستان تا كجاها رفته ؟\r\nهمهء اين روايت ها را طبرى از قول سيف آورده است ، و تاريخ نويسانى چون ابن اثير ، و ابن كثير ، و ابن خلدون ، آنها را از طبرى گرفته و در كتاب هاى خود نوشته اند . به همچنين مؤلف كتاب الوثائق السياسيه ، سه پيمان نامهء مزبور را به عنوان اسناد سياسى اسلامى در كتاب مزبور ثبت كرده است . ( 1 )\r\nاما مورخين ديگر ، به جز سيف ، صلح اهالى بانقيا و بسما را بر مبناى هزار درهم نوشته اند ، نه ده هزار دينار ؟ و اشاره اى هم به نام قعقاع و گواهى هاى او نكرده اند و نيز اسمى از صلح بين سرزمين هاى آبادى هاى عراق تا هرمزدگرد ديده نمىشود . بلكه در مقابل نوشته اند :\r\nاز شهر نشينان ، جز با اهالى حيره و اليس و بانقيا عهد و پيمانى بسته نشده است :\r\nهمچنين از توليت فرمان داران بر مرزها ، و يا گواهى خالد مبنى بر برائت خراج گذاران چيزى در آنها به چشم نمىخورد . ( 2 )\r\nطبرى از قول سيف روايت مىكند كه ابو بكر خالد بن وليد را به قسمت جنوبى و عياض بن غنم فهرى را به قسمت شمالى عراق مأموريت داد . خالد در مأموريت خود قسمت هايى را از جنوب عراق گشود ، اما عياض به محاصرهء پارسيان در آمد و ناچار از خالد كمك خواست ، خالد قعقاع را به جانشينى خود در حيره برگماشت و به كمك عياض به شمال عراق عزيمت كرده از طرفى ايرانيان و عرب هاى قبايل ربيعه نيروهاى خود را در حصيد براى جنگ با مسلمانان بسيج كرده بودند و مسلمانان آن ناحيه از قعقاع براى دفع آنها استمداد كردند ، و قعقاع سپاهى به كمك آنان فرستاد . چون خالد به حيره بازگشت ، قعقاع را براى جنگ با ايرانيان و عرب هاى جزيره كه در حصيد با مسلمين مىجنگيدند اعزام داشت ، قعقاع با آنان رو به رو گرديد و به نبرد پرداخت .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nدر اين نبرد كه به شكست دشمنان منتهى گرديد ، فرمانده سپاه پارسيان كه روزمهر نام داشت كشته شد و روزبه نيز به دست عصمة بن عبد الله به قتل رسيد .\r\n\r\nتاريخ نگارانى كه از طبرى و سيف نقل مىكنند\r\nطبرى اين مطالب را از قول سيف مىنويسد . و ابن اثير ، و ابن كثير و ابن خلدون نيز آنها را از طبرى گرفته و در كتاب هاى خود نوشته اند .\r\nما سخن اين سه تن تاريخ نگار بزرگ اسلامى را در مورد طبرى و تاريخش ، در كتاب خود به نام عبد الله بن سبأ به ترتيب چنين آورده ايم :\r\nيكم - ابن اثير چنين آغاز سخن مىكند . . . آن چه مربوط به تاريخ اصحاب رسول خدا است ، ما بدون كم و كاست از طبرى نقل نموديم .\r\nدوم - و اين ابو الفداء است كه مىگويد : ما سخن از ابن اثير گرفته ايم و تاريخ او را مختصر و فشرده ساخته ايم .\r\nسوم - ابن خلدون مىنويسد : سخن در خلافت اسلامى ، و آن چه كه مربوط به جنگ هاى رده و فتوحات مىشود ، به طور اختصار از تاريخ طبرى نقل شده است :\r\nچهارم - اما ابن كثير ، غالباً به منبع و يا منابع اخبار خود كه طبرى است تصريح مىكند ، و يا در مواردى هم مستقيماً نام سيف را مىآورد و او را سند داستان خود معرفى مىكند .\r\nحموى به همين داستان سيف اعتماد مىكند و آنجا كه نام حصيد را مىبرد چنين مىنويسد : حصيد بيابانى است بين كوفه و شام ، كه در آنجا قعقاع بن عمرو در سال 13 ه - با نيروهاى ايرانيان عرب هاى ربيعه و تغلب جنگى سخت كرد ، و روزمهر ، و روزبه فرماندهان سپاه آنها كشته شدند و قعقاع در آن نبرد چنين حماسه سرايى كرده است :\r\n« اسماء را خبر كنيد « 1 » كه همسرش دربارهء روزمهر پارسى به آرزوى خود رسيد .\r\n\r\n\r\n","description":"","footnote":"\r\n( 1 ) . عرب را رسم بر اين بوده است كه در نبردها ، نام خواهر يا همسر خود را در حماسه سراييش مىبرده و افتخارات خود را بر مىشمرده است .\r\n","page_name":" 153 ","page_number":153},
  {"content":"\r\n\r\nدر آن روز كه در سرزمين حصيد با شمشيرهاى آختهء هندى به گروه هاى ايشان حمله ور شديم و مغزهاى سر ايشان را درو ميكرديم . »\r\nاين ها را سيف گفته و طبرى از او گرفته ، و ديگران كه پس از طبرى آمده اند سخن از طبرى گرفته اند .\r\nبه جز سيف هيچ كس ديگر نگفته است كه عياض با خالد مأمور عراق بوده بلكه بر عكس او را به همراه ابو عبيده و در شام نوشته اند . از طرفى موضوع حصيد ، و جنگ در آنجا را جز سيف ، نزد هيچ كس ديگر سراغ نداشتيم .\r\n\r\nبررسى سند\r\nسيف حديث مورد بحث را از طريق محمد و مهلب و زياد روايت مىكند كه هر سه را دانستيم از آفريده ها و گروه راويانى خيالى او مىباشند .\r\nو نيز از طريق غصن بن قاسم كنانى كه سيف از او سيزده حديث در تاريخ طبرى روايت مىكند .\r\nهمجنين از شخصى به نام ابن ابى مكنف ، از اين دو تن نامى در طبقات و فهرست راويان نيافتيم . و بالاخره سيف راوى پنجم اين داستان را مردى از بنى كنانه معرفى مىكند كه براى ما معلوم نشد . نام اين مرد را سيف در خيال خود چه گذاشته تا به دنبالش بگرديم . روى اين اصل اين قبيل راويان را نيز حق داريم تا جزء مختلقات او به حساب آوريم .\r\n\r\nدست آوردهاى اين حديث\r\nيكم - سه پيمان نظامى و صلح نامه كه جزء مدارك سياسى آمده است .\r\nدوم - آفرينش مكانى به نام حصيد كه نامش در كتاب هاى جغرافيا مىرود .\r\nسوم - اشعارى كه شايستگى مطالعهء آنها در كتاب هاى ادب به چشم مىخورد .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nچهارم - افتخارى مزيد بر ساير افتخارات قعقاع قهرمان افسانه اى تميم .\r\nاين ها همه به جاى خود ، اما چه موردى داشت عياض را كه به همراه ابو عبيده در شام مىجنگيد ، به همراهى خالد به عراق بكشاند ، اگر زندقه يا چيز ديگر او را بر نيانگيخته تا تاريخ اسلام را تحريف كند ؟ !\r\n\r\n","description":"","footnote":"","page_name":" 155 ","page_number":155},
  {"content":"\r\n\r\n\r\nقعقاع در مصيخ و فراض\r\nوبلغ قتلاهم فى المعركة و الطلت مائة الف\r\nكشته شدگان روميان در جنگ فراض به صد هزار نفر بالغ گرديد .\r\n( سيف )\r\n\r\nجنگ مصيخ\r\nطبرى از قول سيف روايت مىكند كه ايرانيان و قبايل مختلف عرب پس از شكست در حصيد از خنافس به مصيخ كه بين حوران و قلت واقع است عقب نشستند و سپاه پراكندهء خود را جمع آورى نمودند . چون خبر اجتماع آنها در مصيخ به گوش خالد رسيد ، نامه اى به قعقاع ، و ابى ليلى بن فدكى ، وو اعبد بن فدكى ، و عروة بن بارقى نوشت و طى آن خاطر نشان ساخت كه در فلان شب و در فلان ساعت با سپاه زير فرماندهى خود در فلان جاى مصيخ حاضر باشند . آنها نيز در همان موقع و طبق قرار قبلى حاضر شدند و از سه جانب بر سر دشمن كه همگى به خواب خوش فرو رفته بودند تاختند و از كشتهء آنها پشته ها ساختند تا جايى كه مردم چنان منظره اى را تشبيه كردند به لاشهء گوسفندانى كه بر يك ديگر انباشته شده باشند ! !\r\nو نيز گويد : در سپاه دشمن در اردوگاه آنان ، عبد العزى نمرى ، و لبيد بن جرير كه اسلام آورده و نامهء ابو بكر كه به اسلام آن دو گواهى مىداد به همراه داشتند حضور\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nداشتند و در اين گير و دار كشته شدند خبر كشته شدن آن دو نفر به ابو بكر رسيد ، و به خصوص اين كه عبد العزى در همان دل شب و با حملهء سه جانبهء خالد و يارانش بانگ برداشته بود كه : اى خداى محمد تو پاك و منزهى ! چون آن دو نفر به ناروا كشته شده بودند ابو بكر خون بهاى آن دو را به فرزندانشان پرداخت . عمر از شنيدن كشته شدن آن دو و همچنين مالك بن نويره بر خالد خورده گرفت و ناراحت شد و ابو بكر در مقام تسليت خاطر عمر مىگفت : به هر كس كه در ميان جنگ جويان سر كند چنين خواهد رسيد !\r\n\r\nاين داستان تا كجا رفته ؟\r\nحموى بر گفتهء سيف به ديدهء اعتبار نگريسته و به استناد آن شرحى بر مصيخ نوشته و آن را مكانى واقعى پنداشته و گفته است : مصيخ منطقه اى است بين حوران و قلت كه جنگى خونين بين خالد بن وليد و قبيلهء تغلب در آنجا روى داده است . . . تا آنجا كه مىگويد : و قعقاع در آن جنگ به مناسبت چنين سروده است :\r\n« از قبيلهء تغلب نبرد روز مصيخ ما را بپرس ، آيا آن كس كه مىداند با آن كس كه نمىداند برابر است ؟ وقتى كه ما بر ايشان شبيخون زديم ، بر اثر اين شبيخون ما از ايشان فقط نامى باقى ماند . قبايل اياد و نمور نيز با قبيلهء تغلب « 1 » حضور داشتند و همهء آنها اين سخنان را كه لرزه بر اندامشان مىانداخت گوش مىكردند . »\r\nشما اين مطالب را فقط نزد سيف قصه ساز افسانه پرداز مىتوانيد بيابيد چه ديگران هيچ گونه اشاره اى به مصيخ و جنگ آنجا ننموده اند . زيرا آنان در مقام حقيقت نويسى بوده اند ، نه افسانه سازى .\r\n\r\nبررسى سند\r\nحديث سيف در داستان مصيخ بنى الرشاء دنبالهء سخن او در مورد وقايع بعد از\r\n\r\n\r\n","description":"","footnote":"\r\n( 1 ) . قبايل اياد و نمور و تغلب را سيف چنين خيال كرده است كه دوشادوش يك ديگر در آن معركه شركت داشته اند .\r\n","page_name":" 157 ","page_number":157},
  {"content":"\r\n\r\nحيره است كه گذشت بنا بر اين همان سند را دارد ، و دانستيم كه راويان آن همگى ساخته و پرداختهء خيالات او است .\r\n\r\nنتيجهء سنجش و بررسى\r\nيكم - خلق مكانى به نام نصيخ بنى البرشاء كه از آن در كتاب هاى جغرافيا نام برده مىشود .\r\nدوم - خلق فردى صحابى به نام اعبد بن فدكى و برادرش ابو ليلى و صحابى ديگرى به نام نمرى كه ابو بكر او را عبد الله ناميده و شرح حال آنها طبق افسانه هاى سيف بيايد .\r\nسوم - ابياتى از قعقاع قهرمان افسانه اى تميم .\r\nچهارم - پيدايش جنگى خونين و بى رحمانه كه در آن كشته ها چون لاشهء گوسفندان سر بريده در هامون بر هم انباشته شده بدان سان كه افسانه پرستان و كرامت خواهان سلف را از سويى و دشمنان ديرين اسلام را از سويى ديگر به شادى و طرب وا مىدارد . و چنين چيزهايى را بيرون از روايات ساختگى سيف هرگز نتوان يافت .\r\n\r\nنبرد فراض\r\nطبرى از قول سيف چنين روايت مىكند كه پس از واقعهء مصيخ فراريان تغلب\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nدر الثنى و زميل اجتماع كردند و خالد وليد به همراهى قعقاع همان بلا را برسرشان آوردند كه در مصيخ گذشت . آن وقت مىنويسد كه : خالد به سوى فراض كه در مرزهاى شام و عراق است عزيمت نمود . سيف مىگويد : روميان به خشم آمدند و از مرزبانان ايران به جنگ افزار و نفر كمك گرفتند ، و از قبايل مختلف عرب چون تقلب و اياد و نمر يارى جستند و بدين سان نيرويى عظيم فراهم كرده مدتى طولانى ، با خالد وليد به نبردى خونين پرداختند . سر انجام روميان شكست خوردند و همگى روى به گريز نهادند ، خالد دستور داد تا فراريان را از دم تيغ بگذرانند ، سواران ايشان را گروه گروه با سر نيزه به يك جا گرد آورده ، گردن ميزدند .\r\nشمارهء كشته شدگان به اين ترتيب و ميدان جنگ روى هم به يكصد هزار تن بالغ گرديد ! سپس طبرى مىنويسد كه : در اين نيرو كشى خالد ، جنگ هاى متعددى صورت گرفت و حماسه هاى بسيارى خوانده شد . . . سپس خالد به حيره بازگشت و در اين بازگشت عاصم بن عمرو و برادر قعقاع را فرمان داد تا به همراهى سپاهيان حركت كند ، و بر دنبالهء سپاه شجره فرزند اعزرا فرماندهى داد و چنين شايع ساخت كه خود در دنبالهء سپاه جاى دارد . پس دور از چشم ديگران ، پنج روز باقى مانده از ماه ذيقعده از سپاه بيرون شد و از آن كناره گرفت و به قصد حج به سوى مكه عزيمت نمود . و زمانى بازگشت كه هنوز دنبالهء سپاه به حيره نرسيده بود . خبر اين عزيمت ناگهانى خالد بر خليفه ابو بكر گران آمد و بر آشفت و به عنوان تنبيه وى را از عراق به شام مأمور ساخت .\r\nبر اين روايت حموى اعتماد كرده و در مورد فراض مىگويد : بنا بر آن چه در كتاب فتوح سيف آمده ، خالد بن وليد ( رض ) ناگهان بر قبيلهء بنى غالب در فراض كه از مرزهاى مشترك شام و عراق و جزيره و در قسمت شرقى فرات واقع است ، و روميان و عرب و ايرانيان در آنجا اجتماع كرده بودند به تاخت و جنگى سخت و خونين كرد . سيف مىگويد : در آن جنگ يكصد هزار نفر كشته شدند ، آنگاه خالد ده روز به آخر ذى حجه سال 12 ه - باقى مانده بود كه از سفر حج به حيره باز گشت و قعقاع به مناسبت در آن چنين سروده است :\r\n\r\n","description":"","footnote":"","page_name":" 159 ","page_number":159},
  {"content":"\r\n\r\n« در سرزمين فراض گروه هاى پارسيان و روميان را ديديم كه طول ايام سلامت ايشان را كسل و غمگين ساخته بود . چون ما به ايشان رسيديم ، جمعيتشان را پراكنده ساختيم و سپس به قبيلهء بنى رزام شبيخون زديم و هنوز سپاه اسلام درست جا به جا نشده بود كه دشمنان چون گوسفندان سر بريده پخش شده بودند . »\r\n\r\nبررسى سند\r\nراويان حديث فراض سيف ، محمد و مهلب مىباشند كه دانستيم وجود خارجى ندارد و از مختلقات سيف مىباشند . همچنين ظفر بن دهى است كه از جملهء اصحابى است كه او آفريد و ترجمه اش به خواست خدا بيايد . و نيز مردى از بنى سعد كه ندانستيم كه سيف نام او را چه خيال كرده تا در باره اش تحقيق كنيم .\r\n\r\nنتيجهء اين بحث\r\nنبرد الثنى و زميل را آن جا كه به خواست خدا است از ابى مفزر ، صحابى مخلوق تخيلات سيف سخن خواهيم گفت ، شرح مىدهيم . اما نبرد الفراض از به ناگهان تاختن خلد و شبيخون زدن و كشتن يكصد هزار انسان ، و خود ستايى ها و رجز خوانى هاى قعقاع در آن و غيره ، و حج گزاران خالد دور از چشم ديگران ، همه و همه چيزهايى است كه سيف به تنهايى گوينده بافندهء آن خيالات است و طبرى نخستين تاريخ نويس مشهور و معرفى است كه آن افسانه ها را از او گرفته و در كتاب تاريخ مورد اعتماد ديگرانش ثبت كرده ، و از طبرى ديگر تاريخ نويسان بعد از وى اقتباس نموده اند . تنها تفاوت مشهود در اين نوشته ها اين است كه طبرى طبق عادتى كه داشته از نوشتن اشعار و رجزها در تاريخش خوددارى كرده ، گرچه اشاره نموده كه در آن جنگ ها رجزهاى بسيار سروده شده است .\r\nاما حموى جغرافيا نويس معروف ، قسمتى از آن رجزهاى قعقاع را با تصريح به كتاب فتوح سيف ، و قسمت ديگرى از آنها را به هنگام سخن پيرامون معرفى الفراض\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nدر كتاب خود آورده است .\r\nولى مطلب قابل تأمل در اين است كه طبرى از قول سيف مىنويسد كه خالد بن وليد چنين وانمود كرد كه در ساقهء لشكر است ، آن وقت دور از چشم ديگران و پنج روز باقيمانده از ماه ذى قعده به قصد حج از فراض بيرون مىرود ؛ و بنا به قول حموى دن روز باقيمانده از ماه ذى حجه مراجعت كرده به سپاه خود ملحق مىشود ، بايد ديد كه چه طور شده در اين مدت بيست و پنج روز عدم حضور فرمانده كل قوا در سپاه محسوس نيفتاده است ؟ ! در اين مدت چه كسى با سپاهيان نماز گزارده « 1 » ، افسران سپاه چه طور از غيبت او مطلع نشده اند ، و بالاتر از همه شخص خالد چگونه توانسته است مسافت بين حيره و مكه را در آن روزگار در مدت نه روز بپيمايد ؟ ! اين ها مواردياست كه ما را به تأمل وا مىدارد ، و موجب آن مىشود تا دربارهء اين قبيل مطالب بيشتر به بحث و تحقيق بپردازيم . ما به خواست خدا علت اين كه سيف چنين داستان حجى را با چنان شرايطى براى خالد بن وليد ساخته و پرداخته است بعدها مورد بحث و بررسى خود قرار خواهيم داد .\r\n\r\nدست آوردهاى داستان جنگ فراض\r\nيكم - افتخارى براى خالد بن وليد قهرمان مضرى و قعقاع پهلوان تميم در ميدان هاى نبرد .\r\nدوم - ذكر كرامتى براى خالد در طى مسافتى بس دور و دراز در مسير حج .\r\nسوم - خلق فردى صحابى به نام شجره جزء اصحاب رسول خدا .\r\nچهارم - يكصد هزار كشته از انسان ها ، چيزى كه دشمنان اسلام را با به دست آوردن چنين دست آويزى شاد و خرسند مىسازد .\r\nپنجم - اشعارى كه بر ثروت ادبى اسلام افزوده گرديده و بالاخره قصه و داستانى كه دوست داران افسانه ها و هوا داران كرامت سلف را به طرب وا مىدارد .\r\n\r\n\r\n","description":"","footnote":"\r\n( 1 ) . به خصوص در آن زمان رسم چنين بوده است ، كه در همه حال سپاه اسلام نماز پنچ گانه را ، پشت سر فرمانده كل قوا كه به امامت پيش مىايستد برگزار مىنموده است .\r\n","page_name":" 161 ","page_number":161},
  {"content":"\r\n\r\n\r\nقعقاع در مسير خالد به شام\r\nوفيهم صحابة و رواة مختلقون\r\nدر سند اين داستان صحابيان و راويان افسانه اى بسيار به چشم مىخورد ! !\r\n( مؤلف )\r\n\r\nداستان اعزام خالد به شام\r\nمورخين نوشته اند كه چون عمروعاص كثرت سپاه دشمن را در شام مشاهده كرد نامه اى به ابو بكر نوشت و موضوع را به او گزارش داد و از او كمك خواست . ابو بكر با مسلمانانى كه گرداگردش بودند به مشورت پرداخت و در آن ميان عمر بن خطاب چنين گفت : اى جانشين رسول خدا ! به خالد بنويس تا با سپاهيان به شام عزيمت كنند و به عمروعاص يارى دهد : ابو بكر چنين كرد و نامه اى به خالد نوشت . چون نامهء ابو بكر به خالد رسيد گفت : اين كار عمر است ، از حسادتى كه با من دارد نخواست تمامى عراق به دست من گشوده شود . خاست تا من كمك عمرو و ياران او و از جملهء آنان باشم . اگر فتحى دست داد ما هم در آن شريك هستيم . يا زير دست يكى از آنها تا اگر پيروزى حاصل شود به نام او تمام شده باشد نه من . ( 1 )\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nو در روايت ديگر گويد : اين كار اعيسر « 1 » فرزند ام شمله است . او خوش نداشت كه فتح تمامى عراق به دست من صورت گيرد . . . تا آخر .\r\nسيف نمىخواست كه بد بينى و دشمنى موجود بين خليفهء امر ، و خالد قهرمان كه هر دو از مفاخر قبيلهء مضر هستند بر سر زبان ها باشد . همچنين خوش نداشت كه خالد را از فتح عراق پاك محروم سازد . روى اين اصل درمقام معالجه بر آمد و آن داستان ها كه گذشت در فتح شهرهاى عراق در حق خالد وليد ساخته است كه ما قسمتى از آن را از نظر خوانندگان خود گذرانيده ايم . همچنين عزيمت خالد را از عراق به سوى شام هم چنان كه در حديث سيف ديديم ، با وضع و ساختن داستانى به اين ترتيب : دو تن از مسلمانان در حملهء ناگهانى خالد در مصيخ بنى البرشا كشته شدند ، و عمر از كشته شدن آنها بر خالد خشم گرفت . و همچنين سر گرانى خليفهء ابو بكر در عزيمت خالد به طور پنهانى به مكه همهء اين ها را سيف مقدمهء آن قرار داد و بالاخره نتيجه گرفت كه اين ها عامل آن بوده است تا موجب مأموريت وى به جانب شام باشد و او را از فتح عراق باز دارد . كما اين كه در حديث ديگر روايت مىكند كه مرتباً عمر از خالد وليد نزد ابو بكر بد گويى مىكرد ولى ابو بكر زير بار نمىرفت و مىگفت : من شمشيرى را كه خداوند از نيام بركشيده است غلاف نخواهم كرد . ( 2 ) سپس نامهء ابو بكر را در حديثى ديگر به خالد مىآورد كه همگى آنها ساخته و پرداخته است و كم ترين اثرى از حقيقت در آن به چشم نمىخورد ، و پس از اين همه مقدمه سازى در حديث همچنين ( 3 ) مىگويد : خالد در حق عمر بد گمان بود و مىگفت : اين كار او است از حسادت نخواست تا عراق به دست من گشوده شود و به نام من تمام گردد ، با وجود اين كه خداوند مرزهاى عراق را به دست من شكست ، و مردم آن سامان را هيبت و ترس من به دلشان انداخت ، و مسلمانان را به پيكار آنان به وجود من تشويق و جرأت داد !\r\nو بالاخره در حديث ششم مىگويد : اما اين را نمىدانست ( يعنى خالد ) كه عمر\r\n\r\n\r\n","description":"","footnote":"\r\n( 1 ) . اعيسر ، تصغير اعسر است كه در زبان عربى به آن كس گفته مىشود كه چپ دست باشد . يعنى كارهايى را كه معمولًا با دست راست انجام مىدهند او با دست چپ انجام دهد .\r\n","page_name":" 163 ","page_number":163},
  {"content":"\r\n\r\nتقصيرى ندارد تا قعقاع به او گفت : سخن از عمر كوتاه كن . به خدا قسم ابو بكر دروغ نگفته است و تظاهر نكرده . خالد به قعقاع گفت : راست گفتى ! لعنت بر خشم و بد بينى ! به خدا قسم اى قعقاع تو مرا به خوش بينى وا داشتى و به عمر خوش بين ساختى . و قعقاع در پاسخ خالد مىگويد : سپاس خداى را كه تو را راحت ساخت خير و نيكى را در نهاد تو باقى گذارد ، و شر و بد بينى را از تو دور كرد ! !\r\nاز اين حديث سر آن همه افسانه سازى و دروغ پردازى دربارهء آن همه غنايم جنگى و پيروزى هاى خالد را از زبان سيف به خوبى درك مىكنيم . سيف اين داستان ها و افسانه ها را سر هم كرده و ساخته است تا سر انجام به زبان خالد وليد بگويد : خداوند به وسيلهء من مرزهاى عراق را در هم كوبيد ، و مردم آن سامان را به وجود من به وحشت و هراس انداخت ، و مسلمانان را به جنگ و نبرد با آنان جرأت و جسارت داده است . اين همه فضل و افتخار پس از خالد بن وليد به قهرمان بى نظير تميم قعقاع و برادران تميمى او مىرسد ، و سرانجام از جانب قعقاع به تزكيه نفس خالد از آلودگى هاى بد بينى باز مىگردد . هم چنان كه در داستان رود خون ديديم كه چگونه اين فضل و افتخارها بين اين دو تن قهرمان شكست ناپذير رد و بدل شده است .\r\nسيف براى خالد بن وليد در شام نيز ، هم چنان كه در عراق نموده اقدامات و افتخارات قابل توجهى به دست دادن است كه به ذكر آنها خواهيم پرداخت .\r\n\r\nبررسى سند\r\nراويان حديث سيف در مورد بازگشت خالد بن وليد از عراق به سوى شام ، همان هايى هستند كه داستان الفراض را از آنها نقل نموده است . كه ديديم همهء راويان آن ساختگى و مخلوق تخيلات سيف بوده اند .\r\n\r\nخلاصه بررسى\r\nطبرى در تاريخ خود در ذكر حوادث سال 12 ه - سخنان سيف را در نبردهاى\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nقعقاع به همراهى خالد در عراق آورده ، و حموى در كتاب جغرافياى خويش اماكنى را كه سيف از آنها نام برده ، آورده است آن وقت از طبرى ، ابن اثير و ابن كثير و ابن خلدون و ديگر تاريخ نويسان تمام اين مطالب را كه ما آورده ايم گرفته و در كتاب هاى تاريخ خود ثبت كرده اند . چه به طورى كه گفتيم آنها در مورد تاريخ صحابه تنها به طبرى مراحعه كرده و از او گرفته اند و طبرى نيز سند تاريخ معتبرش محتواى كتاب هاى فتوح و جمل سيف بن عمر تميمى است ! و ما اين مطلب را بسى روشن تر در منشأ افسانهء سبائيان در كتاب خود به نام عبد الله بن سبأ ثابت كرده ايم .\r\n\r\nاما سخنان غير سيف\r\nبلاذرى در كتاب معتبر خود فتوح البلدان فتوح خالد را در عراق به تفصيل شرح داده و در آن جا هيچ نامى از قاعقاع و صدها هزار كشته ، و آن همه جنگ هاى متعدد و شهرهاى گشوده شده چون نبردهاى الثنى و الولجه و حصيد و غيره نرفته است .\r\nطبرى نيز جنگ هاى خالد را از طريق غير سيف ، يعنى از طريق ابن اسحق تقريباً مانند بلاذرى آورده و در آن هم از قعقاع و آن همه مطالب اثرى نيست .\r\nدينورى هم قسمت هايى از نبردهاى خالد را در عراق در كتاب خود به نام اخبار الطوال ثبت كرده و در آن هم قعقاع و آن همه افسانه ها وجود ندارد . بلكه آن چه گفته شده است تنها نزد سيف بن عمر يافت مىشود و او منشأ همهء اين افسانه سازى ها و دروغ پردازى ها است . ( 4 )\r\n\r\nخالد در مسير شام\r\nسيف در كيفيت سفر خالد به شام مىگويد : خالد به جانب سوى كه دهكده اى در سماؤه عراق است عزيمت كرد و از آن جا به مصيخ بهراء واقع در قصوانى حمله برد و مصيخ يكى از آبادى ها است . اهالى نمر به مىگسارى مشغول بودند و ساقى آنها به خواندن اين بيت مشغول : ايا ساقى ، مىصبح گاهيم ده پيش از آن كه سپاه ابو بكر\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nدر رسد ! كه به يك ضربت شمشير گردنش را زدند و خونش با شرابى كه در پياله به دست داشت به هم آميخت !\r\nو نيز طبرى از قول سيف روايت مىكند :\r\nخالد بن وليد ، اسيران بهراء را به همراه خود به سوى برد و در آن جا بود كه بوى گزارش رسيد . قصانيان در مرج راهط سپاهى فراهم آورده اند . پس از سوى به جانب آنان شتافت ، و در مرج الصفر به ايشان رسيد و با آنها كه فرماندهانشان حارث بن الايهم بود سخت جنگ كرد و سپاهيان و خاندان ايشان را از بنيان بر انداخت و سپس چند روزى را در آن مرتع اقامت كرد و از همان جا خمس غنايم جنگى را به خدمت ابو بكر به مدينه فرستاد آن گاه به جانب قنات بصرى كه نخستين شهر از شهرهاى شام بود كه به دست خالد و سپاهيان عراقيش گشوده شد حركت كرد و در قنات بصرى فرود آمد . خالد از قنات بصرى با نه هزار تن سپاهى به قصد جنگ با روميان در واقوصه فرود آمد و با آنها به جنگ پرداخت . پايان سخن طبرى .\r\n\r\nاين داستان تا كجا رفته\r\nابن اثير همين مطالب را از طبرى گرفته و در تاريخ خود ثبت كرده ، ابن عساكر در ترجمهء قعقاع روايت سيف را نقل كرده و در پايان آن مىنويسد : قعقاع بن عمرو در مسير خالد از سوى به واقوصه چنين سروده است :\r\n\r\nحماسه هاى قعقاع\r\n« ما صحراهاى خشك و سوزان را با اسب هاى خود در نورديديم ، و از سوى به جانب فرافر عزيمت كرديم . در همان جا نبرد بهراء را آغاز نموديم ، و همان جا بود كه شترهاى سفيد و زرد مرا به تك به سوى آن بيگانهء غير عربى كه مىگريخت و فرار مىكرد برد . به شهر بصرى گفتند ، چشمت را باز كن ، خود را به كورى زد ، چه در مرج الصفر . گروه هايى به سر كردگى ايهم و حارث غسانى چون حيوانات درنده خشمگينى\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nاجتماع كرده بودند . ما در مرج الصفر نبرد را آغاز كرديم ، و بينى قبيلهء غسان را همه بريديم طورى كه بر ايشان بينى نماند ! در آن روز غسانيان همه گريختند ، مگر آنان كه با شمشير ما پاره پاره بر زمين افتاده بودند . از آن جا به بصرى باز آمديم ، و آن را يافتيم و او نيز آن چه را كه در خود پنهان داشت براى ما آشكار كرد . درهاى بصرى را گشوديم و سپس از آن جا بر پشت شتران به جمع عشيره ها به يرموك روى آورديم . »\r\nاين رجز را ابن عساكر در پايان روايت سيف نقل كرده است ، در حالى كه طبرى طبق سنتى كه غالباً در حذف اشعار و رجزها در تاريخش دارد ، آن را نياورده و از روايت سيف حذف كرده است .\r\nحموى نيز به حديث سيف در معرفى مصيخ استناد كرده است آن جا كه مىگويد : مصيخ بهراء آبادى ديگرى است در مرز شام ، كه خالد بن وليد موقعى كه به شام عزيمت كرد ، بعد از سوى در آن جا اطراق نموده است . و چون خالد مردم مصيخ را در حال غفلت يافت ، اين بى خيالى آنان را به كام مرگ كشانيد . چه خالد به سپاهيان خود فرمان داد تا بر آنها بتازند ، بزرگ آن مرد چون چنين ديد بانگ برداشت :\r\n« ايا ساقيا مىصبح گاهى بده پيش از اين كه سپاه ابو بكر برسد ، شايد كه مرگ ما نزديك باشد و ما نمىدانيم . »\r\nكه با يك ضربت شمشير گردنش را زدند و خونش با شرابش به هم آميخت و چون كار آنها را پاك بساختند اموال ايشان را به غنيمت بردند و خمس غنايم را براى ابو بكر ( رض ) به مدينه فرستادند .\r\nخالد پس از آن عنان عزيمت به جانب يرموك كشيد ، و قعقاع بن عمرو ضمن اشعارى از مصيخ بهراء چنين ياد كرده است : آن وقت حموى سه بيت اول اشعارى كه گذشت آورده است .\r\nحموى همچنين در موضوع يرموك به همين حديث سيف استناد كرده كه مىگويد :\r\nقعقاع بن عمرو در مسير خالد از عراق به جانب شام چنين سروده است . . . آن وقت\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nقسمت دوم اشعار قبل را بيان مىكند .\r\nعبد المؤمن در شرح بر يرموك و مصيخ ، در كتاب خود به نام مراصد الاطلاع به نوشتهء حموى استناد كرده است .\r\n\r\nسنجش روايت سيف با ديگران\r\nآن چه در اين مورد از فتوح خالد آورديم نوشته هاى سيف بن عمر است . اما در نوشته ديگران اولًا به هيچ روى نامى از مصيخ بهراء برده نشده است . ثانياً در مورد فتح بصرى همهء مورخين بر اين متفق اند كه سپاهيان اسلام پيش از اين كه خالد به آن جا برسد ، به سر كردگى ابو عبيده جراح ، و يزيد فرزند ابو سفيان و شرحبيل فرزند حسنه آن جا فرود آمده بودند كه خالد و سپاهيان او رسيدند و به آنها پيوستند بنا بر اين فتح بصرى تنها وسيلهء خالد و سپاهيان عراقى او صورت نگرفته است . ( 5 )\r\n\r\nبررسى سند\r\nسيف حديث خود را در مورد حركت خالد از عراق به سوى شام از طريق راويانى چون محمد مهلب كه از مخلوق هاى ذهن او هستند روايت مىكند . همچنين از طريق عبيد الله فرزند محفز بن ثعلبه كه يكى از افراد قبيلهء بكر بن وائل برايش روايت كرده است . اما عبيد خودش از آن دسته راويانى است كه شناخته نشده و مخلوق ذهن سيف است ، و سيف از او 6 حديث در تاريخ طبرى روايت كرده است . ولى آن فرد قبيلهء بكر بن وائل كيست تا به دنبالش در فهرست روات حديث بگرديم ؟\r\n\r\nنتيجهء سنجش و بررسى\r\nابن عساكر يك حديث سيف را از اول تا به آخر آن در ترجمهء قعقاع نقل مىكند و به خصوص تأكيد مىكند كه اين حديث سيف است .\r\nطبرى حديث سيف را در مورد گزارش سفر خالد به شام روايت مىكند و\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nرجزهاى آن را هم چنان كه عادت او است حذف مىنمايد .\r\nحموى قسمتى از آن حديث را در معرفى مكانى به نام مصيخ و قسمت ديكر را در شرح بر يرموك بدون اين كه نامى از راوى حديث بياورد نقل مىكند ، و همين امر باعث مىشود كه شخص محقق را به شك و ترديد اندازد كه ممكن است نام قعقاع در غير روايات سيف نيز آمده باشد ، هم چنان كه همين توهم در امر مصيخ نيز به چشم مىخورد ، در صورتى كه او نمىداند مصيخ خود زاييدهء خيالات داستان پرداز و افسانه سازى چون سيف بن عمر است و اصلًا وجود خارجى ندارد .\r\n\r\nدست آوردهاى حديث سيف\r\nيكم - ثبت قهرمانى هايى براى خالد بن وليد .\r\nدوم - خلق مكانى به نام مصيخ كه نامش در جغرافيا مىآيد .\r\nسوم - اشعارى از قعقاع تا زينت بخش گنجينهء ادبيات عرب گردد .\r\nچهارم - ثبت نخستين فتح و پيروزى در شام وسيلهء خالد بن وليد و سربازان عراقى او عراقى كه ميهن سيف بن عمر است .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n\r\nقعقاع در جنگ هاى شام\r\nكم من اب لى قدورثت فعاله\r\nچه بسيارند نياكان من كه نيكى و شجاعت را از آنان به ارث برده ام .\r\n( قعقاع قهرمان افسانه اى سيف )\r\n\r\nداستان جنگ يرموك\r\nطبرى ضمن حوادث سال 13 ه - از قول سيف مىنويسد ، كه خالد بن وليد در نبرد يرموك فرماندهى يك گردان از هنگ آسواران را به عهدهء قعقاع بن عمرو گذاشت و به او فرمان داد تا به نبرد با دشمنان برخيزد . قعقاع خود را براى نبرد آماده ساخت و چنين خواند :\r\n« اى كاش پيش از در هم آميختن سپاهيان جنگ جو و شجاع ، تو را در حالى كه در ميان دستهء سواران بودى ، در ميدان نبرد مىديدم و با تو رو به رو مىشدم . »\r\nسپس طبرى از قول سيف به شرح نبرد پرداخته ، آرايش جنگى روميان را به طرز عجيبى توصيف كرده از جمله مىگويد :\r\nروميان افراد سپاهى خود را به اين ترتيب دسته بندى كرده بودند : هشتاد هزار نفر آنها در رديف هاى به هم فشرده خود را به يك ديگر بسته بودند ! و چهل هزار\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nجنگندهء فدايى نيز خويشتن را با زنجير به يك ديگر مربوط ساخته ! ! و چهل هزار تن سپاهى ديگر نيز دستارهايشان را به يك ديگر بسته بودند ! علاوه بر اين ها هشتاد هزار سواده ، و هشتاد هزار مرد جنگى پياده ، چنين نيرويى عظيم و در عين حال شگفت انگيز سپاه دشمن را تشكيل مىداده است .\r\nخالد با سپاهيانش بر پياده نظام دشمن حمله برد و آنان را چنان در هم كوبيد كه سپاه دشمن چون ديوارى به يك باره فرو ريخت ! ! قواى روميان به سوى خندق خود شتافتند و مانند برگ خزان گروه گروه در پرتگاه واقوصه بر روى هم در مىغلطيدند و از پاى در مىآمدند . و بدين سان قتل گاهى عظيم از آن همه افراد سپاهى كه خود را به يك ديگر بسته بودند در واقوصه به وجود آمد . كافى بود كه يك تن از آنها از پاى در آيد تا ده تن از ياران خود را با خود به پرتگاه سرنگون كند . و به اين ترتيب يكصد و بيست هزار تن از قواى دشمن به هلاكت رسيدند ! !\r\nابن عساكر در پايان اين روايت كه از سيف بن عمر در مورد واقوصه نقل كرده ، و همچنين آن جا كه شرح حال قعقاع را از روايت هاى سيف آورده ، در هر دو مورد اشعار زير را نقل كرده و گفته است : و قعقاع بن عمرو تميمى در نبرد يرموك چنين سروده :\r\n« آيا نديدى كه ما در نبرد يرموك پيروز شديم ، آن چنان كه در جنگ هاى عراق پيروزى به دست آورديم ؟ ما پيش از يرموك شهر بصرى را كه شهرى نفوذ ناپذير بود گشوديم . و همچنين شهرهايى كه بكر بودند ، و تا كنون كسى آنها را فتح نكرده بود ما آنها را فتح كرديم ، و شهر مرج الصفر را با اسب هاى نجيب و باد پاى خود گشوديم . هر كس كه در مقابل ما پايدارى كرد ، به ضرب شمشير تيز آب دار او را كشتيم و با غنايم جنگى باز گشتيم . در نبرد واقوصه : آن قدر از روميان را به خاك هلاك افكنديم ، و آنها در ميدان نبرد براى ما از فضلهء كبوترى بى ارزش تر بودند . گروه هاى ايشان را در نبرد واقوصه با شمشير برّان در هم پاشيديم و در پهنهء كار زار واقوصه از پاى در آورديم و در آن هنگام است كه بر روى هم در مىافتادند ، با حالتى بسيار سخت و ناگوار و سر انجامى دردناك و الم بار . »\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nابن كثير اين حديث سيف را با اشعار قعقاع يك جا در كتاب تاريخ خود آورده ، ولى اين اثير اصل روايت را نقل كرده ولى اشعار مزبور را ثبت نكرده است .\r\nو حموى در لغت واقوصه قسمتى از حديث سيف را آورده چنين مىگويد : واقوصه بيابانى است در شام در سرزمين حوران ، كه در آن جا سپاهيان مسلمين در زمان خلافت ابو بكر فرود آمده با روميان به جنگ پرداخته اند و قعقاع بن عمرو در آن نبرد چنين سروده است . آن گاه به مقتضاى مقام بيت اول و پنجم تا هفتم آن را مىآورد .\r\n\r\nارزيابى حديث سيف\r\nسيف فتح يرموك را در سال سيزدهم از هجرت ، و پس از فتح بصرى نقل مىكند .\r\nولى ابن اسحق و ديگر مؤرخين فتح اجنادين را بعد از بصرى آورده ، و فتح يرموك را در سال پانزدهم از هجرت ، و آخرين فتح شهرهاى آن سامان مىدادند . از طرفى در مورد واقوصه در هيچ كجا نامى از آن نديدم ، جز آن چه كه بلاذرى در اين مورد مىگويد : روميان پس از نبرد اجنادين در ياقوصه سپاهى عظيم فراهم كردند ، و مسلمانان در آن جا با روميان پس به نبرد پرداختند و آنها را مجبور به عقب نشينى كردند .\r\nگويا سيف كلمه ياقوصه را از آن جهت به واقوصه بر گردانيده است تا منظور خود را از ماده وقص كه معناى شكستن گردن از آن استفاده مىشود ، با محصول نبرد آن رزم گاه خيالى كه خود پرداخته ، از شكسته شدن گردن دشمنان در نتيجه حملهء شديد خالد و پياده نظام او تطبيق داده باشد .\r\n\r\nبررسى سند حديث\r\nسيف راوى اين حديث را محمد بن عبد الله معرفى مىكند كه دانستيم از آفريده هاى شخص سيف است . و نيز ابو عثمان يزيد بن اسيد غسانى كه سيف از او نه روايت در تاريخ طبرى و تاريخ ابن عساكر آورده است ، و چون نام او را در فهرست و طبقات روايت نديديم ، او را نيز از آفريده هاى شخص سيف دانستيم و معلوم شد كه\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nچنين شخصى نيز چون ساير راويان او و قهرمانان شكست ناپذيرش وجود خارجى ندارد .\r\n\r\nنتيجهء بررسى دست آوردهاى حديث\r\nبنا به گفتهء سيف آن كس كه در يرموك آمادهء پيكار مىشود و نبرد را آغاز مىكند ، رجز مىخواند و حماسه سرايى مىكند جز قعقاع بن عمرو ، و ابو مفزر ، دو تن صحابى بزرگ وار ، دو پهلوان شكست ناپذير عراق ، دو فدايى صادق و يك رنگ اسلام ، دو قهرمان بزرگ تميم چه كسى تواند بود ؟\r\nدر نبرد واقوصه يكصد و بيست هزار تن جوان را سيف با حملهء برق آساى خالد بن وليد فرمانده كل قوا ، و پياده نظام مسلمين تنها در نبرد واقوصه به خاك و خون مىكشد و عطش سير نا شدنى خود را با ريختن خون اين همه آدمى براى چند لحظه فرو مىنشاند ، در حالى كه ديگران چنين سخنى نگفته اند ، از جمله بلاذرى است كه در كتاب فتوح البلدان جمع كل كشته شدگان در يرموك را هفتاد هزار تن به دست داده است . و نيز بايد دانست كه سيف تنها كسى است كه فتح يرموك را در سال 13 ه - ذكر مىكند .\r\nاين ها نمونه هايى بود كه سيف از جنگ ها و فتوح قعقاع افسانه اى در دوران ابو بكر روايت كرده است و نمونه هاى ديگر جنگ هاى قعقاع را كه به روايت وى كه در دوران عمر و در شام انجام گرفته است ، در فصل آينده بررسى مىكنيم .\r\n\r\n","description":"","footnote":"","page_name":" 173 ","page_number":173},
  {"content":"\r\n\r\n\r\nقعقاع در دوران عمر\r\nقتل فيه من لروم ثمانون الفا\r\nدر جنگ فحل هشتاد هزار تن از روميان به قتل رسيدند !\r\n( سيف بن عمر )\r\n\r\nداستان فتح دمشق\r\nسيف در مورد فتح شهر دمشق مىگويد :\r\nسركردهء پاسداران شهر دمشق را فرزندى به دنيا آمد ، مردم و نگهبانان وليمه اى ترتيب دادند و پاسداران به خوردن و نوشيدن پرداختند ، و موقعيت خود را پاك از خاطر برده ، از حفاظت نقاط حساس كه بر عهده داشتند غفلت ورزيدند و بر اين امر هيچ يك از مسلمانان جز خالد بن وليد واقف نگشت ، چه او به هوش بود ، و هيچ امرى از امور ساكنين شهر و پاسداران محل از وى پوشيده نبود !\r\n« چون شب در آمد ، خالد از مستى و بى خبرى ساكنان قلعه استفاده كرد و با تنى چند از نزديكانش طناب هايى را كه قبلًا به شكل نردبان ساخته و تهيه ديده بودند برداشته و روى به ديوار قلعهء دشمن نهادند . پيشاپيش همه ، خالد بن وليد و قعقاع بن عمرو ، و مذعور بن عدى به پاى ديوار قلعه رسيدند و طناب هاى نردبانى شكل خود را به كنگرهء قلعه پرتاب كردند . از طناب ها دو تاى آ « ها به كنگره گير كرد كه قعقاع و مذعور از آن\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nبالا رفتند . آن گاه آن دو تن ، بقيهء طناب ها را بر كنگره محكم كردند تا سايرين نيز خود را از ديوار بالا كشيدند ، و سپس با نگهبانان بى خبر و مست آن جا به زد و خورد پرداختند ، و چون به سادگى آنها را از ميان برداشتند ، در قلعهء دمشق را به روى سپاهيان اسلام گشودند . . . . »\r\nابن عساكر نيز پس از اين كه تمامى اين داستان را از قول سيف روايت مىكند ، در آخر آن اضافه مىكند :\r\nو قعقاع بن عمرو به اين مناسبت و فتح دمشق چنين سروده است :\r\n« در كنار دو شهر سليمان ( دمشق و تدمر ) ماه ها به نبرد ايستاديم ، و با روميانى كه به شمشير خود پناه برده بودند جنگيديم . و چون در عراقى دمشق را در پناه قدرت و نيروى خود گشوديم ، همهء رزمندگان ايشان تسليم گرديدند و زمانى كه آسياى ما در شهر و خانهء ايشان به گردش افتار فرمان دادم كه سرهايشان را ببرند و گلوهايشان را بدرند . و چون چنگال ما را در دمشق و تدمر در گلوى خويش فرو رفته ديدند ، از بيم و وحشت انگشت خود را به دندان گزيدند . »\r\nولى طبرى هم چنان كه در پيش نيز گفته ايم ، او غلباً اشعار را در تاريخ خود از آخر احاديث سيف حذف كرده است ، و به همين مناسبت اشعار فوق را در روايت خويش نياورده است .\r\n\r\nاين داستان تا كجاها راه يافته است\r\nداستان فتح دمشق را طبرى و ابن عساكر هر دو از سيف گرفته اند ، و ديگران ، چون ابن اثير ، و ابن كثير همان ها را از طبرى گرفته و در كتاب هاى خود نقل كرده اند . به خصوص ابن كثير اين خبر را چنين شروع مىكند : سيف مىگويد : و سپس داستان را تا به آخر آن نوشته است .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\n\r\nسنجش روايت سيف با روايت ديگران\r\nبلاذرى در شرح بر فتوح دمشق در كتاب فتوح البلدان چنين مىنويشد :\r\nخالد بن وليد با ساكنان ديرى به نام دير خالد ، شرط كرد در صورتى كه نردبانى به او بدهند تا بتواند به وسيلهء آن از ديوار قلعه دمشق بالا رود ، در خراج آنان تخفيف قائل خواهد شد . كه سر انجام ابو عبيده خواستهء خالد را بر آورده ساخت :\r\n\r\nبررسى سند\r\nداستان فتح دمشق را سيف بن عمر يك جا و در يك حديث از قول راويانى به نام ابو عثمان ، و خالد ، و عباده روايت كرده است . كه دانستيم ابو عثمان راوى اى است كه سيف در خيالات خود آفريده است .\r\nاما خالد و عباده را كه سيف در تاريخ طبرى و ابن عساكر شانزده حديث از آنها روايت كرده است : نتوانستيم شرح حال ايشان را در فهرست و طبقات رجال و راويان بيابيم .\r\n\r\nنبرد فحل\r\nطبرى و ابن عساكر ، از قول سيف چنين روايت مىكنند :\r\nابو عبيده پس از پيروزى بر دمشق و فتح آن جا ، عنان عزيمت به جانب فحل كشيد . روميان هشتاد هزار سپاهى براى مبارزه با سپاه اسلام و جلوگيرى از پيشرفت آن در آن جا فراهم آورده و در كمين ايشان نشسته بودند و به ناگاه بر سپاه اسلام تاختند مسلمانان با دليرى و پايمردى حملهء ناگهانى روميان را در هم شكستند و جنگى شديد آغاز گرديد . اين پيكار يك شبانه روز ادامه يافت تا سر انجام به پيروزى مسلمين و شكست كامل روميان انجاميد و دشمن روى به هزيمت نهاد .\r\nروميان قبلًا پناه گاهى حفر كرده در آن آب انداخته بودند تا پيشرفت سپاه\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nاسلام را مانع شوند . در اين عقب نشينى و گريز ، روميان خود در اين خندق ها افتاده در گل و لاى آن فرو رفتند ، و حال آنان كه در چنين وضعى گرفتار آيند معلوم است . به اين ترتيب هشتاد هزار تن رومى به هلاكت رسيدند . مگر آن كه توانست از مهلكه بگريزد .\r\nابن عساكر در پايان اين داستان چنين اضافه مىكند :\r\nو قعقاع بن عمرو به مناسبت اين پيروزى در فحل چنين سروده است :\r\n« چه بسيارند نياكان من ، كه كارهاى نيك ايشان را من به ارث برده ام ، نياكانى كه بزرگوارى هايشان در فزونى چون دريا خروشان است . و آنان نيز فضايل را از پدر و جد خود به ارث برده ، كاخ هاى مكارم و فضايل ايشان را با بصيرت و بينش بالا برده اند . من نيز به نوبهء خود كاخ هاى مفاخر آنها را بالا بردم و آن را ويران نكردم . و فرزندان من نيز اگر پس از من بمانند ، خود بنيان گذاران مكارم و فضايل خواهند بود . »\r\n« در نبرد فحل ، در آن هنگام كه اسب از كر و فرش به نفس زدن افتاد و بلاهاى گوناگون روى نموده بود ، مرا با سر و گردنى افراشته و علامت قهرمانى مىديدند . و آن كس كه مىخواست كه چون من تن به بلا دهد و خود را همانند من سازد بيچاره و سست و زبون بود . آن سست عنصرى كه هيچ از تنگنا نگذشته و در گاه شرط بندى معيوب و سر افكنده بود . »\r\n« اسب هاى عربى ، در ميدان جنگ فحل در حالى كه غبار به هوا مىافشاندند دشمن را لگد مال مىكردند ، تا اين كه سر انجام اسب هايشان ، بزرگانشان را همگى در گل و لاى افكندند جايى كه بر ايشان جاى هيچ حركتى باقى نمانده بود . در آن روز\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nكه روز گل بود ، پس از نبرد فحل ، به يك ساعت سر نيزه ها بود كه پياپى به سوى دشمنان روان گشت . ما گروه هاى ايشان را در گل و لاى نابود ساختيم و در آن روز همهء چشم ها به سوى من دوخته شده بود . »\r\nو نيز سيف روايت مىكند كه قعقاع در نبرد فحل چنين سروده است :\r\n« در نبرد فحل چنان به سختى افتاده بوديم ، كه از هراس آن قهرمان ، سلاح نبرد را در خانه اش فراموش مىكرد . من در آن روز بر اسب مشهور خود كامل ، سوار شده پياپى بر دشمن تير باريدم به همراه لشكرى جرار ، تا اين كه گروه ايشان را كه فزونى مىكرد به ضرب شمشير پراكنده و دور ساختيم . »\r\n« ماييم كه عراق را با اسب هاى خود پيموديم ، و شام را در سايهء شمشيرهاى خود به چنگ آورديم ، و پس از عراق و جنگ هاى آن ، چه بسيار سر كرده هاى نصارا را كه گروهشان را نابود ساختيم . »\r\nحموى به اين حديث سيف استناد كرده است ، آن جا كه دربارهء واژهء فحل مىنويسد :\r\nهمان سال كه دمشق به دست مسلمانان فتح شد ، در فحل نبردى سخت بين مسلمين و سپاه روم كه به هشتاد هزار نفر بالغ مىشدند روى داده است و قعقاع بن عمرو تميمى از آن نبرد چنين ياد كرده است . آن گاه چهار بيت از اشعار او را مىآورد بدون اين كه به سند روايت اشاره اى بنمايد .\r\n\r\nسنجش روايت سيف با روايت ديگران\r\nداستان فحل را طبرى به طور كامل از قول سيف روايت مىكند ، و طبق معمول رجزهاى آن را حذف مىنمايد .\r\nابن عساكر نيز تمامى داستان فحل را از قول سيف در كتاب خود نق مىكند ، و اشعار آن را نيز مىآورد و حموى مختصرى از آن را بدون ذكر سند به مناسبت واژهء فحل نقل مىكند . اما مطالب اين داستان بر روى هم بر خلاف مطالبى است كه ساير\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nمورخين آورده اند از جمله بلاذرى است كه مثلًا تعداد كشته شدگان در آن نبرد را در حدود ده هزار تن نوشته است . ضمناٌ هيچ يك از مورخين اشاره اى به حضور قهرمانان تميم در نبردهاى شام نكرده اند . ابن عساكر مىنويسد :\r\nمورخين بر آنند كه در فتوح شام هيچ يك از افراد قبايل اسد ، و تميم ، و ربيعه ، شركت نداشته اند بلكه به علت موقعيت لشكر گاهشان عراق ، با پارسيان در همان ميهن خود در نبرد بوده اند : ( 1 )\r\n\r\nبررسى سند\r\nسيف داستان فحل را از قول ابو عثمان يزيد روايت مىكند كه در قبل دانستيم او وجود خارجى ندارد و از راويانى است كه سيف در خيالات خود آفريده است .\r\n\r\nنتيجهء سنجش و بررسى\r\nدر فتح دمشق ، ساكنان دير معروف به خالد ، به خالد بن وليد نردبانى مىدهند تا به وسيلهء آن از قلعهء دمشق بالا برود . در صورتى كه سيف مىگويد كه قعقاع و رفيقش طناب هاى نردبان مانند خود را به كنگره قلعه انداختند و از آن بالا رفتند .\r\nسيف مىگويد در نبرد فحل هشتاد هزار تن از سپاهيان دشمن به خاك هلاك افتاده اند . در حالى كه ديگران مىنويسند كشته شدگان در آن نبرد در حدود ده هزار تن بوده اند .\r\nسيف نبرد فحل و شكست قواى دشمن را بعد از فتح دمشق مىآورد ، در صورتى كه طبق گفتهء ديگر مورخان ، اين نبرد پيش از گشودن دمشق صورت گرفته است .\r\nسيف اشعارى را از قول قعقاع بن عمرو قهرمان افسانه هايش در فتح دمشق و فحل نقل مىكند ، كه طبرى آنها را طبق روشى كه دارد از روايات خود حذف كرده ، در صورتى كه ابن عساكر بر عكس طبرى پس از نقل تمامى حديث اشعار مزبور را به تمامى نقل نموده ، و حموى در لغت فحل چنان كه گفتيم به مختصرى از روايات سيف\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nو اشعارش بسنده كرده است .\r\nبالاخره ، طبرى اين داستان را از سيف گرفته ، و تاريخ نويسان بعد از وى مانند ابن اثير و ابن كثير و ابن خلدون از طبرى اقتباس كرده ، داستان مزبور را در تاريخ ها خود نوشته اند و ابن كثير به خصوص در اين مورد به مصدر داستان كه طبرى است اشاره كرده در ابتداى آن چنين مىنويسد : امام ابو جعفر پس از ذكر فتح دمشق از قول سيف بن عمر چنين روايت مىكند :\r\n\r\nدست آوردهاى حديث سيف\r\nيكم - نمودارى از قهرمانى هاى قعقاع پهلوان شكست ناپذير افسانه اى تميم در تالا رفتن از ديوار قلعهء دشمن و گشودن در آن .\r\nدوم - هفتاد هزار كشته انسان ها علاوه بر آن چه در نبرد فحل به خاك و خون افتاده اند .\r\nسوم - اشعارى حماسى از قعقاع كه ثابت مىكند كه تميم پادشاهان ميدان نبردند ، يكى از ديگرى شكست ناپذيرتر و نام آورترند و قدرت و مردانگى در آنها از پدر به پسر به ارث مىرسد ، و به همين ترتيب است كه عظمت و افتخار را قعقاع از پدران خود به ارث برده و فرزندانش نيز پس از وى سازندگان همين افتخارند ، و اوست كه در نبردها محور اصلى پيروزى هاست ، و هم او تنها گردى است كه چشم ها در رزم گاه ها به سوى او متوجه است !\r\n\r\nخلاصه بررسى\r\nاين كه قعقاع آن پهلوان شكست ناپذير همان كسى است كه جبههء جنگ يرموك را گشود ، و در آن جنگ چون نبردهاى عراق پيروزى ها به دست آورد . قعقاع در رزم گاه هاى يرموك و دمشق و فحل شركت مىكند ، و در هر يك از آنها اشعارى حماسى مىسرايد .\r\nدست آورد اين نبرد يكصد و ده هزار كشته انسان ها است كه به دست مسلمانان\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nبه خاك و خون غلطيده و بر ساير كشته شدگان اضافه مىگردند .\r\nهمهء اين مطالب محصول تخيلات سيف داستان سرا و افسانه پرداز است و هم او تنها قصه پردازى است كه چنين ياوه ها به هم بافته است .\r\nاين ها مطالبى بود كه ما از خلال روايت هاى سيف در نبردهاى قعقاع افسانه اى در نقاط مختلف شام يافتيم و به روايت او قعقاع بعد از اين فتوح شايان دوباره به عراق بر گشته و به فتوح و جنگ هاى ديگر پرداخته كه در فصل آينده بررسى مىشود .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\n\r\nقعقاع در جنگ هاى عراق\r\n از عجهم عمداً بها از عاجا * اطعن طعناً صائباً ثجاجاً \r\nصفوف دشمنن را با حملات پى در پى خود در هم مىكوبيم و بر آنان نيزه مىزنم نيزه اى كه به هدف رسد و خون بريزد\r\n( قعقاع قهرمان افسانه اى سيف )\r\n\r\n( بازگشت قعقاع از شام )\r\nابن عساكر و طبرى از قول سيف بن عمر ، علت باز گشت قعقاع را از شام چنين آورده اند كه خليفه عمر نامه اى به ابو عبيده نوشت تا او سپاهيان عراق مأمور در شام را براى كمك به سعد وقاص به عراق باز گرداند . ابو عبيده فرمان برد و سپاهيان عراقى را دستور داد تا به سر كردگى قعقاع به سوى ميهن خويش عزيمت نمايند . ( 2 )\r\nاينك به تفضيل نبردها قعقاع را تحت فرماندهى سعد وقاص ، فرمانده كل قواى اسلام در نبردهاى عراق مىگذرانيم .\r\n\r\nدر جنگ قادسيه\r\nطبرى از قول سيف در نبردهاى قادسيه ، وقايع سه روز آن را به تفضيل چنين شرح داده است .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nيكم - روز ( ارماث ) . ما وقايع ارماث را ، در آن جا كه از عاصم بن عمرو برادر قعقاع سخن خواهيم گفت شرح مىدهيم .\r\nدوم - روز ( اغواث ) . طبرى در اين قسمت نخست به وصول نامهء خليفه به ابو عبيده و اعزام سپاهيان عراقى به سر كردگى قعقاع به سوى ميهنشان پرداخته سپس چنين ادامه مىدهد :\r\nقعقاع با شتابى هر چه تمام تر از شام به جانب عراق عزيمت كرد و منازل را يكى پس از ديگرى پشت سر گذاشت و سپيده دمان روز اغواث به حوالى نبرد گاه قادسيه رسيد در آن جا افراد سپاه خود را كه به هزار نفر مىرسيدند به گروه هاى ده نفرى تقسيم كرد و فرمان داد به اين ترتيب به ميدان كارزار وارد شوند . دستهء اول حركت مىكند ، و دستهء دوم زمانى به سوى ميدان ره سپار مىشود كه دستهء اول از نظرش ناپديد شده باشد و به همين ترتيب دستهء سوم و بعد دستهء چهارم . آن گاه خود در رأس دستهء اول پيش تاخت و خود را به صفوف مسلمين رسانيد و به آنان درود گفت و مژده داد كه كمك در راه است و آنان را به نبرد و پايدارى در برابر دشمن بر انگيخت و گفت : هر چه من مىكنم ، شما هم همان را انجام دهيد : سپس به ميدان تاخت و هماورد خواست .\r\nدر اين كر و فر كه قعقاع از خود نشان داد ، و جرأت و جسارتى كه به ديگر مسلمانان بخشيد ، گردان و دلاوران سپاه اسلام او را به يك ديگر نشان دادند و گفتند : اين قهرمان ، همان كسى است كه ابو بكر در باره اش گفته است : سپاهى كه چنين گردى در آن باشد ، هرگز شكست نخواهد خورد !\r\nقعقاع چون در رزم گاه هماورد خواست ، ذو الحاجب از سپاه ايران كه ابو عبيد را در نبرد پل از پاى در آورده بود ، به جنگ قعقاع شتافت . قعقاع كه كشندهء ابو عبيد را شناخته بود بانگ برداشت : هم اكنون تو را به قصاص ياران خود ، ابو عبيد و ديگران كه در نبرد جسر كشته شده اند خواهم كشت : سپس به سختى حمله برد و با يك ضربت شمشير ذو الحاجب را بكشت و پس هماورد ديگرى را به نام بيرزان كه از سپاه ايران به جنگش بيرون شده بود از پاى در آورد .\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nاز طرفى سواران قعقاع تا شب هنگام طبق دستور فرمانده خود در گروه هاى ده نفرى و در فواصل مشخص شده خود را به سپاه مسلمين مىرسانيدند . هر دسته كه از راه مىرسيد ، قعقاع به عنوان اخبار و تقويت روحيهء افراد سپاه تكبير مىگفت ، و سپاه اسلام نيز به پيروى از او تكبير مىگفتند و در نتيجهء آن ، موقعيت سپاهيان اسلام قوى تر و اركان سپاه دشمن متزلزل مىگرديد .\r\nقعقاع براى تقويت هر چه بيشتر روحيهء مسلمين بانگ برداشت : اى مسلمانان ! دشمن را به شمشير آب ديده خود مژده دهيد كه داس اجل آنهاست .\r\nدر همين روز اغواث بود كه سعد وقاص فرمانده كل قواى اسلام در نبرد قادسيه از جمله هدايايى را كه عمر خليفه ، براى شجاع ترين و رزمنده ترين افراد سپاهى فرستاده بود ، يك رأس اسب به قعقاع بخشيد ، وقعقاع به اين مناسبت اشعار زير را سروده است :\r\n« اسب هاى تازى جز ما را نمىشناسد ، در شام گاه اغواث و در نزديكى هاى قادسيه ، آن شب كه بر دشمن يورش برديم ، و نيزه هاى ما چون مرغ هاى گوناگون به سوى دشمن پر كشيدند . . . . »\r\nبه روز اغواث ، افراد پيادهء قبيلهء تميم ، در گروه هاى ده نفرى با شترهايى كه آنها را از سر تا پا پوشيده بودند و به شكل و قيافه اى مهيب و ترس آور در آورده بودند ، زير حفاظت و پاسدارى شديد سواره نظام همان قبيله به سپاه خصم حمله مىبردند . قعقاع فرمان داده بود تا با آن شتران به صفوف سواره نظام دشمن يورش ببرند ، به اين اميد كه اسب هاى آنان ، شترهاى مسلمين را با آن شكل كه آراسته بودند به جاى فيل بگيرند و رم كنند و شكافى در سپاه دشمن پديد آيد و شيرازهء آن از هم پاره شود . و چنين شد . و به سپاه مشركين تلفات سنگينى وارد آمد . تلفاتى كه ايرانيان بر اثر اين نيرنگ جنگى قعقاع در روز اغواث متحمل شدند ، به مراتب بيشتر از تلفات و خسارات جانانه اى بود كه مسلمين به روز ارماث از پيلان مشركين به دوش كشيدند .\r\nقعقاع در نبرد روز اغواث هر كجا كه جمعيتى از سواره هاى مشركين را مىديد\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nبه آنها حمله مىبرد و شكستى فاحش بر آنها وارد مىساخت و در هر حمله گروهى نام آور را به خاك و خون مىكشيد . قعقاع در اين روز سى بار اين چنين خود را به سپاه خصم زده و در هر نوبت گردى و دلاورى را از پاى در آورده است . در بار سى ام ، بزرگ مهر به دست او كشته شده است . و قعقاع به همين مناسبت چنين سروده است :\r\n« آنان را با حملات خود مىآزارم ، نيزه به ايشان مىزنم و درست به هدف مىزنم ، و با اين كهر در بهشت جايى فراخ آرزو دارم . ضربت شمشير خود را كه جانش را مىگرفت به او تقديم داشتم ، شمشيرى كه چون پرتو خورشيد مىدرخشيد . در روز اغواث افراد پراكنده و فرارى پارسى را با نيزه خود هدف قرار دادم ، و من و افرادم تا جان در بدن داريم خواهيم جنگيد ! »\r\nسوم روز عماس : طبرى از قول سيف بن عمر به تفصيل روز عماس را شرح داده چنين مىنويسد : قعقاع بن عمرو شبان گاه افرادش را به صورت پراكنده به همان جايى هدايت كرد كه در شب روز اغواث اجتماع كرده بودند . و با آنان قرار گذارد كه صبح گاهان به همان ترتيب روز اغواث منتهى اين بار در گروه هاى يكصد نفرى به سپاه اسلام بپيوندند ، تا بدين وسيله اميدوارى رزمندگاه هر چه بيشتر ، و پايداريشان افزون تر شود . به اين حيلهء جنگى قعقاع نيز هيچ يك از افراد سپاهى آگاهى نيافت .\r\nصبح گاهان قعقاع كه خود در ستاد فرماندهى قرار داشت ، چشم به افق دوخته بود و انتظار رسيدن اولين گروه يكصد نفرى خود را مىكشيد ، كه گرد سواران وى از دور پديدار گرديد ، قعقاع به منظور اخبار رسيدن قواى كمكى تازه نفس بانگ به تكبير بلند كرد ، سپاه اسلام كه متوجه شدند آنان نيز تكبير گفتند و بيش از پيش قوى دل گرديدند . . . .\r\nو چون سعد وقاص ديد كه صفوف فيل ها جنگى دشمن در صفوف آسواران مسلمين شكاف ايجاد كرده ، و ديرى نخواهد پاييد كه شيرازهء لشكر از هم گسيخته شود ، قعقاع و عاصم ، آن دو برادر نام آور تميم را فرمان داد تا چاره - اى بينديشند و فيل سفيد را كه بقيهء پيلان از او پيروى مىكردند از پاى در آورند . آن دو برادر\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nپذيرفتند و دو نيزه كوتاه و محكم ، و ( 1 ) در عين حال نرم و قابل انعطاف بر داشتند ، و دور از چشم ديگران و با كمال احتياط با عده اى از سربازان خود ، خود را به جلو كشيدند تا سر انجام به پيش تاز پيلان يعنى پيل سفيد رسيدند . چون پيل سفيد كاملًا به آنها نزديك شد و به دست رس آن دو رسيد با يك حركت هر دو برادر بر جستند و با هم و با قدرت نيزه هاى خود را در چشم هاى پيل سفيد فرو كردند و به اين ترتيب هر دو چشم آن را كور ساختند . فيل كه از درد به خود مىپيچيد خشمگين خرطوم خود را آويخت كه قعقاع با چالاكى آن را به يك ضربت شمشير بينداخت . پيل به پهلو در آمد و از كر و فر بيفتاد . و قعقاع به مناسبت اين پيروزى چنين خواند :\r\n« خاندان من ، فرزندان يعمر مرا به جنگ و نبرد تشويق كردند ، و در اين تشويق و تحريض چه خوب نيزه هاى خود را در گاه نبرد تكان مىدهند . در آن روز كه به حمايت آزاد كرده ها بر خاسته و به نبرد قادسيه روى نهادند . ماندان من شانه از زير بار جنگ خالى نكردند . چون به نبرد خصم خود بر خيزم ، قوى او را هر چه كه باشد از هم خواهم گسيخت . در نبردها سختى ها را به جان مىخرم و با فيل هايى كه به بزرگى خانه اى مىباشند و مىبينيم كه حمله مىكنند ، من نيزهء خود را در حدقه و چشم آنها فرو مىبرم . »\r\nابن عساكر از قول سيف روايت مىكند كه عايشه ام المؤمنين گفته است :\r\nقعقاع نخستين پهلوانى است كه در نبرد قادسيه ، قطع كردن خرطوم پيلان را عملًا به مسلمانان آموخت . چه آن گاه كه مسلمين باران تيرهاى جان گداز خود را به سوى پيلان مىباريدند تنها اثرش روى گردانيدن پيلها بود . تا وقتى كه خرطومشان را زدند و از پاى در افتادند . . !\r\nابن حجر نيز همين داستان را در شرح حال قعقاع از زبان ام المؤمنين و از قول سيف به طور اختصار نقل كرده است .\r\n\r\n","description":"","footnote":"","page_name":" 186 ","page_number":186},
  {"content":"\r\n\r\n\r\nاثر روايات سيف در فرهنگ اسلام\r\nحموى به استناد سخن سيف دربارهء واژهء اغواث مىنويسد :\r\nنميدانم ارماث ، و اغواث ، و عماس هر كدام نام مكانى است و يا اين كه از واژهء رمث ، و غوث ، و عمس گرفته شده اند . در هر صورت قعقاع بن عمرو به روز اغواث در اشعار خود اشاره كرده است . و آن نخستين روزى است كه پس از باز گشت از شام در قادسيه به نبرد پرداخته است . و دربارهء واژهء عماس مىنويسد : عماس به كسر عين ، سومين روز از روزهاى نبرد قادسيه است ، و نمىدانم كه عماس نام مكانى است يا خود از واژهء عمس كه مقلوب معس است گرفته شده است .\r\nروز اغواث كه زاييدهء خيالات سيف است شهرتى تمام يافت تا آن جا كه ابن عبدون در اشعارش به چنين روزى اشارى كرده و ابن بدرون در شرحى كه بر قصيدهء او نوشته تمام روايت سيف را مربوط به روز اغواث نقل كرده است . ( 2 )\r\nقلقشندى كه به سال 821 ه - گذشته است روز اغواث را از روزهاى معروف اسلام معرفى كرده است . ( 3 )\r\nزبيدى كه به سال 1200 ه - وفات يافته در تاج العروس در شرح بر واژهء اغواث گفته است : روز اغواث دومين روز ، از روزهاى نبرد قادسيه بوده ، و قعقاع بن عمرو در اين روز سروده است :\r\n« اسبان تازى ، جز ما را نمىشناسند . . . . » تا آخر ابيات .\r\n\r\nليلة الهرير\r\nطبرى از قول سيف چنين مىنويسد : ( 4 )\r\nچون روز عماس به شت آمد ، جنگ آوران از نبرد با يك ديگر باز ايستادند . و در سراسر شب نيز هر دو طرف هم چنان سرگرم پيكار بودند . صداى شمشيرها با نفير خشم آميز رزمندگان در هم مىآميخت و صدايى مرموز و گنگ ايجاد مىكرد\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nكه به همين مناسبت آن را ليلة الهرير ناميده اند . يعنى شبى كه در آن زوزه مىكشيدند .\r\nطبرى از سيف روايت مىكند كه ايرانيان جبههء مسلمين را زير رگبار تيرهاى جان كاه خود گرفتند كه در نتيجه خالد بن يعمر تميمى عمرى كشته شد . قعقاع چون چنين ديد خونش به جوش آمد ، و بدون اين كه از صعد وقاص در اين مورد دستورى بگيرد ، به سوى تير اندازان دشمن حمله برده و در سوگ خالد چنين مىخواند :\r\n« خداوند سيراب كند مزار فرزند يعمر را ، به هنگامى كه مسافران بار مىبندند او بر جاى خود باقى است خداى سيراب كند زمينى را كه گور خالد در آن است هميشه به باران هاى صبح گاهى . من سوگند خورده ام كه همواره شمشير من به خون ايشان رنگين باشد و ايشان را بكشد . و اگر مردم از اين جا دور شوند ، خالد اين جا خواهد ماند »\r\nسعد فرمانده كل قوا چون نبرد بدون اجازه قعقاع را مشاهده كرد دست به دعا برداشت و گفت : بار خدايا او را از اين نا فرمانى ببخشاى و او را يارى ده كه هم اكنون منش به اين نبرد فرمان دادم : سپس به سپاهيان فرمان داد تا به يارى قعقاع بشتابند .\r\nآن شب تا بامدادان تنور جنگ هم چنان گرم بود و آتش آن زبانه مىكشيد . و سعد وقاص نخستين صدايى كه شنيد كه او را نويد فتح و پيروزى مىداد ، صداى قعقاع بود كه مىخواند :\r\n« ما گروهى را بيش از يك چهار و پنج از پاى در آورديم ، و بر اين جمع مردانى را كه بر پشت اسب خود چون افعى نر بودند به حساب آورديم . و چون همهء آنها را از پاى در آورديم . الله خداى خود را خواندم . »\r\nجنگ آوران آن شب را ديده بر هم ننهادند و همچنان به پيكار با دشمن به صبح آوردند و با اين خستگى و بى خوابى ، قعقاع در ميان لشكر به راه افتاده و به آنان گفت : تا يك ساعت ديگر دشمن روى به هزيمت مىنهد ، فقط يك ساعت صبر كنيد كه پيروزى در سايهء پايمردى است . بر اثر اين گفتهء قعقاع عده اى از افسران با وى هم داستان شدند و براى يك سره كرده كار نبرد روى به جانب رستم فرمانده كل قوا دشمن نهادند و با پيكارى مرگ بار صبح گاهان خود را به نزديكى هاى او رسانيدند . از طرفى بزركان ساير قبايل\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nچون حملهء تعيين كنندهء قعقاع را ديدند ، افراد خود را به پايدارى و نبرد بر انگيختند ، و در همين هنگام بود كه بادى شديد وزيدن گرفت و گرد بادى هولناك صندلى رستم سپهدار ايران را از روى تخت به زير افكند ، قعقاع و يارانش سر رسيدند و او را كشتند . با كشته شدن رستم شيرازهء سپاه دشمن از هم گسيخت و مشركين با شتابى هر چه تمام تر روى به گريز نهادند و مسلمين پيروز شدند .\r\nسعد وقاص به قعقاع و ديگر سپاهيان فرمان داد تا فراريان را تعقيب كنند . فراريان دشمن چون از پل رود خانهء قادسيه گذشتند ، آن را براى جلو گيرى از پيشروى مسلمين برداشتند .\r\n\r\nاسب اطلال سخن مىگويد\r\nبكير كه بر ماديانى به نام اطلال سوار بود و در پى دشمن مىتاخت ، در كنار رودخانه قادسيه بر اسب خود نهيب زد كه : اطلاق خيز بردار ! اطلال براى اجراى دستور سوار ، خود را جمع كرد و گفت : به حق سورهء بقره كه پريدم ! آن وقت اطلال خيز برداشت و به آن سوى رودخانه فرود آمد ، و ديگر سواران نيز خود را در پى اطلال به رودخانه زدند و از آن گذشتند و به تعقيب فراريان پرداختند . و هر كس را كه مىيافتند مىكشتند تا به بلندى هاى نجف رسيدند و آن گاه باز گشتند .\r\nافسانهء سيف در مورد سخن گفتن اطلال اسب بكير ، و سوگندش به سورههء بقره براى خيز برداشتن از عرض رودخانه ، انتشارى شگفت انگيز داشته و دانشمندان در كتاب هاى خود با دخل و تصرفى چند در سخن سيف آن را نقل كرده اند گر چه به مصدر آن افسانه يعنى سيف بن عمر اشاره اى ننموده اند ، از جمله ابن كلبى است كه در شرح بر اطلال چنين مىنويسد :\r\nاطلال نام اسب بكير بن عبد الله الشداخ الليثى است كه به همراهى سعد وقاص در نبرد قادسيه حضور داشته است . مىگويد - و خدا داناتر است - كه چون پارسيان پل رود خانهء قادسيه را براى جلوگيرى از پيشروى مسلمين بر داشتند ، بكير در كنار\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nرود خانه به اسبش اطلال بانگ زد كه : اطلال بپر ، اطلال خود را جمع كرد و پريد . خداوند مشركين را در آن روز شكست داد . مىگويند عرض رود خانهء قادسيه در آن روز چهل ذراع بود ، و مشركين با ديدن پريدن اسب بكير از آن پهنا شگفت زده گفته اند كه اين امر آسمانى است !\r\nو نيز ابن الاعرابى در كتاب خود ( انساب الخيل ) و غندجانى در كتاب خود ( اسماء الخيل العرب ) و بلقينى در كتاب ( امرالخيل ) همگى به اين داستان اشاره كرده اند .\r\nهمچنين در فرهنگ واژه ها به اين موضوع اشاره رفته است . كما اين كه دربارهء واژه طلل ، در كتاب لسان العرب ابن منظور چنين آمده است :\r\nمردم مىگويند كه اطلال در آن هنگام كه ايرانان در نبرد قادسيه روى به هزيمت نهادند سخن گفته است . و داستان از اين قرار است . كه مسلمانان فراريان را تعقيب مىكنند تا به رودخانه اى كه پل آن را پارسيان برداشته بودند مىرسند . سوار به اسبش نهيب مىزند كه : اطلال بپر ! اسب در پاسخ سوار مىگويد : به سورهء بقره كه پريدم !\r\nفيروز آبادى در قاموس مىنويسد : مىگويند اطلال در نبرد قادسيه و در كنار رودخانه با سوارش سخن گفته است . وقتى كه سوار به او بانگ مىزند كه : اطلال بپر ! اطلال در پاسخ مىگويد : به حق سورهء بقره كه پريدم .\r\nزبيدى نيز در تاج العروس خود همين مطالب را آورده است .\r\nاين ها مطالبى بود كه سيف در مورد روزهاى سه گانه نبرد قادسيه آورده است . اما در مورد ليلة الهرير ، در كتاب فتوح البلدان بلاذرى به اين نام اشاره شده است ، ولى از آن چه سيف به تفصيل در اين باره گفته است خبرى ديده نمىشود .\r\nبكير و اسبش به نام اطلال حقيقت دارند ، و نام بكير در فتح موقان آمده است ، اما در مورد سخن گفتن و سوگند اطلال به سورهء بقره چيزى است كه فقط سيف آن را مىگويد نه كس ديگر . ( 5 )\r\n\r\n","description":"","footnote":"","page_name":" 190 ","page_number":190},
  {"content":"\r\n\r\n\r\nبررسى سند روايت\r\nدر سند احاديث سيف ، در موضوع باز گشت قعقاع از شام به عراق ، و شركت در نبردهاى فتوح دوم عراق ، به راويانى چون ابو عثمان يزيد ، و زياد بن سرجس ، و محمد و غصن برخورد مىكنيم كه در پيش دانستيم همهء آنها مخلوق خيالات شخص سيف عمر بوده ، وجود خارجى نداشته اند .\r\nو نيز عمرو بن ريان را راوى اين احاديث معرفى مىكند كه نامش در پنج حديث سيف در تاريخ طبرى آمده است . اين راوى را چنين تعريف كرده اند : شخصى است كه سيف بن عمر از او روايت كرده است ، و مردى است كه شناخته نشده است و ديگر هيچ .\r\nهمچنين راويانى كه سيف از آنها تنها به يك حديث بسنده كرده است چون حميد بن ابى شجار ، و فرزند محراق از مردى از قبيلهء طى ! و جخدب جرعب از عصمه الوائلى ! كه نام اين راويان را جز نزد سيف ، در هيچ كتاب و فهرست و طبقاتى نيافتيم . و حتى نتوانستيم بفهميم كه سيف ، فرزند محراق ، و يا آن مرد از قبيلهء طى را در خيال خود چه نام نهاده است !\r\nبه نظر مىرسد كه سيف بن عمر با نقل چنين افسانه هايى و چنين راويانى مردم را به مسخره گرفته با آنها شوخى كرده است و هرگز در مقام آن نبوده كه سخنى به جد گفته باشد به خصوص وقتى كه راويان سخنش را فرزند محراق ، از مردى از قبيلهء طى ، و امثال اين ها معرفى مىنمايد . آيا چه چيزى جز زندقه اش او را واميدارد تا چنين افسانه هايى را به هم ببافد و به دنبالش اين اسم هاى عجيب و غريب را سر هم كند و سند سخنانش قرار دهد . ؟ !\r\n\r\nاين روايت تا كجا رفته و نتيجه بحث\r\nسيف بن عمر تنها كسى است كه براى نبرد قادسيه سه روز را به نام اسم مىبرد ،\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nو همچنين تنها گوينده اى است كه از باز گشت سپاهيان عراق به ميهى خود ، در معيت و به سرپرستى قعقاع سخن مىگويد . و هيچ كس ديگر چنين چيزهايى را نگفته است . آن وقت امام المورخين فرزند جرير طبرى مىآيد و همهء اين مطالب را از سيف مىگيرد و در كتاب تاريخ خود نقل مىكند و ابن اثير هم ، كه همهء آنها را در هم كرده و يك جا آورده است از طبرى گرفته است و آن را ذكر نمىكند . اين كثير نيز كه اين داستان را از طبرى گرفته است و آن را خلاصه نموده قسمتى از آن را نقل كرده است در آغاز آن چنين مىنويسد : ابن جرير - طبرى - كه خدايش رحمت كند چنين مىگويد : آن وقت روايات سيف را مىآورد و در ضمن آن نه بار نام سيف بن عمر را مىبرد .\r\nابن خلدون نيز در ابتداى نقل اين داستان چنين آغاز سخن مىكند : سيف مىگويد . . . :\r\nمير خواند نيز در روضة الصفا اين افسانه ها را آورده ، ولى طبق رويه اش هيچ سخنى از مدرك آنها نگفته استم\r\nسيف تنها كسى است كه آن افسانه ها را براى نبرد قادسيه ساخت ( 6 ) و چنين مطالبى را سر هم كرده است . و هم او تنها گويندهء تمام افسانه هايى است كه در اين مورد تا كنون آورده ايم ، و مورخين ديگر از او الهام گرفته و در كتاب هاى خود نقل كرده اند . و ما در موارد مختلف اين مطلب را ثابت كرده ايم . بايد توجه داشت كه سيف در ساختن داستان هايش بسيار سعى كرده است تا داستانى مؤيد داستان ديگر ، و مطلبى گواه بر موضوعى ديگر باشد . از جملهء اين موارد افسانه اى است كه دربارهء قعقاع و قدرت و دليرى و كاردانى او ساخته و در آن اصرار مىورزد تا از زبان مردم در ستايش و تعريف قعقاع سخن ابو بكر را بار ديگر زنده كند آن جا كه مىگويد :\r\nمردم در ستايش و تعريف قعقاع او را با انگشت به يك ديگر نشان مىدادند و مىگفتند اين همان پهلوانى است كه ابو بكر در حقش گفته است : سپاهى كه چون او\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nدلاورى در آن باشد هرگز شكست نخواهد خورد !\r\nسيف به اين ترتيب گفتهء سابق خود را كه بر زبان ابو بكر در حق قعقاع قهرمان افسانه ايش نهاده بود تأكيد مىكند ، و آن را واقعيتى غير قابل انكار جلوه گر مىسازد .\r\nو نيز ديديم كه افسانهء سخن گفتن اطلال اسب بكير در جولان گاه قادسيه تا آن جا انتشار يافته كه بحثش در كتاب ها مىرود و در باره اش قلم فرسايى مىكنند ، و بدون اين كه در باره اش تحقيقى در خور يك دانشمند و محقق به عمل آورند و منشأ پيدايش آن را با ديدهء علم و دانش جست و جو نمايند آن افسانهء مبتذل را ثبت كرده اند و به اين ترتيب خرافهء مسلم را به چيزى نمىتوان حمل كرد مگر اين كه قبول كنيم كه افسانهء مزبور همان گونه وضع گرديده كه مورد پسند عامه است ، و مورد علاقهء شيفته گاه شنيدن قصص و كرامات و خوارق عادات سلف صالح و بزرگوار خود ، و مگر نه هر قدر كه افسانه مهيج تر باشد ، بيشتر كسب شهرت و معروفيت مىكند ؟ !\r\n\r\nدست آورد اين داستان\r\nاكنون ببينيم سيف با وضع چنين داستان هايى چه به دست آورده است ، و محصول افسانه سراييش چه بوده ؟\r\nيكم - براى پسر عمويش قعقاع تميمى قهرمانى ها و دلاورى هايى خلق كرده است كه در تاربخ افسانه ها و حتى سر گذشت پهلوانان واقعى اسلام نيز همانندى براى آن نمىتوان يافت .\r\nدوم - تشريحات تاكتيك دقيق و حساب شدهء جنگى قعقاع ، با دسته بندى كردن سربازان به دسته جات مساوى براى حضور در ميدان جنگ دوبار و ظرف دو روز ، تا بدان وسيله تقويت روحى رزمندگان ميدان نبرد را در وصف سپاهيان ايجاد مىنمايد .\r\nسوم - قطع خرطوم پيشتاز پيلان ، كه نتيجه اش پيروزى مسلمانان بر دشمن بود . به خصوص اين كه بر اين مدعا ام المؤمنين عايشه تأكيد فرموده و گواهى\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nداده است .\r\nچهارم - خلق سه روز تاريخى به نام هاى ارماث ، و اغواث ، و عماس و وقايع هيجان انگيز آنها .\r\nپنجم - اشعار و حماسه هايى كه زينت بخش ميراث ادب كهن گرديده است .\r\nششم - و بالاخره معجزهء سخن گفتن اطلال است بكير ، به ويژه آنان كه آن اسب با زبان عربى فصيح سخن گفته ، و به سورهء بقرهء قرآن نيز سوگند خورده است !\r\n\r\nحوادث بعد از جنگ\r\nطبرى از قول سيف روايت مىكند كه پس از شكست ايرانيان و فرار آنها ، سى و چند واحد از سپاه دشمن با فرماندهانشان ، ننگ فرار را بر خود نپسنديدند و بر جاى خود باقى ماندند . سى و چند تن از سران سپاه اسلام نيز مقابل آنها قرار گرفتند و جنگ از نو آغاز گرديد . در اين رويارويى قعقاع قهرمان شكست ناپذير تميم هماورد خود قارن سردار دلير ايرانى را از پاى در آورد ، ساير واحدهاى پارسى نيز يا كشته شدند و يا روى به گريز نهادند ، و سعد وقاص فرمانده كل قواى اسلام دستور تعقيب فراريان را صادر فرمود . و قعقاع بن عمرو را به اين كار مأمور ساخت .\r\nو نيز دوايت مىكند كه جرير بن عبد الله بجلى در آن روز چنين سروده :\r\n« من جريرم و كنيه ام ابو عمرو است ، خداوند - در جنگ - يارى فرمود در حالى كه سعد در قصر خود بود . »\r\nاين سخنان از جرير به گوش سعد رسيد و سعد در پاسخ حرير گفت :\r\n« من هيچ انتظارى از جنگ جويان قبيلهء بجيله ندارم و پاداش آنها را از خداوند ، روز جزا اميد دارم . اسب هاى ايشان با اسب هايى رو به رو شدند و سواران در زد و خورد افتادند . اگر گروه قعقاع بو عمرو ، و حمال - دو قهرمان تميمى - نبودند ، بجيليان شكست مىخوردند . چه ايشان بودند كه با نيزه و شمشير خود كه پوست دشمنان را از هم مىدريدند ، از گروه شما به دفاع برخاستند اگر دفاع آن دو قهرمان\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nنبود ، آن وقت گروه هايى را در پيش رو مىديدند ، كه گروه شما را چون مگس بيچاره مىكردند . »\r\nاشعار فوق را سيف اين چنين آورده است ، در صورتى كه طبرى از قول ابن اسحق ، پس از دو بيت نخستين چنين آورده است .\r\n« به ميدان رزم ايشان پيل هايى آمدند كه از بزرگى چون كشتى هاى بزرگ بودند . » و ديگر از سه بيت بعدى آن كه سيف اضافه كرده است خبرى نيست . معلوم مىشود كه سيف در روايت خود ، بيت سوم را كه در آن بجيلهء قحطانى تعريف و تمجيد به عمل آمده است حذف كرده ، و به جاى آن سه بيت شعر كه در آنها از قعقاع تميمى و حمال اسدى كه هر دو مضرى مىباشند مدح و تعريف ، و از بجيلهء قحطانى يمانى ذم و تقبيح به عمل آمده است ساخته و گنجانيده است و به اين ترتيب ملاحظه مىشود كه سيف بن عمر نه تنها تاريخ افسانه اى براى اسلام مىسازد . بلكه اشعار و سروده هاى ديگر آن را نيز به سود قبيلهء مضر دست كارى مىكند .\r\n\r\nزنان بى شوهر يمانى\r\nسيف روايت مىكند : در نبرد قادسيه هيچ يك از قبايل عرب ، از نظر كثرت زنان بى سرپرست و بى شوهر به پاى قبيله بجليهء و نخع نمىرسيد ، علت اين امر اين بود كه خالد بن وليد در جنگ هاى خود در عراق ، با كشتارهاى دسته جمعى و نابودى اهل آن سامان ، عراق را آمادهء سكناى مسلمانان كرده بود ، و به اين اطمينان و اميد دو قبيلهء يمانى با تمامى خانمان هاى خود در جنگ قادسيه شركت كردند . اين جنگ يك هزار و هفتصد تن از مردان دو قبيلهء مزبور را به كام خود فرو برد و نتيجهء اين شد كه در نخع هفتصد و در بجيله يك هزار زن ، شوهرهاى خود را از دست دادند .\r\nمهاجرين با كمال بزرگوارى آن زنان بى شوهر را تحت حمايت و سرپرستى خود قرار داده به ازدواج در آورند .\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nاين ازدواج در خلال نبرد ، و همچنين پس از پيروزى بر دشمن صورت گرفت و از آن يك هزار و هفتصد بانوى شوهر از دست داده حتى يك تن به جز اروى دختر عامر هلاليه نخع بى سرپرست باقى نماند . « 1 » از اين بانو نيز پس از نبرد قادسيه ، بكير بن عبد الله ( همان سوار كار دليرى كه اسبش با وى سخن گفت ! ! ) و عتبة بن فرقد الليثى ، و سماك بن خرشه انصارى خواستگارى به عمل آوردند . اروى كه اين خواستگاران نام آور عرب را مىبيند ، از انتخاب يكى از آنها حيران مىماند ، ناچار از خواهرش هنيده كه همسر قعقاع تميمى بود كمك مىخواهد تا نظر شوهرش را در اين مورد جويا شود . هنيده موضوع را با همسرش در ميان مىگذارد ، قعقاع در پاسخ مىگويد : من با زبان شعر آنان را توصيف مىكنم ، تو آن را به نظر خواهرت برسان تا انتخاب همسر از ميان آنها برايش آسان شود . آن وقت چنين مىسرايد :\r\n« اگر خواهان درهم و دينارى سماك آن مرد انصارى يا فرقد را به همسرى خود انتخاب كن ، و اگر مرد نيزه افكن و سوار كارى دلير مىخواهى ، بكير را برگزين ، هر يك از ايشان از مجد و افتخار پايگاهى دارند ، و من از فرداى ايشان خبر دادم حال خود دانى ! »\r\nابن حجر از سيف روايت مىكند كه عمر به سعد وقاص نوشت : نام آورترين سوار كار نبردهاى قادسيه را به من معرفى كن : سعد پس از دريافت نامهء خليفه در پاسخ او نوشت : من گردى چون قعقاع بن عمرو سراغ ندارم ، چه او تنها در يك روز سى بار به سپاه دشمن حمله برد ، و در هر نوبت دلاورى سترك را از پاى در آورد !\r\nهمهء اين افسانه هاى نبرد قادسيه را سيف بافته ، و سخنانش همه مخالف سخن ديگران دربارهء اين نبرد است . چه طبرى نبرد قادسيه را از قول ابن اسحق نيز روايت كرده ، و بلاذرى در فتوح البلدان خود ، و دينورى در اخبار الطوال خويش ( 1 ) به\r\n\r\n\r\n","description":"","footnote":"\r\n( 1 ) . كسى هم پيدا نشد كه از آقاى طبرى امام المؤرخين بپرسد : تو كه اين داستان را از سيف دروغ گو روايت كرده اى هيچ فكر كرده اى كه زنان چه وقت عده وفات نگه داشته اند و به موجب كدام قانون بى عده به خانه شوى دوم رفته اند . ( مترجم )\r\n","page_name":" 196 ","page_number":196},
  {"content":"\r\n\r\nشرح نبرد قادسيه پرداخته اند ولى در هيچ يك از آنها اين افسانه هاى سيف به چشم نمىخورد .\r\n\r\nبررسى سند\r\nراوى داستان هاى سيف در اخبار بعد از پيروزى در نبرد قادسيه ، محمد و مهلب مىباشند كه بارها گفته ايم مخلوق تخيلات سيف مىباشند و وجود خارجى نداشته اند . و نيز از راويان ناشناختهء ديگر نام برده است .\r\n\r\nنتيجهء بحث و بررسى سند\r\nسيف با افزودن و كاستن اشعار فرمانده كل قبا سعد وقاص آن را تحريف كرده و بدان وسيله قبيلهء بجيلهء قحطانى را ذم ، و سران قبيلهء مضر را مدح و ستايش كرده است . هم چنان كه با خلق افسانه اى يك هزار و هفتصد بانوى قحطانى را افتخار بخشيده و به همسرى مردان مضرى در آورده و آنان را از نكبت بى سر پرستى رهايى داده است . و با استفاده از استعداد و ذوق ادبى اش ، اشعارى سروده و در تاييد مطالب خود در آن داستان آورده است .\r\nو باز حديثى جعل كرده كه در آن خليفه عمر بن خطاب از بهترين سواركاران عرب و رزمنده ترين آنها در نبرد قادسيه جويا شده ، و پاسخ سعد طورى است كه نبرد روز اغواث قعقاع قهرمان افسانه اى خود را تأييد مىكند بر اين كه در آن روز قعقاع سى بار به سى گروه از جنگ جويان دشمن حمله برده و در هر حمله گردى را از پاى در آورده كه آخرين آنها بزرگمهر بوده است .\r\nسيف روايت هاى خود را اين چنين مىسازد تا يكى مؤيد ديگرى باشد .\r\n\r\nدست آورد اين داستان\r\nسيف در اين افسانه ها كه ساخته :\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nيكم - براى قعقاع قهرمان شكست ناپذير تميم ، با كشتن قارن سپهبد پارسى ، افتخارى بر ساير افتخاراتش خلق مىكند .\r\nدوم - يك هزار و هفتصد تن زن بى شوهر قحطانى را كه لابد به زعم سيف مردانشان بر اثر بى عرضگى و عدم تسلط به رموز جنگى در ميدان نبرد كشته شده اند به افتخار همسرى مردان مضرى سرافراز مىكند .\r\nسوم - و بالاخره سعد وقاص فرمانده كل قوا ، قعقاع بن عمرو را به عنوان ابر مرد ميدان نبردهاى قادسيه به خليفه عمر معرفى مىنمايد !\r\n\r\n","description":"","footnote":"","page_name":" 198 ","page_number":198},
  {"content":"\r\n\r\n\r\nقعقاع در جنگ هاى ايران\r\nاعجزت الاخوات ان يلدن مثلك يا قعقاع !\r\nزنان از زادن مثل تو نازاينداى قعقاع !\r\n( بارق خال قعقاع ! ! )\r\nاز سخنان سيف\r\n\r\nداستان فتح بهر سير\r\nطبرى از سيف داستان فتح بهر سير را چنين نقل مىكند : ابو مفزر تميمى به مأمور و فرستاده پارشاه ايران سخنى گفت كه همان موجب فرار پارسيان گرديد : تفصيل اين قصه در شرح حال ابو مفزر تميمى كه خود از جمله صحابهء ساختگى سيف مىباشد بيايد .\r\nحميرى در روض المعطار : آن جا كه به شرح مدائن مىپردازد ، حديث سيف را در باز گشودن آن شهر آورده و در آخر آن مىنويسد : وقعقاع بن عمرو به اين مناسبت گفته است :\r\n« ما بهر سير را به سخنى حق كه بر زبان ما آمد و پديدهء سجع وقافيه بيود گشوديم . دلهاى ايشان از بيم ما از جاى كنده شد ، و اين كه با وجود شمشيرهاى آخته و براق ما به نبرد ما برخيزند بيم ناك شدند . »\r\n\r\n","description":"","footnote":"","page_name":" 199 ","page_number":199},
  {"content":"\r\n\r\n\r\nفتح مدائن\r\nسيف روايت مىكند كه گردان تحت فرماندهى قعقاع به نام خرساء ( خموشان ) و سپاه تحت فرماندهى برادرش عاصم بن عمرو و اهوال ( وحشت ) ناميده مىشد . عبور اين دو سپاه از رود دجله در شرح حال عاصم ، صحابى افسانه اى سيف بيابيد .\r\nبه هر حال سيف ضمن يكى از روايت هاى خود مىگويد : در عبور سپاهيان از دجله هيچ يك از افراد سپاهى غرق نشد مگر مردى از قبيلهء بارق كه غرقده نام داشت . غرقده به هنگامى كه از دجله مىگذشت ناگهان از پشت اسبش به درون آب افتاد ، قعقاع بن عمرو متوجه شد دست يازيد و دست غرقده را بگرفت و از دجله عبور داد و به ساحل رسانيد . غرقده كه مردى بس نيرومند بود ، و مادر قعقاع نيز از قبيلهء بارق ، با اشاره به مادر قعقاع به آن گرد لشكر شكن گفت : اى قعقاع ! خواهرانم ديگر چون تو گردى نزايند !\r\nسيف در مورد ورود سپاهيان به مدائن مىگويد : نخستين سپاهيانى كه به شهر مدائن وارد شد گردان احوال به فرمانهى عاصم بن عمرو ، و سپس گردان خرساء بود ، سپاهيان در گذر گاه ها و گوچه هاى آن هيچ مردى كه از لحاظ نظامى در خور ملاحظه باشد نديدند ، زيرا همهء آنها در كاخ سفيد اجتماع كرده بودند . سپاهيان كاخ را در محاصرهء خود گرفتند و به آنها پيشنهاد كردند كه تسليم شوند . ايشان نيز ناگزير تسليم شده ، تن به جزيه دادند .\r\n\r\nقعقاع سلاح پادشاهان را به غنيمت مىگيرد\r\nو نيز سيف روايت مىكند در آن روز كه مدائن گشوده گشت ، قعقاع از شهر بيرون شد و به جست و جو پرداخت كه به مردى پارسى برخورد نمود كه دو چهار پاى گران بار را به دنبال خود مىكشند و مردم او را در پناه گرفته بودند . قعقاع به آن مرد حمله برد . او را بكشت و چهار پايش را تصاحب كرد و چون دربار آنها نگريست در\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nيكى از آنها شمشيرهاى كسرى ، و هرمز ، و قباد ، و فيروز ، و هراكليوس ، و خاقان پادشاه تركستان ، و داهر پادشاه هندوستان ، و بهرام ، و سياوش ، و نعمان وجود داشت . و در دو صندق نيز زره كسرى و كلاه خودش ، و ساق بند و بازو بندهايش ، و زره هراكليوس ، و خاقان و داهر ، و زره بهرام چوبينه و سياوش ، و نعمان را كه به هنگام رزم از آنها به غنيمت گرفته شده بود قرار داشتند . سلاح هاى بهرام چوبينه و نعمان نيز زمانى از ايشان به غنيمت گرفته شده بود كه آن دو به مخالفت كسرى برخاسته و در آخر از وى گريخته بودند .\r\nقعقاع همهء اين غنايم را كه خود يك تنه به چنگ آورده بود به خدمت سعد وقاص فرمانده كل قوا مىبرد سعد به او پيشنهاد مىكند تا يكى از شمشيرها را براى خود برگزيند . قعقاع شمشير هراكليوس را انتخاب مىكند ، و سعد نيز زره بهرام چوبينه را به او مىبخشد و شمشير كسرى و نعمان را كه عرب به آنها معرفتى داشتند به خدمت خليفهء عمر به مدينه مىفرستد تا مسلمانان ببينند ، و بقيه را نيز به افراد سپاه خرساء مىبخشد .\r\nاين ها همه سخنان سيف قهرمان افسانه پرداز تميم است ، بررسى اين داستان به هنگام عبور سپاهيان از دجله در شرح حال عاصم بن عمرو ، و بررسى فتح بهر سير در شرح حال ابو مفزر اسود بن قطبه بيايد .\r\n\r\nبررسى سند\r\nسيف اين داستان را از طريق محمد و مهلب دو راوى خيالى خود كه وجود خارجى ندارد روايت كده است .\r\nهمچنين عصمة بن حارث را راوى معرفى مىكند كه هم او از جمله اصحابى است كه سيف آفريده و شرح حالش از زبان سيف و در جاى خود خواهم آمد .\r\nو نيز نضر بن السرى راوى او است كه سيف از او بيست و چهار حديث در تاريخ طبرى روايت كرده ، و رفيل و فرزند رفيل كه از آن دو نيز بيست حديث در تاريخ\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nطبرى روايت كرده است كه از اين راويان نيز در هيچ كتابى جز در روايت هاى سيف نامشان را نديدم .\r\nجالب تر اين كه راوى اين داستان علاوه بر راويان فوق كه همگى مخلوق تخيلات سيف مىباشند ، عبارت است از مردى ! ، و مردى ديگر از قبيلهء حارث ! آيا شما مىدانيد كه اين دو مرد را چه نام است تا در فهرست روات ره دنبالشان بگرديم ؟\r\nهم چنان كه گفتيم سخن سيف به شوخى و مسخره بيشتر شباهت دارد تا ره جدى آن جا كه راوى افسانه هاى خود را مردى ! مردى از قبيلهء حارث ! و فرزند رفيل ، و امثال اين ها معرفى مىكند .\r\nتوجه كنيد ، اين داستان هاى سراسر دروغ و افسانه را سيف گفته ، و امام المورخين طبرى از او گرفته و در كتاب وزين و معتبر خود ثبت كرده ، و ديگر تاريخ نويسان بعد از او نيز به نوبهء خود همين مطالب را از طبرى گرفته اند .\r\n\r\nنتيجهء بررسى و دست آورده هاى اين داستان\r\nآن چه كه از اين بحث و بررسى به دست مىآيد آن است كه سيف سپاه تحت فرماندهى دو برادر تميمى را با نام هاى خيال بر انگيزى چون گروه خاموشان و وحشت مشخص مىكند ، و در حديثى كه در آن سخن از عبور سپاهيان از دجله و ورودشان به مدائن كسرى رفته است تأكيد مىكند كه : اين دو سپاه پيش از ديگر سپاهيان سعد ره مدائن وارد شدند : و اين امتياز و افتخار بزرگ تنها بهرهء دو سردار و دلاور شكست ناپذير تميم يعنى قعقاع و عاصم فرزندان عمر و تميمى مىگردد . و مگر نه آن بارقى نيرومند پهلوان كه امثالش به سختى زبان به تعريف ديگران مىگشايند با صراحت گفته بود : اى قعقاع زنان جهان ديگر چون تويى نخواهند زائيد !\r\nباز هم قعقاع تميمى است كه به تعقيب و جست و جوى فراريان بر مىآيد ، و محافظين و نگهبانان حامل غنايم جنگى را مىكشد ، و به آن همه غنيمت دست مىيابد ؟ و چه غنيمتى از سلاح و جنگ افزارهاى كسرى ، و هرمز ، و قباد ، و فيروز ، و بهرام چوبينه\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nو سياوش پادشاه هاى ايرانى بالاتر و يا از جنگ افزارهاى خاقان پادشاه ترك ، و داهر پادشاه هندوستان ، و هراكليوس و امپراطور روم ، و بالاخره نعمان سلطان عرب قحطانى يمانى برتر . و كدام افتخار تا اين افتخار و سرافرازى قعقاع تميمى قهرمان شكست ناپذير و ابر مرد جهان مضر برابرى تواند كرد كه او از همهء شاهان و ملوك زمان باج گرفته و تاج افتخار را بر تارك قبيلهء تميم نهاده است .\r\nزهى سيف ، و آفرين بر او كه به حكم تعصب قبيله اى همه چيز خود را زير پا گذاشته تا نردبانى لغزان زير پاى تميم بگذارد ، و تا آن جا كه مىتواند آن را بالا و بالاتر ببرد ، اگر چه به درهم ريختن اساس تاريخ ملتى و تاريخ اسلام بيانجامد !\r\n\r\nفتح جلولاء\r\nطبرى از سيف روايت مىكند كه خليفه عمر ، سعد وقاص فرمانده كل قوا را فرمان داد تا براى جنگ با پارسيان ، هاشم را به جلوالء اعزام دارد ، و قعقاع بن عمرو را جزء فرمانده پيش تازان سپاه وى قرار دهد . و آن گاه خداوند پارسيان را شكست داد و پيروزى بهرهء مسلمانان شد ، حكومت نواحى مرزى ميان عراق و ايران را در عهدهء قعقاع بگذارد .\r\nوقتى كه هاشم به خلولاء رسيد متوجه شد كه ايرانيان در پياه خندقى كه گرداگرد خود كشيده اند استتار نموده ، اطراف آن را نيز آهن پاره هاى نوك تيز و ساير آلات جنگى آهنين شكسته پراكنده اند تا بران وسيله مانع نفوذ سپاه اسلام به پناه گاه خود گردند . ايجاد موانع جنگى پيرامون پناه گاهشان جنان بود كه نفوذ در آن به هيچ روى امكان نداشت ، و پارسيان هر وقت كه خود مىخواستند مىتوانستند از آن همه موانع به راحتى بگذرند .\r\nمسلمانان مدت هشتاد روز مرتب بر مشركين يورش مىبردند ولى در اين مدت تقريباً سه ماه پيشروى قابل درك و محاسبه اى نصيب آنها نگشته بود .\r\nقعقاع ، آن سوار كار دلير و شكست ناپذير تميم منتظر فرصتى مناسب بود تا\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nتنها گذرگاهى را كه مشركين براى عبور سواره نظام خود از خندق تعبيه كرده بودند متصرف شود . پس چون موقع را مناسب ديد ، يك تنه به همان جا حمله برد و آن را به تصرف در آورد و بانگ برداشت : اى گروه مسلمين ! اينك فرمانده شماست كه در سنگر دشمن است . حمله كنيد : قعقاع از آن جهت چنين دروغى را گفت كه سپاهيان اسلام قوى دل شوند و به يك باره بر دشمن بتازند .\r\nنيرنگ قعقاع كارگر افتاد و سپاهيان دسته جمعى بر مشركين تاختند و در اين هجوم خود هيچ ترديدى نداشتند كه هاشم در سنگر دشمن است . ولى قعقاع تميمى را روياروى خود يافتند كه گذر گاه مشركين را تصرف كرده است .\r\nنبردى سخت و بى امان آغاز گرديد ، و ايرانيان از بيم جان از چپ و راست فرار كردند و در دامى كه سر راه دشمن قرار داده بودند ، خود گرفتار آمدند و به هلاكت رسيدند ، تعداد كشته هاى دشمن به يكصد هزار تن بالغ گرديد و زمين از كشته پوشيده شد و به همين مناسبت بود كه نبرد آن جا را جنگ جلولاء « 1 » ناميده اند ! !\r\nقعقاع به تعقيب فراريان پرداخت ، و تا خانقين پيشرفت عده اى را بكشد ، و جمعى را به اسارت گرفت ، و مهران فرمانده ايرانى را نيز از پاى در آورد . سپس قعقاع به جانب قصر شيرين تاخت و به يك فرسنگيحلوان رسيد ، مرزبان حلوان به جلو گيرى از پيشروى قعقاع كشته شد ، و مسلمين بر حلوان نيز دست يافتند .\r\nقعقاع بن عمرو ، تا زمانى كه سعد وقاص فرمانده كل قوا ، از مدائن به كوفه باز گشت حكومت قسمت هاى متصرف شده و نواحى مرزى را به عهده داشت ، و چون به قصد پيوستن به سعد وقاص عازم كوفه گرديد ، قباد خراسانى را به مرزبانى برگزيد .\r\nحموى در ترجمهء جلولاء مىنويسد : رود بزرگى است كه تا بعقوبه امتداد دارد ، و در دو طرف سواحل آن خانه هاى روستاييان ساكن آن ناحيه ساخته سده است .\r\n\r\n\r\n","description":"","footnote":"\r\n( 1 ) . جلله : يعنى پوششى بر آن گذاشت كه همه آن را فرا گرفت ، سيف مىگويد چون آن زمين را پوششى از خون فرا گرفت آن را ( جلولاء ) خواندند يعنى زمين پوشانيده شده از خون .\r\n","page_name":" 204 ","page_number":204},
  {"content":"\r\n\r\nدر آن جا و به سال 16 هجرى جنگى سخت و معروف ميان مسلمانان و ايرانيان اتفاق افتاد ، كه در آن ايرانيان متحمل تلفات سنگين شدند ، و ميدان كارزار پر از كشته گرديد و زمين از كشته پوشيده شد و به اين مناسبت آن را به ( جلولاء وقيعه ) ناميدند ، هم چنان كه سيف مىگويد : خداوند در نبرد جلولاء ، از مشركين يكصد هزار تن را به خاك هلاك انداخت ، و از كشتهء ايشان زمين پوشيده شد و به اين معنى آن را نبرد جلولاء ناميده اند ، و قعقاع بن عمرو در نبرد جلولاء گفته :\r\n« مادر جلولاء اثابر و مهران را كشتيم ، در همان هنگام كه راه ها به رويشان بسته شد ، و آن گاه كه نيروهاى ما پارسيان را فرو گرفتند ، فرزندان پارسى همگى نابود گرديدند . »\r\nو شعرهايى كه در اين نبرد سروده شده است بسيار است .\r\nحموى همچنين در ترجمه حلوان مىنويسد كه : آن جا در سال نوزده هجرى به دست مسلمين گشوده شد ، در صورتى كه سيف بن عمر در كتاب خود آن را به سال 16 هجرى نوشته است و قعقاع بن عمرو تميمى به مناسبت فتح حلوان چنين سروده است :\r\n« آيا به ياد مىآوريد كه ما و شما در خانه هاى كسرى منزل كرديم . ما در نبرد حلوان به پشتيبانى شما برخاستيم و سر انجام همگى با هم در آن جا فرود آمديم . و پس از آن كه زنان و كنيزان بناى گريه و زارى را بر كسرى نهادند ، ما در خلوان پيروزى را به دست آورديم . »\r\n\r\nسنجش روايت سيف با روايت ديگران\r\nطبرى به جز روايت سيف بن عمر تميمى در مورد فتح جلولاء و حلوان ، روايت شخص ديگرى را در كتاب خود نياورده است . در صورتى كه آن داستان ها بر خلاف وقايعى است كه دينورى و بلاذرى در كتاب هاى خود ثبت كرده اند . آن دو مىنويسند : حملهء سپاه مسلمين در جلولاء در يك روز آغاز شد ، و آن روز تا شام گاه نبرد ادامه داشت ، و چون آفتاب به زردى گراييد نشانه پيروزى مسلمين آشكار شد و دشمن روى\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nبه گريز نهاد و نبرد شام گاهان پايان يافت ، و خيمه و خرگاه سپاه دشمن ره دست مسلمانان افتاد : در حالى كه سيف مىگويد حمله و پيشروى مسلمين مدت هشتاد روز به طول انجاميد . و نيز مىگويد حكومت قسمت هاى مرزى به قعقاع بن عمرو تميمى سپرده شد : در صورتى كه بلاذرى و دينورى نوشته اند كه جرير بن عبد الله بجلى قحطانى يمانى ، به سر كردگى چهار هزار جنگ جو به حكومت جلولاء رسيد و هم او بود كه حلوان را فتح كرده است نه قعقاع بن عمرو تميمى .\r\n\r\nبررسى سند\r\nاين داستان را سيف از قول محمد و مهلب ، كه پيش از اين دانستيم از جملهء راويان مخلوق او هستند روايت كرده است .\r\nهمچنين سيف راوى اين حديث را عبد الله محفز ، و او از پدرش معرفى مىكند كه سيف از قول عبد الله محفز روى هم رفته شش حديث در تاريخ طبرى روايت كرده است .\r\nو نيز راوى اين حديث نزد سيف بن عمر ، مستنير بن يزيد است ، كه سيف از او در تاريخ طبرى هجده حديث روايت نموده است .\r\nو بطان بن بشر ، كه سيف از او در تاريخ طبرى تنها يك حديث روايت كرده ، و حماد بن فلان ! ! البرجمى ، از پدرش ، راوى اين حديث سيف است كه سيف در تاريخ طبرى از او دو حديث روايت نموده است .\r\nما در فهرست روات و طبقات راويان حديث ، در پى اين راويان كه سيف معرفى كرده است سخت به تجسس پرداختيم ولى كم ترين نشانه اى از آنها به دست نياورديم ، و نامشان را جز نزد سيف ، نزد هيچ سخن پرداز ديگرى نديديم . و با توجه به سابقه اى كه از او در خلق اشخاص داريم ، اين راويان را نيز مخلوق تصورات و تخيلات سيف مىدانيم .\r\nاز صرفى همانطور كه گفته ايم باز هم تكرار مىكنيم كه سخن سيف به مسخره\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nو شوخى بيشتر شباهت دارد تا به جدى ، آن جا كه راويان افسانه هاى خود را اشخاصى چون حماد پسر فلانى ؟ ! كه از آقاى فلانى ! ! روايت كرده است معرفى مىنمايد .\r\n\r\nسنجش روايت با روايت هاى ديگران\r\nديديم طبرى از قول سيف در مورد نبرد جلولاء ، و علت تسميهء آن به جلولاء و مقدار كشته هاى در آن جنگ مطالبى آورده ، كه همه بر خلاف آن چيزى است كه ديگران روايت كرده اند .\r\nحموى قسمتى از داستان هاى سيف را با چند بيت شعر ، از اشعارى كه سيف به قعقاع قهرمان تميم نسبت داده است ، در ترجمهء جلولاء به عنوان گواه بر مطالب خود آورده و تأكيد كرده است كه در مورد جلولاء و حلوان ، در كتاب سيف اشعار بسيارى وجود دارد .\r\nاما طبرى بنا به عادتى كه دارد ، از آن همه اشعار ، چيزى در تاريخ خود نقل نكرده و بنا به گفتهء سيف ، حكومت شهرهاى مرزى عراق و ايران را در عهدهء قعقاع ابن عمرو تميمى مىگذارد ، و حلوان به دست او گشوده شده است . در صورتى كه حقيقت اين است كه حكومت آن قسمت در عهدهء جرير بن عبد الله بجلى قحطانى يمانى بوده و هم اين جرير يمانى است كه حلوان تا كرمانشاه را فتح كرده است نه قعقاع تميمى .\r\nو به طورى كه در پيش گفتيم و بارها اين مطلب تكرار شده است ، چون مطالب پيش ، طبرى اين داستان را مستقيماً از سيف گرفته و در تاريخ خود ثبت كرده ، و تاريخ نويسان ديگر امثال ابن كثير ، و ابن اثير ، و ابن خلدون و مير خواند همه از طبرى گرفته و در تاريخ هاى خود نقل كرده اند .\r\n\r\nدست آورد اين حديث\r\nيكم - ثبت افتخارى براى قعقاع تميمى با تصرف سنگر نفوذ ناپذير دشمن .\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nدوم - كشته شدن مهران ، فرمانده ايرانى به دست قعقاع قهرمان افسانه اى تميم .\r\nسوم - فتح حلوان و كشتن مرزبان آن .\r\nچهارم - حكومت بر مرزها و شهرهاى گشوده شده همه تاج هاى افتخارى است كه بر تارك قبيلهء تميم وسيلهء قهرمان شكست ناپذير آن قعقاع مىدرخشيد .\r\nپنجم - و بالاخره يكصد هزار كشته انسان ها ، تنها در يك نبرد ، نبرد جلولاء اضافه بر ساير كشته هايى كه در پهنهء كارزارها وسيلهء لشكر كشى مسلمين به جاى گذاشته شده ، تا سندى باشد براى آنان كه مدعى اند اسلام به زور شمشير پيش رفته است .\r\nتا به اين جا روايت سيف را دربارهء فتوح قعقاع در ايران بررسى نموديم ، در فصل آينده فتوح ديگرى كه سيف براى اين قهرمان افسانه اى خود دوباره در شام پس از فتوح ايران تخيل نموده بررسى مىكنيم .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\n\r\nقعقاع بار دگر در شام\r\n يدعون قعقاعاً لكل كريهة * فيجيب قعقاع دعاء الهاتف \r\nدر هر حادثه خطرناكى قعقاع را به كمك مىخوانند او نيز به فريادش مىشتابد .\r\n( قعقاع قهرمان افسانه اى )\r\n\r\nداستان فتح حمص\r\nطبرى از قول سيف ضمن حوادث سال هفده هجرى روايت مىكند كه ابو عبيده جراح كه از جانب خليفه عمر در شام مأموريت داست ، از خليفه كمك خواست . خليفه به سعد نوشت ابو عبيده به محاصره دشمن گرفتار آمده ، هم اكنون كه نامهء من به تو مىرسد ، قعقاع بن عمرو را با سپاهى به يارى او بفرست ، چه ابو عبيده را دشمن فرا گرفته است .\r\nقعقاع در امتثال امر با چهار هزار سپاهى در همان روز وصول دستور خليفه به شام عزيمت كرد . چون خبر رسيدن قواى كمكى مسلمين براى ابو عبيده به مشركين رسيد ، دست از محاصرهء او برداشتند و پراكنده شوند ، بدين سان خداوند به بركت وجود قعقاع شهر حمص را به دست ابو عبيده گشود .\r\nقعقاع در معيت افرادش سه روز پس از اين واقعه و فتح حمص به ابو عبيده\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nپيوست . ابو عبيده موضوع فتح حمص ، و اين كه پس از گذشتن سه روز از تاريخ فتح قعقاع و قواى كمكى او رسيده اند به عمر گزارش داد و نسبت به تقسيم غنايم جنگى با خود شريك گردان چه آنان به يارى تو آمده اند ، و به وسيلهء آنها بوده است كه دشمنان دست از محاصره تو برداشته اند و در آخر نامهء خود افزود :\r\nخداوند كوفيان را پاداش نيكو دهاد كه ميهن خود پاس دارند ، و ديگر شهروندان را يارى دهند !\r\n\r\nسنجش روايت سيف با روايت ديگران\r\nابن عساكر در شرح حال قعقاع ، داستان حمص را از قول سيف آورده و در ضمن آن نوشته است : قعقاع بن عمرو جنگ دوبارهء حمص را به شعر شرح داده آن جا كه مىگويد :\r\n« قعقاع را براى رويارويى با هر سختى و عذابى مىطلبند ، و او نيز كمك خواه را فرياد مىرسد .\r\nما به قصد رويارويى با دشمن ره سپار حمص شديم ، هم چون كسى كه به فرياد بيچاره اى مىشتابد .\r\nچون به دشمن رسيديم خداوند هيبت ما را بر صورتشان كوبيد و رويشان را از ما بگردانيد .\r\nمن در دامن دشت و تنگنا پياپى بر دشمن تير انداختم تا اين كه حمص را بار ديگر پس از اين كه نيزه ها زدم و شمشيرها فرو آوردم به زور و غلبه متصرف شدم . »\r\nابن حجر در الاصابه بيت اول اين اشعار را در ترجمهء قعقاع و از حديث سيف روايت كرده است . ولى طبرى بنا به روشى كه دارد آن را حذف كرده و تنها به شرح وقايع از روايت سيف اكتفا كرده است .\r\nحموى حديث سيف را در مورد نبرد دو بارهء حمص ناديده گرفته ، داستان و\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nاشعار آن را در اين مورد به خصوص در كتاب ثبت نكرده است . به جز حموى ، ديگران كه مطالبى در تصرف دو بارهء حمص گفته اند ، سخن از سيف بن عمر گرفته اند . زيرا به طورى كه در گذشته نيز متذكر شده ايم همهء تاريخ نويسان بر اين امر متفقند كه در فتوح شام هيچ يك از افراد قبيلهء تميم شركت نداشته اند .\r\nدر هر صورت اين داستان را به طورى كه گذشت ، طبرى از سيف گرفته و در تاريخ خود ثبت نموده ، و ديگر تاريخ نويسانى كه پس از وى آمده اند « 1 » مطالب خود را از طبرى گرفته و در كتاب هاى خود ثبت كرده اند .\r\n\r\nبررسى سند\r\nسيف در سند اين داستان ، محمد و مهلب را نام مىبرد كه در گذشته دانستيم وجود خارجى ندارند و از جمله راويان مخلوق تخيلات سيف مىباشند .\r\n\r\nنتيجهء بحث و بررسى و سنجش سخن سيف با ديگران\r\nاز بررسى روايت هاى سيف در فتح حمص و مقايسهء آن با روايت هاى ديگران روشن مىگردد كه سيف بن عمر تنها كسى است كه داستان دو بارهء حمص را روايت كرده ، و اتفاقات و وقايعى براى آن ذكر مىكند و بخصوص نامهء ستايش آميز عمر را مىآورد ، در صورتى كه ابن اسحق ، و بلاذرى چنين چيزى نگفته اند .\r\n\r\nدست آورد اين حديث\r\nاكنون ببينيم سيف با ساختن چنين داستانى چه چيز را ثابت كرده ، و چه\r\n\r\n\r\n","description":"","footnote":"\r\n( 1 ) . منظور از ديگر تاريخ نويسان بعد از طبرى ، مخصوصاً ابن اثير ، و ابن كثير و ابن خلدون است كه در صفحات پيش به خصوص مراجعهء ايشان را به تاريخ طبرى از زبان خودشان آورده ايم كه تأكيد كرده اند در مورد وقايع بعد از پيامبر اسلام و اصحاب آن حصرت به تاريخ طبرى استناد كرده اند . ما در قسمت فهرست مصادر كتاب شماره صفحهء كتاب آنان را نيز آورده ايم .\r\n","page_name":" 211 ","page_number":211},
  {"content":"\r\n\r\nچيزهايى را به دست آورده است :\r\nيكم - افتخارى براى قعقاع بن عمرو تميمى ، و كوفيان كه هم شهرى هاى سيف بن عمرند . زيرا تنها انتشار خبر عزيمت قعقاع و سپاه كوفى او بود كه اركان قواى دشمن را متزلزل ساخت ، و ترس از آنها بود كه موجب پراكندگى دشمن گرديد ، و به پيروزى مسلمانان انجاميد .\r\nدوم - سخن خليفه عمر ، و گواهى او مبنى بر اين كه : خداوند كوفيان را پاداش نيكو دهاد ، كه ميهن خود پاس دارند ، و ديگر شهروندان را يارى دهند . خلق چنان داستانى ، براى پيوند چنين گواهى و تأييدى آن هم از طرف شخصيتى چون خليفه عمر بن خطاب ، از ديدگاه نابغهء افسانه پرداز و دروغ سازى چون سيف بن عمر ، براى رسيدن به اهداف شيطانى كه دارد ، بسى ارزنده و گران قدر است .\r\nسوم - رجز خوانى و حماسه سرايى قعقاع ، كه خود مؤيد اين نكته است كه او را هميشه براى كارهاى بزرگ و سخت و سنگينى فرا مىخوانند ، چه او گره گشاى هر مشكلى ، و يگانه فاتح در هر كارزارى است . او نيز با جوانمردى كه دارد ، هميشه چنان خواهش هايى را پاسخ گو بوده است . و دليل آن هم سخن خليفه است كه مىگويد : اين كوفيان هستند كه از ميهن خود به نيكو ترين وجهى پاس مىدارند ، و در شدائد و سختى ها ديگران را يار و پشتيبان مىباشند !\r\n\r\n","description":"","footnote":"","page_name":" 212 ","page_number":212},
  {"content":"\r\n\r\n\r\nقعقاع در جنگ نهاوند\r\nقتل من الفرس ما طبق ارض المعركة\r\nدر جنگ نهاوند از ايرانيان به اندازه اى كشته شد كه زمين ميدان از لاشهء آنان پوشانده و از خويشان اغزنده گرديد .\r\n( سيف بن عمر )\r\n\r\nداستان جنگ نهاوند\r\nقعقاع با سپاه كوفيان به عراق باز مىگردد ، اما كى و چگونه و چرا ؟ ما در اين مورد نه از طبرى و نه از ديگر راويان سيف ، چيزى كه جواب گوى اين مطلب باشد نيافتيم ، و ندانستيم كه سيف در اين باره چه خيال بافى كرده است .\r\nبه حر حال طبرى از قول سيف دربارهء نبرد نهاوند مىگويد :\r\nنبرد نهاوند در سال هجده هجرى اتفاق افتاد ، پارسيان به قلعه نهاوند پناه برده بودند ، و از آن بيرون نمىشدند مگر به ميل و بنا به مصلحت خود ، و احياناً براى پيكار . مسلمانان آن جا را به محاصره گرفتند و كار محاصره سخت به طول انجاميد . فرماندهى كل قواى مسلمين را نعمان بن مقرن به عهده داشت ، نعمان ، قعقاع بن عمرو را مأمور ساخت پارسيان را به ميدان جنگ بكشاند .\r\nقعقاع بن عمرو ، - آن قهرمان افسانه اى تميم - كه بر سواره نظام پيشتاز\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nفرماندهى داشت ، تمهيدى چيد و آماده كارزار شد ، خود با سپاهيانش به دژ حمله بردند ، پارسيان به مقابله پرداختند قعقاع قواى خود را عقب كشيد و با اين تدبير به جنگ و گريز پرداخت و همين طور عقب مىنشست . ايرانيان به اين اميد كه مسلمين را شكست داده اند جسارت يافته براى يكسره كردن كار آنها از قلعه و سنگرهاى خود بيرون آمده و هر چه بيشتر دور تر شدند تا آن جا كه تمام سپاهيان پارسى روى به ميدان نهادند ، و جز دژبانان كسى بر جاى نماند ، و مسلمانان كه آمادهء جنگ بودند ، چون فرمانده دستور جنگ حقيقى داد ، جنگى سخت و نمايان آغاز گرديد و از ايرانيان آنقدر كشته شد كه زمين از لاشهء كشته ها پوشيده شد و از خون آنها سخت لغزنده ، به حدى كه سوار و پياده بر آن سر مىخوردند ! و هنوز شب نشده بود كه مشركين روى به گريز نهادند و سراسيمه به هر جانب مىگريختند و راه را از چاه باز نمىشناختند به همين سبب به جاى روى آوردن به قلعه و پناه گاه خود ، به جانب پرتگاهى روى آوردند كه خود در پيش براى دشمن تهيه ديده در آن آتشى عظيم بر افروخته بودند . سربازان فرارى دشمن در آن پرتگاه مخوف پر از شعلهء آتش سرنگون مىشدند و هر يك به هنگام سقوط در آن به فارسى فرياد مىكشيد ( واى خرد ! ! ) به اين مناسبت آن سرزمين به ( واى خرد ) معروف گرديد ! و تا امروز نيز به همين نام ناميده مىشود ! ! تعداد افراد سپاه ايرانى كه در آن آتش سوزان جان خود را از كف دادند به يكصد هزار نفر و حتى بيشتر از آن مىرسيد . و اين تعداد به غير از آن عدهء بى شمارى بوده كه در پهنهء كارزار به خاك و خون در افتادند و كمتر كسى توانست از آن معركه جان سالم به در ببرد . از جمله فيروزان فرمانده سپاه ايران بوده كه با زرنگى خاص از آن معركه بيرون جست و به جانب همدان گريخت . قعقاع بن عمرو ، فيروزان را تعقيب كرد تا در تنگهء همدان ! به او رسيد .\r\nآن گذرگاه در آن موقع پر از چارپايانى بود كه بار عسل بر پشت داشتند . كثرت آن چارپايان در آن گذر گاه تنگ راه گريز را بر فيرزان سد كرده بودند ، ناچار از اسب خود پياده شد و با شتاب از كوه بالا رفتن گرفت ، در همين موقع قعقاع كه\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nبه دنبالش بود سررسيد ، و بر فراز كوه به تعقيبش پرداخت و چون به او رسيد ، او را گرفت و همان جا بكشت . به اين مناسبت آن گذر گاه را از آن تاريخ گذر گاه عسل نام نهادند ، و سپاهيان اسلام ، با توجه به نتيجه اى كه عسل در اين گذر گاه داده است گفتند : و خداى را سپاهيانى از عسل است !\r\nاز سوى ديگر فراريان لشكر ايران شتابان خود را به همدان رسانيدند ، و مسلمانان كه در تعقيب آنها بودند ، همدان را در محاصرهء خود گرفتند و نواحى مختلف آن جا را به تصرف در آوردند اهالى همدان چون چنين ديدند و دريافتند كه از عهدهء سپاه اسلام بر نخواهند آمد ناگزير امان خواستند كه مورد قبول قرار گرفت و به آنها امان دادند .\r\nچون خبر تسليم و سقوط همدان به اهالى ماهان رسيد ، و اطلاع يافتند كه نعيم بن مقرن ، و قعقاع بن عمرو در همدان فرود آمده اند ، اهالى ماهان نيز به اهالى همدان تأسى جستند و پيش از آن كه مسلمانان بر دروازهء آنان در آيند ، از آنها امان خواستند ، كه به آنها نيز امان داده شد و ذيل امان نامه اى را كه براى اهالى ماهان نوشتند ، قعقاع بن عمرو تميمى تأييد و گواهى فرموده است . و اين فتح ، يعنى فتح نهاوند ، فتح الفتوح ناميده شد .\r\n\r\nسنجش روايت سيف با روايت ديگران\r\nاين خلاصه اى است از آنجه كه طبرى از قول سيف در مورد فتح نهاوند روايت كرده است و ديگر تاريخ نويسانى كه بعد از طبرى امده اند « 1 » ، همين مطالب را\r\n\r\n\r\n","description":"","footnote":"\r\n( 1 ) . مقصود ما از ديگر تاريخ نويسان ما به خصوص ابن اثير ، و ابن كثير ، و ابن خلدون مىباشند ، كه در جاى خود ، به خصوص عين گفتهء ايشان را كه دلالت بر اخذ تمام مطالب كتابشان از طبرى دارد آورده ايم . و ما آن جا كه از مصادر كتاب خود سخن به ميان خواهيم آورد ، شماره صفحهء كتاب ايشان را در هر مورد جدا گانه ارائه خواهيم داد تا مراجعه به انها براى طالبين و محققين آسان باشد .\r\n","page_name":" 215 ","page_number":215},
  {"content":"\r\n\r\nاز او گرفته و در كتاب هاى خود نوشته اند .\r\nاما حموى داستان فتح نهاوند را به صورت پراكنده در شرح به واژه هاى نهاوند ، و واى خرد ، و ماهان آورده است . كما اين كه در مورد نهاوند مىنويسد :\r\nمسلمانان فتح نهاوند را فتح الفتوح ناميدند ، و قعقاع بن عمرو به مناسبت چنين سروده است :\r\n« خداى آن كس را كه بى سبب از خاندانى به بد گويى پردازد ، به بلايى دچار كند كه از ناريحتيش موى سرش سپيد شود . پس تو نيز زبان شماتت را از من كوتاه كن ، كه من در برابر دشمن از شرافت خود دفاع مىكنم . چه آن گاه كه ما به آب نهاوند وارد شديم ، از آن سير آب بيرون شديم در حالى كه دشمن تشنه كام از بيچارگى در جاى خود ايستاده بودند . »\r\nو نيز گفته است « از نهاوند بپرس : حمله هاى ما چگونه بود آن گاه كه بلا و مصيبت از در و ديوارش مىباريديم ؟ »\r\n« و ما ، در شوم ترين شب هايى كه بر عجم گذشت ، اسب هاى خود را در تمامى نقاط نهاوند نگه داشتيم و همه جا را پر كرده بوديم . ما ، نويد تلخ كامى و مرگ آنان بوديم . در حقيقتت روز نهاوند از روزهاى بسيار سختى بود كه بر آنان گذشت . ما ، دره هايى را كه از آتش سوزان زبانه مىكشيد از سواره و پيادهء آنان پر ساختيم ، و گذر گاه هاى صاف و باز كوه بر فيروزان كه بر كوه هاى صاف مىگريخت مجال گريختن نداد . »\r\nو در واژهء ( واى خرد ) مىنويسد :\r\nواى خرد نام پرتگاهى است نزديك نهاوند كه افراد سپاه ايران در آن سرنگون شده اند ، و چون يكى از آنها در آن مىافتاد فرياد مىكشيد ( واى خرد ! ) و به همين مناسبت آن مكان را واى خرد ناميده اند . اين مطلب را نويسنده كتاب فتوح ، سيف بن عمر تميمى نوشته . . . و قعقاع بن عمرو از آن چنين ياد كرده است :\r\n« و چون در ( واى خرد ) سرنگون شدند ، صبح گاهان كركس ها و لاشخورها به ديدارشان آمدند . آنقدر از ايشان كشتيم ، تا آنجا كه پرتگاهى كه در آن آتش\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nافروخته بودند از لاشه هاى ايشان پر گرديد . »\r\nو ضمن اشعارى ديگر چنين گفته است :\r\n« در جنگ نهاوند بى هيچ ترس و انديشه اى شركت جستم ، و در آن روز همهء قبايل عرب نيكو جنگيدند . شام گاهان كه فيروزان از بيم شمشيرهاى برندهء ما ، و به اميد نجات به جانب كوه گريخت ، جوانمردى شجاع و رزمنده از ما تا آن جا به تعقيبش پرداخت كه پيش پاى چارپايان او را به خاك هلاك افكند . لاشه هاى دشمن در ( واى خرد ) افكنده شده اند تا گرگ هاى بيابانى به ديدارشان در آيند و پياپى بر سفره شان بنشينند . »\r\nو دربارهء ماهان مىنويسد :\r\nعرب آن را به لفظ جمع ، و ماهات مىگويد : . . . و قعقاع بن عمرو دربارهء ماهان چنين سروده است :\r\n« بينى پارسيان را در ماهات با كشتن فرزندايشان كه شير زادگان و شير بچه هايى بودند بريدم ، و خانه هايشان را ويران ساختم ، در همان روز كه به نام جنگ با ايشان رو به رو شدم ، و هر كس كه به جنگ چون منى در آيد چنين سرانجامى خواهد داشت . »\r\nاين ها همه مطالبى است كه سيف سر هم كرده و حقيقت ندارد . زيرا :\r\nيكم - بلاذرى و دينورى روايت كرده اند كه فرماندهى كل سپاه ايران در عهدهء مردان شاه ذو الحاجب بوده نه با فيرزان .\r\nدوم - دينورى چگونگى بيرون كشيدن ايرانيان را از سنگرهايشان چنين آورده است : عمرو بن معدى كرب به نعمان بن مقرن فرمانده كل قواى اسلام پيشنهاد كرد تا وفات خليفه عمر را اعلام كند ، و با تمام قواى نظامى خود به جانب عراق عقب بنشيند . و بدين وسيله ايرانيان را فريب دهد . نعمان اين رأى را پسنديد و عمل كرد ، ايرانيان كه فريب خورده بودند اين خبر را به يك ديگر مژده دادند و به تعقيب مسلمين پرداختند كه ناگهان مسلمانان باز گشته و شمشير در ميان آنها نهادند و . . .\r\nسوم - طبرى نوشته است كه تاريخ فتح نهاوند را سيف بن عمر سال هجده هجرى روايت كرده ، در صورتى كه ديگران آن را در سال بيست و يك هجرى\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nثبت كرده اند .\r\nچهارم - بلاذرى چگونگى كشته شدن مردان شاه فرمانده كل قواى ايران را چنين روايت كرده است : او از قاطرى كه بر آن سوار بود به زير افتاد و شكمش پاره شد ، و بر اثر آن جان داد .\r\nپنجم - و نيز بلاذرى گفته است كه فتح همدان وسيلهء جرير بجلى قحطانى انجام گرفته است نه وسيلهء قعقاع بن عمرو تميمى .\r\nششم - موضوع ( خداى را سپاهيانى از عسل است ) هم چنان كه در شرح بعلبك در كتاب معجم البلدان آمده است ، مشهور چنان است كه اين سخن از معاويه فرزند ابو سفيان است در آن هنگام كه مالك اشتر همدانى را به نيرنگ با عسلى آغشته به زهر از پاى در آورد . اين كثير نيز مىگويد : معاويه و عمروعاص هر دو اين سخن را آن هنگام كه مالك اشتر بر اثر سم آغشته به عسل كشته شد بر زبان آورده ، گفتند كه ( خداى را سپاهيانى از عسل است ) . طبرى نيز مىگويد كه عمروعاص پس از كشته شدن مالك اشتر بر اثر سم آغشته به عسل اين سخن را گفته است . « 1 » به غير از اين ها ، آن چه را كه سيف در اين مورد گفته است ، ساختهء او بوده خودش تنها گويندهء آنها است و ديگران چنين چيزهايى را نگفته اند . و همه بر خلاف گفتار و نقل تاريخ نويسان ديگر است .\r\n\r\nبررسى سند\r\nاين داستان را سيف از طريق محمد و مهلب دو راوى مخلوق خود روايت كرده است و آن دو را قبلًا شناسايى كرده ايم .\r\nهمچنين ، عروة بن وليد ، و ابو معبد العبسى كه از خويشاوندان خود شنيده اند راوى آن داستان معرفى كرده است . ما نامى از عروه و ابو معبد به جز در حديث سيف ، در هيچ كجاى ديگر نيافتيم ، تا چه رسد به خويشاوندان مجهول الهويه آنها كه در\r\n\r\n\r\n","description":"","footnote":"\r\n( 1 ) . رجوع شود به تاريخ ابن كثير ، ج 8 ، ص 212 و تاريخ طبرى ، ج 1 ، ص 3242 .\r\n","page_name":" 218 ","page_number":218},
  {"content":"\r\n\r\nمرتبهء خود دو بار ناشناخته باقى مىمانند .\r\n\r\nنتيجهء سنجش و بررسى\r\nبه طورى كه ديديم ، سيف نام فرمانده پارسى را تغيير داده ، چگونگى بيرون كشيدن ايرانيان را از سنگرهايشان تحريف كرده ، سال فتح و پيروزى را نيز عوض كرده است . و شايد داستان گذر گاه عسل را از آن جهت ساخته تا عمل معاويه فرزند ابو سفيان مضرى ، و سخن او را دربارهء كشتن مالك اشتر با عسل آغشته به زهر لوث كرده باشد .\r\nاز طرفى آشكارا ديديم كه فتح همدان را به جاى جرير بجلى قحطانى يمانى در عهدهء قعقاع بن عمرو تميمى و سرشناسان مضرى اعلام داشته است .\r\n\r\nدست آورد اين داستان\r\nيكم - خلق منزلت و مقامى خاص و قابل احترام و ستايش براى پهلوان شكست ناپذير تميم قعقاع بن عمرو ، در بيرون كشيدن پارسيان از سنگرهايشان به حيلهء جنگى ! !\r\nدوم - اعلام بيش از يكصد هزار كشته به آتش سوختهء دشمنان در جهنمى كه ايرانيان به دست خويش در پرتگاه ( واى خرد ) نهاوند ساخته بودند .\r\nسوم - تأكيد به اين موضوع كه تسخير نهاوند ، يكصد هزار كشته ، و يكصد هزار نفر سوخته داشته ، كه بر روى هم دويست هزار تن قربانى از انسان ها گرفته است .\r\nچهارم - خلق يك شخصيت بر جستهء ايرانى به نام فيرزان كه فرماندهى سپاه ايران را در نبرد نهاوند به عهده داشته است .\r\nپنجم - آفرينش پرتگاهى به نام ( واى خرد ) تا نامش در كتاب هاى جغرافيا بيايد .\r\nششم - خلق تنگه اى به نام گذر گاه عسل ، تا راه را بر دشمن اسلام ببندد ، و افتخارى با كشتن او بر ساير افتخارات قعقاع افسانه اى بيفزايد .\r\nهفتم - خلق افتخارى ديگر براى قهرمان افسانه ايش قعقاع تميمى در نسبت\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nدادن فتح همدان به او و ديگر سران مضر .\r\nهشتم - رجزها ، و اشعار حماسى ، بر اثر چنان نبرد پر احساسى و تحرك از پهلوان بى مانندى چون قعقاع بن عمرو زينت بخش گنجينهء ادبيات عرب گردد .\r\nنهم - پيمان نامه هاى صلح و امان براى اهالى همدان و ماهان تا بر ساير اسناد و مدارك تاريخى ، به عنوان سندى قاطع و غير قابل انكار ، بر وجود چنين قهرمانان و چنان وقايع و اتفاقاتى اضافه گردد و براى هميشه باقى بماند .\r\n\r\nخلاصه بحث\r\nاين كه قعقاع افسانه اى سيف ، كه گردى دلاور ، و خردمندى سياستمدار ، و حماسه سرايى بنام ، و مبارزى شكست ناپذير در تمام نبردها و كشور گشايى هاى اسلامى است ، نامش و دلاورى هايش ، تيز بينى ها ، و ژرف نگرى هايش ، و خدمات ارزنده ، و گرانقدرش در كتاب ها آمده و آوازهء نامش در سراسر جهان پيچيده است .\r\nطبرى دورى ديگر از فعاليت هاى او را از قول سيف بن عمر تميمى در حوادث سال 34 - 35 هجرى و به دوران خلافت عثمان چنين روايت كرده است : عثمان خليفه ، قعقاع را به فرماندهى كل سپاه جنگى كوفه برگزيد . كوفه در آن زمان پايتخت شرقى ممالك اسلامى بود ، و از نظر نظامى موقعيتى خاص داشته بسيار مهم بوده است بنا بر اين روايت سيف ، عثمان خليفه وقت ، قعقاع بن عمرو را به سمت فرماندهى كل قوا در ناحيهء شرقى ممالك اسلامى تعيين كرده است .\r\nبنا به روايت سيف از اين زمان به بعد فعاليت قعقاع به شكلى ديگر متجلى و موقعيت و مكانتى ديگر پيدا مىكند ، آخر مگر نه اين كه چنين مرد افسانه اى از هر حيث و هر جهت بايد كامل و قابل باشد !\r\nدر اين دوره از فعاليت ، قعقاع را مىبينيم كه ر مقام مردى خير انديش ، و سفير صلح و آشتى ، و پيام آور دوستى و برادرى ، در آشوب ها و فتنه هاى زمان حكومت عثمان و على سخت مىكوشد . ما اين قسمت را به خواست خدا در فصل آينده بررسى مىكنيم .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\n\r\nقعقاع در دوران عثمان\r\nانى لكم ناصح و عليكم شفيق .\r\nمن دوست قهرمان و خير خواه شمايم .\r\n( قعقاع خير خواه افسانه اى )\r\n\r\nقعقاع در آشوب هاى دوران عثمان\r\nطبرى از سيف روايت مىكند :\r\nچون قعقاع بن عمرو ، گرد هم آيى سبائيان را در مسجد كوله كه خواهان بركنارى عثمان بودند مشاهده كرد ، خود را به جمع آنها رسانيد و بر ايشان نهيب زد و از كارشان جويا شد . سبائيان هدف از گرد هم آيى خود را از او پوشيده داشتند و گفتند كه ما خواهان بر كنارى سعيد از حكومت بر كوفه هستيم ؛ قعقاع در پاسخ آنها گفت : خواستهء شما فقط همين باشد ! سپس آنها را متفرق ساخت و مانع گرديد تا در مسجد بنشينند .\r\nو نيز مىنويسد : زمانى كه مالك اشتر ، آشوب گران را به سبك سرى وا داشت و آنان را بر انگيخت تا از ورود سعيد به عنوان استاندار به كوفه جلو گيرى نمايند ، معاون فرماندار به نام عمرو بن حريث به جلو گيرى برخاست و در مقام نصيحت و راهنمايى آنها بر آمد ، و آنان را از انجام هر گونه عمل تندى در اين مورد بر حذر\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nداشت . در همين هنگام قعقاع مىرسد و به او مىگويد : بر آن سرى كه امواج خروشان سيل را با زبان نصيحت باز پس زنى ! ! و رود فرات را با مدارا و نرمى به سر چشمه باز گردانى ؟ ! اين كارى است ناشدنى ، به خداى سوگند شعله هاى اين هنگامه و آشوب ، را جز شمشير آب دار فرو نمىنشاند ، و چيزى نمانده است كه اين شمشير از نيام به در آيد . در آن موقع است كه فرياد و نالهء ايشان برخيزد و آرزوى زمان از دست رفته را بنمايد ، كه به خدا قسم ديگر دير شده و هرگز به آن نخواهند رسيد ! ! پس تو نيز منتظر چنان روزى باش و شكيبايى پيشه كن !\r\nفرزندحريث نصيحت و راهنمايى قعقاع را پذيرا شد و به خانهء خود رفت .\r\nو نيز آورده است زمانى كه يزيد بن قيس در مسجد كوفه مردم را عليه سعيد بر انگيخت و عليه عثمان به بد گويى پرداخت ، قعقاع بر مىخيزد و در مقابل او قرار مىگيرد و به او مىگويد : آيا تو غير از كناره گيرى ما - واليان عثمان - چيز ديگرى مىخواهى ! ما اين خواستهء تو را انجام خواهيم داد ! !\r\nو نيز روايت كرده است كه وقتى كه عثمان به محاصره افتاد ، خليفه نامه اى به شهرهاى مختلف اسلامى نوشت ، و از آنان يارى خواست . در پاسخ عثمان ، قعقاع بن عمرو با جمعى از يارانش از كوفه به قصد مدينه بيرون شدند و به يارى خليفه عثمان شتافتند . از طرف ديگر ، چون آشوب گران كه عثمان را در محاصرهء خود داشتند ، از عزيمت مردم از شهرهاى مختلف اسلامى به يارى عثمان آگاهى يافتند ؛ و دانستند كه معاويه از شام ، قعقاع بن عمرو از كوفه و . . . براى نجات جان خليفه در راه مدينه هستند ، حلقهء محاصره را تنگ تر كرده كار عثمان را يكسره ساختند و او را كشتند . چون خبر كشته شدن عثمان در بين راه به قعقاع رسيد ، او با گروهى كه وى را همراهى مىكردند به كوفه باز گشت .\r\nاين بود روايت سيف دربارهء قيام مردم عليه عثمان و نقش قعقاع در آن ، در فصل آينده به روايت سيف دربارهء نقش قعقاع در دوران على بررسى مىكنيم .\r\n\r\n","description":"","footnote":"","page_name":" 222 ","page_number":222},
  {"content":"\r\n\r\n\r\nقعقاع در دوران على\r\nنادى على ان اعقروا والجمل\r\nعلى ندا كرد كه شتر را پى كنيد\r\n( مورخين )\r\nامر قعقاع بالجمل فعقر\r\nقعقاع فرمان داد شتر را پى كنيد و كردند\r\n( سيف بن عمر )\r\n\r\nداستان جنگ جمل به روايت سيف\r\nطبرى از سيف چنين روايت مىكند :\r\nدر زمان خلافت على بن ابيطالب مردم كوفه هم داستان شدند تا به يارى امام برخاسته ، با وى به بصره روند ، ولى ابو موسى اشعرى كه از زمان عثمان استان دار كوفه بود از حركت آنها به جانب بصره جلو گيرى به عمل آورد . اين كار باعث شد كه زيد بن صوحان به ابو موسى سخت پرخاش كرد ، و بين آن دو سخنان تندى رد و بدل شد ! بالاخره قعقاع برخاست و گفت :\r\nمن ناصح و دوست دار همهء شما هستم ، مىخواهم كه بر سر عقل آييد و سخن مرا بشنويد ، زيرا حرفى كه مىزنم عين حقيقت است . آن چه را كه استان دار - ابو موسى اشعرى - گفت سخن حق است ولى در دسترس نيست ، اما گفتار و سخنان زيد از آن جا\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nسر چشمه مىگيرد كه خود كه در اين آشوب ها دست داشته است پس هيچ چيزى را از او نپذيريد « 1 » سخن حق ، و حقيقت مطلب اين است كه مردم بى شك نيازمند به حكومت و خليفه مىباشند ، تا او با تمام قوا به اصلاح جامعه بكوشد و رعايت نظم اجتماعى را بنمايد ، و دست ستم گران را كوتاه كند ، و داد مظلومان بستاند . اينك على به امر حكومت بر مردم پرداخته ، و به نيكوترين وجهى آنان را به همراهى با خود فرا خوانده است ، او مردم را به اصلاح مىخواند ، پس به سوى او بشتابيد و مطيع و فرمان بردارش باشيد .\r\n\r\nسفير صلح\r\nو نيز روايت كرده است كه : قعقاع بن عمرو نخستين فرماندهى بود از فرماندهان سپاه كوفه كه به على پيوست . و چون در ذى قار به خدمت على رسيد ، آن حضرت او را فرا خواند و به رسالت نزد بصريان گسيل داشت و به او فرمود :\r\nاى فرزند حنظليه اين دو مرد را ( كنايه از طلحه و زبير ) ملاقات كن ( سيف مىگويد كه قعقاع از اصحاب رسول خدا بوده است ) و آن دو را به هم بستگى و هم گامى با جامعهء اسلامى فراخوان ، و سر انجام دو گانگى و جدايى از جامعه را بر ايشان خاطر نشان ساز . آن گاه فرمود : در پاسخ آن چه كه از آنها مىبينى و مىشنوى چه خواهى گفت ، جايى كه دستورى خاص در آن مورد از ما نداشته باشى ؟ ! قعقاع در پاسخ گفت :\r\n- طبق دستورت آن دو را ملات خواهيم كرد ، و چنان چه از آنها موردى ديده شد كه از تو دستورى مخصوص نداشتيم ، به رأى و اجتهاد خود آن را علاج خواهيم كرد ، و با آنان به هر چه سزاوار باشد و بر طبق آن چه ديده و شنيده ايم سخن خواهيم گفت .\r\nعلى در پاسخ گفت : تو در خور اين كارى ، برو !\r\nقعقاع به سوى مأموريت خود شتافت ، و چون به خدمت آنان ، ( عايشه ، و طلحه و زبير ) رسيد و با ايشان سخن گفت ، عايشه ام المؤمنين سخن او را پذيرف ، و طلحه\r\n\r\n\r\n","description":"","footnote":"\r\n( 1 ) . سيف در اين افسانه كه ساخته ايت زيد بن صوحان را با موقعيت و مقامى كه از او سراغ داريم مخصوصاً جزء سبائيان به حساب آورده و از زبان قعقاع وى را چنين توصيف كرده است .\r\n","page_name":" 224 ","page_number":224},
  {"content":"\r\n\r\nو زبير نيز موافقت كردند و گفتند : آفرين ! درست مىگويى ، و حق همين است : و با ايجاد صلح و آشتى بين دو دسته موافقت كردند .\r\nچون قعقاع با نويد صلح و آشتى به خدمت على باز گشت ، على برخاست و بر منبر بر آمد و سخنرانى كرد و در ضمن آن گفت : همهء شما اين را بدانيد كه من فردا از اين جا حركت مىكنم ، شما هم آمادهء حركت باشيد . ولى هر كس كه عليه عثمان ( رض ) اقدامى كرده است نبايد با ما حركت نمايد و سفيهان مرا از تعقيب خود بى نياز كنند . . . .\r\n\r\nشوراى سبائيان\r\nسبائيان با شنيدن خبر صلح بين دو سپاه ، شتاب زده گرد يك ديگر نشستند و به راى زنى پرداختند و پس از گفت و شنود بسيار ، در آخر عبد الله فرزند سبأ پيشنهاد كرد كه شبان گاه بدون آن كه هيج يك از سران دو سپاه در يابند ، آتش جنگ را روشن كنيم و دو لشكر را به جان يك ديگر اندازيم . اين رأى مورد موافقت همهء سبائيان قرار گرفت و پس از قرار و مدار لازم متفرق گرديد .\r\nاز اين طرف دو سپاه در مقابل يك ديگر صف آرايى نمودند ، على و طلحه و زبير فرماندهان واحدهاى مختلف سپاه خود را احضار كرده به آنها آگهى دادند كه بين دو دسته پيمان صلح بسته مىشود و جنگى در كار نيست . در نتيجه سپاهيان دو طرف به اميد صلح و آشتى آن روز را به خرمى به شام آوردند . ولى در تاريكى همان شت تود كه سبائيان تحت رهبرى عبد الله سبأ آتش جنگ را بر افروختند ، و دو سپاه را به جان يك ديگر انداختند .\r\n\r\nنبرد قعقاع\r\nجنگ آغاز گرديد ، و در گرما گرم آن قعقاع با تنى چند از يارانش چون از كنار طلحه مىگذشت شنيد كه مىگويد : اى بندگان خدا ! به سوى من آييد ، شكيبا\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nباشيد ، شكيبا باشيد . قعقاع به طلحه گفت : تو زخم برداشته اى ، و توانايى خود را از دست داده اى ، به خانه باز گرد !\r\nو نيز طبرى از قول سيف روايت مىكند :\r\nقعقاع بن عمرو در آن هنگامهء نبرد به شماتت اشتر پرداخت و به او گفت : به جنگ باز نمىگردى ؟ ! و چون اشتر پاسخى نگفت ، قعقاع در دنبالهء سخن خود گفت : ما - مضرى ها - در جنگ و برابرى با هم ، از ديگران وارد تريم . آنگاه به نبرد پرداخت و چنين رجزى را شروع به خواندن كرد :\r\n« چون به آبشخورى آلوده در آييم ، آن را پاك و مصفا سازيم ، و كسى را ياراى آن نيست تا به آبى كه ما بدان دست يافته از آن جلوگير باشيم دست درازى كند . »\r\nو نيز طبرى روايت مىكند كه زفر بن حارث آخرين كسى بوده كه به ميدان تاخت و به جنگ مشغول شد ، كه قعقاع خود را برابر او رسانيد و به نبرد پرداخت .\r\nتنور جنگ پيرامون شتر عايشه سخت زبانه مىكشيد ، و به گرد آن شتر از قبيلهء بنى عامر مردى كامل باقى نماند كه به سوى مرگ نشتابد و به خاك و خون در نغلطد ، آن گاه قعقاع بن عمرو فرمان داد تا شتر عايشه را پى كردند و پس از كشته شدن شتر عايشه هم او بود كه فرمان عفو عمومى داد و به لشكريان گرد خود گفت : شما در امانيد ! سپس او و زفر بن حارث تنگ هاى شتر را از يك ديگر دريدند و هودج عايشه را از روى آن برداشتند و آرام بر زمين نهادند ، و در پيرامون آن ره پاسدارى پرداختند .\r\nچون شتر عايشه سر نگون شد همهء مردم ( هوا داران جمل ) روى به گريز نهادند و آتش جنگ به يك باره فرو نشست . و اين خود به فضل وجود قعقاع مضرى تميمى عمرى حاصل گرديد كه هيولاى جنگ رخت بر بست و داس اجل از كار باز ماند .\r\nافتخار نبرد جمل از اول تا به آخر آن به تميم باز مىگردد ، از گشايش باب دوستى و آشتى بين سر دمداران قوم ، و همچنين پس از اين كه سبائيان به سر كردگى عبد الله سبأ در دل شب آتش جنگ را نا جوان مردانه دامن زدند ، و زحمات قعقاع را\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nبه باد دادند و جنگ برادر كشى به راه انداختند ، و تفرقه و اختلال را بين مسلمين ايجاد كردند ، باز هم قعقاع بن عمرو تميمى است كه همت مىكند و اين آتش كه مىرفت پايان داده ، عفو عمومى هم جناب ايشان صادر مىفرمايد .\r\n\r\nپشيمانى على و عايشه\r\nطبرى در اين جا از قول سيف ، گفت و شنود عايشه و قعقاع را چنين روايت مىكند :\r\nعايشه به قعقاع بن عمرو گفت :\r\nبه خدا قسم ! آرزو دارم كه بيست سال پيش از اين مرده بودم ! و على ( ع ) نيز به قعقاع چنين گفت ، و سخن عايشه و على ( ع ) هر دو يكى بود !\r\nو نيز روايت مىكند :\r\nعلى ابن ابيطالب ( ع ) قعقاع بن عمرو را مأموريت داد تا دو مردى را كه بر در خانهء عايشه شعرى سروده و بدان وسيله به ام المؤمنين جسارت كرده بودند گردن بزند ! زيرا يكى از آن دو خوانده بود :\r\n- اى مادر ! پاداش تو نافرمانى ماست . و ديگرى خوانده بود :\r\n- اى مادر ! توبه كن كه خطا كردى .\r\nعلى ( ع ) پس از صدور اين دستور به قعقاع گفت : نه ، آنها را به سختى مجازات مىكنم . سپس فرمان داد تا لباس از تن آن دو بر گرفتند ، و به هر كدام صد تازيانه زد !\r\n* * * \r\nمورخين روايت سيف را از طبرى نقل كردند\r\nاين مختصرى بود از آن چه طبرى از قول سيف بن عمر ، در موضوع جنگ جمل ، و عوامل وقوع آن ، و خدمات برجسته و فعاليت هاى چشم گير قعقاع بن عمرو تميمى ، قهرمان افسانه اى او روايت كرده است . و همين مطالب را ابن اثير و ابن كثير\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nاز طبرى گرفته و در تاريخ هاى خود ثبت كرده اند . چه ابن كثير در آغاز سخن مىگويد : سيف بن عمر چنين گفته . . . : و در پايان آن مىنويسد : اين مختصرى است از آن چه ابو جعفر طبرى . . . .\r\nابن خلدون نيز در پايان داستان جمل خود نوشته است : اين خلاصه اى است از جنگ جمل بنا بر روايت ابو جعفر طبرى . . . .\r\nمورخين ديگر نيز افسانهء سيف را از طبرى اقتباس كرده اند از آن جمله مير خواند است كه در روضة الصفا مطالب طبرى را در جنگ جمل آورده است .\r\nارزيابى موارد مردود و نادرست اين مطالب را شرح و تفضيلى وافى لازم است كه اين جا را مقام آن نيست ، و ما قسمت مهمى از آن را در بخش عايشه در دوران دامادهاى پيامبر خدا ، در كتاب نقش عايشه در تاريخ اسلام ، به دست داده ايم ، و در اين جا تنها به قسمتى از آن به طور اختصار مىپردازيم تا روشن شود كه سيف ان عمر ، اين افسانه پرداز قرن دوم هجرى چگونه حقايق را تحريف كرده ، و چه سان اسلام و تاريخ آن را به بازى گرفته ، اهداف پليد و نا پاك خود ، و زندقه و مانويت خويش را در لباس دوستى در كوبيدن اسان اسلام تعقيب كرده است . و نيز در خلال آنها دريافته شود كه چگونه و چرا شخصيتى به اصطلاح جهانى ، و تاريخ نويسى به نام چون امام المورخين ابو جعفر جرير طبرى آلت دست چنان دروغ گويى شياد و افسانه پرداز قرار گرفته است .\r\n\r\nداستان جنگ جمل به روايت غير سيف\r\nطبرى در مورد بسيج كوفيان براى شركت در جنگ جمل روايت مىكند :\r\nامير المؤمنين على ( ع ) ، هاشم بن عتبه را به همراه نامه اى به كوفه نزد ابو موسى اشعرى ك از زمان خلافت عثمان حكومت آن سامان را به دست داشت اعزام فرمود ، و طى آن نامه به ابو موسى فرمان داد تا از كوفيان قواى كمكى براى جنگ در بصره به خدمتش اعزام دارد .\r\nولى چون ابو موسى از دستور امام سر پيچى كرد ، و در مورد اعزام كوفيان به يارى\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nامام اقدام ننمود ، آن حضرت فرزندش حسن ، و عمار ياسر را به كوفه فرستاد ، و ابو موسى را از حكومت كوفه عزل فرمود .\r\nحسن ابن على ، و عمار ياسر به كوفه وارد شدند . و در مسجد به سخنرانى و ارشاد پرداختند . و در نتيجه سخنرانى هاى آن دو بود كه مردم كوفه آمادگى خود را براى شركت در نبرد بصريان اعلام داشتند و در نتيجه ، از كوفه در حدود دوازده هزار مرد جنگى به على ( ع ) پيوست .\r\nو نيز طبرى در مورد نامه ها و گفت و شنودهايى كه ظرف اين مدت بين دو طرف در جريان بوده چيزى ننوشته ولى قسمتى از آنها را ابن قتيبه و ابن اعثم ، سيد رضى در كتاب هاى خود آورده اند . از آن جمله نامهء زير است كه امام براى طلحه و زبير نگاشته و برايشان ارسال داشته است :\r\nپس از حمد و ستايش خدا و درود بر پيامبرش ، شما دو تن خوب مىدانيد ، و بدل اقرار داريد اگر چه بر زبان نمىآوريد و اعتراف نمىكنيد كه ، من به دنبال مردم نفرستادم و از آنها نخواستم تا با من بيعت كنند ، بلكه آنها بودند كه مرا وادار به قبول حكومت و بيعت خود كردند ، و از پاى ننشستند تا با من به خلافت بيعت به عمل آوردند .\r\nشما دو نفر نيز به همراه همان ها بوديد . بارها به دنبالم آمديد و از من خواستيد تا حكومت را بپذيرم ، و آرام نگرفتيد تا آن وقت كه به خلافت با من بيعت كرديد . از طرفى مردم كه به خلافت من گردن نهادند و بيعت با من را پذيرا شدند ، نه به سوداى مالى كه فرا چنگ آرند در اين راه قدم گذارده اند ، و نه بر اثر اعمال قدرت و زور و يا خشونت و تهديدى با من بيعت كرده اند .\r\nبا اين همه اگر شما دو تن نيز بنا به منل و خواسته ، و اختيار خود با من پيمان بسته\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nو به خلافت من بيعت كرده ايد ، از اين راه كه در پيش گرفته ايد ( و علم طغيان و مخالفت كه بر افراشته ايد و از ايجاد اختلاف و تفرقهء بين مسلمانان ) هر چه زودتر باز گرديد ، و از خداى بدل پوزش بخواهيد . و اگر به خلافت خواستهء دل پيمان بيعت مرا به گردن نهاده ايد ، شما را هيچ عذر و بهانه اى نيست بلكه اين حق من است كه از شما باز خواست كنم و علت اين تظاهر و دورويى را جويا شوم ، كه چرا به ظاهر دست ارادت به سوى من دراز كرديد ، ( و فداكارى خود را در راه هدف و برنامهء حكومت من اعلام داشتيد ) و در باطن تخم مخالفت با من ، و ايجاد اختلاف بين امت اسلامى را در سر پرورانيديد ؟ چه به جان خودم سوگند كه شما دو نفر چيزى از ديگر مهاجرين كم نداشتيد ، و بيچاره و ضعيف نبوده تا شايسته تر ، و سزاوارتر از آنها به تظاهر باشيد ، و با تقيه خواستهء دل خود پنهان داريد ؟ چه ( با توجه به اهميت ، و رسوايى بيرون كشيدن شانهء خود از زير بار بيعت با من پس از اين كه آن را پذيرافتيد و اعلام داشتيد ) براى شما خيلى ساده تر بود كه همان روز اول ، به زير بار بيعت من نمىرفتيد ، و خلافت مرا گردن نمىنهاديد .\r\nبهانهء خود را در اين خود به در اين مخالفت و سركشى ، خون عثمان قرار داده چنين شايع كرده ايد كه من عثمان را كشته ام . بين من و شما ، از اهالى مدينه آنهايى حكم باشند ، كه پاى خود از يارى هر دوى ما باز پس كشيده بى طرفى را پيش گرفته اند ، تا معلوم كنند كشندگاه عثمان چه كسانى هستند ، آن وقت هر كس به اندازهء جرمى كه در اين راه مرتكب شده است و بال آن را به گردن بگيرد .\r\nپس اى دوو پير مرد ! از اين افكار ( پوچ و بى اساس ) كه در سر مىپرورانيد دست برداريد و انصراف خود را از اين اقدام نابخردانه ، گر چه به نظرتان ننگى عظيم است اعلام داريد ، پيش از آن كه به روز رستاخيز اين ننگ بزرگ با لهيب آتش دوزخ به جانتان همراه گردد . و السلام\r\nآن گاه عبد الله بن عباس را مأموريت داد ، تا زبير را تنها ملاقات كند و به او چنين گفت :\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nبه سراغ طلحه نرو ، چه اگر او را ببينى ، او مانند گاو نرى است كه سر فرود آورده شاخ هاى خود را مقابل حريف گرفته آماده حمله است ، مردى است متكبر و خود خواه و تند خو ، به كارهاى سخت و گران مىپردازد ، و مىگويد چيزى نيست ، ساده است .\r\nاما بر عكس زبير را ملاقات كن كه مردى ملايم طبع و با گذشت بوده گوشى شنوا دارد . به او بگو پسر داييت مىگويد : تو مرا در حجاز ( كه زادگاهمان بود ) آشنا و پشتيبان بودى ، چخ پيش آمد كه در عراق ، ( در سرزمين غربت ) مرا بيگانه گشتى و به مخالفت و دشمنيم پرداختى ؟ ( سخن زيبا و دلنشين آن حضرت كه مىفرمايد : عرفتنى بالحجاز ، و انكرتنى بالعراق ، عماعدا مما بدا ؟ )\r\nابن عباس مىگويد : پيغام امام را بى كم و كاست به زبير رسانيدم ، زبير لختى به فكر فرو رفت و آن گاه در پاسخم فقط گفت : به او بگو ما با همه موانعى كه در اين راه وجود دارد ، و بيم و هراسى كه بدل داريم ، با اين همه اميدواريم !\r\nعبد الله فرزند زبير نيز به من گفت : « 1 » به او بگو كه بين ما دو طرف ، مسأله خون عثمان مطرح است ، و واگذارى انتخاب خليفه به دست شورايى كه عمر دستور تشكيل آن را داده ، كه در آن صورت اين را بايد بداين كه دو نفر از آنها يعنى طلحه و زبير در يك صف قرار گرفتند ، و ام المؤمنين عايشه نيز جانب آو دو را فرو نخواهد گذاشت ، و با نفوذى كه عايشه در مردم دارد ، آنها نيز جانب وى را رها نخواهند كرد ، و اگر كار به مراجعه به آراء مردم بكشد ، اكثريت را عايشه و طرف داران او به دست خواهند آورد و در چنين وصفى تو تنها خواهى بود ! ابن عباس مىگويد : با اين سخنان فرزند زبير دانستم كه پشت سر اين حرف ها ، فقط جنگ حكومت مىكند . به خدمت على ( ع ) باز گشتم و او را از ما وقع با خبر ساختم .\r\nبار ديگر امام ، ابن عباس را به همراهى زبيد بى صوحان به خدمت عايشه مأمور\r\n\r\n\r\n","description":"","footnote":"\r\n( 1 ) . و قال لى ابنه عبد الله : قل له بيننا و بينك دم خليفه ، و وصية خليفه ، و اجتماع اثنين ، و انفراد واحد ، و أم مبرورة و مشاورة العامة : قال ابن عباس . فعلمت انه ليس وراء هذا الكلام الا الحرب .\r\n","page_name":" 231 ","page_number":231},
  {"content":"\r\n\r\nو به وى چنين پيغام فرستاد :\r\nخداوند تو را فرمان داده كه در خانهء خود بمانى ، و به هيچ روى از آن خارج نشوى ، و تو خود اين را كاملًا مىدانى . مسأله اين جا است كه عده اى تو را بر انگيختند ، و از نقاط ضعفت به سود خود ، و زيان تو به سادگى استفاده كرده اند ، و وا داشتند تا از خانه ات ، خانهء رسول خدا پاى بيرون گذاردى ، و با اين پيمان كه با آنها بستى ، و هم گامى و هم فكرى كه با آنان نمودى ، مردم را به ورطهء بلا و نابودى كشانيدى و آتش اختلاف و تفرقه را بين صفوف مسلمين دامن زدى .\r\nاكنون با اين همه تو را اين بهتر كه به خانهء خود باز گردى ، و به هيچ روى گرد دشمنى و جنگ برادر كشى نگردى .\r\nچنآن چه اين راهنمايى ، تو را قبول نيفتد و به خانهء خود باز نگردى ، و اين آتش فتنه كه تو خود بر افروخته اى خاموش نسازى ، بى شك جنگى خونين به دنبال خواهد داشت كه گروهى عظيم از انسان ها را به كام خود خواهد كشيد ، و و بال آن بى هيچ ترديدى به گردن آتش افروزان جنگ خواهد افتاد .\r\nپس اى عايشه ! از خداى بترس و از اين راه كه در پيش گرفته اى پوزش بخواه كه خداوند پوزش بندگانش را پذيرا است ، و بخشايندهء خطاهاى آنان . و مبادا علاقه اى كه به فرزند زبير و خويشاوندى كه با طلحه دارى تو را به ورطه اى كشاند كه سر انجامش دوزخ و آتش جهنم باشد .\r\nفرستادگان امام ، به خدمت عايشه رسيدند و رسالت بگذاشتند . او در پاسخ امام تنها گفت : من چيزى در پاسخ فرزند ابو طالب نمىگويم ، چه در سخنورى و قدرت استدلال به پاى او نمىرسم .\r\nو در روايت ديگر آمده است كه طلحه با صداى بلند ياران خود را مخاطب ساخته گفت : به پيكار اين مردم برخيزيد ، كه شما را نيروى برابرى با استدلال هاى فرزند ابوطالب نيست .\r\nعبد الله فرزند زبير نيز در آن روز خطبه اى ايراد كرد و در ضمن آن گفت :\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nاى مردم ! على بن ابيطالب ، خليفهء راستين عثمان بن عفان را كشته و اينك با سپاهى گران به جانب شما شتافته تا سرزمينشان را تسخير ، و شما را به اطاعت از خود در آورد .\r\nاكنون نوبت شما است تا مردانه به پاى خيزيد و با خون خواهى از خليفهء خود آبرو و حيثيت خويش را نگه داريد ، و شرف و نواميس ، فرزندان و اموال ، و بالاخره شخصيت خود را پاس داريد و در حفظ و نگه دارى آنها به جان بكوشيد . با وجود دلاورانى چون شما ، ناموس پرستان و تعصب ورزانى چون شما ، و چون شما فداكارانى در راه عثمان و عايشه ، آيا روا مىداريد كه كوفيان به شهر و ديار شما در آيند و آن را تصاحب كنند ؟ !\r\nاين كه اين ها به شما روى آورده و به شخصيت شما توهين كرده ، احساسات شما را سخت جريحه دار نموده اند ، جا دارد كه به خشم آييد ، و هر گونه ملاحظه اى را كنار گذارده ، پاسخ اسلحهء آنها را با اسلحه بدهيد ، و به نبرد و پيكار با آنها بپردازيد . در نبرد با على ( ع ) هيچ ترديد و دو دلى نداشته باشيد كه او جز خود هيچ كس ديگر را لايق و سزاوار حكومت و خلافت نمىشناسد . به خدا قسم اگر او بر شما دست يابد و پيروز شود ، دين و دنياى شما را به تباهى خواهد كشيد و شما را به خاك مذلت و نيستى خواهد نشانيد . . . و از اين مقوله سخن بسيار گفت .\r\nسخنان فرزند زبير به على بن ابيطالب ( ع ) گزارش داده شد ، امام روى به فرزند خود حسن كرد و فرمود : اى فرزند ! به پاسخ گويى فرزند زبير برخيز :\r\nفرزند على ( ع ) از جاى برخاست و پس از حمد و ستايش خدا ، و درود بر روان پاك پيامبر اسلام گفت :\r\nاى مردم ! ما سخنان فرزند زبير را در حق پدرم شنيديم كه مىگويد او عثمان را كشته است . چه بهتانى قطرگ . شما اى گروه مهاجرين و انصار ! و شما اى مسلمانان ! شما بهتر مىدانيد كه زبير در حق عثمان چه مىگفت ، و او را چه نام گذاشته بود و به چه اسمى او را به مردم معرفى مىكرد و عاقبت چه بر سرش آورد ، و چه جنايت ها كه\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nدر حق عثمان مرتكب شد و چه ستم ها كه به او كرد .\r\nاما طلحه ، همين طلحه ، عثمان هنوز زنده بود كه پرچم مخالفت و طغيان را عليه او برافراشت ، و پرچمش بر بيت المال در اهتزاز بود ، و بر خزانهء عمومى ملت بر خلاف حق و عدالت دست تسلط دراز كرد . در حالى كه عثمان هنوز حياط داشت و خليفه بود .\r\nبا اين سوابق كه اين دو تن در طول خلافت عثمان داشته اند و ( اين همه خيانت ها و جنايت ها كه بر او روا داشته اند ، و سرانجام به خاك و خونش كشيده اند ) ايشان را نمىرسد كه پدر مرا به كشتن عثمان متهم نمايند ، و زبان به بد گويى او بگشايند . اگر ما بخواهيم آن چه را كه لازم است دربارهء آنان بر زبان خواهيم آورد .\r\nاما اين كه مىگويند ، على ( ع ) قدرت را به زور به دست آورده و بر مردم حكومت مىكند ، بزرگ ترين دليلى كه فرزند زبير در مقابل اين ادعا ارائه مىدهد اين است كه مىگويد پدرش به دست ، با على بيعت كرده است نه با قلبش . با اين سخن او اقرار و اعتراف بر بيعت مىكند و سپس بهانه تراشى مىنمايد ، اگر راست مىگويد در اين مورد دليل و برهانى بياورد ، ولى هرگز نمىتواند .\r\nو اما شگفت فرزند زبير از روى آوردن كوفيان بر بصريان بسى بى مورد است . زيرا چه تعجبى دارد اگر هواداران حق و حقيقت بر پيروان تباهى و گمراهى بتازد ؟\r\nاما ياران و يارى دهندگان عثمان : ما با آنها سر جنگ و نبرد نداريم ، بلكه نبرد ما عليه آشوب گران و اخلال گرانى چون آن بانوى شتر سوار ، و ياران و پيروان او مىباشند ، نه انصار عثمان . « 1 »\r\n\r\n\r\n","description":"","footnote":"\r\n( 1 ) . على مدارا مىكرد تا شايد وضعى پيش آيد و جنگى صورت نگيرد و خون بى گناهى ريخته نشود و از اين بيشتر در صفوف مسلمين شكاف نيفتد . پيغام مىداد ، نامه مىفرستاد ، صبر و شكيبايى مىكرد نصيحت و ارشاد مىفرمود ، حقايق را باز گو مىنمود تا مگر از اين ده گذر آتش فتنه و آشوبى را كه هواداران جمل و سردمداران آن بر افروخته بودند به سر پنجهء تدبير خاموش سازد . شايد او بيهوده مىكوشيد تا مگر سوابق درخشان و تابناك ، و فداكارى هاى صدر اسلام اصحابى چون طلحه و زبير را از دست خوش حوادث و اتفاقات ناگوار محفوظ دارد . چه ديدهء آنها را رياست دنيا ، -\r\n","page_name":" 234 ","page_number":234},
  {"content":"\r\n\r\nچون فرستادگان امام ، از نزد عايشه و طلحه و زبير باز گشتند و پيغام آنان را كه بوى خون مىداد و اعلان جنگ داده بودند به امام گزارش دادند . على برخاست سپاس و ستايش خدا را به جاى آورد ، و بر پيامبر و خاندانش درود فرستاد و سپس گفت : اى مردم ! من با اينان مدارا كردم ، و ملايمت و نرمى نشان دادم تا مگر آنها نيز شرمى داشته باشند ، و از تحريك ديگران و ايجاد تفرقه و اختلاف بين مسلمين كوتاه آيند .\r\nآنان را به پيمان شكنى و گسستن قيد بيعتشان سرزنش نمودم ، و موارد سركشى و گمراهيشان را آشكارا به آنها نشان داده گوشزد نمودم ، و در ارائه طريق حق و راستى اصرار ورزيدم شايد به خود آيند و پيروى از حق را بر باطل اختيار كنند ، ولى زير بار نرفتند و پيروى از هواى نفس را بر حقيقت مقدم داشتند و دعوت مرا اجابت نكردند ، و بر عكس در مقام بيم دادن و ترسانيدن من بر آمدند و پيغام داده اند كه خود را براى رويارويى با ضربات نيزه و شمشير آماده سازم و اين كه به خيره خود را به آرزوهاى دور و دراز خوش داشته است ، و تو را به اشتباه و غرور انداخته .\r\nسوكيان به سوكشان بنالند . دربارهء من چه تصور مىكنند ، و مرا چگونه مردى به حساب آورده اند ؟ در حالى كه هم آنها به چشم خود ديده ، و به تمام وجود دريافته اند كه من نه آن مردى هستم كه از تهديد دشمن به نبرد به هر اسم ، و يا از چكاچاك شمشير و غوغاى ميدان جنگ بيمى به دل راه دهم . ولقد انصف القارة من راماها . « 1 »\r\n\r\n\r\n","description":"","footnote":"\r\n- و حكومت سخت كور ساخته تا آنجا كه دين خدا و حقيقت اسلام ، و آن همه سفارشات پيامبر خدا را پشت سر انداخته بودند .\r\nآيا به راستى اقدامات آنان را كه اين همه خون انسان ها به دنبال داشت به چه چيز جز مخالفت با خدا و پيغمبرش مىتوان تأويل كرد ، و به روز رستاخيز در پيشگاه عدل الهى چه پاسخ خواهند داشت ؟ ! ( سردار نيا )\r\n( 1 ) . « قد انصف القارة من راماها » مثلى است در زبان عرب ، و موضوع آن چنين بوده است كه افراد قبيلهء قاره در تير اندازى و كمان كشى سخت ماهر و شهرتى بسزا داشتند و در اين فن كسى نمىتوانسته است كه با آنها برابرى كند . پس وقتى كه طلحه و زبير امام را به جنگ مىطلبند ، مثل اين است كه قبيلل قاره را به تير اندازى فرا خوانده او را تهديد كرده باشند . و روى همين اصل امام اين مثل را در سخنان خود آورده است .\r\n","page_name":" 235 ","page_number":235},
  {"content":"\r\n\r\n( اين كه مرا در اين فتنه و آشوبى كه خود بر انگيخته ، و در پاسخ فرستادگانم به ميدان نبرد فرا خوانده اند ، و به جنگ تهديد كرده اند ، و در مورد جنگ و نبرد با من به حق و انصاف رفتار كرده اند . )\r\nبگذار تا بغرند ، حماسه بخوانند ، و معركه بگيرند ، آن گاه خودى بنمايانند كه ما را نيازى به خود نمايى نيست . آنان خود از دير باز مرا در ميدان هاى نبرد ديده اند و ضرب دستم را در پهنهء كارزار به خوبى دريافته اند .\r\nاكنون مرا چگونه مىيابند ؟ من همان على ، همان ابو الحسنى هستم كه ديروز صفوف به هم فشردهء مشركين را از هم مىشكافتم ، و قدرت آنها را در هم مىشكستم . امروز نيز با همان قلب مطمئن و قوى با دشمنانم رو به رو خواهم گرديد ، و هيچ بيم و هراسى هم به دل راه نخواهم داد چه ، من به وعده اى كه خدا به يارى من فرموده ايمان دارم ، و به حقانيت خود در اين راه كه در پيش گرفته ام يقين دارم ، و در اين ايمان ثابت هيچ شك و ترديدى راه ندارد . . . تا آن جا كه فرمود :\r\nبار خدايا ! تو مىدانى كه طلحه بيعتم را شكست ، و هم او بود كه بر عثمان شورش كرد و عاقبت او را كشت ، آن گاه به ناروا مرا به كشتن او متهم ساخت . بار خدايا او را مجالى براى خود نمايى نده .\r\nخداوندا ! زبير خويشاوندى مرا ناديده گرفت و با من قطف رحم كرد و بيعتم را شكست ، و دشمنان را به جنگم كشانيد ، بار خدايا هرطور كه مىخواهى شرّش را امروز از من دور گردان . آن گاه از منبر به زير آمد .\r\n\r\nسفارش هاى امام پيش از جنگ\r\nحاكم و ذهبى و متقى مىنويسند : على ( ع ) در روز جنگ جمل با بانگ بلند\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nبه سپاهيان خود چنين فرمود :\r\nپيش از آن كه آنها جنگ را آغاز كنند ، شما مجاز نيستيد تا كسى را به نيزه يا تير بزنيد ، و يا شمشيرى بر كسى فرود آوريد و به نبرد پيش دستى نماييد . بلكه پيش از اين كه پيكار آغاز شود ، با آنها به رفق و مدارا رفتار كنيد ، و به نرمى با آنها سخن بگوييد ، و بيانى گرم و دوستانه داشته باشيد . چه ، هر كه در اين جا - با پيروى از دستورات امام - رستگار گرديد ، روز باز پسين نيز رستگار خواهد بود .\r\nراوى مىگويد : دو سپاه روياروى يكديگر به صف ايستاده بودند ، و تا ظهر هيچ اقدامى از دو طرف صورت نگرفت ، مگر اين كه هواداران جمل كه گاه با هم و دسته جمعى بانگ بر مىداشتند ( يا لَثاراتِ عُثمان ) بشتابيد به خون خواهى عثمان . كه امير المؤمنين دست هاى خود را به آسمان بلند كرد و فرمود : بار خدايا ! كشندگان عثمان را امروز به خاك هلاك افكن .\r\nراويان ، و نويسندگان ديگرى نيز آورده اند : چون دو سپاه روياروى يك ديگر قرار گرفتند . امام به سپاهيان خود فرمود :\r\nسپاس خداى را كه شما پيروان من بر حق هستيد ، بنا بر اين خوددارى و مدارا و جوانمردى كنيد ، تا هيچ بهانه اى براى آنها باقى نماند . و بهانهء آغاز جنگ را به آنها ندهيد ، تا آنها به نبرد آغاز كنند كه خود دليل ديگرى بر حقانيت شما خواهد بود .\r\nو در آن هنگام كه نبرد آغاز گرديد ، بر زخمى ها رحمت آوريد ، و آنان را نكشيد و چون دشمن شكست خورد ، و روى به گريز نهاد ، فراريان را دنبال نكنيد . و كشته شدگان ميدان نبرد را برهنه نسازيد ، و گوش و بينى ايشان را نبريد و مثله نسازيد .\r\nچون به شهر و ديار آنها دست يافتيد ، پردهء حرمت نواميس آنها را پاره نكنيد ، و بى دستورى به خانه اى وارد نشويد ، و به اموال و دارايى آنها به چيزى تجاوز ننماييد .\r\nمسعودى دنبالهء سخنان امام را چنين آورده است :\r\n. . . مال و دارايى آنان بر شما حرام است ، مگر آن چه را كه در اردوگاه دشمن\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nاز ابزار جنگى ، و چارپايان ، و بردگان ، كنيزان به دست آوريد . به جز اين ها بقيهء اموال آنها طبق قانون اسلام و كتاب خدا ارث است ، و به بازماندگانشان تعلق خواهد داشت .\r\nهيچ بانويى را حق نداريد به پرخاش وا داريد ، و او را آزار دهيد ، اگر چه ناسزايتان بگويد ، و به شرف و نواميستان توهين كند ، و به پاكان ، و فرمان روايانتان دشنام دهد . چه آنها به خرد و روان ضعيف و ناتوانند و در خور ملاحظه و گذشت ، و ما آن روز كه در ركاب رسول خدا به كفار مىجنگيديم ، دستور داشتيم تا از آنها در گذريم ، با وجودى كه ايشان زنانى كافر بودند و مشرك . و در گذشته اگر مردى زنى را به عصا يا چوب دستى خود مىآزرد ، پس از او حتى بازماندگانش نيز به آن كار زشت و خلاف او سرزنش و نكوهش مىشدند .\r\n\r\nهواداران جمل جنگ را آغاز مىكنند\r\nحاكم در مستدرك نوشته است كه زبير به اطرافيان خود گفت : سپاهيان على را تير باران كنيد : گويى زبير بدين وسيله مىخواست آغاز جنگ را اعلام كند .\r\nابن اعثم و ديگران روايت مىكنند كه عايشه گفت : مشتى سنگ ريزه به من بدهيد ! آن گاه مشتى سنگ ريزه به سوى سپاه على پاشيد و تا آن جا كه در قدرت داشت فرياد كشيد : روى ها سياه باد !\r\nعمل عايشه تقليدى بود از رفتار رسول خدا در جنگ حنين با مشركين . واكنش اين كار عايشه اين شد كه مردى از سپاه على ، خطاب به عايشه فرياد كشيد : اين تو نبودى كه سنگ ريزه پراندى بلكه شيطان بود كه سنگ ريزه پاشيد . « 1 »\r\n\r\n\r\n","description":"","footnote":"\r\n( 1 ) . سخن عايشه : شاهت الوجوه : و پاسخ آن مرد و ما رميت اذوميت و لكن شيطان رمى : و موضوع اين بود كه در جنگ حنين پيامبر خدا مشتى سنگ ريزه بر لشكر مشركين پاشيد و فرمود شاهت الوجوه . ( روى ها سياه باد ) آيه نازل شد كه و ما رميت و لكن الله رمى ( اى پيامبر ! اين تو نبوده اى كه سنگ ريزه انداختى بلكه خدا انداخت ) اين كار عايشه و جواب آن مرد اشاره اى به آن كار رسول خدا بوده است . ( سردار نيا )\r\n","page_name":" 238 ","page_number":238},
  {"content":"\r\n\r\nطبرى و ديگران روايت مىكنند :\r\nعلى ( ع ) روز جنگ جمل قرآنى را به دست گرفت و در ميان سپاهيانش گرديد و فرمود :\r\nچه كسى اين قرآن را به سپاه دشمن عرضه مىكند و آنان را به پيروى و عمل به آن فرا مىخواند و حال آن كه كشته خواهد شد ؟ جوانى نو رسته از كوفيان كه قبايى سفيد پنبه دوزى شده بر تن داشت پيش آمد و گفت : من ، امام چون در او نگريست ، و كم سالى او را ديد از وى روى بگردانيد و سخن خود از سر گرفت . باز همان جوان آمادگى خود را براى اين فداكارى اعلام كرد . على قرآن را به او داد .\r\nجوان روى به جانب سپاه هواداران جمل نهاد ، و طبق دستور امام آنان را به عمل به قرآن ، و پيروى از دستورات آن فرا خواند . جنگ افروزان بصره ، ب اين اقدام على حتى لحظه اى هم زحمت فكر كردن را به خود ندادند و ناجوانمردانه دست راست آن جوان را با ضربه شمشير از بدن جدا ساختند . جوان قرآن را به دست چپ برداشت و هم چنان به تبليغ مأموريت خود پرداخت كه دست چپ او را نيز از بدن انداختند . جوان قرآن را با بازوان بريده بر سينهء خود بلند كرد ، خون سيل آسا از هر دو دست بريده او بر قرآن و بر قباى سفيد و بلندش جارى بود و او هم چنان تبليغ مىكرد تا سر انجام به خاك هلاكش افكندند !\r\nطبرى همين داستان را به روايت ديگر چنين آورده است :\r\nعلى به يارانش گفت : كدام يك از شما اين قرآن را به آنان عرضه مىدارد و به پيروى از محتواى آن فرا مىخواند ، حتى اگر دستش بريده شود ، قرآن را به دست ديگر بگيرد ، و اگر آن دست هم قطع شود ، قرآن را به دندان عرضه بدارد ؟ جوانى كم سن و سال گفت : من على هم چنان پيشنهاد خود را تكرار مىكرد ، و در ميان يارانش مىگرديد ، و هيچ كس جز آن جوان پيشنهاد امام را نپذيرفت . على قرآن را به او داد و گفت : اين قرآن را بر آنان عرضه كن و بگو كتاب خدا از اول تا به آخر آن بين ما و شما حكم و داور باشد ، و خداى را در ريختن خون يك ديگر فرا چشم داريم ، و\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nبى سببى خون يك ديگر را نريزيم .\r\nجوان قرآن را به دست گرفت و به جانب سپاه دشمن پيش رفت و به تبليغ رسالت خود پرداخت ، و همانطور كه گفته شد دست هايش را بريدند تا قرآن را به دندان گرفت و سرانجام او را كشتند .\r\nپس از اين واقعه بود كه على گفت با اين جرأت و جسارت كه جانب حرمت قرآن را نگه نداشتند ، نبرد با ايشان واجب شد .\r\nمادر آن نوجوان در سوگ فرزندش چنين نوحه سرايى مىكرد :\r\n« بار خدايا ! ( فرزندم مسلم ) از آنان نهراسيد و ايشان را به كتاب خدا فرا خواند ، و مادرشان ( عايشه ) ايستاده بود و آنها را مىنگريست كه چگونه در گمراهى و سركشى با يك ديگر قرار گذاشته اند ، و ايشان را از اين كارشان نهى نمىكرد ، در حالى كه ريش آنها به خون خضاب مىگرديد . »\r\nابو مخنف نوشته است كه بانوى نوحه گر بر آن جوان ، ام ذريح عبديه بوده است .\r\nابن اعثم مىنويسد : آن نوجوان از قبيلهء مجاشع بود ، و آن كس كه دست او را با ضربت شمشير قطع كرد يكى از نوكران عايشه بوده است .\r\nمسعودى مىنويسد :\r\nعمار ياسر بين دو سپاه به سخن پرداخت و گفت : اى مردم ! شما با پيامبرتان انصاف نكرديد ، چون همسران خود را در خانه هاى خود به جاى گذاشتيد ، و همسر او را ( عايشه ) به ميدان نبرد كشانيديد ، و در معرض شمشيرها و نيزه هاى رزمندگان كارزار قرار داديد .\r\nو نيز مسعودى روايت مىكند :\r\nعايشه در هودجى قرار داشت كه از لوح هاى تخته ساخته شده ، آن را با پلاس و پوست گاو پوشانيده و در زير ، آن را با نمد محكم كرده بودند ، و براى اين كه جنگ افزارها بر آن كارگر نباشد و در برابر ضربات شمشير و نيزه محفوظ بماند ، بر روى همهء آنها زره هاى آهنى انداخته بودند . و اين مجموع كه بر روى شترى قرار داشت دژى فولادين\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nو زره پوشى مطمئن مىنمود . عمار ، چون از سخن گفتن با آن مردم بپرداخت ، قدم پيش گذاشت و در مقابل هودج عايشه قرار گرفت و از او پرسيد :\r\n- مرا به چه دعوت مىكنى - و از ما چه مىخواهى ؟ - عايشه جواب داد :\r\n- به خون خواهى عثمان ! عمار گفت :\r\n- خدا بكشد سركش را ، و هر كس كه نا حق چيزى را طلب كند .\r\nپس از اين گفت و گو عمار بار ديگر روى به مردم كرد و گفت :\r\nاى مردم ! شما بهتر مىدانيد كه دست هاى كدام يك از ما به خو عثمان رنگين است ؟\r\nدر اين موقع هواداران جمل عمار را هدف تيرهاى جان كاه خود گرفتند و به سختى تير باران نمودند . عمار در چنان هنگامه اى روى به جانب عايشه كرد و فى البداهه چنين سرود :\r\n« فتنه را تو بنيان نهادى ، و ناله و شيون را بر عثمان تو نخستين بار دادى ، پس طوفان و باد از تو بود و باران از تو ، تو فرمان به كشتن خليفه عثمان دادى ، و ما آن كس را كه فرمان داده ايت قاتل مىشناسيم . »\r\nتيرهاى دشمن چون باران به سوى عمار مىباريد . ناگزير اسب خود را بر جهانيد و به سپاه امام باز گشت و به على گفت : اى امير المؤمنين منتظر چه هستى ، اين مردم در پاسخ شما چيزى جز به راه انداختن جنگ و خون ريزى در سر ندارد .\r\n\r\nعلى فرمان پاسخ به حمله مىدهد\r\nابو مخنف و ديگران نوشته اند كه هواداران جمل سپاه على را به شدت تير باران كردند ، تا جايى كه سپاهيان امام به تنگ آمده گفتند : اى امير المؤمنين ، دستورى ده كه تيرهاى دشمنان ما را درو مىكند .\r\nامام در خيمهء كوچكى بود كه كشته اى را به خدمتش آوردند و گفتند : اين فلانى است كه كشته شد . امام فرمود : بار خدايا گواه باش . و اضافه كرد صبر كنيد و شكيبايى داشته باشيد ، تا برايشان عذر و بهانه اى باقى نماند . در همين احوال عبد الله بديل\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nبرادرش عبد الرحمن بديل را كه جزء اصحاب رسول خدا ، و بر اثر تير هواداران جمل از پاى در آمده بود به دوش كشيده به خدمت على آورد ، و جسد بى جان وى را پيش روى او بر زمين نهاد و گفت : اى امير المؤمنين ! اين برادر من است كه به شهادت رسيده است . على ( ع ) گفت :  إِنَّا لِلَّهِ وَ إِنَّا إِلَيْهِ راجِعُونَ .  آن گاه فرمان داد تا زره رسول خدا را كه ذات الفضول نام داشت برايش آوردند ، آن را پوشيد و چون بر شكم حضرتش آويخته شد ، به يكى از خاندانش دستور داد تا ميان آن را با دستارى ببندد . سپس ذو الفقار را حمايل ساخت و پرچم سياه رنگ پيامبر را كه عقاب ناميده مىشد به دست فرزندش محمد حنفيه داد ، و به دو فرزند ديگرش حسن و حسين فرمود :\r\nاز آن روى پرچم را به دست برادرانتان دادم ، و شما دو تن را در اين مورد ناديده گرفتم ، كه مقام و موقعيت شما ، با نسبتى كه با رسول خدا داريد بس گرامى و پر ارج است . « 1 » ابو مخنف مىنويسد :\r\nامير المؤمنين على ( ع ) در حالى كه اين آيه :  أَمْ حَسِبْتُمْ أَنْ تَدْخُلُوا الْجَنَّةَ وَ لَمَّا يَأْتِكُمْ مَثَلُ الَّذِينَ خَلَوْا مِنْ قَبْلِكُمْ مَسَّتْهُمُ الْبَأْساءُ وَ الضَّرَّاءُ وَ زُلْزِلُوا  « 2 » را تلاوت مىفرمود در ميان سپاهيان خود مى\r\nگرديد . آن گاه فرمود :\r\nصبر و شكيبايى را خداوند به ما و شما ارزانى داد ، و به پيروزيمان سر افرازى عنايت فرمايد ، و به هر كارى يار و پشتيبانمان باد .\r\nما به همين مقدار از نقل عين مطالب مورخان در چگونگى بروز جنگ بين سپاه امام ، و هواداران جمل بسنده كرديم ، و از باز گويى بقيهء مطالب چون رويارويى\r\n\r\n\r\n","description":"","footnote":"\r\n( 1 ) . چون در جنگ ها همهء تلاش لشكر دشمن بر اين است كه پرچم دار را از پاى در آورد ، اما خواست اين آسيب متوجه دو نبيرهء پيامبر خدا نگردد . و در روايتى ديگر آمده است كه حضرت پس از جنگ در جواب سؤال محمد فرمود : فرزندم تو به منزلهء دست و بازوى من هستى ، و آن دو به منزلهء دو چشم ، مرد با دست خود گزند را از چشمان خود دور مىكند .\r\n( 2 ) . آيا گمان مىبريد به بهشت در آييد ، و براى شما پيش نيايد مانند آنان كه پيش از شما در گذشتند ، جنگ ها و سختى ها به ايشان رسيد و تكان ها خوردند . . . . سورهء بقره ، آيهء 214 .\r\n","page_name":" 242 ","page_number":242},
  {"content":"\r\n\r\nزبير و على پيش از آغاز نبرد كه باعث شد تا زبير ميدان جنگ را ترك گويد ، و دست از دشمنى و مخالفت با امام بردارد . يا كشته شدن طلحه به دست مروان حكم درگير و دار جنگ و امثال اين ها دورى جستيم ، و تنها به چگونگى پايان يافتن جنگ جمل مىپردازيم ، تا سنجش و مقايسه احاديث سيف بن عمر دربارهء جمل و سخن راويان ديگر كاملًا ميسر و فراهم گردد .\r\n\r\nچون شتر كشته شد جنگ پايان يافت\r\nابو مخنف مىنويسد :\r\nچون امام ديد كه پيرامون افسار شتر عايشه باران مرگ مىبارد ، و داس اجل رزمندگان او هواداران جمل را درو مىكند ، و تا دستى شتر را مىگيرد از بدن مىافتد و جان ها پيرامون آن بباد مىرود . فرمود : اشتر و عمار را بخوانيد ، چون آن دو به خدمت رسيدند ، امام به ايشان فرمود : پيش رويد و اين شتر را به خاك اندازيد ، چه مادام كه اين شتر بر پاست ، آتش جنگ فرو نمىنشيند كه هواداران جمل ، شتر عايشه را قبلهء خود ساخته اند .\r\nطبرى مىنويسد :\r\nعلى فرياد زد : شتر را پى كنيد . چه اگر شتر از پاى در آيد ، جنگ پايان مىيابد و سپاهيان هوادارش پراكنده مىشوند .\r\nدر روايت ديگر ابو مخنف آمده است :\r\nعلى چون مرگ رومندگان را پيرامون شتر عايشه به چشم ديد ، و دريافت كه مادام آن شتر بر پاست آتش ج نگ فرو نخواهد نشست ، شمشير برهنهء خود را بر دوش نهاد و به جانب شتر شروع به پيشروى كرد ، و فرمان داد تا يارانش نيز چنان كنند ، و چون او به سوى هواداران جمل و افسار داران آن حركت نمايند .\r\nدر آن موقع افسار شتر عايشه بين افراد قبيلهء بنى ضبه دست به دست مىگرديد ، و هر يك از آنها كه به خاك مىافتاد ، ديگرى مىجست و افسار را به دست مىگرفت تا\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nكشته مىشد . تنور جنگ پيرامون شتر عايشه به شدت زبانه مىكشيد ، و افراد قبيلهء بنى ضبه ، افسار داران شتر او به سرعت و يكى پس از ديگرى به خاك و خون در مىغلطيدند و جمعى بسيار از آنها كشته شد ، تا اين كه على و يارانش صف دفاع و مقاومت ايشان را در هم شكستند ، و به جاى آنان خود در كنار شتر عايشه قرار گرفتند . در اين حال امام به يكى از افراد قبيلهء نخع به نام بجير گفت : اى بجير شتر را در ياب . بجير با شدت شمشيرى بر تهى گاه شتر زد كه بر اثر آن شتر به پهلو در آمد ، و سينه بر زمين كوبيد ، و چنان نعره اى سر داد كه به آن شدت تا آن موقع شنيده نشده بود .\r\nچون شتر عايشه فرو افتاد و كشته شد ، هوادارانش از پيرامون آن چون سيل ملخ كه در معرض طوفان قرار گرفته باشد پراكنده شده روى به گريز نهادند ، و به يك باره آتش جنگ فرو نشست . امام بانگ زد ، طناب هاى هودج را ببريد . ياران على به سرعت طناب هايى را كه هودج را بر پشت شتر محكم كرده بود از هم گسيختند ، و هودج را كه عايشه در آن قرار داشت بر روى دست بلند كردند و بر زمين نهادند .\r\n\r\nعفو عمومى امام\r\nچون كارزار پايان يافت سخن گوى على به دستور امام بانگ زد :\r\nبه زخمى ها آسيبى نرسانيد . فراريان را دنبال نكنيد و آنان را مجروح نسازيد . از سپاه دشمن هر كس كه اسلحه بر زمين گذارد ، در امان است . آن كس كه در خانهء خود قرار مىگيرد ، و در به روى خود ببندد در امان است و سپس همه را امان داد و به اين ترتيب عفو عمومى صادر ، و همگى از حمايت او برخوردار شدند .\r\nطبرى روايت مىكند :\r\nطبق دستور على ، محمد فرزند ابو بكر برادر عايشه ، عايشه را با هودجش به گوشه اى برد و برايش خيمه اى مخصوص بر پا داشت . سپس على ( ع ) به پشت خيمه آمد و ضمن سخنانى بسيار به عايشه گفت : مردم را وادار ساختى تا عليه من قيام كنند ، و آنان را بر انگيختى ، و به جان يك ديگر انداختى ، تا يك ديگر را به خاك و خون كشند .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nطبرى آن سخنان بسيار امام را نياورده ، و حتى ننوشته كه شامل چه مطالبى بوده است . « 1 » مسعودى در مروج الذهب خود مىنويسد :\r\nعلى ( ع ) به عايشه فرمود : آيا رسول خدا تو را چنين دستور داده بود ؟ آيا او به تو نفرموده بود كه در خانه ات آرام بگيرى ، و پاى از آن بيرون نگذارى ؟ به خداى سوگند آنان كه تو را به ميدان نبرد كشيدند ، و پردگيان و بانوان خود را در خانهء خويش در امان نهادند به تو ستم كرده اند .\r\nطبرى مىنويسد : عايشه در پاسخ امام گفت :\r\nاى فرزند ابو طالب ! اكنون كه جنگ را بردى و پيروز شدى از گذشته در گذر . امروز با قوم و خويش خود چه خوب رفتار كردى !\r\nو نيز طبرى روايت مىكند كه چون جنگ پايان يافت عمار ياسر به عايشه گفت :\r\n- اى ام المؤمنين ! كردار تو ، از وصيتى كه به تو شده است چقدر دور است ؟ ! عايشه سخن عمار را نشنيده گرفت و پرسيد :\r\n- تو ابو اليغظانى ؟ عمار پاسخ داد :\r\n- آرى . عايشه گفت :\r\n- به خدا سوگند كه هميشه سخن به حق ميرانى ! عمار جواب داد :\r\nسپاس خداى را كه حكم به سود من بر زبانت راند .\r\n\r\nبررسى سند روايات سيف دربارهء جنگ جمل\r\nراوى سخنان سيف ، آن جا كه در داستان فتنه « 2 » سخن مىگويد محمد و مستنير است كه پيش از اين دانستيم وجود خارجى نداشته اند و از آفربده هاى شخص سيف بن\r\n\r\n\r\n","description":"","footnote":"\r\n( 1 ) . آن وقت همين طبرى ( واوى ) از افسانه هاى عجيب و قريب سيف دروغ پرداز را پس و پيش نمىكند . شما مىدانيد سر اين كار طبرى چيست ؟ چقدر خوشحال مىشديد اگر ما را از آن با خبر مىفرموديد . ( سردار نيا )\r\n( 2 ) . مورخين داستان قتل عثمان و جنگ جمل را فتنه ناميده اند .\r\n","page_name":" 245 ","page_number":245},
  {"content":"\r\n\r\nعمر مىباشند .\r\nراوى ديگر او قيس بن يزيد نخعى است كه از او سه حديث ، و جرير بن اشرس كه از وى نيز دو حديث ، و صصعهء مزنى ، و مخلد بن كثير كه از هر يك از دو نفر اخير يك حديث در تاريخ طبرى روايت كرده است مىباشند . ما نام اين چهار راوى را جز در احاديث سيف ، در هيچ كجاى ديگر نيافتيم ، بنا بر اين آنها را هم جزء آفريده هاى سيف به حساب مىآوريم . همچنين راوى ديگرى را به نام پى مردى از قبيلهء بنى ضبه ، نيز مردى از قبيلهء بنى اسد معرفى مىكند كه ما ندانستيم نام اين دو تن ضبه اى و اسدى را چه خيال كرده است تا در فهرست طبقات راويان حديث به شناسايى آنها اقدام كنيم .\r\n\r\nنتيجهء بررسى سخنان سيف با ديگران\r\nروايت هاى سيف بن عمر تميمى ، با خلق آن افسانه ها و كارها و مأموريت هاى اعجاب انگيز قهرمان افسانه ايش ققاع بن عمرو تميمى ، همگى در اصل با گفته هاى مورخين ، از آشوب هاى زمان عثمان به بعد مخالف و مغاير است .\r\nسيف مىگويد كه قعقاع باعث شد تا مردم كوفه به يارى على بشتابند در صورتى كه ديگران متفقند كه اعزام نيروى كوفيان ، وسيله حسن بن على ، و عمار ياسر ، و مالك اشتر انجام پذيرفته است .\r\nسيف مىگويد امام ، قعقاع را به سفارت براى طرح آشتى با هواداران جمل مأموريت داد ، در حالى كه اين مأموريت را ابن عباس ، و فرزند صوحان انجام داده اند .\r\nسيف مدهى است كه سران جمل و هواداران آنها ، با تمام قوا پيام هاى آشتى و نصيحت هاى امام را به چيزى نگرفتند ، و به جنگ با امام ثابت قدم و شتاب زدگى نشان داده و او را به جنگ و نبرد تهديد كردند .\r\nسيف تنها گوينده اى است كه مىگويد سبائيان كنگره اى از سران خود ، كه در\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nرأس آنها عبد الله سبأ قرار داشت ، در همان شب جنگ تشكيل دادند ، و فرزند سبأ در مقام يك پيشواى دور انديش گزارش هاى لازم را به گوش سران مجمع رسانيد و متذكر شد نقشهء اهريمنى آنها نقش بر آب شده ، و دو سپاه كه به عنوان پيكار روياروى يك ديگر قرار گرفته اند ، صبح گاهان دست دوستى و آشتى با يك ديگر را مىفشارند ، و راه و چاره را از هر يك از رؤساى شيطان صفت يمانى چون خود را جويا مىشود ، و سر انجام نظر شيطانى خود را در ميان مىگذارد كه سبائيان بايد خود را در ميان دو سپاه جا زده و سحر گاهان بدون اين كه سران دو سپاه اطلاعى خاصل نمايند آتش جنگ را بر افروزند ، كه كنگرهء سبائيان اين رأى را مىپسندد و در پى اجراى آن متفرق مىشوند .\r\nسيف با زرنگى خاص خود ، اين كنگره را همانند كنگره اى قرار داد كه كفار قريش در دار الندوه و براى كشتن پيامبر خدا تشكيل داده بودند . در آن كنگره شيخ نجدى ( شيطان كه به صورت او در آمده بود ) نظر يكايك اعضاء كنگره دار الندوه را مىشنود ، سپس خود همهء آنها را رد كرده رأى خود را به اعضاء ارائه مىدهد .\r\nاختلافى كه در ميان اين دو كنگرهء شيطانى در دو زمان متفاوت به چشم مىخورد اين است كه كنگره دار الندوه به رهبرى شيخ نجدى مواجه با شكست مىشود و رسول خدا جان سالم به در مىبرد ، در صورتى كه در اين كنگره كه رياست آن را عبد الله سبأ به عهده داشته است نقشه هاى اهريمنانهء او عملى مىشود ، و بدون اين كه سران دو سپاه مضرى ، چون امير المؤمنين و عايشه و طلحه و زبير از آن اطلاعى پيدا كنند و يا قبلًا رضايت خاطر ايشان جلب شده باشد دو سپاه را در دل شب به جان يك ديگر مىاندازند ، و جنگ برادر كشى ، و آتش اختلاف و نفاق را بين جامعهء مسلمين دامن مىزنند !\r\nنتيجهء طرح چنين داستانى ، با چنان ريزه كارى هايى كه از هر حيث و هر جهت با سياست قدرت مطلقهء روز هماهنگى داشته اين مىشود كه گناه خون هايى كه در چنان جنگ خانمان بر انداز و چندش آور بر زمين ريخته شده است تماماً و تنها به گردن عبد الله بن\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nسبأ ، رهبر و ليدر سبائيان يمانى مىافتد و دامن آتش افروزان حقيقى جنگ چون عايشه و طلحه و زبير از سران قبيلهء مضر از لوث چنان اتهامى پاك مىماند . و از طرفى تا پايان جهان بار ننگ و رسوايى چنان اقدام تبه كارانهء دور از انسانيتى بر دوش قبايل قحطانى يمانى سنگينى خواهد كرد . اين نخستين و آشكار ترين برداشتى است كه سيف از به هم بافتن چنان افسانه اى عايدش مىشود و در آن تعصبات قبيله اى خود را به نحوى دل خواه ارضاء مىنمايد .\r\nاز طرف ديگر در سايهء حمايت قدر مطلقهء روز با خلق چنان افسانه اى ، حقايق را تحريف كرده مسير تاريخ اسلام را بنا به ذوق و سليقهء هم مسلكان مانوى خويش تغيير مىدهد ، و جامعهء مسلمين را دست خوش اختلاف آراء و عقايد كرده به جان يك ديگر مىاندازد و در پاسخ به نداى زندقهء خود تيشه بر ريشهء اسلام مىزند و مقدمات تضعيف آن را فراهم مىسازد .\r\nدر صورتى كه ديديم بر عكس گفتهء سيف داير به موافقت هواداران جمل به آشتى و صلح ، امام ، مسلم مجاشعى آن جوان نو رسيده را با قرآن به جانب آنها مىفرستد تا ايشان را به عمل قرآن و قبول دستورات آن بخواند ، كه عكس العمل هواداران جمل بريدن دست ها و كشتن آن نوجوان است .\r\nاما آن چه را كه سيف در مورد خوددارى مالك اشتر نخعى يمانى از جنگ عنوان كرده است ، با شهرت مالك به شجاعت و دلاورى نيازى به پاسخ ندارد .\r\nسيف مىگويد در حقيقت قعقاع بن عمرو با صدور فرمان كشتن شتر عايشه جنگ را پايان داد . در حالى كه اين امر وسيلهء امام صادر شد ، و خود و يارانش رأسآٌ به اين مهم اقدام كرده اند .\r\nسيف نوشته است كه پيش از پايان جنگ ، اين قعقاع بن عمرو بود كه عفو عمومى داد . و گفت شما در امانيد ، در صورتى كه ديديم اين فرمان وسيلهء سخن گوى امام و طبق دستور آن حضرت ابلاغ شده است . به فرض هم اگر قعقاعى وجود داشته باشد ، او را در برابر امام و پيشواى ملت چه حد است كه چنين دستورى را از پيش خود\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nصادر كند .\r\nو نيز سيف مدعى است كه در پايان نبرد ، قعقاع و چند تن ديگر هودج عايشه را از پشت شتر كشته شده برداشتند و به گوشه اى نهادند ، و حال آن كه امام بود كه دستور داد تا محمد فرزند ابو بكر و برادر عايشه چنين كارى را عهده دار شود .\r\nدر آخر سيف سخنانى را به امام ، و همچنين ام المؤمنين عايشه نسبت داده است كه همگى بر خلاف حقيقت و مطالبى است كه ساير تاريخ نويسان از طرق مختلف نوشته اند .\r\n\r\nدست آورد داستان جمل\r\nدر احاديث سيف ، در آشوب هايى كه از زمان عثمان به بعد وقوع يافته است ، براى هيچ كس چون قعقاع بن عمرو تميمى قهرمان افسانه اى ، چنين فعاليت چنين چشم گير و شايان تمجيدى در فرو نشانيدن آتش آن آشوب ها به دست داده است .\r\nچه اين قعقاع است كه سبائيان آشوب گر را از تجمع در مسجد كوفه باز مىدارد ؛ و آتش فتنه اى كه مىرفت بين آنها و فرماندار در آن روز زبانه كشد خاموش مىسازد .\r\nو هم او بوده است كه به فرماندهى سپاهى روى به جانب مدينه مىگذارد تا خليفهء محصور ، عثمان بن عفان را از محاصرهء متجاسرين و اخلال گران برهاند ، ولى چون در راه مدينه خبر كشته شدن عثمان را مىشنود ، ناگزير به كوفه باز مىگردد .\r\nو نيز هم قعقاع بوده كه به حكميت بين مردم و استاندار كوفه برميخيزد ، و سخنش در اين حكميت نافذ است ، و فرمان مىدهد تا مردم براى يارى امام به لشكر گاه او عزيمت نمايند و مرد . نيز فرمان مىبرند .\r\nو هم قعقاع بوده است كه امام به وى اعتماد مىكند ، و فرمان مىدهد تا در سمت سفير صلح و آشتى بين امام و هواداران جمل فعاليت كند ، و اقدامات او به نتيجهء مطلوب مىرسد ، و مقدمات صلح بين دو دسته فراهم مىگردد ، كه دخالت و اقدامات اهريمنانهء عبد الله سبأ يمانى آن همه فعاليت ها رانقش بر آب مىسازد ، و يا دسيسه بازى سبائيان آتش جنگى كه به تدبير و درايت قعقاع مىرفت كه خاموش گردد ، با بى رحمى هر چه\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nتمام تر از نو زبانه مىكشد ، و خلقى بسيار را به كام خود مىبرد .\r\nو باز هم قعقاع بود كه با صدور فرمان كشتن شتر عايشه ، جنگ را پايان مىدهد .\r\nو باز هم قعقاع بوده است كه در پايان جنگ با صدور فرمان : شما در امانيد ، به سپاهيان جمل عفو عمومى مىدهد ، و خاطر پريشان رزمندگان به هواى جمل را از بيم عاقبت شوم آن مىرهاند .\r\nو بالاخد قعقاع است كه هودج عايشه را بر مىدارد ، و بر زمين مىگذارد .\r\nآرى . اين همه افتخارات و سر فرازى از آن اوست از آن قعقاع بن عمرو ، قهرمان شكست ناپذير ، دوست دار امت ، دل سوز مسلمين ، فرمانده مطاع ، رهبر نافذ الكلمهء تميم است ، كه چون تاجى بر تارك قبيلهء تميم و بالاخده مضر مىدرخشد و همهء اين افتخارات را نصيب او مىسازد .\r\nو در برابر همهء اين ها ، تمام دشنام ها ، بدى ها ، آشوب ها ، و فتنه انگيزى ها و كار شكنى ها ، و بلاها و بد بختى هايى كه به جامعهء اسلامى رسيده است ، و بنا بر اين همه نفرين ها و ناسزاها به سبائيان و بالاخره به همهء يمانى ها خواهد رسيد .\r\nسيف بن عمر تميمى ، از اين همه مقدمه چينى ، و خلق اين همه افسانه هاى عجيب و غريب و دست كارى در سال هاى تاريخ ، و نغيير در نامه فرماندهان ، خلق جنگ ها و نبرد گاه ها و به خصوص طرح افسانهء سبائيان و ابن سبأ خواسته است به اين هدف شيطانى خود برسد كه خوش بختانه از نظر سيف بن عمر در سايهء لطف و توجهات خاصى كه امام المؤرخين ابو جعفر جرير طبرى به افسانه هاى او مبذول داشته است به اين هدف پايدش خوب هم رسيده است زيرا بيش از دوازده قرن است كه حقايق تاريخ اسلامى در پشت ابرى ضخيم از اوهام و خرافات و افسانه هاى سيف بن عمر پنهان گرديده است .\r\nو بالاخره آيا بهتر نيست كه بگوييم ، سيف تعصب قبيله اى را بهانه ساخته و در پناه اين شعار ، به حكم دينى كه داشته است در مقام تضعيف اسلام ، و از بين بردن آن بوده است . آخر مگر نه اين كه سيف را زنديق و مانوى مذهب معرفى كرده اند ؟\r\n\r\n","description":"","footnote":"","page_name":" 250 ","page_number":250},
  {"content":"\r\n\r\n\r\nپايان كار قعقاع\r\nتا به اين جا ، آن چه از روايت هاى سيف بن عمر ، در مورد قهرمانى ها ، اشعار حماسى ، و كارهاى شگفت انگيز پهلوان افسانه اى شكست ناپذير قعقاع بن عمرو به ما رسيده است پايان مىپذيرد .\r\nپس از جنگ جمل ديگر نامى از قعقاع برده نمىشود ، تا اين كهه باز هم طبرى از قول سيف ، در مورد تشابهى كه جنگ صفين با جنگ جمل داشته است از قعقاع بن عمرو چنين روايت مىكند : در دنيا هيچ چيز را به شباهت دو نبرد صفين و جمل نديدم . زيرا دو سپاه به قدرى به هم نزديك شده بودند كه ما ناگزير بوديم تا بر بن نيزه هاى خود تكيه كنيم ، و با دندان با يك ديگر بجنگيم ! اين رويارويى ، و قرار گرفتن نيزه ها بر زمين تا آن جا فشرده و نزديك به هم بود ، كه اگر مردان مىخواستند بر سر نيزه ها قدم بگذارند و راه بروند امكان پذير بود ! !\r\nبا اين توصيف عجيب و غريبى كه سيف از نبرد صفين كرده ، قهرمان افسانه اى خود قعقاع را در آن شركت داده است ، زيرا اين قعقاع است كه نبرد را از نزديك ديده و مود در آن شدكت داشته است .\r\nبه جز اين روايت ، حديث ديگرى كه مبين شركت قعقاع در نبرد صفين يا غير صفين باشد از سيف روايت نشده است .\r\nآخرين خبرى كه از سيف دربارهء پايان زندگانى قعقاع در دست ما است حديثى است كه طبرى ضمن ذكر حوادث سال يازده هجرى روايت كرده است و آن اين كه : معاويه بعد از سال اتحاد و يك پارچگى ملت ( عام الجماعه ) ، سالى كه در آن امام حسن و معاويه صلح كردند ، دوستان و پيروان على را از كوفه بيرون راند ، و به جاى آنان دوستان و هواداران خود را ساكن ساخت . اينان به نام جا به جا شدگان در شهرها ناميده شدند . از جملهء اشخاصى كه از كوفه تبعيد شد قعقاع بن عمرو بود كه به ايلياى فلسطين رانده شد ، و به جاى او افراد تغلب را كه سجاح از جملهء آنان بود ، در محله قعقاع و\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nديگر بستگانش از بنى عقفان در كوفه جاى داده شدند .\r\n\r\nنام قعقاع در مدارك اسلامى\r\nاين ها ، و همهء آن چه را كه تا كنون از قعقاع بن عمرو گفته ايم دست به دست هم دادند تا ابو جعفر محمد بن حسن ملقب به شيخ طوسى متوفى سال چهار صد و شصت هجرى را بر آن دارد تا نام قعقاع را در دو جاى كتاب رجال خود ، و جزء اصحاب امير المؤمنين على ( ع ) بياورد . در يك جا مىنويسد : نامش قعقاع بوده و در جاى ديگر مىنويسد : قعقاع فرزند عمير تميمى ، بدون اين كه در هيچ يك از اين دو جا شرحى بر آن بيفزايد .\r\nپس از شيخ طوسى ، ديگر دانشمندانى كه از او مطلب گرفته اند ، مانند اردبيلى متوفاى 1101 هجرى در كتاب جامع الروات ، و قهپايى در كتاب مجمع الرحال كه تأليف آن را به سال 1016 هجرى به پايان برده ، و مامقانى در كتاب تنقيح المقال از قعقاع با اشاره به كتاب رجال شيخ طوسى نام برده اند .\r\nمامقانى مىنويسد :\r\nقعقاع . . . شيخ ( رض ) در باب اصحاب على ( ع ) در كتاب دجالش دو جا نام او را برده است . در يكى ، فقط نام او را ذكر كرده ، و در جاى ديگر پدر و قبيلهء او را نيز آورده است بدون اين كه ما را از چگونگى حال و مال او اطلاع داده باشد . شيخ پدر قعقاع را عمير ناميده ، در صورتى كه ابن عبد البر و ابن اثير او را عمرو نوشته اند و دور نيست كه اين نام درست تر باشد . همچنين در اسد الغابه براى قعقاع در نبرد قادسيه و غيره كه با ايرانيان صورت گرفته است ، خدمات شايان توجه ذكر گرديده ، او را شجاع ترين مردان روى زمين ، و گردى سترك ، و پهلوانى بى مانند معرفى كرده است . و نيز در آن آمده است كه قعقاع در جنگ جمل و ديگر نبردها با على ( ع ) شركت داشته ، با طلحه و زبير چنان نيكو سخن گفته كه سبب آن مردم به آشتى با يك ديگر نزديك شده اند ، و هم او است كه ابو بكر در باره اش گفته كه : صداى قعقاع\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nدر لشكر به از هزار مرد است !\r\nصاحب قاموس الرجال در ترجمهء قعقاع ، تمام سخنان مامقانى را در اين مورد آورده سپس مىگويد :\r\nظاهراً مراد شيخ طوسى در كتاب رجالش از قعقاع اول ، قعقاع بن ثور است كه ابى ابى الحديد در باره اش گفته است كه على ( ع ) او را به حكومت لشكر تعيين فرمود ، و او زنى را صد هزار درهم مهر داد و از بيم باز خواست على ( ع ) به معاويه پيوست .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\n\r\nخلاصه فصول گذشته\r\nتخيل سيف القعقاع بن عمرو تميميا\r\nسيف قهرمان خيالى خود را فرزند عمرو و قبيلهء خود تميم قلم داد كرده است .\r\n( مؤلف )\r\n\r\nنسب و منصب قعقاع\r\nسيف در خيال خود قعقاع را فرزند عمرو ، و نوادهء مالك تصوير و از قبيلهء تميم كه قبيلهء خود سيف مىباشد معرفى كرده است و گفته : مادرش حنظليه بوده و دايى هايى او از قبيلهء بارق بوده ، و همسرش هنيده دختر عامر از هلال نخع است .\r\nسيف مىگويد قعقاع از اصحاب رسول خدا بود و از آن حضرت حديث روايت كرده است ، در سقيفهء بنى ساعده حضور داشته و از اوضاع و اخبار آن اطلاع داده است .\r\nاينك فعاليت هاى رزمى او :\r\n\r\nقهرمانى قعقاع در دوران ابو بكر\r\nدر حمله به قبيلهء هوازن ، به سر كردگى سپاهى به فرمان ابو بكر شركت مىكند كه سر دستهء آنها علقمه از چنگ او مىگريزد ، قعقاع خانوادهء علقمه را به اسارت مىگيرد .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nدر جنگ هاى فتوح ، ابو بكر قعقاع را به كمك خالد بن وليد فرماندهء كل قوا براى جنگ در منطقهء عراق مأمور مىكند ، و چون به ابو بكر خرده مىگيرند كه : آيا خالد را كه از تو سپاه و لشكرى كمك خواسته است ، تنها با اعزام يك مزد او را يارى مىدهى ؟ ! ابو بكر جواب مىدهد : سپاهى كه چنين گردى در آن باشد هرگز شكست نخواهد خورد !\r\nقعقاع در جنگ ابله شركت مىكند ، و چون در مىيابد فرمانده سپاه دشمن كه براى نبرد با خالد به ميدان آمده ، در مقام نيرنگ به خالد است ، يك تنه به سپاه دشمن مىتازد ، و نقشه دشمن را نقش بر آب مىسازد .\r\nسپس قعقاع ، با خالد بن وليد در جنگ المذار ، و الثنى ، و الواجه ، و اليس شركت مىكند .\r\nدر اليس خالد بن وليد براى اداى سوگندى كه خورده است ، سه شبانه روز اسيران جنگى را گردن مىزند تا از خون آنها رودى بسازد ! ولى خون بر زمين جارى نمىشود ، تا اين كه قعقاع و هم فكرانش به يارى خالد مىشتابند ، و به او ياد مىدهند تا بر روى خون آب روان سازد ، و به اين ترتيب سوگند خالد عملى مىشود و سه شبانه روز رودى عظيم از خون جارى مىگردد كه نان سپاهيان خالد ، وسيلهء آسيب هايى كه با اين رود خون به كار مىافتد تهيه مىشود .\r\nپس از فتح حيره ، خالد بن وليد ، قعقاع را به فرماندهى و حكومت مرزها مىگمارد ، و قعقاع رسيدى را كه خالد به خراج گذاران مىدهد گواهى و امضاء مىنمايد . هنگامى كه خالد به يارى عياض از حيره عزيمت مىنمايد ، قعقاع را به جانشينى خويش ، به حكومت حيره منصوب مىسازد .\r\nقعقاع در نبرد حصيد فرماندهى سپاه را به عهده مىگيرد ، و روزمهر سپهبد پارس را مىكشد ، و با ساير فرماندهان سپاه در نبردهاى مصيخ بنى البرشاء و فراض شركت مىكند . و در همين نبرد اخير است كه خالد بن وليد در پايان نبرد دستور مىدهد تا فراريان دشمن را از دم تيغ بگذرانند ، و به اين ترتيب تعداد كشته شده هاى پهنه نبرد\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nو بعد از آن روى هم به يك صد هزار تن انسان بالغ مىگردد .\r\nدر آن هنگام كه ابو بكر ، خالد بن وليد را فرمان مىدهد تا به شام عزيمت كند ، و فتح عراق را وسيلهء او نا تمام مىگذارد ، خالد گمان مىبرد كه عمر از نظر حسادتى كه با او داشته ابو بكر را به انجام نچنين دستورى وادار نموده است كه قعقاع به ياريش مىشتابد ، و با نصيحت ، سوء ظن او را نسبت به عمر ، به حسن ظن تبديل مىكند .\r\nقعقاع در سپاه خالد از عراق به جانب شام حركت مىكند ، و با او در نبردهاى مصيخ بهراء ، مرج الصفر ، و قنات بصرى كه نخستين شهر شام است كه به دست سپاهيان عراق گشوده مىشود شركت مىكند ، و پس از آن در نبرد واقوصه شركت مىنمايد .\r\nقعقاع در تمام اين نبردها به مناسبت شعر مىسرايد و حماسه و رجز مىخواند و آنها را به گنجينهء ادبيات عرب مىسپارد .\r\nدر نبرد يرموك خالد او را بر گردانى از سپاه عراق فرماندهى مىدهد . و او را مأمور حمله مىسازد و قعقاع فرمان مىبرد و اشعارى مىسرايد ، و در پايان نبرد تعداد كشته هاى روميان در نبرد واقوصه به يكصد هزار تن مىرسد .\r\nدر نبرد دمشق قعقاع ، و پهلوانى دير با كمندهايى كه بركنگرهء قلعهء دمشق انداخته اند بالا مىروند ، و كمندهاى سايرين را بر كنگره محكم مىكنند ، و به اين ترتيب بالا روندگان از ديوار قلعه ، با دژبانان به زد و خورد و نبرد مىپردازد تا موفق به گشودن در قلعه به روى سپاهيان اسلام مىشوند و شهر را مىگيرند ، و قعقاع اشعارى نيز در اين زمينه به مناسبت مىسرايد .\r\n\r\nقهرمانى هاى قعقاع در دوران عمر\r\nقعقاع سپس در نبرد فحل كه در آن هشتاد هزار تن رومى كشته مىشود شركت مىكند ، و دو حماسهء جاودان مىسرايد . و بعد از آن به سر كردگى سپاهى از شام به جانب عراق حركت مىنمايد تا به يارى سعد وقاص فرمانده كل قواى اسلام در نبرد قادسيه شركت جويد .\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nقعقاع با يك هزار تن افراد تحت فرماندهى خود با شتابى هر چه تمام تر منازل را يكى پس از ديگرى پشت سر مىگذارد و به روز اغواث به سرزمين موعود و نبردگاه قادسيه مىرسد . او افراد خود را به دستجات ده نفرى تقسيم مىكند ، و فرمان مىدهد كه آنها در فواصل يك قدرت ديد به ميدان نبرد وارد شوند تا كثرت دستجات موجب تقويت روحيهء سربازان اسلام گردد و خود در مقدمهء دسته اول حركت مىكند و سپاه را به رسيدن قواى كمكى دل گرم مىسازد و به آنان مىگويد : هر چه من مىكنم شما هم به جاى اوريد : آن گاه يك تنه به ميدان مىرود و هماورد مىخواهد و ذو الحاجب اسپهبد دشمن را كه كشنده مثنى بوده است مىكشد و بيرزان پارسى ، يكى از فرماندهان دشمن را نيز به خاك و خون مىافكند . سپاهيان اسلام او را به يك ديگر نشان مىدهند و مىگويند كه اين همان پهلوانى است كه ابو بكر در باره اش گفته است : سپاهى كه چنين گردى در آن باشد هرگز شكست نخواهد خورد ! و سپاهيان قعقاع طبق دستور او هم چنان تا شام گاهان در دستجات ده نفرى به سپاه اسلام مىپيوندند ، و با ورود هر دسته قعقاع تكبير مىگويد ، و مسلمين نيز تكبير مىگويند ، دوستان قوى دل مىشوند و دشمنان هراسناك و پريشان .\r\nو هم در اين نبرد است كه قعقاع افراد تميمى را فرمان مىدهد تا بر شتران خود پارچه اى بكسند و آنها را چنان بيارايند تا چون پيلان به نظر آيند ، و در گروه ده تايى آنها را بر اسب هاى پارسيان عرضه كنند تا آنها را به وحشت اندازند و شكاف در صفوف سواره نظام دشمن ايجاد كنند ، و چابك سواران تميم نيز از آنها حمايت نمايند .\r\nو در شب عماس ، قعقاع افراد خود را دور از چشم دوست و دشمن و به پنهانى به همان مان مىبرد كه در روز اغواث نگه داشته بود ؛ ولى اين بار دستور مىدهد تا افراد وى به همان ترتيب دوز اغواث و در گروه صدتايى به نبرد گاه روى آورند ! و چون\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nصد نفر اول از نظر ناپديد شدند ، صد نفر ديگر حركت كنند ، و به همين ترتيب بقيه نفرات . و با اين نيرنگ جنگى ، در اين روز هم مسلمانان چون روز اغواث به رسيدن قواى كمكى قوى دل مىگردند .\r\nو چون سعد وقاص مىبيند كه گردان پيل سوار ايران چگونه صفوف سپاه اسلام را در هم پيچيده و آن را پراكنده و متفرق ساخته است ، به قعقاع و برادرش عاصم فرمان مىدهد تا كار فيل سفيد ، پيشتاز بقيهء پيلان را بسازد كه قعقاع و برادرش چشم ها آن پيل را كور مىكنند وقعقاع خرطوم آن را با يك ضربت شمشير قطع مىنمايد و بالاخره آن را مىكشد و حماسه اى جاويدان در اين مورد مىسرايد .\r\nدر نبرد ليلة الهرير ، قعقاع پيش از ديگران به ميدان نبرد مىشتابد ، و با ايراد يك سخنرانى آتشين ، يپاه را به پيكار با دشمن بر مىانگيزد ، و با يارى و پايمردى ديگر قهرمانان و دلاوران رستم فرمانده كل قواى دشمن را مىكشد ، و سپاه مشركين را تار و مار مىكند و در برابر سى و چند واحد از دلاوران ايرانى ، هماوردانى نيز از سپاه مسلمين به مبارزه بر مىخيزند كه در آن ميان قعقاع هماورد خود قارن را به خاك هلاك مىافكند ، و بقيهء ايرانيان يا كشته مىشوند و يا مىگريزند و سعد وقاص دستور تعقيب فراريان را صادر مىكند و در پايان سعد با سرودن اشعارى به ستايش و تمجيد قعقاع مىپردازد .\r\nبر اثر نبرد قادسيه يك هزار و هفتصد بانوى قحطانى كه شوهران خود را از دست داده اند به همسرى مهاجرين از قبيلهء مضر در مىآيند كه يكى از آنها خواهر هنيده همسر قعقاع بوده و او به وسيلهء خواهرش نظر قعقاع را براى انتخاب جفت جويا مىشود ، و قعقاع با سرودن اشعارى او را راهنمايى مىكند و اشعارش نيز در فتح بهرسير مىسرايد .\r\nبه هنگام عبور سپاهيان از رود دجله ، غرقده از قبيلهء بارق از پشت زين به درون آب دجله مىغلطد كه قعقاع دست او را مىگيرد و از دجله عبورش مىدهد و غرقده مردى سخت نيرومند بوده است درمقام ستايش قعقاع مىگويد : زنان ديگر چون\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nتويى نخواهند زاييد !\r\nگردان قعقاع كه به اهوال معروف بوده است نخستين سپاهى بوده كه قدم به مدائن گذاشته است .\r\nو نيز قعقاع در تعقيب فراريان لشكر شكست خودرهء پارس به شخصى برخورد مىكند كه جمعى را به حمايت خود گرفته است ، قعقاع آن مرد را مىكشد و به داراى او كه بر دو رأس چارپا بار كرده بود دست مىيابد و آنها را به غنيمت مىگيرد ، و چون در آنها نظر مىافكند ، جنگ افزار پادشاهان ايران و روم و ترك و عرب را مشاهده مىكند ، و سعد وقاص فرمانده كل قواى اسلام ، از آن همه غنيمت كه قعقاع به دست آورده ، شمشير هراكليوس امپراطور روم ، و زره بهرام را به قعقاع مىبخشد ، و بقيهء را ب مدينه خدمت خليفه عمر مىفرستد .\r\n\r\nدر نبرد جلولاء\r\nدر نبرد جلولاء ، خليفه سعد را دستور مىدهد تا قعقاع را به فرماندهى گروه پيشتازان مأمور فتح جلولاء منصوب ، و پس از فتح حكومت نواحى غربى ايران را تا كوفه در عهدهء قعقاع گذارد و او را به اين سمت منصوب سازد . قعقاع به جلولاء عزيمت مىكند و پارسيان را كه در پناه سيگر هاى خود موضع گرفته اند به محاصره مىگيرد ، ولى ايرانيان با پراكندن آهن پاره ها در پيرامون خود مواضعى براى عبور و تجاوز مسلمين ايجاد مىكنند و فقط راهى براى خود باقى مىگذارند و جز در مواقع لزوم و دل خواه از پناه گاه هاى خود بيرون نمىشوند و اين وضعيت مدت هشتاد روز به طول مىكشد .\r\nقعقاع كه در اين مدت منتظر فرصتى مناسب بوده است ، با يك حمله غافلگير كننده تنها راه ورود به سنگرهاى دشمن را تصرف مىكند و با نيرنگ جنگى مسلمين را به نبرد و حملهء به دشمن تشويق مىنمايد ، و همين امر موجب شكست دشمن مىگردد ، و مشركين يكصد هزار كشته بر جاى مىگذارند و بقيه مىگريزند ،\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nو مسلمين فراريان را تا خانقين تعقيب مىكنند ، جمعى كشته و عده اى اسير مىشوند كه مهران اسپهبد پارس نيز جزء كشته شدگان مىباشد .\r\nقعقاع پيشروى خود را تا قصر شيرين ادامه مىدهد ، و مرزبانان حلوان را مىكشد ، و پايگاه و شهرش را تصرف مىنمايد و در همان جا اطراق مىكند تا زمانى كه سعد به كوفه باز مىگردد ، در آن وقت قباد خراسانى را به جاى خود به حكومت مىگمارد و خود به همراهى سعد وقاص به كوفه باز مىگردد . قعقاع در جلولاء و حلوان به مناسبت اشعارى مىسرايد .\r\nابو عبيد در شام از خليفه عمر تقاضاى كمك مىكند ، و خليفه به سعد دستور مىدهد تا قعقاع را به فرماندهى سپاهى به يارى ابو عبيد به شام گسيل دارد . قعقاع با چهار هزار مرد جنگى به شام عزيمت مىكند . و چون خبر حركت قعقاع و سپاهيانش به مشركين مىرسد ، دست از محاصرهء ابو عبيد بر مىدارند و پراكنده مىشوند ، و ابو عبيد پيش از رسيدن قواى كمكى قعقاع ، حمص را بار ديگر به تصرف خود در مىآورد ، و عمر دستور مىدهد تا قعقاع و سپاهيانش را در غنايم جنگى شركت ده و قعقاع به همين مناسبت اشعارى مىگويد .\r\n\r\nدر نبرد نهاوند\r\nدر نهاوند ، ايرانيان به قلعه پناه مىبرند ، و جز به خواست خود از آن بيرون نمىشوند . كار محاصرهء قلعه نهاوند وسيلهء مسلمانان به درازا مىكشد ، و عاقبت قعقاع تدبيرى مىانديشد و جنگ را آغاز مىكند و حمله مىنمايد . و چون مشركين در مقام دفاع برمى آيند ، مسلمين روى به هزيمت مىگذارند ، ايرانيان آنها را دنبال مىكنند و مسلمين مرتباً عقب مىكشند تا به اين وسيله دشمن را از قلعه و پناهگاهشان بيرون كشيده از آن جا دور مىسازند تا جايى كه جز دژبانان كسى در قلعه باقى نمىماند ، كه ناگاه مسلمين بر مىگردند و شمشير در ميان آنها مىگذارند و از كشتهء آنها پشته مىسازند زمين را قشرى ضخيم از خون آنها فرا مىگيرد و لغزنده مىشود طورى كه\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nسوار و پياده بر آن سر مىخورند ، و چون شب فرا مىرسد و تاريكى همه جا را مىگيرد ، ايرانيان شكست خورده روى به هزيمت مىگذارند و راه را از چاه باز نمىشناسند و نادانسته روى به پرتگاه پر از آتشى كه براى دشمن خود تهيه ديده بودند مىگذارند و يكى بعد از ديگرى در آن سقوط مىكنند و مىسوزند و هر يك از آنها به هنگام سقوط به فارسى مىگويند ( واى خرد ! ) يكصد هزار تن انسان در آن آتش مىسوزند و خاكستر مىشوند ، و تازه اين تعداد ، علاوه بر آن عده از كشته شدگانى است كه در پهنهء نبرد به خاك و خون در افتاده اند !\r\nدر نبرد نهاوند فيرزان فرمانده سپاه پارسيان به تردستى از معركه بيرون مىجهد و به جانب همدان مىگريزد ، قعقاع او را تعقيب مىكند و در تنگهء همدان به او مىرسد . ولى بر اثر راه بندانى كه وسيلهء چهار پايان حامل عسل در آن تنگه ايجاد مىشود ناگزير فيرزان پياده شده از كوه بالا مىرود كه قعقاع سر مىرسد و او را مىكشد . و همين موضوع راه بندان چار پايان عسل باعث آن مىشود كه اين سخن بر سر زبان ها بيفتد : خداى را سپاهيانى از عسل است !\r\nپس از كشته شدن فيرزان اهالى همدان و ماهان امان مىخواهند كه به آنها امان داده مىشود . امان نامه مىنويسند و قعقاع آن را تأييد و گواهى مىنمايد و اشعارى به مناسبت مىسرايد .\r\n\r\nقعقاع در دوران عثمان\r\nدر آخر كار عثمان بين سالهاى 34 و 35 هجرى قعقاع را به سمت فرماندهى كل قواى منطقه كوفه منصوب مىكند و وزارت جنگ قسمت شرقى ممالك اسلامى را در عهدهء او مىگذارد .\r\nو به هنگامى كه بروز فتنه و آشوب ، قعقاع مشاهده مىكند كه سبائيان در مسجد كوفه اجتماع كرده بر كنارى و عزل عثمان را مىخواهند ، بر آنها نهيب مىزند و سبائيان نيز ترسيده خواستهء خود را پنهان داشته تظاهر مىكنند كه خواهان عزل فرماندار\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nكوفه هستند كه قعقاع به آنان مىگويد : خواستهء شما عملى مىشود . سپس دستور مىدهد كه متفرق شوند ، و از اجتماعشان در مسجد كوفه جلوگيرى مىنمايد .\r\nو چون مالك اشتر آشوبگران را تحريك مىكند تا از ورود استاندار كوفه جلوگيرى به عمل آورند ، و معاون استاندار به نصيحت آنها بر مىخيزد و مانع آشوب آنها مىشود ، قعقاع معاون استاندار كوفه را امر به صبر و شكيبايى مىكند كه او هم مىپذيرد و به خانهء خود مىرود .\r\nو چون بار ديگر سبائيان در مسجد كوفه اجتماع مىكنند و از عثمان به بد گويى مىپرازند ، قعقاع سبائيان را آرام مىكند ، و وعده مىدهد واليانى كه عثمان تعيين كرده است همه از كار بر كنار روند وخواستهء آنها عملى شود .\r\nو زمانى كه عثمان از مردم شهرها يارى خواست تا او را از محاصره برهانند ، قعقاع از كوفه ، و ديگران از شهرهاى ديگر به يارى عثمان بيرون مىشوند و روى به جانب مدينه مىگذارند و چون سبائيان كه عثمان را به محاصره گرفته بودند از حركت ياران عثمان به سوى مدينه آگاه مىشوند كار عثمان را يكسره مىسازند و او را مىكشند كه با شنيدن خبر كشته شدن عثمان ، قعقاع نيز به كوفه باز مىگردد .\r\n\r\nقعقاع در دوران على\r\nو آن گاه كه امام على ( ع ) از كوفيان براى جنگ جمل در بصره يارى خواست و ابو موسى اشعرى در اين مورد كار شكنى كرد ، و بين او و مردم اختلاف افتاد ، قعقاع به عنوان شخصيتى مصلح پا در ميانى مىكند و مردم را نصيحت مىنمايد و آنان را بر مىانگيزد تا دعوت امام را براى اصلاح جامعه اجابت كنند ، و مردم هم سخن او را مىشنوند و به سپاه امام مىپيوندند ، و خود قعقاع نيز از جملهء بزرگان و فرماندهانى است كه با پنج هزار تن به خدمت على ( ع ) مىرسد . « 1 » امام دستور مىدهد تا قعقاع به سمت سفير صلح و آشتى ، و ايجاد هماهنگى نزد\r\n\r\n\r\n","description":"","footnote":"\r\n( 1 ) . تاريخ طبرى چاپ اروپا ، ج 1 ، ص 316 .\r\n","page_name":" 262 ","page_number":262},
  {"content":"\r\n\r\nطلحه و زبير و عايشه برود ، كه بر اثر فعاليت هاى قعقاع و حسن نيت او اختلاف و تفرقه مىرفت كه به برادرى و صلح و آشتى انجامد ، ولى سبائيان شيرازهء اين آشتى را از هم گسيختند و شبان گاه بدون علم و اطلاع و رضايت طرفين ، آتش جنگ را بر افروختند .\r\nقعقاع به همراهى امام در نبرد شركت جست ؛ و خود را به شتر ام المؤمنين عايشه مىرساند ، و سپس فرمان مىدهد شتر را پى كنند و در خاتمهء جنگ به هواداران جمل عفو عمومى ارزانى مىفرمايد و مىگويد در امانيد .\r\nامّ المؤمنين از اين پيش آمد اظهار ندامت و پشيمانى مىكند ، امام نيز اظهار پشيمانى كرده و هر دوى آنها آرزو مىكنند كه اى كاش بيست سال پيش از اين واقعه مرده بودند ! !\r\nاما به قعقاع دستور مىدهد تا آن دو نفر را كه بر در خانهء عايشه زبان به بى حرمتى ام المؤمنين گشوده بودند به هر يك صد ضربه تازيانه بزند .\r\nو بالاخره سيف حديثى آورده كه دلالت مىكند قعقاع در نبرد صفين نيز شركت كرده ، و در خاتمه معاويه پس از عام الجماعه قعقاع را كه از دوستان و هواداران على بوده ، ضمن تبعيد ساير شيعيان على ، از كوفه ، به ايلياى فلسطين تبعيد كرده و دوست داران خود را به جاى آنها در كوفه ساكن ساخته است ، و سيف براى اينن نيز نامى ساخته و گفته است : به ايشان جا به جا شدگان در شهرها نام نهادند .\r\n\r\n","description":"","footnote":"","page_name":" 263 ","page_number":263},
  {"content":"\r\n\r\n\r\nسلسلهء راويان احاديث سيف\r\nلم نجد لهم ذكراً فى غير احاديث سيف\r\nاسم راويان را جز در احاديث سيف در هيچ كتاب روايتى نيافتيم .\r\n( مؤلف )\r\nدر فصل هاى پيش احاديث سيف را دربارهء قعقاع مورد بحث و بررسى قرار داديم ، در اين فصل نخست دربارهء راويانى كه سيف آن احاديث را از آنها روايت كرده بحث مىكنيم سپس به كتاب هايى مىپردازيم كه از سيف نقل مىكنند .\r\n\r\nاول - كسانى كه سيف از آنها روايت كرده است\r\nافسانهء قعقاع بن عمرو در 68 حديث سيف آمده است كه غالب آنها را امام المورخين طبرى در تاريخ خود نقل كرده است .\r\nچون به سند اين احادى مراجعه مىكنيم مىبينيم كه :\r\n1 - در سى و هشت حديث او نام محمد به عنوان راوى آمده است . سيف اين محمد را فرزند عبد الله پسر سواد بن نويره معرفى مىكند ، و به طور اختصار او را به نام محمد نويره ، يا محمد بن عبد الله و بيشتر به نام محمد نام مىبرد .\r\n\r\n","description":"","footnote":"","page_name":" 264 ","page_number":264},
  {"content":"\r\n\r\n2 - راوى ديگر او مهلب بن عقبهء اسدى است كه پانزده حديث خود را او وى روايت كرده . طبرى به اختصار او را مهلب مىخواند .\r\n3 - يزيد بن اسيد غسانى راوى ديگر او است كه نامش را در سند ده حديث خود آورده و كنيه او را ابو عثمان معرفى كرده است .\r\n4 - زياد بن سرجس احمرى در هشت حديث سيف راوى است كه به اختصار او را زياد ، يا زياد بن سرجس معرفى مىكند .\r\nو در دو حديث اسامى زير را راوى معرفى كرده است .\r\n5 - الغصن بن قاسم كنانى .\r\n6 - عبد الله بن سعيد بن ثابت بن جذع كه نامش را به اختصار عبد الله بن سعيد ، يا عبد الله مىآورد .\r\n7 - ظفر بن دهى ، كه از جملهء اصحابى است كه خود سيف خلق كرده و به جاى خود نيز جزء راويان احاديث او است .\r\n8 - قعقاع بن عمرو تميمى كه هم مانند ظفر جزء اصحاب مخلوق سيف است و هم راوى احاديث او .\r\nراويان زير هر كدام يك بار نامشان در روايت هاى سيف دربارهء قعقاع آمده است :\r\n9 - صعب بن عطية بن بلال از پدرش ، كه پدر و پسر هر دو از يك ديگر و به يك شكل روايت كرده اند .\r\n10 - نضر بن سرى الضبى ، كه نامش گاهى به طور اختصار در احاديث سيف به نام نضر برده مىشود .\r\n11 - فرزند رفيل از پدرش روايت مىكند ، كه پدر رفيل را سيف بن عمر ، رفيل بن ميسور مىنامد .\r\n12 - عبد الرحمن بن سياه احمرى ، كه سيف نامش را بدون لقب مىآورد .\r\n13 - مستنير بن يزيد ، كه هدف سيف از اين نام مستنير بن هزيد نخعى است .\r\n14 - قيس ، كه سيف او را برادر مستنير معرفى مىكند .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\n15 - سهل كه سيف او را سهل فرزند يوسف سلمى خيال كرده است .\r\n16 - بطان بشر .\r\n17 - فرزند ابو مكنف .\r\n18 - طلحه بن عبد الرحمن كه كنيه اش ابو سفيان است .\r\n19 - حميد بن ابى شجار .\r\n20 - المقطع بن هيثم بكايى .\r\n21 - عبيد الله بن محفز بن ثعلبه از پدرش روايت كرده كه پدر و فرزند در يك حديث راوى سيف مىباشند .\r\n22 - حنظلة بن زياد فرزند حنظلهء تميمى .\r\n23 - عروه فرزند وليد .\r\n24 - ابو معبد عبسى .\r\n25 - جرير بن اشرس .\r\n26 - صعصعة المزنى .\r\n27 - مخلد بن كثير .\r\n28 - عصمة الوائلى .\r\n29 - عمرو فرزند ريان .\r\n\r\nدوم - كسانى كه از سيف گرفته اند\r\nتمام افسانه هايى را كه تا كنون از قعقاع آورده ايم براى نخستين بار :\r\n1 - سيف بن عمر تميمى متوفى در حدود سال 170 هجرى در دو كتاب خود به نام فتوح و جمل ثبت و ضبط كرده است .\r\nدانشمندان نام بردهء زير روايت هاى سيف را دربارهء قعقاع در كتاب هاى خود نقل كرده اند :\r\n2 - طبرى متوفى 310 هجرى در كتاب تاريخ كبير خود .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\n3 - الرزاى متوفى 377 هجرى در كتاب جرح و تعديل .\r\n4 - ابن السكن متوفى 353 هجرى در كتاب حروف الصحابه .\r\n5 - ابن عساكر متوفى 571 هجرى در كتاب تاريخ مدينه دمشق .\r\nو از اينان نيز ، نويسندگان زير در كتاب هاى ادب خود مطالب سيف را گرفته اند :\r\n6 - الاصبهانى متوفى 356 هجرى در كتاب اغانى كه از طبرى مطلب گرفته .\r\n7 - ابن بدرون متوفى 560 هجرى در شرح بر قصيدهء ابن عبدون كه از طبرى گرفته .\r\nاين افسانه ها به نوبهء خود در كتاب هاى زير كه به شرح حال اصحاب اختصاص دارد وارد شده است .\r\n8 - ابن عبد البر متوفى سال 463 هجرى در كتاب الاستيعاب كه از رازى مطلب سيف را گرفته است .\r\n9 - ابن اثير متوفى سال 630 هجرى در كتاب اسد الغابه كه از ابن عبد البر مطبل سيف را گرفته است .\r\n10 - ذهبى متوفى سال 748 هجرى در كتاب التجريد كه از ابن اثير مطلب گرفته .\r\n11 - ابن حجر متوفى سال 852 هجرى در كتاب الاصابه كه مطالب خود را او خود سيف بن عمر ، و طبرى ، و رازى ، و ابن سكن ، و ابن عساكر گرفته است .\r\nافسانه هاى سيف در كتاب هاى تاريخ عمومى زير آمده است :\r\n12 - ابن اثير متوفى سال 630 هجرى در تاريخ كامل كه از طبرى گرفته .\r\n13 - ابن كثير متوفى سال 770 هجرى در تاريخ البدايه از طبرى گرفته .\r\n14 - ابن خلدون متوفاى سال 808 هجرى در تاريخ المبدأ كه از طبرى گرفته .\r\nو بالاخره در كتب جغرافيايى نيز :\r\n15 - الحموى متوفى سال 626 هجرى در كتاب معحم البادان مستقيماً از سيف بن عمر .\r\n\r\n","description":"","footnote":"","page_name":" 267 ","page_number":267},
  {"content":"\r\n\r\n16 - عبد المؤمن متوفى سال 730 هجرى در كتاب مراصد الاطلاع از حموى گرفته .\r\n17 - الحميرى متوفى سال 900 هجرى در كتاب روض المعطار مستقيماً از سيف .\r\nنشر افسانهء قعقاع در اين كتاب ها سبب شد تا نام وى در كتاب هاى رجال شيعه نيز برده شود مانند :\r\n18 - شيخ طوسى متوفى سال 460 هجرى در كتاب رجال .\r\n19 - قهپايى سال تأليف 1016 هجرى در كتاب مجمع الرجال كه از كتاب رجال شيخ مطلب گرفته .\r\n20 - اردبيلى متوفى سال 1101 هجرى در كتاب جامع الروات كه از كتاب رجال شيخ مطلب گرفته .\r\n21 - مامقانى متوفى سال 1350 هجرى در كتاب تنقيح المقال كه از كتاب رجال شيخ مطلب گرفته .\r\n22 - شوشترى معاصر كه از تنقيح مامقانى و رجال شيخ مطلب گرفته است .\r\n\r\nخلاصهء روايت هاى شصت و هفت گانهء سيف دربارهء قعقاع\r\nخبر قعقاع و كارهاى شگفت انگيز و حماسه هايش در اين كتاب ها ، و ساير مصادر معتبر تاريخ اسلام انتشار تمام يافته كه همگى آنها از سيف بن عمر تميمى الهام گرفته اند . چه اين سيف است كه روايت مىكند قعقاع بن عمرو ، قهرمان بى نظير و شكست ناپذير تميم درك صحبت پيامبر اسلام را كرده و از او روايت نموده است . سقيفهء بنى ساعده را ديده و از آن خبر داده است . درسى و يك نبرد از جنگ هاى ارتداد و فتوح اسلامى شركت كرده كه در همان نبردخا بيش از هفتصد هزار انسان كشته شده و به خاك هلاك افتاده است ، گردن زده شده ، و سوخته و خاكستر شده است . و قعقاع بن عمرو ، قهرمان يكه تاز ميدان هاى نبرد ، و محور اصلى آن جنگ ها ، و شير اوژن آن\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nنبرد ها بوده و سى و يك حماسهء جنگى به مناسبا ساخته است .\r\nسيف همهء اين مطالب را در ضمن شصتو هشت حديث به دست داده ، و هر حديث را از زبان راويانى آورده كه چهل و چند نفر آنها را فقط نزد سيف مىتوان يافت .\r\nهم چنان كه سيف از جنگ هايى اسم برده است كه هرگز وقوع نيافته و از جاهايى نام برده كه ابداٌ وجود خارجى نداشته است و هم او تنها كسى است كه از آن جنگ ها و آن مكان ها نام رده معرفى كرده است .\r\nسيف به تنهايى براى بيست و شش سال تاريخ سلامى ، اخبار و وقايعى را شرح مىدهد كه هرگز وقوع نيافته ، و هيچ خبر گزارى ديگرى چنان سخنانى نگفته است . بلكه سيف به تنهايى آنها را وضع ، و در خيالات خود خلق و ترسيم نموده است .\r\n\r\nمنابع تحقيق\r\nما به دنبال راويان احاديث سيف در كتاب هاى مختلفى كه به شرح حال تمامى راويان تاريخ و حديث پرداخته اند مانند كتاب هاى نام بردهء زير رفتيم و با دقت ملاحظه نموديم :\r\nعلل و معرفة الرجال تأليف احمد بن حنبل متوفى 241 هجرى .\r\nتاريخ بخارى تأليف بخارى متوفى 256 هجرى .\r\nجرح و تعديل تأليف رازى متوفى 327 هجرى .\r\nميزان الاعتدال ، و العبر ، و تذكرة الحفاظ ذهبى 748 هجرى .\r\nلسان الميزان و تهديب التهذيب ، و تقريب التهذيب و تبصير المنتبه تأليف ابن حجر متوفى 852 هجرى .\r\nخلاصة التهديب تآليف صفى الدين كه تاريخ تأليف آن 923 هجرى مىباشد .\r\nو نيز در كتب طبقات مانند :\r\nطبقات ابن سعد متوفاى 230 هجرى ، طبقات حنيفة بن خياط متوفى 240 هجرى .\r\nهمچنين در كتب انساب ، چون جمهرة انساب العرب ابن حزم متوفى 454 هجرى .\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nو انساب سمعانى متوفى 562 هجرى و اللباب ابن اثير متوفى 630 هجرى .\r\n\r\nنتيجهء تحقيق\r\nما در همهء اين كتاب ها سخت به جست و جو پرداختيم ، و به اين ها نيز بسنده نكرديم و به ده ها مصدر ديگرى كه با موضوع مورد بحث ما ارتباط داشت مراجعه كرديم ، از قبيل : كتاب هاى حديث ، مانند دوره مسند احمد ، و دوره هاى كتب صحاح شش گانه حتى كتاب هاى ادبى چون عقد الفريد ابن عبد البر متوفى 328 هجرى و اغانى نوشته اصفهانى متوفى 356 هجرى ، و ده ها كتاب ديگر تا شايد نام يك تن از آن همه راويان كه سيف بن عمر صدها حديث از زبان آنها بازگو كرده است بيابيم ، ولى اين اسامى را جز نزد سيف در هيچ كجا نديديم ! روى اين اصل آنان را نيز جزء آفريده هاى سيف از گروه راويان به حساب آورديم ، و به خواست خدا آن جا كه از راويان مخلوق ذهن سيف سخن خواهيم گفت به شرح حال آنان از زبان سيف خواهيم پرداخت .\r\nدر ضمن به جز آنها كه نام برديم ، سيف در احاديث قعقاع ، اسامى منفردى را به عنوان راوى معرفى مىكند مانند : خالد كه در سه حديث ، و عباده كه در دو حديث و عطيه و مغيره و ديگر لقب ها و اسامى مجهول كه امكان نيست آنها را شناسايى كرد ، با اين حال چگونه ممكن است ، ( مردى از بنى كنانه ) ، و ( مردى از بنى ضبه ) ، و ( مردى از بنى اسد ) و مردى از بنى سعد ، مردى از بنى حارث ، مردى از طى ، و پير مردى از بنى ضبه ، و يا مردى و ( از كسى كه خود از بكر بن وائل شنيده ) ، ( از كسانى كه ، از خويشانشان شنيده بودند ) ، ( فرزند محراق از پدرش ) ، و امثال اين ها كه سيف از آنها روايت كرده است ، شناخت ؟ !\r\nنزديك به يقين مىتوان گفت كه سيف در مقام معرفى چنين راويانى سخن به جد نگفته بلكه با مردم سر شوخى داشته و خود مسلمانان را به مسخره گرفته است .\r\nبا توجه به آن چه گذشت ، وقتى كه حال راويان احاديث سيف چنين باشد ، اصل احاديث و سخنان سيف را تا چه پايه اعتبار تواند بود ؟ !\r\n\r\n","description":"","footnote":"","page_name":" 270 ","page_number":270},
  {"content":"\r\n\r\n\r\nبخش چهارم : [ عاصم بن عمرو تميمى 
  ]\r\nيكصد و پنجاه صحابى ساختگى\r\n2 - عاصم بن عمرو تميمى\r\n* در نبرد عراق\r\n* در نبرد دومة الجندل\r\n* در نبرد مثنى\r\n* در نبرد قادسيه\r\n* در روز جراثيم\r\n* در سرزمين ايران\r\n* فرزند و خاندان عاصم\r\n* راويان احاديث سيف در باهء عاصم\r\n\r\n","description":"","footnote":"","page_name":" 271 ","page_number":271},
  {"content":"\r\n\r\n\r\nعاصم در جنگ عراق\r\nمصدر الجميل فى ما ذكروا هو احاديث سيف\r\nتمام آن چه دانشمندان دربارهء عاصم گفته اند از سيف گرفته شده .\r\n( مؤلف )\r\n\r\nعاصم كيست ؟\r\nسيف بن عمر ، عاصم را در خيال خود برادر قعقاع و فرزند عمرو تميمى آفريده است ، و براى او فرزندى به نام عمرو خلق كرده كه بعد از پدر از او نيز سخن به ميان خواهد آمد .\r\nعاصم بن عمرو دومين شخصيتى است از قهرمانان افسانه اى سيف ، كه از نظر نيروى بازو ، و دلاورى ، و موقع شناسى و درايت ، و سخن آورى و شعر ادب و غيره ، در درجهء دوم از اهميت برادرش قعقاع در افسانه هاى سيف قرار گرفته است .\r\nابن حجر در كتاب الاصابه ، عاصم بن عمرو را چنين تعريف كرده است : « يكى از سوار كاران بنام ، و شاعرى نامى . »\r\nابن عساكر نيز عاصم بن عمرو را در تاريخ بزرگش چنين معرفى كرده است : « عاصم از دلاوران قبيلهء بنى تميم » و يكى از شعراى بنام آن قبيله است . »\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nدر كتاب هاى استيعاب و تجريد نيز از او معفى به عمل آمده ، و در تاريخ طبرى نيز سخن از او به تمام رفته و ديگران كه از تاريخ اقتباس كرده اند نيز از عاصم بن عمرو تميمى سخن گفته اند . با توجه به اين كه سرچشمهء تمام خبرهاى عاصم چه نزد طبرى و چه نزد ديگران احاديث و روايت هاى ساختگى سيف بن عمرو تميمى مىباشد .\r\nاز آن جايى كه طبرى اخبار عاصم بن عمرو را ضمن حوادث سال 12 تا 29 هجرى با شرح و تفصيلى هر چه بيشتر در كتاب تاريخ خود آورده است ، ما نيز سخن دربارهء عاصم را به نوشته هاى او مراجعه مىكنيم و سپس براى بررسى و دست يا بى به حقايق ، سخن ديگران را مربوط به وقايع سال هاى 12 تا 29 هجرى با نوشته هاى او مورد سنجش و ارزيابى قرار خواهيم داد .\r\n\r\nعاصم به همراهى خالد در عراق\r\nطبرى از قول سيف بن عمر ، ضمن وقايع و اتفاقات تاريخى سال 12 هجرى روايت مىكند :\r\nچون خالد بن وليد از نبرد با مرتدهاى يمامه « 1 » بپرداخت ، عاصم فرزند عمرو را پيشاپيش خود به عراق اعزام داشت .\r\nعاصم به همراه سپاهى كه فرماندهى آن با خالد بن وليد بود ، در نبرد المذار شركت جست و با ايرانيان كه به فرماندهى انوش جان در المذار سپاه فراهم ساخته بردند به جنگ پرداخت .\r\nو نيز طبرى از قول سيف در نبرد المقر ، و دهانهء فرات باذقلى ، و فتح حيره مىنويسد :\r\nخالد به جانب حيره حركت كرد و افراد و بار و بنهء خود را به كشتى نشانيد . مرزبان حيره براى جلوگيرى از پيشرفت سپاهيان اسلام فرزندش را مأمور ساخا كه با بستن سد ، كشتى هاى خالد را به گل بنشاند . خالد با سپاهيان فرزند مرزبان حيره به نبرد پرداخت و گروهى از ايشان را در مقر از پاى در آورد و فرزند مرزبان را نيز\r\n\r\n\r\n","description":"","footnote":"\r\n( 1 ) . يمامه از بلاد نجد و تا بحرين ده روز راه فاصله دارد - معجم البلدان .\r\n","page_name":" 273 ","page_number":273},
  {"content":"\r\n\r\nدر ناحيهء فرات باذقلى بكشت و قواى مرزبان را در هم شكست و افرادش را پراكنده ساخت و خود مرزبان نيز از چنگ خالد بگريخت و جان به سلامت برد ، خالد با قواى خود به حيده وارد شد و بر كاخ ها و خزاين آن دست يافت .\r\nخالد چون حيره را فتح كرد ، عاصم بن عمرو تميمى را به سمت فرماندهى پادگان و مهمات جنگى كربلا تعيين و منصوب ساخت .\r\nاين ها خلاصهء مطالبى بود كه طبرى و ابن عساكر هر دو از قول سيف دربارهء عاصم و شركت او در اين نبردها روايت كرده اند .\r\nحموى با توجه به روايت هاى سيف به ترجمهء اماكن آن پرداخته دربارهء مقر در كتاب خود مىنويسد :\r\nمقر به محلى از سرزمين هاى حيره و نزديك فرات باذقلى گفته مىشود كه در آن جا مسلمانان تحت فرماندهى خالد بن وليد در زمان خلافت ابو بكر ( رض ) با ايرانيان به نبرد پرداخته ، و عاصم بن عمرو از آن جا چنين ياد كرده است :\r\n« ما را نديدى كه در سرزمين مقر آشكارا به آبهاى روان و ساكنان آن جا دست يا فتيم ، در آن جا ايشان ( دشمنان خود ) را از پاى در آورديم ، و سپس به جانب دهانه فرات ، و آنها كه آن جا پناهنده شده بودند روى آورديم ، و هم در آن جا بود كه با سواران ايرانى كه نمىخواستند از جنگ بگريزند رو به رو گرديديم . »\r\nو نيز در ترجمهء حيره چنين گفته است :\r\nحيره شهرى است در فاطلهء سه مايلى از نجف . . . تا آنجا كه مىگويد : به شهر حيره ، حيرة الروحاء مىگويند ، هم چنان كه عاصم بن عمرو از آن جا چنين ياد كرده است :\r\n« صبح گاهان سواره و پياده به حيره روحاء حمله برديم ، و در نواحى آن جا كاخ هايى را كه مانند دندان هاى سگ سپيد مىنمود به محاصرهء خود در آورديم . »\r\n\r\nسنجش روايت سيف با روايات ديگران\r\nاين ها مطالبى است كه سيف گفته . اما ديگران ، ما نديديم آنها چيزى در مورد\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nمقر ، و فرات باذقلى نوشته باشند . ولى دربارهء مرزبان حيره ، به طورى كه در داستان قعقاع بن عمرو از قول بلاذرى گفتيم ، مثنى در زمان خلافت ابو بكر با مرزبان المذار جنگيد و او را شكست داد ، و در زمان خلافت عمر بن خطاب ، عتبة بن غزوان مأمور فتح حيره گرديد و مرزبان امذار به مقابله با او برخاست ، و در نتيجهء نبردى كه بين آن دو در گرفت ايرانيان شكست خوردند و همگى در آب غرق گرديدند و مرزبان را نيز گردن زد .\r\n\r\nبررسى سند\r\nدر سند حديث سيف نام مهلب اسدى ، و عبد الرحمن بن سياه احمرى ، و زياد بن سرجس احمرى آمده است كه پيش از اين در بررسى افسانه قعقاع دانستيم همگى آنها ساختگى و جزء راويان آفريده خيالات سيف مىباشند .\r\nو نيز نام ابو عثمان به عنوان راوى برده شده است كه در احاديث سيف اين نامه به دو نفر اطلاق مىگردد كه يكى از آنها يزيد بن اسيد مىباشد و در اين جا معلوم نيست مراد سيف كدام يك از آنها بوده است .\r\n\r\nنتيجهء سنجش\r\nسخن سيف با ديگران در المذار هماهنگى ندارد ، و در مورد المقر و فرات باذقلى سيف گوينده منحصر به فرد است چه ديگران حتى نام اين دو موضع را در نوشته هاى خود نياورده اند ، تا چه رسد به ذكر وقايعى كه به قول سيف در آن جاها اتفاق افتاده است .\r\nطبرى را مىبينيم كه احاديث سيف را در مورد آن مگان ها در تاريخش روايت كرده و بنا ره عادتش رجزها و حماسه هاى عاصم را از آخر آنها حذف نموده ، و حموى اسامى جاها و اماكن را از سخنان سيف افسانه ساز گرفته و به اشعار و حماسه هاى قهرمانان افسانه اى او نيز استناد كرده است ، هم چنان كه مقر را از اين طريق معرفى\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nكرده ، و به معرفى حيره با اشاره به اين كه آن را عاصم بن عمرو و حيرة الروحاء در اشعارش ذكر كرده است مىپردازد ، در صورتى كه به نظر ما ضرورت شعرى ايجاب كرده است تا سيف كلمهء روحاأ را به دنبالهء حيره بياورد ، نه اين كه روحاء اسم اضافه اى است بر نام حيره هم چنان كه حموى پنداشته است .\r\n\r\nدست آورد روايات سيف\r\nيكم - خلق مكانى به نام مقر كه جاى خود را در كتاب هاى جغرافيا باز كرده است .\r\nدوم - خلق فرماندهى براى پارسيان به نام انوش جان .\r\nسوم - روزهاى نبردى خيالى كه در تاريخ ثبت شده است .\r\nچهارم - اشعارى كه زينت بخش گنجينهء ادبيات عرب گرديده است .\r\nپنجم - فتوحى اضافه بر ساير پيروزى هاى خيالى خالد در عراق .\r\nششم - و بالاخره قهرمانى ها ، و اشعار ، و پست فرماندهى پادگان و مهمات جنگى كربلاء سندى از افتخارات به نام عاصم بن عمرو تميمى قهرمان و دلير مرد افسانه اى تميم . ( 1 )\r\n\r\n","description":"","footnote":"","page_name":" 276 ","page_number":276},
  {"content":"\r\n\r\n\r\nعاصم در نبرد دومة الجندل\r\n تركناهم صرفى لخيل تنوبهم * تنافسهم فيها سباع امرجب \r\nسپاهيان دشمن را به خاك هلاك انداختيم كه پايمال ستوران گرديده و گذر گاه درندگان بيابان\r\n( عاصم قهرمان افسانه اى )\r\n\r\nداستان فتح دومة الجندل\r\nطبرى اخبار دومة الجندل را از قول سيف چنين روايت مىكند :\r\nقبايل مختلف عرب ، كه در ميان آنها قبيلهء كلب به سر پرستى وديعه نيز حضور داشت ، همهء نيروهاى خود را در يك جا متمركز كردند و رياست اين سپاه به هم فشرده را دو نفر به نام هاى اكيدر بن عبد الملك ، و جورى بن ربيعه به عهده گرفتند .\r\nاكيدر را نظر اين بود كه با خالد بن ولد از در صلح در آيند ، و از آتش جنگ بر حذر باشند . چون نظر اكيدر مورد موافقت قوم فرار نگرفت ، اكيدر خود را از ميان آنها به كنار كشيد . و خالد بن وليد ، عاصم بن عمرو را مأمور ساخت تا سر راه را بر اكيدر بگرفت و او را در بند كشيد و به خدمت خالد آورد . خالد دستور داد تا اكيدر را كشتند و سپس با سپاه خود به جانب دومة الجندل حمله برد .\r\nاز طرفى قبايل مختلف عرب كه در جنگ با خالد هم پيمان شده بودند به سوى\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nقلعهء دومة الجندل دوى آوردند ، و چون دژ گنجايش همهء آنها را نداشت ناچار بيشتر ايشان در خارج قلعه اردو زدند . خالد بن وليد با آنها جنگيد و سر انجام پيروز شد ، جودى نيز كشته شد و همهء افراد آنها به جز افراد قبيلهء كلب كشته شدند زيرا عاصم بن عمرو پس از پيروزى بر دشمن بانگ برداشت : اى افراد قبيلهء تميم ! هم پيمانان قديمى خود كلب را در يابيد ، و آنان را با اسارت ايشان در پناه خود بگيريد ، كه چنين موقعيتى به سود آنها ديگر به دستتان نخواهد افتاد . تميميان چنين كردند و به اين ترتيب مردان قبيلهء كلب جان به سلامت بردند . خالد بن وليد از اين عمل عاصم به هم بر آمد و او را سرزنش كرد .\r\nاين مطالب را طبرى از قول سيف روايت كرده است ، و بر طبق روشى كه دارد ، اشعارى را كه سيف بر زبان قهرمان افسانه ايش عاصم بن عمرو نهاده نياورده است .\r\nابن عساكر قسمتى از اين داستان را در تاريخش ، آن جا كه به شرح حال عاصم پرداخته است از سيف روايت كرده و در پايان آن نوشته است : . . . و عاصم در نبرد دومة الجندل چنين سروده است :\r\n« من در نبردها اندازه كارزار را نگه مىدارم ، دوستان را حمايت مىكنم و ايشان را رها نمىكنم . در شام گاهان كه وديعه سپاه خود را به درياى بلا افكند ، من چون در دومة الجندل ديدم كه از فرط اندوه خون مىخورند ، آنان را به حال خودشان وا گذاشتم ، ولى در پرتو نگه دارى جانب پيمان و رها نكردن هم پيمانان خود از قبيلهء كلب ، بر قبيله ام نعمت بزرگى ارزانى داشتم . »\r\nياقوت حموى نيز پاره اى از اين داستان را به مناسبت نام روضة السلهب و دومة الجندل در معجم البلدان خود آورده در ضمن آن مىنويسد :\r\nروضة السهلب در تومة الجندل عراق واقع است ، و عاصم بن عمرو اشعارى سروده و در ضمن آن به نبرد خالد بن وليد ( رض ) در دومة الجندل اشاره كرده است آن جا كه مىگويد :\r\n« كشته هايى كه از دشمن در روضة السهلب به خاك و خون خود در غلطيده بودند\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nدل ها را شفا بخشيد چه ايشان را هواى نفس سر كرده شان سخت فريب داده بود . در آن روز ، جودى را به يك ضربت شمشير شرر بار ميهمان كرديم ، و سپاهيانش را زهر كشنده بخشيديم . آنان را به خاك و هلاك افكنديم تا پايمال سم اسبان شوند و گذر گاه درندگان بيابان . »\r\nسيف بن عمر ضمن اشعارى كه بر زبان قهرمان افسانه اش عاصم بن عمرو نهاده در قسمت اول موضوع جنگ قبايل مزبور را مطرح ساخته مبنى بر اين كه وديعه ، رهبر و پيشواى قبيلهء كلب قوم خود را به سوى هلاكت و نابودى كشانيد و سخت به درد سر انداخت و بلا و مصيبت نصيبشان كرد و اين عاصم بود كه عهد و پيمان قبيلهء خود را با كلب از ياد نبرده بود ، و به پيمان خود كه معرف شرافت و فضلت و افتخار او است باقى و بر قرار بوده و با عملى كه در آن روز جنگ و گرما گرم نبرد نموده بر قبيلهء خود ، و همچنين بر قبيلهء كلب منت گذاشته و بالاخره به همين وسيله افراد و مردان قبيلهء هم پيمان خود را از مرگ حتمى نجات داده است .\r\nقسمت دوم اشعار عاصم را شامل ساير قبايل عرب نموده و سر نوشت و سر انجام اقدام نابخردانهء ايشان را ، و عاقبت كار جودى رهبر آنان را ترسيم كرده است .\r\n\r\nتفسير لسان و ملطاط\r\nحموى واژه الملطاط را چنين تفسر نموده است : عرب آن قسمت از كوفه را كه در ناحيهء شرقى و پشت كوفه قرار دارد لسان ، و آن قسمت را كه در سمت مغرب و مشرف به رود فرات است ملطاط مىنامد . . . و عاصم بن عمرو تميمى در آن هنگام كه در معيت خالد بن وليد سرزمين هاى بين كوفه و بصره را فتح كرده حيره را به تصرف در آورده بود چنين سروده است :\r\n« اسب هاى سوارى و شترهاى تند رو خود را به جانب مناطق مسكونى و گسترده عراق كوچ داديم آن چارپايان ، سوارانى چابك چون ما به خود نديده بودند ، و كسى نيز چارپايانى به بالا و بلندى آنها هرگز نديده بود . »\r\n\r\n","description":"","footnote":"","page_name":" 279 ","page_number":279},
  {"content":"\r\n\r\n« ما كنارهء فرات ( ملطاط ) را از رزمندگان خود كه از جنگ روى گردان نيستند پر ساختيم ، و در ملطاط تا آن جا درنگ كرديم كه كشت زارها را هنگام درو فرا رسيد . از آن جا به جانب انبار كه از مردان جنگى براى نبرد با ما مالامال بود روى آورديم ، براى رويارويى با سپاهى كه به حيره گرد آمده بودند و برد با ايشان بسى سخت مىنمود . »\r\nوقتى كه به احاديث شناخته شدهء سيف مراجعه مىكنيم مىبينيم همين ابيات ، با همان تفسير عيناً در رواياتش آمده است . مثلًا كلمهء ملطاط در چهار روايت از روايت هاى سيف در كتاب تاريخ طبرى آمده است كه از آن جمله در مورد تعيين حدود كوفه وسيلهء سعد بن ابى وقاص در سال 17 هجرى است كه مىنويسد :\r\nاعيان و سرشناسان عرب ، سعد را متوجه قسمت پشت كوفه كه آن را لسان مىگفتند نمودند . . . تا آن جا كه مىگويد : و آن قسمت كه مشرف به دود فرات است ملطاط خوانده مىشود .\r\nاما اشعار اين قسمت آنها را به تمامى در تاريخ ابن عساكر و در ترجمه عاصم بن عمرو مىيابيم آن جا كه مىنويسد :\r\nسيف بن عمر مىگويد : . . . و عاصم بن عمرو شرح ورودشان را به منطقهء سواد ( مناطق مسكونى ما بين كوفه و بصره و موصل ) و مدت توقفشان را در آن جا و مراحلى را كه پشت سر گذاشت اند در اشعار زير چنين باز گو مىكند : آن وقت آن اشعار را تا به آخر مىآورد .\r\n\r\nارزيابى متن داستان\r\nاين ها روايت سيف است در فتح دومة الجندل عراق ، كه طبرى آن را به تفصيل از قول سيف در تاريخ خود آورده است . بعد از طبرى اين اثير همان ها را به طور اختصار از تاريخ طبرى گرفته و در تاريخ خود ثبت هموده است . اما ابن كثير بدون اين كه به سند روايت هاى خود در اين داستان اشاره نمايد و مصدر آن را تعيين كند ، تمام داستان را به تفصيل دركتاب تاريخ خود آورده است .\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nو حموى بعضى اشعار سيف را و گفته هاى او را در شرح حال دومة و حيرة آورده است ولى نگفته است اين مطالب را از كجا نقل كرده است .\r\nاما سخن اين جا است كه در عراق محلى به نام دومة الجندل وجود نداشته و ندارد ، بلكه دومة الجندل قلعه اى بوده است در شام و به هفت منزلى دمشق از راه مدينه . و در عراق محلى به نام دوما يا دومه وجود داشته كه به آن دومة الحيره نيز مىگفتند و در جنگى كه در آن جا به وقوع پيوسته اكيدر كشته شد . و پس از آن خالد عنان هزيمت به جانب شام كشيد و به دومة الجندل حمله برد و پس از فتح آن جا ، از جمله اشخاصى را كه به اسارت گرفت ليلى دختر غسانى بود .\r\nاما ربيعه و دوضهء سهلب ، از آن دو در هيچ كتابى نشانى نيافتيم و به نقين مىتوان گفت كه سيف بن عمر در آوردن اين قبيل نام هاى اماكن دچار غفلت يا فراموشى و احياناً اشتباه نگرديده است تامثلًا دومة الجندل شام را با دومة الحيرهء عراق فرق نگذارد و يكى را به جاى ديگرى بگيرد . بلكه با توجه به سابقه اى كه در دروغ سازى و افسانه پردازى و خلق اشخاص و اماكن از او سراغ داريم ، براى عراق نيز مكانى را به نام دومة الجندل آفريده ، و ميدان نبردى جداگانه و مخصوص براى آن ساخته تا هر چه بيشتر اذهان محققين را مشوب و تاريخ اسلام را سست و بى اعتبار نمايد .\r\n\r\nبررسى سند\r\nسيف راوى داستان دومة الجندل را محمد بن هويره ، و ابو سفنان طلحة بن عبد الرحمن ، و مهلب معرفى مىكند كه در داستان هاى مربوط به قعقاع مكرر به نام آنها به عنوان راوى برخورد كرده ايم و دانستيم كه هر سه تن از آفريده هاى خيال سيف مىباشند و وجود خارجى نداشته اند .\r\nو در روايت ملطاط ، نضر بن سرى ، و ابن الرفيل ، و زياد را راوى معرفى مىكند كه آنها را هم در داستان قعقاع دانستيم كه از جملهء راويان مخلوق سيف مىباشند .\r\n\r\n","description":"","footnote":"","page_name":" 281 ","page_number":281},
  {"content":"\r\n\r\n\r\nنتيجهء بررسى و ارزيابى\r\nسيف با افسانه سازى هاى خود و خلق اماكن هم نام در نقاط مختلف ، به خصوص جايى كه جنبهء وقايع تاريخى دارند مانند دومه ، محققين را دچار تحير و شگفتى مىسازدو آن وقت طبرى افسانهء نبردها دومة الجهدل عراق را از قول سيف روايت مىكند ، و حماسه هاى عاصم را طبق روشى كه دارد حذف مىنمايد . ابن عساكر نيز بخشى از آن اشعار را روايت مىكند و سند آن را سيف بن عمر تميمى معرفى مىنمايد هم چنان كه ملطاط را تفسير مىكند و اشعار عاصم بن عمرو را شاهد مىآورد ولى نامى از سند روايات خود نمىبرد ، در حالى كه همان تفسير را دربارهء ملطاط از اول تا به آخر در تاريخ طبرى و از قول سيف مىبينيم . اشعار عاصم را نيز بنا به روايت ابن عساكر از قول سيف بن عمر ، در تاريخ ابن عساكر مىيابيم . ( 2 )\r\n\r\nدست آورد اين داستان\r\nيكم - نبردها و پيروزى هايى براى خالد مضرى در عراق مىآورد كه همگان را به تحسين وا مىدارد .\r\nدوم - نامى مشترك در دو نقطهء مختلف و دور از هم ، يكى در عراق ، و ديگرى در شام مىآفريند تا شرحش در كتاب هاى جغرافيا چون كتاب المشترك حموى برود ، و محققين را دچار تحير و سر گردانى نمايد .\r\nسوم - با آوردن اشعار و حماسه هايى گنجينهء ادبيات عرب را گران بار مىفرمايد .\r\nچهارم - و بالاخره محصول همهء اين افسانه ها نشان دادن قهرمانى ها و رجزها و مردانگى ها در نگه داشتن پيمان هاى قبيله اى پهلوان افسانه اى و خيالى چون عاصم فرزند عمرو تميمى است كه درخششى ديگر مىيابد و براى ابد جزء مفاخر و مآثر قبيلهء مضر به طور عموم ، و به خصوص خاندان تميم در تاريخ امام المورخين محمد بن\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nجرير طبرى به ثبت مىرسد تا ديگر تاريخ نويسان را جاى هيچ گونه شك و ترديدى در صحت و درستى آنها باقى نماند .\r\n\r\nپايان همكارى عاصم و خالد\r\nطبرى در اين مورد از قول سيف روايت مىكند :\r\nپس از نبرد فراض ، وقتى كه خالد بن وليد تصميم گرفت تا پوشيده و دور از چشم ديگران به قصد اداى حج به مكه عزيمت كند ، دستور داد تا عاصم بن عمرو با سپاه اسلام به جانب حيره حركت نمايد .\r\nو نيز در خبر عزيمت خالد بن وليد به سوى شام ضمن حوادث سال سيزدهم از هجرت مىنويسد :\r\nمسلمانانى كه در شام با مشركين در پيكار بودند از ابو بكر خليفه استمداد كردند و ابو بكر نامه اى به خالد نوشت و به وى دستور داد تا براى كمك به قواى اسلام به جانب شام عزيمت نمايد . و براى اين منظور نيمى از سپاه موجود در عراق را بر مىگيرد ، و نيم ديگر را زير فرماندهى المثنى فرزند حارثه شيبانى در عراق باقى گذارد ، و در اين تقسيم بندى هيچ دلاورى را به همراهى خود بر نگزيند ، مگر اين كه همانند او را براى مثنى باقى گذارد .\r\nخالد بن وليد در اين تقسيم بندى اصحاب رسول خدا را انتخاب مىكند ، و بقيه را كه سابقهء درك صحبت پيغمبر را نداشته اند براى مثنى جا مىگذارد .\r\nمثنى زير بار چنين تقسيمى نرفت مگر اين كه تعداد ياران پيامبر را نصف كنند ، نيمى را خالد بر گيرد ، و نيمى ديگر نزد المثنى باقى بماند . خالد ناگزير شد تا اين پيشنهاد را قبول كند و در نتيجه قعقاع بن عمرو تميمى از اصحاب رسول خدا را خالد بن وليد در سهم خود برگزيده ، و عاصم بن عمرو تميمى برادر قعقاع كه از اصحاب رسول خدا بود جزء سهم مثنى قرار داد .\r\n\r\n","description":"","footnote":"","page_name":" 283 ","page_number":283},
  {"content":"\r\n\r\n\r\nسنجش روايات سيف با روايت ديگران\r\nاين بود خلاصهء ان چه در پايان هم كارى عاصم و خالد آورده بود ولى گفتار مورخين ديگر چنان كه در زير مىآيد ساختگى آن را روشن مىسازد .\r\nابن عساكر از ابن اسحق در اين باره روايت مىكند :\r\nدر آن موقع كه خالد بن وليد در حيره بود ، ابو بكر نامه اى به او نوشت و دستور داد كه با افراد دلير و كار آمد سپاه خود به يارى سپاهيان اسلام در شام بشتابد ، و بر بقيه افراد خود كه از كار افتادگاه و افراد ناتوان سپاه را تشكيل مىدهند ، مردى از خود آنها را فرماندهى دهد . اين عساكر متن نامهء ابو بكر را چنين آورده است :\r\nاما بعد از عراق بيرون شو ، و عراقيان را ، آنها كه در محل بودند و تو برايشان وارد شدى بر جاى گذار ، و سبك بار با ياران نيرومندمان ، آنان كه از يمامه با تو به عراق آمده اند ، و يا از حجاز آمده در راه به تو پيوسته اند ، حركت كن . . . .\r\n\r\nبررسى سند\r\nمحمد و مهلب و ظفر بن دهى راويان ساختگى سيف سند اين داستان مىباشند كه در داستان قعقاع مكرر به نامشان برخورد كرده ايم .\r\nو نيز طلحه سند اين حديث است كه نام طلحه در احاديث سيف بين دوراوى مشترك است كه يكى از آنها از راويان ساختگى او است و در اين جا ندانستيم مراد سيف كدام يك از اين دو مىباشد .\r\nو نيز مردى از قبيلهء بنى سعد را راوى معرفى مىكند كه ندانستيم نامش را سيف چه خيال كرده تا در باره اش تحقيق كنيم .\r\n\r\nسنجش سخن سيف با ديگران\r\nسيف مىگويد كه خليفه ابو بكر ، به خالد بن وليد دستور داد تا نيمى از افراد\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nسپاهى را براى عزيمت شام با خود برگزيند ، بدان سان كه هيچ گردى را انتخاب نكند مگر اين كه همانند او را براى المثنى بر جاى گذارد . خالد مىخواهد تا تمامى ياران پيغمبر خدا را براى خود انتخاب كند ، ولى مثنى زير بار نمىرود مگر اين كه نيمى از اصحاب رسول خدا را براى او بر جاى بگذارد .\r\nاما ديگران مىگويند كه خليفه ابو بكر به خالد بن وليد دستور داد تا افراد قوى و كار آمد سپاه را انتخاب كند ، و از كار افتادگان و بيكاره ها را واگذارد ، و تازه عدهء انتخابى خود را از آنهايى بر گزيند كه با او به عراق آمده اند . و اين موضوع با اوضاع و احوال شام و موقعيت نبرد در آن جا و جنگى كه با سپاه كار آزمودهء رومى در پيش داشتند كاملًا مناسبت دارد .\r\nشاند هدف سيف در آوردن چنان داستانى اين باشد كه به اين وسيله از سربازان ميهنش عراق تمجيدى به عمل آورده باشد ، چه نيمى از سپاهيان عراق را با اين افسانهء خود با سپاهيان اسلام به يارى قواى مسلمين به شام مىفرستد و پيروزى هم به دست مىآورند ، و دست آوردهاى ديگرى نيز داشته است . ( 3 )\r\n\r\nدست آورد اين داستان\r\nعلاوه بر همهء اهرافى كه سف در ساختن چنين داستانى در نظر داشته است ، در حديث خود با كمال وضوح تصريح و تأكيد مىكند كه دو قهرمان افسانه اى قعقاع و عاصم هر او درك صحبت رسول خدا را كرده اند ، و جزء اصحاب آن حضرت بوده اند . و بدين گونه صحابه هايى به نام عاصم و قعقاع برصحابيان پيامبر مىافزايد .\r\n\r\n","description":"","footnote":"","page_name":" 285 ","page_number":285},
  {"content":"\r\n\r\n\r\nعاصم در جنگ نمارق\r\nهذا و اكثر من هذا من نتائج خيال سيف الخصب\r\nاين داستان و داستان هاى فراوان ديگر همه زاييده خيال خلاق سيف است .\r\n( مؤلف )\r\n\r\nداستان نبرد نمارق\r\nطبرى داستان نبرد ( نمارق ) « 1 » را از سيف چنين آورده است :\r\n« مسلمانان با قواى ايرانيان در نمارق به سختى جنگيدند ، تا اين كه خداوند دشمن را شكست داد و دنبالهء فراريان دشمن به كسكر رسيد . »\r\nو در خبر سقاطيه كسكر مىنويسد :\r\nكسكر از املاك نرسى پسر دايى پادشاه ايران بود و زير نظر شخص او اداره مىشد ، از جمله محصولاتى كه در اين منطقه به عمل مىآمد خرماى منطقهء نرسيان بود كه سخت شهرت داشت و چنان ارزنده و كم ياب بود كه تنها در سفره سلطنتى به مصرف مىرسيد ، و شاه از آن ميل مىكرد ، و يا به هر كس كه نزد او مقام و احترامى داشت از آن\r\n\r\n\r\n","description":"","footnote":"\r\n( 1 ) . نمارق را معجم البلدان چنين معرفى كرده است : مكانى است نزديك به كوفه ، نمىدانم اين كلمه را با تفسيرش از خلال احاديث سيف گرفته است يا نه .\r\n","page_name":" 286 ","page_number":286},
  {"content":"\r\n\r\nخرما ارزانى مىفرمود . سپس مىگويد :\r\nابو عبيد به بخشى از سپاهيان خود دستور داد تا سپاهيان فرارى دشمن را تعقيب كنند و مناطق بين نمارق و بارق و درتا را از وجودشان پاك سازد . . . و سپس مىگويد و عاصم بن عمرو در اين مورد چنين سروده است :\r\n« به جان خودم سوگند كه جانم برايم بى مايه نيست كه اهل نمارق صبح گاهان بخوارى در افتادند . به دست كسانى كه به سوى پروردگارشان رنج سفر و مهاجرت را بر خود هموار كردند . آنها ، ايشان را در سر زمين درتا و بارق خوار و زبون ساختند . ما آنها را در راه بذارق ، ميان مرج مسلح و هوافى از پاى در افكنديم ! » « 1 » و نيز مىگويد : ابو عبيد با پارسيان در منطقهء سقاطيه كسكر به نبرد پرداخت و جنگى سخت و خونين در گرفت تا سر انجام دشمن شكست خورد و روى به گريز نهاد ، نرسى خود نيز بگريخت و املاك و اردوگاه و دارائى هاى او جزء غنايم جنگى به تصرف سپاهيان اسلام در آمد و اموال و خوردنى هاى فراوان به چنگ ايشان افتاد كه از آن جمله خرماى نرسيان بود كه بين اعراب و كشاورزان آن منطقه تقسيم گرديد . سپس ابو عبيد ، عاصم بن عمرو را مأموريت داد تا به مناطق و نواحى مسكون رود جور ، يا رود جوبر بتازد . عاصم در اين اردو كشى به نواحى مزبور مناطقى را خراب و ويران ساخت و عده اى را به اسارت گرفت .\r\nطبرى اين داستان را از قول سيف روايت كرده و در تاريخ خود آورده است و ابن اثير آن را به طور مختصر از طبرى گرفته و نقل نموده است .\r\n\r\nسفرهء رنگين پس از نبرد\r\nطبرى داستان زير را از قول سيف پس از نبرد چنين روايت مىكند :\r\nبزرگان ايرانى آن منطقه كه فرزند فرخ نيز در ميان آنها ديده مىشد ،\r\n\r\n\r\n","description":"","footnote":"\r\n( 1 ) . اين اشعار را ابن كثير در ج 7 ، ص 27 تاريخش آورده و نام سراينده آن را معلوم نكرده است . تنها نوشته : و يكى از مسلمانان چنين سروده است .\r\n","page_name":" 287 ","page_number":287},
  {"content":"\r\n\r\nهدايايى ترتيب داده انواع و اقسام خوراكى هاى ايرانى را به طور جداگانه هم براى ابو عبيد و هم براى عاصم بن عمرو و تهيه ديده به خدمت آنها بردند . ابو عبيد به گمان اين كه عاصم را چنين سفرهء رنگينى نيست ، او و تمام افرادش را به مهمانى خويش فرا خواند . عاصم در پاسخ دعوت ابو عبيد اشعار زير را سروده و فرموده است :\r\n« ابو عبيد ! اگر تو را كدو و سبزى ، و جوجه و مرغ هست ، نزد فرزند فرخ نيز بريانى و فلفل سبز ، و نان هاى نازك تا شده با سبزى و جوجه مرغ مىباشد . »\r\nو نيز عاصم بن عمرو سروده است :\r\n« صبوحى در بقايس به خاندان كسرى نوشانيديم كه از نوع شراب هاى دهات عراق نبود . شرابى كه به آنها نوشانيديم ، جوان مردان دلاورى بودند كه بر اسب هاى راهوار سوار بودند از نژاد اسب هاى قوم عاد ! »\r\n\r\nواژه هاى ساخته سيف در معجم البلدان\r\nاز آن جايى كه نام هاى اماكنى چون سقاطيه كسكر ، و نرسيان ، و مرج مسلح ، و هوافى در اين روايت آمده است . ياقوت حموى با اعتماد برسخنان سيف در معجم البلدان خود به شرح آنها پرداخته از جمله در ترجمهء سقاطيه مىنويسد :\r\nسقاطيه ناحيه اى است از كسكر در سرزمين واسط . كه ابو عبيد در آن جا با نرسى فرمانده سپاه پارسيان به نبرد پرداخت و ايشان را به سختى شكست داد : و در ترجمه نرسيان مىنويسد :\r\nنرسيان ناحيه اى است در عراق بين كوفه و واسط كه نامش در كتاب فتوح سيف بن عمر آمده است . و شايد نام آن نرسى يا چيز ديگرى باشد و خداى داناتر است و عاصم بن عمرو از آن جا چنين ياد كرده است :\r\nصبح گاهان كه در كسكر با حاميان نرسيان روبه رو گرديديم ، آنها را با شمشيرهاى سفيد و براق خود رانديم . به روزهاى نبرد ، اسب هاى تند رو و شترهاى جوان را با خود برديم ؛ و جنگ هميشه آبستن حوادث است . سرزمين نرسيان را پايمال\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nكرديم ، و خرماى نرسيان بر همهء ساكنان دباواصافر ارزانى و مباح گرديد ! »\r\nو در ترجمهء مسلح مىگويد :\r\nمرج مسلح در عراق واقع است ! كه نامش را عاصم بن عمرو در اشعارش در ايام فتوح عراق آورده است ، و مصيبتى را كه به ايرانيان از جانب مسلمين رسيده ، و تلفات سيگين و خسارات مالى و جانى فراوانى را كه متحمل شده اند در آن بيان داشته است ، آن جا كه مىگويد : به جان خودم سوگند كه جانم بى مايه نيست : و بقيه اشعارش او را تا به آخر مىآورد .\r\nو در ترجمهء هوافى مىگويد :\r\nهوافى مكانى است بين كوفه و بصره ! كه نامش در اشعار عاصم بن عمرو كه سوار كارى دلير در سپاهيان ابو عبيد ثقفى بود آمده است آن جا كه مىگويد :\r\n« آنان را ما بين مرج مسلح از پاى در آورديم . . . »\r\nحموى به شرح اين اماكن در كتاب معجم البلدان خود پرداخته است تنها به حكم اين كه به سخنان سيف اعتماد داشته ولى مصدر آنها را كه سيف است در آنها ذكر نكرده است .\r\n\r\nسنجش روايت سيف با روايت ديگران\r\nاين ها و جز اين ها ، همه محصول خيال پردازى ها و افسانه سازى هاى سيف است و حال آن كه حقيقت غير از اين ها است زيرا ديگران بر خلاف او گفته اند مانند :\r\nبلاذرى كه در مورد فتوح ابو عبيد در عراق مىنويسد :\r\nگروهى از سپاهيان پارس در منطقه درتى اجتماع كرده بودند . ابو عبيد با سپاهيان خود به آن جا حمله برد و ايرانيان را شكستى سخت داد تا به كسكر رسيد . و از آن جا به جالينوس كه در باروسيما بود عزيمت كرد . اندرزگر مرزبان آن منطقه با ابو عبيد از در صلح در آمد و حاضر شد كه براى هر يك از افراد اهالى محل چهار درهم جزيه پرداخت نمايد و ابو عبيد اين پيشنهاد صلح را پذيرفت . پس از آن ابو عبيد\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nمثنى را به زند رود مأمور ساخت . مثنى در آن جا با سپاهيان پارس به جنگ پرداخت و بر آنها پيروز شد و عده اى را به اسارت گرفت . و نيز عروة بن زد خيل طائى را به زوابى گسيل داشت ، كه عروه با دهقان زوابى ، بر مبناى مصالحهء اهالى باروسيما صلح كرد . . . اين است آن چه در مورد فتوح ابو عبيد و مثنى قبل از نبرد جسر گفته اند .\r\n\r\nنتيجه سنجش و دست آورد اين داستان\r\nآن چه را كه در اين داستان ديديم ، از مالكيت نرسى دايى زاده پادشاه بر سرزمين كسكر و موضوع نرسيان و خرماى مشهور آن كه اختصاص به شاه داشته و يا شخص مورد محبت وعنايت او ، موقعيت و نبردهاى سخت و خونين سقاطيه كسكر و هوافى و مرج مسلح ، عاصم و نبردها و قهرمانى ها و حماسه هايش ، سفرهء رنگين فرزند فروخ و انواع و اقسام خوراكى هاى ايرانى و نوشيدنى هاى آن و قتل و غارت و اسارت مردم جوبر وسيلهء عاصم قهرمان نام آور تميم و غيره همه و همه مطالبى است كه فقط در روايت هاى افسانه اى سيف بن عمر تميمى اين دروغ ساز قصه پرداز قرن دوم هجرى به چشم مىخورد . و هم او است كه اين افسانه ها و اين نام هاى عجيب و غريب را خلق و آفريده و به دست تاريخ نويسانى بنام چون طبرى سپرده است . ( 4 )\r\n\r\nنبرد پل\r\nسيف پس از پايان نبرد نمارق داستان ديگرى نقل مىكند كه طبرى آن را در تاريخ خود از سيف چنين آورده است كه :\r\n( در اين نبرد ، كه نبرد پل ابو عبيد ناميده شده است مسلمانان متحمل تلفات سنگينى گرديدند ، و ابو عبيد نيز در اين جنگ با ايرانيان كشته شد . كيفيت عبور سپاهيان اسلام را از دجله چنين روايت كرده است : )\r\nعاصم بن عمرو در معيت مثنى و افراد پياده اش ، آنان كه دست اند كار كشيدن پل بر روى دجله بودند مورد حمايت و پشتيبانى خود قرار داده تا بر روى دجله پل\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nبستند و سربازان از روى آن عبور كردند :\r\nخليفة بن خياط هين روايت را با حذف سندش در كتاب خود ثبت كرده است .\r\nاما دينورى روايت مىكند :\r\nمثن به عروة بن زيد خيل طائى قحطانى يمانى را دستور داد تا در كنار پل قرار بگيرد ، و بين افراد سپاهى اسلام و ايرانيان حائل شود ، آن گاه دستور داد تا سپاهيان از پل عبور كنند ، و خود در دنبالهء لشكر قرار گرفت و آنان را حمايت كرد تا تمام افراد سپاهى از پل عبور نمودند .\r\nطبرى در خبر اليس صغرى از قول سيف روايت مىكند :\r\nمثنى ، عاصم بن عمرو را در ميان سپاه به جانشينى خود برگزيد ، و خود با دسته اى از سواران بر سر راه دشمن كمين مىگرفت و به ايشان حمله مىنمود و باعث تضعيف روحيه ايرانيان و از هم گسيختگى نظم سپاه دشمن مىگردد .\r\nو نيز در مورد نبرد ( بويب ) مىگويد :\r\nمثنى عاصم بن عمرو را به فرماندهى گروهى پيش تازان سپاه اسلام تعيين كرد و پس از نبرد او را رخصت داد تا بر ايرانيان بتازد ، عاصم در اين حملات ناگهانى و يورش هاى مكرر خود بر سپاه پارس تا ساباط نزديكى هاى مدائن پيشرفت .\r\n\r\nسنجش روايت سيف با ديگران\r\nآن چه از نبرد پل تا اين جا آورديم ، مطالبى است كه سيف روايت كرده است . در صورتى كه ديگران چون بلاذرى كه نبرد پل را به طور مفصل در كتاب فتوح البلدان خود شرح داده ، و دينورى در كتاب اخبار الطوال به طور كامل آن را ثبت نموده ولى در هيچ يك از آنها نامى از قهرمان افسانه اى سيف ، عاصم بن عمرو تميمى نرفته است .\r\n\r\nبررسى سند داستان پل\r\nسيف سند روايت خود را در مورد شركت عاصم بن عمرو به همراهى ابو عبيد و مثنى ، محمد ، و طلحه ، و زياد ، و نضر معرفى مىكند كه پيش از اين گفتيم كه آنها وجود\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nخارجى نداشته اند و از مخلوقات تخيلات سيف مىباشند .\r\nو نيز در اين روايت حمزة بن على فرزند محفز ، از مردى از قبيلهء بكر بن وائل راوى اين داستان سيف است ، كه ما نامى از اين راوى در كتب تاريخ و انساب نديديم مگر در دو حديث كه آن هم هز سيف بن عمر در تاريخ طبرى آمده است . روى اين اصل ما حمزه را نيز جزء ساير راويان ساختگى سيف به حساب آورديم .\r\nاما هم چنان كه سيف گفته است ، اين حمزه خود از قول مردى از قبيلهء بكر بن وائل داستان پل را روايت كرده است . مىتوانيد حدس بزنيد كه سيف اين نابغهء دروغ پرداز نام آن مرد ديگرى را در مخيله خود چه گذاشته است ؟ !\r\n\r\nنتيجهء سنجش و دست آورد داستان\r\nدر حقيقت مثنى ، عروة بن زياد خيل قحطانى يمانى را مأموريت داده است سپاهيان اسلام را در پناه خود بگيرند تا آنها از پل عبور كنند .\r\nاين فداكارى و رشادت فردى يمانى قحطانى كه از ديدگان تعصب قبيله اى دشمن سر سخت سيف است بر او گران مىنمايد ، و او را بر آن مىدارد تا اين شهامت و فداكارى را از خاندان قحطانى يمانى سلب كرده به جاى آن فردى از قبيلهء مضر بنشاند . براى اين پست و سمت چه كسى شايسته تر از قهرمان افسانه اى او عاصم بن عمرو تميمى مىتوان يافت ؟ روى همين اصل سيف بن عمر يك حقيقت مسلم تاريخى را تحريف مىكند ، و نشان افتخار حمايت از سپاهيان اسلام را به هنگام عبور از پل از سينه عروة قحطانى يمانى مىكند و بر سينهء قهرمان مضريش عاصم نصب مىنمايد و به اين ترتيب حمايت سربازان اسلام را به هنگام عبور از پل در مقابل سپاه ايران را به عهدهء عاصم بن عمرو تميمى مىگذارد . و به اين تحريف تنها بسنده نكرده براى قهرمان خياليش عاصم پس از آن واقعه دور و دورهاى ديگرى نيز به هم مىبافد چون جانشين مثنى فرمانده كل قوا ، و يا تاخت و تازهاى او در سمت فرمانده گروه پيش تازان در مناطق زير نفوذ ذشمن تا ساباط نزديكى هاى مدائن .\r\n\r\n","description":"","footnote":"","page_name":" 292 ","page_number":292},
  {"content":"\r\n\r\n\r\nعاصم در جنگ قادسيه\r\nوالله معكم ان صبرتم و صدقتموهم الضرب و الطعن\r\nاگر شكيبا باشيد و نيكو بجنگيد خدا با شما است .\r\n( عاصم افسانه اى )\r\n\r\nروز گاوان ، گاوان سخن مىگويند\r\nطبرى ضمن حوادث سال چهاردهم هجرى در مقدمه جنگ قادسيه از قول سيف روايت مىكند :\r\nآن گاه كه سعد بن ابى وقاص فرمانده كل قواى مسلمين در نبرد با ايرانيان ، پست ها و سمت ها را در ميان سران سپاه خود قسمت مىكرد ، و به هر يك در خور لياقت و استعدادش سمتى مىداد ، عاصم بن عمرو تميمى را به فرماندهى ساقهء سپاه اسلام برگزيد .\r\nزمانى كه سعد در قادسيه فرود آمد ، عاصم را به قسمت هاى جنوبى فرات مأوريت داد و عاصم تا ميسان پيش رفت .\r\nعاصم كه در مقام تهيه گوشت براى سپاه به دنبال گاو و گوسفند مىگرديد در ميسان نيز در اين مورد تعقيب خود را دنبال كرد و هر قدر كه بيشتر جست كمتر يافت زيرا اهالى اغنام و احشام خود را از ترس دستبرد مهاجمين عرب در آغل ها و بيشه ها پنهان كرده بودند . عاقبت عاصم در اين پرس و جو به مردى برخورد و از او سراغ گاو و گوسفند را گرفت . آن مرد كه تصادفاً خود شبان بود و گلهء خود را در بيشهء مجاور\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nپنهان كرده بود ، به دروغ سوگندهاى غلاظ و شداد خورد كه به هيچ روى از گاو و گوسفندى اطلاع ندارد ! تا آن مرد چنين سوگندى براى عاصم خورد ناگهان از ميان بيشه يكى از گاوهاى آن مرد خروشيد و گفت : ( به خدا قسم كه اين مرد دروغ مىگويد ما اين جا هستيم ! ! ) عاصم به ميان بيشه رفت و گله را پيش انداخت و با خود به اردوگاه برد . سعد وقاص آنها را بين قسمت هاى مختلف سپاه خود قسمت كرد و لشكر از نظر خوراك گوشت چند روزى به فراخى افتاد :\r\nداستان سخن گفتن گاو با عاصم بن عمرو ، در زمان حكومت حجاج بن يوسف ثقفى در كوفه ، به گوش حجاج رسيد . بفرمود تا آنهايى كه خود شاهد آن داستان و سخن گفتن گاو بودند به خدمتش حاضر شوند و داستان را به امير باز گويند . چون شهود قضيه به خدمت آمدند حجاج در اين باره با آنان بدين گونه مصاحبه و پرسش نمود :\r\n- موضوع سخن گفتن گاو چيست ؟\r\n- ما به گوش خودمان سخن گفتن گاو را شنيديم ، و گاو را به چشم ديديم ، و بالاخره ما بوديم كه گاو ها را پيش انداختيم و به اردوگاه برديم .\r\n- دروغ مىگوييد !\r\n- نه دروغ نمىگوييم ولى ، موضوع آن قدر عجيب و بزرگ است كه اگر تو به جاى ما بودى و ماجرا را به چشم خود مىديدى و آن را براى ما تعريف مىكردى ، ما دو را تكذيب مىكرديم و باور نمىداشتيم . حجاج گفت :\r\n- راست مىگوييد ، همين طور است . . . به من بگوييد كه مردم در اين باره چه مىگفتند ؟ جواب دادند :\r\n- مردم سخن گفتن گاوها را آيتى نويد بخش از آيات الهى براى فتح و پيروزى مىدانستند كه مؤيد خشنودى خداى بزرگ از ما ، و پيروزى ما بر دشمن مىباشد . حجاج گفت :\r\n- به خداى سوگند كه چنين چيزى غير ممكن است مگر اين كه همهء افراد آن سپاه اشخاصى وارسته و پرهيزكار بوده اند . گفتند :\r\n\r\n","description":"","footnote":"","page_name":" 294 ","page_number":294},
  {"content":"\r\n\r\n- آرى ، ما كه از دل آنها خبر نداشتيم ، اما چيزى كه ما ديدى ايم اين است كه تا به حال هرگز نديده ايم مردمى چون ايشان تا به اين حد از دنيا روى گردان بوده آن را دشمن داشته باشند ! !\r\nسپس سيف در دنبالهء اين داستان مىگويد : اين روز چنان بى سابقه و قابل توجه بود كه آن را ( روزگاوان ) نام نهادند ! !\r\n\r\nسنجش روايت سيف با ديگران\r\nاين داستان را با همهء شرح و تفصيلش امام المورخين فرزند جرير طبرى از قول سيف بن عمر تميمى روايت مىكند ، و ابن اثير نيز آن را از كتاب طبرى در تاريخ خود نقل مىنمايد .\r\nاما ديگران . بلاذرى و دينورى مىنويسند :\r\n. . . و چون سپاهيان اسلام براى چارپايان به علوفه ، و براى خود به غذا نيازمند مىشدند ، سوارانى چند از آنها بيرون مىشدند ، و در قسمت هاى پايين فرات دست به چپاول و غارت مىزدند و . . . . بلاذرى در دنبالهء اين حديث مىنويسد : عمر نيز از مدينه گاو و گوسفند براى آنها مىفرستاد .\r\n\r\nبررسى سند\r\nسيف در داستان روز گاوها ، عبد الله بن مسلم عكلى ، و كرب بن ابى كرب عكلى را راوى معرفى مىكند ، كه ما از آن دو تن نامى جز در احاديث سيف ، در هيچ مصدر ديگرى كه راويان را معرفى مىكند نيافتيم .\r\n\r\nعاصم در مقابل كسرى\r\nطبرى از سيف بن عمر تميمى روايت مىكند :\r\nخليفه عمر بن خطاب ، به سعد وقاص دستور داد مردانى سخنور و زبان آور و\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nصاحب رأى را به خدمت كسرى گسيل دارد تا او را به اسلام فراخوانند . سعد گروهى را براى اين مهم نامزد كرد كه بينشان عاصم بن عمرو بود . اين گروه به خدمت كسرى رسيدند و با وى سخن گفتند و كسرى سخت به خشم آمد و دستور داد تا مقدارى خاك آورند و بر دوش بزرگ و رهبر اين فرستادگان بار كنند پس از آنان پرسيد كه رييس و بزرگ ايشان كدام است . آنان در برابر مسئول كسرى سكوت اختيار كردند كه عاصم بن عمرو به دروغ گفت : من . من بر اين جماعت رياست دارم خاك را بار من كن !\r\nكسرى از آنان پرسيد : آيا همين طور است كه او مىگويد ؟ آنها گفتند : آرى . پس عاصم بار خاك را بر گردن نهاد و از بارگاه و ايوان كسرى پاى بيرون نهاد و خود را به اسبش رسانيد و آن خاك را بر پشت آن حيوان نهاد و با شتاب و پيش از ساير همراهان خود را به اردوگاه و به خدمت سعد رسانيد و او را به پيروزى بر دشمن مژده داد و گفت : قسم به خدا كه بى شك خداوند كليد كشورشان را به ما ارزانى فرمود : چون اين عمل و سخن عاصم به رستم فرمانده مل قواى پارسيان گزارش داده شده رستم آن را به فال بد گرفت .\r\nدر آن جا كه يعقوبى سخن سيف را حقيقت پنداشته و به آن اعتماد نموده ، همين داستان را در تاريخ خود نقل كرده است .\r\nاما بلاذرى در اين باره مىنويسد :\r\nعمر طى نامه اى به سعد وقاص دستور داد تا جمعى را به مدائن و خدمت كسرى مأمور سازد تا او را به اسلام فرا خوانند . سعد در اجراى دستور خليفه عمرو فرزند معدى كرب ، و اشعث فرزند قيس كندى را كه هر دو قحطانى يمانى بودند به همراه گروهى به مدائن گسيل داشت . اين گروه چون از كنار سپاهيان پارس عبور مىكردند ، نگهبانان ايشان را به خدمت رستم فرمانده كل قواى پارسيان هدايت كردند . رستم از ايشان پرسيد : عازم كجا بوديد و چه در سر داشتيد ؟ آنها جواب دادند به مدائن و نزد كسرى مىرفتيم . . . بلاذرى مىنويسد : بين آنها و رستم سخنان بسيارى رد و بدل شد . تا آن جا كه گفتند : پيامبر خدا به ما نويد داده است كه ما سرزمين شما را به تصرف خود\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nدر خواهيم آورد .\r\nرستم چون اين سخن از آنان بشنيد دستور داد تا زنبيلى خاك آوردند و سپس به ايشان گفت : اى خاك كشور ماست ، از آن شما باد ، اين را برگيريد . با اين سخن رستم ، بلافاصله عمرو بى معدى كرب برخاست رداى خود را بگسترد و از آن خاك برداشت و در آن خالى كرد ، آن گاه رواى خود را با آن خاك جمع همود و بر دوش گرفت و روى به راه نهاد . يارانش از او پرسيدند : چه چيز تو را بر آن داشت تا چنين كردى ؟ ! جواب داد : با اين كارى كه رستم كرد به دلم گذشت كه سرزمين ايشان را متصرف خواهيم شد و بر آنها پيروزى خواهيم يافت .\r\n\r\nبررسى سند\r\nدر سند اين داستان نام دو راوى چنين آمده است : ( عن بنت كيسان الضبية عن بعض سبايا القادسيه ممن حسن اسلامه ) « 1 » يعنى از دختر كيسان ضبيى از يك تن اسير ايرانى در قادسيه كه سپس نيكو اسلام آورد .\r\nحال مىبايست از سيف پرسيد : نام دختر كيسان چه بوده ؟ و خود كيسان كه بوده ؟ و نام يك تن اسير ايرانى را در خيال خود چه تصور كرده تا بتوان در كتاب هاى راوى شناسى بررسى حال ايشان نمود .\r\n\r\nنتيجهء سنجش و دست آورد اين داستان\r\nسعد وقاص عمرو فرزند معدى كرب و اشعث فرزند قيس كندى را كه هر دو قحطانى يمانى بوده اند به همراهى جمعى به رسالت نزد كسرى مىفرستد كه آنها در مسير خود با رستم فرخ زاد فرمانده كل قواى پارسيان رو به رو مىشوند ، و بين ايشان و رستم سخنانى رد و بدل مىشود كه منجر به حمل زنبيلى از خاك ايران وسيلهء عمرو مىگردد . سيف روى تعصب قبيله اى نمىپسندد كه چنين رسالتى را افراد قحطانى\r\n\r\n\r\n","description":"","footnote":"\r\n( 1 ) . تاريخ طبرى چاپ اروپا ، ج 1 ، ص 2238 - 2245 .\r\n","page_name":" 297 ","page_number":297},
  {"content":"\r\n\r\nيمانى كه آنها را با ديدهء عداوت و دشمنى مىنگرد به انجام رسانيده باشند پس به چاره جويى برميخيزد و چون گذشته به تحريف حقايق مىپردازد به اين ترتيب كه عاصم قهرمان افسانه اى خود را از قبيلهء مضر به جاى آن دو مرد يمانى جا زده او را به همراه هيئت اعزامى در ايوان و بارگاه و در مقابل كسرى مىنشاند و مدعى مىشود كه بين ايشان پيروزى بر دشمن وسيلهء عاصم بن عمرو تميمى شده است .\r\nسيف به حكم تعصب قبيله اى يك حقيقت مسلم تاريخى را تحريف مىكند بر مأموريت و جرأت و جسارت افراد يمانى قحطانى چون عمرو بن معدى كرب خط بطلان مىكشد و به جاى او عاصم قهرمان افسانه اى خود را از قبيلهء مضر قرار مىدهد . و مجلس رستم فرخ زاد فرمانده كل قواى پارسيان را به بارگاه و ايوان كسرى و دستور او تبديل مىنمايد و با چنين افسانه اى كه مىسازد محققين را دچار تحير و سرگردانى مىكند .\r\n* * * \r\nسخن رانى عاصم\r\nطبرى در آغاز جنگ قادسيه از سيف چنين نقل مىكند :\r\nسعد وقاص فرمانده كل قوا ، گروهى از سپاهيان خود را مأموريت داد تا به نقاط مسكونى نهرين تاخت و تاز آورند . آن گروه فرمان بردند و در حملات و غافلگيرى هاى خود از اردوگاه سخت به دور افتادند . در چنين موقعيتى با هنگى از سواران و سپاهيان پارسى رو به رو گرديدند و نابودى ايشان حتمى مىنمود . چون اين خبر به سعد رسيد ، بلافاصله عاصم بن عمرو را به يارى ايشان فرستاد . پارسيان تا عاصم را ديدند همگى روى به فرار نهادند ! ! . . . عاصم در آن روز چون به سپاهيان اسلام رسيد براى ايشان چنين سخن رانى كرد :\r\n« خداوند اين سرزمين و ساكنان آن را به شما ارزانى داشته ، و اكنون مدت سه سال است كه شما بر آنان دست يافته ايد ، بدون اين كه آنها بتوانند به شما آسيبى برسانند و شما بر آنان آقايى و برترى يافته ايد .\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nاگر شكيبا باشيد و درست بجنگيد و نيكو شمشير بزنيد و خوب نيزه بيفكنيد و خدا با شماست و در آن صورت اموال و زنان و فرزندان و سرزمين ايشان از آن شما خواهد بود .\r\nولى خداى ناكرده هرگاه كوتاهى كنيد و سستى نماييد ، دشمن بر شما چيره مىشود ، و از ترس اين كه مبادا شما بار ديگر باز گرديد و بنيان هستيشان را از بيخ و بن بر كنيد ، به جان مىكوشند و يك تن را از شما زنده نخواهند گذاشت .\r\nبنا بر اين خدا را فرا چشم داريد ، و افتخارات گذشته را به خاطر آوريد ، و عنايات خدا را بر خود به ياد آريد . و مجالى براى نابودى و شكست خود به دشمن ندهيد ، مگر نمىبينيد اين زمين را كه تهى و خالى از آب و گياه و آبادى و آبادانى است نه نهان گاهى دارد و نه پناه گاهى تا اگر شكست خورديد و متوارى شديد ، شما را در دامان امن و امان خود نگه دارد ؟ پس از هم اكنون كوشش خود را در راه آخرت و سراى ديگر به كار بريد . »\r\n\r\nيك سخن رانى ديگر\r\nو نيز طبرى از قول سيف روايت مىكند :\r\nسعد وقاص براى رويارويى با دشمن عده اى از مردان دانا و شجاع سپاه خود را كه عاصم بن عمرو نيز جزء آنان بود برگزيده و به ايشان چنين گفت :\r\nاى گروه عرب ! شما از جمله سرشناسان و مهتران قوم هستيد كه براى مواجههء با سرشناسان و مهتران پارسى انتخاب شده ايد . شما در سر هواى بهشت داريد ، در صورتى كه آنان هواى دنيا و زيبايى هاى آن را آرزو مىكنند . با توجه به اين مطلب ، مبادا وضع طورى باشد كه آنها در كار دنياى خويش بسى علاقمندتر از شما در كار سراى ديگرتان باشند ! كه در اين صورت دنياى آنان بسى زيباتر و آبادتد از آخرت شما خواهد بود .\r\nبنا بر اين امروز كارى نكنيد كه مايهء ننگ فرداى عرب گرديد !\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nو چون جنگ آغاز گرديد ، عاصم بن عمرو در حالى كه چنين حماسه سرايى مىكرد به ميدان تاخت :\r\n« يار سپيد من كه گردنش به زردى زر مىماند و همانند نقره اى است كه روكش طلا داشته باشد مىداند كه من مردى هستم كه تنها دشنامى عيب من باشد . اى دشمن من اين را بدان كه ملامت شنيدن مرا بر تو مىانگيزد ! »\r\nآن گاه به مردى از پارسيان حمله برد و آن مرد بگريخت ، عاصم به تعقيبش پرداخت ، تا آن كه آن مرد خود را در ميان سپاهيان خود انداخت و از نظر عاصم پنهان گرديد . عاصم در اين تعقيب ، به درياى سپاه دشمن فرو رفت و هم چنان پيش تاخت كه به سوار ديگرى برخورد كه قاطرى را به دنبال خود مىكشيد . سوار چون چشمش بر عاصم افتاد ، مهار استر را رها كرد و خود را درميان افراد سپاه و ياران خويش پنهان ساخت و آنان نيز وى را به حمايت گرفتند . عاصم استر را با بارى كه بر پشت داشت جلو انداخت و به سپاه خويش باز گشت ! بارى كه آن استر بر پشت داشت تشريفات سفره فرمانده كل قوا را كه از حلوا و عسل و انگشت پيچ و غيره شامل مىشد تشكيل مىداد . معلوم شد كه آن سوار ، خوان سالار فرمانده كل قوا بوده است .\r\nعاصم آنها را به خدمت صعد وقاص برد و خود به جايگاه خويش باز گشت . سعد چون در آنها نگريست بفرمود تا همهء آن شيرينى ها را در ميان افاد عاصم تقسيم كردند و به آنها چنين پيغام فرستاد : امير اين ها را به شما ارزانى داشته است ، گوارايتان باد .\r\n\r\nروز ارماث\r\nبنا به روايت سيف : پس از سخن رانى عاصم نبرد قادسيه شروع شد و اين نبرد سه روز به درازا كشيد ، و هر روزى به نام مخصوص نام گذارى گرديد كه نخستين روز آن روز ( ارماث ) مىباشد . « 1 »\r\n\r\n\r\n","description":"","footnote":"\r\n( 1 ) . در شرح حال قعقاع نيز اشاره اى به اين روز شد .\r\n","page_name":" 300 ","page_number":300},
  {"content":"\r\n\r\nطبرى از قول سيف دربارهء نبرد روز ارماث چنين روايت مىكند :\r\nدر اين روز پارسيان با تمام قوا به سپاه اسلام حمله مىكردند و تنور جنگ در قلب قبيلهء اسد زبانه مىكشيد . به خصوص اين كه شيرازهء سواره نظام مسلمين به علت حملات بى امان پيلان جنگى پارسيان به كلى از هم پاشيده شده بود . سعد وقاص چون چنين ديد ، به عاصم بن عمرو پيغام فرستاد كه شما گروه تميميان به همه اسب هاى چابك و شترهاى ورزيده و كار آمد كه داريد آيا نمىتوانيد پيلان جنگى دشمن را چاره اى بيابيد ؟ قبيلهء تميم و در پيشاپيش همهء آنها عاصم بن عمرو مرد مبارز و شجاع و نام آور آن قبيله تقاضاى سعد را پاسخ مساعد دادند و گفتند : آرى به خدا قسم مىتوانيم و به انجام اين مهم برخاستند . پس . . . .\r\nعاصم از ميان تميميان گروهى زبده و ورزيده در تير اندازى و نيزه افكنى برگزيد و تاكتيك نبرد با پيلان را براى آنها چنين تشريح كرد :\r\nتير اندازان ، به حمايت از نيزه داران قبيله مىپردازند ، و پيل بانان و پيل سواران را تير باران مىكنند . و نيزه داران از پشت به پيلان جنگى مىپردازند و با بريدن تنگ پيلان ، هودج هايى را كه بر پشت آنها نصب شده است و واژگون مىسازند ، عاصم نيز خود حمايت و رهبرى هر دو دسته را به عهده خواهد داشت :\r\nتنور جنگ هم چنان در كانون قبيلهء اسد زبانه مىكشيد ، و ميمنه از ميسره تميز داده نمىشد . افراد عاصم براى نبردى سخت روى به جانب پيلان جنگى دشمن نهادند و پيكارى خونين را آغاز كردند ، به دم هاى پيلان ، و منگوله هاى آويخته از روپوش صندوق هاى آنها مىآويختند و فرو مىكشيدند ، و با سرعت تنگ هاى آنها را مىبريدند ، و با ضرباتى كه با نيزه بر پيكر آنها فرود مىآوردند ، خروش پيلان را در آوردند ، از طرفى تير اندازان نيز كمان داران و نيزه اندازان ، و پيل بانان را هدف تيرهاى جان كاه خود قرار دادند .\r\nدر آن روز ، ( روز ارماث ) پيلى جنگى از دشمن باقى نماند كه بر پشت آن پيل سوار و يا بالا پوش و هودجى باقى مانده باشد . و بر اثر تيراندازى كمان داران\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nورزيدهء قبيلهء تميم همهء پيل بانان و پيل سواران دشمن نيز از پاى در آمدند و شكستى فاحش در جبههء پيلان جنگى خصم پديد آمد !\r\nدر همان موقع كه پيلان جنگى دشمن خلع سلاح شدند ، آتش جنگ در قبيلهء اسد نيز اندكى فرو نشست و سواران از آن گرم گاه نبرد باز مىگشتند . عاصم در آن روز پشت و پناه لشكر اسلام بود .\r\nاين روز را كه نخستين روز جنگ از نبردهاى قادسيه است ارماث ناميده اند .\r\nسيف در دنبالهء همين داستان مىگويد :\r\nچون سلمى همسر سعد وقاص - كه پيش از او همسر مثنى بود - حملهء جنگ آوران پارسى و كر و فر آنان را در قبيلهء اسد مشاهده كرد بانگ برداشت : اى مثنى كجايى ! در اين سواران مثنى وجود ندارد كه اين چنين تار و مار مىشوند ، اگر مثنى در ميان ايشان بود دشمن را به خاك و خون مىكشيد !\r\nسعد كه بيمار در بستر افتاده بود ، از سخنان همسرش به هم بر آمد و سيلى محكمى به گوش سلمى نواخت و با تشدد گفت : مثنى كجا و اين سوار كاران دلير كه مردانه ميدان نبرد را اداره مىكنند : منظور سعد قبيلهء اسد ، و شخص عاصم بن عمرو و افراد قبيلهء تميم بود .\r\nاين ها همه مطالبى بود كه در تعريف روز ارماث و وقايع آن طبرى از قول سيف بن عمر تميمى روايت كرده است .\r\nحموى در ترجمه اى كه بر واژهء ارماث نوشته چنين مىگويد :\r\nگويا ارماث جمع كلمهء رمث باشد كه نام گياهى بيابانى است ! به هر حال ارماث ، نخستين روز از روزهاى نبرد قادسيه است كه عاصم بن عمرو از آن چنين ياد كرده است :\r\n« ما به روز ارماث از گروه خود حمايت كرديم ، و گروهى در كار نيك بر گروه ديگر پيشى گرفت . »\r\nاين خلاصه اى بود از آن چه سيف دربارهء نبرد روز ( ارماث ) و دليرى عاصم در آن روز آورده . و دومين روز را روز اغواث نام نهادند .\r\n\r\n","description":"","footnote":"","page_name":" 302 ","page_number":302},
  {"content":"\r\n\r\n\r\nروز ( اغواث )\r\nدربارهء روز ( اغواث ) طبرى ضمن وقايع دومين روز جنگ ، از قول سيف چنين نقل مىكند :\r\nفرستاده اى در اين روز از جانب خليفه عمر بن خطاب به چهار قبضه شمشير و چهار رأس اسب به خدمت سعد وقاص فرمانده كل قواى اسلام در نبرد قادسيه رسيد ، كه آنها را به عنوان جايزه بين رزمنده ترين افراد سپاهى ، و جنگ آور ترين آنها تقسيم كند . سعد سه قبضه از شمشيرها را بين دلاوران قبيلهء اسد تقسيم كرد ، و چهارمى را به عاصم بن عمرو تميمى اهداء نمود . و سه رآس از اسب ها را بين پهلوانان قبيلهء تميم تقسيم فرمود كه يكى از آنها به قعقاع بن عمرو قهرمان شكست ناپذير رسيد ، و چهارمى را به يكى از رزمندگان قبيلهء اسد داد . و به اين ترتيب هداياى عمر فقط ، بين سران دو قبيلهء اسد و تميم توزيع گرديده است .\r\n\r\nروز عماس\r\nسومين روز نبرد قادسيه روز ( عماس ) است .\r\nطبرى نبرد روز عماس را از قول سيف چنين روايت مىكند :\r\nقعقاع شام گاه روز اغواث پنهانى و دور از چشم افراد سپاهى دوست و دشمن ، افراد خود را به همان جايى كه صبح روز اغواث نگه داشته بود تا در دستجات ده تايى به ميدان آيند هدايت كرد و اين بار به آنان دستور داد تا صبح گاهان در دستجات صدتايى به ميدان برد وارد شوند تا هم نيروى سپاه اسلان به رسيدن قواى كمكى فزونى گيرد ، و هم اميد آنها به فتح و پيروزى بر دشمن دو چندان گردد . عاصم برادر قعقاع نيز با سواران خود چنين كرد و با تدبير جنگى اين دو برادر تميمى سربازان اسلام قوى دل گرديدند .\r\nسيف مىگويد : در روز عماس پيلان جنگى دشمن بار ديگر موجب در هم\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nريختگى صفوف منظم سپاهيان اسلام گرديدند ، و مانند روز ارماث شيرازهء لشكر را از هم گسيختند . سعد چون حملات بى وقفهء پيلان جنگى را ديد ، به دو برادر شكست ناپذير تميم ، قعقاع و عاصم فرزندان عمرو پيام فرستاد و از آن دو خواست تا شر پيلان را با كشتن پيل سفيد ، پيش تاز و سر دستهء پيلان از سر سپاهيان و صفوف لشكر كوتاه گردانند . چه بقيهء پيلان در متابعت آن فيل سفيد بودند .\r\nقعقاع و عاصم براى مبارزه با پيلان جنگى دشمن خود را آماده كردند و دو نيزه تو پر و محكم و نرم برداشتند و در ميان سواره ها و پياده ها به پيشروى به سوى پيل سفيد پرداختند ، و به افراد خود نيز دستور دادند تا آن را دوره كنند و از هر طرف به او حمله نمايند و او را پريشان سازند و چون خود كاملًا به آن فيل نزديك گرديدند ، به يك باره حمله بردند و با هم نيزه هاى خود را در چشم هاى فيل سفيد فرو كردند . فيل كه از درد به خود مىپيچيد سوار خود را بر زمين افكند و به شدت سر خود را تكان داد و خرطومش را بياويخت و به پهلو در آمد كه قعقاع با يك ضربت شمشير خرطومش را قطع كرد .\r\nسيف از براى عاصم بن عمرو در نبرد ليلة الهرير ، همچنين پيش از آن نبرد ، و بعد از آن از قهرمانى ها و مردانگى ها ، و جسارت ها و شجاعت ها داستان ها زده و در پايان همهء آنها مىگويد :\r\nپس از آنكه قواى دشمن در هم شكست و به پيروزى مسلمين انجاميد و ايرانيان روى به گريز نهادند ، عده اى از سران و رزمندگان پارسى ننگ فرار از دشمن را بر خود هموار نتوانستند كرد ، و تن به چنين ذلت و خوارى در ندادند و بر جاى باقى ماندند . همانند آنها نيز از رزمندگان و جنگ آوران بنام عرب در برابر آنان قرار گرفتند و جنگ تن به تن از نو آغاز گرديد . از جملهء اين دلاوران دو برادر تميمى قعقاع و عاصم بودند . عاصم هماورد خود را در اين نبرد كه زادبهش و يكى از رزمندگان بنام ايران بود از پاى در آورد ( 6 ) ، و قعقاع نيز هماورد خود را به خاك و خون كشيد .\r\n\r\n","description":"","footnote":"","page_name":" 304 ","page_number":304},
  {"content":"\r\n\r\n\r\nانتشار اين داستان در كتاب هاى تاريخ اسلام\r\nآن چه تا اين جا بيان شد مطالبى بود از جملهء سخنان سيف دربارهء عاصم بن عمرو تميمى صحابى پيغمبر خدا و قهرمان شكست ناپذير و سوار كار دلير و شجاع عرب ، برادر قعقاع صحابى بزرگوار و سياستمدار نامى و ابر مرد ميدان هاى نبرد ، دو برادر افسانه اى و مخلوق تخيلات سيف بن عمر تميمى زنديق كه امام المورخين طبرى آنها را از قول او در كتاب معتبر و وزين خود روايت نموده است ، و پس از وى تاريخ نويسانى ديگر چون اين اثير و ابن خلدون بدون اين كه به سند روايت ها اشاره اى كرده باشند از طبرى گرفته و در تاريخ هاى خود نوشته اند . همچنين ابن كثير همين داستان را از طبرى گرفته و نام سيف را در يازده مورد در خلال آن آورده است .\r\n\r\nبررسى سند\r\nدر سند اين داستان ها نام راويانى امثال نضر بن سرى در سه روايت ، و نام فرزند رفيل ، و حميد بن ابى شجار در يك روايت آمده است ، و نيز نام محمد ، و زياد به عنوان راوى برده شده كه بارها نوشته ايم وجود خارجى نداشته اند و از جملهء راويان ساختگى سيف مىباشند .\r\n\r\nنتيجهء بررسى و سنجش\r\nتا اين جا روايات سيف را دربارهء عاصم در روز گاوان و روزهاى سه گانه نبرد قادسيه بررسى كرديم ، در نتيجه روشن گرديد كه :\r\nسيف تنها كسى است كه مىگويد گاو در بيشهء منطقهء ميسان با عاصم بن عمرو سخن گفته است و تحقيق حجاج بن يوسف ثقفى را براى تأييد آن مىآورد كه حجاج پس از گذشت سال ها از آن واقعه قضيه را تحقيق مىكند ، و گواهى گواهان در محضر او بر اين كه اين داستان كاملًا صحيح است و تعجبى ندارد اگر دو آن را باور نكنى زيرا\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nاگر ما هم جاى تو بوديم چنين داستانى را مىشنيديم باور نمىكرديم . آن وقت آقاى حجاج آن مرد خدا و روحانى به تمام معنى كه قبلًا در پى يافتن حقيقت بوده است ! ! سرى تكان مىدهد و تصديق مىكند و به خصوص تأكيد مىنمايد كه همهء افرادى كه در نبرد قادسيه شركت داشته اند از پاكان و نيكان روزگار بوده اند . اين همه تأكيد پشت سر تأكيد ، و گفت و شنود و رد و اثبات براى اين است كه سيف بن عمر كه خودش به تنهايى چنين افسانه اى را ساخته و نقل مىكند ، به ديگران بقبولاند كه اين واقعه قصه نيست ، زاييدهء وهم و خيال نمىباشد ، هيچ گونه قصد و غرض سوئى هم در كار نيست ، حقيقت داشته و اتفاق افتاده است . آن وقت آيندگان كه چنين افسانه هايى را در كتاب تاريخ طبرى مىخوانند ، حكم كنند كه تمامى مطالب طبرى از همين مقوله است . و در نتيجه انكار حقايق اسلام و آيات الهى و معجزات پيامبران به سادگى ميسر باشد و در چنين وقتى است كه سيف و امثال سيف از شادى در پوست خود نمىگنجند . اين جا است كه هم مسلكان سيف ، بر او آفرين مىگويند و دست او را مىبوسند و ما نيز مىگوييم : راستى كه دست مريزاد طبرى !\r\nبارى سيف افسانهء سخن گفتن گاوهاى پنهان كرده در بيشهء ميسان را با عاصم بن عمرو مطرح مىكند ، در صورتى كه ديگران گفته اند : وقتى كه سپاه سعد به علوفهء چارپايان ، و مواد خوراكى براى سپاهيان خود احتياج پيدا مىكرد دستور مىداد تا به آبادى هاى پايين فرات تاخت و تاز برند و خواسته هاى خود را با چپاول و غارت به دست آورند . و همين موضوع با موقعيت سپاه در آن روزگار و حالتى كه داشته اند كاملًا مناسب و هماهنگ است .\r\nهمچنين سيف مىگويد كه كسرى خواست تا بارى از خاك ايران را وسيلهء شريف ترين و محترم ترين فرستادگانى كه به خدمتش اعزام شده بودند بفرستد ، كه عاصم تميمى مضرى اين عمل كسرى را به فال نيك مىگيرد و خاك را بر مىدارد و به خدمت سعد مىبرد و فتح و پيروزى بر دشمن را به او مژده مىدهد ، در صورتى كه ديگران نوشته اند كه رستم فرماندهء كل قواى پارسيان چنين كرد و آن كس كه خاك را به خدمت\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nسعد برد عمرو بن معدى كرب قحطانى يمانى بوده است .\r\nو نيز سيف تنها كسى است كه از نبردهاى عاصم و سخن رانى ها ، و حماسه ها و گردى ها و دلاورى هايش در نبرد قادسيه ، در روزهاى ارماث و اغواث و عماس دادسخن مىدهد . در حالى كه نبرد قادسيه را دينورى و بلاذرى به طور كامل و مفصل به شرح آورده اند و هيچ از اين نام هاى ارماث و اغواث و عماس ، و ساير افسانه هاى سيف در آنها ديده نمىشود . ما در اين جا از بازگو كردن مطالب بلاذرى و دينورى دربارهء نبرد قادسيه به منظور خوددارى از درازاى سخن دورى جسته ايم ، و مطالعهء آنها را به خواستاران آن توصيه مىنماييم .\r\n\r\nدست آوردهاى روايات سيف در قادسيه\r\nيكم - خلق كرامتى براى عاصم بن عمرو ، صحابى بزرگوار ، قهرمان نامى تميم در افسانهء سخن گفتن گاو با او در بيشهء ميسان به زبان عربى فصيح .\r\nدوم - حضور عاصم در جمع فرستادگان به بارگاه كسرى و عمل ناگهانى و بدون تفكر او در برداشتن خاك و حمل آن به خدمت سعد با تفأل به پيروزى و كاميابى بر دشمن .\r\nسوم - مقامى و الا و پر اهميت براى قعقاع و عاصم اين دو فرزند عمرو تميمى كه كليد همهء پيروزى ها بالاخره در دست آنهاست . و مگر نه اين كه عاصم بود تا فرمان داد تير اندازان و نيزه داران تميم ، پيل بانان و پيل سواران دشمن را همه از پاى در آورند ، و آن چه را كه پيلان بر پشت داشتند به روز ارماث همه را به زير افكندند ؟\r\nچهارم - اين كه مثنى كجا و قهرمان شير افكنى چون عاصم ، تا ديگر سلمى زن سابق نثنى چنين زبان درازى نكند و چنان قهرمان لشكر شكنى را كه جنگ مىكند و ديگر رزمندگان را به حمايت مىگيرد دست كم نگيرد .\r\nپنجم - و بالاخره افتخارى براى اين دو مرد افسانه اى قعقاع و عاصم كه با كشتن پيل سفيد ، پيشتازان پيلان ، ستون پيل سواران دشمن را در هم مىشكنند و موجبات شكست و فرار پارسان را فراهم مىسازند .\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nاين ها و ده ها و صدها افتخارات ساخته شده و خلق شده از دهان سيف براى قبيلهء نزار و خاندان تميم ، تا امثال طبرى و ابن عساكر ، و ابن اثير و ابن كثير و ابن خلدون در تاريخ هاى خود بنويسند ، و قرن ها به يادگار گذارند و ديگر قشرى مذهبان برديده كشند ، و بر مضر و نزار ، و به ويژه بر خاندان تميم آفرين گويند . و در مقابل ، دشمنانشان از قبايل قحصانى يمانى تا دنيا دنياست با آن همه رسوايى ها كه سيف برايشان به دروغ ساخته و سر هم كرده است ، از خشم و نفرت به خود بپيچند و انگشت به دندان بگزند و نفرين و دشتان مردم نيز بدرقهء راهشان باشد .\r\n\r\n","description":"","footnote":"","page_name":" 308 ","page_number":308},
  {"content":"\r\n\r\n\r\nعاصم در روز جرائيم\r\nقتلوا عامتهم و نجا من نجامتهم عورانا\r\nسپاه اسلام سپاهيان دشمن را يكسره كشتند جز آنها كه با بك چشم از دست رفته نجات يافتند .\r\n( سيف بن عمر )\r\nسيف داستان روز جرائيم را در چند روايت خود نقل كرده است كه در اين جا ما نخست آنها را مىآوريم سپس به متن و سند آنها بررسى مىكنيم :\r\n1 - طبرى از قول سيف بن عمر روايت مىكند :\r\nسعد بن ابى وقاص فرمانده كل قوا پس از پيروزى بر دشمن در نبرد قادسيه ، مدتى در كنار دجله حيران و سرگردان ماند و راه عبور از آن رود پهناور را چاره مىانديشيد . چه در آن سال دجله كاملٌا پر آب و بالا آمده ، جوشان و خروشان و كف بر لب آورده بود .\r\nاز قضا صعد در خواب ديده بود كه سپاه سلمين به دجله زده او آن گذشته اند پس در مقام تحقق بخشيدن به خواب خود بر آمد و بدين منظور سپاهيان را به گرد خود جمع كرد و پس از حمد و سپاس خدا با آنان چنين گفت :\r\nدشمنانتان از ترس شما به اين رود بزرگ و پهناور پناه برده اند ، و شما را\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nدسترسى به ايشان ممكن نيست . در خالى كه آنان به وسيلهء كشتى هاى خود به شما دسترسى دارند و هر وقت كه بخواهند به وسيلهء آنها مىتوانند بر شما بتازند . . . تا آن جا كه گفت :\r\nاين را بدانيد كه من تصميم گرفته ام تا از دجله عبور كرده بر آنها حمله برم . سپاهيان دسته جمعى و با يك صدا گفتند : خداوند رهنمون ما و تو باد هر چه مىخواهى فرمان ده ! و سپاه خود را براى عبور از دجله آماده ساخت . سعد گفت : چه كسى از بين شما پيش مىافتد تا ساحل رو به رو را تصرف كرده پاس دارد ، و بقيهء افراد با اطمينان و ايمنى به او بپيوندند ، و سپاه خصم نتواند مزاحمتى در پيشرفت ايشان در دجله ايجاد نمايد ؟ عاصم بن عمرو پهلوان نام آور عرب نخستين كسى بود كه قدم پيش گذاشت و آمادگى خود را براى انجام فرمان سعد اعلام داشت . پس از عاصم ششصد تن شجاع و رزم آور به عنوان هم كارى با عاصم قدم پيش گذاشتند . سعد عاصم را به فرماندهى آن دسته ششصد نفرى برگزيد .\r\nعاصم با افراد خود به كنار دجله رفت و آنان را مخاطب ساخته گفت : از ميان شما چه كسى با من پيش مىتازد تا ساحل آن سوى دجله را از چنگ دشمن بيدون آوريم و از آن پاس داريم تا بقيه به ما ملحق شوند ؟ از آن جمع شصت تن قدم به جلو گذاشتند . عاصم آنها را به دو دستهء سى نفرى تقسيم كرد و بر اسب و ماديان نشانيد تا حركتشان در آب و پيشروى به سوى ساحل مقابل آسان تر باشد ، و سپس به همراه آن عدهء شصت نفرى به دجله زد .\r\nچون پارسيان آن دسته را در حال پيشروى به سوى خود ديدند به شمارهء آن سواران ، او قواى خود سوارانى به مقابلهء آنها فرستادند . گروه شصت نفرى سواران ايران در دجله با قواى شصت نفرى عاصم كه با شتاب به ساحل نزديك مىشدند رو به رو گرديد . عاصم در اين موقع به افراد خود بانگ زد : نيزه ، نيزه ! نيزه هاى خود را به سوى پارسيان دراز كنيد و چشم هايشان را نشانه بگيريد و پيش رويد . سواران عاصم چشم هاى دشمن را نشانه گرفتند و پيش رفتند و پارسيان چون چنين ديدند عقب نشستند ولى مسلمانان خود را به آنها رسانيده تيغ در ميانشان نهادند و همه را از پاى در آوردند\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nو آن كس كه از آنها نجات يافت يك چشم خود را از دست داده بود . پس از اين پيروزى ساير افراد عاصم بى هيچ رنج و زحمتى به ياران خود پيوست .\r\nسعد وقاص چون از تصرف ساحل وسيلهء عاصم مطمئن گرديد ، دستور پيشروى و عبور از دجله را به افراد سپاهى خود صادر كرد و گفت : اين دعا را بخوانيد و از دجله بگذريد :\r\n« از خداى كمك مىگيريم و به او توكل مىكنيم ، خداى ما را بس است ، و هم او بهترين پشتيبان است ، و هيچ يارى و نيرويى جز از جانب خداى بلند مرتبهء بزرگ نباشد . »\r\nپس از خوانده چنين دعايى قسمت عمدهء سپاه سعد خود را به آب زدند و بر امواج خروشان دجله كه كف بر لب آورده و سياه مىنمود سوار گشتند . در اين حركت و عبور ز دجله افراد سپاهى به طور عادى با يك ديگر سخن مىگفتند و دوشادوش هم ، چنان سرگرم گفت و گو بودند كه گويى بر زمين هموار راه مىروند .\r\nپارسيان كه با چنين اوضاع حساب نشده و شگفت انگيزى رو به رو گرديده بودند با شتابى هر چه تمام تر از آن چه با خود داشتند چشم پوشيده روى به گريز نهادند و مسلمانان دو صفر سال شانزدهم هجرى قدم به مدائن گذاشتند .\r\n2 - و در حديثى ديگر از قول مردى از ابو عثمان نهدى مانند همان داستان را روايت مىكند تا آن جا كه راوى مىگويد :\r\nدجله از افراد سپاهى ، از پياده و سواره ، و چارپايان مالامال گرديد آن سان كه از ساحل كسى آب را نمىتوانست ببيند زيرا تمام پهناى رودخانه را تا آنجا كه چشم كار مىكرد سپاهين اسلام پوشانيده بودند .\r\nپس از عبور از دجله سواران ، قدم به ساحل گذاشتند و اسب ها شيهه مىكشيدند خود به اطراف مىپراكندند ! چون دشمن چنين ديد ، بدون اين كه به چيزى توجه كند روى بگريز نهاد .\r\n3 - و در روايتى ديگر مىگويد :\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nسعد وقاص پيش از آن كه فرمان دهد تا سپاهيان به آب بزنند در ساحل رود ايستاده و عاصم و سپاهيان او را كه در رودخانه با دشمنان مىجنگيدند مىنگريست كه بى اختيار گفت : به خداى سوگند ! اگر گردان خرساء - افراد تحت فرماندهى قعقاع كه سيف آن را خرساء ناميده بود - به جاى آنان بود و با دشمن نبرد مىكرد ، همين طور نيكو و پر ثمر مىجنگيد : و به اين وسيله گروه اهوال - افراد تحت فرماندهى عاصم كه سيف آن را اهوال نام گذاشته بود - را كه در آب و ساحل نبرد مىكردند به گروه خرساء تشبيه كرده است . . . تا آن جا كه مىگويد :\r\nچون تمامى گروه اهوال تحت فرماندهى عاصم قدم به ساحل گذاشتند و آن را به تصرف خود در آوردند ، سعد وقاص به همراه بقيه سپاهيان به دجله زد و سلمان فارسى در اين هنگام دوشادوش سعد در آب حركت مىكرد و آن رود عظيم و پهناور از سواره اظام اسلام پر شده بود ، در آن موقع سعد چنين دعايى را خواندن گرفت :\r\n« خداى ما را بس است و هم نيكو ترين پناه گاه است . قسم به خدا كه ايزد دوست دارانش را يارى فرمايد ، و آيينش را آشكار سازد ، و دشمنش را از پاى در آورد ؛ در صورتى كه در لشكر گمراه و يا بزه كارى راه نيابد ، و زشتى ها بر خوبى ها فزونى نگيرد . »\r\nسلمان روى به سعد كرد و گفت : دين اسلام دينى است جديد ، خداوند درياها را به فرمان مسلمين در آورد ، هم چنان كه سرزمين ها را در برابرشان تسليم ساخت ! قسم به آن كس كه جان سلمان به دست اوست از اين رود پهناور همگى گروه گروه به سلامت بيرون خواهند شد ، هم چنان كه گروه گروه در آن پاى گذاشته اند و يك تن از آنها از بين نخواهند رفت .\r\nرود دجله از افراد سپاهى اسلام سياهى مىكرد بدان سان كه از ساحل آبى ديده نمىشد ، و افراد بيشتر از آن كه در خشكى با يك ديگر گرم گفت و گو بودند ، در آب با هم سخن مىگفتند و همانطور كه سلمان پيش بينى كرده بود ، همگى سالم از آب بيرون آمدند ، نه هيچ كس غرق شد ، و نه چيزى از اموال آنها از دست رفت .\r\n\r\n","description":"","footnote":"","page_name":" 312 ","page_number":312},
  {"content":"\r\n\r\n4 - و در حديثى ديگر ، از قول راويى ديگر مىنويسد :\r\n. . . و همگى به سلامت به ساحل رسيدند مگر مردى غرقده نام از قبيلهء بارق كه از اسب سرخ رنگش به درون دجله در غلطيد . گويى هم اكنون اسب او را دارم مىبينم كه برهنه و بى زين خود را تكان مىدهد و قطرات آب را از يال و كوپال خود به هوا مىافشاند ، و غرقده را كه در آب زير و بالا مىشود و چرخد . و در همين هنگام بود كه قعقاع عنان اسب خود را به سوى غريق باز گرانيد و دست يايزد و دست غرقده را گرفت و همين طور او را با خود به سوى ساحل كشانيد . آن بارقى كه مردى دلير و سخت نيرومند بود گفت : اى قعقاع ! خواهران ديگر چون تو گردى نخواهند زاييد . آخر مادر قعقاع هم قبيلهء آن مرد و از قبيلهء بارق بوده است .\r\n5 - در حديثى ديگر از راويى ديگر چنين روايت مىكند :\r\nاز اثاثيه و اموال آن لشكر هيچ چيز از دست نرفت ، مگر ظرف يكى از افراد سپاهى به نام مالك بن عامر از قبيلهء عنزكه با قريش هم پيمان بود ، كه بندش به علت فرسودگى پاره شد و در آر افتاد و آب آن را برد . مردى كه دوشادوش مالك در آب حركت مىكرد و عامر بن مالك نام داشت به شوخى گفت : تقدير بر ظرف تو آمد و آن را برد ! مالك جواب داد كه من بر راه راست هستم ، و هرگز خواوند در ميان اين همه افراد لشكر ظرف مرا از من نخواهد گرفت ! چون از رود گذشتند ، مردى كه به پاسدارى قسمت پايين رود مشغول بود ظرفى را كه امواج به كنار ساحل انداخته بود باز يافت ، آن را با نيزه اش از آب گرفت و به لشكر گاه آورد . مالك ظرف خود را پس گرفت و سپس روى به عامر كرد و گفت : تو را نگفتم ؟ !\r\n6 - و نيز در حديثى ديگر از قول راويى ديگر مىگويد :\r\nآن گاه كه سعد مردم را فرمان داد تا از دجله بگذرند ، همگى به آب زدند و هر دو نفر دوشادوش بك ديگر به پيشروى پرداختند . آب دجله سخت بالا آمده بود . و سلمان فارسى در اين پيشروى همدوش سعد وقاص حركت مىكرد . حال سعد گفت : اين تقدير خداى عزيز دانا است : امواج خروشان دجله آنها را با خود بالا و\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nپايين مىبردند . مسلمين پيش مىرفتند و هر گاه در اين پيشروى اسبى خسته مىشد ، قسمتى از زمين دجله از كف رود خانه بالا مىآمد و درست زير چهار دست و پاى اسب خسته قرار مىگرفت و آن اسب رويش به استراحت و رفع خستگى مىپرداخت آن طور كه گويى اسب بر روى زمينى خشك ايستاده است ! ! در اين پيشروى به سوى مدائن ، امرى شگفت انگيزتر از اين صورت نگرفته است . و اين روز ، روز آب بود - يوم الماء - كه آن را روز قطعه زمين ها - يوم الجراثيم - نيز ناميده اند .\r\n7 - و باز در حديثى ديگر از زبان راويى ديگر مىگويد :\r\nعده اى روايت كرده اند ، روزى كه سپاه اسلام به دجله زدند كه از آن عبور كنند روز قطعه زمين ها ناميده شد زيرا هر فرد سپاهى كه خسته مىشد فرداً يك قطعه زمين از كف رودخانه بالا مىآمد تا زير پاى آن فرد خسته قرار مىگرفت و او روى آن مىايستاد و خستگى را از خود دور مىكرد !\r\n8 - و در حديثى ديگر از قول راويى ديگر چنين مىگويد :\r\nما خود را به دجله زديم در حالى كه امواج آن سخت بالا مىزد و چون به عميق ترين نقطهء آن رسيديم آب در آن جا حتى به تنگ اسب سوار هم نمىرسيد !\r\n9 - و بالاخره در حديثى ديگر از قول راويى ديگر مىنويسد : راوى مىگويد :\r\nدر آن هنگام كه به سوى مدائن پيش مىرفتيم ، وقتى كه پارسيان عبور كرد ما را از دجله مشاهده كردند ، ما را به ديوان تشبيه كرده به زبان پارسى به يك ديگر مىگفتند : ديوان آمدند ! عده اى هم مىگفتند به خداى سوگند كه ما با انسان ها جنگ نمىكنيم بلكه ما با جنيان مىجنگيم . پس همگى روى به گريز نهادند .\r\n\r\nانتشارات روايات سيف در كتب تاريخ\r\nهمهء اين روايات نه گانه را طبرى از قول سيف در كتاب خود آورده است . و ديگر تاريخ نويسانى كه بعد از او آمده اند ، بدون اين كه به سند احاديث آن اشاره اى كرده باشند همه را از طبرى گرفته و در تاريخ هاى خود ثبت كرده اند .\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nابو نعيم نيز پاره اى از اين احاديث را مستقيماً از سيف گرفته و در كتاب خود به نام دلائل النبوه ثبت كرده است .\r\nاما ديگران . در مورد عبور سپاهيان از دجله چه مىنويسند ؟\r\nحموى در شرحى كه بر كوفه نوشته است پس از اشاره به رستم فرخ زاد فرمانده كل قواى پارسيان و نبرد قادسيه مىنويسد :\r\nكشاورزان ايرانى ، با راهنمايى كردن لشكر اسلام به نقاط ضعف سپاهيان پارس ، هم بستگى و علاقمندى خود را با مسلمانان ابراز مىداشتند ، و با دادن هدايايى به آنها ، و داير كردن بازار هاى روز براى ايشان ؛ خود را بيشتر به اسلام و سپاه ايشان نزديك مىساختند تا وقتى كه سعد بن ابى وقاص براى دست يا بى به يزدگرد عنان عزيمت به جانب مدائن كشيد . . . تا آن جا كه مىگويد : در كنار دجله گذر گاه و پلى كه بتواند سپاه خود را از آن عبور دهد نيافت تا اين كه در كنار آبادى صيادين قسمت جنوبى مدائن او را به گذر گاهى راهنمايى كردند كه به علت عمق كم دجله در آن جا ، عبود سوار و پياده به سادگى امكان پذير مىنمود . سعد با افراد خود از آن نقطه به دجله زدند و از آن عبور كردند .\r\nخطيب در ترجمهء هاشم در تاريخش مىنويسد :\r\nچون در نبرد قادسيه خداوند دشمن را شكست داد و پارسيان به مدائن عقب نشينى كردند ، سعد با لشكر اسلام آنان را تعقيب كرد و براى عبور از دجله راهنمايى از اهالى شهر مدائن گذر گاه كم عمق قطربل را براى عبور سپاهيان به سعد راهنمايى كرد . سعد نيز با سپاهيان خود از همان نقطه از دجله عبور كرد و به مدائن تاخت . . .\r\nطبرى نيز به تفصيل اين داستان را از قول ابن اسحق چنين روايت مىكند :\r\nچون سپاه اسلام با همه آلات و اموال خود به كنار دجله رسيد ، سعد در مقام يافتن گذر گاهى بر آمد ، ولى راهى براى عبور از دجله نيافت . تا اين كه راهنمايى از اهالى شهر مدائن به خدمت سعد آمد و به سعد گفت : من مىتوانم شما را از گذر گاه كم عمقى عبور دهم تا پيش از آن كه آنها - دشمن - بتوانند كاملًا از دسترس شما دور\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nگردند به ايشان برسيد . پس سپاه سعد با به گذر گاهى در منطقه قطربل برد ، و نخستين كسى كه از سپاه اسلام در آن نقطه قدم در آب گذاشت ، هاشم فرزند عتبه بود كه با افراد پياده نظام خود به آن رودخانه زدند . چون هاشم و افرادش از رودخانه گذشتند سواره نظام هاشم نيز به دجله زدند و پس از ايشان سعد وقاص دستور داد تا سواره هاى عرفطه از دجله عبور نمايند و پس از ايشان بقيهء سپاه به دجله زدند و از آن گذشتند . . . .\r\nابن حزم نيز در جمهرهء خود مىنويسد :\r\nسليل بن زيد از بنى سنبس ، تنها كسى بود از سپاهيان اسلام كه روز عبور از دجله به سوى مدائن در رودخانه غرق شد ، و به جز او ، در آن روز كس ديگرى غرق نشده است . ( 7 )\r\n\r\nبررسى سند\r\nطبرى براى حديث اول سيف ، يعنى آن قسمت از داستان كه از تحير سعد در كنار دجله سخن مىگويد ، تا خطابش را به سپاهيان ، و پيش قدم شدن عاصم و بالاخره تصرف ساحل و ورود به مدائن در صفر سال شانزد هجرى راويى را معرفى نمىكند ، و سندى به دست نمىدهد .\r\nاما در حديث دوم . سيف داستان را از زبان ( مردى ) روايت مىكند كه ندانستيم نام او را سيف چه خيال كرده است تا به دنبالش در فهرست نام راويان بگرديم .\r\nسند حديث هاى پنجم و هفتم او محمد ، و مهلب ، و طلحه مىباشند كه در گذشته دانستيم كه چنين راويانى وجود خارجى نداشته اند و از مخلوقات تخيلات سيف هستند .\r\nهمچنين در حديث پنجم نام عمير الصائدى را نيز به عنوان راوى آن خبر آورده است كه ما نام عمير الصائدى را جز در حدى سيف در هيچ جاى ديگر نيافتيم ، روى اين اصل عمير را نيز جزء گروه راويان ساختگى سيف به حساب آورديم .\r\nاما حديث هاى سوم و چهارم را به راويانى نسبت مىدهد كه در حقيقت وجود\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nخارجى داشته اند ، و چنين راويانى بوده اند الا اين كه ما هرگز گناه دروغ هايى كه سيف خود ساخته است بر دوش آنان بار نخواهيم كرد ، بعد از اين كه با اطمينان كامل در يافته ايم كه سيف تنها گوينده اى است كه چنين مطالبى را به آنها نسبت مىدهد و چنين سخنانى از همين راويان نزد ديگر نويسندگان يافت نمىشود .\r\n\r\nارزيابى و نتيجهء سنجش\r\nعبور سپاهيان اسلام به سوى مدائن از رودخانهء دجله وسيلهء راهنمايى محل انجا گرديده كه او سپاه را به گذر گاه كم عمقى كه خود مىشناخت راهنمايى كرد ، و نخستين كسى كه قدم به درون دجله گذاشت تا از آن بگذرد هاشم با افراد پياده اش بود و سپس سواره هاى هاشم از دجله عبور كردند ، و بعد از ايشان خالد و بعد از او عياض قدم به درون رودخانه گذاشته و از آن عبور كرده اند . در صورتى كه سيف در افسانهء خود افسانه خويش را چنين شروع مىكند :\r\nسعد در كنار دجله كه پر آب بود و كف بر لب آورده و سياه براى عبور از آن متحير و سرگردان كه خوابى كه ديده بود پرده از پيش چشم هايش بر مىدارد ، و مطلب را با ديگر افراد سپاهى در ميان مىگذارد ، و پاسخ افراد كه : خداوند رهنمون ما و تو باد هر چه مىخواهى فرمان ده . چنان است كه او را اميدوار مىسازد ، و عاصم بن عمرو نخستين دلير و قهرمانى است كه براى عبور از دجله آمادگى خود را اعلام مىدارد و سعد او را بر 600 نفرمرد مبارز و دليرى كه براى عبور از رودخانه آماده شده بود فرماندهى مىدهد . عاصم با 60 تن از افرادش در رودخانه قدم مىگذارد و در ميان آب با دشمنان مىجنگد و بر آنها پيروز مىشود . و سعد در اين موقع هنگ اهوال عاصم را به خرساء هنگ قعقاع تشبيه مىكند .\r\nسيف شرح مىدهد كه پس از پيروزى عاصم بر ساحل چگونه بقيهء افراد سپاه قدم به دجله گذاشتند طورى كه از كثرت نفرات آنها ، از ساحل آبى ديده نمىشد ؛ و چگونه آنها با يك ديگر سرگرم صحبت و گفت و شنود بودند و اصلًا به موقعيت خود\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nتوجهى نداشتند و به مراتب بيشتر از خشكى ، در دريا با هم صحبت مىكردند و سخن مىگفتند .\r\nو سيف شرح مىدهد كه هر وقت يكى از افراد سپاه خسته مىشد ، فوراً قطعه اى از زمين كف رودخانه بالا مىآمد تا درست يزر پاى او قرار مىگرفت و آن شخص خستگى رفع مىكرد ، و به همين مناسبت بود كه آن را روز قطعه هاى زمين « يوم الجراثيم » نام نهادند .\r\nسيف مىگويد در آن روز جز غرقده هيچ مبارز ديگرى در رودخانهء دجله غرق نشد ، غرقده كه مردى سخت مبارز و دلير و از قبيلهء بارق بود ، از اسب سرخ رنگش خود به درون آب غلطيد ، و در آب زير و بالا مىشد و به دور خود مىچرخيد كه قعقاع آن ابر مرد ميدان هاى جنگ و قهرمان شكست ناپذير تميم متوجه شد و عنان اسب خود را به سوى غريق باز گردانيد و دست دراز كرد و دست غرقده را گرفت و در ميان آن همانطور او را با خود به ساحل كشانيد و نجات داد . آن وقت غرقده به او گفت : اى قعقاع ! خواهران چون تو گردى ديگر نزايند !\r\nو نيز حكايت كرده كه بند ظرف يكى از افراد سپاه به علت فرسودگى پاره مىشود ، باد و امواج خروشان دجله آن را دور و دور تر مىبرد تا بالاخره به ساحل مقابل مىرساند ، و يكى از پاسداران ساحل در قسمت پايين دجله آن را مىبيند و با نيزه اش از آب مىگيرد و به سپاه مىآورد . تا اين كه صاحب ظرف ، آن را باز مىشناسد و به او باز گردانده مىشود .\r\nسيف افسانه هاى خود را چنين مىسازد ، و از همين راه حقايق تاريخ اسلام را زير سرپوشى از خرافات پنهان و پوشيده مىدارد . راستى ما را معلوم نگرديد كه چرا قطعه زمينى از كف دجله زير پاى عرقده بالا نيامد تا چنين وضعى برايش پيش بيايد و در آب بيچارى شود تا بالاخره قعقاع به نجاتش برخيزد ؟ آيا مقدر چنين بوده است كه در چنين موقعيتى هم قعقاع و خاندان تميم از كسب افتخار محروم نباشند ، و روى اين اصل او را غرق كرده است تا باز هم نام قعقاع به عنوان منجى ، قهرمان و دوست دار\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nبشر بر سر زبان ها بيفتد ؟ و جايى كه همهء افراد سپاهى از چنين مكرمتى برخوردارند كه زمين كف دجله زير پاى فرد فردشان و حتى اسب هايشان بالا بيايد تا استراحت كنند ، غرقده بيچاره را از اين فيض بزرگ و منقبت عالى محروم ساخته است ؟ و يا شايد سيف خواسته است از تجانسى كه بين نام غرقده و كلمه غرق وجود دارد استفاده كرده داستانى با مسمى بسازد .\r\nسيف در اين افسانه كه ساخته است براى هر يك از دو برادر تميمى ، قعقاع و عاصم مكرمت و فضايلى ، شجاعت و دليريى خاص آورده ، و براى تمامى افراد سپاه نيز منقبت و فضايلى روايت كرده است تا آنهايى كه كرامت ها و فضايل سيف را ثبت مىكنند چنين افسانه اى بس شور انگيز و مهيج در دسترس باشد ، هم چنان كه ابو نعيم اين افسانه را به عنوان سندى قاطع در كتاب دلائل النبوة خويش ثبت كرده است .\r\nسيف افسانه عبور سپاهيان را از دجله به صورت احاديث مستقل و جدا از هم ، و از زبان راويانى مختلف آورده تا حديثش از هر جهت محكم و غير قابل انكار باشد .\r\nسيف اين افسانه را ، چون بيشتر افسانه هايش شكل مىدهد و با هنرمندى مخصوص به خود ، سخنان و زمزمه ها ، جنبش ها و حركات قهرمانان افسانه اش را چنان مىآورد كه گويى خواننده هم اكنون آنها را زنده در پيش روى دارد ؛ دوشادوش آنان قدم بر مىدارد ، و حركات و سكنات ايشان را مىبيند ، سخنان آنها ، حتى صراى نفس كشيدنشان ، صداى برخورد سم اسب ها با آب دجله ، صداى امواج ، همهمهء افراد ، همه را مىشنود ؛ و پس و پيش شدن افراد را در ميان آب از كنار يك ديگر ، و حتى بالا و پايين رفتن قطعه هاى زمين كف رودخانه بزرگ دجله را به چشم مىبيند و خودش حس مىكند ؛ چنين افسانه اى اينقدر زنده و محسوس چه احتياجى به سند و راوى دارد تا آن را بپذيريم و قهرمانانيش را بشناسيم و باور داريم ؟ مگر حديثى را كه سيف در آن از غرق شدن غرقده سخن مىگويد به دقت نخوانده ايد ؟ توجه كنيد راوى مىگويد :\r\nغرقده از روى اسب سرخ رنگش ناگهان درون آب دجله در غلطيد ، هم اكنون بعد از سال ها دارم مىبينم ، اسب غرقده سر و گردن خود را دراز كرده به تندى تكان\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nمىدهد و قطرات آب را از سر و گردن و يال و كوپال خود به هوا مىپراكند ؛ غريق در آب بالا و پايين مىرود و به دور خود مىچرخد ، و رود خروشان و كف بر لب آوردهء دجله او را فرو نمىبرد ، در چنين حالتى قعقاع آن ابر مرد ميدان هاى جنگ و فرياد رس درماندگان متوجه او مىشود ، در ميان رودخانه عنان اسب خود را به جانب عرقده بر مىگرداند ، خود را به او مىرساند ، دست دراز مىكند و دست غرقده كه از قبيلهء بارق است و مادر قعقاع نيز بارقى است ، روى به قعقاع كرده و مىگويد : اى قعقاع ! خواهران از زاييدن چون تو گردى ناتوانند !\r\nهدف سيف از ساختن چنين افسانه اى شايد همين نكته است كه بگويد نه تنها زنان قبيلهء بارق ، بلكه تمام زنان جهان از زاييدن گرد و دلاورى چون قعقاع تميمى عاجز و ناتوانند .\r\nسيف در افسانهء خود قهرمانى ها و دلاورى هاى عاصم برادر قعقاع را مىشمارد كه چه سان در ميان آن همه افسران و دلاوران ، او نخستين كسى بود كه قدم پيش گذاشت تا از دجله عبور كند و چگونه او با افرادش در آب و خشكى با دشمنان به نبرد پرداخت و همگى را از پا در آورد ، و اگر كسى هم نجات يافته از يك چشم كور شده بود ، و اين كه چگونه آن گرد دلاور ساحل را به تصرف خود در مىآورد تا بقيه افراد سپاهى در پناه امنيت كامل از رودخانه دجله بگذرند و . . .\r\n\r\nدست آورد داستان جراثيم\r\nيكم - خطبه اى از سعد وقاص تا از نظر ترتيب عبارات و هنر نثر نويسى و خطابه ، زينت بخش كتاب هاى ادب شود .\r\nدوم - دعا و نيايش هايى از سعد وقاص ، كه شايسته است از دجله دعاهاى مجرب در كتاب هاى ادعيه و اذكار ثبت گردد .\r\nسوم - خلق روزى تاريخى و فراموش نشدنى از نبرداى اسلامى كه نامش در\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nكتاب هاى تاريخ به نام « يوم الجراثيم » روز قطعه هاى زمين بيايد .\r\nچهارم - خلق منقبت و فضيلتى براى افراد سپاه اسلام در رفع خستگى روى قطعه هاى زمين كف دجله كه زير پايشان بالا مىآمدند تا در كتب مناقب و فضايل ثبت شود .\r\nپنجم - تأكيدى و تأييدى بر افسانه هاى پيش بر اين كه نام گردان هاى تحت فرماندهى دو برادر اهوال و خرساء بوده است به اضافهء ده ها و صدها فضيلت و كرامت و افتخار از آن دو برادر شجاع تميمى .\r\n\r\n","description":"","footnote":"","page_name":" 321 ","page_number":321},
  {"content":"\r\n\r\n\r\nعاصم در سرزمين ايران\r\nقال سيف و كان عاصم من الصحابه\r\nسيف مىگويد عاصمِ افسانه اى ، از ياران پيامبر بود !\r\n( طبرى )\r\n\r\nداستان فتح جندى شاپور\r\nطبرى از قول سيف ضمن حوادث سال 17 هجرى روايت مىكند :\r\nعلاء بن حضرمى يمانى كه در بحرين بود ، و با سع وقاص نزارى هم چشمى و رقابتى تمام داشت ، چون دريافت كه سعد در نبردهاى قادسيه پيروزى هايى كسب كرده ، و به مراتب بيشتر از او در نبردهاى ارنداد غنايم جنگى به دست آورده و شهرت و آوازه اى كسب كرده است ، در مقام آن بر آمد تا او نيز به نوبهء خود از جنوب به ايران بتازد و در برابر كارهاى درخشان سعد ، كارى شايان توجه او خود نشان بدهد . پس بدون اين كه اهميتى به موضوع فرمان بردارى از مقام خلافت ، و يا سركشى و تمرد از آن بدهد از راه دريا و جنوب ايران ، به فارس حمله كرد در حالى كه به ويژه عمر خليفه او را از دست زدن به چنين كارى قبلًا نهى كرده باشد .\r\nعلاء و سپاهيانش بر اثر اين حملهء حساب نشده به محاصرهء سپاهيان پارس گرفتار آمدند ، تا اين كه خليفه عمر بن خطاب دستور داد ، تا عتبة بن غزوان از جانب\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nبصره با سپاهيان خود به هجات علاء سپاهيانش بشتابد . از جمله فرماندهان بنامى كه در سپاه عتبه به جانب پارس عزيمت كردند ، عاصم بن عمرو تميمى بود .\r\nعتبه و عاصم و افراد سپاهى بصره ، علاء و سپاهيانش را يارى دادند تا سر انجام موفق شدند حلقهء محاصرهء دشمن را در هم بشكنند و بر آنها پيروز شوند .\r\nاين داستان را طبرى از قول سيف روايت كرده ، و ابن اثير آن را از طبرى گرفته ، و بدون اين كه به سند آن روايت اشاره اى كرده باشد در تاريخ خود ثبت نموده است . و نيز ابن كثير مطالب اين داستان را با ذكر اين جمله : طبرى از قول سيف حكايت كرده است . از طبرى گرفته و در تاريخ خود نوشته است . از طبرى گرفته و در تاريخ خود نوشته است .\r\nطبرى پس از نقل اين داستان از قول سيف روايت مىكند ، كه آنان شهرهاى مختلفى را در پارس گشودند كه آخرين آنها شهر جندى شاپور بوده است .\r\nطبرى از قول سيف در مورد فتح جندى شاپور چنين مىنويسد :\r\nآنان ، عتبه ، عاصم ، و علاء به كمك يك ديگر شهر را در محاصرهء خود گرفتند ، و در مدت محاصره با ايرانيان پيكار مىكردند تا اين كه روزى ناگهان و بى مقدمه اى درهاى قلعهء شهر به روى مسلمانان گشوده گشت و دژبانان به مسلمين گفتند : شما به همراه تيرى كه به داخل قلعه انداختيد به ما امان داده ايد و ما هم پذيرفته ايم . مسلمانان زير بار نرفتند ، و انداختن امان نامه را به همراه تيرى به داخل دژ باور نداشتند تا اين كه پس از بررسى و جست و جوى بسيار دريافتند كه برده اى به نام مكنف كه اصلًا از اهالى جندى شاپور مىباشد به چنين كارى دست زده است ، و امان نامه اى به همراه تيرى به داخل قلعهء دشمن انداخته است . موضوع را به عمر گزارش كرده ، كسب تكليف نمودند . عمر در جواب نامهء ايشان ، اقدام مكنف را تأييد و امان نامهء او را تصويب فرمود .\r\n\r\nسنجش روايت سيف با روايت ديگران\r\nطبرى سخن سيف را تا همين جا روايت كرده است ، و ديگر تاريخ نويسان\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nهمين را از طبرى گرفته و در تاريخ هاى خود نوشته اند .\r\nولى حموى در واژهء جندى شاپور پس از ذكر اين داستان در پايان آن مىنويسد كه عاصم بن عمرو در فتح جندى شاپور چنين سروده است :\r\n« به جان خودم سوگند كه مكنف به نيكو ترين وجهى خويشاوندى خود را پاس داشته قطع رحم نكرده است . چه آنها را پس از خوارى و سر شكستگى و ترس از ويرانى شهرهايشان در پناه خود آورد ، و خليفه نيز امانى را كه برده اى ارزانى داشته بود پذيرفت با آن كه ما بر سر آن اختلاف داشتيم و امورى را كه در باره اش جنگ و نزاع بود به حاكمى كه در قضاوتش راه صواب را طى مىكند واگذار نمود و آن حاكم نيز گفت كه امان را نمىتوان شكست ! »\r\nحموى آن گاه چنين ادامه مىدهد :\r\nاين ها سخنان سيف است . در صورتى كه بلاذرى پس از آن كه فتح تستر ( همان شوشتر ) را به شرح مىآورد مىنويسد :\r\nابو موسى اشعرى از آن جا به جانب جندى شاپور حمله برد . اما اهالى شهر كه سخت ترسيده و خود را باخته بودند از وى امان خواستند ، ابو موسى نيز پذيرفت و قبول كرد كه همهء اهالى در امان باشند ، كسى را نكشند ، و به اسارت نگيرند ، و به اموال و داراييشان به جز جنگ افزارهايشان تعرض و تجاوزى ننمايند . . . . اين ها نيز مطالبى بود كه حموى دربارهء واژهء جندى شاپور در معجم البلدان خود آورده است .\r\nحميرى نيز در كتاب دوض المعطار ، در واژهء جندى شاپور داستان از قول سيف به شرح فوق آورده و در پايان پس از بيت چهارم از شعر عاصم ، بيت پنجمى هم به اين شرح بر آن افزوده است :\r\n« خدا را ! جندى شاهپور چه زيبا است . چه خوب از ويرانى و خرابى نجات يافت پس از آن كه بر سر شهرها چه گذشت . »\r\n\r\n","description":"","footnote":"","page_name":" 324 ","page_number":324},
  {"content":"\r\n\r\n\r\nنتيجهء سنجش و ارزيابى\r\nسيف تنها كسى است كه خبر وجود حسادت و هم چشمى در علاء حضرمى يمانى با سعد وقاص نزارى مىدهد ، و مخالفت او را با فرمان صريح خليفه وقت عمر بن خطاب . و به محاصره افتادن علاء و سپاهيانش را مىنويسد ، كه ما در آغاز اين كتاب آن جا كه از تعصبات قبيله اى سخن گفته ايم به اين داستان اشاره كرده علت آن را هم آورده ايم .\r\nو نيز سيف تنها كسى است كه از عاصم بن عمرو نام مىبرد ، و شجاعت هاى او را برمى شمرد و اشعار و حماسه هايى به او نسبت مىدهد .\r\nو اين طبرى است كه روايت هاى سيف را در كتاب تاريخ خود نقل مىكند بدون اين كه به رجزها و حماسه هايش توجهى داشته باشد ، در صورتى كه حموى همان داستان را با چهار بيت از اشعار عاصم و با تصريح به مصدر آن ، سيف در معجم البلدان خود ثبت كرده است و حميرى همان داستان را با پنج بيت شعر از عاصم و بدون اشاره اى به مصدر آن در روض المعطار خود ثبت نموده است . ( 8 )\r\n\r\nبررسى سند داستان\r\nبسيار نام محمد و مهلب به عنوان راوى در احاديثى كه سيف دربارهء عاصم بن عمرو قهرمان افسانه ايش روايت مىكند به چشم مىخورد . و بعدها نيز تا آنجا كه نامى از عاصم در سخنان او مىرود ، اين دو نام به عنوان راوى نيز خود را بارها نشان خواهند داد . و ما هم تكرار مىكنيم كه اين دو راوى وجود خارجى نداشته اند و جزء مخلوقات تخيلات سيف مىباشند .\r\nسيف يك بار نيز در سند حديثش از فتح شوش راوى را چنين معرفى مىكند :\r\n« . . . از كسى كه فتح شوش را روايت كرده است . . . » حالا آن كس كه فتح شوش را روايت كرده است چه كسى است ، و چه نام داشته است معلوم نيست تا بتوان به دنبالش گرديد\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nو او را شناسايى كرد . ( 9 )\r\n\r\nدست آورد داستان\r\nيكم - مذمت و بدگويى از صحابى يمانى قحطانى كه بر اثر حسادت و هم چشمى كه با فردى مضرى و نزارى داشته و مىخواسته است تا با او به رقابت برخيزد ، دچار لغزش بزرگ تر و گناهى نابخشودنى تر نافرمانى از مقام خلافت و سرپيچى از دستور صريح خليفهء مضرى مىگردد كه چيزى نمانده بود تا بر اثر اين دو خبط بزرگ تمامى افراد سپاهى خود را به كشتن بدند .\r\nدوم - شرح و تفصيل بر جنگ هايى كه هرگز وقوع نيافته اند و عنوان چنين فتوحاتى تنها به بركت وجود نام عاصم بن عمرو قهرمان افسانه اى است .\r\nسوم - اشعارى حماسى تا بر گنجينهء ادبيات عرب افزوده شود .\r\nچهارم - نمودن كارهاى درخشان و در خور تحسينى از قهرمان افسانه اى سيف عاصم بن عمرو تميمى .\r\n\r\nداستان فتح سيستان\r\nطبرى از قول سيف بن عمر تميمى ، ضمن حوادث سال 17 ه - چنين روايت مىكند :\r\nخليفه عمر بن خطاب براى تصرف قسمت هاى مختلف ايران ، هفت تن از سران لشكر را بر گزيد و منشور و پرچم فتح آن نواحى را به ايشان داد ؛ از جمله پرچم تصرف سيستان را به نام عاصم بن عمرو فرستاد ، و او را مأمور فتح آن سامان كرد .\r\nسيف در اين جا تصريح مىكند كه : عاصم بن عمرو از اصحاب رسول خدا بوده است .\r\nو نيز طبرى ضمن حوادث سال 23 هجرى فتح سيستان را از قول سيف چنين روايت مىكند :\r\nعاصم بن عمرو به جانب سيستان عزيمت كرد و با اهالى آن سامان كه تا قلب\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nسرزمين شان پيش تاخته بود روبه رو گرديد و با آنان به سختى جنگيد و شكستى فاحش بر ايشان وارد ساخت . سيستانيان كه در خود تاب مقاومت نديدند گريختند و عقب نشينى كردند و در شهر زرنج پايتخت سيستان پناهنده شده حصار گرفتند . عاصم هم چنان به پيشروى خود ادامه داد و شهر زرنج را به محاصره در آورد و بر آنها سخت گرفت . اهالى كه قدرت مقابله با عاصم را در خود نديدند تاچار پيشنهاد صلح كردند به اين شرط كه عاصم اراضى مزروعى ايشان را به خودشان واگذارد . عاصم اين پيشنهاد را پذيرفت و زمين هايشان را به ايشان واگذاشت . به اين ترتيب منطقهء سيستان كه از منطقهء خراسان بسى بزرگ تر و وسيع تر و مرزهاى بسيار دور داشت و به علت مجاورت با مردم مختلفى چون مردمان قندهار و ترك ها و ديگر ملل بسيار در نبرد و زد و خورد بودند به تصرف خود در آورد .\r\nاين ها مطالبى است كه طبرى از قول سيف در مورد فتح سيستان وسيلهء عاصم بن عمرو آورده است و ديگر تاريخ نويسان بعد از طبرى ، همين مطالب را از او گرفته اند .\r\nحموى دربارهء واژهء زرنج مىنويشد :\r\n. . . و سيستان را در زمان خلافت عمر ( رض ) عاصم بن عمرو فتح كرده است و هم او در اين باره چنين سروده است :\r\n« از زرنج بپرس مگر نه من گروه زرنجيان را پريشان و بى پناه كردم ، همان وقت كه ضرب دست ايشان را با ضرب شصت خود پاسخ مىدادم ؟ ! »\r\nطبرى ضمن حوادث سال 29 هجرت روايت مىكند :\r\nخليفهء وقت عثمان بن عفان حكومت سيستان را به ديگرى داد ، و سپس بار ديگر به عهدهء عاصم بن عمرو گذاشت . عثمان در سال چهارم از خلافت خود عاصم را به استاندارى كرمان برگزيد و هم او بر اين سمت باقى بود تا در گذشت .\r\nپس از مرگ عاصم بن عمرو خطهء پارس شورش كرد و دچار هرج و مرج و آشوب گرديده است .\r\n\r\n","description":"","footnote":"","page_name":" 327 ","page_number":327},
  {"content":"\r\n\r\n\r\nارزيابى و سنجش روايت سيف با روايت ديگران\r\nفتح سيستان را وسيلهء عاصم ، و حكومت او را بر آن جا و كرمان ، طبرى از قول سيف روايت كرده است و ديگر تاريخ نويسان آن را از طبرى گرفته اند در صورتى كه بلاذرى در مورد فتح سيستان مىنويسد :\r\nعبد الله بن عامر بن كريز ، ربيع فرزند زياد حارثى را به جانب سيستان فرستاد . ربيع با اهالى سيستان از در صلح در آمد و مدت دو سال خودش بر سيستان حكومت كرد . سپس عبد الله بن عامر ، عبد الرحمن فرزند سمره را به حكومت سيستان برگزيد ، و همين عبد الرحمن بر سيستان حكومت مىراند تا وقتى كه پايه هاى خلافت عثمان متزلزل گرديد . ( 10 )\r\n\r\nنتيجهء سنجش و ارزيابى\r\nسيف تنها كسى است كه دستور صريح عمر را داير بر تصرف قسمت هاى مختلف ايران روايت مىكند ، و پرچم فتح منطقهء سيستان را از جانب عمر به نام عاصم بن عمرو وامى گذارد و نتيجه مىگيرد كه اين عاصم بن عمرو بوده ايت كه زرنج پايتخت سيستان را با قرار داد صلحى كه با اهالى آن جا منعقد مىسازد به تصرف در مىآورد . و حموى نيز بنا به اعتمادى كه بر گفتهء سيف داشته ، مطالب او را دربارهء فتح سيستان ربيع بن زياد بوده است .\r\nو نيز سيف تنها كسى است كه موضوع حكومت عاصم بن عمرو را در سيستان و استاندارى او را بر كرمان و بالاخره تاريخ وفات عاصم را در آن ناحيه تعيين و روايت كرده است .\r\n\r\nدست آورد داستان\r\nيكم - افتخارى براى عاصم با صدور منشور حكومت سيستان و كرمان به نام او .\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nدوم - پيروزى عاصم بر منطقه اى بس وسيع تر و با اهميت تر از ناحيهء خراسان ، چه سيستان به علت پهناورى و هم جوارى با ساير ملل از نقطه نظر نظامى و سياسى حائز اهميت بوده است .\r\nسوم - تصريح به اين كه عاصم بن عمرو تميمى درك صحبت رسول خدا را كرده است .\r\nچهارم - تعيين تاريخ وفات عاصم و محل وفات او .\r\n\r\nعمرو فرزند عاصم\r\nتا اين جا خلاصه اى از روايت هاى سيف را در افسانه هايى كه به عنوان قعقاع و عاصم فرزندان عمرو تميمى ساخته و پرداخته بود آورديم . اينك جا دارد كه اين دو برادر را بلاعقب رها نكنيم و در فصل آينده نيز دربارهء فرزند يكى از اين دو برادر نام آور و بى نظير تميم از زبان سيف سخنى بشنويم .\r\n\r\n","description":"","footnote":"","page_name":" 329 ","page_number":329},
  {"content":"\r\n\r\n\r\nپسر عاصم و خاندان وى\r\nهذا عن القعقاع و عن اخيه عاصم\r\nاين است خلاصهء آن چه سيف دربارهء قعقاع و برادر وى عاصم به دروغ آورده است .\r\n( مؤلف )\r\n\r\nعمرو بن عاصم\r\nسيف براى عاصم كه زاييده و آفريدهء خيال او است فرزندى به نام عمرو آفريده و دربارهء وى داستانى هم ساخته است .\r\nسيف ضمن يكى از داستان ها و افسانه هايى كه براى دورهء خلافت عثمان ساخته است چنين مىگويد :\r\nعده اى از جوانان كوفه ، شبان گاهى به خانهء ؟ ؟ ؟ بن حيسمان خزاعى نقب زدند . ؟ ؟ ؟ نيز با شمشير آخته به مقابلهء آنها پرداخت ولى چون زيادى عدهء آنها را ديد بانگ بر آورد و مردم را به كمك خود طلبيد . جوانان مزبور كه جز ايجاد فساد و فتنه و آشوب چيزى در سر نداشتند بر سر او ريختند و بر او نهيب زدند كه : خاموش باش ، فقط يك ضربت شمشير كافى است تو را از وحشت ايت شب هولناك برهاند : پس او را به سختى زدند و كشتند .\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nمردم كه بر اثر فريادهاى وى جمع شده بودند ، جوانان آشوب گر را دوره كردند و آنها را گرفتند و در بند كشيدند و موضوع را به خليفه عثمان گزارش كردند . عثمان دستور اعدام آنها را صادر فرمود . پس ايشان را كنار درگاه ورودى استاندارى كوفه اعدام كردند . عمرو فرزند عاصم تميمى كه شاهد بر ماجرا بوده است چنين مىگويد :\r\n« اى گروه اشرار ! در زمان حكومت عثمان هيچ گاه به همسايگان خود تجاوز نكنيد و ايشان را هلاك نسازيد كه عثمان بن عفان همان كسى است كه او را آزموده ايد . او دزدان را به حكم قرآن از دزدى باز مىدارد و هميشه دستورات آن را اجرا مىكند با زدن دست و بريدن آن و انگشتان . »\r\nسيف افسانه هاى بسيارى براى دورهء حكومت عثمان ساخته و در آنها به دفاع از سران مضر كه جزء هيئت حاكمه بوده اند پرداخته است و تا آن جا كه توانسته است به دروغ انتشار فساد اخلاق و سبك سرى ها و كارهاى زشت به افراد امت اسلامى آن دوره نسبت داده و در برابر پاكى افراد هيئت حاكمه و سلامت نفس و صفاى نيت و پاكيزگى سيرت و نهاد ايشان را با اصرارى هر چه تمام تر عنوان كرده است كه ما نمونهء كوچكى از آن همه را به مناسبت ارتباطى كه با موضوع بحث ما داشت در اين جا آورديم و بررسى همهء آنها را در اين كتاب مجالى نيست . فقط ذكر اين مطلب ضرورى است كه داستان فوق چون ساير افسانه هاى سيف صرفاً زاييدهء خيالات و تصورات او مىباشد و بس . ( 11 )\r\n\r\nدست آورد داستان\r\nيكم - تطهير خاندان مضر از وقايع و اتفاقات زمان حكومت عثمان .\r\nدوم - اثبات وجود فرزندى به نام عمرو براى عاصم كه البته تامش جزء تابعين به احسان در عداد نيكان روزگار از خاندان تميم بايستى به حساب آيد .\r\n\r\n","description":"","footnote":"","page_name":" 331 ","page_number":331},
  {"content":"\r\n\r\n\r\nخانواده عمرو در تاريخ\r\nبا نظرى ديگر بر خانوادهء عمرو تميمى پدر عاصم مورد بحث از خلال سخنان سيف خالى از فايده نمىباشد . بنا به روايات سيف ، يكى از فرزندان نامى عمرو قعقاع مىباشد و ديگرى عاصم .\r\n1 - ( قعقاع ) : سيف كنيهء قعقاع را ابن نحنظليه مىگويد ، و برايش دايى هايى در قبيلهء بارق دست و پا كرده ، و هسرش را هنيده دختر عامر هلاليه نخع مىنامد و تصريح مىكند بر اين كه او درك صحبت رسول خدا را كرده و از آن حضرت روايت نموده است .\r\nقعقاع در سقفهء بنى ساعده حضور داشته او اوضاع و اتفاقاتب كه در آن جا صورت گرفته خبر داده است .\r\nقعقاع در نبردهاى ارتداد شركت جسته و سمت فرماندهى داشته ، و در فتوح عراق با خالد بن وليد شركت كرده ، و به همراهى او به عنوان كمك به فرمانده كل قواى اسلام در شام ، به شام عزيمت نموده و از آن جا به يارى سعد وقاص فرمانده كل قوا در نبردهاى ايران شتافته است . نبرد قادسيه و نبردهاى بعد از آن را چون فتوح مدائن ، جلولاء ، حلوان درك كرده است و بعد از آنها براى امداد به ابو عبيده بار ديگر به شام روى آورده و در آخر به فرماندارى منطقهء خلوان منصوب گرديده است .\r\nقعقاع در نبرد نهاوند به نام فتح الفتوح و بعد از آن در فتح همدان و غيره شركت جسته و در زمان حكومت عثمان به وزارت جنگ نواحى شرقى مملكت پهناور اسلامى كه مركز آن كوفه بوده است منصوب گرديده است .\r\nقعقاع را مىبينيم كه در زمان بروز تشنجات و آشوب ها ، با تمام قوا در فرو نشانيدن رهسپار مىشود كه توفيقى در اين راه نصيب او نمىگردد و پيش از رسيده او ، عثمان به دست آشوب گران كشته مىشود .\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nاو را در زمان خلافت لى مىبينيم كه مردم كوفه را تشويق مىكند تا به سپاه اسلام بپيوندند ، و خود به سمت سفير صلح و آشتى بين على و عايشه و طلحه و زبير دست به يك سلسله فعاليت هاى چشم گير مىزند كه بالاخره اقدامات خراب كارانهء عبد الله بن سبأ يمانى قحطانى و دار و دستهء سبائيان او همهء نقشه هاى اين مصلح كبير را نقش بر آب مىكنند و جنگ جمل آغاز مىشود و قعقاع در جنگ به هواداران جمل عفو عمومى مىدهد .\r\nو بالاخره همين قعقاع با آن همه سابقهء درخشان در زمان حكومت معاويه فرزند ابو سفيان و بعد از عام الجماعه به جرم دوست داشتن على و طرفدارى از او به ايلياى فلسطين تبعيد مىشود و ديگر از سرانجام اين چهره تابناك و قهرمان بى نظير افسانه اى سيف كم ترين اثرى ديده نمىشود .\r\n2 - عاصم . آن چه را كه سيف دربارهء عاصم از افسانه ها و داستان ها پرداخته است به شرح زير مىتوان خلاصه نمود :\r\nعاصم را كه بنا به گفتهء سيف از اصحاب رسول خدا بوده است ، خالد بن وليد پس از نبردهاى ارتداد ، پيش از خود به جانب عراق گسيل مىدارد و او زير پرچم خالد در فتح شهرهاى عراق شركت مىكند ، و سپس نبردهاى عراق را زير فرماندهى مثنى و ابو عبيد تعقيب مىنمايد و بعد از آن دو سردار نامى ، در نبردهاى قارسيه و مدائن كسرى به فرماندهى سعد وقاص شركت مىجويد و تحت فرماندهى عتبة بن غزوان براى رهايى علاء حضرمى يمانى در نبرد مناطق جنوبى ايران شركت مىنمايد ، و جندى شاپور را به كمك يك ديگر مىگشانيد ، و سپس به فرماندهى سپاهى در زمان عمر براى فتح سيستان نامزد مىشود و پرچم آن جا را خليفه به نام او مىبندد . عاصم به جانب مأموريت خود حركت مىكند ، سيستان را فتح مىنمايد و حكومت آن جا را در زمان خلافت عمر به عهده مىگيرد .\r\nخليفه عثمان بن عفان نيز حكومت عاصم را بر سيستان تأييد مىنمايد و استان\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nكرمان را نيز بر دايره قدرت حكومت او مىافزايد و بالاخره در سال چهارم از خلافت عثمان ، و در حالى كه بر سيستان و كرمان حكومت داشته است بدرود حيات مىگويد . و فرزندى به نام عمرو بر جاى مىگذارد كه جزء تابعين است و طى اشعارى از وجود فساد و آشوب در امت اسلامى در زمان خلافت عثمان خبر مىدهد ، و اقدامات قاطع خليفه را در برابر اشرار عنوان مىكند .\r\n\r\n","description":"","footnote":"","page_name":" 334 ","page_number":334},
  {"content":"\r\n\r\n\r\nسلسلهء راويان سيف دربارهء عاصم\r\nوردت اسطور عاصم عند سيف فى نيف و اربعين حديثاً افسانه عاصم در بيش از چهل حديث آمده است .\r\n( مؤلف )\r\n\r\nكسانى كه سيف افسانه عاصم را از آنان نقل كرده است\r\nسيف افسانهء عاصم بن عمرو را ضمن چهل و چند حديث و از راويانى به شرح زير آورده است :\r\n1 . نام محمد بن عبد الله بن سواد نويره در 28 حديث\r\n2 . زياد بن سرجس احمرى در 16 حديث\r\n3 . مهلب بن عقبه اسدى در 9 حديث\r\n4 . نضر بن سرى در 3 حديث\r\n5 . ابو سفيان ، طلحة بن عبد الرحمن در 2 حديث\r\n6 . حميد بن ابى شجار در 1 حديث\r\n7 . ابن رفيل\r\n8 . از پدرش كه پدر و پسر هر دو به يك شكل از يك ديگر روايت كرده اند\r\n9 . ظفر بن دهى\r\n10 . عبد الرحمن بن سياه\r\nهمين ها جزء راويانى بودند كه احاديث قعقاع را روايت كرده اند ، و سيف از\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nزبان اينان افسانه هاى قعقاع را بازگو مىكرديم هيچ يك از اين راويان وجود خارجى نداشته است و همگى آنها مخلوق تخيلات سيف ، و از جمله راويان ساختگى او است .\r\nاسامى زير هر كدام در سند يك حديث از احاديث افسانه عاصم بن عمرو آمده كه در روايت هاى سيف دربارهء قعقاع از آنها نامى به چشم نمىخورد .\r\n11 . حمزة بن على بن محفز\r\n12 . عبد الله بن مسلم عكلى\r\n13 . كرب بن ابى كرب عكلى\r\n14 . عمير صائدى\r\nاينان را نيز هم چنان كه در جاى خود گفته ايم ، چون نامشان را در هيچ روايتى جز روايت هاى سيف نديديم و نيز در فهرست اسامى راويان حديث نيافتيم جزء ساير راويان مخلوق سيف به حساب آورديم و به شرح حال آنها به همراه ديگر راويان ساختگى سيف به خواست خدا در كتابى جدا گانه خواهيم پرداخت .\r\nو نيز نام راويانى مجهول مانند عطيه ، مردى از بنى بكر ، مردى از بنى سعد ، از مردى ، از آن كس كه فتح شوش را روايت كرده است ، و امثال اين ها برده شده است كه به علت عدم معرفى كامل و نياوردن نامشان ، شناسايى آنها امكان پذير نمىباشد .\r\nهمچنين حديثى را كه از موسى بن طريف از محمد بن قيس روايت كرده است . نزد علماى رجال راويانى كه موسى بن طريف از آنها روايت كرده است همه معلوم و مشخص مىباشند الا اين كه جزء آنها نامى از محمد بن ( 12 ) قيس ديده نمىشود .\r\nحديثى نيز از طريق مقدام بن ابى مقدام از پدرش ، و او از كرب بن ابى كرب روايت كرده است كه علماى رجال ضمن شيوخ مقدام ، نامى از پدرش و كرب نبرده اند يعنى در هيچ روايتى مقدام از پدرش و يا كرب حديثى را روايت ( 13 ) نكرده ، و تنها سيف است كه چنين سندى براى حديث خود ساخته است .\r\nو نيز سيف بن عمر اسامى ديگرى را به عنوان راوى در احاديث خود آورده است\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nكه با توجه به سابقهء سيف ، ما را نمىرسد تا گناه دروغ ها و افسانه هاى او را بر دوش چنان اشخاصى بگذاريم ، بعد از آن كه ما را معلوم گرديده است كه سيف تنها كسى است كه چنين احاديثى را از زبان آنها نقل مىكند و سيف مردى درغ ساز و افسانه پرداز است .\r\n\r\nكسانى كه افسانهء عاصم را از سيف گرفته اند\r\nما افسانه هاى قعقاع را در نزديك به هفتاد حديث ، و افسانه هاى برادرش عاصم را در بيش از چهل حديث از احاديث سيف بن عمر تميمى به شرح آورديم .\r\nطبرى قسمت اعظم بان احاديث را دربارهء دو برادر تميمى در كتاب خود و از قول سيف بن عمر روايت كرده است ، و بعد از او نيز تاريخ نويسانى چون ابن اثير و ابن كثير و ابن خلدون ، و ابو الفرج در اغانى ، و ابن عبدون در شرح القصيده همان مطالب را از طبرى گرفته اند . و نويسندگان كتاب هاى اسد الغابه ، و استيعاب ، و التجريد ، و الاصابه ، نيز مطالب خود را مستقيماً از سيف و يا از طبرى گرفته اند .\r\nاين عساكر ، حموى ، حميرى ، رازى در الجريح و التعديل همه مطالب خود ابن عمر اخذ كرده اند .\r\nاين ها ، و ده ها مصادر ديگر كه افسانه هاى دو قهرمان شكست ناپذير تميم قعقاع ، و عاصم را به دست داده اند همگى مطالب خود را با واسطه و يا بى واسطه از سيف بن عمر اخذ كرده اند .\r\n\r\nآنان كه به احاديث گذشته سيف استناد نكرده اند\r\nدر حالى مقابل آنها ، مصادر ديگرى وجود دارد كه به ذكر فتوحات و جنگ هاى ارتداد پرداخته ، و يا شرح حال اصحاب رسول خدا را به دست داده ، و بر سخنان سيف بن عمر اعتماد نكرده اند ، به هيچ روى نامى از اين دو برادر ساختگى سيف در آنها ديده نمىشوند . از قبيل :\r\nدر طبقات ابن سعد در بخش ( كسانى از اصحاب رسول خدا كه به كوفه وارد شده اند\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nو تابعينى كه بعد از آنها در كوفه ساكن گرديده اند ) نه نامى از اين دو برادر تميمى برده شده ، و نه نامى از عمرو فرزند عاصم در عداد تابعين . و نه در ساير بخش هاى اين كتاب .\r\nهمچنين در كتاب فتوح البلدان بلاذرى ، و كتاب جمل شيخ مفيد نيز به هيچ روى از اين دو برادر ساختگى سيف نامى برده نشده است .\r\nاز طرفى شخص طبرى و ابن عساكر با وجودى كه در قسمت هاى فتوح و ارتداد مطالب بسيارى را از سيف بن عمر تميمى دربارهء اين دو برادر افسانه اى او آورده اند ، از راويان ديگرى نيز چون :\r\n1 . ابن شهاب زهرى متوفى سال 124 هجرى\r\n2 . موسى بن عقبه متوفى سال 141 هجرى\r\n3 . محمد بن اسحق متوفى سال 152 هجر\r\n4 . ابو مخنف لوط بن يحيى متوفى سال 157 هجرى\r\n5 . محمد بن سائب كلبى متوفى سال 146 هجرى\r\n6 . هشام فرزند محمد بن سائب متوفى سال 206 هجرى\r\n7 . محمد بن عمر الواقدى متوفى سال 207 هجرى\r\n8 . زبير بن به كار متوفى سال 257 هجرى\r\nو ده ها راوى ديگر مطلب گرفته و در كتاب هاى خود ثبت كرده اند كه در هيچ يك از احاديث آنها نامى از اين دو قهرمان افسانه اى تميم ، قعقاع و عاصم فرزندان عمرو ديده نمىشود .\r\nابن عساكر در جزء اول تاريخ خود خبر غزيمت خالد بن وليد را از يمامه به سوى عراق ، و از عراق به جانب شام و فتوح شام را در شصت حديث از طريق راويانى كه در بالا به آنها اشاره شد و آنها نيز همان وقايع را كه سيف به شرح آنها پرداخته است روايت كرده اند ولى نامى از آن دو برادر قهرمان تميم در هيچ يك از آن احاديث ديده نمىشود ، و از قهرمانى ها و كارهاى شگفت انگيز ايشان خبرى نيست .\r\nطبرى نيز وقايع و اتفاقات در جنگ ها فتوح و ارتداد مربوط به سال هاى\r\n\r\n","description":"","footnote":"","page_name":" 338 ","page_number":338},
  {"content":"\r\n\r\n13 - 32 هجرى را در بيش از پنجاه روايت از طريق همان راويان كه در فوق به معرفى آنها پرداختيم روايت كرده است ، و نيز وقاى و اتفاقات زمان خلافت عثمان را در بيش از پنجاه روايت ، و جنگ جمل را در سى و نه روايت از طريق همان راويان روايت نموده است و طى همان اتفاقاتى كه سيف به شرح آنها پرداخته و نقش آفرينان آنها را دو برادر تميم قهرمانان افسانه اى خود معرفى كرده ، او نيز به شرح آنها پرداخته است ولى در هيچ كدام از آنها حتى نامى از آنان برده نمىشود تا چه رسد به كارها واقدامات شگفت انگيز ايشان .\r\nو در كتاب انساب نيز نه نامى از اين دو برادر در ميان است و نه نشانى ، و نه سخنان و مطالب سيف بن عمر تميمى زنديق دروغ ساز افسانه پرداز را در آن كتاب ارجى و مقامى مىباشد .\r\n* * * اين بود دو نمونه از صحابيان دروغين و ساختگى سيف كه آنها را با نيروى خيال خويش آفريده و از قبيلهء خود تميم معرفى كرده ، صحابيان ساختگى ديگر او را نيز به يارى و خواست خدا در جلدهاى بعدى اين كتاب بررسى خواهيم كرد .\r\nوَ الله وَلِىُّ التَّوفيقِ\r\n\r\n","description":"","footnote":"","page_name":" 339 ","page_number":339},
  {"content":"\r\n . \r\n","description":"","footnote":"","page_name":" 340 ","page_number":340},
  {"content":"\r\n . \r\n","description":"","footnote":"","page_name":" 341 ","page_number":341},
  {"content":"\r\n . \r\n","description":"","footnote":"","page_name":" 342 ","page_number":342},
  {"content":"\r\n . \r\n","description":"","footnote":"","page_name":" 343 ","page_number":343},
  {"content":"\r\n . \r\n","description":"","footnote":"","page_name":" 344 ","page_number":344},
  {"content":"\r\n . \r\n","description":"","footnote":"","page_name":" 345 ","page_number":345},
  {"content":"\r\n . \r\n","description":"","footnote":"","page_name":" 346 ","page_number":346},
  {"content":"\r\n . \r\n","description":"","footnote":"","page_name":" 347 ","page_number":347},
  {"content":"\r\n . \r\n","description":"","footnote":"","page_name":" 348 ","page_number":348},
  {"content":"\r\n . \r\n","description":"","footnote":"","page_name":" 349 ","page_number":349},
  {"content":"\r\n . \r\n","description":"","footnote":"","page_name":" 350 ","page_number":350},
  {"content":"\r\n . \r\n","description":"","footnote":"","page_name":" 351 ","page_number":351},
  {"content":"\r\n . \r\n","description":"","footnote":"","page_name":" 352 ","page_number":352},
  {"content":"\r\n . \r\n","description":"","footnote":"","page_name":" 353 ","page_number":353},
  {"content":"\r\n . \r\n","description":"","footnote":"","page_name":" 354 ","page_number":354},
  {"content":"\r\n . \r\n","description":"","footnote":"","page_name":" 355 ","page_number":355},
  {"content":"\r\n . \r\n","description":"","footnote":"","page_name":" 356 ","page_number":356},
  {"content":"\r\n . \r\n","description":"","footnote":"","page_name":" 357 ","page_number":357},
  {"content":"\r\n . \r\n","description":"","footnote":"","page_name":" 358 ","page_number":358},
  {"content":"\r\n . \r\n","description":"","footnote":"","page_name":" 359 ","page_number":359},
  {"content":"\r\n . \r\n","description":"","footnote":"","page_name":" 360 ","page_number":360},
  {"content":"\r\n . \r\n","description":"","footnote":"","page_name":" 361 ","page_number":361},
  {"content":"\r\n . \r\n","description":"","footnote":"","page_name":" 362 ","page_number":362},
  {"content":"\r\n . \r\n","description":"","footnote":"","page_name":" 363 ","page_number":363},
  {"content":"\r\n . \r\n","description":"","footnote":"","page_name":" 364 ","page_number":364},
  {"content":"\r\n . \r\n","description":"","footnote":"","page_name":" 365 ","page_number":365},
  {"content":"\r\n . \r\n","description":"","footnote":"","page_name":" 366 ","page_number":366},
  {"content":"\r\n . \r\n","description":"","footnote":"","page_name":" 367 ","page_number":367},
  {"content":"\r\n . \r\n","description":"","footnote":"","page_name":" 368 ","page_number":368},
  {"content":"\r\n . \r\n","description":"","footnote":"","page_name":" 369 ","page_number":369},
  {"content":"\r\n . \r\n","description":"","footnote":"","page_name":" 370 ","page_number":370},
  {"content":"\r\n . \r\n","description":"","footnote":"","page_name":" 371 ","page_number":371},
  {"content":"\r\n . \r\n","description":"","footnote":"","page_name":" 372 ","page_number":372},
  {"content":"\r\n . \r\n","description":"","footnote":"","page_name":" 373 ","page_number":373},
  {"content":"\r\n . \r\n","description":"","footnote":"","page_name":" 374 ","page_number":374},
  {"content":"\r\n . \r\n","description":"","footnote":"","page_name":" 375 ","page_number":375},
  {"content":"\r\n . \r\n","description":"","footnote":"","page_name":" 376 ","page_number":376},
  {"content":"\r\n . \r\n","description":"","footnote":"","page_name":" 377 ","page_number":377},
  {"content":"\r\n . \r\n","description":"","footnote":"","page_name":" 378 ","page_number":378},
  {"content":"\r\n . \r\n","description":"","footnote":"","page_name":" 379 ","page_number":379},
  {"content":"\r\n . \r\n","description":"","footnote":"","page_name":" 380 ","page_number":380},
  {"content":"\r\n . \r\n","description":"","footnote":"","page_name":" 381 ","page_number":381},
  {"content":"\r\n . \r\n","description":"","footnote":"","page_name":" 382 ","page_number":382},
  {"content":"\r\n . \r\n\r\n","description":"","footnote":"","page_name":" 383 ","page_number":383}
  ]