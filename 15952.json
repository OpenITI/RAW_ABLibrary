[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n . \r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\nهوالعليم\r\nدورهء علوم و معارف اسلام\r\n3\r\nمعاد شناسى\r\nجلد هشتم\r\nتأليف\r\nحضرت علامه آية الله حاج سيد محمد حسين حسينى طهرانى\r\nقدس الله نفسه الزكية\r\n\r\n","description":"","footnote":"","page_name":" شناسنامه 3 ","page_number":3},
  {"content":"\r\n\r\nحسينى طهرانى ، سيد محمد حسين ، 1345 - 1416 ق .\r\nمعاد شناسى / تأليف سيد محمد حسين حسينى طهرانى . - مشهد : نور علامه طباطبائى ، 1417 - 1423 ق .\r\n10 ج . - ( دورهء علوم و معارف اسلام ؛ 3 )\r\nطبع اول : انتشارات حكمت ، 1402 - 1407 ق .\r\nاين مجموعه شامل مباحثى است دربارهء مرگ در ج 1 و 2 ، عالم قبر و برزخ در ج 2 و 3 ، قيامت در ج 4 و 5 و 2 ، نفخ صور در ج 4 ، معاد جسمانى و حشر در ج 6 ، نامه عمل در ج 6 و 7 ، شهادت در ج 7 ، صراط و ميزان و حساب در ج 8 ، شفاعت در ج 9 ، أعراف و بهشت و جهنم و خلود در ج 10 .\r\nكتابنامه به صورت زير نويس .\r\n1 . معاد . 2 . مرگ - جنبه هاى قرآنى . 3 . برزخ . 4 . رستاخيز . 5 . معاد جسمانى . الف . عنوان . ب . فروست : علوم و معارف اسلام .\r\nBP 222\r\n44 / 297\r\nشابك 8 - 38 - 6533 - 964 ( جلد 8 )\r\nشابك ( با جلد زركوب ) 6 - 08 - 6533 - 964 ( دورهء 10 جلدى )\r\nISBN 964 - 6533 - 38 - 8 ( VOL . 8 )\r\nISBN SET 964 - 6533 - 08 - 6 ( 10 VOL . SET )\r\nدورهء علوم و معارف اسلام ( 3 )\r\nمعاد شناسى جلد هشتم\r\nتأليف : حضرت علامه آية الله حاج سيد محمد حسين حسينى طهرانى قدس سره\r\nتعداد : 2000 نسخه\r\nطبع چهارم : ماه رمضان المبارك 1425 هجرى قمرى\r\nچاپ : چاپخانهء دانشگاه مشهد\r\nناشر : انتشارات علامه طباطبائى ، مشهد مقدس ، صندوق پستى 3559 - 91375 تلفن : 8543684 - 0511\r\nاين كتاب تحت إشراف \" مؤسسه ترجمه و نشر دورهء علوم و معارف إسلام \" از تأليفات حضرت علامه آية الله حاج سيد محمد حسين حسينى طهرانى بطبع رسيده و كليهء حقوق آن محفوظ و مخصوص اين مؤسسه مى باشد .\r\n\r\n","description":"","footnote":"","page_name":" شناسنامه 4 ","page_number":4},
  {"content":"\r\n\r\nفهرست\r\n\r\n","description":"","footnote":"","page_name":" 1 ","page_number":5},
  {"content":"\r\n . \r\n","description":"","footnote":"","page_name":" 2 ","page_number":6},
  {"content":"\r\n . \r\n","description":"","footnote":"","page_name":" 3 ","page_number":7},
  {"content":"\r\n . \r\n","description":"","footnote":"","page_name":" 4 ","page_number":8},
  {"content":"\r\n . \r\n","description":"","footnote":"","page_name":" 5 ","page_number":9},
  {"content":"\r\n . \r\n","description":"","footnote":"","page_name":" 6 ","page_number":10},
  {"content":"\r\n . \r\n","description":"","footnote":"","page_name":" 7 ","page_number":11},
  {"content":"\r\n . \r\n","description":"","footnote":"","page_name":" 8 ","page_number":12},
  {"content":"\r\n\r\nهوالعليم\r\nدورهء\r\nعلوم و معارف اسلام\r\n( 3 )\r\nجلد هشتم\r\nاز قسمت\r\nمعاد شناسى\r\nلأقل خدمة العلم والدين\r\nسيد محمد حسين حسينى طهرانى\r\nعفى الله عن جرائمه\r\n\r\n","description":"","footnote":"","page_name":" 9 ","page_number":13},
  {"content":"\r\n . \r\n","description":"","footnote":"","page_name":" 10 ","page_number":14},
  {"content":"\r\n\r\n\r\n[ جلد هشتم 
  ]\r\n\r\nمجلس پنجاه و يك : در حقيقت جهنم و صراط و معناى آن در قيامت\r\n\r\n","description":"","footnote":"","page_name":" 11 ","page_number":15},
  {"content":"\r\n . \r\n","description":"","footnote":"","page_name":" 12 ","page_number":16},
  {"content":"\r\n\r\nبسم الله الرّحمَن الرحيم\r\nالْحَمدُ للَّه ربِّ العالَمين وَ لَا حَوْلَ وَ لا قُوَّةَ إلّا باللَه العلىِّ العظيمِ و صلَّى اللهُ عَلى سيِّدِنا محمَّدٍ وَ ءَالِه الطّاهرينَ\r\nوَ لَعنةُ الله علَى أعدآئِهم أجمعينَ مِنَ الآنَ إلَى يَوم الدّين .\r\nقالَ اللهُ الحَكيمُ فى كِتابهِ الكَريمِ :\r\n  إِنَّ الَّذِينَ كَفَرُوا وَ ظَلَمُوا لَمْ يَكُنِ اللَّهُ لِيَغْفِرَ لَهُمْ وَ لا لِيَهْدِيَهُمْ طَرِيقاً * إِلَّا طَرِيقَ جَهَنَّمَ خالِدِينَ فِيها أَبَداً وَ كانَ ذلِكَ عَلَى اللَّهِ يَسِيراً   . « 1 »\r\n« به درستى كه آن كسانى كه كافر شدند و ستم نمودند ؛ البتّه چنين نيست كه خداوند ايشان را بيامرزد ، و چنين نيست كه خداوند به راهى ايشان را رهبرى كند ، مگر به راه دوزخ كه در آن جاودان و مخلّد بمانند و اين عمل براى خدا كارى آسان است » .\r\n\r\nدوزخ داراى صراط است\r\nاز اين آيه استفاده مىشود كه جهنّم داراى طريق و راهى است كه كافران و ظالمان از آن راه به جهنّم ميرسند ، و اين طريقى است كه مىپيمايند .\r\n   احْشُرُوا الَّذِينَ ظَلَمُوا وَ أَزْواجَهُمْ وَ ما كانُوا يَعْبُدُونَ * مِنْ دُونِ اللَّهِ فَاهْدُوهُمْ إِلى صِراطِ الْجَحِيمِ * وَ قِفُوهُمْ إِنَّهُمْ مَسْؤُلُونَ *   \r\n\r\n\r\n","description":"","footnote":"\r\n( 1 ) آيات 168 و 169 از سوره 4 : نساء\r\n","page_name":" 13 ","page_number":17},
  {"content":"\r\n\r\n  ما لَكُمْ لا تَناصَرُونَ * بَلْ هُمُ الْيَوْمَ مُسْتَسْلِمُونَ   . « 1 »\r\n« اينك در موقف قيامت و بازپرسى در حشر حاضر كنيد كسانى را كه ستم كرده اند ! و نيز جفت‌هايشان را و آنچه را كه غير از خداوند معبود قرار دادند ! و جملگى را به‌سوى صراط جهنّم هدايت كنيد ! و همه را در موقف سؤال و عرْض نگاه داريد ؛ كه البتّه آنها مورد سؤال و بازپرسى قرار مىگيرند ؛ كه چرا شما يكديگر را در راه خدا و كمال تقرّب خود يارى نكرديد ؛ و البتّه همهء آنها در آن روز به حال ذلّت و تسليم در مىآيند » .\r\nدر آيه شريفه نيز راهى بسوى جحيم بيان شده است و مراد از جحيم همان دوزخ و جهنّم است زيرا هر آتشى كه در هوا و مسير باد قرار گيرد و يا به وسيلهء دستگاه دَمِ كوره به آن پيوسته هوا دهند و برافروختگى و آتش‌گيرى او شديد باشد آن را جَحيم گويند و از مادّهء جَحِمَتِ النّار جَحْماً و جَحَماً ؛ و جَحُمَتِ النّار جُحُوماً به معناى روشن شدن و آتش گرفتن مادّهء آتشى و اضطرام و لهيب آوردن آن ؛ و از باب جَحَمَ - جَحْماً متعدّى آن ، يعنى آتش زدن و برافروختن و آتش انداختن و شعله ور كردن آن استعمال شده است .\r\nصراط بسوى جهنّم يكى از منازلى است كه كافران و ستمگران در پيش دارند ؛ و راهى است كه مؤمنان نيز بايد از آن عبور كنند و به بهشت بروند و اين راه يا روى جهنّم و يا داخل آنست ؛ و به قول معروف پلى است كه زده مىشود ؛ و از آن بايد عبور مردم باشد و عوام آن را پل صراط ميگويند ؛ و البتّه اين تعبير غلط است چون پل و صراط يك\r\n\r\n\r\n","description":"","footnote":"\r\n( 1 ) آيات 23 تا 26 ، از سورهء 37 : صافات\r\n","page_name":" 14 ","page_number":18},
  {"content":"\r\n\r\nمعنى دارد و اضافه اسم به مرادف خود صحيح نيست نظير شبِ ليلةُالرَّغائب و سنگِ حَجَرالأسْوَد .\r\nبارى بايد دانست كه آيا اين پل كجا زده مىشود ؟ روى جهنّم و يا در داخل آن ؟ و آيا بايد همه افراد از روى آن عبور كنند يا بعضى ؟ و آيا هر كس بخواهد به بهشت برود حتماً بايد از اين صراط بگذرد يا نه ؛ بهشت راه ديگر هم دارد و اصولًا حقيقت صراط چيست ؟ چرا انسان براى اينكه در بهشت برود از روى اين پل بايد عبور كند ؟ چه ملازمه ايست بين بهشت رفتن و عبور از صراط نمودن ؟\r\nشكّ نيست كه تمام افراد بشر كه در دنيا زندگى مى كنند ، هر يك در باطن و وجدان خود يك هدف و مقصدى دارند كه براى وصول به آن هدف حركت مى كنند . اعمّ از اينكه آن مقصد را بدانند و يا ندانند .\r\nو در هر حال خواه و ناخواه هر كس در ذات و واقعيّت خود روى آن مقصد در حركت است ؛ و افعال و اعمالى كه انجام مىدهد روى غرضى است كه مىخواهد نقاط ضعف را در خود ترميم كند ؛ و حاجات باطنى و نفسانى خود را به‌واسطه اين اعمالى كه بجاى مىآورد برآورده كند .\r\n\r\nهر نفسى راه خاصى به سوى خدا دارد\r\nما در دنيا زيست مىكنيم ؛ و يك سال و دو سال و بيشتر رو به جلو مى رويم ؛ تا زمان مرگ فرا مى رسد و بايد از اينجا ارتحال نمائيم ؛ و در اين امر ترديدى نيست ؛ و بنابراين در دوران زندگى ، ما در باطن خود سيرى داريم و بسوى هدفى در تكاپو هستيم ؛ و مسلّماً اين سير در مسافت‌هاى مكانى دنيا نيست كه از نقطه اى شروع كنيم و به نقطهء ديگرى\r\n\r\n","description":"","footnote":"","page_name":" 15 ","page_number":19},
  {"content":"\r\n\r\nبرسيم ، بلكه در باطن خودمان اين سير و دگرگونى براى ما حاصل مىشود .\r\nهر كس از افراد بشر ، سياه ، سفيد ، مؤمن ، كافر ، منافق ، اين سير را دارد ؛ و در ملكات خود سير مىكند ؛ و براى جبران نقاط ضعفى كه در نفسش موجود است و در خود مىيابد اين حركات خارجى را انجام مىدهد . و اين سفر را به پايان مى رساند ؛ به گمان اينكه آنها مى توانند گم‌شدهء خود را به دست آورند ؛ و نقاط ضعف خود را ترميم كنند .\r\nو نيز شكّى نيست در اينكه افراد بشر در عين آنكه همه داراى غرائزى هستند ؛ ولى آن غرائز و ملكات در آنها متفاوت است ؛ بعضىها از هنگام خلقت شجاعند و بعضىها جبان و ترسو ، و بعضىها متوسّط الحالند ، آن هم به درجات و مراتب مختلف : بعضىها از زمان كودكى حَيىّ هستند يعنى با حيا ؛ و بعضىها خيلى بارز و ظاهر و شكفته ؛ و همچنين در ساير صفات مثل بخل و حسد و كينه و حسّ انتقام و صفات حسنه افراد متفاوتند . ولى هر كدام از اينها روى ملكات و غرائز خودشان سير مىكنند ؛ و بايد آن ملكات را به حال اعتدال در آورند .\r\nهر كس بايد خودش را در آن موقعيّت و ظرفيّتى كه هست تكميل كند ؛ و خود را يك انسان متوسّط و معتدلى قرار دهد كه آن اخلاق و ملكاتش جنبه افراط و تفريط نداشته باشد ؛ و انسان پسنديده اى باشد .\r\nبنابراين هر كس از طريق نفس خودش يك راه خاصّى بسوى پروردگار دارد ؛ و لذا بزرگان از اهل حكمت فرموده‌اند : الطُّرُقُ إلَى اللهِ بِعَدَدِ أنْفاسِ الْخَلائِق . « راه‌هائى كه بسوى خدا موجود است به\r\n\r\n","description":"","footnote":"","page_name":" 16 ","page_number":20},
  {"content":"\r\n\r\nتعداد نفس‌ها و جان‌هاى مخلوقات است . ) يعنى هر موجودى از نقطه نظر آن نفسانيّت خاصّى كه دارد يك راه بخصوص از باطن خود به خدا دارد .\r\nو البتّه اين عبارت آيه و يا حديثى نيست ؛ و ليكن گفتار بزرگانست و درست هم هست .\r\nو از اين گذشته أنبياء و أولياء آمده‌اند تا انسان را به خدا دعوت كنند ؛ و از نقطهء نظر باطن و وجدان گذشته از خارج برنامه اى براى او قرار دهند كه انسان بر اساس آن برنامه عمل كند و به مقصود برسد ؛ آن راه‌هائى را هم كه براى وصول به مقصود معين كرده‌اند مختلف است .\r\nشرايع الهيّه با اينكه همه دعوت به توحيد مىكنند ولى از جهت قوانين و فرامين بر حسب تكامل تفاوت دارند ؛ مثلاً شريعت حضرت موسى غير از شريعت حضرت عيسى است ؛ شريعت حضرت إبراهيم يك منهاج خاصّى دارد شريعت حضرت رسول اكرم صلّى الله عليه و آله و سلّم كه متمّم و مكمّل تمام شرايع است ؛ آن صراط مستقيمى را نشان مىدهد كه از تمام قوا انسان را از حال افراط و تفريط در صراط وسط و عدالت مىآورد و به اقصر فاصله و در اسرع وقت به مقصود مى رساند .\r\nمثلاً حضرت نوح طبق گفتهء قرآن در روى زمين و در ميان قوم خود نهصد و پنجاه سال زندگى كرد ، و ليكن رسول خدا صلّى الله عليه و آله و سلّم مدّت زندگى دنيويشان شصت و سه سال بود و داراى مقامات و درجاتى بودند كه مسلّماً حضرت نوح با آنكه پدر بزرگ آن حضرت بود نداشت ؛ و از نقطه نظر مكتب شاگردِ اين مكتب و از ولايت و روحانيّت اين فرزند بهره‌مند مىگشت .\r\n\r\n","description":"","footnote":"","page_name":" 17 ","page_number":21},
  {"content":"\r\n\r\n وَ إِنّى وَ إنْ كُنْتُ ابْنَ ءَادَمَ صُورَةٍ * فَلى فيهِ مَعْنًى شاهدٌ بِأبُوَّتى « 1 » \r\n« و حقّاً من اگرچه از نقطه نظر صورت فرزند آدم أبو البشر هستم ؛ و ليكن از جهت باطن و حقيقت در من معنائى وجود دارد كه گواهى مىدهد كه من پدر او هستم » .\r\nو لذا مىبينيم ؛ حضرت آدم بو البشر و حضرت نوح و إبراهيم و موسى و عيسى و ساير انبياء على نبيّنا و آله و عليهم الصّلاة و السّلام براى رفع موانع غيبى و باز شدن سبل سلام و طىّ معارج و مدارج قُرب به انوار طيّبه پنج تن آل عبا توسّل مىجسته‌اند ؛ و بنابراين راه‌هاى باطنى ايشان بسوى خدا مختلف بوده و تمام اين راه‌ها هم موصل به مطلوب و مقام قرب و معرفت حضرت حقّ بوده است .\r\nدر آيه مباركه :\r\n وَ الَّذِينَ جاهَدُوا فِينا لَنَهْدِيَنَّهُمْ سُبُلَنا وَ إِنَّ اللَّهَ لَمَعَ الْمُحْسِنِينَ  « 2 »\r\n« كسانى كه در راه ما جهاد مىكنند ما آنها را به راههاى خود هدايت مىنمائيم » .\r\n\r\nصراط مستقيم واحد است و سبل سلام متعدد\r\nملاحظه مىشود كه سبل يعنى راه به صيغه جمع آمده است يعنى براى وصول به خدا و كسب مقام تقرّب و خلوص خداوند راه‌هائى وجود دارد ؛ امّا صراط مستقيم واحد است و نمىتواند بيش از يكى باشد .\r\n  اهْدِنَا الصِّراطَ الْمُسْتَقِيمَ صِراطَ الَّذِينَ أَنْعَمْتَ عَلَيْهِمْ   . « 3 »\r\n« راه مستقيم را به ما نشان بده و ما را به آن راه هدايت كن ! راه كسانى كه بر ايشان نعمت عنايت نمودى ! »\r\n\r\n\r\n","description":"","footnote":"\r\n( 1 ) « ديوان ابن فارض » ص 105 ، بيت 631 از تائيّه كبرى : نظم السّلوك\r\n( 2 ) آيه 69 ، از سورهء 29 : العنكبوت\r\n( 3 ) آيه 6 و صدر آيه 7 ، از سورهء 1 : الفاتحة\r\n","page_name":" 18 ","page_number":22},
  {"content":"\r\n\r\n  وَ إِذاً لَآتَيْناهُمْ مِنْ لَدُنَّا أَجْراً عَظِيماً وَ لَهَدَيْناهُمْ صِراطاً مُسْتَقِيماً   « 1 »\r\nكسانى كه تسليم محض خدا و رسول خدا باشند ؛ و در برابر فرامين خدا چون و چرا نداشته باشند ، و نسبت به مواعظ و اندرزهاى حقّ مطيع محض باشند ، اين امر براى آنان پسنديده و اختيار شده است و موجب قدم راسخ و گام راستين مىباشند ؛ و در نتيجه از جانب خدا به آنان اجرى عظيمى خواهد رسيد ، و در صراط مستقيم خداوند هدايتشان خواهد فرمود .\r\nدر قرآن كريم صراط مستقيم در سى و دو مورد آمده است ، به لفظ مستقيم فقط ؛ و در همه جا صراط به لفظ واحد آمده است ؛ و اصولاً در قرآن صراط به صيغه جمع مانند صُرُط نيامده است .\r\nو امّا سبيل به صيغه جمع زياد آمده است ؛ مانند :\r\n يَهْدِي بِهِ اللَّهُ مَنِ اتَّبَعَ رِضْوانَهُ سُبُلَ السَّلامِ  . « 2 »\r\n« خداوند بواسطه قرآن كريم كسانى را كه از مقام رضاى خدا پيروى كنند به سبل سلام هدايت مىكند » .\r\n ثُمَّ كُلِي مِنْ كُلِّ الثَّمَراتِ فَاسْلُكِي سُبُلَ رَبِّكِ ذُلُلًا  . « 3 »\r\n« خداوند به زنبور عسل وحى فرستاد . . . كه از تمام ثمرات بخور و راه‌هاى پروردگارت را به حال تسليم و انقياد و مذلّت بپيما » !\r\n وَ ما لَنا أَلَّا نَتَوَكَّلَ عَلَى اللَّهِ وَ قَدْ هَدانا سُبُلَنا  . « 4 »\r\nپيامبران در پاسخ طواغيت و مستكبران جهان گفتند : « چرا ما بر\r\n\r\n\r\n","description":"","footnote":"\r\n( 1 ) آيه 67 و 68 ، از سورهء 4 : النّسآء\r\n( 2 ) صدر آيه 16 ، از سورهء 5 : المائدة\r\n( 3 ) صدر آيه 69 ، از سورهء 16 : النّحل\r\n( 4 ) صدر آيه 12 ، از سورهء 14 : إبراهيم\r\n","page_name":" 19 ","page_number":23},
  {"content":"\r\n\r\nخداى خودمان توكّل ننمائيم و امور خود را به او نسپاريم درحالىكه او راه‌هاى ما را به‌سوى مقام قرب خود به ما هدايت كرد » .\r\nو از اينجا استفاده مىشود كه راه‌هاى بسوى خدا بسيار است ؛ ولى صراط مستقيم تنها يكى است و تمام اين راه‌ها به مقدار نزديك بودنش به راه مستقيمى كه اقصر فاصله بين بنده و بين خداست از صراط مستقيم بهره دارند .\r\nپس هر چه زاويهء انحراف آن سبل از راه راست تصوّرى و توهّمى كه بين اين دو نقطه است بيشتر باشد ، بهرهء آن سبل از صراط مستقيم كمتر و هر چه زاويه انحرافشان كمتر باشد بهره شان از صراط مستقيم بيشتر است .\r\n. . .\r\n\r\n","description":"","footnote":"","page_name":" 20 ","page_number":24},
  {"content":"\r\n\r\nبارى انسان در دنيا قدم مىگذارد خواه از مكتب انبياء استفاده كند و يا نكند ، سير خود را در دنيا مىكند و مىميرد و در باطنش راهى داشته است كه به تربيت انبياء به كمال و تمام رسيده و يا نرسيده است ؛ بالاخره در باطن خود پيوسته حركت و سيرى داشته است . در اين حقيقت كه شكّى نيست .\r\nاين راهى كه انسان در دنيا بسوى خدا داشته است ، در عالم قيامت ظهور و به روزى دارد ؛ چون سابقاً دانستيم كه تمام موجودات و افعال اين عالم مادّه و طبع و عالم مُلك و شهادت ، در آن عالم غيب و ملكوت يك صورت ملكوتى دارند ؛ يكى از چيزهائى كه در اينجا صورت مُلكى دارد همين سير نفسانى انسان است رو به مبدأ خود كه در آنجا صورت ملكوتيش همان صراط است .\r\nو شكّى نيست كه اين صراط را انسان در دنيا داشته است ؛ و چون هر كس در دنيا يك صراط دارد ، در آخرت هم همان صراط را به صورت ملكوتى آن عالم دارد ، و صراط دنيا كه در عالم طبع و مادّه ، در عالم شهوت ، در عالم غضب ، در عالم اوهام و اعتباريّات ، دنيا را اداره مىكند ، و روى امور اعتباريّه پيوند مىدهد ، و موجودات متفرّق را بر اساس همين اعتبار بهم متّصل مىكند ، بايد در قيامت صورت ملكوتى كه بروز صورت مُلكى است داشته باشد ، بنابراين تمام افراد بشر كه در دنيا آمدند و از دنيا مىروند ؛ اصل ظهور و بروز دنيا در قيامت جهنّم است ، و راهى كه انسان از دنيا به بهشت دارد صراطى است در جهنّم كه\r\n\r\n","description":"","footnote":"","page_name":" 21 ","page_number":25},
  {"content":"\r\n\r\nبايد از آن عبور كند و به بهشت برسد .\r\nچون هر چيزى كه انسان را از خدا دور كند جهنّم است ؛ مراد از دنيا زندگى كردن بر روى زمين نيست ؛ بلكه زندگى كردن در عالم تعلّقات است ؛ هر فردى كه در دنيا مىآيد تعلّقاتى پيدا مىكند ؛ ظهور و بروز اين تعلّقات جدا كننده از خدا و غافل كنندهء در آخرت جهنّم است ؛ در آيه شريفه داريم :\r\n\r\nتمام افراد بايد از جهنم عبور كنند\r\n  وَ إِنْ مِنْكُمْ إِلَّا وارِدُها كانَ عَلى رَبِّكَ حَتْماً مَقْضِيًّا ثُمَّ نُنَجِّي الَّذِينَ اتَّقَوْا وَ نَذَرُ الظَّالِمِينَ فِيها جِثِيًّا   . « 1 »\r\n« و يك فرد از شما نيست مگر اينكه وارد جهنّم مىشود ! و اين حكم اى پيغمبر ، حكم حتمى و قضاء لازمى است كه پروردگارت بر عهدهء خود نهاده است ! و پس از ورود در جهنّم ما كسانى را كه تقوى پيشه ساخته‌اند نجات مىدهيم ، و مىگذاريم كه ستمگران در دوزخ به رو به زانو در افتاده يَله و رها بمانند » . و آيات قبل از اين چنين است :\r\n     وَ يَقُولُ الْإِنْسانُ أَ إِذا ما مِتُّ لَسَوْفَ أُخْرَجُ حَيًّا * أَ وَ لا يَذْكُرُ الْإِنْسانُ أَنَّا خَلَقْناهُ مِنْ قَبْلُ وَ لَمْ يَكُ شَيْئاً * فَوَ رَبِّكَ لَنَحْشُرَنَّهُمْ وَ الشَّياطِينَ ثُمَّ لَنُحْضِرَنَّهُمْ حَوْلَ جَهَنَّمَ جِثِيًّا * ثُمَّ لَنَنْزِعَنَّ مِنْ كُلِّ شِيعَةٍ أَيُّهُمْ أَشَدُّ عَلَى الرَّحْمنِ عِتِيًّا * ثُمَّ لَنَحْنُ أَعْلَمُ بِالَّذِينَ هُمْ أَوْلى بِها صِلِيًّا      « 2 »\r\n« و انسان چنين مىگويد كه : آيا اگر من بميرم هر آينه بطور\r\n\r\n\r\n","description":"","footnote":"\r\n( 1 ) آيه 71 و 72 ، از سورهء 19 : مريم\r\n( 2 ) آيات 66 تا 70 ، از سورهء 19 : مريم\r\n","page_name":" 22 ","page_number":26},
  {"content":"\r\n\r\nيقين زنده از ميان قبر بر خواهم خاست ؟ آيا اين انسان نمىداند كه سابقاً هيچ چيز نبوده ؛ و ما او را از هيچ آفريده‌ايم ؟ اى پيغمبر به پروردگار تو سوگند كه ما انسان و شياطين را محشور مىكنيم و سپس همه را به زانو در افتاده در اطراف جهنّم حاضر مىسازيم ؛ و پس از آن ما از هر گروه و دسته اى آن كس را كه طغيان و سركشى او بر خداوند رحمن شديدتر باشد بيرون مىكشيم ؛ و آنگاه آن افرادى را كه سزاوارتر به آتش دوزخند البتّه ما بهتر مىشناسيم » .\r\nبارى ؛ از جمله  وَ إِنْ مِنْكُمْ إِلَّا وارِدُها  كه نه تنها اطلاق دارد بلكه نصّ در تعميم است ؛ و حصر بين نفى و اثبات است ؛ استفاده مىشود كه تمام افراد بشر بدون استثناء : كافران ، منافقان ، مؤمنان ، همه و همه وارد جهنّم ميشوند ؛ از رسول خدا پرسيدند : آيا شما هم وارد جهنّم مىشويد ؟ فرمود : آرى ولى ما مانند برقِ خاطف به سرعت عبور مىكنيم .\r\nوقتى اين آيه وارد شد ، در روايت است كه آن‌قدر رسول الله گريه كردند كه زمين تر شد ؛ و بعد به دنبالش اين جمله آمد :  ثُمَّ نُنَجِّي الَّذِينَ اتَّقَوْا وَ نَذَرُ الظَّالِمِينَ فِيها جِثِيًّا  . چون تمام امّت را خدا به جهنّم مىبرد ؛ و بار تمام امّت به دوش رسول خداست ؛ و او حميم و دلسوز است بر آنها ؛ لذا گريه مىكند از روى ترحّم .\r\nحال بايد ديد سرّش چيست كه همه وارد جهنّم ميشوند ؟\r\nسرّش اينست كه جهنّم در آخرت مظهر دنياست در اينجا ؛ و انبياء و ائمّه و اولياء هم در اين دنيا آمدند ؛ پس همه در جهنّم آمدند\r\n\r\n","description":"","footnote":"","page_name":" 23 ","page_number":27},
  {"content":"\r\n\r\nو از اين جهنّم بايد به بهشت بروند ؛ چون دنيا پل آخرت و جهنّم پل بهشت است و رسيدن به بهشت و مقام قرب حضرت حقّ بدون آمدن در دنيا ، و مجاهدات نفسانيّه ممكن نيست ؛ پس همه بايد در اين جهنّم بيايند و سپس خلاص شوند .\r\n\r\nچرا پيامبران چون برق از جهنم عبور ميكنند\r\nآن كسانى كه مانند پيامبران در دنيا مىآيند و ميروند و هيچ آلوده نمىشوند ، و رنگ و بوى دنيا را به خود نمىگيرند ، و زَن و فرزند و كسب و تجارت ، آنها را از خدا باز نمىدارد ؛ آنان بسرعت برق از آن عبور مىكنند و به مصداق آيه شريفه :\r\n رِجالٌ لا تُلْهِيهِمْ تِجارَةٌ وَ لا بَيْعٌ عَنْ ذِكْرِ اللَّهِ وَ إِقامِ الصَّلاةِ وَ إِيتاءِ الزَّكاةِ يَخافُونَ يَوْماً تَتَقَلَّبُ فِيهِ الْقُلُوبُ وَ الْأَبْصارُ  . « 1 »\r\n« مردانى هستند كه هيچ خريد و فروش و كسب و كار آنان را از ياد خدا و اقامه نماز و دادن زكات باز نميدارد ، و از روزى كه دلها و چشمها در آن روز دگرگون مىشود ، سخت در هراسند » .\r\nأبداً از دنيا آلوده نشده‌اند ؛ و دنيا نتوانسته است آنان را به خود سوق دهد و گرايش دهد .\r\nو بنابراين چون از طرفى در دنيا آمده و رفته‌اند ، پس در جهنّم آمده‌اند و خارج شده‌اند ؛ و از طرف ديگر چون در اينجا محبّت دنيا را به خود نخريدند ؛ و آلوده نشدند ؛ لذا در اين دنيا وقوف نكرده‌اند ؛ و چون برق گذشتند ؛ رسول خدا صلّى الله عليه و آله و سلّم در اين جهان يعنى در روى زمين شصت و سه سال درنگ فرمود . ولى يك لحظه در دنيا نبود ؛ دنيا يعنى\r\n\r\n\r\n","description":"","footnote":"\r\n( 1 ) آيه 37 ، از سورهء 24 : النّور\r\n","page_name":" 24 ","page_number":28},
  {"content":"\r\n\r\nتعلّق و محبّت به غير خدا و دلبستگى به زينت‌هاى آن ، و گرايش به عالم غرور و باطل .\r\nپس پيامبر در روى زمين درنگ كرد ولى در دنيا درنگ نكرد و چون روى زمين آمد بدون يك لحظه تأمّل و توقّف بر رياست و جاه و حبّ مال و ساير تعلّقات دنيويّه كَالبَرقِ الخاطِف به سرعت از آن عبور كرد .\r\nدنيا يعنى عالم اعتبار ؛ حقائق را كنار زدن ؛ و به اعتباريّات مشغول شدن ؛ و پشت حجاب ظلمانى ماندن ؛ و از سطح انسانيّت تنازل نمودن و در حدود افكار بهائم و شياطين زيست كردن . چقدر زندگى رسول الله اينچنين بوده است ؟ هيچ هيچ . اصلًا زندگانى پيغمبر اكرم اينچنين نبوده است ؛ پيامبر اكرم در تمام مدّت عمر تا هنگام رحلت يك دقيقه مانند مردم دنيا روى هدف و مقصد دنيا زندگى نكرد .\r\nدر روايت داريم كه انبياء و اولياء از صراط كالبرقِ الخاطِف ميگذرند ؛ شما هنگام برق زدن آسمان ، آسمان را ديده ايد ؟ چگونه آن برق به شما ميرسد و چشم را خيره مىكند ؛ با همين سرعت آنها از صراط عبور ميكنند ؛ دنيا پل است و حتماً بايد از جهنّم بگذرند ؛ انبياء كه به عالم اعتبار وارد شدند و ليكن عبورشان زمانى طول نكشيد ، چون دل ندادند ؛ در آنجا هم از صراط چون برق ميگذرند .\r\nاز انبياء و ائمّه و اولياء گذشته ، افراد ديگر كه در درجات مختلف پائين‌ترى هستند و به دنيا دل داده‌اند به حسب اختلاف درجات و بستگى آنها به دنيا عبورشان مختلف است .\r\n\r\n","description":"","footnote":"","page_name":" 25 ","page_number":29},
  {"content":"\r\n\r\nافرادى در دنيا آمده‌اند و مؤمن هم بوده‌اند و ليكن براى وصول به مقام توحيد و قطع علاقه كلّيّه از دنيا دچار ابتلائاتى مىشده‌اند ؛ آنان هم از صراط عبور ميكنند ، غاية الامر نه به آن سرعت ؛ بلكه به سرعت باد .\r\nافرادى اهل آخرت هستند ؛ و نمىتوان آنان را از اشقياء شمرد ؛ بلكه از اصحاب اليمين‌اند اهل گناه هم نيستند ؛ ولى آن عشق و شور و جذبه اهل توحيد كه چون جرقه آتش ، اوهام و اعتبارات را بسوزانند ؛ در سرشان نيست ؛ و دنبال خدا هم مىگشته‌اند ولى نه با آن همّت بُرّنده و عزم كوبنده و با آن سرعت قاطع ؛ اينها از روى صراط مانند آدم اسب سوار عبور مىكنند ؛ آتش هم به آنها نميرسد ؛ امّا به همان مقدارى كه چون اسب سوارى از پلى عبور كند ؛ و در زير آن آتش باشد به او حرارت ميرسد به همان مقدار اصحاب اليمين در طول عبور از صراط گرماى آتش را احساس مىنمايند .\r\nو بعضى ديگر در عين آنكه از اصحاب اليمين هستند ، امّا به اين قدر پاك و پاكيزه نيستند قدرى تقصير و خطا هم نموده و گناهانى هم داشته‌اند ، و خداوند آنان را آمرزيده ؛ اينها از روى پل مانند آدم پياده عبور ميكنند .\r\n الَّذِينَ يَجْتَنِبُونَ كَبائِرَ الْإِثْمِ وَ الْفَواحِشَ إِلَّا اللَّمَمَ إِنَّ رَبَّكَ واسِعُ الْمَغْفِرَةِ  . « 1 »\r\n« آن كسانى كه از گناهان كبيره و قبائح اعمال اجتناب مىورزند ، مگر از خطاها و گناهان كوچك ؛ چون پروردگار تو اى پيغمبر مقام\r\n\r\n\r\n","description":"","footnote":"\r\n( 1 ) صدر آيه 32 ، از سورهء 53 : النّجم\r\n","page_name":" 26 ","page_number":30},
  {"content":"\r\n\r\nمغفرتش بسيار باز و وسيع است » .\r\nاينچنين افرادى همانطور كه بعداً در بحث شفاعت خواهد آمد بدون شفاعت به بهشت ميروند ؛ ولى البتّه مانند كسى كه بخواهد مثلًا پياده از روى چنين پلى عبور كند البتّه مشكلتر است از كسى كه با اسب ميرود .\r\nلا بدّ منظرهء آتش را بيشتر مىبيند ؛ و از حرارت آن بيشتر متأثّر ميگردد .\r\nبعضى از افراد مرتكب گناهان كبيره شده‌اند ولى چون داراى ايمان راسخ بوده‌اند مورد شفاعت قرار گرفته‌اند ؛ اينها آهسته و لنگان ميگذرند .\r\nو افراد ظالم و كافر به جهنّم مىافتند ؛ و چقدر جهنّمشان طول بكشد ؛ خدا ميداند ؛ البتّه درجات ظلم و كفر مختلف است ؛ آن‌قدر بايد بمانند تا آتش آنها را تطهير كند : يك ماه ، دو ماه ، يك سال ، و دو سال ، ده سال ، هزار سال ، خدا ميداند چقدر مىمانند ؛ چون روز قيامت پنجاه هزار سال است و بالاخره بايد آن‌قدر بمانند ، تا بيرون آيند ؛ مگر افرادى كه در آتش مخلّدند يعنى بطور جاودان بايد بمانند ؛ آنان افرادى هستند كه وجودشان آتش شده است و إن شاء الله تعالى در بحث جهنّم از خصوصيّات احوال مخلّدين در آتش گفتگو خواهد شد .\r\nكسانى كه از آتش بيرون مىآيند در حوض كوثر غسل مىكنند ؛ و آن تاريكىها و خرابىها به بركت ولايت از بين ميرود و پاك و پاكيزه به بهشت ميروند .\r\n\r\n","description":"","footnote":"","page_name":" 27 ","page_number":31},
  {"content":"\r\n\r\nآيا اين صراط بر روى جهنّم زده مىشود ؛ و يا در داخل آنست ؟ ما در اين باره روايتى نداريم ؛ و ليكن روايتى را كه شارح مطالب مذكوره است در « مجمع البيان » از ابن مسعود نقل مىكند كه :\r\n\r\nمراتب سرعت عبور مردم از صراط در قيامت\r\nعَنْ النَّبىِّ اللهِ صَلَّى اللهُ عَلَيْهِ وَ ءَالِهِ وَ سَلَّمَ : قَالَ : يَرِدُ النَّاسُ ثُمَّ يَصْدُروُنَ بِأَعْمَالِهِمْ فَأَوَّلُهُمْ كَلَمْحِ الْبَرْقِ ثُمَّ كَمَرِّ الرِّيحِ ثُمَّ كَحَضْرِ الْفَرَسِ ثُمَّ كَالرَّاكِبِ ثُمَّ كَشَدِّ الرَّجُلِ ثُمَّ كَمَشْيِهِ .\r\n« از رسول خدا صلّى الله عليه و آله و سلّم روايت مىكند كه فرمودند : مردم بواسطه اعمالشان داخل در آتش ميشوند و سپس از آتش خارج ميشوند ؛ پس اوّلِ آنان به سرعت برق چشم ؛ از آن گذشته مانند سرعت وزش باد ؛ و از آن گذشته مانند سرعت اسب تندرو در حال دويدن ؛ و پس از آن مانند شخص سواره ؛ و پس از آن مانند سرعت كسى كه ميدود ؛ و پس از آن مانند سرعت كسى كه راه ميرود » . « 1 »\r\nو در « تفسير علىّ بن إبراهيم قمّى » وارد است كه :\r\nالصِّرَاطُ أَدَقُّ من الشَّعْرِ وَ أَحَدٌ مِنَ السَّيْفِ .\r\n« پل جهنّم كه از آن به بهشت ميروند از مو باريكتر و از شمشير برّنده‌تر است » .\r\nاين همان صراط مستقيم است كه صراط علىّ بن أبى طالب است كه حقّاً چقدر باريك و چه اندازه تيز است . شما اعمال أمير المؤمنين عليه السّلام را در نظر بگيريد ! و ببينيد در هر لحظه در تمام جهات مراعات كردن ظاهر و باطن ، و جمع بين عوالم ، و دادن حقّ هر ذىحقّى را به او ، و در عالم وحدت رفتن ، و احكام آن را با عالم كثرت مخلوط نكردن ، و حقّ\r\n\r\n\r\n","description":"","footnote":"\r\n( 1 ) « مجمع البيان » طبع صيدا ، ج 3 ، ص 525\r\n","page_name":" 28 ","page_number":32},
  {"content":"\r\n\r\nعالم كثرت را ادا كردن ، در مقام عبوديّت حضرت حقّ ، عبد صرف بودن ؛ و آثار توحيد او را در جميع عوالم و در تمام حركات و سكنات مراعات نمودن ، و تمام جهات لازم درجات و مراتب سلوك و مجاهده را بنحو اعلى و اتمّ رعايت كردن ، آن هم نه تنها در يك لحظه و دو لحظه بلكه در تمام دوران مدّت حيات . ببينيد چقدر لطيف و عميق و دقيق است ؛ و چقدر برّنده و داراى احتياط و مراقبت .\r\nو البتّه به مجرّد مختصر انحراف انسان در جهنّم نمىافتد ؛ و ليكن حقّ آن صراط مستقيمى كه به اين دقّت است نيز ادا نشده و به قدر انحرافش بهره از صراط مستقيم كمتر دارد ؛ و به هر مقدارى كه انحراف از اين صراط بيشتر باشد خطرش بيشتر است ؛ و از اين خصوصيّتِ استقامت در طريق بهرهء كمترى دارد .\r\nو البتّه اين صراط مستقيم همان است كه حضرت باقر عليه السّلام دربارهء آن ميفرمايد ؛ از مو باريكتر و از شمشير تيزتر است ؛ و اختلاف عبور مردم از آن مانند برق خاطف و وزش باد و دويدن است و حركت سواره و حركت پياده ، به همان درجه اختلاف رويّه و سلوك آنها با آن حضرت است .\r\nو حقيقت مطلب اينست كه انسان بايد در دنيا زندگى كند ؛ و از آن براى عوالم ديگر بگذرد و عبور كند . اگر همانطور كه انبياء و ائمّهء طاهرين زندگى كردند ، توأم با صدق و امانت و توحيد باشد ، خوب عبور مىكند ؛ و گرنه ، نه ؛ صراط همان صورت واقعيّه حقيقيّه انسانيّت است ؛ و حقيقت آن صورت ، مسير و راه علىّ بن أبى طالب\r\n\r\n","description":"","footnote":"","page_name":" 29 ","page_number":33},
  {"content":"\r\n\r\nاست ؛ أمير المؤمنين عليه السّلام در دنيا زراعت كرد ، باغ تهيّه كرد ، قنات جارى كرد ، نخلستان ايجاد كرد ، ولى آلوده نشد ؛ ازدواج كرد ، و فرزندان آورد ، آلوده نشد ؛ حكومت نمود و آلوده نشد .\r\nاين غير از اقسام كارهاى مردم است ؛ أمير المؤمنين از اين اعمال جز نفس عمل غرضى و مقصدى نداشت . جز خدا نيّتى نداشت ؛ مردم براى نيّت‌ها انجام ميدهند ؛ و اين همان مَفْرق طُرق اولياء خدا با ساير افراد مردم است ؛ اولياى خدا كارشان رنگ خدائى دارد و هيچ رنگى از آن نيكوتر نيست .\r\n صِبْغَةَ اللَّهِ وَ مَنْ أَحْسَنُ مِنَ اللَّهِ صِبْغَةً .  « 1 »\r\n\r\nاولياء خدا در عبور از صراط وحشتى ندارند\r\nالبتّه اولياء خدا هم مقام و مرتبه أمير المؤمنين را پيدا نمىكنند ؛ امّا از نقطه نظر پيروى از آن حضرت ممكن است صراطشان مستقيم گردد ؛ و آنان نيز كَالبَرقِ الخاطِف از صراط عبور كنند ؛ چون به مقام مقرّبين و مخلَصين رسيده‌اند ؛ و كسى كه بدين مقام رسد ديگر آتش براى او معنى ندارد .\r\nو البتّه هم بايد چنين باشد ؛ زيرا كه آنها امامند براى اينكه دست مردم را بگيرند و همانند خود حركت دهند ؛ و الّا معناى امامت صادق نيست .\r\nاينان كسانى هستند كه در صراط مستقيم سير دارند و چنين افرادى غصّه و اندوه ندارند .\r\n لا يَحْزُنُهُمُ الْفَزَعُ الْأَكْبَرُ  . « 2 »\r\n« دهشت و تكانِ بزرگترين ، آنان را به وحشت و هراسى\r\n\r\n\r\n","description":"","footnote":"\r\n( 1 ) صدر آيه 138 ، از سورهء 2 : البقرة\r\n( 2 ) صدر آيه 103 ، از سورهء 21 : الانبياء\r\n","page_name":" 30 ","page_number":34},
  {"content":"\r\n\r\nنمىاندازد » .\r\n مَنْ جاءَ بِالْحَسَنَةِ فَلَهُ خَيْرٌ مِنْها وَ هُمْ مِنْ فَزَعٍ يَوْمَئِذٍ آمِنُونَ  . « 1 »\r\n« كسى كه حسنه اى بياورد براى او پسنديده است ؛ و ايشان از دهشت و اضطراب آن روز در امانند » .\r\n  وَ إِذاً لَآتَيْناهُمْ مِنْ لَدُنَّا أَجْراً عَظِيماً * وَ لَهَدَيْناهُمْ صِراطاً مُسْتَقِيماً   . « 2 »\r\n( افرادى كه تسليم محض خدا و رسول باشند ، و در مرافعات و مخاصمات خود فقط به رسول الله رجوع نموده و حكم آن حضرت را از جان و دل بپذيرند ؛ آنان مؤمن حقيقى بوده و خداوند ميفرمايد : ) « و در آن وقت بنابراين ما از نزد خود به آنها مزد عظيمى ميدهيم و هر آينه آنان را در صراط مستقيم هدايت مىنمائيم » !\r\nو چون راهشان راست و استوار است به يك لحظه از اين طرف جهنّم به آن طرف ميرسند ! و مانند انبياء و اولياء هيچ آلودگى ندارند ؛ هيچ هيچ . اين لازمه مقام تسليم و اطاعت است كه آنان را با انبياء و اولياء معيّت ميدهد و همنشين مىكند و از صراط مستقيم برخوردار مىنمايد ، و اين همان صراطى است كه ما در شبانه روز چندين مرتبه مىگوئيم :  اهْدِنَا الصِّراطَ الْمُسْتَقِيمَ  ، و هدايت به آن را به تمام معنى از خداوند تقاضا مىنمائيم !\r\nخلاصه هر كس در دنيا مطيعِ محض خدا و رسول خدا باشد ، و در كارهاى خود هيچ چون و چرا نكند ؛ و در برابر خواسته‌هاى آنان\r\n\r\n\r\n","description":"","footnote":"\r\n( 1 ) آيه 89 ، از سورهء 27 : النّمل\r\n( 2 ) آيه 67 و 68 ، از سورهء 4 : انبياء\r\n","page_name":" 31 ","page_number":35},
  {"content":"\r\n\r\nاز خود اظهار سليقه و ردّ و ايراد ننمايد ؛ خداوند او را بدين مقام موفّق مىكند .\r\nو آنان از روى پل حركت ميكنند چون برق .\r\nو ليكن  أَصْحابُ الْيَمِينِ ما أَصْحابُ الْيَمِينِ   فَأَصْحابُ الْمَيْمَنَةِ ما أَصْحابُ الْمَيْمَنَةِ  « 1 »\r\n« كسانى كه از ياران و گروه سمت راست هستند از سعيدان و نيكبختان هستند ؛ و ليكن آن قاطعيّت در امر توحيد را ندارند ؛ و آن معيّت با رسولان و اطاعت صرف كه چون شمشير برّنده ، است و يا آن گونه دقّت كه چون مو باريك است در آنها نيست ؛ و اسرار خفيّه پيامبران و امامان را نمىتوانند تحمّل نمايند ؛ و لقاء الله را ادراك نكرده‌اند و إلَهِى مَا عَبَدْتُكَ خَوْفاً مِنْ نَارك عِقَابكَ وَ لَا طَمَعًا فِى جَنّتِك ثَوَابِكَ بَلْ وَجَدْتُكَ أَهْلًا لِلْعِبَادَةِ فَعَبَدْتُكَ « 2 » را چون بزرگان و پيش كسوتان راستين و سابقين نمىفهمند .\r\nميگويند : خدايا ما در دنيا آمديم زندگى كنيم و به ما دستورهائى دادى كه چنين بكن و چنان نكن ! و ما مال حرام نمىخوريم ؛ دزدى نمىكنيم ؛ قمار نمىكنيم ؛ به نواميس مردم تعدّى نمىنمائيم ؛ ولى ما طالب عيش در دنيا هستيم ؛ غذاى لذيذ ميخواهيم ؛ و همانطور كه به ما وعده داده اى حورالعين ميخواهيم ؛ جنّات و أنهار ميخواهيم ؛ و ما به اين چيزها اشتها داريم ؛ و هر چه خدا بفرمايد : من اينها را به شما مىدهم ولى شما قصد همّت بر آنها نكنيد ، و نظر خود را بالاتر كنيد ! ببينيد امامتان چه ميخواست .\r\n آن كه كارَد ، قصدِ گندم بايدش * كاه خود اندر تَبَع مىآيدش \r\n\r\n\r\n","description":"","footnote":"\r\n( 1 ) آيه 27 ، از سورهء 56 : الواقعة\r\n( 2 ) « بحار » طبع كمپانى ، ج 9 ، و « شرح ابن ميثم » ج 5 ، ص 361\r\n","page_name":" 32 ","page_number":36},
  {"content":"\r\n\r\nميگويند : آن امام ما بود آن علىّ بن أبى طالب بود ؛ به ما چه مربوط ؟\r\nبارى اينان آدم‌هاى خوبى هستند و صالح العمل ؛ ولى آن خصوصيّات درشان نيست . و آن دقّت صراط را ندارند ؛ و اينها به هر مقدارى كه به دنيا تعلّق دارند ، به همان مقدار عبورشان از صراط به طول مىانجامد .\r\nچون گفتيم كه بايد از دنيا به آخرت رسيد و از جهنّم و صراط داخل در بهشت شد ؛ و الّا قبل از آمدن به دنيا هم ، ما داخل بهشت بوديم ؛ و ليكن آن بهشت استعداد و قابليّت بود نه بهشت فعليّت ؛ و بين بهشتى كه ما ميخواهيم برويم و كمر بسته‌ايم ، و بار سفر و زاد و راحله تهيّه كرده‌ايم ؛ و بين بهشتى كه سابقاً بوده‌ايم فاصله بسيار است ؛ يك صد هزار سال مسافت است ؛ اين كجا و آن كجا ؟\r\n شكّر مازندران و شكّر هندوستان * هر دو شيرين‌اند امّا اين كجا و آن كجا\r\nدانهء فلفل سياه و خال مه رويان سياه * هر دو جان سوزند امّا اين كجا و آن كجا \r\nعيناً مانند يك درخت بزرگ و پهناور سيب كه شاخ و برگش در اطراف ، آن را چون روضه رضوان نموده ؛ و هزار عدد سيب سهيل زده بر آن طنّازى و دلربائى دارد ؛ با يك دانه تخم سيب ؛ اين درخت سيب همان دانه تخم است و آن دانه همين درخت است ؛ امّا اين كجا و آن كجا ؟ چقدر فاصله است ؟ اين فعليّت است ؛ سيب شيرين است ؛\r\n\r\n","description":"","footnote":"","page_name":" 33 ","page_number":37},
  {"content":"\r\n\r\nمفرّح ذات است ؛ آن قابليّت است استعداد محض است ؛ در بهشتى كه سابقاً بوديم نيز مسأله از همين قرار بوده است ؛ و پس از آن بايد در اين دنيا بيائيم و از اين جهنّم و كلاس امتحان و ابتلاء بگذريم .\r\nاين راه بهشت است كه تحمّل و شكيبائى و صبر و استقامت است .\r\n أَمْ حَسِبْتُمْ أَنْ تَدْخُلُوا الْجَنَّةَ وَ لَمَّا يَأْتِكُمْ مَثَلُ الَّذِينَ خَلَوْا مِنْ قَبْلِكُمْ مَسَّتْهُمُ الْبَأْساءُ وَ الضَّرَّاءُ  . « 1 »\r\n« آيا تا آنگاه كه نظير جريان وَ مَثل كسانى كه قبل از شما آمده‌اند ، و آنان را گرفتارى و عسرت و شدّت فرا گرفت ؛ و به شما نرسيده است ؛ چنين مىپنداريد كه داخل بهشت ميشويد ؟ ! »\r\n وَ لَنَبْلُوَنَّكُمْ بِشَيْءٍ مِنَ الْخَوْفِ وَ الْجُوعِ وَ نَقْصٍ مِنَ الْأَمْوالِ وَ الْأَنْفُسِ وَ الثَّمَراتِ وَ بَشِّرِ الصَّابِرِينَ  . « 2 »\r\n« و هر آينه حتماً و يقيناً ما شما را به مقدارى از ترس و گرسنگى و كمبود مالها و جانها و ثمره‌ها آزمايش ميكنيم ! و اى پيامبر ! شكيبايان را بشارت به قبولى و رستگارى از اين امتحان بده ! »\r\n فَلَيَعْلَمَنَّ اللَّهُ الَّذِينَ صَدَقُوا وَ لَيَعْلَمَنَّ الْكاذِبِينَ  . « 3 »\r\n« آزمايش‌ها و امتحانات خدا براى علم خداست كه بداند راستان شما كيانند ، و دروغگويان كيانند » . و البتّه معلوم است كه علم خدا حضورى است ؛ و نفس اعمال مردم در خارج و تحقّق آن علم خداست ؛ پس معناى دانستن خدا نفس بجاى آوردن اعمال شما خواهد بود !\r\n\r\n\r\n","description":"","footnote":"\r\n( 1 ) ! صدر آيه 214 ، از سورهء 2 : البقرة\r\n( 2 ) آيه 15 ، از سورهء 2 : البقرة\r\n( 3 ) آيه 3 ، از سورهء 29 : العنكبوت\r\n","page_name":" 34 ","page_number":38},
  {"content":"\r\n\r\n   الم * أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَ هُمْ لا يُفْتَنُونَ    . « 1 »\r\n« آيا مردم چنين گمان ميكنند كه به مجرّد آنكه بگويند : ما ايمان آورده‌ايم يَله و رها ميشوند ؟ و مورد امتحان و آزمايش قرار نميگيرند » ؟\r\n\r\nصراط بهشت ، ظهور قابليت‌ها در قيامت است\r\nپس رسيدن به بهشتِ فعليّت ، يعنى بهشتِ بعد از طىّ عالم برزخ در قيامت ، بعد از امتحانات در دنيا بوده ؛ و هر كس امتحانانش بهتر و نتيجه‌اش عالىتر باشد ، به صراط مستقيم نزديكتر و به راه و روش علىّ بن أبى طالب مناسب‌تر و ملايم‌تر است .\r\nاصحاب اليمين ، يعنى سعادتمندان و نيكانى كه كارهاى خوب انجام ميداده‌اند ؛ و از زشتىها پرهيز مىنمودند ؛ ولى نتوانسته‌اند ريشه علاقهء به دنيا و ما سِوَى الله را در وجودشان بسوزانند . و منظور از « دنيا » غير خداست ؛ هر چه باشد ؛ و هر مقام و درجه و فضيلتى بوده باشد .\r\nغير خدا هر چه هست دنياست ، گرچه بهشت و مقام باشد ؛ زيرا دنيا يعنى حيات دانيه ؛ و كسى كه منظور و مقصودش مقصور و محصور در ذات اقدس حضرت احديّت نبوده باشد ؛ در زندگى پست زيست مىكند گرچه داراى فضائل و مكارمى هم بوده باشد .\r\nاصحاب اليمين از روى جهنّم عبور ميكنند ؛ و چون حقيقت آتش را درنيافته‌اند ؛ و بدان در دنيا قدرى نزديك شده‌اند ، مانند شخص سواره و يا پياده هستند ؛ كه از ديدن مناظر دوزخ در وقت عبور در دهشت است ؛ و از حرارت و هواى نامطبوع آن قدرى ناراحت است ؛ امّا\r\n\r\n\r\n","description":"","footnote":"\r\n( 1 ) آيه 2 ، از سورهء 29 : العنكبوت\r\n","page_name":" 35 ","page_number":39},
  {"content":"\r\n\r\nمقرّبين و ابرار حقيقت آتش را شناخته‌اند ؛ و بدان دل نداده‌اند لذا چون برق خاطف ، و چون باد تند وزش از آن ميگذرند .\r\n وَ أَنْ لَوِ اسْتَقامُوا عَلَى الطَّرِيقَةِ لَأَسْقَيْناهُمْ ماءً غَدَقاً  . « 1 »\r\n« و اگر چنانچه بر طريق راست و استوار پايمردى كنند ، ما هر آينه به آنان از آب شيرين و گوارا و فراوان مىنوشانيم » . و امّا راجع به كسانى كه به خدا و جزا و عمل مؤمن نيستند و عالم را هرج و مرج ، و بدون حساب ميدانند ، ميفرمايد :\r\n وَ إِنَّ الَّذِينَ لا يُؤْمِنُونَ بِالْآخِرَةِ عَنِ الصِّراطِ لَناكِبُونَ  . « 2 »\r\n« و حقّاً آن كسانى كه به آخرت ايمان نمىآورند از راه و روش و صراط واضح به دور افتاده و پرت شده‌اند ؛ و به انحراف و كج‌روى و گمراهى گرائيده‌اند » .\r\nآرى صراط صراط علىّ بن أبى طالب است ؛ و صِرَاطُ عَلِىٍّ حَقٌّ نُمْسِكُهُ ؛ آن رويّه روش حقّ است ؛ و بايد گرفت و به دو نزديك شد ، و روز به روز نزديكتر شد تا صد در صد در پشت سر او قرار گرفت . و شيعه او شد ؛ و به او ملحق شده و به بهشتى كه او ميرفته و براى آن در تكاپو بوده است رفت ؛ و در تمام اعمال و اقوال از آن صراط تعدّى و تجاوز نكرد كه اين خسران بزرگى است .\r\nمرحوم محدّث قمى نقل كرده است از كتاب « مصابيح الانوار » :\r\nقَالَ : بَلَغَنَا أَنَّ أَمِيرَ الْمُؤْمِنِين عَلَيْهِ السَّلامُ اشْتَهَى كَبِداً مَشْوِيَّةً\r\n\r\n\r\n","description":"","footnote":"\r\n( 1 ) آيه 16 ، از سورهء 72 : الجنّ\r\n( 2 ) آيه 74 ، از سورهء 23 : المؤمنون\r\n","page_name":" 36 ","page_number":40},
  {"content":"\r\n\r\nعَلَى خُبْزَةٍ لَيِّنَةٍ فَأَقَامَ حَوْلًا يَشْتَهِيهَا ثُمَّ ذَكَرَ ذَلِكَ لِلْحَسَنِ عَلَيْهِ السَّلامُ وَ هُوَ صَائِمٌ يَوْمٌ مِنَ الايَّامِ فَصَنَعَهَا لَهُ فَلَمَّا أَرَادَ أَنْ يَفْطُرَ قَرَّبَهَا إِلَيْهِ ، فَوَقَفَ سَائِلٌ بِالْبَابِ .\r\nفَقَالَ : يَا بُنَىَّ احْمِلْهَا إلَيْهِ لَا نَقْرَأَ صَحِيفَتَنَا غَداً أَذْهَبْتُمْ طَيِّبَاتِكُمْ فِى حَيَوتِكُمُ الدُّنْيَا وَ اسْتَمْتَعْتُمْ بِهَا « 1 »\r\n« گفته است : به ما چنين خبر رسيده است كه روزى أمير المؤمنين عليه السّلام اشتها كردند كه جگر كباب شده و يا بريان شده اى را با نانِ نرم بخورند ؛ همينطور اين امر طول كشيد و يك سال بر آمد كه پيوسته حضرت اين اشتها را داشتند ولى ابراز نمىنمودند ؛ پس از يك سال درحالىكه روزى از روزها روزه بودند ؛ به حضرت امام حسن عليه السّلام اين مطلب را بازگو كردند ؛ امام حسن براى آن حضرت آماده ساخت ؛ و چون هنگام افطار رسيد و امام حسن اين طعام را به نزد پدر گذارد ، كه ناگهان سائلى در خانه سؤال نمود .\r\nحضرت فرمودند : اى نور ديدهء من ! اين طعام را بردار و به سائل بسپار ! براى آنكه ما در فرداى قيامت در صحيفه اعمال خود نخوانيم كه : شما طيّباتِ خود را در زندگانى دنيا و پست خود از بين برديد ! و در اين حيات دَنىّ و ناقابل ، شما با طيّبات خود استمتاع نموده و بهره‌مند شديد » !\r\nحضرت در اين بيان استشهاد فرموده‌اند به آيه 19 ، از سورهء 49 از سورهء الاحقاف\r\n\r\n\r\n","description":"","footnote":"\r\n( 1 ) « : سفينة البحار » طبع سنگى ، مادّهء كبد ، ج 2 ، ص 458\r\n","page_name":" 37 ","page_number":41},
  {"content":"\r\n\r\n وَ يَوْمَ يُعْرَضُ الَّذِينَ كَفَرُوا عَلَى النَّارِ أَذْهَبْتُمْ طَيِّباتِكُمْ فِي حَياتِكُمُ الدُّنْيا وَ اسْتَمْتَعْتُمْ بِها فَالْيَوْمَ تُجْزَوْنَ عَذابَ الْهُونِ بِما كُنْتُمْ تَسْتَكْبِرُونَ فِي الْأَرْضِ بِغَيْرِ الْحَقِّ وَ بِما كُنْتُمْ تَفْسُقُونَ  .\r\n« و روز قيامت روزى است كه مردمان كافر را بر آتش عرضه ميدارند ؛ و چنين به آنها خطاب مىشود كه : شما طيّبات و چيزهاى پاكيزه و نفيس خود را در زندگانى دنيا از بين برديد و مصرف نموديد ! و با آنها استمتاع كرديد ؛ و بنابراين در مقابل استكبارى كه در زمين ، به ناحقّ نموديد و بواسطه فسقى كه كرديد و تجاوزى كه نموديد ؛ امروز به عذاب ذلّت‌آميز و اهانت بخش و پَست و خوار ساز خدا پاداش داده ميشويد » !\r\nملاحظه بفرمائيد : علىّ بن أبى طالب كه خليفه مسلمين است و حاكم بر جهان اسلام دلش ميل به جگر بريان كرده ، و يك سال ميگذرد ؛ كه پيوسته با اين اشتها دست به گريبان است « 1 » و حال و وقت و مجال آن را ندارد ؛ و آن‌قدر بى اعتناست كه وقت و حال خود را براى اين امور حتّى در مدّت طول يك سال به يك جمله كه بگويد : جگر بريان ميخواهم ندارد ؛ و خليفه اسلام و مسلمين در حال روزه پس از يك سال در وقت افطار كه در برابرش مطلوب خود را مىبيند ، دست دراز\r\n\r\n\r\n","description":"","footnote":"\r\n( 1 ) از اينكه يك سال طول كشيد و حضرت حال و مجال گفتن را نداشتند معلوم مىشود كه اين داستان در حال خلافت بوده است كه پيوسته مشغول اصلاح امور مسلمين بوده‌اند .\r\n","page_name":" 38 ","page_number":42},
  {"content":"\r\n\r\nكردن و لقمه برداشتن را با وجود سائل بر دَم دَر ، اشتغال به حيات پست و استمتاع به طيّبات در زندگى حيوانى و دونِ مقام انسان مىبيند ؛ و از او ميگذرد ؛ و نه آنكه بگويد : نيمى از اين را به اين سائل بده ! بلكه ميفرمايد : اين ظرف خوراك را بردار و همه را به او بده ! سائل سير و گوارا بخورد ؛ و ما تماشا كنيم كه اين حيات عُلياست ؛ اين زندگانى و الا و بالا و عالى رتبه است ؛ اين زندگانى انسان و در صراط مستقيم انسانيّت است كه انسان ايثار كند ؛ و به سائلى كه گرسنه است و يا گرسنه نيست ، ولى طلب طعام مىكند ، از غذا مُشتَهاى خود كه سالى در فكر تهيّه آن بوده ؛ و اينك در حال روزه ميخواهد تناول كند بگذرد و به سائل دهد .\r\n\r\nصراط على بن أبى طالب يگانه راه مستقيم است\r\nاينست صراط مستقيم ! شما را به خدا سوگند ، از حال تا روز قيامت فكر كنيد ! ببينيد از اين صراط مستقيم‌تر سراغ داريد ؟ ! و آيا ميتوانيد در ذهن خود بهتر از اين تصوّر كنيد ؟ !\r\nمن هر وقت به اين داستان و نظائر آن كه به حمد الله و المنّه صفحات تاريخ ما را از روش آن حضرت و سائر ائمّه طاهرين پر كرده است ، نظرى ميكنم ؛ و آنها را با طرز زندگانى خلفاى جائر اسلام مانند بنى اميّه و بنى عبّاس كه به نام اسلام و به نام جانشينى رسول الله بر مردم حكومت ميكرده‌اند قياس ميكنم در يك دنيا از حيرت فرو ميروم .\r\n\r\nدر صراط مستقيم و صراط منحرف\r\nمعاويه سفره‌هائى ميگسترد كه انواع و اقسام لذيذترين غذاهاى دنيا در آن تهيّه شده بود غذاهائى را براى او آماده ميساختند كه از\r\n\r\n","description":"","footnote":"","page_name":" 39 ","page_number":43},
  {"content":"\r\n\r\nمغز پسته و روغن مغز سر پرنده اى كه ناياب و نادر الوجود بود تهيّه ميشد ؛ و آن‌قدر مىخورد كه هر چه طول ميكشيد سير نمىشد ، و ميگفت : من خسته شدم امّا سير نشدم !\r\nو گويند : اطراف دهان او پيوسته زرد بود و رنگ غذا داشت ؛ و آن‌قدر در غذا خوردن حريص و عجول بود كه آستين لباس او پيوسته چرب بود ؛ و يكى از پيراهن‌هاى او با همين آستين معروف ؛ امروز در يكى از موزه‌هاى معروف جهان است ؛ اين صراط ضدّ صراط انسانيّت است ، و لذا أمير المؤمنين از معاويه به انسان معكوس و جسم واژگون در نامهء خود تعبير فرموده است :\r\nوَ سَأَجْهَدُ فِى أَنْ أُطَهِّرَ الارْض مِنْ هَذَا الشَّخْصِ الْمَعْكُوسِ وَ الْجِسْمِ الْمَرْكُوس . « 1 »\r\nشاعر اهل بيت در عصر حضرت صادق عليه السّلام گويد :\r\n سَمَّاهُ جَبّارُ السَّما صِراطَ حَقِّ فَسُمَى ( 1 ) * فَقالَ فى الذِّكْرِ : وَ مَا كَانَ حَديثاً يُفْتَرَى ( 2 )\r\nهَذا صِراطى فَاتْبَعوا وَ عَنْهُمُ لا تُخْدَعوا ( 3 ) * فَخالَفوا ما سَمِعوا وَ الْخُلْفُ مِمَّنْ شَرَعا ( 4 ) « 2 » \r\n1 - خداوند جبّار آسمان علىّ بن أبى طالب را صراط حقّ اسم گذارى كرد .\r\n2 - و بنابراين علىّ به اين نام ناميده شد . و خداوند در قرآنش\r\n\r\n\r\n","description":"","footnote":"\r\n( 1 ) رساله 45 از رسائل « نهج البلاغهء » ج 2 ، ص 73 از طبع عبده نامه اى كه آن حضرت به عثمان بن حنيف نوشته‌اند .\r\n( 2 ) « ديوان سيّد » ص 64 : تخريج از « أعيان الشّيعة » 12 : 214\r\n","page_name":" 40 ","page_number":44},
  {"content":"\r\n\r\nفرمود : اين گفتارى نيست كه به دروغ افترا زده شده باشد .\r\nبلكه اين است صراط من ، پس از آن پيروى كنيد ! و از متابعت ايشان فريب نخورده و به غير آنها نگرائيد ! پس مخالفت آنچه از قرآن شنيدند نمودند و مخالفت از ناحيهء كسى بوده است كه در اين كار پيش قدم شده است . »\r\n\r\n","description":"","footnote":"","page_name":" 41 ","page_number":45},
  {"content":"\r\n . \r\n","description":"","footnote":"","page_name":" 42 ","page_number":46},
  {"content":"\r\n\r\n\r\nمجلس پنجاه و دوم ؛ در حقيقت صراط و انحصار مصداق اعلاى آن به أمير المؤمنين\r\n\r\n","description":"","footnote":"","page_name":" 43 ","page_number":47},
  {"content":"\r\n . \r\n","description":"","footnote":"","page_name":" 44 ","page_number":48},
  {"content":"\r\n\r\nبسم الله الرّحمَن الرّحيم وَ بِهِ نَسْتعِين\r\nو الْحَمدُ للَّه ربِّ العالَمين وَ لَا حَوْلَ وَ لا قُوَّةَ إلّا باللَه العلىِّ العظيمِ صلَّى عَلى اللهُ سيِّدِنا محمَّدٍ وَ ءَالِه الطّاهرينَ\r\nوَ لَعنةُ الله علَى أعدآئِهم أجمعينَ مِنَ الآنَ إلَى يَوم الدّين .\r\nقالَ اللهُ الحَكيمُ فى كِتابهِ الكَريمِ :\r\n اهْدِنَا الصِّراطَ الْمُسْتَقِيمَ . \r\n( آيه 6 از سورهء 1 فاتحة الكتاب )\r\n« خداوندا ! ما را به راه راست هدايت فرما » !\r\nصراط مستقيم كه در قرآن كريم بسيار از آن ياد شده است ، و در سنّت نبويّه و احاديث معصومين صلوات الله و سلامه عليهم أجمعين كثير الدّورَان و شايع است ، همان راه راست است كه در زبان پارسى متداول و معمول است .\r\nما به حول و قوّهء خدا در اين مجلس بطور مستوفى از حقيقت صراط و سپس از حقيقت صراط مستقيم بحث مىنمائيم ، تا بسيار واقعيّت امر روشن و واضح گردد ؛ و اين نياز به دو مقدّمه دارد :\r\n\r\nالفاظ براى معانى عامه وضع شده‌اند\r\nمقدّمه اوّل : آنكه الفاظى كه در زبان‌هاى مختلف و نسبت به جماعت‌هاى متفاوت براى تفهيم و تفهّم معانى وضع شده و استعمال\r\n\r\n","description":"","footnote":"","page_name":" 45 ","page_number":49},
  {"content":"\r\n\r\nميگردند ، داراى معانى كلّيّه هستند ؛ نه آنكه معناى موضوعٌ لَه و يا مستعملٌ فيهِ آن ، خصوص فردى از افرادِ آن معنى باشد .\r\nمثلًا لفظ چراغ را كه وضع كرده‌اند براى يك معناى كلّى بوده است ؛ و آن عبارت است از موجودى نورانى كه در پرتو خود به مقدار سعه شعاعىِ خود موجودات تاريك را روشن مىكند ؛ در آن زمان چراغ منحصر بود به يك رشته كه در ظرف روغنى ميگذاردند ؛ و سر رشته را آتش زده ، از آن روشنى و دود خارج ميشد . و به اين موجود خاصّ بدين كيفيّت خاصّه چراغ مىگفته‌اند ؛ سپس كه چراغ نفت رائج شد ؛ و نفت رائج شد ؛ و نفت را در ظرفى سربسته ريخته و فتيله اى در آن گذارده ؛ و روى فتيله حبابى از شيشه قرار ميدادند ؛ به اين هم چراغ گفتند ، بدون مختصر عنايتى در تغيير نام چراغ ؛ گوئى همان معناى چراغى كه در سابق با روغن بود ؛ همان معنى بعينه در اين چراغ نفتى حباب دار وجود دارد ؛ پس خصوصيّت روغن چراغ و دودِ فتيله دخالتى در معناى اسم چراغ نداشته ؛ بلكه معنى همان معناى كلّى بوده كه جسمى خود نورانى و نور بخش باشد ؛ و چون اين معناى كلّى در اين دو فرد از ساختمان چراغ تفاوت نداشت ؛ لذا به همان عنايت اوّليّه اى كه چراغ را براى آن فرد اوّل استعمال كردند به همان عنايت براى فرد دوّم نيز استعمال ميكنند .\r\nو همچنين پس از آنكه چراغ گازى اختراع شد ، و به دنبال آن چراغ كهربائى و برق پديد آمد ؛ با انواع و اشكال مختلف آن ، به تمام آنها همان چراغ را گفتند .\r\n\r\n","description":"","footnote":"","page_name":" 46 ","page_number":50},
  {"content":"\r\n\r\nاين مطلب اختصاص به لفظ چراغ ندارد ؛ لفظ چراغ يك مثال بود كه زده شد ؛ تمام الفاظ از اين قبيل هستند ؛ در هر زبانى از السنه دنيا خواه حَضَرى و خواه بَدَوى .\r\nلفظ صراط نيز همينطور است ؛ صراط يعنى راه و چيزى كه با پيمودن آن از چيزى به چيز ديگر ميتوان رسيد ؛ و واسطه و رابطِ بين آن دو چيز كه با حركت و سير در واسطه ، آن دو چيز با يكديگر مربوط ميشوند ؛ خواه اين راه طبيعى باشد يا صورى و يا مثالى و يا نَفْسَى ، با انحاء و اقسام مختلفى كه در هر قسم آن ميتوان تصوّر كرد ؛ مثلًا فاصله رابط بين دو شهر و يا دو خانه را راه گويند ؛ و فاصله رابط بين دو قطب الكتريك ، و رگ‌هاى شريانى و وريدى بدن كه خون را به قلب و از قلب به نقاط بدن مىرساند ، و خواندن كتاب كه راه براى تحصيل علم است ؛ و سفر در دريا و صحرا براى تجارت كه راه براى كمك رساندن به خلق خدا و تهيه ما يحتاج آنهاست ؛ و زراعت كه راه براى تحصيل غذاست ؛ و عبادت خدا كه راه براى تقرّب بسوى اوست ؛ و موت كه راه براى ورد در عالم برزخ است ؛ و موت از برزخ كه راه ورود به عالم قيامت است ؛ و اظهار شهادتين كه راه براى اسلام است ؛ و ولايت كه راه براى ايمان است . و بالاخره براى وصول به هر چيزى اگر نياز به واسطه اى باشد آن را راه و صراط گويند . و معلوم است كه با وجود آنكه در تمام اين مصاديق معنى و مفهوم صراط صادق است و اين صدق نيز صدقِ حقيقى است نه مجازى ؛ ولى بديهتاً افرادِ اين معنى و مفهوم با يكديگر تفاوت دارند ؛ راه براى كرمان ، غير از راه\r\n\r\n","description":"","footnote":"","page_name":" 47 ","page_number":51},
  {"content":"\r\n\r\nسنجش عدالت است ؛ و راه وصول به محبوب ، غير از راه به دست آوردن مجهول در معادلات جبرى است ؛ و راه بهشت غير از راه حلّ مسائل رياضى است .\r\nمقدّمه دوّم : در آيات كريمه قرآن و روايات واردهء از معصومين صلوات الله و سلامه عليهم أجمعين وارد است كه خداوند براى وصول به مقام ارجمند انسانيّت و فعليّتِ قُوى و استعداد و تقرّب به خدا ، و لقاء و ديدار خدا ، و طىّ مراحل و منازل كمال ، راهى معيّن فرموده است ؛ و از پيمودن بعضى از راهها نهى نموده است مثل آيه :\r\n قُلْ هذِهِ سَبِيلِي أَدْعُوا إِلَى اللَّهِ عَلى بَصِيرَةٍ أَنَا وَ مَنِ اتَّبَعَنِي  . « 1 »\r\n« بگو اى پيغمبر : كه اينست راه من ! كه من از روى بصيرت بسوى پروردگار مردم را به پيمودن اين راه ميخوانم و دعوت ميكنم ؛ و نيز پيروان من از اين راه مردم را بسوى خدا ميخوانند » .\r\nو مثل آيه :\r\n إِنَّ رَبَّكَ هُوَ أَعْلَمُ بِمَنْ ضَلَّ عَنْ سَبِيلِهِ وَ هُوَ أَعْلَمُ بِمَنِ اهْتَدى  . « 2 »\r\n« بدرستى كه پروردگار تو داناتر است به كسانى كه از راه او گمراه شده‌اند ؛ و او داناتر است به كسانى كه راه يافته‌اند » .\r\nو مثل آيه :  وَ لا تَقْعُدُوا بِكُلِّ صِراطٍ تُوعِدُونَ وَ تَصُدُّونَ عَنْ سَبِيلِ اللَّهِ  . « 3 »\r\n« و در سر هر راهى منشينيد كه مردم مؤمن را بيم دهيد ، و از راه\r\n\r\n\r\n","description":"","footnote":"\r\n( 1 ) صدر آيه 108 ، از سورهء 12 : يوسف\r\n( 2 ) ذيل آيه 30 ، از سورهء 50 : النّجم\r\n( 3 ) صدر آيه 86 ، از سورهء 7 : الاعراف\r\n","page_name":" 48 ","page_number":52},
  {"content":"\r\n\r\nخدا باز داريد » !\r\n\r\nصراط به سوى خدا ، راهى باطنى از نفس انسان به سوى خداست\r\nچون اين دو مقدّمه روشن شد ، حال ميگوئيم كه : صراط الله ، راه بسوى خداست ؛ و چون خدا محلّ و مكان خارجى ندارد ؛ پس مقصود راهى است كه از نفس براى معرفت ذات اقدس او جلّ جلاله مىباشد .\r\nزيرا انسان از اوّل عمر تا آخرين لحظه حيات ، حالات مختلف روحى دارد ؛ و حركات نفسانيّه و ملكات اخلاقيّه اى دارد كه از تكرار اعمال و حالات در او بوجود آمده است ؛ و دائماً از صورتى به صورت ديگر ، و از حالى به حال ديگر ، و از عقيده اى به عقيده اى ديگر ، و از كمالى به كمال ديگر منتقل مىشود ؛ تا آنكه از مقرّبين گشته و از سابقين قرار گيرد ؛ و اگر عنايت خدا دست او را بگيرد از كُمّلين گردد ؛ و اگر از متوسّطين باشد از اصحاب يمين شود ؛ و اگر شيطان و نفس امّاره راهبر او باشد از اشقياء و اصحاب شمال شود ؛\r\nدر هر فرد از افراد بشر از درون و باطنِ نفس او راهى است بسوى خدا ؛ و تمام اعمالى را كه در ظاهر انجام ميدهد طبق نقشه باطن اوست ؛ آن راه باطنى صراط است ؛ و چون هر كس به نوبه خود صفات خاصّى دارد و ملكات و غرائز ، و بالاخره عقائد مخصوص و شاكله و منهاج اختصاص به خود را دارد ؛ بنابراين هر فرد از افراد بشر داراى راه خاصّى بسوى خداست ؛ و از اينجا به خوبى معناى اين كلام معروف روشن مىشود كه : الطُّرُقُ إلَى اللهِ بِعَدَدِ أنْفَاسِ الْخَلائِقِ .\r\nو اين راهها با كثرت و تعدّد آنها در صورتى مستقيم است كه\r\n\r\n","description":"","footnote":"","page_name":" 49 ","page_number":53},
  {"content":"\r\n\r\nراهرو را با اقصر فاصله و كوتاه‌ترين زمان به بهشتِ مرضاتِ خداوند جليل و لقاى حضرت او اندكاك و فناى محض در ذات او برساند ؛ و اين راه معرفت است كه هر امامى از امامان مبيّن و شارح و مفصِّل آنست ؛ بلكه وجود امام نفس صراط و تحقّق خارجى صراط مستقيم است .\r\nامام صراط مستقيم است ، تا پيروان از راه نفس او ، همان راهى را كه او رفته است بروند .\r\nو چون امام از راه صفات خود سريع‌ترين و كوتاه‌ترين و نزديكترين راه را بسوى خدا پيموده است ؛ پس نفس امام راه مستقيم و صراط مستقيم بسوى خداست ؛ كه حقّاً از شمشير برّنده‌تر و از مو باريك‌تر است .\r\nاز حضرت امام جعفر صادق عليه السّلام روايت است كه فرمود :\r\nإنَّ الصُّورَةَ الإنْسَانِيَّةَ هِىَ الطَّرِيقُ الْمُسْتَقِيمُ إلَى كُلِّ خَيْرٍ ، وَ الْجِسْرُ الْمَمْدُودُ بَيْنَ الْجَنَّةِ وَ النَّار . « 1 »\r\nيعنى صورت ناطقه نفس انسانى همان صراط مستقيم است بسوى تمام خيرات ؛ و آنست همان پلى كه در بين بهشت و دوزخ كشيده شده است .\r\nو البتّه همانطور كه ذكر شد تمام موجودات اين نشأه ، ظهور و به روزى در نشأهء قيامت دارند ؛ و صراط نيز ظهور و تجلّى اى دارد ؛ و آن ظهور همين راهى است كه انسان در دنيا دارد ؛ چون حقيقت دنيا جهنّم : است ؛ و صراط جهنّم راهى است كه انسان در دنيا بسوى خدا دارد ؛ بعضى براى عبور از اين صراط مىلنگند ؛ و به جهنّم مىافتند . و اينان\r\n\r\n\r\n","description":"","footnote":"\r\n( 1 ) تفسير « صافى » ج 1 ، ص 55 ، طبع اسلاميّه\r\n","page_name":" 50 ","page_number":54},
  {"content":"\r\n\r\nهمان كسانى هستند كه در شهوات منغمرند ؛ و در مادّيّات و لذائذ دنيّه غوطه خورده‌اند ؛ ولى چون به خدا ايمان آورده ، بودند لذا لنگان‌لنگان عبور ميكنند .\r\n\r\nدر اختلاف عبور از صراط به حسب اختلاف درجات انسانيت\r\nدر « تفسير قمّى » از حضرت صادق عليه السّلام روايت كرده است كه فرموده‌اند :\r\nالصراطُ أَدَقُّ مِنَ الشَّعْرِ وَ أَحَدُّ مِنَ السَّيْفِ ؛ فَمِنْهُمْ مَنْ يَمُرُّ عَلَيْهِ مِثْلَ الْبَرْقِ ، وَ مِنْهُمْ مَنْ يَمُرُّ عَلَيْهِ مِثْلَ عَدْوِ الْفَرَسِ ، وَ مِنْهُمْ مَنْ يَمُرُّ عَلَيْهِ مَاشِيًا ، وَ مِنْهُمْ مَنْ يَمُرُّ عَلَيْهِ حَبْواً ، وَ مِنْهُمْ مَنْ يَمُرُّ عَلَيْهِ مُتَعَلِّقًا فَتَأْخُذُ النَّارُ مِنْهُ شَيْئاً وَ تَتْرُكُ مِنْهُ شَيْئاً . « 1 »\r\n« صراط از مو باريك‌تر و از شمشير تيزتر است ، پس بعضى از روى آن مانند سرعت برق ميگذرند ، و بعضى مانند دويدن اسب ؛ و بعضى از روى آن پياده عبور ميكنند ؛ و بعضى به رو در افتاده و چهار دست و پاو بعضى خود را به صراط گرفته و چسبانيده‌اند كه نيفتند ، ولى آتش مقدارى از آنان را فرا ميگيرد و مقدارى از بدنشان را وا ميگذارد »\r\nاين راهها همگى راه بسوى خداست ، غاية الامر نسبت به حركت نفوس مختلف ، متفاوت است . و به عبارت ديگر يك راه است ، غاية الامر سرعت و كندى عبور از اين راه نسبت به نفوسِ مختلف متفاوت است .\r\nاقرب راهها و اقصر و اسرع آنها صراط امام است ، يعنى آن\r\n\r\n\r\n","description":"","footnote":"\r\n( 1 ) « تفسير مجمع البيان » طبع صيدا ج 3 ص 525 .\r\n","page_name":" 51 ","page_number":55},
  {"content":"\r\n\r\nطريقى را كه امام به حسب شرائط مكان و زمان و مقتضيات و با وجود گرفتارىها و موانع و مشكلات پيموده است ؛ و بقيّه راهها به حسب شدّت قرب و يا بُعد به اين راه از مقادير و سهام متفاوتى از صراط مستقيم برخوردارند .\r\nو بنابراين خوب واضح مىشود كه چگونه عَلِىٌّ عَلَيْهِ السَّلامُ هُوَ الصِّرَاطُ الْمُسْتَقِيمُ .\r\n\r\n( در كيفيت پيمودن راه مستقيم )\r\nراهى را كه انسان بسوى خدا دارد همان نفس اوست كه همه بايد از راه عبور از نفس به خدا برسندو چون نفوس از جهت پاكى و طهارت مختلفند ، و از جهت صدق و صفا و شوائب انّيّت‌هاى شخصيّه و استكبار و يا خلوص نيّت و تزكيه سرّ متفاوتند ؛ بنابراين راهها مختلف خواهد شد ؛ و آن نفس كه ازهرجهت اخلاصش شديدتر ، و صدق و صفايش افزونتر ، و تزكيه و طهارتش بهتر ، و سرعت حركتش عالىتر باشد آن صراط مستقيم و در بين جميع نفوس حتّى انبياء ، از رسول اكرم و علىّ بن أبى طالب و امامان به حقّ از ذرّيه آن دو بزرگوار كسى را در استقامت طريق بهتر و يا مساوى سراغ نداريم و لذا آنان سبيل اعظم و صراط اقوم مىباشند .\r\nأَنْتُمُ الصِّرَاطُ الأقْوَمُ ، وَ شُهَدَاءُ دَارِ الْفَنَآءِ ، وَ شُفَعَاءُ دَارِ الْبَقَاءِ ! « 1 »\r\n« شما راه استوارترين ؛ و گواهان اين دنياى فانى ؛ و شفيعان آن عالَم باقى براى مردم هستيد ! »\r\n\r\n\r\n","description":"","footnote":"\r\n( 1 ) « از جمله فقرات زيارت جامعه كبيره .\r\n","page_name":" 52 ","page_number":56},
  {"content":"\r\n\r\nحقيقت صراط مستقيم آن راهى است كه بدون مختصر اعوجاج و انحرافى ، انسان را بسوى وطن اصلى خود كه حرم امن و امان الهى باشد ، برساند ؛ يعنى آن راه مستقيمى كه او را حركت دهد به نقطه بَدء و مبدأ نزولش به اين عالم .\r\nانسان از مبدئى كه به اين عالم طبع نزول نمود ، استعداد و قوّهء محض بود ؛ در اين عالم بايد همه قوا و استعدادها را به فعليّت برساند ، و عود كند و بازگشت نمايد به همان نقطه با فعليّت تامّه ؛ راه بازگشت و كيفيّت معاودت را صراط ، و پاكى و طهارت و سرعت آن را در وصول ، استقامت آن گويند .\r\nتمام افراد بشر خواهى نخواهى بايد اين راه را طىّ كنند : چون همه آنان از صفات خدادادى و غرائز جبلّى هر يك به نوبه خود برخوردارند ؛ و از راه همين صفات و غرائز و كيفيّت مجاهده و تطهير آن به مرحله كمال خود ميرسند ؛ و كشف حقيقت براى آنها مىشود ؛ و به مقام لقاء الله نائل مىآيند ؛ ولى فرق است بين آن كسانى كه با تجلّيّات جماليّه حضرت حقّ به لقاء الله نائل ميگردند ؛ و بين كسانى كه با تجلّيات جلاليّه و قهّاريّه ، كشف حجب از آنان ميگردد و بواسطه ظهور و بروز اسمائى از خداوند چون الجَبّار و شديدُ العِقابِ و المُنتَقِم و أمثال آنها به نقطه بازگشت خود ميرسند .\r\nانسان بواسطه نسيان طبع و مادّه و موت اختيارى و يا اضطرارى بالاخره به مقصد ميرسد و تجلّيات ربّانيّه در او بوجود مىآيدولى بر حسب اختلاف درجات تكاملى نفوس ، بهرمند شدن از\r\n\r\n","description":"","footnote":"","page_name":" 53 ","page_number":57},
  {"content":"\r\n\r\nخصوصيّات اسماء و صفات پروردگار تفاوت دارد ؛ اگر با توجّه به حقّ و استمداد از او و با نسيان و ترك نفس امّاره حركت كند ، راهش مستقيم است ؛ يعنى در غور و بهره بردارى از صفات خود ، راه راست را طىّ مىكند ؛ و اگر در هر لحظه هر كارى و حادثه اى كه براى او پيش آيد ، به وجدان خودش مراجعه كند ؛ و اگر شوائبى از نيّت‌هاى دور كننده و رنگ‌هاى شهوت‌آميز و غضب آلوده و خاطرات وهميّه و شيطانيّه در او باشد آنها را ردّ كند ؛ و كار را بدون اين اساس بجاى بياورد ، آن كس در صراط مستقيم قدم زده است .\r\nچون انسان بر عمل و نيّت خود بصير است و مىفهمد چه‌كار كرده و آيا عمل او از جنبه‌هاى افراط و تفريط دور بوده است يا نه ؟\r\nو امّا اگر در نيّت و خلوص انسان شائبه‌اى بود ، آن انحراف موجب خروج از صراط مستقيم مىشود ؛ ولى هر چه انحراف كمتر باشد ؛ بهره از صراط مستقيم بيشتر دارد ؛ و هر چه انحراف افزون باشد بهره كمتر دارد .\r\nمثلًا آن كسى كه به فاصله پنج درجه ، كردارش از صراط مستقيم فاصله داشته باشد ، بالاخره حظّى فراوان‌تر از صراط مستقيم دارد تا آن كسى كه در فاصله چهل و پنج درجه حركت مىكند ؛ و اگر فاصله به نود درجه برسد حركت او ابداً بهره اى از صراط مستقيم نداشته ؛ و اگر از 90 درجه بگذرد و در جهت عكس حركت كند لا يَزيدُ مِن اللهِ إلّا بُعْدًا و علاوه بر اينكه از صراط مستقيم بهره اى نداشته ، هر چه بيشتر حركت بيشتر در ظلمت فرو ميرود ، و پرده‌هاى حجاب او افزوده\r\n\r\n","description":"","footnote":"","page_name":" 54 ","page_number":58},
  {"content":"\r\n\r\nميگردد .\r\nچون صراطى كه انسان بسوى خدا دارد حقّاً يك پلى نيست كه از آهن و آجر و سنگ و اسفالت و نظائر آن باشد ؛ يك راه نفسانى است ؛ نفس بايد حركت كند و اين صراط هم بايد مطابق آن عادات و صفات نفسانى او بوده باشد .\r\nهر مسيرى يك نحوهء خاصّى است ؛ و سير در هر مسيرى به گونه مختصّ به خود آنست ؛ اگر انسان بخواهد مثلًا به مسجد برود بايد راه زمينى طىّ كند ؛ اگر بخواهد به مكّه برود راه هوائى است و يا دريائى ؛ و اگر انسان بخواهد بسوى خدا برود ديگر حركت زمينى و هوائى و دريائى نيست ؛ چون خدا جاى مشخّص و معيّن ندارد . او بايد در صفات خود حركت كند ؛ اين حركت به شكل دگر است ؛ و آن صراط صراط نفسانى است . آن عبور از جميع انّيّات در عالم حسّ و عالم مثال و عالم عقل است ؛ و سپردن سراسر مراتب وجود و هستى را به حضرت حقّ سبحانه و تعالى .\r\nو چقدر خوب و عالى عارف عالىمقدار شيخ محمود شبسترى در اين باب سروده است :\r\n جهان آن تو و تو مانده عاجز * ز تو محروم‌تر كس ديد هرگز\r\nچو محبوسان به يك منزل نشسته * به دست عجز پاى خويش بسته\r\nنشستى چون زنان در كوى ادبار * نمىدارى ز جهل خويشتن عار \r\n\r\n","description":"","footnote":"","page_name":" 55 ","page_number":59},
  {"content":"\r\n\r\n دليران جهان آغشته در خون * تو سرپوشيده ننهى پاى بيرون\r\nچه كردى فهم از دين العجائز * كه بر خود جهل ميدارى تو جائز\r\nزنان چون ناقصات عقل و دين اند * چرا مردان رهِ ايشان گزينند\r\nاگر مردى برون آى و نظر كن * هر آنچ آيد به پيشت زان گذر كن\r\nمياسا يك زمان اندر مراحل * مشو موقوف همراه رَواحل\r\nخليل‌آسا برو حقّ را طلب كن * شبى را روز و روزى را به شب كن\r\nستاره با مه و خورشيد اكبر * بود حسّ و خيال و عقل انور\r\nبگردان زان همه اى راهرو روى * هميشه  لا أُحِبُّ الْآفِلِينَ  گوى\r\nو يا چون موسى عمران در اين راه * برو تا بشنوى  إِنِّي أَنَا اللَّهُ \r\nترا تا كوهِ هستى پيش باقى است * جواب لفظ  أَرِنِي  ،  لَنْ تَرانِي  است\r\nحقيقت كهربا ذات تو كاه است * اگر كوهِ توئىّ نبود چه راهست \r\n\r\n","description":"","footnote":"","page_name":" 56 ","page_number":60},
  {"content":"\r\n\r\n تجلّى گر رسد بر كوه هستى * شود چون خاكِ ره هستى ز پستى\r\nگدائى ، گردد از يك جذبه شاهى * به يك لحظه دهد كوهى به كاهى\r\nبرو اندر پى خواجه به أسرا * تفرّج كن همه آياتِ كبرى\r\nبرون آى از سراى امّ هانى * بگو مطلق حديث مَن رآنى\r\nگذارى كن ز كاف كُنج كَونين * نشين بر قاف قرب قاب قوسين\r\nدهد حقّ مر ترا از آنچه خواهى * نمايندت همه اشياء كما هى \r\n« 1 »\r\nو نيز فرمايد :\r\n كتاب حقّ بخوان از نفس و آفاق * مزيّن شو به اصل جمله اخلاق\r\nاصول خُلق نيك آمد عدالت * پس از وى حكمت و عفّت ، شجاعت\r\nحكيمى راست گفتار است و كردار * كسى كو متّصف گردد به اين چار \r\n\r\n\r\n","description":"","footnote":"\r\n( 1 ) ديوان « گلشن راز » ص 17 تا ص 19\r\n","page_name":" 57 ","page_number":61},
  {"content":"\r\n\r\n ز حكمت باشدش جان و دل آگه * نه گُرْبُزْ « 1 » باشد و نه مرد ابله\r\nبه عفّت شهود خود كرده مستور * شَرَه همچون خمود از وى شده دور\r\nشجاع و صافى از ذلّ و تكبّر * مُبّرا ذاتش از جبن و تهوّر\r\nعدالت چون شعار ذات او شد * ندارد ظلم از آن خُلقش نِكو شد\r\nهمه اخلاق نيكو در ميانه است * كه از افراط و تفريطش كرانه است\r\nميانه چون صراط المستقيم است * ز هر دو جانبش قعر جحيم است\r\nبه باريكىّ و تيزى موى و شمشير * نه روى گشتن و بودن بر او دير \r\nتا آنكه فرمايد :\r\n بسيطُ الذّات را مانند گردد * ميان اين و آن پيوند گردد\r\nنه پيوندى كه از تركيب اجزاست * كه روح از وصف جسميّت مبرّاست \r\n\r\n\r\n","description":"","footnote":"\r\n( 1 ) گربز به معناى جربزه است .\r\n","page_name":" 58 ","page_number":62},
  {"content":"\r\n\r\n چو آب و گل شود يكباره صافى * رسد از حقّ به دو روح اضافى\r\nچو يابد تسويه اجزاى اركان * در او گيرد فروغ عالم جان\r\nشعاع جان سوى تن وقت تعديل * چو خورشيد زمين آمد به تمثيل « 1 » \r\n\r\nاسامى و اعتبارات مختلفهء منازل واقعه در صراط\r\nبارى ، منازل و مراحل را به اختلاف عبارات و تفاوت اعتبارات تعبير فرموده و عبور از صراط را بر اين اعتبارات منوط دانسته‌اند :\r\nبعضى صراط را عبارت از نفس دانسته و عبور از آن را به عرفان آن دانسته‌اند كه و مَنْ عَرَفَ نَفْسَهُ فَقَدْ عَرَفَ رَبَّه ، « 2 » و يا به تطهير و نموّ آن كه  قَدْ أَفْلَحَ مَنْ زَكَّاها  « 3 » و يا إماته آن كه أمات نفسه و أحيى قلبه . « 4 »\r\nو بعضى عبارت از دنيا گرفته‌اند و مقصود از دنيا در اينجا ما سِوَى الله است چنان كه فرمود : أخْرِجُوا مِنَ الدُّنْيَا قُلُوبَكُمْ ، مِنْ قَبْلِ أَنْ تَخْرُجَ مِنْهَا أَبْدَانُكُمْ . « 5 »\r\nو بعضى انّيّت و هستى دانند چنان كه گويد :\r\n بَيْنى وَ بَيْنِكَ إنّيّى يُنازِعُنى * فَارْفَعْ بِلُطْفِكَ إنّيّى مِنَ الْبَيْنِ . \r\nو بعضى عبور از دو صراط ظاهر و باطن ؛ و يا دنيا و آخرت ؛ و يا شريعت و طريقت دانند ؛ و يا عالم شهادت و غيب ؛ و يا عالم خلق و امر دانند .\r\nو بعضى صراط را سه منزله دانسته‌اند : طبع و مثال و عقل و عبور\r\n\r\n\r\n","description":"","footnote":"\r\n( 1 ) « گلشن راز » ص 55 و 56\r\n( 2 ) « بحار الانوار » طبع حروفى ج 2 ، ص 32\r\n( 3 ) آيه 9 ، از سورهء 91 : الشّمس\r\n( 4 ) در « نهج البلاغهء » خطبه 218 ، و از طبع مصر مطبعه عيسى البابى الحلبى با تعليقات شيخ محمّد عبده ج 1 ، ص 439 وارد است كه : قَدْ أَحْيَى عَقْلَهُ وَ أَماتَ نَفْسَهُ .\r\n( 5 ) « نهج البلاغهء » خطبه 201 ، ج 1 ، ص 418\r\n","page_name":" 59 ","page_number":63},
  {"content":"\r\n\r\nاز اين منازل را وقوف بر مطلوب شمرند .\r\nو بعضى عبور از چهار مرحله دانسته‌اند ؛ چنان كه از بايزيد بسطامى نقل شده است كه گفت : روز اوّل دنيا را ترك كردم ؛ و روز دوّم آخرت را ترك كردم ؛ و روز سوّم از ما سِوَى الله گذشتم ؛ و روز چهارم پرسيدند : ما تُريدُ ؟ چه ميخواهى ؟ گفتم : أريدُ أنْ لا اريدَ ، ميخواهم چيزى نخواهم .\r\nو اين اشاره به همان مطلبى است كه بعضى در تعيين منازل اربعه گويند : اوّل ترك دنيا ؛ دوّم ترك عقبى ؛ سوّم ترك مولى ؛ چهارم ترك ترك .\r\nو بعضى عوالم را پنج خوانده‌اند و آن را عوالم حَضَراتِ خَمس گويند ؛ چنانچه در دعاى منسوب به مولى الموالى أمير المؤمنين عليه السّلام وارد است كه :\r\nاللَهُمَّ نَوِّرْ ظَاهِرِى بِطَاعَتِكَ ، وَ بَاطِنِى بِمَحَبَّتِكَ ، وَ قَلْبِى بِمَعْرِفَتِكَ ، وَ رُوحِى بِمُشَاهَدَتَكِ ، وَ سِرِّى بِاسْتِقْلَالِ اتِّصَالِ حَضْرَتِكَ ؛ يَا ذَا الْجَلَالِ وَ الإكْرَامِ . « 1 »\r\nو نيز محيى الدّين عربى در ضمن صلوات خود بر خاتم الانبياء محمّد بن عبد الله صلّى الله عليه و آله و سلّم گويد :\r\nمُحْصى عَوالِمِ الْحَضَراتِ الْخَمْسِ فى وُجودِهِ ؛  وَ كُلَّ شَيْءٍ أَحْصَيْناهُ فِي إِمامٍ مُبِينٍ  .\r\nو بعضى اين عوالم پنجگانه را به عوالم طبع و مثال و عقل و سرّ و ذات تعبير فرموده‌اند .\r\n\r\n\r\n","description":"","footnote":"\r\n( 1 ) « بحار » طبع كمپانى ج 6 ص 393 .\r\n","page_name":" 60 ","page_number":64},
  {"content":"\r\n\r\nو بعضى طرق زمينى را هفت و طرق آسمانى را هفت دانسته و مراد از ارْضَين سَبْع را حجابهاى ظلمانى و مراد از سمواتِ سَبْع را حجاب‌هاى ملكوتى و نورانى دانسته‌اند .\r\nو بعضى مجموع را هفت عالم حس‌ّو مثال‌و عقل‌و سرّ ، و سرّ مُسْتَسِّر ، و سرّ مُقنَّعٌ بالسّرّو ذات دانسته‌اند و در روايات نيز به هفت حجاب وارد شده است .\r\nو بعضى عوالم را ده عالم شمرده‌اند چنان كه در روايت عبد العزيز قراطيسى ، حضرت صادق عليه السّلام به او ميفرمايند : ايمان داراى ده مرتبه است مانند نردبان ده پلّه ؛ و نيز در روايت وارد است كه سلمان فارسى هر ده درجه از ايمان را دارا بود .\r\nو مرحوم خواجه نصير الدّين طوسى در « أوصاف الأشراف » منازل را به شش مرحله تقسيم نموده و پنج مرحله نخستين را هر يك به شش قسمت توزيع نموده و با منزل آخر كه فقط براى آن يك مرحله ذكر كرده است مجموعاً عوالم را منتهى به سى و يك عالم نموده است .\r\nو بعضى حجابها را هفتاد حجاب دانسته‌اند چنانچه مجلسى رضوان الله عليه از « كشف اليقين » با إسناد خود از رسول خدا صلّى الله عليه و آله و سلّم روايت كرده است كه دربارهء معراج آن حضرت ميفرمايد - تا ميرسد به آنكه ميفرمايد : فَتَقَدَّمْتُ فَكُشِفَ لِى عَنْ سَبْعِينَ حِجَاباً . « 1 »\r\nو بعضى منازل را يكصد عدد شمرده‌اند ؛ چنان كه خواجه عبد الله انصارى در « منازل السّائرين ، » منازل را به ده عدد ، و هر يك را به ده\r\n\r\n\r\n","description":"","footnote":"\r\n( 1 ) « بحار » طبع كمپانى ج 6 ، ص  394  .\r\n","page_name":" 61 ","page_number":65},
  {"content":"\r\n\r\nقسمت تقسيم نموده ؛ و مجموعاً يكصد منزل بيان فرموده است ، و البتّه مجموع اين يكصد منزل ، يكصد اسم خداست ، كه يكى از آنها مخزون و مكنون يعنى پنهان است ؛ و نود و نه عدد از آن معلوم است ، و لذا در بسيارى از روايات خاصّه و عامّه وارد است كه خداوند نود و نه اسم دارد .\r\nو در « توحيد و خصال » شيخ صدوق با سند متّصل خود از سليمان بن مَهران از جعفر بن محمّد از پدرانش از أمير المؤمنين عليه السّلام روايت مىكند كه قَالَ : قَالَ رَسُولُ اللهِ صَلَّى اللهُ عَلَيْهِ وَ ءَالِهِ وَ سَلَّمَ : إنَّ لِلَّهِ تِسْعَةً وَ تِسْعِينَ اسْماً مائَةً إلَّا وَاحِداً مَنْ أَحْصَاهَا دَخَلَ الْجَنَّةَ . « 1 »\r\n« بدرستى كه براى خداوند نود و نه اسم است يعنى صد اسم منهاى يك اسم ؛ و كسى كه آن را احصاء كند و بتواند بشمارد داخل در بهشت مىشود . »\r\nو در بعضى از روايات براى خداوند سيصد و شصت و يك اسم معيّن فرموده‌اند ؛ چنان كه از إبراهيم بن عمر از حضرت صادق عليه السّلام وارد است . « 2 »\r\nو بعضى حجاب را هزار گرفته‌اند همچنان كه اسماء خدا را هزار دانسته‌اند . و بعضى هزار و يك منزل دانسته‌اند .\r\n از ره نفس تا به كعبه دل * عارفان را هزار و يك منزل \r\n\r\n\r\n","description":"","footnote":"\r\n( 1 ) « توحيد » صدوق ، ص 194 ؛ و « خصال » ص 593\r\n( 2 ) اصول كافى ج 2 ص 22\r\n","page_name":" 62 ","page_number":66},
  {"content":"\r\n\r\nو بعضى به هفتاد هزار حجاب تصريح كرده‌اند چنان كه از « كشف اليقين » از رسول الله صلّى الله عليه و آله و سلّم روايت است كه آن حضرت فرمودند : « چون من به حجاب پروردگار خود رسيدم ، داخل در هفتاد هزار حجاب شدم ، كه بين هر حجابى با حجاب ديگر از حجابهاى عزّت و قدرت و بهاء و كرامت و كبريائيّت و عظمت و نور و ظلمت و وقار و كمال بود ، تا آنكه به حجاب جلال رسيدم » . « 1 »\r\nعرفاء عاليقدر اسلام سفرهاى نفس انسان را بسوى خدا تا آخرين مرحله آن به چهار سفر تقسيم كرده‌اند و حكماء عظيم الشّأن ما نيز به تبعيّت از آنان اسفار را چهار عدد ميدانند .\r\n\r\nدر اسفار اربعهء نفس در مراحل كمال\r\nمرحوم صدر المتألّهين شيرازى ( قدّه ) در كتاب « أسفار » گويد :\r\nوَ اعْلَمْ أنَّ لِلسَّلّاكِ مِنَ الْعُرَفاءِ وَ الأوْلياءِ أسْفاراً أرْبَعَةً :\r\nأَحَدُها السَّفَرُ مِنَ الْخَلْقِ إلَى الْحَقِّ .\r\nوَ ثَانيها السَّفَرُ بِالْحَقِّ فى الْحَقِّ .\r\nوَ السَّفَرُ الثَالِثُ يُقابلُ الاوَّلَ لِانَّهُ مِنَ الْحَقِّ إلَى الْخَلْقِ بِالْحَقِّ .\r\nوَ الرّابِعُ يُقابلُ الثّانىَ مِنْ وَجْهٍ لِانَّهُ بِالْحَقِّ فى الْخَلْقِ . « 2 » « و بدانكه از براى سالكين راه خدا از عرفاء بالله و اولياى خدا چهار سفر است :\r\nاوّل سفر از خلق بسوى حقّ ، دوّم سفر در حقّ با حقّ ؛ سوّم كه مقابل سفر اوّل است ، سفر از حقّ بسوى خلق است ؛ و چهارم كه\r\n\r\n\r\n","description":"","footnote":"\r\n( 1 ) بحار الانوار ج 6 ص 395\r\n( 2 ) « أسفار اربعه » طبع حروفى ، ج 1 ، ص 13\r\n","page_name":" 63 ","page_number":67},
  {"content":"\r\n\r\nاز جهتى در مقابل سفر دوّم است ، سفر در خلق است با حقّ » .\r\nو چون عشق و مستى و شور و غوغاء در سلوك فقط در سفر اوّل است و در بقيّه اسفار طمأنينه و سكينه و قرار است ، شايد بر اين اساس معناى شعر حافظ كه فرمايد :\r\n نگويمت كه همه ساله مىپرستى كن * سه ماه مى خور و نُه ماه پارسا مىباش \r\nروشن شود ، زيرا يك دورهء سفر كه شامل چهار مرحله است ؛ يك ربع اوّل آن را كه سفر اوّل است به مىخورى و سه سفر ديگر را به پارسائى تعبير فرموده است .\r\nمرحوم حكيم الهى آخوند ملّا محمّد رضا قمشه اى راجع به كيفيّت اسفار اربعه مطالبى بيان فرموده است ؛ و محصّلش آنست كه : سفر اوّل كه از خلق بسوى حقّ است ، به رفع حجابهاى ظلمانيّه و نورانيّه است .\r\nو حُجب ظلمانيّه متعلّق به نفس و حجب نورانيّه متعلّق به قلب و روح است ؛ كه بايد سالك از انوار قلبيّه و اضواء روحيّه بگذرد ؛ و از مقام نفس به قلب ، و از قلب به روح و از روح به مقصد اقصى حركت كند .\r\nپس عوالم ميان سالك و حقيقت او سه عالم است ؛ و تمام حجابهائى كه در اخبار بيان شده ، و يا در لسان بزرگان آمده است همگى راجع به اين سه حجاب است .\r\nوقتى اين سه حجاب برداشته شد ؛ و اين سه عالم ، يعنى نفس و\r\n\r\n","description":"","footnote":"","page_name":" 64 ","page_number":68},
  {"content":"\r\n\r\nقلب و روح ، طىّ شد سالك به مقام معرفت جمال حقّ ميرسد ؛ و ذات خود را در حقّ فانى مىكند ؛ و بنابراين اينجا را مقام فناء در ذات گويند ؛ و در اينجا سه مقام است : مقام سرّ و خَفىّ و أخْفَى كه در سفر دوّم مىباشد .\r\n\r\nعبور از عوالم هفتگانه براى حصول كمال انسان\r\nو گاهى در مقام روح تعبير به عقل كرده‌اند ؛ و نظر به تفصيل شهود معقولات ، مقام عقل را غير از روح گرفته‌اند ؛ و بنابراين اساس ، مجموع مقامات در سفر اوّل و دوّم ، هفت مقام است :\r\nمَقَام نَفْس ، مَقَام قَلْب ، مَقَامِ عَقْل ، مَقَامِ روح ، مَقَامِ سرِّ ، مَقَام خَفّى ، مَقَام أخْفَى .\r\nو اين هفت مقام مراتب وِلاء و بلاد عشق است كه مولوى رومى فرموده است :\r\n هفت شهر عشق را عطّار گشت * ما هنوز اندر خم يك كوچه‌ايم \r\nو چون سالك از مقام روح بگذرد ؛ و جمال حقّ بر او متجلّى گردد ؛ و خود را در ذات حقّ فانى كند ، سفر اوّل او به پايان رسيده ، و وجود او حقّانى ميگردد و مَحْو بر او عارض مىشود ؛ و به مقام ولايت ميرسد و از موقف ذات كه مقام سرّ است شروع مىكند در سفر دوّم ، و در يكايك از كمالات سير مىكند تا آنكه جميع كمالات حقّ را مشاهده و خود را در تمام اسماء و صفات فانى مىبيند ؛ فَبهِ يَسْمَعُ وَ بهِ يَبْصُرُ وَ بهِ يَمْشِى وَ بهِ يَبْطِشُ .\r\nو عَالَمِ سرّ مقام فناء در ذات است و عَالَمِ خَفّى كه عالىتر است مَقَام فناء در صفات و اسماء و افعال است و عَالَمِ اخْفَى مقام فناء از دو\r\n\r\n","description":"","footnote":"","page_name":" 65 ","page_number":69},
  {"content":"\r\n\r\nفناء ذات و فناء صفت است كه از هر دو عالىتر و آخرين مرحله سفر دوّم است . « 1 »\r\nو اگر ميخواهى بدين گونه تعبير كن كه : عالم سرّ ، فناء ذات اوست كه آخرِ سفر اوّل و اوّل سفرِ دوّم است و عَالَمِ خفاء مقام فناء در الوهيّت است و عَالَمِ أخفاءِ مقام فناء از هر دو فناء است ؛ پس در اين صورت دائرهء ولايت تمام مىشود ؛ و سفر دوّم به پايان ميرسد ؛ و فناى او منقطع ميگردد ؛ و قدم در سفر سوّم ميگذارد .\r\nپس سفر اوّل عبور از عَالَمِ نَاسُوتْ و مَلَكوُتْ و جَبَروُتْ است ، و سفر دوّم عبور از عَالِم لَاهُوت است ؛ امّا سفر سوّم كه سفر از حقّ بسوى خلق است با حقّ ، از سفر دوّم عالىتر است . بدين معنى كه سُكْر و مَحو از بين ميرود ؛ و با وجود فناء در حقّ و فناء در صفات حقّ و فناءِ از فناء ، سالك در مقام افعال سلوك مىكند و با مَحْو تامّ ، باقى به بقاءِ حقّ ميگردد ؛ و تمام عوالم جبروت و ملكوت و ناسوت را به أعيانها و لوازمها مشاهده مىكند ؛ و از معارف ذات و صفات و افعال خبر ميدهد « 2 »\r\n\r\nدر كيفيت اسفار اربعه\r\nو حكيم متألّه علّامه ميرزا محمّد حسن نورى فرزند حكيم\r\n\r\n\r\n","description":"","footnote":"\r\n( 1 ) حكيم سبزوارى در حاشيهء « أسفار » طبع حروفى ج 1 ، ص 21 فرموده است : « وَ أمّا الفناءُ فله مراتبُ : المَحْوُ وَ الطّمْسُ و الْمَحق . فالمَحو فناءُ أفعالِ العبدِ فى فعلٍ الحقَ تعالى ، و الطَّمسُ فناءُ صفاتِه فى صفَتهِ وَ المَحقُ فناءُ وجودِه فى وجوده » .\r\nو بنابراين مراتب فناء را به عكس مرحوم حكيم قمشه اى دانسته است .\r\n( 2 ) « أسفار » طبع حروفى ج 1 ، حاشيه ص 13 به بعد\r\n","page_name":" 66 ","page_number":70},
  {"content":"\r\n\r\nالهى علّامه ملّا على نورى قدّس الله سِرّهما راجع به كيفيّت اسفار اربعه مطالبى دارد كه از نقطه نظر فهم عمومى ساده‌تر و شيرين‌تر و دلنشين‌تر است ، و محصّلش اينست كه :\r\nانسان تا وقتىكه در سلوك علمى و نظرى قدم نگذارده است ، دائماً مشاهده كثرت را مىكند و از مشاهدهء وحدت غافل است ، و در اين حال كثرت ، حاجب از وحدت است ؛ و چون شروع در سلوك علمى مىنمايد و از آثار به دنبال مؤثّر و از موجودات به دنبال صانع ميرود كثرات شيئاً فشيئاً مضمحلّ شده ، و تبديل به وحدت صِرفه حقّه حقيقيّه ميگردد ؛ بطورى كه ابداً كثرت را نمىبيند ؛ و نظر به اعيان موجودات نمىكند ؛ و غير از وحدت چيزى مشاهده نمىنمايد ؛ و در اين حال وحدت حاجب كثرت است ؛ و بواسطه استغراق در مشاهدهء وحدت از مشاهده كثرت چشم بسته است .\r\nو منزله اين منزل در سلوك حالى ، منزله سفر اوّل است براى سالك عارفى كه ملّا صدرا در كتاب بيان فرموده ؛ و آن سفر از خلق است بسوى حقّ ؛ يعنى از كثرت بسوى وحدت .\r\nو زمانى كه به عالم وحدت رسيد و از مشاهدهء كثرت محجب شد با سلوك علمى از ذات حقّ استدلال مىكند در اوصاف حقّ ؛ و اسماء حقّ ، و افعال حقّ يكى پس از ديگرى ، و مرتبه اى پس از مرتبه ديگر . و اين مرتبه به منزله سفر دوّم از سلوك حالى كه سفر در حقّ است به حقّ است مىباشد .\r\nامّا در حقّ است به جهت آنكه اين سفر در صفات حقّ و\r\n\r\n","description":"","footnote":"","page_name":" 67 ","page_number":71},
  {"content":"\r\n\r\nاسماء و خواصّ حقّ است ؛ و امّا به حقّ است به جهت آنكه سالك در اين حال متحقّق به حقيقت حقّ است و از انّيّت و هستى تمام كثرات عالم و اعيان خارجيّه بيرون آمده و خارج شده است .\r\nو در اينجا چه بسا صدر سالك منشرح گردد ، و عقده از زبانش گشوده شود ، و ملاحظه وحدت را در كثرت و كثرت را در وحدت بنمايد ؛ و هيچ يك از اين دو ، حاجب ديگرى نباشد ؛ و جامع هر دو نشأتين گردد ؛ و برزخ بين مقامين شود ؛ و قابليّت تعليم ناقصان ، و مرشد ضعفاء العقول و النّفوس گردد .\r\nو منزله اين مرتبه از سلوك حالى و عملى ، منزله سفر سوّم است كه از حقّ است بسوى خلق با حقّ .\r\nو از اين مرحله بالاتر و عالىتر ، مرحله ديگرى هم هست كه بسيار ادقّ و اتقن و اكمل است ؛ و آن استدلال از وجود حقّ و وجود غير حقّ به حقّ است ؛ بطورى كه در برهان ، واسطه براى وجود او و وجود غير او نباشد ؛ و اين را برهان لِم و طريقه صدّيقين تسميه نموده‌اند .\r\nو اين مرتبه به منزله سفر چهارم است كه در خلق است با حقّ . « 1 »\r\n\r\n\r\n","description":"","footnote":"\r\n( 1 ) « أسفار » طبع حروفى ج 1 ، تعليقه ص 16 و 17\r\nو مرحوم سبزوارى در ص 18 از « أسفار » در تعليقه آن راجع به اسفار اربعه مطالبى بيان داشته است كه حاصل آن اينست : شيخ محقّق كمال الدّين عبد الرّزّاق كاشى ( قدّه ) چنين فرموده است : السّفرُ هو توجّهُ القلبِ إلى الحقّ تعالى . و الاسفارُ أربعةٌ : الاوّل هو السّير إلى الله مِن مَنازلِ النّفسِ إلى الوصولِ إلى الافقِ المُبينِ وَ هُوَ نهايةُ مَقامِ القلب و مبدأُ التّجليّات الاسمائيّة .\r\nالثّانى هو السِّيرُ فى اللهِ بالإتّصافِ بِصِفاتِهِ و التّحقُّقِ بأسمائِه إلى الافُقِ الأَعْلى و نهاية الحَضرةِ الواحديّة .\r\nالثّالث هو التَّرقِى إلى عَين الجمع و الحضرة الاحديّة و هو مقام قاب قَوسَين ما بقيت الإثَنينيّة ، فإذا ارتفع فهو مقام « أو أدنى » و هو نهاية الوَلاية .\r\nالرّابع السّير بالله عنِ الله لِلتَكميل و هو مقام البَقآء بعد الفَناء و الفرقُ بعد الجمعَ - انتهى .\r\nو سپس مرحوم سبزوارى براى مرتبه احديّت و واحديّت و معناى قلب و روح و معناى عوالم سبعه در نزد عرفاء كه به تفسير او طبع و نفس و طبع و قلب و روح و سرّ و خفى و اخفى است توضيحات مفيدى داده است .\r\n","page_name":" 68 ","page_number":72},
  {"content":"\r\n\r\n\r\nانسان كامل داراى صورت انسانيت است\r\nحالا اگر ما بخواهيم در بين همه موجودات كسى را بيابيم كه در تمام خصوصيّاتش در اين اسفار اربعه بر صراط مستقيم و نهج قويم بوده باشد ، افكارش ، ملكاتش ، عقائدش ، كيفيّت طىّ منازل و مراحل و فنائش در ذات حضرت احديّت همه و همه بهتر و عالىتر باشد و از نقطه نظر عبور از مراحل نفس در هر آن در سير بوده و هيچ اعوجاج و انحرافى نداشته باشد ، اين حقيقت صراط مستقيم است و آن امام است ؛ كه بايد الگو و اسوه قرار گيرد ؛ اوّلًا در مقام تكوين حقيقت صراط است ؛ و راه براى وصول به مدارج كمال است ؛ و ثانياً در مقام تشريع مقتدى و راهنماست ؛ و اين همان معنى است كه در روايت وارد است كه صورت انسانيّت صراط مستقيم است . و در تفسير آيه شريفه  وَ أَنَّ هذا صِراطِي مُسْتَقِيماً فَاتَّبِعُوهُ  در روايت وارد است كه مراد صراط علىّ بن أبى طالب است .\r\n\r\n","description":"","footnote":"","page_name":" 69 ","page_number":73},
  {"content":"\r\n\r\nچون مراد از صورت انسانيّت همان مرحله فعليّت محضه است كه اعلا و احسن و اتقن آن در علىّ بن أبىطالب است ؛ و امّا مردم معمولى داراى صورت انسانيّت فعليّه نيستند ؛ اينها قابليّت تحقّق آن را دارند ، اگر بواسطه گناهان عميق صورت انسانيّت را مبدّل ننموده باشند .\r\nبارى افراد بشر در مقام تكاملند ، ولى كامل نيستند ؛ و صورت انسانيّت اختصاص به شخص كامل دارد . چون انسان وقتىكه نطفه است داراى صورت انسانيّت نيست ، اين در حال تكامل است .\r\nبعد جنين مىشود و داراى صورت انسانيّت نيست ، و بعد در دنيا مىآيد صورت فعليّه ندارد ، بچّه است ، بازى مىكند ، جوان مىشود ، در همه حال صورت حيوانيّت دارد ، چون هنوز به آن مقصدى كه انسان براى وصول به آن آفريده شده است نرسيده است ، و فقط در آن صورت ، صورت فعليّهء انسانيّت تحقّق پيدا مىكند ، شخصى كه شهوت ران است صورت انسانيّت ندارد ، اين صورتِ همان حيوانى را دارد كه داراى اين خصوصيّت از شهوت است .\r\nامّا اگر انسان در تمام مراحل استعداد و قوّه رو به فعليّت تامّه برود و تمام جهاتى را كه خداوند بالقوّه به او عنايت كرده است در راه قرب حضرت او به ، مرحله فعليّت برساند ، و انسان كامل شود داراى صورت انسانيّت ميگردد ، الْحِكْمَةُ صَيْرورَةُ الإنْسانِ عالَماً عَقْليًّا مُضاهياً لِلْعالَمِ الْعَيْنىِّ .\r\nزيرا كه حكمت آنست كه نفس ناطقه انسان عالَم عقلانى گردد\r\n\r\n","description":"","footnote":"","page_name":" 70 ","page_number":74},
  {"content":"\r\n\r\nكه ازهرجهت مشابه با عالم عينى خارجى گردد ؛ حكيم يعنى كسى كه صورت انسانيّت را تامّ و تمام كرده و خود را عالَم عقلى نموده است .\r\nهمانطور كه ما در خارج يك عالم طبعى داريم ، حكمت علميّه و عمليّه كه سير آفاقى و انفسى است علماً و عملًا انسان را يك عالم عقلى مىكند ؛ و آن انسان ، انسان مجرّد است و آن انسانى است كه از زمان و مكان خارج است ؛ و تحديد و تضييق جهات او را محدود و مقيّد نميكند ؛ و آن انسانى است كه اقرب حجب بسوى خداست و آن انسانى است كه اسم اعظم خداست ؛ و از فرشته برتر است . و آن انسانى است كه بين او و حضرت احديّت هيچ مَلك مقرّب و پيامبر مرسل نمىتواند فاصله شود .\r\nاين انسان به مقامى كه أوّلُ ما خَلَق الله است ميرسد ؛ و فانى در عقل كلّ و نور كلّ ميگردد ؛ و از او به انسان مُقرّب و مُخلَص تعبير مىنمايند ؛ و ليكن بعد از فناء كه به عالم بقاء بقاء پيدا كرده است و جامع جميع صفات حقّ متعال و اسماء حسناى او شده است ، و نه تنها در ذات خدا بلكه تمام اسماء و صفات حقّ در او ظهور و بروز كرده است ؛ اينست صورت انسانيّت .\r\n\r\nمراد از صراط مستقيم در قرآن على بن أبى طالب است\r\nحال اگر ما واقعاً بخواهيم مصداق اتمّ و اكمل براى چنين صورت فعليّه اى در خارج بيابيم ، آيا أمير المؤمنين علىّ بن أبى طالب عليه السّلام نخواهد بود ؟ يعنى اوست كه وجودش ، سرّش ، عقيده‌اش ، حركتش ، فعلش ، ظاهرش ، باطنش ، دنيا و آخرتش ، جسم و روحش ،\r\n\r\n","description":"","footnote":"","page_name":" 71 ","page_number":75},
  {"content":"\r\n\r\nدر آن صراط مستقيم است ، و او راهنماى بهشت است ؛ و او صراط بين دوزخ و جنّت است ، يعنى هر كس بخواهد به بهشت رود بايد از اين صراط رود ، چون سعه و قدرت و ظرفيّت و جاذبه آن نفس مقدّسه ، اين‌طور مردم را به آن مقصد عالى ميخواند .\r\n ما بدان مقصد عالى نتوانيم رسيد * تا مگر لطف شما پيش نهد گامى چند \r\nو لذا در روايات داريم كه أمير المؤمنين صراط مستقيم است و يا ولايت و امامت صراط مستقيم است .\r\nمرجع و مآل تمام اين تعابير به يك چيز است و آن حقيقت صراط است ؛ و آن صراط محض است .\r\nالبتّه اينكه عرض شد از نقطه نظر همان جنبهء ارائه مطلب است ولى بعداً إن شاء الله ذكر ميكنيم كه صراط مستقيم ، كه نفس خارجى امام است يك جامعيّت ديگر هم دارد كه از اين معنى بس عالىتر و راقىتر است .\r\n\r\nروايات وارده در اينكه مراد از صراط مستقيم على بن أبى طالب است\r\nو على كلٌّ تقدير دربارهء اينكه علىّ بن أبى طالب عليه السّلام صراط مستقيم است روايات بسيارى از طريق خاصّه و عامّه وارد است .\r\nدر تفسير آيه مباركه :  وَ أَنَّ هذا صِراطِي مُسْتَقِيماً فَاتَّبِعُوهُ وَ لا تَتَّبِعُوا السُّبُلَ فَتَفَرَّقَ بِكُمْ عَنْ سَبِيلِهِ ذلِكُمْ وَصَّاكُمْ بِهِ لَعَلَّكُمْ تَتَّقُونَ  . « 1 »\r\nدر كتاب نفيس و عزيز « غاية المرام » يك روايت از عامّه و ده روايت از خاصّه نقل مىكند كه مراد از صراط مستقيم در اين\r\n\r\n\r\n","description":"","footnote":"\r\n( 1 ) آيه 153 ، از سورهء 6 : الانعام\r\n","page_name":" 72 ","page_number":76},
  {"content":"\r\n\r\nآيه شريفه علىّ بن أبى طالب است .\r\nامّا آن روايتى كه از عامّه نقل مىكند حديثى است كه از شيرازى كه از اعيان علماء عامّه است و كتابى در مناقب دارد از قتاده از حسن بصرى در آيه شريفه :  وَ أَنَّ هذا صِراطِي مُسْتَقِيماً فَاتَّبِعُوهُ  نقل مىكند كه :\r\nقَالَ : يَقُولُ : هَذَا طَرِيقُ عَلِىِّ بْنِ أَبى طَالِبٍ وَ ذُريَّتِهِ طَرِيقٌ مَسْتَقِيمٌ وَ دِينٌ مُسْتَقِيمٌ فاتَّبِعُوهُ وَ تَمَسَّكُوا بِهِ فَإنَّهُ وَاضِحٌ لا عِوَجَ فِيهِ . « 1 »\r\n« گفت : مراد از صراط مستقيم كه واجب الاتّباع است طريق علىّ بن أبى طالب و ذرّيّه اوست كه راه راست و منهاج مستقيم است ؛ پس بايد از آن پيروى كنيد و بدان چنگ زنيد ! چون آن صراط و منهاج بسيار روشن و واضح است و هيچگونه انحراف و كج روى در آن نيست ! »\r\nو امّا از روايت دهگانه خاصّه ما در اينجا سه روايت را مىآوريم :\r\n\r\nمراد از صراط مستقيم در قرآن على بن ابيطالب است\r\nاوّل : حديثى است كه از علىّ بن إبراهيم قمّى در « تفسيرش » از حضرت صادق عليه السّلام آمده است كه :\r\nقال فِى مَعْنَى الْآيةِ :  وَ أَنَّ هذا صِراطِي مُسْتَقِيماً فَاتَّبِعُوهُ وَ لا تَتَّبِعُوا السُّبُلَ  قَالَ : الصِّرَاطُ الْمُسْتَقِيمُ الإمَامُ  وَ لا تَتَّبِعُوا السُّبُلَ  قَالَ : يَعْنِى غَيْرَ الإمَامِ  فَتَفَرَّقَ بِكُمْ عَنْ سَبِيلِهِ  يَعْنِى تَفَرَّقُوا وَ تَخْتَلِفُوا فِى الإمامِ . « 2 »\r\n\r\n\r\n","description":"","footnote":"\r\n( 1 ) « غاية المرام » طبع سنگى ، ص 434 ، باب 209\r\n( 2 ) « غاية المرام » طبع سنگى ، ص 434 ، باب 209\r\n","page_name":" 73 ","page_number":77},
  {"content":"\r\n\r\nحضرت در تفسير آيه : « و اينست راه من كه مستقيم است ، پس از آن پيروى كنيد و از راههاى ديگر پيروى نكنيد ؛ فرموده است : صراط مستقيم ، امام است ؛ و مراد از راههاى دگر كه نبايد پيروى شود غير امام است ؛ و معناى اينكه شما را از راه خدا باز ميدارد اينست ؛ كه غير امام متفرّق شدند و متشتّت گرديدند و در امام دچار اختلاف شدند » .\r\nدوّم : حديثى است از محمّد بن حسن صفّار در « بصائر الدّرجات » كه با إسناد خود از أبو حمزهء ثُمالى از حضرت صادق عليه السّلام روايت مىكند :\r\nقَالَ : سَأَلْتُهُ عَنْ قَوْلِ اللهِ تَبَارَكَ وَ تَعَالَى :  وَ أَنَّ هذا صِراطِي مُسْتَقِيماً فَاتَّبِعُوهُ  ؛ هُوَ وَ اللهِ عَلِىٌّ ، هوَ وَ اللهِ الصِّرَاطُ وَ الْمِيزَانُ . « 1 »\r\n« أبو حمزه گويد از حضرت صادق عليه السّلام دربارهء گفتار خدا : كه اينست راه مستقيم من پس واجب است بر شما كه از آن متابعت كنيد ، پرسيدم مراد از راه چيست ؟ !\r\nفرمود : سوگند به خدا كه مراد از صراط مستقيم علىّ است سوگند به خدا كه علىّ صراط است و علىّ ميزان اعمال است .\r\nسوّم ، حديثى است كه محمّد بن مسعود عَيّاشى با إسناد خود از بُرَيْدِ عِجْلّى از حضرت صادق عليه السّلام روايت مىكند كه قَالَ :\r\n وَ أَنَّ هذا صِراطِي مُسْتَقِيماً فَاتَّبِعُوهُ وَ لا تَتَّبِعُوا السُّبُلَ فَتَفَرَّقَ بِكُمْ عَنْ سَبِيلِهِ \r\n\r\n\r\n","description":"","footnote":"\r\n( 1 ) « غاية المرام » طبع سنگى ، ص 434 ، باب 210\r\n","page_name":" 74 ","page_number":78},
  {"content":"\r\n\r\nقَالَ : تَدْرِى مَا يَعْنِى ب  صِراطِي مُسْتَقِيماً  ؟ ! قُلْتُ : لَا .\r\nقَالَ : وَلَايَةُ عَلِىٍّ وَ الأوْصِياءِ .\r\nقَالَ : وَ تَدْرِى مَا يَعْنِى  فَاتَّبِعُوهُ  ؟ قُلتُ لا ، قال : عَلِىّ بْنَ أَبِى طالِبٍ صَلَواتُ اللهِ عَلَيْهِ .\r\nقَالَ : وَ تَدْرِى مَا يَعْنِى  وَ لا تَتَّبِعُوا السُّبُلَ فَتَفَرَّقَ بِكُمْ عَنْ سَبِيلِهِ  ؟\r\nقُلْتُ : لَا !\r\nقَالَ : وَ اللهِ وَلَايَةُ فُلَانٍ وَ فُلَانٍ\r\nقَالَ : وَ تَدْرِى مَا يَعْنِى  وَ لا تَتَّبِعُوا السُّبُلَ فَتَفَرَّقَ بِكُمْ عَنْ سَبِيلِهِ  ؟\r\nقَالَ يَعْنِى سَبِيلَ عَلِىٍّ عَلَيْهِ السَّلامُ . « 1 »\r\n« حضرت صادق عليه السّلام به بُريد عجلّى در تفسير اين آيه شريفه كه ميفرمايد : و اينست راه راست من كه بايد از او پيروى كنيد ! و از راههاى ديگر پيروى مكنيد كه شما را از راه خدا باز ميدارند ، فرمودند :\r\nآيا ميدانى كه خداوند از صراط مستقيم چه چيزى را منظور داشته است ؟ !\r\nبُريد گويد : عرض كردم : نميدانم .\r\nحضرت فرمودند : مراد ولايت علىّ بن أبى طالب و اوصياى بعد از آن حضرت است .\r\nفرمودند : آيا ميدانى مراد از آن كسى كه بايد از او پيروى\r\n\r\n\r\n","description":"","footnote":"\r\n( 1 ) « غاية المرام » ص 434 ، باب 210\r\n","page_name":" 75 ","page_number":79},
  {"content":"\r\n\r\nكرد چيست ؟\r\nفرمودند : مرادِ خداوند علىّ بن أبى طالب صلوات الله عليه است .\r\nفرمودند : آيا ميدانى مراد از آن راههائى را كه نبايد از آن پيروى كرد كه انسان را از راه خدا باز ميدارد كدام است ؟ !\r\nعرض كردم : نميدانم !\r\nفرمودند : مراد و منظور خدا ولايت فلان و فلان است .\r\nفرمودند : آيا ميدانى كه مراد از راهى كه بايد از آن پيروى كرد ؛ و در صورت پيروى از راههاى ديگر انسان را از پيروى از آن راه باز ميدارد كدام راه است ؟\r\nفرمودند : خداوند از آن راه علىّ عليه السّلام را قصد كرده است » .\r\nدر تفسير آيه شريفه :\r\n أَ فَمَنْ يَمْشِي مُكِبًّا عَلى وَجْهِهِ أَهْدى أَمَّنْ يَمْشِي سَوِيًّا عَلى صِراطٍ مُسْتَقِيمٍ  . « 1 »\r\nدر « غاية المرام » يك روايت از طريق عامّه و سه روايت از طريق خاصّه وارد است كه مراد از صراط مستقيم در آن علىّ بن أبى طالب است ؛ و ما از طريق خاصّه يك روايت از آن را مىآوريم : محمّد بن يعقوب كلينى با إسناد خود از محمّد بن فضيل از حضرت امام موسى بن جعفر عليهما السّلام روايت مىكند كه :\r\nقَالَ : قلت :  أَ فَمَنْ يَمْشِي مُكِبًّا عَلى وَجْهِهِ أَهْدى أَمَّنْ يَمْشِي سَوِيًّا عَلى صِراطٍ مُسْتَقِيمٍ  قَالَ : إنَّ اللهَ ضَرَبَ مَثَلًا : مَنْ حَادَ عَنْ وَلَايَةِ عَلِىٍّ كَمَنْ يَمْشِى مُكِبّاً عَلَى وَجْهِهِ لَا يَهْتَدِى لِامْرِهِ وَ جَعَلَ مَنْ تَبِعَهُ سَوِيًّا عَلَى صِرَاطٍ مُسْتَقِيمٍ و الصِّرَاطُ\r\n\r\n\r\n","description":"","footnote":"\r\n( 1 ) آيه 22 ، از سورهء 67 : الملك\r\n","page_name":" 76 ","page_number":80},
  {"content":"\r\n\r\nالْمُسْتَقِيمُ أَمِيرُ الْمُؤْمِنِينَ . « 1 »\r\n« محمّد بن فضيل گويد : از حضرت دربارهء اين آيه كه ميگويد : آيا كسى كه به روى خود بر زمين افتاده ، و بدين قسم راه ميرود ، بهتر راه پيدا مىكند ؛ يا آنكه مستوى القامه و استوار بر راه راست ايستاده و راه ميرود ؟ پرسش كردم .\r\nحضرت فرمودند : خداوند مثلى مىزند ؛ كسى كه از ولايت علىّ بن أبى طالب انحراف جويد ، مانند كسى است كه به رو افتاده و بدين حال راه ميرود ؛ و ابداً راه را نمىيابد و به جائى پى نمىبرد ؛ و قرار داده است كسى را كه از علىّ بن أبى طالب پيروى كند ، مرد صحيح و استوارى كه ايستاده راه ميرود ؛ و در راه راست قدم ميگذارد ؛ و راه را مييابد و مقصد را ادراك مىكند ؛ و صراط مستقيم ؛ أمير المؤمنين است » .\r\nو امّا آن يك روايتى كه از طريق عامّه وارد شده است : راوى از عبد الله بن عُمر روايت كرده است كه :\r\nإنَّهُ قَالَ لِى : إنِّى أَتَّبِعُ هَذَا الأَصْلَعَ فَإنَّهُ أَوَّلُ النَّاسِ إسْلَامًا و الْحَقُّ مَعَهُ فَإنِّى سَمِعْتُ النَّبِىَّ صَلَّى اللهُ عَلَيْهِ وَ ءَالِهِ وَ سَلَّمَ يَقُولُ فِى قَوْلِهِ تَعَالَى :  أَ فَمَنْ يَمْشِي مُكِبًّا عَلى وَجْهِهِ أَهْدى أَمَّنْ يَمْشِي سَوِيًّا عَلى صِراطٍ مُسْتَقِيمٍ  : فَالنَّاسُ مُكِبُّونَ عَلَى الْوَجْهِ غَيْرَهُ . « 2 »\r\n\r\n\r\n","description":"","footnote":"\r\n( 1 ) « غاية المرام » ص 435 ، باب 213\r\n( 2 ) « غاية المرام » ص 435 ، باب 211\r\n","page_name":" 77 ","page_number":81},
  {"content":"\r\n\r\n« عبد الله بن عُمر به من گفت : من از اين مرد أصلع پيروى ميكنم ؛ ( مراد از اصلع حضرت أمير المؤمنين عليه السّلام است چون اصلع به كسى گويند كه جلوى سرش مو نداشته باشد و حضرت أمير اين‌طور بودند ) چون او اوّلين كسى است كه ايمان آورده است و پيوسته حقّ با اوست و من از رسول خدا صلّى الله عليه و آله و سلّم شنيدم كه در تفسير اين آيه  أَ فَمَنْ يَمْشِي مُكِبًّا عَلى وَجْهِهِ  ميگفت : مردم همگى به روى خود به زمين افتاده‌اند غير از علىّ بن أبى طالب . »\r\nو دربارهء آيه مباركه :  وَ إِنَّ الَّذِينَ لا يُؤْمِنُونَ بِالْآخِرَةِ عَنِ الصِّراطِ لَناكِبُونَ  . « 1 »\r\n« و آن كسانى كه به آخرت ايمان نمىآورند از جادّه و صراط كنار مىافتند و خارج ميشوند » ، در « غاية المرام » از طريق عامّه سه حديث و از طريق خاصّه چهار حديث آورده است كه مراد از صراط ولايت اهل البيت است . و ما در اينجا از هر كدام از آنها يك روايت مىآوريم : امّا از طريق عامّه :\r\nإبراهيم بن محمّد حَمَوى با إسناد خود از سعد بن طَريف از أصبغ بن نُباتهء از أمير المؤمنين عليه السّلام در گفتار خداى تعالى :  وَ إِنَّ الَّذِينَ لا يُؤْمِنُونَ بِالْآخِرَةِ عَنِ الصِّراطِ لَناكِبُونَ  روايت كرده است كه آن حضرت فرمودند : عَنْ وَلَايَتِنَا « 2 » « مراد از پرت شدن و خارج شدن از صراط ، خارج شدن از ولايت ما اهل بيت است . »\r\nو امّا از طريق خاصّه محمّد بن عبّاس بن ماهيار در تفسير خود\r\n\r\n\r\n","description":"","footnote":"\r\n( 1 ) آيه 74 ، از سورهء 23 : المؤمنون\r\n( 2 ) « غاية المرام » ص 263 ، باب 56\r\n","page_name":" 78 ","page_number":82},
  {"content":"\r\n\r\nفيما نَزَلَ فى أهْلِ الْبَيْت با إسناد خود از حضرت علىّ بن أبى طالب روايت مىكند در تفسير قول خدا :  وَ إِنَّ الَّذِينَ لا يُؤْمِنُونَ بِالْآخِرَةِ عَنِ الصِّراطِ لَناكِبُونَ  كه قَالَ : عَنْ وَلَايَتِنَا أَهْلَ الْبَيْت . « 1 » « منظور از صراط در اين آيه شريفه ، ولايت ما اهل بيت است . »\r\nرواياتى داريم در اينكه رسول خدا صلى الله عليه و آله فرموده است : لَا يَجُوزُ أَحَدٌ عَنِ الصِّرَاطِ إلَّا وَ كَتَبَ لَهُ عَلِىٌّ الْجَوازِ\r\n« كسى از صراط عبور نميكند مگر آنكه علىّ براى او پروانه عبور بنويسد . »\r\nما در جلد اوّل از قسمت امام‌شناسى اين روايات را با سندهاى مختلف از طريق شيعه و عامّه آورده‌ايم ؛ و عجيب آنست كه يكى از كسانى كه اين روايت را بدون واسطه از خود رسول الله روايت كرده‌اند خود أبو بكر است ؛ و سلسله سند اين روايت به أبو بكر از نقطه نظر عامّه صحيح است .\r\nو ديگر از كسانى كه اين حديث را بدون واسطه روايت كرده‌اند ابن عبّاس و ابن مسعود است ؛ و ليكن حديثى را كه از أبو بكر روايت كرده‌اند در بسيارى از كتب معتبرهء اهل سنّت كه مصنّفين آن جماعتى از اعيان علماء آنها هستند آورده‌اند و مرحوم آيه الله شيخ نجم الدّين شريف عسگرى مفصّلًا ذكر كرده است . « 2 »\r\nو اين روايت را نيز در « غاية المرام » در باب 54 ( ص 262 ) از طريق عامّه ده حديث و در باب 55 ص 262 از طريق خاصّه هفت حديث\r\n\r\n\r\n","description":"","footnote":"\r\n( 1 ) « غاية المرام » ص 263 باب 57\r\n( 2 ) « مقام الإمام أمير المؤمنين عند الخلفاءِ و أولادهم و الصّحابة » ص 3 تا ص 6\r\n","page_name":" 79 ","page_number":83},
  {"content":"\r\n\r\nآورده است .\r\nاينك بحث اجمالى در مفاد و مضمون اين حديث شريف مىنمائيم :\r\nاين حديث ميگويد : علىّ صراط حقّ است ؛ و كسى ميتواند از اين صراط عبور كند كه با آن حضرت نزديكى داشته باشد از تمام جهات : از جهت عقيده و ملكه و اخلاق و صفات و كردار نزديكى داشته باشد ؛ و اگر مثل آن حضرت هم در استقامت نبوده باشد لا اقلّ زياد دور هم نباشد و در راه مخالف نباشد .\r\n\r\nعبور اصناف مختلف مردم از صراط\r\nانسان در عبور از صراط از عقباتى ميگذرد : عقبه نماز ، عقبه امانت ، عقبه رَحِم ، عقبه ولايت ، عقبه توحيد ، در هر يك از اين كريوه‌هاى صعب العبور انسان بايد يك امضائى داشته باشد ، يعنى لا اقلّ نمازش ، و روزه‌اش ، و جهادش ، و حجّش ، و زكاتش ، مشابه با اعمال آن حضرت باشد . در اين صورت پروانه عبور ميگيرد ؛ و گرنه اگر كسى بخواهد حركت كند و اصلًا به اين راه آشنائى نداشته باشد و در راه ولايت و راه توحيد نباشد ، پروانه ندارد ، و اين افراد از صراط پرتاب ميشوند و در جهنّم مىافتند ، و  عَنِ الصِّراطِ لَناكِبُونَ  دربارهء آنها تحقّق مىپذيرد .\r\nو لذا رواياتى متواتر از شيعه و عامّه داريم كه : عَلِىٌّ قَسِيمُ الْجَنَّةِ وَ النَّارِ . « علىّ قسمت كنندهء بهشت و آتش است . » يعنى چه ؟ يعنى علىّ صراط حقّ است كه خداوند متعال معيّن كرده و گفته است : اگر ميخواهيد بسوى من بيائيد و در حرم من بيارميد ، و از مقام رضوان\r\n\r\n","description":"","footnote":"","page_name":" 80 ","page_number":84},
  {"content":"\r\n\r\nمن بهره يابيد ؛ بايد همه چيز شما صحيح باشد هم حقّ خود را بدهيد ، و هم حقّ خدا را ؛ و هم حقّ مردم را . ظلم نكنيد ، تجاوز ننمائيد ! شما انسان هستيد ! بايد خود را به صورت انسان درآوريد ! و از صفات بهيميّت بايد بگذريد ؛ و حقّ خدا اينست كه شما بايد او را بشناسيد و بواسطه ورود در اين صراط و انس و آشنائى و استجلاب انوار قدسيّهء الهيّه ، از اين ظلمات عالم نفس و كدورت شهوات عبور كنيد ! و اين معنى بدون وارد شدن در صراط مستقيم ولايت محال است .\r\nپس بنابراين كسى كه در اينجا وارد شود در بهشت است و كسى كه وارد نشود در جهنّم است ؛ بغض و عداوت و حسد و كينه ، و بخل و طمع و آز و تجاوز به حقوق ، و انكار حقّ و جحود و استكبار ، و بلندمنشى و بلندپروازى جهنّم است و مهر و رأفت و محبّت و عطوفت و ايثار و گذشت ، و عدالت و فروتنى و خضوع و خشوع و تسليم و انقياد در برابر حقّ بهشت است ؛ پس محبّت علىّ كه سَمبُل اين صفات است راه بهشت است ؛ و بغض و عداوت با علىّ مستلزم خشونت و استكبار باطنى و جهنّم است .\r\nرسول خدا صلّى الله عليه و آله و سلّم فرمود : حُبُّ عَلِىٍّ حَسَنَةٌ ؛ وَ بُغْضُ عَلِىٍّ سَيِّئَة . « 1 » محبت علىّ حسنه است ، و معلوم است كه حسنه راه بهشت است ، و بغض علىّ بدى و زشتى است ؛ و معلوم است كه زشتى راه دوزخ است ، پس علىّ قسمت كرد بهشت و جهنّم را ؛ اين يك مسأله .\r\nيك مسأله ديگر هم هست ؛ و آن اينكه آن صراطى كه بين انسان و حقّ است يك راهى است كه انسان را به مقام عرفان مىرساند ، و فانى در ذات حقّ مىكند و تمام شئون عالم هستى و عالم استكبار و فرعونيّت\r\n\r\n\r\n","description":"","footnote":"\r\n( 1 ) در « ينابيع المودّة » طبع اسلامبول ص 125 آورده است : قَالَ رَسُولُ اللهِ صَلَّى اللهُ عَلَيْهِ وَ ءَالِهِ وَ سَلَّمَ : حُبُّ عَلِىٍّ حَسَنَةٌ لا تَضُرُّ مَعَها سَيِّئَةٌ وَ بُغْضُهُ سَيِّئَةٌ لا تَنْفَعُ مَعَها حَسَنَةٌ .\r\n","page_name":" 81 ","page_number":85},
  {"content":"\r\n\r\nرا از او ميگيرد ؛ و او را داخل در عالم توحيد مىنمايد ؛ و بعداً در هنگام رجوع به عالم بقاء ، انسان را به صفات حضرت حقّ متحقّق مىكند .\r\nأمير المؤمنين عليه السّلام جامع جميع اين صفات و مقامات است ؛ يعنى وليّى است كه هم به مقام فناء فى الله رسيده و هم به مقام بقاءِ بالله باقى شده است ؛ و هم پرچم دار حمد و امامت است ؛ و داراى ظرفيّتى است كه تمام عالم وجود را در خود منظور كرده ؛ و جامع جميع اسماء و صفات حقّ گرديده است .\r\nدر اين صورت هر كس بخواهد از مرحله اى از اين مراحل عبور كند بايد عبورش و كارش با آن حضرت تطبيق شود ؛ در نماز ، در امانت ، در صله رحم ، در جهاد ، در دستگيرى از ضعفاء و فقيران ، در انفاق فى سبيل الله ، در ايثار ، در محبّت و ولايت ، در پيروى از كتاب خدا و سنّت رسول الله ؛ و همچنين در مراحل تزكيه و تهذيب نفس . آن وقت هر چه نزديكتر باشد به اين صراط ، آسان‌تر ميگذرد و تندتر راه را مىپيمايد ؛ كَالبرقِ الخاطِف عبور مىكند ؛ و اگر قدرى سنگين‌تر باشد مانند كسى كه بار سرعت باد ميگذرد ؛ و اگر سنگين‌تر باشد مثل شخص اسب سوار ؛ و اگر سنگين‌تر باشد همچون آدم پياده ؛ و اگر سنگين‌تر باشد مثل شخص لنگان ؛ و اگر خداى ناكرده مشكل‌تر باشد يك پايش در آتش معلّق ميگردد و از آتش به او مىخورد ؛ و اگر سنگين‌تر باشد در آتش سقوط مىكند ، تا خدا او را پاك كند ؛ و اگر از اشقياء و اهل انكار باشد در عذاب خدا مخلّد بماند ؛ نَعُوذُ بِاللهِ مِنْ غَضَبِ الْحَلِيم .\r\n\r\n","description":"","footnote":"","page_name":" 82 ","page_number":86},
  {"content":"\r\n\r\n\r\nمجلس پنجاه و سوم : صراط جهنم و راه به سوى بهشت\r\n\r\n","description":"","footnote":"","page_name":" 83 ","page_number":87},
  {"content":"\r\n . \r\n","description":"","footnote":"","page_name":" 84 ","page_number":88},
  {"content":"\r\n\r\nبسم الله الرّحمَن الرّحيم وَ بِهِ نَسْتعِين\r\nوَ لَا حَوْلَ وَ لا قُوَّةَ إلّا باللَه العلىِّ العظيمِ\r\nو الْحَمدُ للَّه ربِّ العالَمين و صلَّى اللهُ عَلى سيِّدِنا محمَّدٍ وَ ءَالِه الطّاهرينَ\r\nوَ لَعنةُ الله علَى أعدآئِهم أجمعينَ مِنَ الآنَ إلَى يَوم الدّين .\r\nقالَ اللهُ الحَكيمُ فى كِتابهِ الكَريمِ :\r\n      إِنَّ جَهَنَّمَ كانَتْ مِرْصاداً * لِلطَّاغِينَ مَآباً * لابِثِينَ فِيها أَحْقاباً * لا يَذُوقُونَ فِيها بَرْداً وَ لا شَراباً * إِلَّا حَمِيماً وَ غَسَّاقاً * جَزاءً وِفاقاً       . « 1 »\r\n« حقّاً و يقيناً جهنّم در كمينگاه است ؛ محلّ و مرجع مردم ستمكار و سركش است ؛ كه در آن دوره‌ها و قرن‌ها درنگ ميكنند ؛ و هيچگاه در آن جهنّم چيز خنك و سردى نچشند ، و آشاميدنى نياشامند مگر آب پليد و سوزان و متعفّن كه حميم و غسّاق دوزخيان است ؛ و با كيفر اعمال آنان موافق است » .\r\n\r\nصراط به سوى دوزخ ويژهء ستمكاران است\r\nدر بسيارى از آيات قرآن وارد است كه عبور از صراط جهنّم اختصاص به مردم ظالم دارد ؛ در عين آنكه همه جنّ و انس بايد در دوزخ وارد شوند و سپس هر كس را كه خداوند بخواهد خارج كند و\r\n\r\n\r\n","description":"","footnote":"\r\n( 1 ) آيات 21 تا 26 از سوره 78 : نبأ\r\n","page_name":" 85 ","page_number":89},
  {"content":"\r\n\r\nنجات دهد ، زيرا به مفاد كريمه شريفه :  وَ إِنْ مِنْكُمْ إِلَّا وارِدُها  كه سابقاً در مفاد و معناى آن مفصّلًا بحث شد و به مفاد آيه مباركه :  وَ لَوْ شِئْنا لَآتَيْنا كُلَّ نَفْسٍ هُداها وَ لكِنْ حَقَّ الْقَوْلُ مِنِّي لَأَمْلَأَنَّ جَهَنَّمَ مِنَ الْجِنَّةِ وَ النَّاسِ أَجْمَعِينَ  . « 1 »\r\n« و اگر ما بخواهيم به هر نفس هدايت و سعادت او را اگرچه بدون اختيارش باشد ميدهيم ؛ و ليكن قول ثابت و گفتار حقّ از من چنين متحقّق شده است كه از روى اختيار و ارادهء جنّ و انس جهنّم را از آنان پُر سازيم » .\r\nتمام افراد جنّ و انس كه حامل تكليف الهى هستند ، بايد در جهنّم كه ظهور و بروز معناى دنياست داخل شوند ؛ و سپس طبق اراده و مجاهده ، خود را از آن خارج سازند ؛ و به بهشت كه ظهور حيات علياست رهسپار گردند .\r\nدر تحقيق و توضيح اين حقيقت ميتوان گفت كه صراطى است بسوى جهنّم كه مآل و مرجعش دوزخ است ؛ و صراطى است بسوى بهشت كه نهايتش رضوان است ؛ گرچه از روى جهنّم گذشته باشد و وصول به مقام رضوان مستلزم عبور از روى جهنّم باشد .\r\n\r\nظالمان به سوى دوزخ رهسپارند\r\nآياتى كه دلالت دارند كه تمام افراد مردم از صراط بايد عبور كنند ، و صراط صورت انسانيّت است و حقيقت ولايت است ، صراطى است كه مرجع و مآل آن بهشت و رضوان خداست ؛ گرچه مستلزم سختىها و مشكلات و امتحانات و ابتلائات و مجاهدات باشد ، و عبور از آن كه به روى دوزخ نفس امّاره كشيده شده است ، در آن جهان به\r\n\r\n\r\n","description":"","footnote":"\r\n( 1 ) آيه 13 ، از سورهء 32 : السّجدة\r\n","page_name":" 86 ","page_number":90},
  {"content":"\r\n\r\nصورت پلى به روى جهنّم است كه تا از آن عبور نشود ، به درجات عليا و مقامات حُسنى نمىتوان رسيد .\r\nو آياتى كه دلالت دارند كه ظالمان و ستمكاران از صراط عبور مىكنند ، اين راه و صراط بسوى جهنّم است كه مآل و مرجعش عذاب و سَخَط خداست .\r\nمثل آيه :   إِنَّ الَّذِينَ كَفَرُوا وَ ظَلَمُوا لَمْ يَكُنِ اللَّهُ لِيَغْفِرَ لَهُمْ وَ لا لِيَهْدِيَهُمْ طَرِيقاً إِلَّا طَرِيقَ جَهَنَّمَ خالِدِينَ فِيها أَبَداً   . « 1 »\r\n« حقّاً آن كسانى كه كافر شدند و ستم كردند ، چنين نيست كه خداوند آنها را بيامرزد ؛ و نه آنكه ايشان را راهنمائى و هدايت كند ، مگر راه جهنّم را كه در آن جاودانه خواهند بود » .\r\nو مثل آيه :   احْشُرُوا الَّذِينَ ظَلَمُوا وَ أَزْواجَهُمْ وَ ما كانُوا يَعْبُدُونَ مِنْ دُونِ اللَّهِ فَاهْدُوهُمْ إِلى صِراطِ الْجَحِيمِ   . « 2 »\r\n« در روز قيامت جمع كنيد آن كسانى را كه ظلم كرده‌اند ؛ با جفت‌هايشان و آنچه را كه غير از خدا مىپرستيدند ؛ و همه را بسوى صراط دوزخ هدايت كنيد » !\r\nو مراد از ازواج در اين آيه خصوص زنهايشان نيستند ؛ چون  الَّذِينَ ظَلَمُوا  شامل مردان و زنان مىشود ؛ بلكه مراد از ازواج جفت‌هائى هستند از طائفه جنّ كه پيوسته با ستمگران راه مودّت و دوستى باز كرده‌اند . و شاهد بر اين معنى آيه شريفه است :\r\n\r\n\r\n","description":"","footnote":"\r\n( 1 ) : آيه 168 و صدر آيه 169 ، از سورهء 4 : النّسآء\r\n( 2 ) آيه 22 و 23 ، از سورهء 37 : الصّافّات\r\n","page_name":" 87 ","page_number":91},
  {"content":"\r\n\r\n فَوَ رَبِّكَ لَنَحْشُرَنَّهُمْ وَ الشَّياطِينَ ثُمَّ لَنُحْضِرَنَّهُمْ حَوْلَ جَهَنَّمَ جِثِيًّا  . « 1 »\r\n« پس اى پيامبر سوگند به پروردگار تو كه ما مردم را با شياطين در روز بازپسين حشر ميكنيم ؛ و جمع مىنمائيم ؛ و سپس آنان را در اطراف جهنّم به رو ، و به زانو در آمده حاضر مىسازيم » !\r\nپس مراد از ازواج همان شياطينى هستند از جنّ كه با انسان سر و كار دارند ؛ و راه دوستى و آشنائى باز كرده‌اند ؛ و هر كدام با يكدگر در اغواى آنها از راه خدا تشريك مَساعى دارند ؛ بدون آنكه الزام و اجبارى در ميان باشد ؛ و اراده و اختيار را از رفيق خود سلب نمايند .\r\nچون از آيات قرآن و روايات وارده استفاده مىشود كه مشركان و ستمگران شياطينى دارند كه پيوسته گفتار زشت و فريبنده را به آنها الهام ميكنند ؛ و سعى و كوشش آنها در آنست كه راه آنان را به خدا مسدود سازند .\r\nو مثل آيه :\r\n         أَ لَمْ تَرَ كَيْفَ فَعَلَ رَبُّكَ بِعادٍ * إِرَمَ ذاتِ الْعِمادِ * الَّتِي لَمْ يُخْلَقْ مِثْلُها فِي الْبِلادِ * وَ ثَمُودَ الَّذِينَ جابُوا الصَّخْرَ بِالْوادِ * وَ فِرْعَوْنَ ذِي الْأَوْتادِ * الَّذِينَ طَغَوْا فِي الْبِلادِ * فَأَكْثَرُوا فِيهَا الْفَسادَ * فَصَبَّ عَلَيْهِمْ رَبُّكَ سَوْطَ عَذابٍ * إِنَّ رَبَّكَ لَبِالْمِرْصادِ          . « 2 »\r\n« اى پيامبر ! آيا نديدى كه پروردگار تو با قوم عاد چه كرد ؟ ! و نيز با قوم ارَمْ و اهل شهر ارم كه داراى قدرت و عظمت بودند چه كرد ؟ !\r\n\r\n\r\n","description":"","footnote":"\r\n( 1 ) آيه 68 ، از سورهء 19 : مريم\r\n( 2 ) آيات 6 تا 14 ، از سورهء 89 : الفجر\r\n","page_name":" 88 ","page_number":92},
  {"content":"\r\n\r\nدر صورتى كه مانند شهر ارم در تمام شهرهاى جهان به آن استحكام و عظمت و نعمت و زيبائى نبود . و همچنين بر قوم ثمود كه تخته‌هاى سنگ را از بيابان مىآوردند و با آن كاخها مىساختند چه كرد ؟ و نيز با فرعون كه داراى قدرت و سپاه نيرومند بود چه كرد ؟ ! براى اينكه آنان كسانى بودند كه در روى زمين و در شهرها طغيان كردند و ستم نمودند ؛ و فساد و خرابى و فتنه را زياد كردند ؛ تا آنكه خداوند به قهر آمد و با تازيانه عذاب پيوسته و پى در پى نقمت و سَخَطِ خود را بر آنها فرو ريخت ، چون اى پيامبر البتّه پروردگار تو در كمين ستمكاران است . »\r\nدر اين آيه نيز خداوند را در راه و كمين اهل طغيان قرار داده است ؛ و معلوم است كه طغيان ، افراط در ظلم و استكبار است .\r\nو مثل آيه :   إِنَّ جَهَنَّمَ كانَتْ مِرْصاداً * لِلطَّاغِينَ مَآباً .   « 1 »\r\n« حقّاً كه دوزخ كمينگاهى است براى كسانى كه اهل طغيان و ظلم هستند ؛ و مرجع و محلّ آنان است . »\r\nبارى ، ظلم عبارت از تجاوز و تعدّى و يا تفريط و كوتاهى است دربارهء مردم ؛ و يا دربارهء نفس و يا دربارهء خدا .\r\nظلم دربارهء مردم ، اجحاف به حقوق آنان ، و تعدّى و تجاوز به اموال و اعراض و نواميس و نفوس و ايمان آنان است ، و يا كوتاهى و تفريط نسبت به آنان ، مثل ندادن سهم فقراء و مستمندان و عدم رسيدگى به ضعيفان و يتيمان و مسكينان و درماندگان ، و بهرمند ننمودن آنان از معارف اسلام و قرآن و از تعليم و تربيت آنها از آداب دينيّه و سنن\r\n\r\n\r\n","description":"","footnote":"\r\n( 1 ) آيه 21 و 22 از سوره 78 نبأ\r\n","page_name":" 89 ","page_number":93},
  {"content":"\r\n\r\nنبويّه و منهاج ائمّه معصومين ؛ و گرسنه گذاردن افكار و آراء آنان را از آب شيرين و خوشگوار توحيد و معارف حقّه ، و بالاخره ظلم عبارت است از كوتاهى و امساك در اعطاء حقوق هر ذىحقّى كه به نحوى از انحاء بر انسان حقّى دارد .\r\nو ظلم دربارهء نفس عبارت است از عدم تربيت صالح و يَلِه و رها گذاشتن او را در منويّات شهويّه و شيطانيّه و غضبيّه ، و اتلاف سرمايه‌هاى حيات و عمر ، و به باطل و عاطل گذراندن ايّام به لهو و لعب ، و به فعليّت نرسانيدن كمالات و استعدادات خدادادى را در راه قرب و وصول به مقام شامخ انسانيّت و به هرزه دادن علوم و دانش ، و صرف در امور غير مهمّه و غير نافعه كردن قدرت‌ها و امكانات .\r\nو بالاخره هر چه كه موجب عدم ترقّى و تكامل نفس گردد ؛ و مانع راه او از وصول به فناء فى الله و بقاء بالله شود ظلم به نفس شمرده مىشود .\r\nو امّا دربارهء ظلم به خدا همان كوتاهى دربارهء خداست ؛ يعنى كوتاهى دربارهء ولايت كه مرجعش به اولياء خداست هر كس به ولايت ستم كند ؛ و به اولياء الله ظلم نمايد ، ستم به خدا نموده است .\r\nخداوند به حضرت موسى على نبيّنا و آله و عليه السّلام خطاب كرد : اى موسى ! من مريض شدم ؛ چرا به عيادت من نيامدى ! ؟ حضرت موسى عرض كرد : پروردگارا مگر تو هم مريض ميشوى ؟ !\r\nخطاب رسيد : آرى فلان بندهء من ، دوست من ، در فلان جا مريض شده است ؛ به عيادتش نرفته اى ! به عيادت من نيامده اى !\r\n\r\n","description":"","footnote":"","page_name":" 90 ","page_number":94},
  {"content":"\r\n\r\nآرى آن دوست خدا ، ولىّ خدا كه هيچ در دلش ، در انديشه‌اش در خاطرات و آرزويش ، جز خدا نيست ، دلش جاى خداست ، محلّ و مأواى خداست ، مركز تجلّيات و ظهور خداست ، خدا كه مريض نمىشود ولى اگر بخواهيم نهايت ارتباط و يگانگى اولياء خدا را با خدا برسانيم ، بايد بگوئيم : خدا مريض شده است .\r\nهر كس با مقام ولايت ستيزگى كند با خدا ستيزگى كرده است ؛ هر كس به آنها مودّت و محبّت كند به خدا محبّت نموده است ؛ هر كس با آنها فتنه انگيزى كند با خدا فتنه انگيخته است ، و هر كس اعانت به آنها كند به خدا اعانت كرده است .\r\nبارى ، تمام اين اقسام ظلم و ستمى كه انسان روا ميدارد و طغيان و سركشى اى كه مىنمايد راجع مىشود به متابعت از هواى شيطانيّه و نفس امّاره . و اصلش از اغترار به زينت‌هاى دنيويّه و دلبستگى به اوهام و تخيّلاتى پيدا مىشود كه ما آن را در اين جهان اعتبار ، نظام تمدّن و اجتماع نامگذارى مىكنيم ، و به تخيّلات و تموّهات ، دلبسته و از حقائق به دور مىافتيم ؛ و در نتيجه راه بسوى دوزخ پيدا مىكنيم ، و به هر درجه كه ظلم و ستم ما افزون باشد از صراط مستقيم دور مىافتيم و بر كنار ميگرديم .\r\n\r\nدر عقبه‌هاى دوزخ و گردنه‌هاى جهنم\r\nدر صراط و راهى كه از آن عبور مىشود مَزالّ و لغزشگاههائى است كه آنها را « عَقَبه » نامند . عقبه و كريوه عبارت است از پرتگاههائى كه در كوه‌ها موجود است ؛ و راه در آنجا باريك و خطرناك ميگردد ، بطورى كه در اثر مختصر بى احتياطى و لغزش\r\n\r\n","description":"","footnote":"","page_name":" 91 ","page_number":95},
  {"content":"\r\n\r\nكافيست كه انسان سقوط كند و در درون درّه پرتاب گردد .\r\n\r\nكلام شيخ صدوق و شيخ مفيد در عقبات صراط\r\nمرحوم شيخ صدوق در كتاب « اعتقادات » دربارهء عقبات ، بيانى دارد كه با توضيح ما چنين است :\r\nاعتقاد ما در عقباتى كه در طريق محشر است اينست كه هر عقبه اى نامش به نام يكى از واجبات است كه بدان امر شده است و يا از بجا آوردن آن نهى گرديده است ؛ مانند عقبه نماز ، عقبه روزه ، عقبه زكات ، عقبه جهاد ، عقبه حجّ ، عقبه امانت ، و ولايت و غير آن از تكاليفى كه بر انسان شده است و يا عقبه ترك دروغ و ترك غيبت و ترك زنا و سائر محرّمات الهيّه .\r\nهر يك از اين واجبات محرّمات يك‌بندى دارد ، كه انسان بايد از آن بند بگذرد ؛ اگر از عهده برآيد ، ميگذرد و از آن بند عبور مىكند ، و از آن عقبه نجات مىيابد ؛ و گرنه در همان‌جا متوقّف ميگردد و مورد سؤال قرار ميگيرد و خطاب  وَ قِفُوهُمْ إِنَّهُمْ مَسْؤُلُونَ  به آنها زده مىشود .\r\nمثلًا از او پرسش مىشود كه دربارهء امانت چه كردى ؟ ! دربارهء نماز چه كردى ؟ ! و يك يك در عقبات از او سؤال مىشود ، و اگر از عهدهء جواب برآيد ، و يا آنكه رحمت خدا شامل حال او شود و از آن عقبه بگذرد ميرسد به عقبه ديگر و اگر از آن عقبه نيز نجات يابد ميرسد به عقبه ديگر و همينطور به ترتيب از يك يك از عقبات او را عبور ميدهند ، و در هر يك بازپرسى به عمل مىآيد تا اگر از عهدهء جواب بر آمد و سالم بيرون جست ميرسد به دار بقاء و زندگى جاودانه\r\n\r\n","description":"","footnote":"","page_name":" 92 ","page_number":96},
  {"content":"\r\n\r\nابديّهء الهيّه كه در آنجا حيات سرمدى است ، موتى نيست ، و مرگى و ضعفى وجود ندارد ، و به سعادتى ميرسد كه با آن شقاوتى نيست . و در جوار حضرت حقّ جلّ و عزّ سكنى مىگزيند ؛ و با پيامبران و حجج الهيّه و صدّيقان و شهيدان و صالحان از بندگان خدا شريك و سهيم و جليل و مصاحب و همنشين ميگردد .\r\nو اگر در يكى از اين عقبات از عهدهء سؤال بر نيايد ، و از حقّى كه بر عهدهء او بر نيامده باشد و از عمل صالح خوددارى نموده باشد ، و رحمت خدا شامل حال او نگردد ، در آن عقبه محبوس مىشود ؛ و قدمش ميلرزد ؛ و از آنجا به داخل جهنّم مىافتد .\r\nو اين عقبات و بندهاى صراط قيامت عيناً مانند آن عقباتى است كه ما در كوه‌ها داريم ؛ اگر از يك عقبه ردّ شديم و گرنه اگر احياناً لغزشى از انسان حاصل شود ، انسان سقوط مىكند .\r\nو اين عقبات و گردنه‌ها همه بر روى صراط است ؛ نام يك عقبه ولايت است كه تمام خلائق را در آنجا متوقّف ميكنند ؛ و از ولايت أمير المؤمنين و ائمّه عليهم السّلام سؤال ميكنند ؛ كسى كه خوب از عهدهء جواب برآيد نجات پيدا مىكند و عبور مىنمايد ، و كسى كه آنچه را بايد آنجا بياورد نياورد ، آنجا مىماند و به درون مىافتد ، و اينست معناى گفتار خداوند عزّ و جلّ :  وَ قِفُوهُمْ إِنَّهُمْ مَسْؤُلُونَ  . « 1 »\r\nو از همه عقبات مهم‌تر « مرصاد » است كه خداوند در قرآن كريم ميفرمايد :  إِنَّ رَبَّكَ لَبِالْمِرْصادِ  .\r\n« بدرستى كه حقّاً پروردگار تو در كمينگاه است » خداوند\r\n\r\n\r\n","description":"","footnote":"\r\n( 1 ) » . آيه 24 ، از سورهء 37 ، الصافات ( و ايشان را متوقف كنيد ! چرا كه بايد مورد سؤال و بازخواست قرار گيرند )\r\n","page_name":" 93 ","page_number":97},
  {"content":"\r\n\r\nعزّ و جلّ ميگويد : وَ عِزَّتِى وَ جَلَالِى لَا يَجُوزُنِى ظلْمُ ظَالِم . « سوگند به عزّت و جلال خودم كه ستم هيچ ستمگرى نمىتواند از اينجا عبور كند . »\r\nنام يكى از عقبات « رَحِم » است . و همچنين به نام هر يك از واجبات و محرّمات عقبه اى داريم كه در آنجا انسان را نگه ميدارند و پرسش ميكنند .\r\nاين فرمايش شيخ صدوق محمّد بن علىّ بن حسين بن موسى بن بابويه است در « اعتقادات » .\r\nشيخ مفيد : محمّد بن نُعمان رحمة الله عليه در شرحى كه بر « اعتقادات » صدوق نوشته است چنين ميگويد كه : عقبات عبارت است از اعمال واجبه اى كه بايد انسان بجا آورد و از انسان پرسش مىشود كه تا چه حدّ آنها را بجاى آورده ، و در انجام آن موافقت يا مخالفت كرده است .\r\nو مراد از اين عقبات ، گردنه‌ها و بندهائى مانند گردنه‌هاى كوههاى دنيا نيست كه در روى زمين انسان بر فراز آن ميرود و آن كوه‌ها را مىپيمايد و از آن كوره راهها عبور مىكند . اين‌طور نيست .\r\nمنظور اعمال است كه تشبيه به عقبات شده است ، و آن وصفى كه به حال انسان مىباشد و بايد از آن تخلّص جويد تشبيه شده است ، به عقبه اى كه بايد با جهد و كوشش از آن بالا برود و عبور كند و تقصير و كوتاهى او به سختى و مرارت عبور از گردنه تشبيه گرديده است ، خداوند در قرآن ميفرمايد :\r\n   فَلَا اقْتَحَمَ الْعَقَبَةَ * وَ ما أَدْراكَ مَا الْعَقَبَةُ * فَكُّ رَقَبَةٍ    . « 1 »\r\n\r\n\r\n","description":"","footnote":"\r\n( 1 ) آيات 11 تا 13 ، از سورهء 90 : البلد\r\n","page_name":" 94 ","page_number":98},
  {"content":"\r\n\r\nچرا اين انسان خود را به سختى و كوشش داخل در عقبه نميكند ، و با جهد و جدّيّت از آن نمىگذرد ؟ اى پيامبر ميدانى عقبه چيست ؟ انسانى را آزاد كردن ؛ و يا در هنگام گرسنگى كه دلها و شكمها گرسنه است ، سير كردن و طعام دادن ؛ و يا يتيمى كه از اقربا و نزديكان است حمايت كردن ، و يا از مسكين خاك نشين دستگيرى و اعانت نمودن ، اينها عقبه است .\r\nيعنى اگر انسان اين اعمال را بجاى آورد ، از آن عقبات عبور مىكند ، خداوند سبحانه و تعالى ، اعمالى كه بندگان خود را بدانها مكلّف كرده است عقبات ناميده تشبيهاً به عقبات و گردنه‌هائى كه بر فراز كوه‌ها موجود است ؛ چون همانطور كه انسان در پيمودن اين عقبات و كوه‌ها در دنيا دچار سختى و گرفتارى ميگردد همينطور در آخرت از عهدهء مصائب واجبات برآمدن هم مستلزم گرفتارى و سختى است ؛ و نظير همان گرفتارى و فشارى كه در وقت عبور از گردنه دنيوى پيدا مىكند ، در آخرت هم در هنگام بازرسى و بازپرسى براى او پيدا مىشود ؛ اين از باب تشبيه معقول به محسوس است .\r\nأمير المؤمنين صلوات الله و سلامه عليه ميفرمايد :\r\nإِنَّ أَمَامَكُمْ عَقَبَةً كَئُوداً وَ مَنَازِلَ مَهُولَةً لَا بُدَّ مِنَ الْمَمَرِّ بهَا وَ الْوُقُوفِ عَلَيْهَا فَإمَّا برَحْمَةِ نَجَوْتُمْ وَ إمَّا بِهَلَكَةً لَيْسَ بَعْدَهَا انْجبَارٌ\r\n« اى مردم بدانيد كه در جلوى شما عقبه خسته كننده و كمرشكنى است ؛ و منزل‌هاى ترسناك و وحشتناكى است كه به ناچار بايد از\r\n\r\n","description":"","footnote":"","page_name":" 95 ","page_number":99},
  {"content":"\r\n\r\nآن عبور كنيد و بر آن وقوف نمائيد ! پس يا مورد رحمت خداوند قرار ميگيرد و نجات پيدا ميكنيد ! و يا به هلاكتى كه به دنبالش تدارك و تلافى نيست دچار خواهيد بود ! »\r\nشيخ ميفرمايد : منظور أمير المؤمنين عليه السّلام از نجات از اين عقبه خسته كننده و كمرشكن تخلّص و رهائى انسانست از عقباتى كه در پيش دارد ؛ و مراد مسائلى است كه بر او واجب گشته و بايد جوابگوى آن باشد ؛ و اين‌طور نيست كه حَشْويّه گمان ميكنند كه در آخرت نيز مانند دنيا كوه‌هائى و گردنه‌هائى است كه انسان نياز به پيمودن آن يا بطور سواره و يا بطور پياده پيدا مىكند .\r\nزيرا آنچه از حكمت خدا ايجاب مىكند ، اقتضاى عبور از چنين عقبات و جبالى در مورد جزاى اعمال نمىباشد ؛ و وجهى ندارد كه خداوند گردنه‌ها و بندهائى خلق كند و بدانها نام نماز و زكات ، و روزه ، و حجّ و غيرها از اسامى واجبات بگذارد ؛ و انسان را الزام و اجبار كند كه از آنها بالا رود ، و اگر انسان از اطاعت خدا تقصير كند ، مانع از صعود او از اين گردنه‌ها و كوه‌ها گردد .\r\nزيرا كه غرض از قيام قيامت وقوف و اطّلاع انسان است بر اعمال و جزا دادن خدا بر طبق اعمال به ثواب و يا به عقاب الهى ؛ و اين نياز به كوه‌ها و گردنه‌هائى به نام عقبات ندارد ؛ و محتاج به پديد آوردن جبال و تكليف كردن انسان به بالا رفتن از آن به آسانى و يا به صعوبت نيست .\r\nبا آنكه خبر صحيحى در اين مورد كه تفاصيل مطلب را كاملًا بيان\r\n\r\n","description":"","footnote":"","page_name":" 96 ","page_number":100},
  {"content":"\r\n\r\nكند نرسيده است ، تا آنكه انسان لازم باشد بدان معتقد شود و اعتماد كند ؛ و به وجهى از وجوه مضمون آن را توجيه نموده و حمل بر معناى صحيحى نمايد . و چون خبرى و حديثى در اين باره نرسيده است پس مطلب همانست كه ما گفتيم .\r\nاين بود بيان شيخ مفيد أعلى الله تعالى مقامه الشّريف .\r\n\r\nكلام مجلسى در معناى عقبات صراط دوزخ\r\nمجلسى رضوان الله عليه در دنبال كلام مفيد ( ره ) ميفرمايد : تأويل ظواهر اخبار به مجرّد استبعاد و دور بودن از مُدرَكات عقليّه ما ، از راه رشاد و صواب دور است ؛ و خداوند به هر وجهى كه بخواهد و اراده كند كه گناهكاران را عقوبت دهد ميتواند ؛ و بنابراين اشكالى ندارد كه مراد از عقبات همين معناى ظاهرى آن از كريوه‌ها و گردنه‌هاى صعب العبورِ جبال باشد ؛ و بعضى از اخبار نظير اين قضيّه گذشته است ؛ و برخى از آن نيز خواهد آمد ؛ و خداوند مؤيّد خير و سَداد است . « 1 »\r\nاين بود كلام علّامه محمّد باقر مجلسى رحمة الله عليه .\r\nو الحقّ كلام پسنديده ايست ؛ زيرا انسان به مجرّد استبعاد نمىتواند ظواهر اخبار را تأويل كند ؛ خصوصاً نسبت به عوالم غيب كه حسّ را بدان راهى نيست ؛ و گرنه تمام معارف غيبيّه از حور و قصور و جنّات و جحيم قابل تأويلند ؛ و در اين صورت اگر باب تأويل باز شود ، و دست انسان در تأويل آزاد باشد ، ديگر هيچ چيز باقى نخواهد ماند وَ لَمْ يَبْقَ حَجَرٌ عَلَى حَجَرٍ .\r\n\r\n\r\n","description":"","footnote":"\r\n( 1 ) « بحار الانوار » طبع حروفى ، ج 7 از ص 128 تا ص 130\r\n","page_name":" 97 ","page_number":101},
  {"content":"\r\n\r\nو ليكن ظاهراً مرحوم مفيد با توجّه به اين معنى يك معناى دقيقى را ميخواهند عرضه كنند ؛ و آن اينست كه در اخبار و آيات ؛ معانى معقوله كه تشبيه به محسوس شده است و ما بايد حتماً آن معناى معقول را بگيريم و معناى محسوس را مجرّد تشبيه بدانيم بسيار است ؛ مثلًا در قرآن كريم داريم :\r\n الرَّحْمنُ عَلَى الْعَرْشِ اسْتَوى  .\r\n« 1 » « و حقّاً كه خداوند بر روى تخت قرار گرفت و مسلّط و مسيطِر شد » ؛\r\n\r\nدر تشبيه معانى معقول به محسوسات\r\nاين مسلّم از باب تشبيه معقول به محسوس است ؛ زيرا خداوند جسم نيست و كرسى و تخت حكومت ندارد ؛ لذا بايد براى خدا تختى را مناسب با وجود بحت و بسيط و مجرّد و لا يزالى و لم يزلى خدا در نظر بگيريم ؛ و آن عالم اراده و مشيّت خداست ؛ و كاخ امكان و عالم هستى است ؛ چون همانطور كه تخت سلطنت سلطان محلّ بروز قدرت و ظهور اوامر اوست ، روى آن مىنشيند ، و احكام صادر مىكند ، و بانگ أنانيّت مىزند ، خداوند هم بواسطه عالم مشيّت و اراده بر كاخ وجود و عالم هستى تسلّط مىيابد و سيطره پيدا مىكند و احكام تكوينيّه و تشريعيّه صادر مىكند ؛ پس كرسى و تخت خدا و عرش خدا عالم مشيّت و اراده و قدرت اوست ، و مسلّماً خداوند چنين عرشى دارد .\r\nو يا در آيه قرآن داريم :  الَّذِينَ يَحْمِلُونَ الْعَرْشَ وَ مَنْ حَوْلَهُ يُسَبِّحُونَ بِحَمْدِ رَبِّهِمْ  . « 2 »\r\n« آن كسانى كه عرش را حمل ميكنند ، و كسانى كه در اطراف\r\n\r\n\r\n","description":"","footnote":"\r\n( 1 ) آيه 5 ، از سورهء 20 : طه\r\n( 2 ) آيه 7 ، از سورهء 40 : غافر\r\n","page_name":" 98 ","page_number":102},
  {"content":"\r\n\r\nعرش هستند ، همگى با حمد پروردگارشان تسبيح مىنمايند » .\r\nمسلّماً برداشتن و حمل كردن مانند حمل كردن كرسى سلطان بر روى دوش مردم نيست .\r\nو نيز در قرآن داريم :  وَ يَحْمِلُ عَرْشَ رَبِّكَ فَوْقَهُمْ يَوْمَئِذٍ ثَمانِيَةٌ  . « 1 »\r\n« و عرش پروردگارت را اى پيامبر ، در آن روز كه روز قيامت است ، هشت مَلك و فرشته بر بالاى خود حمل ميكنند » .\r\nآيا در قيامت هشت فرشته كرسى و تخت حكمرانى حضرت حقّ را به دوش مىكشند ؟ يا آنكه نه چنين نيست ؛ مأموران ارادهء عرش حضرت احديّت سبحانه و تعالى در اين جهان و در عالم مادّه و امكان ، چهار مَلك مقرّب‌است ، عزرائيل ، و جبرائيل ، و ميكائيل ، و إسرافيل ، حاملان نيازهاى عالم طبع و وسائط فيض و رحمت‌اند ، در آن عالم بواسطه تجرّد ملكوتى و سعه و قدرت آنجا ، حاملان نيازهاى آن جهان افزوده و دو برابر ميگردند ، و هشت ملك مقرّب واسطه در فيض سبحانى از مقام احديّت بدان عالمند ؛ اينست معناى ثَمانيه و معناى حمل كردن عرش خداوند عزّ و جلّ .\r\nو يا آنكه در قرآن داريم :  وَ جاءَ رَبُّكَ وَ الْمَلَكُ صَفًّا صَفًّا  . « 2 »\r\n« و در روز قيامت پروردگار تو و فرشتگان بطور صفوف منظّم مىآيند . »\r\nآيا خداوند جسم است ؛ و آمدن او مانند آمدن انسان است ؟\r\n\r\n\r\n","description":"","footnote":"\r\n( 1 ) ؟ ذيل آيه 17 ، از سوره 69 : الحاقّة\r\n( 2 ) آيه 22 از سوره 89 : الفجر\r\n","page_name":" 99 ","page_number":103},
  {"content":"\r\n\r\nأبداً أبداً .\r\nمعناى آمدن خدا ظهور خداست ؛ چون مَجئ در لغت به معناى ظهور و بروز تدريجى است ؛ و بنابراين ظهور خدا و فرشتگان ، آمدن آنهاست . مجيء و آمدن خدا ، ظهور و طلوع قدرت و علم و حيات بسيط و مجرّد اوست ؛ و نظير اين تعابير در آيات و روايات بسيار است ؛ مثل :  يَدُ اللَّهِ فَوْقَ أَيْدِيهِمْ  .\r\n« دست خدا بالاى دستهاى آنهاست » و مثل : عَينُ الله و اذُن الله و لِسانُ الله و غيرها كه قابل احصاء نيست ؛ خداوند در قرآن كريم دارد :\r\n وَ أَنَّ هذا صِراطِي مُسْتَقِيماً فَاتَّبِعُوهُ وَ لا تَتَّبِعُوا السُّبُلَ فَتَفَرَّقَ بِكُمْ عَنْ سَبِيلِهِ  . « 1 »\r\n« و اينست راه مستقيم من كه بايد از آن پيروى كنيد ! و از راههاى ديگر پيروى مكنيد كه شما را از طىّ راه خدا باز ميدارند . »\r\nآيا ميتوان در اين آيه ، صراط و سبيل و سُبل را به معناى راههاى طبيعى و مادّى گرفت ؛ و گفت : مراد راهى است چون جادّه هموار و مستقيم ؛ در مقابل راههاى كج و معوج ؟ يا نه ؛ مسلّماً اين صراط و سبيل ، معنوى است و كنايه از كشف حجب و وصول عبد به مقام عزّ شامخ حضرت حقّ است از طريق عمل به قرآن و سنّت و منهاج پيامبر عظيم الشّأن .\r\nاگر شما بگوئيد : آقا فردا شما محاكمه اى داريد ! گردنه اى است بايد از آن عبور كنيد ! مراد و منظور از اين گردنه چيست ؟ آيا در مجلس\r\n\r\n\r\n","description":"","footnote":"\r\n( 1 ) صدر آيه 153 ، از سورهء 6 : الانعام\r\n","page_name":" 100 ","page_number":104},
  {"content":"\r\n\r\nمحاكمه كوهى است كه بايد از كريوهء آن گذشت ؟ يا مراد از عهدهء جواب برآمدن ، و دفاع از حقّ خود نمودن است ؟\r\nبارى ، تمام اين موضوعات از باب تشبيه معقول به محسوس است ؛ و يا از باب استعمال لفظ در معانى حقيقيّه خود بنا بر آنچه گفتيم كه الفاظ براى معانى عامّه وضع شده‌اند ؛ و بنابراين اصولًا معناى عقبه ، كريوهء كوه نيست ؛ و معناى عرش تخت چوبى و زرّين نيست ؛ بلكه عقبه به معناى تنگنا است ؛ چه مادّى و چه معنوى و عرش به معناى محلّ حكمرانى است ، چه چوبين و زرّين ؛ و چه احاطه و سيطرهء مثالى و برزخى و نفسى و قيامتى .\r\nو علّت آنست كه چون ميخواستند آن معانى معقوله را بيان كنند غير از اين الفاظ متداول كه در معانى محسوسه استعمال ميشده است ، لفظ ديگرى نبوده است ؛ و لذا آن معانى را به قالب الفاظ معمولى بيان كردند .\r\n\r\nدر عوالم صورت ، معانى معقوله به صورت مجسم ميشوند\r\nآرى ، و ليكن مجلسى هم بى جا سخن نگفته و تكلّم نكرده است ؛ زيرا در بسيارى از اوقات آنچه را كه انسان در عالم محسوس مىبيند و مسلّماً در اين جهان موجود مادّى محسوس است ، اگر از عالم مادّه خارج شود و در عالم مثال و صورت داخل شود ، به صورت مىبيند ، مثلًا شما خواب مىبينيد كه آب ميخوريد ، و يا در درياى بسيار لطيف و زلالى شنا مىكنيد ؛ چون شما تابع معارف و علم هستيد و علم آن‌قدر زلال و صافى است كه اگر در عالم حسّ آن را تشبيه به چيزى كنند غير از آب چيزى نيست ؛ نه سنگ و چوب و درخت .\r\n\r\n","description":"","footnote":"","page_name":" 101 ","page_number":105},
  {"content":"\r\n\r\nچون آب همه جا روان مىشود ، رحمت است مضايقه ندارد ؛ هر كس ميتواند بدون تزاحمِ مادّه ، آب بخورد ؛ آب را به روى زمين بريزيد ؛ تا هر جا كه امكان داشته باشد جارى مىشود ؛ در خُلل و فُرج زمين و كوه‌ها فرو ميرود ؛ و از لابلاى سنگها جريان پيدا مىكند ؛ اين خاصّيت آب است ؛ و علم هم همينطور است در رتبه و مرتبه خود و در عالم خود ؛ لذا كسانى كه طالب علم باشند ، در خواب چنين مىبينند كه در جستجوى آب هستند ؛ و اگر مشغول تحصيل باشند در خواب چنين مىبينند كه آب مىخورند ؛ و يا در آب شنا مىكنند .\r\nو كسى كه خواب مىبيند كه شير مىخورد ، معارف الهيّه نصيبش ميگردد ؛ و كسى كه خواب مىبيند حمّام ميرود و شستشو مىكند ، و يا وضوء و غسل مىنمايد ؛ اين شخص مسلّماً در صدد تزكيه و طهارت است . چون شستشو و طهارت ظاهرى ، نمونه و محسوسِ طهارت باطنى است ؛ و در آن عالم ، طهارت باطن به صورت وضوء گرفتن و غسل كردن جلوه مىكند . و يا كسى در خواب مىبيند كه ميخواهد تطهير كند و وضوء بگيرد ، هر چه دنبال آب ميدود و جستجو مىكند آب پيدا نمىكند ، اين شخص در صدد تزكيه هست و ليكن موفّق نشده است .\r\nالبتّه اين مطالب متعلّق به عالم مثال و برزخ و صورت است ، نه عوالم ما فوق صورت .\r\nپس آنچه به ما گفته شده است و قرآن خبر داده است كه بهشت و حورالعين و  جَنَّاتٍ تَجْرِي مِنْ تَحْتِهَا الْأَنْهارُ  و آتش و درجات و مقامات\r\n\r\n","description":"","footnote":"","page_name":" 102 ","page_number":106},
  {"content":"\r\n\r\nبهشت و دركات دوزخ همه داراى صورت است صحيح است ، و نبايد بگوئيم همه نفس معناست و صورت ندارد ، و جملگى از باب تشبيه معقول به محسوس است ؛ نه ، چنين نيست .\r\nهمانطور كه انسان معانى معقوله را در خواب ، به صورت مىبيند ، اعمالش و مقاصدش و نيّاتش و آرزوهايش در آن عالم خواب ، به صورت مجسّم مىشود ؛ همينطور نماز ، و روزه ، و حجّ ، و جهاد ، و ولايت ، و امانت ، در آن عالم به صورت نعمت‌هاى بهشتى تجسّم مىپذيرد ؛ و در برابر انسان جلوه‌گرى مىكند .\r\nيك وقت شما خواب مىبينيد كه از يك كوره راهى ميخواهيد عبور كنيد ، بسيار سخت است ! گرد و خاك از اطراف ميريزد ؛ معنايش اينست كه كه در مقصدى كه داريد موانع و مشكلات هست و رسيدن به مقصود مستلزم تحمّل صعوبت‌هاى است .\r\nبارى ، كلام مجلسى كه ميفرمايد كه به مجرّد استبعاد نمىتوانيم معارف دينيّه را تأويل كنيم ؛ و بر معانى معقوله و محامل غير ظاهريّه حمل نمائيم ، كلامى متين است ؛ ولى البتّه راجع به عالم صورت است و در ملكوت اسفل ؛ تمام اين حرفها به جاى خود درست است . ولى مرحوم مفيد هم كه ميگويد : جائى كه حجّتى قائم نشده و خبر صحيحى از معصومين نرسيده است ، ما باب استعمال معقول را در محسوس سدّ نمائيم ، و ملتزم به بسيارى از صورت‌ها گرديم ، آن هم بى وجه نيست  وَ السَّلامُ عَلى مَنِ اتَّبَعَ الْهُدى  .\r\nعلىّ بن إبراهيم قمّى روايتى را در كيفيّت صراط بر روى جهنّم\r\n\r\n","description":"","footnote":"","page_name":" 103 ","page_number":107},
  {"content":"\r\n\r\nنقل مىكند ؛ و مرحوم صدوق نيز در « أمالى » خود ذكر مىكند ؛ اين دو نقل يكى است ؛ ولى چون در متنش تفاوت جزئى وجود دارد ، ما آن را از عين عبارت صدوق ذكر مىكنيم .\r\n\r\nكيفيت صراط بر روى جهنم\r\nدر « أمالى » مرحوم صدوق از پدرش از علىّ از پدرش از علىّ بن حكم از مفضّل بن صالح از جابر از حضرت امام محمّد باقر عليه السّلام روايت مىكند كه آن حضرت فرمودند :\r\nلَمَّا نَزَلَتْ هَذِهِ الآيَةُ :  وَ جِيءَ يَوْمَئِذٍ بِجَهَنَّمَ  ، سُئِلَ عَنْ ذَلِكَ رَسُولُ اللهِ صَلَّى اللهُ عَلَيْهِ وَ ءَالِهِ وَ سَلَّمَ .\r\nفَقَالَ : أَخْبَرَنِى الرُّوحُ الامِينُ أَنَّ اللهَ لَا إلَهَ غَيْرُهُ ، إذَا جَمَعَ الاوَّلِينَ وَ الآخِرَينَ أُتِىَ بِجَهَنَّمَ تُقَادُ بِأَلْفِ زِمَامٍ ؛ أَخَذَ بِكُلِّ زِمَامٍ مائَةُ أَلْفِ مَلَكٍ مِنَ الْغِلَاظِ الشِّدَادِ لَهَا هِدَّةٌ وَ تَغَيُّظٌ وَ زَفِيرٌ وَ إنَّهَا لَتَزْفِرُ الزَّفْرَةَ .\r\nفَلَوْ لَا أَنَّ اللهَ عَزّ وَ جَلَّ أَخَّرَهُمْ إلَى الْحِسَابِ لَاهْلَكَتِ الْجَمْيعَ . ثُمَّ يَخْرُجُ مِنْهَا عُنُقٌ يُحِيطُ بِالْخَلآئِقِ : الْبَرِّ مِنْهُمْ وَ الْفَاجِرِ .\r\nفَمَا خَلَقَ اللهُ عَزّ وَ جَلَّ عَبْدًا مِنْ عِبَادِهِ مَلَكاً وَ لَا نَبِيًّا إلَّا نَادَى : رَبِّ ! نَفْسِى ، نَفْسِى ! وَ أَنْتَ يَا نَبِىَّ اللهِ تُنَادِى : أُمَّتِى ، أُمَّتِى !\r\nثُمَّ يُوضَعُ عَلَيْهَا صِرَاطٌ أَدَقُّ مِنْ حَدِّ السَّيْفِ عَلَيْهِ ثَلَاثُ قَنَاطِرَ ،\r\nأَمَّا وَاحِدَةٌ فَعَلَيْهَا الامَانَةُ وَ الرَّحِمُ .\r\n\r\n","description":"","footnote":"","page_name":" 104 ","page_number":108},
  {"content":"\r\n\r\nوَ أَمَّا الأُخْرَى فَعَلَيْهَا الصَّلَاةُ :\r\nوَ أَمَّا الاخْرَى فَعَلَيْهَا عَدْلُ رَبِّ الْعَالَمِينَ لَا إلَهَ غَيْرُهُ .\r\nفَيُكَلَّفُونَ الْمَمَرَّ عَلَيْهِ فَتَحْبسُهُمْ الرَّحِمُ وَ الامَانَةُ ، فَإنْ نَجَوا مِنْهَا حَبَسْتُهُم الصَّلَاةُ فَإنْ نَجَواْ مِنْهَا كَانَ الْمُنْتَهَى إلَى رَبِّ الْعَالَمِينَ جَلَّ وَ عَزَّ ؛ وَ هُوَ قَوْلُهُ تَبَارَكَ وَ تَعَالَى :  إِنَّ رَبَّكَ لَبِالْمِرْصادِ  .\r\nوَ النَّاسُ عَلَى الصِّرَاطِ فَمُتَعَلِّقٌ وَ قَدَمٌ تَزِلُّ وَ قَدَمٌ تَسْتَمْسِكُ وَ الْمَلئِكَةُ حَوْلَهُمْ يُنَادُونُ : يَا حَلِيمُ اغْفِرْ وَ اصْفَحْ وَ عُدْ بِفَضْلِكَ وَ سَلِّمْ سَلِّمْ .\r\nوَ النَّاسُ يَتَهَافَتُونَ فِيهَا كَالْفَرَاشِ . وَ إذَا نَجَا نَاجٍ بِرَحْمَةِ اللهِ عَزّ وَ جَلَّ نَظَرَ إلَيْهَا ؛ فَقَالَ : الْحَمْدُ لله الذى نَجَّانِى مِنْكِ بَعْدَ إيَاسٍ بمَنِّهِ وَ فَضْلِهِ ؛ إنَّ رَبَّنَا لَغَفُورٌ شَكُورْ . « 1 »\r\nحضرت باقر عليه السّلام فرمودند : چون اين آيه نازل شد كه : جهنّم را در روز قيامت مىآورند ، از رسول اكرم صلّى الله عليه و آله و سلّم از كيفيّت آوردن آن سؤال كردند .\r\nحضرت چنين فرمودند كه : جبرائيل كه روح الامين است براى من خبر آورده است كه خداوند كه هيچ معبودى جز او نيست ، چون تمام اهل عالم را از پيشينيان و پسينيان در روز حشر گرد آورد ، و همه را مجتمع سازد ، جهنّم را درحالىكه با هزار دهنه كشيده مىشود\r\n\r\n\r\n","description":"","footnote":"\r\n( 1 ) « بحار الانوار » طبع حروفى ج 7 ، ص 125 و 126 و « تفسير قمى »\r\nص 724 و 725\r\n","page_name":" 105 ","page_number":109},
  {"content":"\r\n\r\nمىآورند ، و هر دهنه و زمان از آن را صد هزار ملائكه از فرشتگان غِلاظ و شِداد ميگيرند ؛ و آن جهنّم داراى حركت و سر و صدا و ناله و فرياد و غيظ و غوغائى است ؛ و چنان برافروختگى و صداى زفير از آن بر ميخيزد ، كه اگر هر آينه خداوند عزّ و جلّ حساب خلائق را به تأخير نمىانداخت ، همگى از هيبت و دهشت آن به هلاكت ميرسيدند .\r\nو سپس جهنّم گردن خود را بيرون ميكشد ، بطورى كه به تمام خلائق احاطه پيدا مىكند ؛ چه خوبان از خلائق و چه بدان از آنها .\r\nدر آن حال بقدرى وضعيّت سخت است كه هيچ آفريده اى را كه خداوند عزّ و جلّ آفريده است ، از بندگانش ، چه از فرشتگان و چه از پيامبران ، نيست مگر آنكه همه ميگويند : اى پروردگار من ! به فريادم رس ، به فريادم رس ! و تو اى پيامبر خدا ميگوئى : اى پروردگار ! به فرياد امّت من رس ، به فرياد امّت من رس !\r\nدر اين حال صراطى را بر روى جهنّم قرار ميدهند كه از تيزى شمشير برّنده‌تر و تيزتر است ؛ و بر روى آن صراط سه پل است يكى از آن سه پل ، امانت و رحِم است ؛ و امّا دويّمى ، نماز است ؛ و امّا پل سوّم ، عدل پروردگار جهانيان است كه هيچ خدائى و معبودى جز او نيست .\r\nدر اين حال مردم را تكليف ميكنند كه از روى صراط عبور كنند ؛ چون ميخواهند بگذرند ، امانت و رحِم آنها را نگه مىدارند ؛ و اگر از آن نجات پيدا كردند و گذشتند ، نماز آنها را نگه مىدارد ؛ و اگر از آن نجات يافتند و گذشتند ، در آخر كار و انتهاى امر خداوند\r\n\r\n","description":"","footnote":"","page_name":" 106 ","page_number":110},
  {"content":"\r\n\r\nربّ العالمين عزّ و جلّ مىباشد .\r\nو اينست معناى گفتار خداى تعالى : بدرستى كه پروردگار تو در كمينگاه است !\r\nو مردم بر روى صراط قرار ميگيرند ؛ و بعضى واژگونه آويزان ميشوند و خود را به آن ميگيرند و گامى مىلغزد ، و گام ديگر استوار است ؛ و فرشتگان در اطراف آنان پيوسته ندا در ميدهند :\r\nاى خداوند شكيبا و حليم و بردبار در گذر ، و ناديده بگير ، و بيامرز ؛ و به فضل و رحمت خود باز گرد ؛ و سلامت خود را بفرست ، و رضوان خود را ارائه بده ! و مردم در اين حال مانند پروانه به روى هم ميريزند .\r\nو چون كسى به رحمت خدا خلاصى پيدا كند و نجات يابد نگاهى به جهنّم مىاندازد و ميگويد : حمد و سپاس اختصاص به خداوندى دارد كه بعد از يأس و نوميدى ، مرا به فضل و كرمش از دست تو رهانيد ! و بدرستى كه پروردگار ما غفور و شكور است » !\r\n\r\nاز چيزهايى كه در صراط از انسان سؤال مىشود\r\nدر معناى آيه شريفه :  وَ قِفُوهُمْ إِنَّهُمْ مَسْؤُلُونَ  در « علل الشّرائع » از حضرت صادق عليه السّلام وارد است كه :\r\nلَا يُجَازُ بِهِ قَدَمُ عَبْدٍ حَتَّى يُسْأَلَ عَنْ أَرْبَعٍ : عَنْ شَبَابِهِ\r\nفِيمَا أَبْلاهُ ؛ وَ عَنْ عُمْرِهِ فِيمَا أَفْنَاهُ ؛ وَ عَنْ مَالِهِ مِنْ أَيْنَ جَمَعَهُ وَ فِيمَا أَنْفَقَهُ ، وَ عَنْ حُبِّنَا أَهْلَ الْبَيْتِ . « 1 »\r\n\r\n\r\n","description":"","footnote":"\r\n( 1 ) « رسالةالإنسان بعد الدّنيا » ( معاد ) علّامه طباطبائى مدّ ظلّه ، نسخه خطّى ، ص 32\r\n","page_name":" 107 ","page_number":111},
  {"content":"\r\n\r\nحضرت در تفسير اين آيه كه ميگويد : آنان را متوقّف كنيد كه بايد مورد بازپرسى قرار گيرند ؛ ميفرمايد :\r\n« گام هيچ بنده اى نمىتواند از صراط بگذرد ، مگر آنكه از چهار چيز از او سؤال ميكنند : از جوانيش كه آن را در چه چيز پير كرده است ؟ و از عمرش كه در چه چيز به سر آورده است ؟ و از مالش كه از كجا اندوخته است و در كجا مصرف كرده است ؛ و از محبّت ما اهل بيت . »\r\nعلّى بن إبراهيم قمّى در تفسير خود از حضرت صادق عليه السّلام و صدوق در « أمالى » و « علل الشرايع » از رسول الله صلّى الله و آله و سلّم روايت مىكند\r\nكه :\r\nإِنَّ الْمَسْئُولَ عَنْهُ وَلَايَةُ أَمِيرِ الْمُؤمِنِين عَلَيْهِ السَّلامُ . « 1 »\r\n« آنچه را كه از انسان سؤال ميكنند ولايت أمير المؤمنين عليه السّلام است » .\r\nو از « مجمع البيان » از رسول الله صلّى الله عليه و آله و سلّم روايت است كه :\r\nتَقُولُ النَّارُ لِلْمُؤْمِنِينَ يَوْمَ الْقِيَمَةِ : جُزْ يَا مُؤْمِنُ ! فَقَدْ أَطْفَأَ نُورُكَ لَهَبى . « 2 »\r\n« در روز قيامت آتش به مؤمنين ميگويد : اى مؤمن زود از نزد من بگذر ! زيرا كه نور تو فروزش و شعله مرا خاموش كرده است » !\r\nو نيز از رسول الله روايت است كه : إِنَّهُ سُئِلَ عَنْ قُوْلِهِ تَعَالَى :  وَ إِنْ مِنْكُمْ إِلَّا وارِدُها  فَقَالَ : إذَا دَخَلَ أَهْلُ الْجَنَّةِ الْجَنَّةَ قَالَ بَعْضُهُمْ لِبَعْضٍ : أ لَيسَ قَدْ وَعَدَنَا\r\n\r\n\r\n","description":"","footnote":"\r\n( 1 ) رسالة « الإنسان بعد الدّنيا » ( معاد ) علّامه طباطبائى مدّ ظلّه ، نسخه خطّى ، ص 32\r\n( 2 ) رسالة « الإنسان بعد الدّنيا » ( معاد ) علّامه طباطبائى مدّ ظلّه ، نسخه خطّى ، ص 32\r\n","page_name":" 108 ","page_number":112},
  {"content":"\r\n\r\nرَبُّنَا أَنْ نَرِدَ النَّارَ ؟ فَقَالَ : قَدْ وَرَدْتُمُوهَا وَ هِىَ خَامِدَةٌ ! « 1 »\r\nچون از حضرت رسول اكرم صلّى الله عليه و آله و سلّم سؤال كردند از تفسير اين آيه شريفه كه ميگويد : هيچيك از شما نيست مگر آنكه داخل در آتش مىشود .\r\nحضرت فرمودند : چون اهل بهشت داخل در بهشت ميگردند ، بعضى از آنها از يكدگر مىپرسند : مگر خداوند به ما چنين وعده اى نداده بود كه ما وارد در آتش مىشويم ؟ !\r\nآنها در پاسخ ميگويند : آرى شما در آتش وارد شديد ، ليكن آن خاموش بود !\r\nجهنّم مظهر دنياست . انبياء و اولياى خدا هم در دنيا آمده‌اند ؛ و ليكن دل نبستند ، عبور كردند و رفتند ؛ و لذا در آخرت هم هنگام عبور از جهنّم آتشش خامد است ، مشتعل و برافروخته نيست ؛ براى آنان آتش بَرْد و سلام است ؛ چون نفس امّاره در تحت اختيار آنهاست ، نه مسلّط و مسيطر .\r\n\r\nصراط دنيا ، نفس امام واجب الطاعه است\r\n« در تفسير صافى » در تفسير آيه كريمه :  اهْدِنَا الصِّراطَ الْمُسْتَقِيمَ  « 2 » از « معانى الاخبار » از حضرت صادق عليه السلام روايت كرده است كه :\r\nهِىَ الطَّرِيقُ إلَى مَعْرِفَةِ اللهَ وَ هُمَا صِرَاطَانِ : صِرَاطٌ فِى الدُّنْيَا وَ صِرَاطٌ فِى الآخِرَةِ فَأَمَّا الصِّرَاطُ فِى الدُّنْيَا فَهُوَ\r\n\r\n\r\n","description":"","footnote":"\r\n( 1 ) رسالة « الإنسان بعد الدّنيا » ( معاد ) علّامه طباطبائى مدّ ظلّه ، نسخه خطّى ، ص 32\r\n( 2 ) آيه 6 ، از سورهء 1 : الفاتحة\r\n","page_name":" 109 ","page_number":113},
  {"content":"\r\n\r\nالإمَامُ الْمُفْتَرَضُ الطَّاعَةِ مَنْ عَرَفَهُ فِى الدُّنْيَا وَ اقْتَدَى\r\nبِهُدَاهُ مَرَّ عَلَى الصِّرَاطِ الَّذِى هُوَ جِسْرُ جَهَنَّمَ فِى الآخِرَةِ\r\nوَ مَنْ لَمْ يَعْرِفْهُ فِى الدُّنْيَا زَلَّتْ قَدَمُهُ عَنِ الصِّرَاطِ فِى\r\nالآخِرَةِ فَتَرْدَى فِى نَارِ جَهَنَّم . « 1 »\r\n« صراط مستقيم راه بسوى معرفت خداست ؛ و صراط دو صراط است : يكى صراط در دنيا ؛ و يكى در آخرت ؛ پس آن صراطى كه در دنياست همان امام واجب الإطاعه است ، هر كس او را در دنيا بشناسد و از هدايت او و راهنمائىهاى او پيروى كند ، به خوبى از صراطى كه پلى است بر روى جهنّم در آخرت عبور مىكند .\r\nو كسى كه او را در دنيا نشناسد ، پايش در هنگام عبور از صراط در قيامت ميلغزد و بر اثر آن در آتش دوزخ واژگون ميگردد . »\r\nو در روايت ديگرى وارد است كه : نَحْنُ الصِّرَاطُ الْمُسْتَقِيمُ . « 2 »\r\n« فقط و فقط ما صراط مستقيم هستيم . »\r\nو در بعضى از روايات آمده است : هُوَ صِرَاطُ عَلِىِّ بْنِ أَبِى طالبٍ عَلَيْهِ السَّلامُ . « 3 »\r\n« صراط مستقيم فقط صراط علىّ بن أبى طالب است . »\r\nو از حضرت صادق عليه السّلام روايت است كه :\r\nإِنَّ الصِّرَاطَ أَميرُ الْمُؤْمِنينَ عَلَيْهِ السَّلامُ . « 4 »\r\n« بدرستى كه حقّاً و واقعاً صراط ، همان نفس مقدّس أمير المؤمنين عليه السّلام است . »\r\n\r\n\r\n","description":"","footnote":"\r\n( 1 ) » . تفسير « صافى » در سورهء حَمد ، ج 1 ، ص 54 از طبع اسلاميّه\r\n( 2 ) تفسير « صافى » در سورهء حَمد ، ج 1 ، ص 54 از طبع اسلاميّه\r\n( 3 ) در « شواهد التنزيل » حاكم حسكانى ج 1 ، حديث 92 بدين كيفيّت آمده است : عَنْ سَلامِ بْنِ المستنير الجعفىّ قَالَ : دَخَلْتُ عَلَى أبى جَعْفَرٍ ، يَعْنى الْباقِرَ [ عَلَيْهِ السَّلامُ 
  ] فَقُلْتُ : جَعَلَنَى اللهُ فِداكَ ! إنّى أَكْرَهُ أَنْ أَشُقَّ عَلَيْكَ ؛ فَإنْ أَذِنْتَ لى أَسْأَلُكَ ! فَقَالَ : سَلْنى عَمَّا شِئْتَ ! فَقُلْتُ : أَسْأَلُكَ عَنِ الْقُرْءَانِ ؟ قالَ : نَعَمْ ! قُلْتُ : قَوْلُ اللهِ تَعالَى فى كِتابِهِ :  هذا صِراطٌ عَلَيَّ مُسْتَقِيمٌ  . قالَ : صِراطُ عَلَىِّ بْنِ أَبى طالِبٍ . فَقُلْتُ : صِراطُ عَلىِّ بْنِ أَبى طالِبٍ ؟ ! فَقالَ : صِراطُ عَلىِّ بْنِ أَبى طالِبٍ .\r\n( 4 ) تفسير « صافى » ، ج 1 ، ص 54\r\n","page_name":" 110 ","page_number":114},
  {"content":"\r\n\r\n\r\nصراط ظاهر و صراط باطن\r\nبارى ، با تأمّل و دقّت در اين روايات كه از مصادر وحى نازل شده است به خوبى ابحاثى را كه دربارهء صراط نموديم ، روشن مىشود ؛ كه صراط ، ظاهرى دارد و باطنى ؛ ظاهرش همان راه و منهاج امام است و باطنش حقيقت ولايت است كه در روز بازپسين به صورت جِسرى به روى دوزخ كشيده مىشود ؛ و موجب نجات مردم از ورود در آن ميگردد .\r\nمرحوم محدّث قمّى گفته است : تمام حروف مقطّعه از اوائل سوره‌هاى قرآن را جمع كرده‌اند و مكررات از آن را حذف كرده‌اند و بقيّه را كه با هم تركيب نموده‌اند چنين درآمده است : عَلىُّ صِراطُ حَقِّ نُمْسِكُهُ . علىّ راه حقّ است كه ما او را اتّخاذ ميكنيم و ميگيريم ؛ و يا چنين در آمده است : صِراطُ عَلىَّ حَقٌّ نُمْسِكُهُ راه علىّ حقّ است كه ما آن را ميگيريم و اتّخاذ ميكنيم . » « 1 »\r\nو نيز فرموده است كه در « تفسير حضرت امام حسن عسكرى عليه السّلام آمده است كه :\r\nتَعَلُّقُ مُحِبِّى فَاطِمَةَ صَلَواتُ اللهِ عَلَيْهَا فِى الْقِيَمَةِ بِأَهْدَابِ « 2 » مِرْطِهَا « 3 » مَمْدُوداً عَلَى الصِّرَاطِ . « 4 »\r\nدر روز قيامت محبّان فاطمه صلوات الله عليها خود را به\r\n\r\n\r\n","description":"","footnote":"\r\n( 1 ) « سفينة البحار » حرف صَرَطَ ، ج 2 ، ص 28\r\n( 2 ) هُدْب و هُدُب مژگان را گويند ، و به معناى ريشه‌هاى اطراف لباس نيز مىآيد و جمع آن أهداب است .\r\n( 3 ) مِرْط به كسر ميم به معناى لباس ندوخته است و همچنين به لباس‌هاى بلند از پشم و نحو آن گويند و جمع آن مُروط است .\r\n( 4 ) « سفينة البحار » ماده صَرَطَ ج 2 ، ص 28\r\n","page_name":" 111 ","page_number":115},
  {"content":"\r\n\r\nريشه‌هاى چادر فاطمه درحالىكه به روى صراط كشيده شده است ، آويزان ميكنند ؛ و خودشان را بدان مىبندند . در اينجا مناسب است اين بحث صراط را با روايتى كه از « جامع الاخبار » نقل شده است تيمّناً و تبرّكا خاتمه دهيم : حضرت فاطمه صلوات الله عليها به پدرش گفت : اى پدر به من خبر بده كه مردم در روز قيامت چگونه اند ؟ ! حضرت رسول الله فرمودند : همه مشغول خود هستند ؛ و در آنجا كسى به كسى نگاه نمىكند : نه پدر بسوى فرزندش ؛ و نه فرزند بسوى مادرش ! فاطمه گفت : در وقت بيرون آمدن از قبرها به بدن خود كفن دارند ؟ ! فرمود : اى فاطمه ! كفن‌ها مىپوسد و بدنها باقى مىماند ؛ و ليكن عورت مؤمن پوشيده مىشود و عورت كافر ظاهر ميگردد ! فاطمه گفت : عورت مؤمنان را چه مىپوشاند ؟ فرمود : نورى از آنها ميدرخشد و تلألؤ مىكند كه از شدّت آن ، اجسامِ خود را نمىبينند ! فاطمه گفت : اى پدر ! من در روز قيامت تو را در كجا ببينم ؟ ! فرمود : مرا در سه جا ببين : در پاى ميزان اعمال ببين ! كه من ندا ميكنم : اى پروردگار من ! سنگين كن ترازوى عمل كسى را كه شهادت به لا إلَهَ إلَّا الله داده است ؛ و مرا در نزد نامه اعمال ببين ! در وقتىكه باز ميشوند و من در آنجا ندا ميكنم : اى پروردگار من ! با امّت من حساب را آسان كن ! و مرا در كنار جسر جهنّم در مقام شفاعت من ببين ! در آنجائى كه هر كس مشغول به خود است و من مشغول به امّت خود هستم و ندا ميكنم : اى پروردگار من ! امّت مرا سلامت بدار ! و پيامبران همگى در اطراف من هستند و همگى ميگويند : بار\r\n\r\n","description":"","footnote":"","page_name":" 112 ","page_number":116},
  {"content":"\r\n\r\nپروردگارا امّت محمّد را سالم بدارو رسول الله فرمودند : خداوند حساب تمام مخلوقات را ميرسد مگر كسى كه به خدا شرك آورده است و از او حساب نمىكشد و او را امر به آتش مىكند . « 1 »\r\n\r\n\r\n","description":"","footnote":"\r\n( 1 ) « بحار الانوار » ج 7 ، ص 110 و 111\r\n","page_name":" 113 ","page_number":117},
  {"content":"\r\n . \r\n","description":"","footnote":"","page_name":" 114 ","page_number":118},
  {"content":"\r\n\r\n\r\nمجلس پنجاه و چهارم : حقيقت ميزان اعمال در قيامت\r\n\r\n","description":"","footnote":"","page_name":" 115 ","page_number":119},
  {"content":"\r\n . \r\n","description":"","footnote":"","page_name":" 116 ","page_number":120},
  {"content":"\r\n\r\nبسم الله الرّحمَن الرّحيم\r\nوَ لَا حَوْلَ وَ لا قُوَّةَ إلّا باللَه العلىِّ العظيمِ\r\nو الْحَمدُ للَّه ربِّ العالَمين\r\nو صلَّى اللهُ عَلى سيِّدِنا محمَّدٍ وَ ءَالِه الطّاهرينَ\r\nوَ لَعنةُ الله علَى أعدآئِهم أجمعينَ مِنَ الآنَ إلَى يَوم الدّين .\r\nقالَ اللهُ الحَكيمُ فى كِتابهِ الكَريمِ :\r\n  وَ الْوَزْنُ يَوْمَئِذٍ الْحَقُّ فَمَنْ ثَقُلَتْ مَوازِينُهُ فَأُولئِكَ هُمُ الْمُفْلِحُونَ * وَ مَنْ خَفَّتْ مَوازِينُهُ فَأُولئِكَ الَّذِينَ خَسِرُوا أَنْفُسَهُمْ بِما كانُوا بِآياتِنا يَظْلِمُونَ   « 1 » .\r\n« پس در روز قيامت ، وزن حقّ است ؛ بنابراين كسانى كه ميزانهاى آنان سنگين باشد آنها رستگارانند ؛ و كسانى كه ميزانهاى آنان سبك ، باشد ، آنها كسانى هستند كه به علّت ستم و ظلم به آيات ما ، نفوس خود را باختند و زيانكار شدند . »\r\n\r\nدر ميزان اعمال\r\nحقّ يعنى واقعيّت ، در مقابل باطل يعنى چيز غير واقع و توهمى و تخيّلى ؛ آنچه در خارج تحقّق دارد و ما بإزاء خارجى دارد آن را حقّ ميگوئيم ؛ و آنچه اصالت و تحقّقى ندارد و روى خيال و وهم\r\n\r\n\r\n","description":"","footnote":"\r\n( 1 ) آيه 8 و 9 از سوره ( 7 ) اعراف\r\n","page_name":" 117 ","page_number":121},
  {"content":"\r\n\r\nو اعتبار دور مىزند ، آن را باطل مىناميم ؛ و آن عالم عالم حقّ است در مقابل عالم باطل .\r\nآن عالم دارِ قرار است در مقابل دار مجاز ؛ دار تحقّق و واقعيّت است در مقابل دار اعتبار ، عالم ثبوت و استقرار است در مقابل عالم وهم و خيال ؛ و بنابراين آنچه در آنجا واقعيّت دارد داراى وزن است ؛ و آنچه واقعيّت ندارد وزن ندارد .\r\n فَمَنْ ثَقُلَتْ مَوازِينُهُ فَأُولئِكَ هُمُ الْمُفْلِحُونَ .  « كسانى كه ميزانشان سنگين است آنان فقط رستگارند . »  وَ مَنْ خَفَّتْ مَوازِينُهُ فَأُولئِكَ الَّذِينَ خَسِرُوا أَنْفُسَهُمْ بِما كانُوا بِآياتِنا يَظْلِمُونَ  .\r\n« و كسانى كه ميزانهاى آنها سبك است و وزن ندارد ، آن كسانى هستند كه به پاداش ستم و ظلمى كه سابقاً در دنيا به آيات ما مىنموده‌اند ، در معامله نفوس خود زيانكار شده‌اند ؛ و نفوس و جان‌هاى خود را بدون دريافت ارزش واقعى خود از دست داده و دست خالى از اين معامله بيرون آمده‌اند . »\r\nاز اين آيه چند استفاده ميتوان نمود :\r\nيكى آنكه ميفرمايد :  فَمَنْ ثَقُلَتْ مَوازِينُهُ  « كسى كه ميزانهاى او سنگين است » ؛ و نمىفرمايد :\r\nوَ مَنْ ثَقُلَ مِيزانُهُ « كسى كه ميزان او سنگين است » ؛ از اينجا بدست مىآيد كه انسان در روز قيامت يك ميزان ندارد بلكه ميزانهائى دارد ؛ و آن كسانى كه ميزانهايشان سنگين است چنينند ؛ و آن كسانى كه ميزانهايشان سبك است چنانند .\r\n\r\n","description":"","footnote":"","page_name":" 118 ","page_number":122},
  {"content":"\r\n\r\nدر روايات وارد است كه تعبير موازين به صيغه جمع ، به اعتبار تعدّد انواع اعمال و اصناف كردار انسان است ؛ و گرنه حقّ ، ميزان واحد است ؛ و حقّ ، واحد است ؛ و ميزان ، واحد است .\r\nو ديگر آنكه در اين آيه شريفه ، فقط ميزان عمل رستگاران سنگين است ؛ و امّا بدكاران و زيانكاران ميزان عملشان سبك است ؛ نه اينكه تمام افراد بشر در ميزان عملشان سنگينى به درجات و مراتب مختلف بوده باشد ؛ حال بايد ديد كه اين ميزان عمل چگونه است ؟\r\nآيا يك ترازو مىآورند و اعمال خوب را در يك كفّه ميريزند ؛ و اعمال بد را در كفّه ديگر ؛ و آن كسى كه اعمال خوبش سنگين‌تر است سعادتمند ؛ و آن كسى كه اعمال بدش سنگين‌تر است او زيانكار و خاسر و شقاوتمند است ؟ اگر اين‌طور بود بايد بفرمايد :\r\nفمن ثقلت حسناته فأولئك هم المفلحون : من ثقلت سيئاته فأولئك الذين خسروا أنفسهم بما كانوا بآياتنا يظلمون .\r\n« پس كسى كه نيكوئىهاى او بر بدىها و گناهانش غلبه كند و سنگين‌تر آيد ، ايشان رستگارانند ؛ و كسى كه زشتىها و بدىهاى او بر حسنات و خوبىهايش غلبه كند و سنگين‌تر آيد ، آنان زيانكارانند » .\r\nبا آنكه چنين نفرموده است ؛ نمىگويد : بهشتيان ميزان عمل خوبشان سنگين است ؛ و دوزخيان ميزان عمل بدشان سنگين است ؛ بلكه در اين آيه و آيات ديگر وارد است كه رستگاران ميزان عملشان سنگين است ؛ و ظالمان و زيانكاران ميزان عملشان سبك است ؛ گويا\r\n\r\n","description":"","footnote":"","page_name":" 119 ","page_number":123},
  {"content":"\r\n\r\nاعمال بد اصولًا وزن ندارند ؛ و ثقل و سنگينى ندارند . آنجا فقط خفّت و سبكى است .\r\nو از اينجا استفاده مىشود كه آنچه در بين مردم يعنى عوامّ از آنها معروف است كه در روز قيامت در يك كفّه از ترازو اعمال خوب را ميگذارند ؛ و در كفّه ديگر اعمال بد را ميگذارند ، و اگر كفّه اعمال خوب سنگينى كرد و پائين آمد ، انسان را به بهشت مىبرند ؛ و چنانچه كفّه اعمال بد سنگينى كرد به جهنّم مىبرند ؛ يك حرف من درآوردى است و ساخته و پرداخته خود آنها ؛ و در اين باره نه آيه اى داريم و نه روايتى .\r\nبلكه آيات قرآن و از جمله همين آيه اى كه تفسير نموديم مخالف اين سليقه است ؛ و همگى آيات اتّفاق دارند بر اينكه اعمال خوب وزن و سنگينى دارند ؛ و اعمال بد اصلًا وزن ندارند ؛ و سبك است .\r\n\r\nميزان دوزخيان سبك است\r\nو ترازوى اعمال نيكان سنگين است ؛ و ترازوى اعمال بدان سبك است ؛ و تبهكاران اصلًا وزن ندارند ؛ و خداوند براى آنان در روز بازپسين وزنى و ميزانى قرار نميدهد ؛ و سنگينى و ثقلى ابداً ندارند .\r\n   قُلْ هَلْ نُنَبِّئُكُمْ بِالْأَخْسَرِينَ أَعْمالًا * الَّذِينَ ضَلَّ سَعْيُهُمْ فِي الْحَياةِ الدُّنْيا وَ هُمْ يَحْسَبُونَ أَنَّهُمْ يُحْسِنُونَ صُنْعاً * أُولئِكَ الَّذِينَ كَفَرُوا بِآياتِ رَبِّهِمْ وَ لِقائِهِ فَحَبِطَتْ أَعْمالُهُمْ فَلا نُقِيمُ لَهُمْ يَوْمَ الْقِيامَةِ وَزْناً .    « 1 »\r\n\r\n\r\n","description":"","footnote":"\r\n( 1 ) آيات 103 تا 105 ، از سورهء 18 : الكهف\r\n","page_name":" 120 ","page_number":124},
  {"content":"\r\n\r\n« بگو اى پيامبر ! آيا ما شما را آگاه كنيم از آن كسانى كه كردارشان از همه زيان كارتر و خسران‌بارتر است ؟ آنان كسانى هستند كه كوشش و جدّيّت آنان در زندگانى پست و حيات حيوانى عالم دنيا گم شد و تباه شد ، درحالىكه خود چنين مىپنداشتند كه كار خوبى انجام ميدهند ؛ آنان كسانى هستند كه به آيات الهيّه و نشانه‌هاى پروردگارشان كافر شدند ؛ پس اعمال آنها همگى حبط و نابود مىشود ؛ و ما در روز قيامت براى آنها ميزانى قرار نميدهيم . »\r\nدر اينجا خداوند ميفرمايد :  فَلا نُقِيمُ لَهُمْ يَوْمَ الْقِيامَةِ وَزْناً  ؛ ما اصولًا براى چنين افراد گمراهى ميزان نمىگذاريم ؛ زيرا آنان وزنى ندارند ؛ درحالىكه اگر اعمال زشت هم داراى وزن بود ، بايد ميزان آنها از نقطه نظر زشتى و پليدى از همه سنگين‌تر باشد ؛ و ليكن چون اعمالشان بسيار زشت است ؛ و شائبه‌اى از خوبى ندارد بنابراين ميزانشان سبك نيست كه بگوئيم : مقدار كمى از خوبىها ترازو را سبك كرده است ؛ بلكه اصلًا ميزانشان هيچ وزن ندارد ؛ بطورى كه به آن سبك و خفيف هم نمىتوان گفت ؛ بلكه هيچ است .\r\n\r\nحسنات وزن دارد و بالا مىرود\r\nو از طرف ديگر داريم ، آن كسانى كه ميزانشان سنگين است ، اعمالشان و ميزانشان رو به بالا ميرود ؛ و آن كسانى كه ميزانشان سبك است رو به پائين ميرود ؛ اين هم بايد رسيدگى شود كه يعنى چه ؟\r\nدر اينجا يعنى در عالم طبيعت ما معمولًا چيزهائى را كه توزين ميكنيم ، اگر سنگين باشد ، رو به پائين مىآيد ؛ و اگر سبك باشد ، رو به بالا ؛ امّا در آن عالم مطلب به عكس است . آيه اى در قرآن كريم\r\n\r\n","description":"","footnote":"","page_name":" 121 ","page_number":125},
  {"content":"\r\n\r\nداريم كه ميفرمايد :\r\n إِلَيْهِ يَصْعَدُ الْكَلِمُ الطَّيِّبُ وَ الْعَمَلُ الصَّالِحُ يَرْفَعُهُ  « 1 »\r\n« كلمه طيّب و پاك و پاكيزه بسوى خدا بالا ميرود و صعود مىنمايد ؛ و عمل صالح آن كلمه طيّبه را بالا مىبرد : » كلمه طيّبه همان روح مؤمن است ؛ و همان نتيجه و حالت و صفت خاصّى است كه از ايمان به دست مىآيد كه بسوى خدا بالا ميرود ؛ و آنچه موجب مىشود كه اين روح پاك و طيّب مؤمن بسوى خدا بالا رود ، عمل صالح است .\r\nعمل صالح ، روح را نيرو مىبخشد ؛ و براى صعود به درجات قرب حضرت حقّ مدد ميدهد ؛ و عيناً مانند بنزين است كه موجب بالا رفتن طيّاره و هواپيما مىشود ؛ غاية الامر اين در عالم طبيعت است و آن در عالم معنى و ملكوت .\r\n يَرْفَعِ اللَّهُ الَّذِينَ آمَنُوا مِنْكُمْ وَ الَّذِينَ أُوتُوا الْعِلْمَ دَرَجاتٍ  . « 2 »\r\n« خداوند كسانى را كه از شما ايمان آورده‌اند و كسانى را كه به آنان علم داده شده است ؛ به درجات و مراتبى بالا مىبرد ؛ » پس صاحبان علم و ايمان در درجاتى صعود ميكنند و بالا ميروند ؛ و ثقل و واقعيّت آنها به بالا رفتن است نه به پائين آمدن . »\r\nو نيز داريم :\r\n  لَقَدْ خَلَقْنَا الْإِنْسانَ فِي أَحْسَنِ تَقْوِيمٍ * ثُمَّ رَدَدْناهُ أَسْفَلَ سافِلِينَ   . « 3 »\r\n\r\n\r\n","description":"","footnote":"\r\n( 1 ) قسمتى از آيه 10 ، از سورهء 35 : فاطر\r\n( 2 ) قسمتى از آيه 11 ، از سورهء 58 : المجادلة\r\n( 3 ) آيه 4 و 5 ، از سورهء 95 : التّين\r\n","page_name":" 122 ","page_number":126},
  {"content":"\r\n\r\n« و به تحقيق كه هر آينه ما انسان را در بهترين قوام و سازمان وجودى ايجاد كرديم ؛ و آفريديم ؛ و سپس او را در پائين‌ترين درجاتِ سِفْل و پستى پائين آورديم » .\r\nو از اينجا معلوم مىشود آنجائى كه از همه جا پست‌تر است بالا نيست كه سبك باشد ؛ بلكه جائى است كه از همه جا پائين‌تر است ؛ چون سِفْل در مقابل عِلْو است ؛ و به معناى مكان پائين است .\r\nو بنابراين تمام چيزهائى كه ارزش معنوى ندارند ؛ پائين مىآيند ؛ و مكان بالا محلّ و مرتبه پاكان و محلّ و منزله پاكى و طهارت است .\r\nو نيز در آيه قرآن داريم :  فَأَمَّا الزَّبَدُ فَيَذْهَبُ جُفاءً وَ أَمَّا ما يَنْفَعُ النَّاسَ فَيَمْكُثُ فِي الْأَرْضِ  . « 1 »\r\n« پس كف روى آب و روى سيل از بين ميرود ؛ و هيچ اثرى از آن باقى نمىماند ؛ و امّا آنچه به مردم فايده مىرساند ، در روى زمين باقى مىماند و مستقرّ مىشود و درنگ مىكند » .\r\nپس چرا اعمال حسنه انسان كه در آن عالم ثقيل است و وزن دارد رو به بالا ميرود ؟ و اعمال سيّئه انسان كه در آنجا سبك است رو به پائين ؟ و چرا بخلاف اين عالم است ؟\r\nبراى اينكه اين عالم عالم مادّه است ؛ عالم مادّه واقعيّتش در بطن مادّه است ؛ و ترازوهائى كه در اين دنيا كار ميكنند چون ترازوى مادّى است ، و بر اساس قوّهء جاذبه زمين است ، و بر اين اصل اشياء\r\n\r\n\r\n","description":"","footnote":"\r\n( 1 ) قسمتى از آيه 17 ، از سورهء 13 : الرّعد\r\n","page_name":" 123 ","page_number":127},
  {"content":"\r\n\r\nداراى ثقل ميشوند ، هر كدام سنگين‌تر است رو به پائين و هر كدام سبك‌تر است رو به بالا ميرود .\r\nامّا آن عالم عالم مادّه نيست ؛ و بر اين اصل ، اعمال را نمىسنجند كه رو به مركز زمين مجذوب شوند .\r\nآنجا عالم عِلوى است ؛ و هر چيز به اصل خود بر ميگردد و به منبع و سرچشمه خود مىپيوندد و ملحق مىشود . پس هر عمل خوب به مركز اسماء و صفات حقّ متعال ميرود ، و كلام طيّب نيز بسوى ذات حقّ ميرود .\r\nدر آنجا هر عمل را با واقعيّت اندازه گيرى ميكنند ؛ و چون آن عالم عالم علوى است در مقابل عالم سِفلى ، هر عمل كه واقعيّتش بيشتر باشد بالاتر ميرود ؛ رو به اسماء و صفات حقّ ميرود ؛ رو به خود حقّ ميرود .\r\nو هر عمل كه حقيقتش كمتر باشد رو به آن طرف نميرود ، رو به عالم قرب نميرود ؛ رو به بُعد ميرود و عالم بُعد پائين است و سافل ، و عالم ابعد عالم اسفل و اسفل السّافلين است .\r\nبنا بر آنچه گفته شد ، معلوم مىشود كه آياتى كه دلالت دارد بر آنكه كلمه طيّب بسوى خدا بالا ميرود ؛ و خداوند مؤمنان و اهل علم را بالا مىبرد ، براى اينست كه در آنجا مركز ، بالاست ؛ و هر كس واقعيّتش بيشتر باشد ، ثقلش بيشتر است ؛ و بسوى مركز كه در بالاست ميرود ؛ و هر كس ثقلش كمتر باشد از آن مبدأ دور مىشود .\r\nچون اين مطالب معلوم شد ، اينك وقت آن رسيده است كه\r\n\r\n","description":"","footnote":"","page_name":" 124 ","page_number":128},
  {"content":"\r\n\r\nببينيم ترازوهائى كه با آنها اعمال انسان را در روز قيامت اندازه ميگيرند چه شكل است ؟ چون يكى از عوالمى را كه در پيش داريم عالم ميزان است ؛ بحث‌هائى كه در قيامت شد يكى بحث قيام انسان در پيشگاه پروردگار بود ؛ و يكى عالم عَرْض ؛ و يكى عالم حشر ، و يكى عالم نشر ، و سپس عالم نامه اعمال و تطاير كتب ، و بعد از آن عالم شهادت بود ، و عالم صراط ، و حالا نوبت عالم ميزان است ؛ و إن شاء الله تعالى بعداً به ترتيب عالم حساب ، و عالم جزاء ، و عالم اعراف ، و عالم شفاعت و عالم مياهِ اربعه و آب كوثر و كيفيّت جوشيدن چشمه كوثر ، و عالم بهشت و جهنّم و خلود بطور مفصّل بحث خواهد شد .\r\nو براى آنكه عالم ميزان خوب مشخّص و مفهوم شود ، نيازمند به دو مقدّمه اى كه در عالم صراط گفتيم مىباشد ؛ و مقدّمه اوّل در اينست كه معناى ميزان چيست ؟ و آيا حتماً ميزانى كه در آنجا كار ميگذارند مانند ميزان و ترازوهائى است كه در دنيا كار ميگذارند و داراى دو كفّه است ؟ و يا آنكه ميزان به شكل ديگر است ؟\r\nنيز در آن صورت روشن مىشود كه چرا در قرآن كريم ميفرمايد :  فَمَنْ ثَقُلَتْ مَوازِينُهُ  و يا  مَنْ خَفَّتْ مَوازِينُهُ  و نمىفرمايد : فَمَنْ ثَقُلَتْ حَسَناتُهُ و يا مَنْ ثَقُلَتْ سَيِّئاتُهُ .\r\nامّا مقدّمه اوّل آنست كه الفاظى كه در لغت وضع شده‌اند داراى معانى عامّه و كلّيّه هستند ؛ و ما دربارهء توضيح اين حقيقت در مباحث صراط مثال به چراغ زديم ؛ و خوب واضح شد كه چگونه\r\n\r\n","description":"","footnote":"","page_name":" 125 ","page_number":129},
  {"content":"\r\n\r\nخصوصيّت‌هاى فردى دخالت در معناى الفاظ ندارد .\r\n\r\nكلام ملا محسن فيض كاشانى در معناى ميزان\r\nو در اينجا مناسب است ترجمه عين عبارت مرحوم فيض : ملّا محسن كاشانى را كه در « تفسير صافى » آورده‌اند ، چون حائز اهمّيّت است بيان كنيم :\r\n« هر معنائى از معانى يك حقيقت و روحى دارد ؛ و يك صورت و قالبى ؛ و كثرت و تعدد صورتها و قالبها به حقيقت واحده اى كه جان و روح معنى است مىباشد . و الفاظ در لغت براى حقائق و ارواح معانى وضع شده‌اند ؛ و چون آن حقائق و ارواح ، در قالبها و صورتها موجود است لذا بواسطه اتّحادى كه معانى با قالبها دارند ، الفاظ در آن قالبها و صورتها استعمال ميگردند .\r\nمثلًا لفظ قلم وضع شده است براى آلتى كه با آن صورتها را در روى لوحه‌ها نقش كنند ؛ بدون آنكه در نظر گرفته شده باشد كه آن قلم از نِى باشد يا از آهن ؛ و يا غير از آنها ؛ بلكه در نظر نيز گرفته نشده است كه آن قلم از جسم باشد ، و نه آنكه آن نقش ، محسوس باشد يا معقول ، و نه آنكه آن لوح از كاغذ باشد و يا از چوب ؛ بلكه فقط چيزى باشد كه در آن بتوان نقش نمود ؛ و اينست حقيقت لوح و روح و معناى لوح و تعريف لوح .\r\nو بنابراين اگر در عالم وجود چيزى باشد كه بواسطه آن بتوان نقش علوم را در الواح دلها نمود بطور اولى و أحقّ بايد بتوان بر آن نام قلم نهاد ؛ خداوند تعالى ميفرمايد :   عَلَّمَ بِالْقَلَمِ * عَلَّمَ الْإِنْسانَ ما لَمْ يَعْلَمْ   . « 1 » « خداوند با قلم تعليم كرد ؛ تعليم كرد به انسان چيزهائى را كه نميدانست » .\r\n\r\n\r\n","description":"","footnote":"\r\n( 1 ) » . ذيل آيه 4 و آيه 5 ، از سورهء 96 : العلق\r\n","page_name":" 126 ","page_number":130},
  {"content":"\r\n\r\nبلكه آن قلم حقيقى است به جهت آنكه حقيقت قلم و روح قلم و تعريف قلم در آن موجود است ، بدون آنكه با آن قلم معنوى چيزى باشد كه خارج از معناى قلم بوده باشد .\r\nو همچنين است ميزان مثلًا ؛ چون آن را در لغت وضع كرده‌اند براى معيارى كه با آن مقادير را بسنجند ؛ و اين معناى واحدى است كه حقيقت و روح ميزان است ؛ و قالبها و صورتهاى مختلفى دارد كه بعضى از آنها جسمانى است و بعضى روحانى .\r\nپس تمام چيزهائى كه با آن اشياء را مىسنجند ميزان ناميده مىشود ؛ مانند ترازوهائى كه دو كفّه دارد و با آن اجرام و سنگينى را اندازه گيرى ميكنند ؛ و مثل قپان و نحوهان مانند آنچه را با آن اوقات و ارتفاعات ستارگان را مىسنجند مثل اسطُرلاب ؛ و آنچه را با آن دائره‌ها و قوسها را اندازه ميگيرند همچون پرگار ؛ و آنچه را كه با آن ستونها و ديوارها را مىسنجند ، مثل شاغول ؛ و مانند آنچه را با آن خطها را اندازه ميگيرند مثل خط كش ؛ و آنچه را كه با آن شعرها و قافيه‌ها را اندازه گيرى ميكنند ، مثل علم عَروض ؛ و مانند آنچه را كه با آن فلسفه را اندازه ميگيرند و صحّت و سقم آن را مىسنجند مثل علم منطق ؛ و آنچه را كه با آن بعضى از مُدركات را مىسنجند مثل حسّ و خيال ؛ و آنچه را كه با آن همه اين معيارها مىسنجند مثل عقل كامل . « 1 »\r\n\r\nميزان امت‌ها پيامبران و اوصياء آنها هستند\r\nو نيز فرمايد : و بالجمله ميزان هر چيز بر حسب خود آن چيز\r\n\r\n\r\n","description":"","footnote":"\r\n( 1 ) تفسير « صافى » ، در مقدّمه چهارم از مقدّمات دوازده گانه اى كه از نفيس‌ترين مطالب است ، و آنها را مرحوم فيض به عنوان مقدّمه بر اين تفسير آورده است . از طبع وزيرى ج 1 ص 19\r\n","page_name":" 127 ","page_number":131},
  {"content":"\r\n\r\nاست ؛ و آن معيارى است كه با آن اندازهء آن چيز را معيّن ميكنند . پس ميزان مردم در روز قيامت آن چيزى است كه قدر هر انسانى را و قيمت او را بر حسب عقيده و اخلاق و كردارش مشخّص كند و معيّن نمايد ؛ براى آنكه مردم طبق آن معيار مورد جزاى الهى قرار گيرند .\r\nو اين معيار غير از انبياء و اوصياء آنان چيزى نخواهد بود ، زيرا كه فقط قدر و قيمت مردم و مقدار خوبىها و بدىهاى آنان ، بر حسب اندازه گيرى با آنها ، و با متابعت شرايع آنان و پيروى از آثارشان ، و ترك متابعت و پيروى ؛ و با قرب و نزديكى به سيره و منهاجشان ، و با بُعد از روش و رويّه آنها معيّن مىشود .\r\nپس بنابراين ميزان هر امّتى پيامبر آن امّت ، و وصّى آن پيامبر ، و شريعتى است كه آن پيامبر آورده است ؛ پس كسانى كه حسنات آنان سنگين و بسيار باشد آنها رستگارانند ؛ و كسانى كه حسناتشان سبك و اندك است آنها افرادى هستند كه به نفوس خود با ستم و ظلمى كه روا داشته‌اند ، آنها را تباه و فاسد و ضايع كرده‌اند ؛ از جهت آنكه پيامبران و أوصيائشان را تكذيب نموده و از سيره و منهج آنها پيروى ننموده‌اند .\r\nو در « كافى » و « معانى الاخبار » از حضرت صادق عليه السّلام روايت است كه :\r\nإنَّهُ سُئِلَ عَنْ قَوْلِ اللهِ عَزّ وَ جَلَّ :  وَ نَضَعُ الْمَوازِينَ الْقِسْطَ لِيَوْمِ الْقِيامَةِ  ؛ قَالَ : هُمُ الانْبِيَاءُ وَ الأوْصِيَاءُ .\r\nوَ فى رِوايَةٍ\r\n\r\n","description":"","footnote":"","page_name":" 128 ","page_number":132},
  {"content":"\r\n\r\nاخْرَى : نَحْنُ الْمَوَازِينُ الْقِسْطْ . . « 1 »\r\n« از اين آيه مباركه : كه ترازوهاى قسط و عدل را در روز قيامت قرار ميدهيم ، پرسش كردند ، حضرت فرمودند : مراد از ترازوهاى قسط و عدل پيامبران و اوصياى آنها هستند . »\r\nو در روايت ديگر وارد است كه معصومان عليهم السّلام فرموده‌اند : ما ميزانهاى قسط هستيم .\r\nبارى اين مطلب اخير را كه مرحوم فيض در سورهء أعراف در ذيل آيه :  وَ مَنْ خَفَّتْ مَوازِينُهُ فَأُولئِكَ الَّذِينَ خَسِرُوا أَنْفُسَهُمْ  بيان فرموده است به منزله مقدّمه دوّم است براى مطلبى كه ما ميخواستيم بيان كنيم و بنابراين نتيجه مطلوب بسيار روشن است :\r\nبنا بر مقدّمه اوّل بدست آمد كه الفاظ از جمله لفظ ميزان و ترازو براى معانى عامّه وضع شده‌اند و بنا بر مقدّمه دوّم بدست آمد كه خداوند در روز قيامت براى اعمال و موقعيّت و وضعيّت انسان ميزان قرار ميدهد ؛ و نتيجه از ضمّ اين دو مقدّمه اين مىشود كه : ترازو و ميزان أعمال براى انسان ، انبياء و اوصياء ، و راه و روش آنها و شريعت و سلوك آنها بسوى خداست ، و با اين ميزان عمل هر فردى از افراد امّتهاى گذشته و آينده را اندازه گيرى مىنمايند ؛ و با اين معيار مىسنجند\r\n\r\n\r\n","description":"","footnote":"\r\n( 1 ) . تفسير « صافى » ج 1 ، از طبع وزيرى ص 565 ، در تحت تفسير آيه :  وَ مَنْ خَفَّتْ مَوازِينُهُ  در سورهء أعراف\r\n","page_name":" 129 ","page_number":133},
  {"content":"\r\n\r\n\r\nبيان تفضيلى در معناى ميزان\r\nو اينك كه به حمد الله اين دو مقدّمه و نتيجه مترتّبه بر آن اجمالًا معلوم شد ، براى توضيح و تبيين اين حقائق ، آن دو مقدّمه و نتيجه را بطور مشروح بيان ميكنيم :\r\nامّا مقدّمه اوّل : ميزان يعنى ترازو و آلت سنجش ؛ اوّل كه ترازوى دو كفّه اى بود و اطراف آن زنجيرهاى بلندى آويزان بود و در رأس آن شاهين قرار داشت ، به آن ميزان ميگفتند ؛ سپس به ترازوهائى كه با دو كفّه بوده و زنجير ندارد و شاهين آن پائين است به همان عنايت اوّليّه ميزان ميگويند و سپس به قپان كه يك كفّه بيشتر ندارد و به باسكول و قپان‌هاى اهرمى و فنرى به يك منوال و يك عنايت ترازو و ميزان ميگويند .\r\nو باز ملاحظه مىشود كه لفظ ميزان را براى خصوص وزن اشياء وضع نكرده‌اند ، بلكه ميزان يعنى آلت سنجش از هر چه ميخواهد بوده باشد ؛ بديهى است كه آلت سنجش هر چيزى غير از اصناف و انواع چيزهاى ديگر است .\r\nبه آلت سنجش مقدار مصرف كيلووات برق ، كنتور يا ميزانيّه برق گويند ؛ به آلت سنجش ميزان قدرت برق و قوّهء الكتروموتورى وُلت مِتر گويند به آلت سنجش ميزان شدّت عبور كمّيّت مصرف برق ، آمپر مِتر گويند به آلت سنجش مقاومت محلّى جريان برق ، أُهم مِتر گويند تمام اينها در عين اختلاف ، ميزانيّه و ترازوست . به آلت سنجش حرارت بدن درجه و تِرمومِتر گويند و به هر يك از\r\n\r\n","description":"","footnote":"","page_name":" 130 ","page_number":134},
  {"content":"\r\n\r\nآلات سنجش فشار خون ، و ضربان قلب ، و به آلت سنجش ميزان باد ، و فشار هوا ، و زلزله ، و حرارت جوّ ، ميزانيّه گويند ؛ با آنكه ساختمان هر يك از آنها و وظيفه محوّله به آنها كاملًا با ديگرى مغايرت دارد ؛ ولى در عين حال به همه ميزانيّه گويند .\r\nميزانيّه لفظ عامّى است كه به همه گفته مىشود ؛ و ميزان سنجش هر چيز متناسب با آنست ؛ ميزان سنجش آب غير از حرارت ، و ميزان سنجش ضربان قلب ، غير از ترازوى هيزم كشى است .\r\nو باز ملاحظه مىشود كه به معيارها و ميزانهاى سنجش معنويّات چون محبّت و سخاوت و شجاعت هم ميزان ميگويند ؛ ولى ديگر آن ميزانيّه‌ها جسم نيست ؛ و مادّى نيست .\r\nاگر بخواهيم محبّت كسى را اندازه بگيريم ؛ و ببينيم كه مثلًا زيد چقدر محبّت دارد ، بالاخره بايد ميزانى داشته باشد ؛ چون مقدار محبّت در افراد بشر مختلف است ؛ و حتماً بايد شاخصى موجود باشد كه آن را ميزان قرار دهيم و با آن اندازه بگيريم ؛ آن شاخص كدامست ؟ و بايد به چه شكلى بوده باشد ؟\r\nاگر بخواهيم خضوع و خشوع و عبوديّت و تقوى و صدق و غيرت و حميّت و ايثار و انفاق و جهاد و شجاعت و صفات حسنه ديگر و فناى از هستى مجازى و بقاءِ به حقّ و تجلّى اسماء و صفات و درجه فناء و مرتبه بقاء را بسنجيم ، بايد با چه معيار و ميزانى اندازه گيرى كنيم ؟ آيا اينها داراى مراتب و درجات مختلف هست يا نه ؟ و در صورت اختلاف ، ميزان سنجيدن و اندازه گرفتن آنها چيست ؟\r\n\r\n","description":"","footnote":"","page_name":" 131 ","page_number":135},
  {"content":"\r\n\r\nو بعد از آنكه دانستيم كه ميزانيّه هر چيز بايد متناسب با خود آن چيز بوده باشد ، چنانچه ما را در قيامت ببرند و بخواهند اين صفات ما را بسنجند ؛ ديگر در آنجا وزن بدن به درد نمىخورد ، چند كيلوگرم است ؟ و ماه رمضان چقدر از بدنت را كم كرد ؟ با بدن و وزن او كارى ندارند .\r\nآنجا ميگويند : چقدر محبّت آوردى ؟ خضوع و خشوعت نسبت به حقّ چه اندازه است ؟ درجه عبوديّتت چه مقدار است ! ايثار و گذشتت چقدر بوده است ! معرفت به ذات حقّ تعالى و درجه يقين و مرتبه ايمانت چه اندازه است ؟ خلوص و اخلاص چقدر آوردى ؟\r\nاينها را بايد اندازه گيرى كنند و بسنجند ؛ و طبق آن مقام و درجه دهند ؛ درجات بهشت و مراتب ثمانيه آن بر حسب مقادير مختلف از اينهاست ؛ و دركات دوزخ و درهاى هفتگانه آن بر حسب مراتب فقدان و نابودى و نيستى اينهاست ؛ و بنابراين بايد با چه معيارى سنجيده شود تا دقيقاً اجر و پاداش و عقاب انسان مشخّص و معيّن شود ؟\r\nو امّا مقدّمه دوّم آنكه : در آيات مباركات و روايات واردهء از ائمّه طاهرين صلوات الله و سلامه عليهم أجمعين وارد است كه خداوند در دنيا براى اعمال انسان ميزانى قرار داده است ؛ و در آخرت نيز اعمال را توزين ميكنند ؛ و ليكن در هيچ آيه و خبرى ديده نمىشود كه در يك كفّه ترازوى اعمال ، حسنات و در كفّه ديگر سيّئات را ميگذارند . بلكه آيات و روايات همه در دلالت بر اين مطلب اتّفاق دارند كه حسنات داراى ارزش و ثقل بوده و سيّئات بى ارزش و بدون\r\n\r\n","description":"","footnote":"","page_name":" 132 ","page_number":136},
  {"content":"\r\n\r\nثقل است ؛ و در آن عالم ربوبى آنچه كه دست انسان را ميگيرد حسنات است و سيّئات در آنجا تاب مقاومت و ايستادگى را ندارند .\r\nكسى كه اعمال نيكوى او زياد باشد ميزان او سنگين است ؛ و كسى كه اعمال نيكويش كم باشد ميزانش سبك است ، و سيّئات موجب خفّت و سبكى ميزان ميگردد .\r\n\r\nآيات و روايات وارده در ميزان قيامت\r\nدر كتاب « توحيد » صدوق در تفسير آيه شريفه :   فَمَنْ ثَقُلَتْ مَوازِينُهُ فَأُولئِكَ هُمُ الْمُفْلِحُونَ وَ مَنْ خَفَّتْ مَوازِينُهُ . . .   از حضرت أمير المؤمنين عليه السّلام وارد است كه :\r\nقال : إنَّمَا يَعْنِى الْحِسَابَ ؛ تُوزَنُ الْحَسَنَاتُ وَ السَّيِّئَاتُ ؛ وَ الْحَسَنَاتُ ثِقْلُ الْمِيزَانِ وَ السَّيِّئَاتُ خِفَّةُ الْمِيزَانِ . « 1 »\r\nحضرت فرمودند : « خداوند از اين آيه چنين اراده فرموده است كه : حسنات هم خوبىها ، و هم بدىها را اندازه ميگيرد و حسنات سنگينى ميزان است . و سيّئات سبكى آن است » .\r\nيعنى ميزان و معيار تمام خوبىها و بدىهائى را كه انسان در دنيا بجاى آورده است حسنات است . اعمال حسنه و اعمال سيّئه انسان را با معيار و ميزان عمل نيك مىسنجند ؛ در آنجا شجاعت حَسَن يك ميزان دارد ، سخاوت نيكو يك ميزان دارد ؛ عبوديّت و عفّت نيكو هر كدام يك ميزان دارند ؛ و تمام مراتب شجاعت انسان را از خوب و بد با آن ميزان شجاعت اندازه گيرى ميكنند ، و تمام مراتب عبوديّت انسان را از مراتب خوب و پسنديده ، و يا از مراتب بد و نكوهيده با آن ميزان عبوديّت مىسنجند ؛ و هكذا در تمام صفات و اخلاق و ملكات\r\n\r\n\r\n","description":"","footnote":"\r\n( 1 ) « ، توحيد » صدوق ، ص 268\r\n","page_name":" 133 ","page_number":137},
  {"content":"\r\n\r\nدر هر كدام يك معيار و ميزان بخصوصى است كه آن صفت را با آن مىسنجند .\r\n\r\nميزان هر امتى پيامبر آن امت است\r\nحال كه اين دو مقدّمه بطور مشروح و مفصّل ذكر شد ؛ ميگوئيم : مراد از ميزان اعمال در روز قيامت نمونه كامل حُسن و تقوى و صبر و ايثار و جهاد و وَرع و عدالت و عبوديّت و يقين و توحيد در هر امّتى از امّت‌هاى گذشته ، پيامبر آنان ، و وصّى آن پيامبر ، و كتاب و شريعتى است ، كه خداوند براى آنها فرستاده است .\r\nو در اين امّت آخر الزّمان وجود مقدّس رسول اكرم و حضرت صدّيقه اطهر فخر بانوان عالم سيّدهء نساء العالمين و اوصياى دوازده گانه آن پيامبر مكرّم است كه اوّل آنها حضرت أمير المؤمنين علىّ بن أبى طالب و بعداً يازده فرزند يكى پس از ديگرى است كه آخرين آنها حضرت قائم آل محمّد حجّة ابن الحسن العسكرىّ عجّل الله تعالى فرجه الشّريف مىباشد ؛ وجود آنان و توحيد و عبادت و جهاد و انفاق و صفات نفسانيّه و عقائد و ملكات همه و همه ميزان و معيار براى تشخيص مقدار صفات حسنه از امّت آخر الزّمان است .\r\n\r\nميزان در روز قيامت حق است و عدل\r\nدر كتاب « احتجاج » از حضرت صادق عليه السّلام وارد است كه :\r\nإنَّهُ سُئِلَ : أَ وَ لَيْسَ تُوزَنُ الاعَمَالُ ؟ قَالَ : لَا ؛ لِانَّ الاعْمَالَ لَيْسَتْ أجْسَامًا وَ إنَّمَا هِىَ صِفَةُ مَا عَمِلُوا وَ إنَّمَا يَحْتَاجُ إلَى وَزْنِ الشَّىْءِ مَنْ جَهِلَ عَدَدَ الاشْيَاءِ وَ لَا يَعْرِفُ ثِقْلَهَا وَ خِفَّتَهَا وَ إنَّ اللهَ لَا يَخْفَى عَلَيْهِ شَىْءٌ .\r\nقِيلَ : فَمَا مَعْنَى الْمِيزَانِ ؟ قَالَ : الْعَدْلُ .\r\n\r\n","description":"","footnote":"","page_name":" 134 ","page_number":138},
  {"content":"\r\n\r\nقِيلَ : فَمَا مَعْنَاهُ فِى كِتَابِهِ :  فَمَنْ ثَقُلَتْ مَوازِينُهُ  ؟ قَالَ : فَمَنْ رُجِّحَ عَمَلُهُ . « 1 »\r\n« از حضرت صادق عليه السّلام پرسيدند كه : آيا اعمال در روز قيامت وزن نمىشوند ؟\r\nحضرت فرمودند : نه ؛ به جهت اينكه أعمال ، جسم نيستند تا كشيده شوند ؛ بلكه اعمال عبارت است از صفت و حالتى كه مردم در كارهايشان انجام ميدهند ؛ و ديگر آنكه كسى نياز به وزن اشياء دارد كه نسبت به مقدار آنها جاهل است ؛ و وزن و ثقل و خفّت و سَبُكىِ آن را نمىداند ؛ و امّا خداوند همه چيز را ميداند و بر چيزى جاهل نيست .\r\nاز آن حضرت سؤال شد : پس معناى ميزان چيست ؟ در جواب فرمود : عدل .\r\nسؤال شد : پس معناى  فَمَنْ ثَقُلَتْ مَوازِينُهُ  و در كتاب قرآن چيست ؟ در جواب فرمود : يعنى كسى كه عملش ترجيح دارد » .\r\nيعنى هر كس كردارش ترجيح پيدا كند ؛ و رجحان يابد ؛ و به عدل نزديك شود ؛ آن ميزانش سنگين است ؛ و هر كس كردارش مرجوح باشد و از عدل دور باشد آن ميزانش سبك است . و عدل يعنى آن موجودى كه تمام جهات در آن به نحو اتمّ و اكمل ملاحظه شده است ؛ نه تند است و نه كند ؛ افراط و تفريط در آن نيست .\r\nدر شجاعت اگر از حدّ بگذرد آن صفت مطلوبى نيست آن\r\n\r\n\r\n","description":"","footnote":"\r\n( 1 ) « بحارالانوار » طبع حروفى ، ج 7 ، ص 248 .\r\n","page_name":" 135 ","page_number":139},
  {"content":"\r\n\r\nتهوّر و بى باكى است و تهوّر مذموم است و اگر از حدّ پائين‌تر آيد آن جبن و ترس است ؛ و آن هم مذموم است ؛ شخص كامل شجاع است ؛ نه متهوّر و نه جَبان ؛ شخص بى باك بدون تأمّل و درايت كارى را انجام ميدهد ؛ و كارش غلط است ؛ و به همين علّت هم بعداً دچار پشيمانى و ندامت مىشود ؛ و شخص ترسو هم به علّت ضيق و گرفتگى نفسانى خود از انجام كار صحيح در موقع خود براى دفاع از حريم غيرت و عزّت خود كوتاهى مىكند ؛ و بالنّتيجه انجام نمىدهد ؛ و آن نيز دچار پشيمانى و ندامت مىشود ؛ ولى شخص شجاع ، آن دفاع را به اندازهء لازم و در موطن لازم انجام ميدهد ؛ و آن صحيح است و هيچگاه دچار ندامت هم نمىگردد .\r\nدر روز قيامت شجاعت‌ها را با ميزان عدل اندازه گيرى ميكنند يعنى با شاخص شجاعت ؛ يعنى شاخصى قرار ميدهند از شجاعت كه عدلِ صرف است و هيچ جنبه تهوّر و جبُن درش نيست ؛ و تمام شجاعتها را با آن مىسنجند .\r\nدر عفّت و حيا اگر از حدّ بگذرد آن خُمود است كه مطلوب نيست و اگر به حدّ لازم هم نرسد آن شَرَه است يعنى كم حيائى و آن نيز مطلوب نيست ؛ ملكه عفّت حدّ معتدل بين دو صفت افراطى خمود و صفّت تفريطى شَره است و آن عدالت در اين صفت است .\r\nدر حكمت و فهم و زيركى اگر از حدّ بگذرد جُربُزه است كه مطلوب نيست چون شخصى داراى جربزه است آن‌قدر حدّت ذهن و تيزى فهم دارد كه علاوه بر آنكه به مطالب زود ميرسد ، چيزى هم\r\n\r\n","description":"","footnote":"","page_name":" 136 ","page_number":140},
  {"content":"\r\n\r\nاز نفس خود و ذهن خود به آن اضافه مىكند ؛ و در نتيجه از نقطه نظر مقدار ، چيزهائى را فهميده است و چيزهائى را هم كه در خارج نبوده و ذهن تيز او آفريده است ، آنها را هم به عنوان موجود خارجى فهميده و بدان معتقد شده است ؛ و اين البتّه غلط است ؛ و شخصى كه ذهنش ضعيف است و در فهم معانى كند است ، و داراى صفت بَلَه است او نيز مطالب را كمتر از واقعيّتش ادراك مىكند و اين نيز غلط است .\r\nو حدّ معتدل بين جُربزه و بَلاهَت ، حكمت است كه داراى صفت عدالت است ؛ يعنى فهميدن بطور صحيح و كامل . نه در فهم آن حقيقت ، كوتاه بودن و نه زياده بر آن چيزى را اضافه كردن و جزء آن پنداشتن .\r\nدربارهء ملكه سخاوت و انفاق و دربارهء ايثار و فداكارى و دربارهء عفو و اغماض و دربارهء يكايك از صفات نفسانيّه ، ميزان عدالت را مىآورند و با آن مىسنجند .\r\nچون شجاعت افراد شجاع را با آن ميزان اندازه گيرى كنند بايد در يك كفّه آن معيار عدالت را قرار دهند ، و در كفّه ديگر آن شجاعت افراد را و معلوم است كه اگر كاملًا هم وزن باشد ، آن شجاعت به حدّ اعلاى خود بوده است ، و اگر سبك‌تر باشد و به آن حدّ اعلا نرسيده است ، ولى معلوم است اگر بسيار سبك باشد از حدّ عدالت كه شجاعت است دور بوده و به تهوّر و يا جبن گرائيده است .\r\nو چنانچه شجاعت‌هاى مورد قبول در روز قيامت بايد علاوه بر جنبه اعتدال از قصد تقرّب برخوردار بوده و از هوى و هوس و اميال\r\n\r\n","description":"","footnote":"","page_name":" 137 ","page_number":141},
  {"content":"\r\n\r\nنفسانيّه و دواعى شيطانيّه دور باشد ، بنابراين مثلًا در اين امّت در يك كفّه ترازوى عمل ، عمل شجاعت و دفاع از حقوق نفس و مسلمين رسول الله و يا أمير المؤمنين را قرار ميدهند ، و در كفّه ديگر شجاعت‌هاى هر كس را كه بخواهند بسنجند ، و به ميزانِ هم وزنى و يا مقدار كم وزنى حدود و مشخصّات شجاعت‌ها معلوم مىشود .\r\nو لذا حضرت صادق عليه السّلام در اين روايت فرمودند : ميزان ، عدل است و در آيه قرآن داريم كه ميزان حقّ است ؛  وَ الْوَزْنُ يَوْمَئِذٍ الْحَقُّ  و ميزان عدل چنان كه خواهيم گفت ميزان حقّ است ، و حقّ و عدل داراى مصداق واحدى هستند ، و مفهوم آنها بالاعتبار تفاوت دارد .\r\nنمازهاى هر يك از امّت را با نماز حقّ و عدل مىسنجند ؛ يعنى عدل را در يك كفّه و نماز مورد سنجش را در كفّه ديگر قرار ميدهند ؛ هر چه اين نمازها به آن نماز از جهت طهارت سرّ ، و حضور قلب ، و قوّت تخاطب ، و شدّت فناء ، و پاكى نيّت ، و سائر آداب و جهات ظاهريّه و باطنيّه نزديكتر باشد عقربه نماز سنج به محلّ آن نماز واقعى و حقيقى نزديك مىشود ؛ و هر چه از جهت اين امور دور تر باشد عقربه نماز سنج دور مىايستد . و فاصله و بُعد بين اين دو نماز را نشان ميدهد .\r\nو اگر بخواهيم آن ميزان عدل الهى را خوب بفهميم كه چگونه سنجش مىكند به دستگاههاى كامپيوتر در دنيا تشبيه ميكنيم ، غاية الامر اين دستگاهها مادّى و طبيعى است ؛ و آن ميزان عدل معنوى و روحانى .\r\nدستگاههاى كامپيوتر همچون رادار مشخّص كننده فوراً حدّ و اندازهء مطلوب را نشان ميدهد . دستگاه نماز سنج ، روزه سنج ،\r\n\r\n","description":"","footnote":"","page_name":" 138 ","page_number":142},
  {"content":"\r\n\r\nزكات سنج ، جهاد سنج ، ولايت سنج ، خداشناسى سنج و همچنين غير ذلك از امور حسنه فوراً مقدار خلوص و پاكى نيّت را در اين اعمال نشان ميدهد .\r\nهر چه اين اعمال كه در يك كفّه قرار ميگيرد و در كفّه ديگر عدلِ از آن فعل يا صفت را ميگذراند عقربه سنجش آن به مبدأ نزديكتر باشد آن عمل صحيح‌تر و مطلوب‌تر ، و هر چه دور تر باشد آن عمل مطرودتر و محكوم‌تر خواهد بود ؛ و اگر از باب مثل فرض كنيم صفحه اى كه عقربه سنجش بر روى آن كار مىكند مدرَّج به هزار درجه باشد ، هر نمازى را كه در كفّه بگذارند ، فوراً عقربه روى يكى از اين درجات ما بين صفر و هزار قرار خواهد گرفت .\r\nو آن وقت در هر نمازى اگر علىحدّه اين كار را كنند ؛ و سپس بين تمام نمازها منتجه گيرند ؛ و سپس حالت و مقام نماز گزار را بر اصل سنجش با عدل نماز گزار و عدل مصلّى مشخّص كنند . حقّاً تماشا كردنى است و چقدر اين دستگاههاى معنوى عجيب و قابل ملاحظه و مشاهده و تفكّر و تأمّل است .\r\nو در آن وقت كه ميزان عمل مقرّبين و مخلَصين و ابرار و اخيار و صالحين سنگين مىشود و به درجه عدل حقيقى نزديك ميگردد ، يا هم وزن و مساوى آن قرار ميگيرد ، بايد اين ندا را در داد كه :  وَ فِي ذلِكَ فَلْيَتَنافَسِ الْمُتَنافِسُونَ  ؛ سبقت‌گيرندگان و جلودار خواهان بايد در اين امور سبقت گيرند ؛ و داعى پيشى و برترى داشته باشند .\r\n\r\n","description":"","footnote":"","page_name":" 139 ","page_number":143},
  {"content":"\r\n\r\nدر باب انفاق ، انفاق‌هائى را كه انسان در دنيا مىكند ، به نيّت‌ها و مقاصد مختلف براى قوم خويش ، براى همسايه ، البتّه براى خدا مىكند ، ولى احياناً غرض ديگر هم در نظر دارد ؛ در حال سَرّاء و ضَرّاء كرده ، كم كرده ، و يا زياد كرده ؛ علنى يا مخفيانه انجام داده ، همه را مىآورند و در كفّه ترازوى انفاق سنج ميريزند ، و در كفّه ديگر روح و حقيقت انفاق را كه صد در صد خالص بوده و تقرّباً إلى الله تعالى بوده است و هيچ شائبه پاداش و جزاى دنيوى يا اخروى در آن نبوده ؛ مانند انفاق أمير المؤمنين عليه السّلام در هر حال ؛ و با نداشتن مال ديگرى و اندوخته ننمودن ذخيره اى براى خود و اهل بيت خود ، كه فقط چهار درهم دارد ؛ و آن را در راه خدا ، در آشكارا و پنهان ، و در شب و روز ، انفاق مىكند ، و دربارهء او اين آيه نازل مىشود :\r\n الَّذِينَ يُنْفِقُونَ أَمْوالَهُمْ بِاللَّيْلِ وَ النَّهارِ سِرًّا وَ عَلانِيَةً فَلَهُمْ أَجْرُهُمْ عِنْدَ رَبِّهِمْ وَ لا خَوْفٌ عَلَيْهِمْ وَ لا هُمْ يَحْزَنُونَ  . « 1 »\r\nقرار ميدهند .\r\nدر تفسير اين آيه از « مجمع البيان » و « جوامع » از ابن عبّاس روايت شده است كه دربارهء أمير - المؤمنين علىّ بن أبى طالب عليه السّلام نازل شده است كه آن حضرت فقط چهار درهم داشت ، يكى از دراهم را در شب و يكى را در روز ؛ و يك درهم را پنهان و يكى را در آشكار ؛ انفاق كرد . و اين روايت نيز از صادقين عليهما السّلام روايت شده است و نيز از عيّاشى از أبى إسحق روايت است . « 2 »\r\n\r\n\r\n","description":"","footnote":"\r\n( 1 ) آيه 274 ، از سورهء 2 : البقرة\r\n( 2 ) تفسير « صافى » طبع وزيرى ، ج 1 ، ص 229\r\n","page_name":" 140 ","page_number":144},
  {"content":"\r\n\r\nچون أمير المؤمنين ، امير مؤمنان است ؛ انفاقش نيز امير و سالار انفاق‌هاست ، و در روز قيامت كفّه عدل و حقّ انفاق ، انفاق آن حضرت است كه خالصاً و مخلِصاً لوجه الله الكريم بوده است و در كفّه ديگر انفاق‌هاى افراد ديگر را ميگذارند و مىسنجند ؛ و با آن الگو و نمونه و اسوهء حسنه اندازه گيرى مىنمايند .\r\nهر كس انفاقش بهتر باشد و پاك‌تر باشد و خالص‌تر باشد ، عقربهء انفاق سنجش ، به انفاق آن حضرت نزديك مىشود ؛ و هر كس بدتر باشد و آلوده‌تر عقربه دور تر مىايستد .\r\nكسى ميگويد : من در آخر الزّمان بودم ؛ عيال نداشتم ؛ دوره و محيط فاسد بود ؛ دست به گناه زدم ؛ فوراً ترازوى عفّت سنج را مىآورند و ميگويند : حضرت يوسف جوان‌تر و زيباتر بود ، امكانات گناه براى او بيشتر بود ، زن پادشاه مصر كه قاعدتاً بايد از زيباترين زنان باشد ، آن هم در مصر كه مردم آن به ملاحت معروفند ؛ آن هم در اطاق در بسته ؛ و فشار و امر به گناه ، كه اگر تمكين نكنى تو را متّهم به گناه ميكنم و بدين تهمت ساليان دراز در زندان مىافكنم . ببين چگونه خود را به خداى خود سپرد ؛ و از گناه اعراض كرد .\r\nفوراً اندازه گيرى ميكنند و عقربه عفّت سنج در جاى خود مىايستد ؛ نَعُوذُ بِاللهِ مِنْ شُرورِ النَّفْسِ الامَّارَةِ بِالسّوءِ إلّا ما رَحِمَ اللهُ .\r\nهمچنين گرفتارى مالى براى كسى پيش آمد مىكند ، و ديگر براى او مشكل مىشود كه از ممر حلال خرج زن و بچّه را درآورد\r\n\r\n","description":"","footnote":"","page_name":" 141 ","page_number":145},
  {"content":"\r\n\r\nو دست به مال حرام مىزند ، و دنبال مال مشتبه ميرود فوراً حلال سنج را مىآورند و ميگويند : آيا مشكلات تو بيشتر بود يا فلان و فلان ؛ به آن زن ميگويند : آيا مشكلات تو در ديندارى بيشتر بود يا آسيه زوجه فرعون زمان .\r\nزنان از مشكلات اقتصادى و باردارى و بچّه دارى و رضاع و شير دادن شكوه ميكنند ؛ فوراً الگو و نمونه زنان : حضرت زهراء دخت پيامبر آخر الزّمان را مىآورند و ميگويند : نُه ساله شوهر كرد و هجده ساله به خاك رفت و در اين بين پنج فرزند آورد كه نمونه علم و تقوى و ولايت و صبر و تحمّل و يقين و معرفت و توحيد بودند حضرت حسن و حضرت حسين و حضرت محسن سقط شده و حضرت زينب و حضرت امّ كلثوم ؛ آن فرزند سقطش هم معلوم نبود كه اگر حيات داشت از برادران و خواهران عقب‌تر باشد فاطمه زهراء پشم ميريسيد ؛ گندم دسداس ميكرد ؛ و نان مىپخت و گاهواره مىجنبانيد ، و با نان جوين فرزندان خود را تربيت كرده ؛ و سهميه باغ خود را از فدك به فقرا ميداد .\r\nآن قيامش به نماز و عبادت كه پايش متورّم ميشد ؛ و آن درجه محبّت به شوهرش علىّ بن أبى طالب و آن درجه حمايت از دين خدا و وصايت و امامت كه تا سرحدّ شهادت به استقبال رفت .\r\nدر كتاب « كافى » و « معانى الاخبار »\r\nعَنِ الصَّادِقِ عَلَيْهِ السَّلامُ أَنَّهُ سُئِلَ عَنْ قَوْلِ اللهِ عَزّ وَ جَلَّ :  وَ نَضَعُ الْمَوازِينَ الْقِسْطَ لِيَوْمِ الْقِيامَةِ  ؛ قَالَ : هُمُ الانْبِيَاءُ وَ الأوْصِيَاءُ عَلَيْهِم السَّلامُ . « 1 »\r\n\r\n\r\n","description":"","footnote":"\r\n( 1 ) تفسير « صافى » ج 1 ، ص 565 ؛ و « معانى الاخبار » ص 13\r\n","page_name":" 142 ","page_number":146},
  {"content":"\r\n\r\nاز حضرت صادق عليهم السّلام دربارهء معناى گفتار خداى تعالى كه ميفرمايد : و ما ميزانهاى عدل و قسط را در روز قيامت قرار ميدهيم سؤال شد ، حضرت فرمودند : مراد پيغمبران و وصيّان آنها هستند .\r\nو در روايت ديگرى است كه : نَحْنُ الْمَوَازِينُ الْقِسْطُ ما ترازوهاى عدل هستيم .\r\nو مرحوم فيض بعد از نقل اين دو روايت و روايت سابق را كه از « احتجاج » نقل نموده است فرموده است : و ما دربارهء معناى ميزان و كيفيّت توزين اعمال تحقيق كافى به عمل آورده‌ايم ؛ و بين اخبار متعارضه و اقوال مختلفه اى كه در اين باره آمده است بطورى وفق داده‌ايم و در كتاب خود كه به « ميزانُ القيَمة » نام نهاده شده است بيان نموده‌ايم ؛ كه تا به حال مانند آن نيامده و بالاتر از اين تحقيقى به عمل نيامده است . و إن شاء الله به مطالعه و فهم آن كتاب موفّق گردد كسى كه اهليّت آن را داشته باشد . « 1 »\r\n\r\nمخلصين و منكرين لقاء الله ميزان ندارند\r\nو از آنچه ذكر شد به ضميمهء مطالب سابقه‌اى كه بيان داشته‌ايم معلوم مىشود كه دو دسته از مردم ميزان ندارند :\r\nاوّل افرادى كه از جهت بدى و زشتى به حدّى رسيده‌اند كه اعمال آنها حَبط شده است و در اين صورت عمل خوبى ندارند و لو فىالجمله كه اندازه گيرى شود .\r\n أُولئِكَ الَّذِينَ كَفَرُوا بِآياتِ رَبِّهِمْ وَ لِقائِهِ فَحَبِطَتْ أَعْمالُهُمْ فَلا نُقِيمُ لَهُمْ يَوْمَ الْقِيامَةِ وَزْناً  . « 2 »\r\n\r\n\r\n","description":"","footnote":"\r\n( 1 ) تفسير « صافى » ج 1 ، ص 565\r\n( 2 ) آيه 105 ، از سورهء 18 : الكهف\r\n","page_name":" 143 ","page_number":147},
  {"content":"\r\n\r\n« آن كسانى كه كافر شده‌اند به آيات خدا و لقاء پروردگارشان پس اعمال آنها نابود مىشود ، و ما در روز قيامت براى آنها وزنى قائل نمىشويم و ميزانى بر پا نمىداريم » .\r\nدوّم كسانى كه از اخلاص و مجاهدهء با نفس امّاره گذشته ؛ و به درجه خلوص و طهارت مطلقه رسيده‌اند ، و از فانيان در ذات خدا گشته ، و طبق آيه قرآن از مقرَّبين و مخلَصين ( به فتح لام ) شده‌اند .\r\nآنها در عالم توحيد به مرحله اى رسيده‌اند كه همه گونه اقسام غيريّت را برانداخته و بنياد كثرت را كه مبنى بر تخيّلات و توهمّات انديشهء باطل است در نهاد وجودى و در صُقْع نفسانى خود آتش زده‌اند ؛ و به مقام مشاهدهء وحدت در كثرت و كثرت در وحدت رسيده و در عين فناء در واحديّت خدا در احديّت آن ذات اقدس نيز فانى شده‌اند ؛ و در اين صورت ديگر براى آنها بقايائى از وجود و عمل و صفت نمانده است كه آن را ميزان كنند ؛ همه را يكسره به خدا سپرده‌اند ؛ و مِلك طِلق خدا دانسته‌اند ؛ چيزى نمانده است كه به خود نسبت دهند و بر آن اساس قابل توزين باشند .\r\n فَأُولئِكَ يَدْخُلُونَ الْجَنَّةَ يُرْزَقُونَ فِيها بِغَيْرِ حِسابٍ  . « 1 »\r\n« همگى بدون حساب و كتابى و بدون اندازه و مقدارى داخل در بهشت ميشوند و روزى ميخورند . »\r\nدر آنجا حقيقت يَا لَيْتَنا كُنّا مَعَكَ فنَفوزَ فَوْزاً عَظِيمًا است . يعنى معيّت صرف با اولياء خدا و با معصومان كه خودشان و وجودشان\r\n\r\n\r\n","description":"","footnote":"\r\n( 1 ) ذيل آيه 40 ، از سورهء 40 : غافر\r\n","page_name":" 144 ","page_number":148},
  {"content":"\r\n\r\nو كردارشان عين ميزان قسط و عدل و حقّ است ؛ و آن كسى كه فانى شد و هر شائبه تجلّى هستى نفسانى خود را زدود ؛ و به صِبْغَةُ اللهِ الَّتى لا صِبْغَةَ مَعَها در آمد در آنجا مقام دوئيّت برخاسته است و معيّت پيدا شده است ؛ محبّت شديد محبّ را در محبوب فانى مىكند ؛ و براى فانيانِ در ولايت ميزانى بر پا نمىدارند .\r\n علىُّ حُبُّهُ جُنَّه * قَسِيمُ النّارِ وَ الْجَنَّةْ\r\nوَصىُّ الْمُصْطَفَى حَقّاً * إمامُ الإنْسِ وَ الْجِنَّهْ « 1 » \r\n« محبّت و دوستى نسبت به علىّ بن أبى طالب سپرى است از آتش ؛ اوست كه تقسيم كنندهء بهشت و دوزخ است .\r\n« و به حقّ ، وصّى بلا فصل حضرت ختمى مرتبت محمّد مصطفى است ؛ و امام و سيّد و سالار كاروان انسان و جنّ است » .\r\n\r\n\r\n","description":"","footnote":"\r\n( 1 ) » . اين دو بيت از عامر بن ثعلبهء است بنا بر نقل عالم جليل و علّامهء كبير شيخ حسين بن عبد الوهّاب از علماء قرن خامس در كتاب « عيون المعجزات » ص 31\r\n","page_name":" 145 ","page_number":149},
  {"content":"\r\n . \r\n","description":"","footnote":"","page_name":" 146 ","page_number":150},
  {"content":"\r\n\r\n\r\nمجلس : پنجاه و پنجم : ميزان عمل ، پيغمبران و امامان هستند\r\n\r\n","description":"","footnote":"","page_name":" 147 ","page_number":151},
  {"content":"\r\n . \r\n","description":"","footnote":"","page_name":" 148 ","page_number":152},
  {"content":"\r\n\r\nبسم الله الرّحمَن الرّحيم\r\nوَ لَا حَوْلَ وَ لا قُوَّةَ إلّا باللَه العلىِّ العظيمِ\r\nو الْحَمدُ للَّه ربِّ العالَمين\r\nو صلَّى اللهُ عَلى سيِّدِنا محمَّدٍ وَ ءَالِه الطّاهرينَ\r\nوَ لَعنةُ الله علَى أعدآئِهم أجمعينَ مِنَ الآنَ إلَى يَوم الدّين .\r\nقالَ اللهُ الحَكيمُ فى كِتابهِ الكَريمِ :\r\n      فَأَمَّا مَنْ ثَقُلَتْ مَوازِينُهُ * فَهُوَ فِي عِيشَةٍ راضِيَةٍ * وَ أَمَّا مَنْ خَفَّتْ مَوازِينُهُ * فَأُمُّهُ هاوِيَةٌ * وَ ما أَدْراكَ ما هِيَهْ * نارٌ حامِيَةٌ .      \r\n( ششمين تا يازدهمين آيه ، از سورهء قارعه : يكصد و يكمين سوره از قرآن كريم )\r\n« پس آن كسانى كه ميزان‌هاى عمل آنان سنگين باشد ، در آسايش و خوشىِ خوشگوار و پسنديده خواهند بود ؛ و آن كسانى كه ميزان‌هاى عملشان سبك است ، پس اصل مقرّ و محلّشان در هاويه دوزخ است ، و اى پيامبر چگونه حقيقت هاويه را خواهى فهميد ؟ ! آتشى است سخت سوزنده و گدازنده و افروخته شده . »\r\nدر اينكه هر چيز را خداوند از روى معيار و ميزان آفريده ؛ و پيامبران را از روى ميزان فرستاده است ، و بنابراين افراد بشر نيز بايد در سنّت تشريع بر نظام ميزان رفتار كنند ؛ جاى شبهه و ترديد نيست .\r\n\r\n","description":"","footnote":"","page_name":" 149 ","page_number":153},
  {"content":"\r\n\r\n   وَ السَّماءَ رَفَعَها وَ وَضَعَ الْمِيزانَ أَلَّا تَطْغَوْا فِي الْمِيزانِ وَ أَقِيمُوا الْوَزْنَ بِالْقِسْطِ وَ لا تُخْسِرُوا الْمِيزانَ    . « 1 »\r\n« پروردگار متعال آسمان را بلند پايه برافراشت ؛ و ميزان را قرار داد ، تا اينكه شما در ميزان و سنجش طغيان نكنيد ! و ظلم و ستم روا مداريد ! و سنجش و ميزان را بر اساس قسط و عدل بپاى داريد و استوار كنيد ! و در ميزان كم و كاهش و نقصان و كاستى پديد نياوريد ! »\r\n اللَّهُ الَّذِي أَنْزَلَ الْكِتابَ بِالْحَقِّ وَ الْمِيزانَ وَ ما يُدْرِيكَ لَعَلَّ السَّاعَةَ قَرِيبٌ  . « 2 »\r\n« خداست آنكه كتاب را بحقّ و با ميزان فرو فرستاد ؛ و چه ميدانى اى پيامبر ، اميد است كه ساعت قيام قيامت نزديك باشد ؟ »\r\n لَقَدْ أَرْسَلْنا رُسُلَنا بِالْبَيِّناتِ وَ أَنْزَلْنا مَعَهُمُ الْكِتابَ وَ الْمِيزانَ لِيَقُومَ النَّاسُ بِالْقِسْطِ .  « 3 »\r\n« و به تحقيق كه هر آينه ما پيامبران خود را با ادلّه و بيّنه قاطعه و معجزات قاهره فرستاديم ؛ و با آنان نيز كتاب و ميزان را فرو فرستاديم ، تا اينكه مردم در ميان خود به عدل و قسط قيام كنند . »\r\n\r\nسنت تكوين و تشريع بر نظام ميزان است\r\nاز اين آيات استفاده مىشود كه عالم تكوين بر اساس حسابهاى دقيق و معيارها و ميزانهاى دقيق بنا شده است ؛ و ارسال رسل و انزال كتب سماويّه نيز بر اساس ميزان بوده است ؛ و عالم بشريّت يله و رها نيستند ؛ بلكه داراى ميزان مىباشند ؛ و عالم تشريع بى حساب نيست ؛ و افراد بشر همگى بايد ميزان خود را بر محور حقّ و نظام قسط\r\n\r\n\r\n","description":"","footnote":"\r\n( 1 ) آيات 7 تا 9 ، از سورهء 55 : الرّحمن\r\n( 2 ) آيه 17 ، از سورهء 42 : الشّورى\r\n( 3 ) صدر آيه 25 ، از سورهء 57 : الحديد\r\n","page_name":" 150 ","page_number":154},
  {"content":"\r\n\r\nقرار دهند . كسانى كه ميزانشان سنگين است در دنيا با اطمينان زيست نموده ، و در آخرت سرافراز و كسانى كه ميزانشان سبك است در دنيا به نكبت زندگى نموده و در آخرت نيز سرافكنده و شرمسار در قعر دوزخ خواهند بود .\r\nما در بحث قبل از اين از معناى ميزان بطور عموم ، و از معناى آن در قيامت نسبت به افعال انسان بطور خصوص ، مطالبى آورديم ؛ و للّه الحمد و له المنّه خوب روشن شد كه مراد از ميزان نسبت به هر امّتى پيامبر آن امّت و وصى آن پيامبر و كتابى است كه بايد بدان عمل كنند و در امّت آخر الزّمان ميزان وجود اقدس رسول الله و أمير المؤمنين صلوات الله عليهما و قرآن كريم است كه :\r\n  إِنَّهُ لَكِتابٌ عَزِيزٌ * لا يَأْتِيهِ الْباطِلُ مِنْ بَيْنِ يَدَيْهِ وَ لا مِنْ خَلْفِهِ تَنْزِيلٌ مِنْ حَكِيمٍ حَمِيدٍ   . « 1 »\r\n« اين قرآن كتاب عزيزى است كه هرگز ، چه نسبت به امور آيندهء جهان ، و چه نسبت به امور و وقايع گذشتهء جهان ، در آنچه آورده است ، بطلان و تباهى به دو راه ندارد ؛ و تا قيامت كتاب ابدى است كه از طرف خداوند حكيم و پسنديده صفات ، بدين عالم فرود آمده است » .\r\nدر كيفيّت نصب ميزان در روز قيامت در بين مفسّرين و متكلّمين اختلافاتى است .\r\nمرحوم شيخ طبرسى در تفسير « مجمع البيان » در ذيل آيه شريفهء  وَ الْوَزْنُ يَوْمَئِذٍ الْحَقُّ  فرموده است كه در اينجا اقوالى است :\r\n\r\n\r\n","description":"","footnote":"\r\n( 1 ) : ذيل آيه 41 و آيه 42 ، از سورهء 41 : فصّلت\r\n","page_name":" 151 ","page_number":155},
  {"content":"\r\n\r\nيكى آنكه : وزن عبارت است از عدل در آخرت ؛ و اينكه البتّه در آنجا نسبت به كسى ستمى نيست .\r\nدوّم آنكه : خداوند در روز قيامت ترازوئى ميگذارد كه داراى دو كفّه و يك آهنگ است ؛ و با آن اعمال بندگان را توزين ميكنند ؛ چه كارهاى خوب و پسنديده را ؛ و چه كارهاى زشت و نكوهيده را . و اين قول از ابن عبّاس و حسن بَصْرى نقل شده است و جَبائى هم همين رأى را اختيار كرده است .\r\nو سپس اختلاف شده است كه چگونه اعمال را بدين طريق در كفّه‌هاى ترازو ميريزند ، چون اعمال عَرَض است و فانى شده است ؛ و جوهرى نيست كه جسميّت داشته باشد و باقى بماند ؟ و داراى وزن نيست و قائم به نفس نيست .\r\nابن عمرو جماعتى گفته‌اند كه : نامه‌هاى اعمال را وزن ميكنند .\r\nو جماعتى گفته‌اند كه : بر روى حسنات علاماتى ظاهر مىشود ؛ و بر روى سيّئات نيز علاماتى پيدا مىشود كه بواسطهء آن علامات ، اعمال در كفّه‌هاى ترازو قابل رؤيت ميگردد ؛ و مردم آن را مىبينند جبائى چنين گفته است .\r\nو ابن عبّاس گفته است : حسنات به صورتهاى زيبا و سيّئات به صورتهاى زشت در كفّه‌ها ظاهر ميشوند .\r\nو ديگر آنكه گفته‌اند : خداوند خودِ شخص مؤمن و كافر را در ميزان ميگذارد و مىكِشد . و اين گفتار عُبَيد بن عُمَير است كه او گفته است : مرد عظيم‌الجثّه‌اى را مىآورند ؛ و او به قدر بال پشّه اى\r\n\r\n","description":"","footnote":"","page_name":" 152 ","page_number":156},
  {"content":"\r\n\r\nوزن ندارد .\r\nسوّم آنكه مراد از وزن ظهور مقدار عظمت مؤمن در عزّت و مقدار كافر در ذلّت است كما قال سبحانه :  فَلا نُقِيمُ لَهُمْ يَوْمَ الْقِيامَةِ وَزْناً  پس كسانى كه عمل صالح كه وزن آن سنگين است ، بجا آورده باشند ، يعنى قدر و ارزش آنان زياد است ايشان رستگارند ، و سپس كسانى كه اعمال زشت انجام داده باشند اعمالى كه وزن و قيمت ندارد ، آنان اهل زيان و خسرانند » . « 1 »\r\n\r\nكلام شيخ مفيد و مجلسى رضوان الله عليهما دربارهء ميزان\r\nمجلسى رضوان الله عليه در « بحار » پس از نقل اين مطالب از « مجمع البيان » و نقل بيان فخر رازى و بيان روايات وارده در اين مقام گفته است :\r\nشيخ مفيد رحمه الله چنين گفته است كه : حساب عبارت است از مقابله بين اعمال و جزائى كه بر آنها مترتّب ميگردد ؛ و وقوف بنده است دربارهء كوتاهىهائى كه در اعمال كرده است ؛ و توبيخ بر گناهانى كه انجام داده است ، و حمد و تحسين نسبت به خوبىهائى كه به جاى آورده است ؛ و طبق استحقاق او با او معامله نمودن .\r\nو آن‌طور كه عامّه مردم مىپندارند چنان نيست كه بين بديها و نيكىها مقابله و موازنه برقرار كنند ؛ و بر حسب استحقاق ثواب و عذاب بر آنها توازن بنمايند ؛ زيرا كه تحابُط بين اعمال صحيح نيست و گفتار معتزله در اين باب كه قائل به تحابط شده‌اند باطل است\r\n\r\n\r\n","description":"","footnote":"\r\n( 1 ) « بحار الانوار » ج 7 ، ص 243 و 244 ؛ و « مجمع البيان » طبع صيدا ، مجلّد دوّم ، ص 399 ، و سپس در « مجمع » فرموده است : بهترين اقوال ، گفتار اوّل و از آن گذشته گفتار دوّم است ؛ و ما قائل به اين مطلب شديم چون در زبان عرب اشتهار دارد كه ميگويند : گفتار فلان كس موزون است و كردارش موزون است ، و مراد آنست كه به مقدار حاجت است و در آن زياده و نقصانى نيست و داخل در عبث و بيهودگى نيست .\r\n","page_name":" 153 ","page_number":157},
  {"content":"\r\n\r\nو ثابت نگرديده است ؛ و آنچه را كه حَشويّه دربارهء معناى ميزان گفته‌اند غير معقول است .\r\nو موازين عبارت است از تعديل و مقابله بين اعمال و جزائى كه داده مىشود ؛ و هر جزائى را بجا و به موضع خود قرار دادن ؛ و هر ذىحقّى را به حقّ خود رساندن ؛ و مطلب از قرار آنكه حَشويّه ميگويند كه : در قيامت ميزان هائيست مانند ميزانهاى دنيا و هر ميزانى دو كفّه دارد و اعمال را در آنها ميريزند ، نيست . زيرا كه اعمال از قبيل أعراض است ؛ و توزين اعراض صحيح نيست ؛ و اينكه آنها را به صفت سبكى و سنگينى ياد ميكنند بر وجه مجازى است نه حقيقى ؛ و مراد از سنگينى آنست به زياد باشد ، و ثواب بزرگى بر آن مترتّب شود ؛ و مراد از سبكى آنست كه كم باشد ، و ثواب بزرگ بر آن عائد نگردد .\r\nو در خبرى كه وارد است كه : أمير المؤمنين و ائمّه از ذرّيّهء آن حضرت عليهم السّلام موازين هستند ، مراد آنست كه آنان متعهّد و عهده دار تعديل و مقابلهء بين اعمال و جزاء مستحقّهء آنها مىباشند و آنان حاكم به عدل و استحقاق قدر واجب از ثواب هستند .\r\nو در عبارت گفته مىشود : فلان كس در نزد من در ميزانِ فلانى است ؛ و مراد آنست كه نظير اوست .\r\nو نيز گفته مىشود : گفتار فلان كس در نزد من از گفتار ديگرى موزون‌تر است ؛ و مراد آنست كه گفتارش بهتر و شايسته‌تر است .\r\nو آنچه را كه خداوند تعالى دربارهء حساب بندگان ذكر كرده است ، و دربارهء خوف از آن بيان فرموده ، فقط همان وقوف بر اعمال\r\n\r\n","description":"","footnote":"","page_name":" 154 ","page_number":158},
  {"content":"\r\n\r\nعباد و مؤاخذهء در تقصير است ؛ چون كسى را كه خداوند دربارهء كوتاهى از اعمالش در مقام وقوف توبيخ كند ، از آثار و تبعات آن خلاصى نيست ؛ و كسى را كه خداوند مورد عفو خود قرار دهد به نجات و رهائى و فلاح فائز ميگردد : و كسانى كه موازين آنها سنگين باشد ، بواسطهء استحقاق ثواب بيشتر ، آنان از رستگارانند ؛ و كسانى كه بواسطهء كمىِ طاعات موازين آنها سبك باشد ، كسانى هستند كه نفْس‌هاى خود را باخته و در دوزخ جاودانه مىمانند .\r\nو قرآن به لغت عرب و به حقيقت و مجاز اين لغت نازل شده است ؛ و بر الفاظ مردم عوامّ و آنچه را كه از اباطيل در افكار و انديشه شان مىآيد نازل نشده است ؛ ( تمام شد گفتار مرحوم مفيد قدّس سرّه ) .\r\nمجلسى در اينجا گويد : كلام ما و نظر ما در مسألهء إحباط گذشت و امّا انكار ميزان به اين وجوه ، پسنديده نيست چون دانستى كه براى تصحيح معناى ميزان ، وجوهى را ذكر كرده‌اند .\r\nآرى بعضى از روايات سابقاً ذكر شد كه دلالت داشت كه مراد از ميزان معناى حقيقى آن نيست ؛ و بدين جهت ميتوان قائل به آن شد ؛ اگرچه ممكنست كه بعضى از اخبارى كه دلالت دارند كه ميزان ، انبياء و اوصياء عليهم السّلام هستند ، بر حضور آنان در پاى ميزان و بر حكومت كنندگان بر ميزان حمل كرد .\r\nليكن بعضى از احاديث را ابداً نمىتوان تأويل نمود مگر با تكلّف تامّ ؛ پس بنابراين ما به ميزان ايمان مىآوريم و حقيقت علم به آن را به حاملين وحى و قرآن موكول مىكنيم ؛ و با تكلّف دنبال فهميدن\r\n\r\n","description":"","footnote":"","page_name":" 155 ","page_number":159},
  {"content":"\r\n\r\nچيزى كه با بيان روشن براى ما واضح نشده است نمىرويم ، و خداوند توفيق دهنده است و بايد به دو توكّل نمود . « 1 »\r\n\r\nنظريه مؤلف دربارهء ميزان\r\nحقير گويد : ميزان را نمىتوان انكار نمود وَ نَحْنُ نُؤْمِنُ بِهِ ، و همانطور كه گفتيم بنا بر وضع الفاظ براى معانى كلّيّه و عامّه با ضميمهء روايات وارده بر آنكه انبياء و اوصياء و كردار و منهاج آنان ميزان است ؛ استفاده مىشود كه آن ميزان متناسب با سنجش اعمال و عقائد و ملكات است ؛ و بايد در يك كفّه‌اش آن اصل ثابت و معيار صحيح و در كفّهء ديگر اعمال ما قرار گيرد البتّه كفّه‌ها و آهنگ نيز متناسب با اعمال خواهد بود ؛ بنابراين ما قائل ميشويم به آنكه ميزان در همان معناى حقيقى خود استعمال شده است ؛ نه مجازى ؛ و ليكن اين التزام مستلزم قول به آنكه در يك كفّه حسنات و در كفّهء ديگر سيّئات را بگذارند نيست .\r\nو لازم نيست كه انبياء و اوصياء را نيز از حضور يافتگان در پاى ميزان بگيريم ؛ بلكه خود آنان ميزانند ولى ميزان متناسب با آن عالم و متناسب با سنجش اعمال .\r\nو نيز ما ميزان را نفس مقابله و تعديل بين اعمال و جزاى آن نمىگيريم ؛ و ميزان را در مجرّد معناى عظمت و اهمّيّت مجازاً استعمال نمىكنيم ؛ بلكه قائل به ميزانى ميشويم كه در قيامت نصب مىشود و يكى از مواقف قيامت است ؛ ولى كيفيّت آن همانطور كه ذكر شد ، مانند اين ميزانهاى دنيوى كه با آن اجسام و اثقال را مىسنجند نمىباشد ؛\r\n\r\n\r\n","description":"","footnote":"\r\n( 1 ) « بحار الانوار » طبع حروفى ، ج 7 ، ص 252 و 253\r\n","page_name":" 156 ","page_number":160},
  {"content":"\r\n\r\nپس نتيجه آنكه كلام مفيد و كلام مجلسى رحمة الله عليهما هر يك به نوبهء خود حائز اهمّيّت و اصالتى است و نيز هر يك به نوبهء خود داراى حَزازت و منقصتى ؛ و الحَمد لِلّه أوّلًا و آخراً .\r\nدر آنجا ميزان عدل نصب مىشود در آيه شريفه داريم :\r\n وَ نَضَعُ الْمَوازِينَ الْقِسْطَ لِيَوْمِ الْقِيامَةِ فَلا تُظْلَمُ نَفْسٌ شَيْئاً وَ إِنْ كانَ مِثْقالَ حَبَّةٍ مِنْ خَرْدَلٍ أَتَيْنا بِها وَ كَفى بِنا حاسِبِينَ  . « 1 »\r\n« ما براى روز قيامت ميزانهاى عدل و داد را قرار ميدهيم ؛ پس ابداً به صاحب نفسى ستم نمىشود . و اگر آن ستم به قدر سنگينى يك حبّة خَردَل ( يك دانهء فلفل ) بوده باشد ما آن را مىآوريم ؛ و ما محاسب كافى و تامّ و تمامى هستيم . »\r\nو از طرف ديگر ميفرمايد :  وَ الْوَزْنُ يَوْمَئِذٍ الْحَقُّ  . « در آن روز وزن حقّ است . »\r\nو از اينجا استفاده مىشود كه ميزانِ حقّ همان ميزانِ عدل است ؛ كما اينكه در بعضى از روايات هم وارد شده است كه مراد از ميزان در روز قيامت ميزان عدل است ؛ البتّه معناى عدل با معناى حقّ يك تفاوتى دارد :\r\nعدل يعنى چيزى را كه انسان چون با چيزى ديگر برابر كند ، در آن چيز نه زيادى است و نه كمى ، بلكه مساوات من جميع الجهات است ؛ و جنبهء افراط و تفريط در آن نيست .\r\nامّا حقّ يعنى عين تحقّق و واقعيّت ؛ و شايد حقّ مفهومش از\r\n\r\n\r\n","description":"","footnote":"\r\n( 1 ) آيه 47 ، از سورهء 21 : الانبياء\r\n","page_name":" 157 ","page_number":161},
  {"content":"\r\n\r\nعدل يك قدرى دقيق‌تر و لطيف‌تر باشد ، چون عين تحقّق است ؛ و امّا عدل در مرتبهء ثانى است كه انسان بايد چيزى را با حقّ اندازه گيرى كند و ببيند كدام زياد است و كدام كم ؟ آن وقت معناى عدل صادق مىشود .\r\nإنَّ الْقُرْءَانَ يُفَسِّرُ بَعْضُهُ بَعْضًا . « 1 » « قرآن خودش مفسّرِ خودش مىباشد ، و بعضى از آن بعضى از قسمتهاى ديگر خود را تفسير مىكند . »\r\n\r\nحسنات ثقيل است و بالا مىرود و سيات سبك رو به پايين\r\nميزانى كه در روز قيامت بر پا ميدارند هم حقّ است و هم عدل . وزن در آنجا حقّ است يعنى حقّ وزن دارد ؛ باطل وزن ندارد . و در آن آياتى كه عنوان ثقل و خفّت آمده است ؛  فَمَنْ ثَقُلَتْ مَوازِينُهُ   وَ مَنْ خَفَّتْ مَوازِينُهُ  ؛ در مقابل ثقل و سنگينى ، خفّت و سبكى ميزان است ؛ مؤمنين ميزانشان سنگين است و كافران سبك ، هر چه بديها و سيّئات بيشتر باشد ميزان سبك‌تر است ؛ و هر چه خوبيها و حسنات بيشتر باشد ميزان سنگين‌تر است ؛ به علّت آنكه چون ميزان فقط حقّ است ، و با حقّ سنجيده مىشود پس هر چه عنوان حقّ و تحقّق در آن بيشتر باشد سنگين‌تر و هر چه در آن كمتر باشد سبك‌تر است ؛ و معلوم است كه حسنات داراى عنوان حقّ مىباشند و امّا سيّئات باطلند ؛ و باطل جُفاء و هَباء است ؛ بى مقدار و بى ارزش است .\r\nو اين بر خلاف عالم مادّه و طبع است كه چيز سنگين‌تر و كثيف‌تر بيشتر به طرف زمين و قوّهء جاذبه آن جذب مىشود ؛ در عالم تجرّد و معنى هر چه موجودات وزين‌تر و اصيل‌تر باشند بيشتر صعود ميكنند\r\n\r\n\r\n","description":"","footnote":"\r\n( 1 ) . در « الدّرّ المنثور » ج 2 ، ص 8 از رسول خدا صلّى الله عليه و آله و سلّم نقل نموده است كه فرمودند : إنَّ الْقُرْءَانَ لَمْ يُنْزَلْ لِيُكَذِّبَ بَعْضُهُ بَعضًا ، وَ لَكِنْ نَزَلَ لِيُصَدِّقَ بَعْضُهُ بَعْضًا . و نيز در « نهج البلاغهء » خطبهء 131 ( و از طبع مصر مطبعة عيسى البابى الحلبىّ با تعليقهء شيخ محمّد عبده ج 1 ، ص 252 ) وارد است كه : يَنْطِقُ بَعْضُهُ بِبَعْضٍ ؛ وَ يَشْهَدُ بَعْضُهُ عَلَى بَعْضٍ\r\n","page_name":" 158 ","page_number":162},
  {"content":"\r\n\r\nدربارهء حضرت إدريس على نبيّنا و آله و عليه السّلام وارد است كه :\r\n وَ رَفَعْناهُ مَكاناً عَلِيًّا  . « 1 »\r\n« ما او را در مكان و مرتبه اى رفيع بالا برديم » ؛ و يا دربارهء حضرت إبراهيم عليه السّلام وارد است :\r\n وَ تِلْكَ حُجَّتُنا آتَيْناها إِبْراهِيمَ عَلى قَوْمِهِ نَرْفَعُ دَرَجاتٍ مَنْ نَشاءُ  . « 2 »\r\n« و اينها حجّت‌ها و بيّنات ما بود كه به إبراهيم داديم تا بر قومش اقامه كند ؛ و ما مقام و مرتبهء هر كس را كه بخواهيم بالا مىبريم » ؛\r\nو يا دربارهء اهل البيت عليهم السّلام دارد كه :\r\n فِي بُيُوتٍ أَذِنَ اللَّهُ أَنْ تُرْفَعَ وَ يُذْكَرَ فِيهَا اسْمُهُ  . « 3 »\r\n« آنان در خانه‌هائى هستند كه خداوند اجازه داده است كه بلند مرتبه و رفيع المنزله باشد و در آن خانه‌ها ياد خدا و اسم خدا و ذكر خدا برده شود . »\r\nو ليكن دربارهء بَلعَم بَاعورا داريم كه بواسطهء توجّه به دنيا ، خداوند او را بالا نبرد ، بلكه به روى زمين مخلّد كرد و جاودانه اقامت داد :\r\n وَ لَوْ شِئْنا لَرَفَعْناهُ بِها وَ لكِنَّهُ أَخْلَدَ إِلَى الْأَرْضِ وَ اتَّبَعَ هَواهُ فَمَثَلُهُ كَمَثَلِ الْكَلْبِ إِنْ تَحْمِلْ عَلَيْهِ يَلْهَثْ أَوْ تَتْرُكْهُ يَلْهَثْ ذلِكَ مَثَلُ الْقَوْمِ الَّذِينَ كَذَّبُوا بِآياتِنا فَاقْصُصِ \r\n\r\n\r\n","description":"","footnote":"\r\n( 1 ) آيه 57 ، از سورهء 19 : مريم\r\n( 2 ) صدر آيه 83 ، از سورهء 6 : الانعام\r\n( 3 ) صدر آيه 36 ، از سورهء 24 : النّور\r\n","page_name":" 159 ","page_number":163},
  {"content":"\r\n\r\n الْقَصَصَ لَعَلَّهُمْ يَتَفَكَّرُونَ  . « 1 »\r\n« و اگر ما مىخواستيم هر آينه بواسطهء آياتى كه به او داده بوديم او را بالا مىبرديم ؛ و ليكن او به زمين گرائيد و توجّه كرد ، و از هواى نفس خود پيروى كرد ؛ پس مثال او مثال سگ است كه اگر او را تعقيب كنى عو عو مىكند ؛ و اگر هم او را رها كنى عو عو مىكند . اينست مثال گروهى كه آيات ما را تكذيب كردند ؛ پس اى پيامبر ! اين حكايات و داستان‌ها را براى مردم بازگو كن كه اميد است آنها تفكّر كنند . »\r\nو چون در قيامت ارزش اعمال بر ميزان قرب به حقّ تعالى است ؛ و هر عملى كه مقرّب‌تر باشد وزين‌تر ؛ و هر عملى كه در بُعد باشد سبك‌تر است ؛ و اصولًا حسنات و سيّئات بر اين اساس و معيار عنوان حسنه و سيّئه به خود ميگيرد ، بنابراين مناط ثقل و وزن در آنجا تحقّق به حقّ و واقعيّت است ؛ و هر عملى كه در آن اين چاشنى زياده باشد پسنديده‌تر و اصيل‌تر ؛ و هر عملى كه در آن كم باشد بىبهاتر و فاقدارزش‌تر است .\r\nآن عالَم عالم حيات و قدرت و علم است و عالم نور است و عالم تجرّد ؛ ظلمت در آنجا راه ندارد ؛ افرادى كه به اعمال سيّئه مبتلا هستند و نفوسشان نفوس شيطانى شده است به آن عالم راه ندارند آنها در همان مراكز بُعد و مظاهر جهل و شقاوت كه جهنّم است گم ميشوند و از بين ميروند و ميزانشان سبك است يا ميزانى ندارند ، عملى ندارند كه آنها را بالا ببرد\r\n\r\n\r\n","description":"","footnote":"\r\n( 1 ) . آيه 176 ، از سورهء 7 : الاعراف\r\n","page_name":" 160 ","page_number":164},
  {"content":"\r\n\r\n\r\nگمراهان قبل از وصول به عالم انوار گم و نابود مىشوند\r\nچقدر در آيات قرآن از عنوان ضَلال و إضلال سخن به ميان آمده است ؛ ضَلال به معناى گم شدن و اضلال گم كردن است ؛ يعنى قبل از وصول به مقام حقيقت و عالم نور و واقعيّت گم ميشوند ؛ و تاب مقاومت در آن عالم نور را نمىآورند ؛ و تحمّل آن انوارِ قاهره و جذباتِ سبحانيّه را ندارند .\r\n وَ مَنْ يَتَبَدَّلِ الْكُفْرَ بِالْإِيمانِ فَقَدْ ضَلَّ سَواءَ السَّبِيلِ  . « 1 »\r\n« و كسى كه ايمان را رها كند و به جاى آن كفر را انتخاب كند و بپذيرد ، به تحقيق كه از راه راست و مستوى به دور افتاده و گم شده است . »\r\n وَ مَنْ يُشْرِكْ بِاللَّهِ فَقَدْ ضَلَّ ضَلالًا بَعِيداً  . « 2 »\r\n« و كسى كه به خداوند شرك بياورد ، در يك گُمى و گمراهى عميقى افتاده است » .\r\n وَ مَنْ يَكْفُرْ بِاللَّهِ وَ مَلائِكَتِهِ وَ كُتُبِهِ وَ رُسُلِهِ وَ الْيَوْمِ الْآخِرِ فَقَدْ ضَلَّ ضَلالًا بَعِيداً  . « 3 »\r\n« و كسى كه به خدا و فرشتگان خدا و پيامبران خدا و به روز قيامت كافر شود ، پس به تحقيق كه در گُمى و گمراهى عميق فرو رفته است » .\r\n انْظُرْ كَيْفَ كَذَبُوا عَلى أَنْفُسِهِمْ وَ ضَلَّ عَنْهُمْ ما كانُوا 2 يَفْتَرُونَ  . « 4 »\r\n« اى پيامبر ببنين ! چگونه آنان بر نفْس‌هاى خود دروغ گفتند\r\n\r\n\r\n","description":"","footnote":"\r\n( 1 ) ذيل آيه 108 ، از سورهء 2 : البقرة\r\n( 2 ) ذيل آيه 116 ، از سورهء 4 : النّسآء\r\n( 3 ) ذيل آيه 136 ، از سورهء 4 : النّسآء\r\n( 4 ) آيه 24 ، از سورهء 6 : الانعام\r\n","page_name":" 161 ","page_number":165},
  {"content":"\r\n\r\nو آنچه را كه افتراء مىبستند همگى از نزد آنها گم شد . »\r\n لَقَدْ تَقَطَّعَ بَيْنَكُمْ وَ ضَلَّ عَنْكُمْ ما كُنْتُمْ تَزْعُمُونَ .  « 1 »\r\n« هر آينه به تحقيق كه بين شما و اموال و ياران شما در دنيا جدائى افتاد و آنچه را كه مىپنداشتيد به درد شما مىخورد و دستى از شما ميگيرد همگى گم شدند » .\r\n إِنَّ رَبَّكَ هُوَ أَعْلَمُ بِمَنْ ضَلَّ عَنْ سَبِيلِهِ وَ هُوَ أَعْلَمُ بِالْمُهْتَدِينَ .  « 2 »\r\n« بدرستى كه پروردگار تو داناتر است به آن كسى كه از راه او گم مىشود و او نيز داناتر است به راه يافتگان » .\r\n انْظُرْ كَيْفَ ضَرَبُوا لَكَ الْأَمْثالَ فَضَلُّوا فَلا يَسْتَطِيعُونَ سَبِيلًا .  « 3 »\r\n« اى پيامبر ببين ! چگونه براى تو اين كافران مثالها ميزنند ؟ پس آنان گم شده‌اند و راه را گم كرده‌اند و هيچ در توان و قدرت خود ندارند كه راه را پيدا كنند » .\r\n أَ أَنْتُمْ أَضْلَلْتُمْ عِبادِي هؤُلاءِ أَمْ هُمْ ضَلُّوا السَّبِيلَ .  « 4 »\r\n« آيا شما اين بندگان مرا گم و گمراه كرديد ، يا آنكه آنها خود راه را گم كرده و گمراه شدند » ؟ .\r\n إِنَّا أَطَعْنا سادَتَنا وَ كُبَراءَنا فَأَضَلُّونَا السَّبِيلَا .  « 5 »\r\n\r\n\r\n","description":"","footnote":"\r\n( 1 ) ذيل آيه 94 ، از سورهء 6 : الانعام\r\n( 2 ) ذيل آيه 125 ، از سورهء 16 : النّحل\r\n( 3 ) آيه 48 ، از سورهء 17 : الإسراء\r\n( 4 ) ذيل آيه 17 ، از سورهء 25 : الفرقان\r\n( 5 ) ذيل آيه 67 ، از سورهء 33 : الاحزاب\r\n","page_name":" 162 ","page_number":166},
  {"content":"\r\n\r\n« ما از رئيسان و بزرگان طاغوتى خود پيروى و اطاعت كرديم ؛ و بالنّتيجه آنان ما را از راه گمراه نمودند » .\r\nبارى ، اين آيات و آيات بسيارى ديگر كه در قرآن كريم وارد است ، همگى دلالت دارند بر آنكه افراد مشرك و كافر و طاغى و ياغى و باغى و پيروان آنها ، اصالت و وزانت ندارند ؛ و قبل از وصول به مقام عزّ انوار ربوبيّه ميسوزند ؛ و گم ميشوند و نابود ميگردند .\r\nو بنابراين اعمال سيّئه وزن ندارند ؛ و مشركان و كافران وزن ندارند ؛ و در توزين ميزان چون با اصالت و واقعيّت اعمال آنان را بسنجند ، خفيف و سبك مىباشند ؛ و اعمال حسنه چون اصالت دارد سنگين است ؛ براى هر عمل ميزانى است و لذا در آيه شريفه مَوازين به صيغهء جمع آمده است ؛ چنان كه در روايت وارد است : الصَّلَاةُ مِيزَانْ مَن وَفَى اسْتَوْفَى . « 1 »\r\nنماز ميزان براى ترقّى و تكامل و وصول به درجات قرب و كمال انسانيّت است ؛ كسى كه حقّ آن را ادا كند و آن را بتمامه بجاى آورد ، و بر آن مواظبت و محافظت نمايد ، حقّ خود را بتمامه و كماله از آن ميگيرد و به مقاصد خود از درجات قرب نائل ميگردد .\r\nو لذا در روايت صحيحه از حضرت باقر عليه السّلام از حضرت رسول الله صلّى الله عليه و إله و سلّم وارد است كه :\r\n\r\n\r\n","description":"","footnote":"\r\n( 1 ) : اين حديث را در كتاب « المَحجَّة البَيضآء » فيض ، ج 1 ، ص 353 از كتاب « من لا يحضره الفقيه » نقل مىكند . و نيز در كتاب « كافى » ج 1 ، ص 266 و 267 با إسناد خود از سكونى از حضرت صادق عليه السّلام از رسول الله صلّى الله عليه و آله و سلّم آورده است .\r\n","page_name":" 163 ","page_number":167},
  {"content":"\r\n\r\nمَا بَيْنَ الْمُسْلِمِ وَ بَيْنَ أَن يَكْفُرَ إلَّا أَنْ يَتْرُكَ الصَّلَاةَ\r\nالْفَرِيضَةَ مُتَعَمِّداً أَوْ يَتَهَاوَنَ بِهَا فَلَا يُصَلِّيهَا . « 1 »\r\n« بين مسلمان و بين اينكه كافر شود هيچ فاصله اى نيست كوتاه‌تر و نزديكتر از اينكه نماز واجب خود را عمداً ترك نمايد ؛ و يا دربارهء آن سستى و تكاهل ورزد و بجاى نياورد . »\r\n\r\nمحبت رسول الله و اهل بيت او عليهم السلام وزن ميزان است\r\nصدوق در كتاب « فضائل الشّيعة » با إسناد خود از حضرت باقر عليه السّلام از پدرانش عليهم السّلام روايت كرده است كه :\r\nقَالَ : قَالَ رَسُولُ اللهِ صَلَّى اللهُ عَلَيْهِ وَ ءَالِهِ [ وَ سَلَّمَ 
  ] حُبِّى وَ حُبُّ أَهْلِ بَيْتِى نَافِعٌ فِى سَبْعَةٍ مَوَاطِنَ أَهْوَالُهُنَّ عَظِيمَةٌ : عِنْدَ الْوَفَاةِ ، وَ فِى الْقَبْرِ ، وَ عِنْدَ النُّشُورِ ، وَ عِنْدَ الْكِتَابِ ، وَ عِنْدَ الْحِسَابِ ، وَ عِنْدَ الْمِيَزانِ ، وَ عِنْدَ الصِّرَاطِ . « 2 »\r\n« رسول خدا صلّى الله عليه و آله و سلّم فرمودند : محبّت من و محبّت اهل بيت در هفت جا فائده دارد ؛ آن هفت جائى كه دهشت و وحشت در آن مواقف عظيم است : نزد وفات ، و در قبر ، و در هنگام نشور ، و در وقت رؤيت نامهء اعمال ، و در هنگام حساب ، و در نزد ميزان ، و هنگام عبور از صراط . »\r\nمعلوم مىشود كه محبّت رسول الله و اهل بيتش موجب تقويت و سنگينى اعمال ميگردد ، تا موجب ثقل و توزين ميزان مىشود و به\r\n\r\n\r\n","description":"","footnote":"\r\n( 1 ) « المَحجَّة البَيضآء » ج 1 ، ص 340 ؛ و در « محاسن » برقى ج 1 ، ص 80 و در « عقاب الاعمال » صدوق ، طبع سنگى ص 19 ، نيز آمده است .\r\n( 2 ) « بحار الانوار » طبع حروفى ، ج 7 ، ص 248\r\n","page_name":" 164 ","page_number":168},
  {"content":"\r\n\r\nحال انسان فائده مىبخشد .\r\n\r\nروايت وارده در توحيد صدوق راجع به ميزان\r\nدر « توحيد » صدوق با إسناد خود از أبى معمّر سعدانى از حضرت أمير المؤمنين عليه السّلام در ضمن حديث كسى كه ادّعا ميكرد در بين آيات قرآن تناقض هست چنين وارد است كه حضرت فرمودند :\r\nوَ أَمَّا قَوْلُهُ تَبَارَكَ وَ تَعَالَى :  وَ نَضَعُ الْمَوازِينَ الْقِسْطَ لِيَوْمِ الْقِيامَةِ فَلا تُظْلَمُ نَفْسٌ شَيْئاً  ، فَهُوَ مِيزَانُ الْعَدلِ يُؤْخَذُ بِهِ الْخَلائِقُ يَوْمَ الْقِيَمَةِ . يَدَينُ اللهُ تَبَارَكَ وَ تَعَالَى الْخَلْقَ بَعْضُهُمْ مِنْ بَعْضٍ بِالْمَوَازِينِ .\r\nوَ فِى غَيْرِ هَذَا الْحَديث : الْمَوَازِينُ هُمُ الانْبِيَاءُ وَ الأوْصِيَاءُ عَلَيْهِمُ السَّلَامُ .\r\nوَ أَمَّا قَوْلُهُ عَزّ وَ جَلَّ :  فَلا نُقِيمُ لَهُمْ يَوْمَ الْقِيامَةِ وَزْناً  ، فَإنَّ ذَلِكَ خَاصَّةً .\r\nوَ أَمَّا قَوْلُهُ :  فَأُولئِكَ يَدْخُلُونَ الْجَنَّةَ يُرْزَقُونَ فِيها بِغَيْرِ حِسابٍ  ، فَإنَّ رَسُولَ اللهِ صَلَّى اللهُ عَلَيْهِ وَ ءَالِهِ وَ سَلَّمَ قَالَ : قَالَ اللهُ عَزّ وَ جَلَّ :\r\nلَقَدْ حَقَّتْ كَرَامَتِى - أَوْ قَالَ : مَوَدَّتِى - لِمَنْ يُرَاقِبُنِى وَ يَتَحَآبُّ بِجَلَالِى إنَّ وُجُوهَهُمْ يَوْمَ الْقِيَمَةِ مِنْ نُورٍ عَلَى مَنَابِرَ مِنْ نُورٍ ، عَلَيْهِمْ ثِيَابٌ خُضْرٌ . قِيلَ : مَنْ هُمْ يَا رَسُولَ اللهِ ؟ !\r\nقَالَ : قَوْمٌ لَيْسُوا بِأَنْبِيَاءَ وَ لَا شُهَدَاءَ وَ لَكِنَّهُمْ تَحَابُّوا بِجَلَالِ اللهِ وَ يَدْخُلُونَ الْجَنَّةَ بِغَيْرِ حِسَابٍ .\r\nنَسْأَلُ اللهَ عَزّ وَ جَلَّ أَنْ يَجْعَلَنَا مِنْهُمْ بِرَحْمَتِهِ .\r\nوَ أَمَّا قَوْلُهُ :  فَمَنْ ثَقُلَتْ مَوازِينُهُ   خَفَّتْ مَوازِينُهُ  ،\r\n\r\n","description":"","footnote":"","page_name":" 165 ","page_number":169},
  {"content":"\r\n\r\nفَإِنَّمَا يَعْنِى الْحِسَابَ ، تُوزَنُ الْحَسَنَاتُ وَ السَّيِّئَاتُ وَ الْحَسَنَاتُ ثِقْلُ الْمِيزَانِ وَ السَّيِّئَاتُ خِفَّةُ الْمِيزَانِ . « 1 »\r\n« و امّا گفتار خداى تعالى كه ميفرمايد : ما در روز قيامت ميزانهاى قسط را قرار ميدهيم پس به هيچ نفسى ظلم نميشود ؛ مراد ميزانِ عدل است كه در روز قيامت مردم را با آن ميزان مورد مؤاخذه قرار ميدهند .\r\nو خداوند تبارك و تعالى خلائق را پاداش ميدهد ، در اثر تجاوز بعضى نسبت به بعض ديگر ، بواسطهء موازين عدل .\r\nدر اينجا مرحوم صدوق استطراداً فرموده است : در غير اين حديث چنين آمده است كه مراد از موازين ، انبياء و اوصياء عليهم السّلام هستند . و سپس بدين طريق دنبال حديث را ذكر كرده است كه :\r\n« و امّا گفتار خداوند متعال كه فرموده است ؛ پس ما براى آنان در روز قيامت ميزانى بر پاى نميداريم ؛ اين حكم اختصاص به طائفه اى دارد ( و منافات با آن حكم عمومى و كلّى ندارد ) .\r\nو امّا گفتار خداى تعالى كه ميفرمايد : پس آنان داخل در بهشت ميشوند ؛ و بدون حساب در بهشت روزى ميخورند ؛ براى كسانى است كه رسول الله دربارهء آنان گفته است كه خداوند عزّ و جلّ فرموده است :\r\nكرامت من - يا مودّت و محبّت من - ثابت و برقرار شد براى كسى كه مراقبت مرا بجا آورد ؛ و يكديگر را دربارهء صفت جلال\r\n\r\n\r\n","description":"","footnote":"\r\n( 1 ) « توحيد » صدوق ، ص 268\r\n","page_name":" 166 ","page_number":170},
  {"content":"\r\n\r\nو عظمت من دوست داشته باشند ؛ و تَحابُب و مِهرورزى به يكديگر دربارهء عظمت من كنند .\r\nچهرهء آنان در روز قيامت از نور است ؛ و آنان در منبرهائى از نور بالا ميروند ؛ و بر تن‌هاى خود لباسهاى سبز رنگ دارند .\r\nاز رسول الله سؤال شد : اى رسول خدا ! آنان چه كسانى هستند ؟ !\r\nحضرت فرمودند : آنان جماعتى هستند كه نه از پيامبرانند ، و نه از شهيدان ؛ و ليكن مردمى هستند كه دربارهء جلال خدا و براى عظمت حضرت او جلّ و علا همديگر را دوست دارند و به يكديگر محبّت مىورزند ؛ و مهر و وَدادِشان با هم بر اساس و بر محور خداست .\r\nاينان كسانى هستند كه در بهشت بدون حساب وارد ميشوند ؛ و از خدا ميخواهيم كه به فضل و رحمت خود ما را از آنها گرداند .\r\nو امّا گفتار خدا كه ميفرمايد : كسانى كه موازين آنها سنگين است ، و كسانى كه موازين آنها سبك است ، از اين جملات خداوند ، حساب را اراده كرده است ؛ هر يك از حسنات و سيّئات توزين ميشوند ؛ و حسنات سنگينى ميزان است ، و سيّئات سبكى ميزان » .\r\nبارى ، از آنچه در اين روايت آمده است علاوه بر آنكه بيان كرديم كه سيّئات وزن ندارند و سبك هستند ؛ علّت عدم ميزان براى كسانى كه در بهشت بدون حساب داخل ميشوند استفاده مىشود .\r\nزيرا تحاببِ فى الله و فى جلال الله يعنى مودّت و صميميّت و اخوّت و قضاء حوائج يكديگر فقط و فقط بر اساس خدا ، و براى\r\n\r\n","description":"","footnote":"","page_name":" 167 ","page_number":171},
  {"content":"\r\n\r\nخدا ، و براى ذكر خدا ، و وصول به لقاء و معرفت خدا ، و بنابراين چنين افرادى كه در اعمال شخصى خود هيچ غرض و منظورى جز خدا ندارند و ثمنِ معاملهء آنان جز خدا چيزى نيست ، فدائى براى آنان جز خدا نيست ؛ خود خدا خونبهاى آنهاست و جملهء وَأَنَا دِيَتُهُ « من خودم ديهء او هستم . » به خوبى معناى خود را روشن مىكند ؛ آنانند كه در بهشتِ لقاء و جنّتِ ذات حضرت احديّت بدون حساب داخل ميشوند ، و محو در انوار حضرت او ميگردند .\r\nو نيز همانطور كه سابقاً اشاره شد ، در مقابل اين افراد ، بعضى از جهنّمىها هستند كه بدون ميزان و حساب داخل در جهنّم ميروند .\r\nدر « كافى » از حضرت سجّاد عليه السّلام در ضمن كلامى كه دربارهء زهد فرموده‌اند وارد است كه :\r\nوَ اعْلَمُوا عِبَادَ اللهِ أَنَّ أَهْلَ الشِّرْكِ لَا يُنْصَبُ لَهُمُ الْمَوَازِينُ وَ لَا يُنْشَرُ لَهُمُ الدَّوَاوِينُ ، وَ إنَّمَا يُحْشَرُونَ إلَى جَهَنَّمَ زُمَراً وَ إنَّمَا نُصِبَ الْمَوَازِينُ وَ نُشِرَ الدَّوَاوِينُ لِاهْلِ الإسْلَامِ ؛ وَ اتَّقُوا اللهَ عِبَادَ اللهِ . « 1 »\r\n« اى بندگان خدا بدانيد كه براى مشركين در روز بازپسين ميزان‌هاى عملى نصب نميشود ، و نامهء اعمالى باز نميگردد و نشان داده نميشود ؛ و آنها دسته دسته بدون ميزان و بدون حساب و كتاب به جهنّم رهسپار ميگردند .\r\n\r\n\r\n","description":"","footnote":"\r\n( 1 ) . رسالة « الإنسان بعد الدّنيا » علّامهء طباطبائى مدّ ظلّه ( معاد ) نسخهء خطّى ، ص 33 و 34 .\r\n","page_name":" 168 ","page_number":172},
  {"content":"\r\n\r\nنصب ميزان‌هاى عمل و ارائه و نشر نامهء عمل براى اهل اسلام است ؛ پس اى بندگان خدا تقواى خدا را در پيش گيريد » !\r\nو بنابراين ، بين آيه  فَلا نُقِيمُ لَهُمْ يَوْمَ الْقِيامَةِ وَزْناً  و بين آيه  وَ مَنْ خَفَّتْ مَوازِينُهُ  و تنافى نيست ؛ زيرا آيه اوّل راجع به مشركين و منكرين لقاء خداست ؛ و آيه دوّم راجع به مؤمنانى كه اعمالشان ضعيف و سبك است ، و يا به عبارت ديگر آيه دوّم عامّ است و آيه اوّل نسبت به آن ، حكم مخصِّص دارد .\r\nبارى ، و از جمله چيزهائى كه موجب سنگينى ميزان مىشود ، اخلاق خوب است .\r\nدر « كافى » از حسين بن محمّد از مُعَلّى از وَشّاء از عبد الله بن سنان از مردى از اهل مدينه از حضرت علىّ بن الحسين عليهما السّلام روايت كرده است كه : قَالَ : قَالَ رَسُولُ اللهِ صَلَّى اللهُ عَلَيهِ وَ ءَالِهِ وَ سَلَّمَ مَا يُوضَعُ فِى مِيزَانِ امْرِءٍ يَوْمَ الْقِيَمَةِ أَفْضَلُ مِنْ حُسْنِ الْخُلْق . « 1 »\r\n« رسول خدا صلّى الله عليه و آله و سلّم فرمودند : در ميزان كسى در روز قيامت چيزى بهتر و بافضيلت‌تر از اخلاق نيكو گذاشته نميشود . »\r\n\r\nدر قيامت پاداش و جزا بر اساس ميزان است\r\nاز مجموع آنچه ذكر شد استفاده مىشود كه در روز قيامت ، پاداش و جزاى مردم بر اساس ميزان عمل است . و هيچ فرقه و دسته بدون ملاحظهء موازين حسنات و سيّئات آنها به ثواب و يا عقاب نميرسند ؛ در آن روز حَسَب و نَسَب ، نقشى ندارد ؛ و روابط مادّى و طبيعى برچيده مىشود ، و فقط بر نظام تحقّق و اصالت و واقعيّت\r\n\r\n\r\n","description":"","footnote":"\r\n( 1 ) اصول كافى ج 2 ، ص 99 ، طبع مطبعهء حيدرى\r\n","page_name":" 169 ","page_number":173},
  {"content":"\r\n\r\nمردم پاداش ميگيرند ، و تحقّق و واقعيّت بر ميزان و معيارى كه درجهء هر يك را در عالم انوار و حقائق مشخّص مىكند مىباشد .\r\n    فَإِذا نُفِخَ فِي الصُّورِ فَلا أَنْسابَ بَيْنَهُمْ يَوْمَئِذٍ وَ لا يَتَساءَلُونَ فَمَنْ ثَقُلَتْ مَوازِينُهُ فَأُولئِكَ هُمُ الْمُفْلِحُونَ * وَ مَنْ خَفَّتْ مَوازِينُهُ فَأُولئِكَ الَّذِينَ خَسِرُوا أَنْفُسَهُمْ فِي جَهَنَّمَ خالِدُونَ * تَلْفَحُ وُجُوهَهُمُ النَّارُ وَ هُمْ فِيها كالِحُونَ     . « 1 »\r\n« پس آن روز كه در صور دميده شود ، ديگر در بين مردم مراتب خويشاوندى و روابط نَسَب و رَحِميّت نيست ؛ و كسى از حال ديگرى نپرسد ؛ و از يكديگر سؤال نكنند . پس هر كسى كه موازين عملش سنگين باشد فقط آنان از رستگارانند ؛ و كسى كه موازين عملش سبك باشد ، آنان كسانى هستند كه نفوس خود را باخته و در زيان و خسارت افكنده‌اند و در جهنّم جاودانه اقامت كنندگانند ؛ آتش دوزخ چهره‌هاى آنها را ميسوزاند ، و آنان در آن آتش از زشت‌منظران و كَريه‌چهرگانند » .\r\nمعيار و ميزان ، انبياء و اوصياء هستند و هر امّتى با موازين روحى و عملى و سلوكى امامش سنجيده مىشود و حجج الهيّه كه واسطهء فيض و تربيت و تعليم تشريعى مردم هستند معيار قرار ميگيرند و خداوند با مردم ، با سنّت و منهاج آن حجّت‌ها احتجاج مىكند و سؤال و مؤاخذه و پرسش مىنمايد ؛ و ثواب ميدهد و يا عقاب مىكند .\r\n لِيَهْلِكَ مَنْ هَلَكَ عَنْ بَيِّنَةٍ وَ يَحْيى مَنْ حَيَّ عَنْ بَيِّنَةٍ  . « 2 »\r\n\r\n\r\n","description":"","footnote":"\r\n( 1 ) آيات 101 تا 104 ، از سورهء 23 : المؤمنون\r\n( 2 ) قسمتى از آيه 42 ، از سورهء 8 : الانفال\r\n","page_name":" 170 ","page_number":174},
  {"content":"\r\n\r\n« براى آنكه كسانى كه هلاك و تباه ميگردند و از روى بيّنه و حجّت باشد و كسانى كه زنده ميشوند و حيات معنوى مىيابند نيز از روى بيّنه و حجّت باشد » .\r\nعمل بعضى آن‌قدر درخشان و روشن است ، كه از دائرهء افكار و حيطهء تصوّرات خارج است ؛ آن‌قدر اين اعمال داراى درخشش و نور است كه ديدهء هر بيننده را خيره مىكند ؛ و آن‌قدر داراى صفا و طهارت است كه از وصول و نيل و سعهء وجودى فرشتگان نيز خارج است ، زيرا آن اعمال اختصاص به شيفتگان لقاء الهى ، و عاشقان جمال لا يزالى و ساعيان در راه او و فراموش كنندگان غير او هستند ؛ و بنابراين چه مزدى و جزائى را ميتوان براى آنان تقدير نمود و اندازه گرفت ؟ درحالىكه ميدانيم آنان نه تنها با فكر و تصوّرات ذهنيّه ، و نه تنها با قلب و مُدرِكات باطنيّه ، بلكه با سرّ خود و با تمام وجودِ خود از عالم هستى گذشته‌اند و وجود عاريتى و مجازى را به خاك نسيان سپرده ، و براى ابد فراموش نموده‌اند ؛ و خيمه و خرگاه خود را در عالم ازليّت و ابديّت حضرت حقّ به اندكاك و فناى در ذات حضرت احديّت زده‌اند ؛ و بنابراين غير از خود خدا هيچ مزد و جزائى نخواهند داشت .\r\nآن طهارت و خلوص و آن درجه از نيّت ستوده و استغراق در مشاهدهء محبوب لا يزالى بود كه به عمل مولانا و مولى الموحّدين : أمير المؤمنين عليه أفضل صلوات المصلّين ، چنان جوهره و اصالتى داد كه با يك شمشيرى كه بر فرق عَمْرو بن عَبْدَود فرود آورد ، اول ما خلق الله و صاحب مقام محمود على الإطلاق . محمّد مصطفى صلّى الله عليه و آله و سلّم فرمود :\r\n\r\n","description":"","footnote":"","page_name":" 171 ","page_number":175},
  {"content":"\r\n\r\nضَرْبَةُ عَلِىِّ يَوْمَ الْخَنْدَقِ أَفْضَلُ مِنْ عِبَادَةِ الثَّقَلَيْنِ .\r\nاين تعبير نه از نقطهء نظر زورآزمائى ، و رشادت ظاهرى ، و عزّ اسلام از جهت حكم اجتماعى است ؛ زيرا اين معانى به چه علّت ، آن يك ضربه را افضل از عبادت جميع جنّ و انس در آورد ؟ بلكه فقط و فقط آن حال خلوص و اندكاك و استغراق است ، كه علىّ در آن وقت غير از خدا نمىبيند و نمىشنود و نمىگويد .\r\n\r\nميزان عمل ، أمير المؤمنين عليه الصّلاة و السلام است\r\nالبتّه چنين عملى از عبادت جنّ و انس كه هستى دارند ، و براى وصول به ثواب و درجات و مقامات تلاش ميكنند افضل است . و لذا أمير المؤمنين ميزان عمل ندارد و در بهشت بدون حساب وارد مىشود بلكه خود او ميزان اعمال است السَّلَامُ عَلَى مِيزَانِ الاعْمَالِ . « 1 »\r\nاو خودش ميزان عمل است ؛ و قسمت كنندهء بهشت و دوزخ است ؛ و صراط مستقيم است ؛ او معيار است ؛ او مركز و محور است ؛ او اهل عرفان الهى است او اهل ولايت است ؛ او اهل تحابب فى الله است .\r\nاو از كسانى است كه محبّت يا مودّت خدا بر او قرار يافته و ثابت گرديده است ؛ چون دوستدار عظمت و جلال خداست ؛ چون كردارش ، و صفاتش ، و نيّاتش ، و وجودش براى خداست ؛ پس او\r\n\r\n\r\n","description":"","footnote":"\r\n( 1 ) اين فقره از جمله سلامى است كه به آن حضرت كرده مىشود . و در زيارت مطلقهء آن حضرت وارد است كه پس از انجام زيارت چون در پائين پاى قبر ميرود بگويد : السَّلامُ عَلَى أبى الائِمَّةِ وَ خَليلِ النُّبُوَّةِ وَ الْمَخْصوصِ بِالاخُوَّةِ ، السَّلامُ عَلَى يَعْصُوبِ الدّينِ و الإيمانِ وَ كَلِمَةِ الرَّحْمَنِ ، السَّلامُ عَلَى ميزانِ الاعْمَالِ وَ مُقَلِّبِ الاحْوَالِ تا آخر سلام‌ها . و اين زيارت را مرحوم مجلسى در « بحار » ج 100 ، ص 287 آورده است .\r\n","page_name":" 172 ","page_number":176},
  {"content":"\r\n\r\nميزان است .\r\nامروز ملاحظه كنيد : تمام محبّت‌ها روى دنيا دور مىزند : جلسه است ، كنفرانس‌ها ، حزب‌ها و ملّت‌ها ، دانشگاه‌ها ، كتابها و كتابخانه‌ها ، همه براساس مادّه و طبيعت و علم الاجتماع و الاقتصاد و نظائرها دور مىزند .\r\nيك مكتبى كه براى تربيت افراد خدا دوست و خداشناس كه در دو جناح علم و عمل حركت كنند و با صفاى سرّ ادراك معانى حقّهء حقيقيّه را بنمايند كجاست ؟ ! اگر كسى هم فىالجمله بخواهد خود را مهذّب كند . چنان او را متّهم ميكنند كه ديگر نتواند سربلند كند ؛  أُفٍّ لَكُمْ وَ لِما تَعْبُدُونَ مِنْ دُونِ اللَّهِ . \r\nافّ بر شما و اين افكار زشت و پليد و نيّت‌ها و معبودهاى پندارى كه در دل خود ساخته‌ايد و پرداخته ايد ! و اين خداوند رحيم و رؤوف ، و قادر و عظيم را جاهلانه و يا عالمانه به كنار زده ايد ! و از غير خدا پيروى مىكنيد !\r\nو چون نتوانسته‌اند معناى وَ يَتَحَآبُّ بِجَلَالِى با ( جيم معجمه ) را بفهمند ، در نسخه تحريف كرده و يَتَحَآبُّ بِحَلَالِىبا ( حاء مهمله ) ضبط كرده‌اند ؛ و بالاخره در تعليقه روايت را از آحاد و از روايات غريبه شمرده‌اند ؛ تا بدين‌وسيله سدّى استوار در برابر ارادهء كسى كه بخواهد اين روايت را بفهمد ، و به دنبال محبّت خدا برآيد ايجاد كنند « 1 » .\r\n\r\n\r\n","description":"","footnote":"\r\n( 1 ) اشاره است به حديثى كه اخيراً از « توحيد » صدوق نقل كرديم . و در همهء نسخ « توحيد » صدوق « بجلالى » با جيم آمده است و مرحوم\r\n","page_name":" 173 ","page_number":177},
  {"content":"\r\n\r\nو همچون راه و روش دنياپرستانهء خود ، جامعه علم و ادب را نيز از سلوك راه لقاء باز دارند ؛\r\nآرى متحابّين در جلال خدا مقصد و مقصودى ، و هدف و منظورى ، و غايت و معبودى جز خدا ندارند .\r\n هر سو كه دويديم همه سوى تو ديديم * هر جا كه رسيديم سر كوىِ تو ديديم\r\nهر قبله كه بگزيد دل از بهر عبادت * آن قبلهء دل را خم ابروى تو ديديم\r\nهر سَروِ روان را كه در اين گلشن دهر است * بر رسته به بستان و لب جوى تو ديديم\r\nاز باد صبا بوى خوشت دوش شنيديم * با باد صبا قافلهء بوى تو ديديم\r\nروى همه خوبان جهان بهر تماشا * ديديم ولى آينهء روى تو ديديم\r\nدر ديدهء شهلاى بتانِ همه عالم * كرديم نظر نرگس جادوى تو ديديم\r\nتا مِهرِ رخت بر همه ذرّات بتابيد * ذرّات جهان را به تك و پوى تو ديديم \r\n\r\n\r\n","description":"","footnote":"\r\nمجلسى نيز در « بحار » بنا بر طبع كمپانى جلد « عدل و معاد » كه سوّم از مجلّدات است در ص 263 با جيم آورده است ، ولى در طبع اخير كه حروفى است در ج 7 ، ص 250 با حاء آورده است و در تعليقهء آن نيز روايت را از آحاد غريب شمرده است .\r\n","page_name":" 174 ","page_number":178},
  {"content":"\r\n\r\n در ظاهر و باطن ، به مجاز و به حقيقت * خلق دو جهان را همه رو سوى تو ديديم\r\nهر عاشق ديوانه كه در جملگى تست * بر پاى دلش سلسلهء موى تو ديديم\r\nسر حلقهء رندان خرابات مغان را * دل در شكن حلقهء گيسوى تو ديديم\r\nاز مغربى احوال مپرسيد كه او را * سودا زدهء طرّهء هندوى تو ديديم « 1 » \r\n\r\nصفات انسان كامل كه ميزان است\r\nو چه لطيف و عالى ابن فارض سروده است :\r\n نَسَخْتُ بِحُبّى ءَآيةُ الْعِشْقِ مِنْ قَبْلِى * فَأَهْلُ الْهَوَى جُنْدى وَ حُكْمى عَلَى الْكُلِّ ( 1 )\r\nوَ كُلُّ فَتىً يَهْوَى فَإنّى إمامُهُ * وَ إنّى بَرىءٌ مِنْ فَتىً سامِعِ الْعَدْلِ ( 2 )\r\nوَ لى فِى الْهَوَى عِلْمٌ تَجِلُّ صِفاتُهُ * وَ مَنْ لَمْ يُفَقِّهْهُ الْهَوَى فَهُوَ فِى جَهْلِ ( 3 )\r\nوَ مَنْ لَمْ يَكُنْ فى عِزَّةِ الْحُبِّ تائِهاً * بِحُبِّ الَّذى يَهَوى فَبَشِّرْهُ بِالذُّلِّ ( 4 )\r\nإذا جَادَ أقْوامُ بِمالٍ رَأَيْتَهُمْ * يَجودونَ بِالارْواحِ مِنْهُمْ بِلا بُخْلِ ( 5 ) \r\n\r\n\r\n","description":"","footnote":"\r\n( 1 ) « ديوان مغربى » ص 85\r\n","page_name":" 175 ","page_number":179},
  {"content":"\r\n\r\n وَ إنْ اودِعوا سِرًّا رَأَيْتَ صُدورَهُمْ * قُبوراً لِاسْرارٍ تُنَزَّهُ عَنْ نَقْلِ ( 6 )\r\nوَ إن هُدِّدوا بِالْهَجْرِ ماتوا مَخافَةً * وَ إنْ اوعِدوا بِالْقَتْلِ حَنّوا إلَى الْقَتْلِ ( 7 )\r\nلَعَمْرى هُمُ الْعُشّاقُ عِنْدِى حَقيقَةً * عَلَى الْجِدِّ وَ الْباقُونَ مِنْهُمْ عَلَى الْهَزْلِ ( 8 ) « 1 » \r\n1 - « من با محبّت و عشق خودم به ذات حضرت پروردگار ، تمام علامات و نشانه‌هاى عشق را كه قبل از پيدايش من بودند نسخ كردم ، پس بنابراين تمام كسانى كه اهل محبّت و عشق هستند همگى زير پرچم من هستند و حكم من بر تمام جارى و سارى است » .\r\n2 - « و هر جوان و جوانمردى كه اهل محبّت و عشق باشد بنابراين من امام و پيشواى او هستم ؛ و البتّه من بيزار و برى هستم از آن جوانى كه سرزنش را گوش كند و سخنان مخالفين اهل هوى و محبّت در او اثرى بگذارد » .\r\n3 - « و دربارهء عشق و محبّت خدا ، من به پايه و درجه اى از علم رسيده‌ام كه صفات و خصائصش بزرگ است ؛ و هر كسى را عشق و محبّت نفهماند و فقيه نگرداند پس او پيوسته در جهل است » .\r\n4 - « و كسى كه در مقام عزّت و مناعت محبّت سرگردان و حيران نشود ، و به محبّت آنكه محبّ اوست پريشان نگردد ؛ پس او را به ذلّت و خوارى و سرافكندگى بشارت بده ! »\r\n\r\n\r\n","description":"","footnote":"\r\n( 1 ) ديوان ابن فارض لاميه ص 174\r\n","page_name":" 176 ","page_number":180},
  {"content":"\r\n\r\n5 - « و اگر اقوامى به مالهاى خود در راه محبوب انفاق كنند ، اينان را مىيابى كه با جان‌هاى خود بدون بخل و دريغ انفاق ميكنند » .\r\n6 - « و اگر به چنين عاشقان و محبّانى ، سرّى از اسرار به امانت سپرده شود ، چنان در كتمان آن ميكوشند كه تو سينه‌هاى آنان را مقبرهء اسرارى خواهى يافت كه البتّه از نقل و بازگو كردن آن پاكتر و منزه‌تر است » .\r\n7 - « و اگر آنان را به دورى و مهجورى بيم دهند و از هجران بترسانند ، از دهشتِ چنين تهديدى ميميرند ؛ و اگر آنان را از كشتن بترسانند ، با عشق و علاقهء باطنى و با ميل و گرايش درونى خود به سوى كشته شدن مىشتابند » .\r\n8 - « سوگند به جان خودم كه در عالم حقيقت و واقعيّت ، اينان فقط عاشقانند ، و باقى افرادى كه دم از عشق ميزنند و يا به اين پايه نرسيده‌اند عشق آنان از شوخى و هزل تجاوز نمىكند » .\r\nاين افراد در خدا فانى و سپس به بقاء خدا باقى گشته‌اند ؛ و بنابراين چون به كمال رسيده‌اند ميزان انسانيّت هستند ؛ در تمام عالم بشريّت غير از علىّ بن أبى طالب و اولاد طاهرينش و غير از دخت رسول الله فاطمة زهراء و دختر برومندش سرّ أمير المؤمنين : زينب كبرى ، در زير اين آسمان نيلىفام چه ميزانى افضل و اشرف براى مردان و زنان سر برآورده است ؟ آن درجه از طهارت و پاكى سرّ ، و ضمير و قلب و نفس و خيال و حسّ ؛ آن فتوّت و جوانمردى ، آن ايثار و گذشت ، آن محبّت در جلال خدا ، آن عبوديّت و بندگى آن\r\n\r\n","description":"","footnote":"","page_name":" 177 ","page_number":181},
  {"content":"\r\n\r\nمعرفت و علم غزير و جوشان .\r\nاينجاست كه در مقابل قبر شريفش بايد با ادب ايستاد و گفت :\r\nالسَّلَامُ عَلَى مِيزَانِ الاعْمَالِ وَ مُقَلِّبِ الاحْوَالِ ، السَّلَامُ عَلَى الصِّرَاطِ الْوَاضِحِ وَ النَّجْمِ اللائِحِ وَ الزَّنَادِ الْقَادِحِ ؛ وَ رَحْمَة اللهِ وَ بَرَكَاتُهُ .\r\nاينجاست كه نه تنها آنانند شهيدان و گواهان بر امّتند ، بلكه شهيدان و گواهان بر تمام پيامبرانند .\r\n فَكَيْفَ إِذا جِئْنا مِنْ كُلِّ أُمَّةٍ بِشَهِيدٍ وَ جِئْنا بِكَ عَلى هؤُلاءِ شَهِيداً  . « 1 »\r\n\r\nاشعار عينيهء ابن ابى الحديد در وصف أمير المؤمنين عليه السلام\r\nاينجاست كه شارح معتزلى مذهب : ابن أبى الحديد شافعى از قلم توانايش چنين ميگذرد كه :\r\n يَا بَرْقُ إن جِئْتَ الْغَرىَّ فَقُلْ لَهُ * أَ تَراكَ تَعْلَمُ مَنْ بِأرْضِكَ مَودَعُ ؟ ( 1 )\r\nفيكَ ابْنُ عِمْرانَ الْكَليمِ وَ بَعْده * عيسى يُقَفّيه وَ أحْمَدُ يَتْبَعُ ( 2 )\r\nبَلْ فيكَ جِبْريلٌ وَ ميكالٌ وَ إِسْ * رافيلُ وَ الْمَلَاءُ الْمُقَدَّسُ أجْمَعُ ( 3 )\r\nبَلْ فيكَ نورُ اللهِ جَلَّ جَلالُه * لِذَوى الْبَصائِرِ يَسْتَشِفُّ وَ يَلْمَعُ ( 4 )\r\nفيكَ الإمامُ الْمُرْتَضَى ، فيك الْوَصىّ * الْمُجْتَبَى فيكَ الْبَطينُ الانزَعُ ( 5 )\r\nهَذا الامانَةُ لا يَقومُ بِحَمْلِها * خَلْقاءُ هابِطَةً و أطْلَسُ أرْفَعُ ( 6 )\r\nهَذا هُوَ النّورُ الَّذى عَذِباتُهُ * كانت بِجَبْهَةِ ءَادَمَ تَطَلع ( 7 )\r\nوَ شَهابُ موسَى حَيْثُ أظْلَمَ لَيْلُهُ * رفعَتْ لَهُ لالاؤهُ تَتَشعْشَعُ ( 8 )\r\nلَو لا حُدوثُكَ قُلْتُ إنَّكَ جاعِلُ * الارواحِ فى الاشْباحِ و الْمُتَتَزِّعُ ( 9 )\r\nلَو لا مَماتُكَ قُلْتُ إنَّكَ باسِطُ * الارزاق تَقدِرُ فى الْعَطاءِ وَ توسِعُ ( 10 ) \r\n\r\n\r\n","description":"","footnote":"\r\n( 1 ) آيه 41 ، از سورهء 4 : النّسآء\r\n","page_name":" 178 ","page_number":182},
  {"content":"\r\n\r\n ما الْعالَمُ الْعِلْوىُّ إلّا تُرْبَةُ * فيها لجثَّتِكَ الشَّريفَةِ مَضْجَعُ ( 11 )\r\nما الدَّهْرُ إلّا عَبْدُكَ الْقِنُّ الَّذى * بنفوذ أمْرِكَ فى الْبَرِيّةِ مولِعُ ( 12 )\r\nوَ لَقَدْ عَلِمْتُ بِأَنَّهُ لا بُدَّ مِنْ * مهديِكُمْ وَ لِيَوْمِهِ أتَوَقَّعُ ( 13 )\r\nوَ لَقَدْ بَكَيْتُ لِقَتْلِ ءَالِ مُحَمَّدٍ * بالطَفِّ حَتَّى كُلُّ عُضْوٍ مَدْمَعُ ( 14 ) « 1 » \r\n1 - « اى برق ! اگر از زمين نجف عبور كردى به آن زمين بگو : آيا تو در خود چنين مىيابى كه بدانى در ميان تو چه چيز به امانت سپرده شده است ؟ »\r\n2 - « در ميان تو موسى فرزند عمران است ، و بعد از او عيسى ، و به دنبال آنان أحمد مصطفى مىباشد » .\r\n3 - « در ميان تو جبرائيل و ميكائيل و إسرافيل ، بلكه تمام فرشتگان سماوى و عالم قدس هستند » .\r\n4 - « بلكه در ميان تو نور خدا جلّ جلاله مىباشد كه براى صاحبان بصيرت نگاه مىاندازد و سپس نور و لَمَعان ميدهد » .\r\n5 - « در ميان تو امام مرتضى است ، و وصىّ برگزيده حقّ است ؛ و در ميان تو « بطين » و « انزع » است كه رسول الله فرمود » .\r\n6 - « اين همان امانتى است كه نتوانست آن را حمل كند نه سنگ‌هاى سخت كوههاى فرود آمده و نه فلك اطلسِ بلند پايه » .\r\n7 - « اين همان نور نبوّتى است كه جوانب و اطرافش در پيشانى آدم بو البشر مىدرخشيد و طلوع داشت » .\r\n\r\n\r\n","description":"","footnote":"\r\n( 1 ) . بعضى از ابيات قصيده عينيه ابن ابى الحديد كه در ضمن مجموعه معلقات سبع به طبع سنگى مطبوع است\r\n","page_name":" 179 ","page_number":183},
  {"content":"\r\n\r\n8 - « اين همان شعلهء آتشى است كه براى موسى در آن شب تار ، انوارش بالا گرفت ، و تشعشع و درخشش ميكرد » .\r\n9 - « اگر حدوث تو نبود ميگفتم كه تو آن كسى هستى كه ارواح را در بدنها داخل ميكنى و خارج مىنمائى » .\r\n10 - « اگر مرگ تو نبود ميگفتم كه تو آن كسى هستى كه ارزاق خلائق را در هنگام بخشش ، كم و زياده مىنمائى . »\r\n11 - « عالم عِلوى نيست مگر مَضجع و تربت براى جسد پاك و شريف تو كه در آن مضجع ، مقبور شود » .\r\n12 - « روزگار و دهر نيست مگر بندهء حلقه به گوش تو كه در ميان خلائق براى تنفيذ امر تو شتاب ميورزد و اهتمام دارد » .\r\n13 - « و من به تحقيق دانسته‌ام كه مهدى شما بدون چون و چرا خواهد آمد و براى چنين روزى انتظار ميكشم » .\r\n14 - « و من به تحقيق براى كشته شدن آل محمّد در زمين كربلا بطورى گريه ميكنم كه تو گوئى تمام اعضاء بدن ، چشم اشكبار است » .\r\nو اينجاست كه أبو على سينا فخر فلاسفهء شرق ميگويد :\r\nوَ كَانَ عَلىُّ فى أصْحابِ مُحَمَّدٍ كالْمَعْقولِ بَيْنَ الْمَحْسُوسِ . « 1 »\r\n« علىّ عليه السّلام در ميان اصحاب محمّد چون وجود جوهر معقول در ميان محسوسات بود . » و فاصلهء او با ديگران چون فاصلهء عالم عقل و عالم محسوسات و طبع بود صَلَواتُ اللهِ وَ سَلامُهُ عَلَيْهِ وَ رَحْمَةُ اللهِ وَ بَرَكَاتُهُ وَ عَلَى حَليلَتِهِ وَ زَوْجَتِهِ وَ أَبْنَآئِهِ الْمَعْصُومِينَ وَ أوْلادِهِ الطّاهِرِينَ لا سيَّما مَهْديِّهِمْ عَجَّلَ اللهُ تَعالَى فَرَجَهُ وَ سَهَّلَ مَنْهَجَهُ .\r\n\r\n\r\n","description":"","footnote":"\r\n( 1 ) ابن سينا در « معراج نامه » ص 94 گويد : مركز دائرهء حكمت و فلكِ حقيقت و خزانهء عقل ، أمير المؤمنين عليه السّلام . . . اندر ميان خلق همچنان بود كه معقول اندر ميان محسوس .\r\n","page_name":" 180 ","page_number":184},
  {"content":"\r\n\r\n\r\nمجلس پنجاه و ششم : در كيفيت حساب روز قيامت\r\n\r\n","description":"","footnote":"","page_name":" 181 ","page_number":185},
  {"content":"\r\n . \r\n","description":"","footnote":"","page_name":" 182 ","page_number":186},
  {"content":"\r\n\r\nبسم الله الرّحمَن الرّحيم\r\nوَ لَا حَوْلَ وَ لا قُوَّةَ إلّا باللَه العلىِّ العظيمِ\r\nو الْحَمدُ للَّه ربِّ العالَمين\r\nو صلَّى اللهُ عَلى سيِّدِنا محمَّدٍ وَ ءَالِه الطّاهرينَ\r\nوَ لَعنةُ الله علَى أعدآئِهم أجمعينَ مِنَ الآنَ إلَى يَوم الدّين .\r\nقالَ اللهُ الحَكيمُ فى كِتابهِ الكَريمِ :\r\n وَ اتَّقُوا يَوْماً تُرْجَعُونَ فِيهِ إِلَى اللَّهِ ثُمَّ تُوَفَّى كُلُّ نَفْسٍ ما كَسَبَتْ وَ هُمْ لا يُظْلَمُونَ . \r\n( دويست و هشتاد و يكمين آيه ، از سورهء بقره : دوّمين سوره از قرآن كريم )\r\n« بپرهيزيد از روزى كه بازگشت خواهيد كرد در آن روز به سوى خدا ؛ و پس از بازگشت به هر نفسى در آنجا ، آنچه در اين دنيا كسب كرده است به نحو أتمّ و أكمل داده خواهد شد ؛ و در آنجا مورد ظلم و ستم قرار نميگيرند » .\r\nيكى از مراحلى كه در قيامت داريم ، مرحلهء حساب است ، اين يكى از مواقف و منازل قيامت است ؛ يعنى از اعمال و رفتارى كه انسان در دنيا نموده است حساب ميكشند ؛ و بدانها رسيدگى ميكنند .\r\n وَ إِنْ تُبْدُوا ما فِي أَنْفُسِكُمْ أَوْ تُخْفُوهُ يُحاسِبْكُمْ بِهِ اللَّهُ فَيَغْفِرُ لِمَنْ يَشاءُ وَ يُعَذِّبُ مَنْ يَشاءُ وَ اللَّهُ عَلى كُلِّ شَيْءٍ \r\n\r\n","description":"","footnote":"","page_name":" 183 ","page_number":187},
  {"content":"\r\n\r\n قَدِيرٌ .  « 1 » « و اگر آنچه در نفس‌هاى شماست آشكارا كنيد ؛ و يا پنهان ! در هر صورت خداوند حساب آنها را از شما ميگيرد ؛ و سپس هر كس را كه بخواهد مورد عفو و غفران خود قرار ميدهد ؛ و هر كس را كه بخواهد عذاب مىكند ؛ و خداوند بر هر كارى و بر هر چيزى تواناست » .\r\n\r\nآيات قرآن مجيد دربارهء حساب\r\nآياتى كه در قرآن مجيد راجع به حساب آمده است بسيار است ؛ به لَحْن‌هاى مختلف و مضامين متفاوت .\r\n وَ الَّذِينَ كَفَرُوا أَعْمالُهُمْ كَسَرابٍ بِقِيعَةٍ يَحْسَبُهُ الظَّمْآنُ ماءً حَتَّى إِذا جاءَهُ لَمْ يَجِدْهُ شَيْئاً وَ وَجَدَ اللَّهَ عِنْدَهُ فَوَفَّاهُ حِسابَهُ وَ اللَّهُ سَرِيعُ الْحِسابِ .  « 2 »\r\n« آن كسانى كه كافر شده‌اند ؛ اعمالشان همچون سراب است كه شخص تشنه آن را آب مىپندارد ؛ و آن سراب در زمينى خشك واقع است ؛ بطورى كه چون تشنه كام خود را بدانجا رساند هيچ آبى نيابد ؛ و خداوند را آنجا مىيابد ؛ و خداوند بطور كامل از او حساب مىكشد ؛ و خدا بسرعت به حساب‌ها رسيدگى مىكند » .\r\nيعنى افرادى كه كافرند ، كردارشان أصالت و واقعيّتى ندارد ؛ و همچون آب سيراب كننده نيست ؛ و مُنتج نتيجه و مُثمر ثمر نيست ؛ بلكه همچون سراب آب‌نماست ؛ كه هر چه در آن سرزمين بيشتر به دنبال آب بگردند كمتر مىيابند ؛ عمرشان سپرى ميگردد و چيزى دست آنها را نميگيرد ؛ و از اين عالم تشنه كام با جگرى سوخته و عطشان آهنگ رحيل مىنمايند ؛ و عمر و سرمايهء حيات هم از دست\r\n\r\n\r\n","description":"","footnote":"\r\n( 1 ) قسمتى از آيه 284 ، از سورهء 2 : البقرة\r\n( 2 ) آيه 39 ، از سورهء 24 : النّور\r\n","page_name":" 184 ","page_number":188},
  {"content":"\r\n\r\nرفته و خدا حاضر است ؛ و در آنجا به حساب ميرسد . چه كردى ؟ چرا دنبال باطل رفتى ؟ چرا از آب حقيقت خود را سيراب نكردى ؟\r\n  اقْتَرَبَ لِلنَّاسِ حِسابُهُمْ وَ هُمْ فِي غَفْلَةٍ مُعْرِضُونَ .   « 1 »\r\n« حساب مردم به آنها خيلى نزديك شده است ؛ ولى آنها پيوسته در حال غفلت بسر مىبرند و اعراض ميكنند » .\r\nحساب بسيار نزديك است ؛ چون بين مردم و بين حساب آنها هيچ فاصله اى نيست ؛ بين انسان و مردن او هم فاصله اى نيست ؛ حالا بفرمائيد ؛ فاصله باشد ؛ هر چه باشد باز هم كوتاه است ؛ چون ما به سمت حساب نزديك ميشويم ؛ هر چه هم دور باشد ؛ چون هر لحظه اى كه ميگذرد نزديك ميشويم ؛ پس نزديك است ؛ دور چيزى است كه گذشته و رفته و ديگر انسان به آن چيز دسترسى ندارد .\r\nاين سالهاى عمر ما كه گذشته است بسيار دور است ؛ چون طىّ شده و دوره‌ها گذشته است و قابل بازگشت نيست ؛ پس بسيار دور است ؛ حتّى همين يك ساعتى كه الآن از ما گذشته است با آنكه يك ساعت بيشتر طول نكشيده ؛ امّا خيلى دور است ؛ ازاين‌جهت كه گذشته و ديگر پيدا نميشود .\r\nآيا كسى ميتواند اين ساعتى را كه گذشته است پيدا كند ؟ آيا ميتواند چرخ زمان را برگرداند ؛ و آن ساعت را مشهود خود ببيند ؟ اين محال است . چرا ؟\r\nچون اگر بخواهد برگردد بايد عالم برگردد ؛ اين يك ساعت\r\n\r\n\r\n","description":"","footnote":"\r\n( 1 ) آيه 1 ، از سورهء 21 : الانبياء\r\n","page_name":" 185 ","page_number":189},
  {"content":"\r\n\r\nاز همهء موجودات طبيعى و مادّى گذشته ؛ و اگر بخواهد برگردد ؛ تمام آن سلسلهء علل و معلولاتى كه دست به دست يكديگر داده‌اند ، تا اين زمان را از آن ساعت به اين ساعت آورده‌اند ؛ همه بايد برگردند ؛ و مشيّت الهيّه دربارهء آنها بايد تغيير كند ، و اين محال است ؛ پس محال است كسى بتواند يك دقيقهء قبل را برگرداند .\r\nبنابراين همين يك دقيقهء قبل با اينكه يك دقيقه بيشتر نيست ، ولى خيلى دور است ؛ چون دسترسى بدان نيست ؛ امّا حساب بسيار نزديك است ؛ چون پيوسته ما بسوى حساب ميرويم ؛ گرچه عمر ما به قدر عمر حضرت نوح باشد كه نهصد و پنجاه سال در ميان قوم خود زندگى نمود ؛ بالاخره امرى است شدنى كه بايد تحقّق پذيرد ؛ خود حضرت نوح هم كه اين مقدار را در بين قوم زيست نمود ، هر لحظه بسوى نقطهء أجل نزديك ميشد و به حساب مير سيد .\r\nما هم عمرمان به اندازه اى باشد كه فرضاً از آن مقدار هم زياده باشد بالاخره يك مُهرى بر پيشانى ما زده شده است كه بايد بميريم ؛ و به حساب برسيم .\r\n  كُلُّ مَنْ عَلَيْها فانٍ * وَ يَبْقى وَجْهُ رَبِّكَ ذُو الْجَلالِ وَ الْإِكْرامِ .   « 1 »\r\n« هر چيزى كه روى زمين است دستخوش بوار و فنا و هلاكت است ؛ و فقط وجه الله كه صاحب جلالت و كرامت است باقى ميماند » .\r\nپس فنا براى ما هم هست ؛ ما هم بايد بسوى خدا و بسوى حساب برويم ؛ هر چه دور باشد نزديك است .   اقْتَرَبَ لِلنَّاسِ حِسابُهُمْ   ،\r\n\r\n\r\n","description":"","footnote":"\r\n( 1 ) آيه 26 و 27 ، از سورهء 55 : الرّحمن\r\n","page_name":" 186 ","page_number":190},
  {"content":"\r\n\r\nبراى مردم بسيار نزديك شده است امّا آنان در غفلت بسر مىبرند ؛ و پيوسته در حال اعراض مىباشند .\r\nپيوسته ميگويند : فلان كس مُرد ؛ فلان كس چه شد ؟ امّا خودشان هيچ تكانى نمىخورند كه شايد آن حسابها براى ما هم باشد ؛ و آن مرگ و مير به سراغ ما هم بيايد ؛ اگر بيايد طبعاً آن حسابهائى را كه آنها دارند ما هم خواهيم داشت .\r\n\r\nحقيقت حساب كشف مجهول عددى است\r\nحقيقت حساب چيست ؟\r\nحقيقت حساب كشفِ مجهولِ عددى است ؛ فرض كنيد يك شخص فروشنده ميخواهد ببيند كه امروز چقدر منفعت يا ضرر كرده است ؟ چون اين امر براى او مجهول است .\r\nدر اين صورت يك سلسله معلوماتى را برميدارد و با يكديگر مىسنجد ؛ و از ضمّ و ضميمهء آنها و از نتيجهء إعمال آن قواعد خاصّه براى او مجهول كشف مىشود ؛ اين عمل را حساب گويند .\r\nسه نفر اينجا نشسته‌اند ميخواهيم به هر يك از آنها چهار عدد سيب بدهيم ؛ حساب ميكنيم مىشود : دوازده عدد سيب ؛ و ليكن هميشه حساب به اين آسانى نيست ؛ ممكن است آن جماعتى كه ميخواهيم به آنها سيب بدهيم سيصد هزار و پانصد و شصت و هفت نفر بوده باشند ؛ و به هر يك دوازده هزار و پانصد و يازده دانه سيب بدهيم ؛ در اين صورت فوراً نمىتوان حساب سرانگشتى نمود و نتيجه را فوراً معلوم داشت ؛ اينجا بايد مداد و كاغذ دست گرفت و از جدول ضرب فيثاغورث استفاده كرد .\r\n\r\n","description":"","footnote":"","page_name":" 187 ","page_number":191},
  {"content":"\r\n\r\nيكوقت حساب از اين هم پيچيده‌تر و دقيق‌تر است ؛ شما ميخواهيد به تمام كُرهء عالم سيب بدهيد ، مشكلتر است ! به بچّه‌هاى كوچك هم بدهيد ! سهميّهء افرادى كه از دنيا رفته‌اند بدانيد ؛ آن هم نه تنها در يك لحظه بلكه از اوّل عمر تا به آخر آن در تمام لحظات ؛ اين چه دستگاهى است ؟ اين چه خط كش محاسبه اى ايست كه بتواند زود و سريع به انسان جواب را ارائه دهد ؟ كه آقا شما در فلان روز و در فلان ساعت چه كرديد ؟ لحظه اى بعد از آن چه كرديد ؟\r\nاز اعمال و از خاطرات و از اخلاق و ملكات و از عقائد ؛ از همه پرسش كنند ؛ و جواب گويند .\r\nچون نه تنها از اعمال ، بلكه نسبت به اخلاق و روش انسان هم ، انسان مورد مؤاخذه واقع مىشود ؛ پس دستگاه حساب بسيار عجيب است ؛ كيست كه از عهدهء چنين حسابى برآيد ؟\r\n فَإِنَّ اللَّهَ سَرِيعُ الْحِسابِ .  « 1 »\r\n\r\nحساب در ظرف علم و جهل است نه تحقق و واقعيت\r\nچقدر خداوند حساب مىكند ؟ آن هم با چه سرعتى محاسبه مىنمايد ؟ حساب كار آسانى نيست كار مشكلى است ؟ آن دستگاهى كه تمام اين مجهولات را يك مرتبه در يك لحظه در برابر انسان بگذارد و نشان دهند ؟ آن هم نه مال يك نفر بلكه مال تمام افراد بشر من الاوّلين و الآخرين ؟ از مردگان و زندگان از زمان حضرت آدم تا اين زمان ؟ و از اين زمان تا روز قيامت ، بسيار عجيب است .\r\nآن كامپيوتر بايد خيلى پر قدرت باشد ؛ و مأمورين آن دستگاه بايد خيلى استاد باشند ؛ و كلاسهاى عجيبى را بايد ديده باشند تا\r\n\r\n\r\n","description":"","footnote":"\r\n( 1 ) ذيل آيه 199 ، از سورهء 3 : ءال عمران\r\n","page_name":" 188 ","page_number":192},
  {"content":"\r\n\r\nبتوانند با آن دستگاه كار كنند .\r\nاين تقريب مطلب ، ساده و قابل فهم براى عامّه است ؛ ولى تقريب مطلب براى خواصّ چنين است كه بگوئيم : چون حساب كشف مجهول عددى است ، بنابراين در ظرف جهل است ؛ امّا اگر از ظرف جهل خارج شويم ، آنجا ديگر حساب معنى ندارد ؛ چون اگر نتيجهء محاسبه براى ما مجهول باشد ، إعمال قانون حساب را مىنمائيم و مثلًا ميگوئيم : هشت ضرب در چهار منهاى پنج ضرب در سه مىشود : هشتاد و يك 81 : 3 * [ 5 - ( 4 * 8 ) 
  ] .\r\nو بواسطهء اين امر ، جهل ما بر طرف شده و به اين امر عالِم ميشويم .\r\nامّا آنجائى كه ظرف علم و جهل نيست ، بلكه واقع و حقيقت امر است ؛ آنجا حساب به عنوان حساب كه كشف مجهول عددى باشد معنى ندارد ؛ در عالم خارج هر چيزى كه مترتّب بر چيز ديگر مىشود عين واقعيّت است هر عملى اثرى و نتيجه اى دارد كه در خارج مترتّب بر آنست ؛ غذائى را كه انسان مىخورد و در معده تبديل به موادّى مىشود ، و در كبد تبديل به خون ميگردد ، يك سلسله امور مترتّبه است ، نه حساب .\r\nهر عملى يك چيزى تولّد مىكند و ميزايد . و هر درختى يك ميوه اى ميدهد و هر ميوه هم ثمرى و اثرى دارد تا برود به جلو ؛ در عالَم تكوين خداوند براى هر چيزى يك اثرى خلقت فرموده است ؛ و هر علتى معلولى دارد ؛ انسان كه نماز مىخواند ، اين نماز اثرى دارد ؛\r\n\r\n","description":"","footnote":"","page_name":" 189 ","page_number":193},
  {"content":"\r\n\r\nروزه اثرى دارد ؛ دروغ و زنا و غيبت اثراتى دارند ؛ هر عمل زشت و نيك اثرى دارد ؛ و اين اثرات را خداوند در عالم تكوين بر آنها قرار داده است .\r\nاثرى كه بر صلهء رحم مترتّب ميگردد طول عمر است ؛ انفاق در راه خدا موجب زيادى خير و بركت است ؛ ترك انفاق موجب تنگى معيشت و گرفتارى است ؛ اينها آثارى است كه خداوند عزّ و جلّ بر نفس اعمال مترتّب نموده است .\r\nهمانطور كه درختى را بر زمين مىنشانيم و آب ميدهيم ؛ خداوند بر اين درخت ، نتائج و ثمراتى را مترتّب نموده است كه چنانچه نور آفتاب به آن برسد ، آب به آن برسد ، موادّ غذائى مساعدى باشد ، اين درخت تنومند مىشود و شاخه و برگ ميدهد و بار و ميوه مىآورد ؛ براى ما مقدار ميوهء اين درخت مجهول است ؛ چند عدد سيب دارد ، نمىدانيم ؛ و اگر بخواهيم حساب كنيم و بدانيم بايد چند نفر را بفرستيم تا يكايكِ از دانه‌هاى سيب را بشمارند تا بدانيم درخت چند سيب دارد .\r\nامّا آيا براى خدا هم تعداد سيب‌هاى اين درخت مجهول است ؟ نه ، چنين نيست .\r\n\r\nعلم خدا حضورى است و حساب او سريع است\r\nچون علم پروردگار به موجودات علم حصولى نيست ؛ علم حضورى است ؛ ما دو قسم علم داريم :\r\nيك قسم علم حصولى كه معلوم در ما نيست ؛ و معلوم ما در خارج از وجود ماست ؛ سپس براى ما و ذهن ما صورت معلوم پيدا مىشود ؛\r\n\r\n","description":"","footnote":"","page_name":" 190 ","page_number":194},
  {"content":"\r\n\r\nمثلًا تعداد جماعتى كه در مجلس نشسته‌اند چند نفرند و چه كسانى هستند ، اين علم جزء ذات ما نيست ، و در مغز ما نيست و حضورى هم بر آن نداريم ، اگر چشم ببنديم ؛ اصلًا علم پيدا نمىكنيم اگر چشم باز كنيم و ببينيم ، صورتى از معلوم در ذهن ما حاصل مىشود ؛ و لذا آن را علم حصولى گويند .\r\nقسم ديگر ، علم حضورى است ، مثل علم ما ؛ به خود ما و علم ما به مشاعر ما و قواى ما ؛ چون علم ما به قوّهء حافظه و قوّهء مفكّرهء ، ما علم حضورى است ، و از ما جدا نمىشود ، و هر جا باشيم واجد خوديّت خود هستيم .\r\nپس علم نَفْس به خود نفس ؛ و به شئون نفس ، حضورى است .\r\nآيا خداوند كه به موجودات و مخلوقات خود علم دارد ، حصولى است ؟ يعنى علم نداشته و بعد اين علم براى او حاصل شده است ؟ و صورتى از موجودات براى خدا نقش مىبندد ؟\r\nاينكه لازمه‌اش جهل و امكان است و هزار عيب ديگر . علم آن حضرت به موجودات حضورى است ؛ يعنى نفس موجودات خارجيّه علم خدا هستند ؛ و به عبارت ديگر : فرض كنيد : بنده كه اينجا نشسته‌ام اگر بخواهم اين مسجد را ببينم بايد چشم باز كنم ؛ و اين مسجد را مشاهده كنم ؛ يعنى نقشى از اين در ذهن من بيفتد ؛ و يا كسى خصوصيّت اين مسجد را براى من بيان كند ، و يا صورت و كيفيّت مسجد را در كتابى بخوانم و علم پيدا كنم .\r\nولى علم خدا به اين مسجد غير از واقعيّت و حقيقت مسجد\r\n\r\n","description":"","footnote":"","page_name":" 191 ","page_number":195},
  {"content":"\r\n\r\nنيست ، نفس خود مسجد است . خود مسجد و خارجيّت آن علم خداست ؛ پس بين اين مسجد و بين علم خدا به اين مسجد جدائى نيست . و علم خدا به هر موجودى از موجودات حضورى است ؛ يعنى نفس تحقّق و موجوديّت آن شىء علم خداست عالم تكوين علم خداست . هر كس هر عملى انجام دهد ، آن شخص و عملش عين علم پروردگار به علم حضورى است .\r\nچون اين مطلب معلوم شد دانستيم كه هيچ موجودى از خدا مخفى نيست ؛ و همانطور كه نفس ما از ما غائب نمىشود ؛ و قواى نفسانى ما از ما غائب نمىشود ؛ و علم ما بدانها حضورى است ؛ همينطور علم خدا به خود و به صفات و اسماء خود و علم خداوند به افعال خود كه تمام موجودات و شئون آنهاست حضورى است .\r\n وَ ما يَعْزُبُ عَنْ رَبِّكَ مِنْ مِثْقالِ ذَرَّةٍ فِي الْأَرْضِ وَ لا فِي السَّماءِ وَ لا أَصْغَرَ مِنْ ذلِكَ وَ لا أَكْبَرَ إِلَّا فِي كِتابٍ مُبِينٍ .  « 1 »\r\n« اى پيامبر ! از پروردگار تو پنهان نمىشود حتّى چيز كوچكى كه به اندازهء سنگينى يك ذرّه بودن باشد ؛ نه در زمين و نه در آسمان ، و نه كوچكتر از يك ذرّه و نه بزرگتر از آن ، مگر آنكه جملگى در كتاب مبين و عالم علم پروردگار محفوظ و مضبوط است » .\r\nعلم پروردگار بر « كتاب مبين » علم حضورى است ، پس تمام موجودات براى خدا حاضرند به علم حضورى ؛ و با وجود اين براى چه منظورى خدا حساب مىكند ؟ كجايش را حساب مىكند ؟\r\n\r\n\r\n","description":"","footnote":"\r\n( 1 ) ؟ ذيل آيه 61 ، از سورهء 10 : يونس\r\n","page_name":" 192 ","page_number":196},
  {"content":"\r\n\r\nكجا را نمىداند كه حساب كند ؟ تا بواسطهء اين حساب ، كشف مجهول از خدا شود ؟\r\nاصولًا إعمال قوانين و قواعد حسابيّه براى پروردگار معنى ندارد ؛ چون كشف مجهول براى ذات اقدسش معنى ندارد ؛ أعمال انسان چون ساير موجودات ، موجوداتى هستند سر جاى خود روشن و معيّن ؛ و خداوند هر موجودى را ايجاد كرده يك اثرى بر او مترتّب فرموده است ، خود آن موجود و اثر مترتّب بر آن موجود در علم خدا حاضرند ؛ پس بنابراين حساب براى چه ميكنند ! حساب براى مردم جاهل است كه بفهمند نتيجه چيست ؛ و ثواب و عقاب بر اساس عدل و رحمت است ، نه بر اساس جزاف و لهو و لعب .\r\nمثال : استاد در مدرسه هست ؛ و بچّه‌ها هم تازه به مدرسه رفته ؛ و در وهلهء اوّل ميخواهند حساب بياموزند ، استاد زحمت ميكشد به بچّه‌ها ياد بدهد كه : اگر فرضاً اينجا سه عدد كبوتر بود و هر كبوتر با منقار خود چهار عدد گُل بر ميداشت و پرواز ميكرد ؛ مجموعاً چند عدد گُل برداشته بودند ؟\r\nاستاد براى فهماندن اين مجهول بسيار رنج مىبرد و زحمت ميكشد تا نوباوگان پا به دبستان گذاشته بفهمند ؛ و حقّاً فهميدن آن براى آنها مشكل است ؛ چون ذهنِ كودك آن سِعه و گنجايش را ندارد كه سه بار تكرار چهار را در خود تصوّر كند ؛ و ليكن براى استاد مشكل نيست ؛ و براى فهميدن اين مجهول نياز به قواعد رياضى ندارد ؛ جذر و كعب نيست ؛ ترسيم منحنىهاى معادلات درجهء دوّم نيست ؛ حل\r\n\r\n","description":"","footnote":"","page_name":" 193 ","page_number":197},
  {"content":"\r\n\r\nمعادلهء درجهء سوّم نيست ؛ سه چهار تا دوازده تا پيوسته در ذهن استاد موجود و مشهود و حاضر است .\r\nچون در اينجا شهود و حضور است بنابراين حساب سريع است ؛ تمام موجودات در نزد خداوند حاضرند ؛ و مشهود و معلوم علم خدا ؛ پس خدا سريع الحساب است .\r\n وَ اللَّهُ سَرِيعُ الْحِسابِ .  « 1 »\r\nپس اصل حساب براى ماست كه در ظرف علم و جهل مىباشيم ؛ مانند آيه شريفهء قرآن :\r\n مالِكِ يَوْمِ الدِّينِ .  « 2 »\r\n« خداوند مالك روز پاداش است » ؛ معنايش اين نيست كه خداوند مالك روز غير جزا نيست ؛ خداوند مالك همهء روزهاست ؛ و مالك همهء عوالم است ؛ و پيوسته مالك است ؛ مالك روز جزا و غير جزا ؛ ولى در روز جزا و پاداش ، براى انسان مشهود مىشود ؛ و انسان اقرار و اعتراف به مالكيّت مطلقهء حقّهء حقيقيّهء او مىكند ؛ ما در اينجا آن اقرار و اعتراف را نداريم كه إنَّ اللهَ هُوَ الْمَالِكُ ؛ در آنجا اعتراف ميكنيم و لذا قرآن كريم به لسان اعتراف ما ، و براى بيان حال ما بيان كرده است كه  مالِكِ يَوْمِ الدِّينِ  . در آنجا نيز حساب براى روشن شدن و كشف مجهول براى انسان است .\r\n\r\nنتايج اعمال مترتب بر اعمال است\r\nخلاصهء مطلب : هر عملى يك نتيجه دارد ؛ چه در جانب سعادت و چه در جانب شقاوت ؛ هر فعلى كه از انسان سر مىزند ؛ خوب باشد يا بد ؛ اثرى بر آن مترتّب است ؛ و آن اثر ملازم با خود عمل است ؛ آيات\r\n\r\n\r\n","description":"","footnote":"\r\n( 1 ) ذيل آيه 202 ، از سورهء 2 : البقرة\r\n( 2 ) آيه 4 ، از سورهء 1 : الفاتحة\r\n","page_name":" 194 ","page_number":198},
  {"content":"\r\n\r\nقرآن در اين باره بسيار است : حضرت يوسف على نبيّنا و آله و عليه السّلام وقتى كه برادران آمدند و متوجّه شدند كه اشتباه كرده‌اند ؛ خود را به آنها معرّفى كرده و گفت :\r\n قالَ أَنَا يُوسُفُ وَ هذا أَخِي قَدْ مَنَّ اللَّهُ عَلَيْنا إِنَّهُ مَنْ يَتَّقِ وَ يَصْبِرْ فَإِنَّ اللَّهَ لا يُضِيعُ أَجْرَ الْمُحْسِنِينَ  « 1 »  . \r\n« يوسف گفت : منم يوسف و اينست ( بنيامين ) برادرمن ! خداوند بر ما منّت نهاد ؛ و حقّاً هر كه تقوى پيش گيرد و بُردبارى و شكيبائى كند ؛ خداوند اجر و پاداش نيكوكاران را ضايع و تباه نمىكند » .\r\nيعنى اجر و مزد نيكوكاران مترتّب و متوّقف بر اعمال آنانست .\r\nو نيز فرموده است :\r\n نُصِيبُ بِرَحْمَتِنا مَنْ نَشاءُ وَ لا نُضِيعُ أَجْرَ الْمُحْسِنِينَ .  « 2 »\r\n« ما رحمت خود را به هر كه بخواهيم ميرسانيم و اجر و پاداش نيكوكاران را تباه نمىنمائيم » .\r\n وَ لَوْ أَنَّ أَهْلَ الْقُرى آمَنُوا وَ اتَّقَوْا لَفَتَحْنا عَلَيْهِمْ بَرَكاتٍ مِنَ السَّماءِ وَ الْأَرْضِ .  « 3 »\r\n« و اگر چنانچه اهل شهرها و قريه‌ها ايمان مىآوردند و تقوى پيشه مىساختند ؛ ما هر آينه بركت‌هاى خود را از آسمان و زمين به روى آنها ميگشوديم » .\r\n ثُمَّ كانَ عاقِبَةَ الَّذِينَ أَساؤُا السُّواى أَنْ كَذَّبُوا بِآياتِ اللَّهِ وَ كانُوا بِها يَسْتَهْزِؤُنَ .  « 4 »\r\n\r\n\r\n","description":"","footnote":"\r\n( 1 ) قسمتى از آيه 90 ، از سورهء 12 : يوسف\r\n( 2 ) ذيل آيه 56 ، از سورهء 12 : يوسف\r\n( 3 ) صدر آيه 96 ، از سورهء 7 : الاعراف\r\n( 4 ) آيه 10 ، از سورهء 30 : الرّوم\r\n","page_name":" 195 ","page_number":199},
  {"content":"\r\n\r\n« و پس از آن ، نتيجه و عاقبت كسانى كه بدى نمودند ، بدى و تباهى شد به جهت آنكه آيات خدا را دروغ شمرده و تكذيب نمودند ؛ و آن آيات را مسخره نموده و استهزاء كردند » .\r\n   وَ كَأَيِّنْ مِنْ قَرْيَةٍ عَتَتْ عَنْ أَمْرِ رَبِّها وَ رُسُلِهِ فَحاسَبْناها حِساباً شَدِيداً وَ عَذَّبْناها عَذاباً نُكْراً * فَذاقَتْ وَبالَ أَمْرِها وَ كانَ عاقِبَةُ أَمْرِها خُسْراً * أَعَدَّ اللَّهُ لَهُمْ عَذاباً شَدِيداً .    « 1 »\r\n« و چه بسيار از اهالى و ساكنان شهرها و قريه‌ها كه از امر پروردگارشان سرپيچى نموده و از فرمان پيامبران خدا تجاوز كردند ، و ما آنان را به حساب سختى محاسبه كرديم ، و به عذاب دردناك و غير معروفى معذّب نموديم ؛ و بالنّتيجه آنان از و بال و خُسران امر خود چشيدند ؛ و عاقبت امرشان زيان و تهيدستى بود ؛ و خداوند براى آنها عذاب شديدى را مقرّر و معيّن فرمود » .\r\n وَ ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ .  « 2 »\r\n« و آنچه به شما از واردات و مصائب برسد ، بواسطهء كردارى است كه خود با دستهاى خود انجام داده‌ايد » .\r\n  فَمَنْ يَعْمَلْ مِثْقالَ ذَرَّةٍ خَيْراً يَرَهُ * وَ مَنْ يَعْمَلْ مِثْقالَ ذَرَّةٍ شَرًّا يَرَهُ .   « 3 »\r\n« پس كسى كه به اندازهء سنگينى يك ذرّه عمل نيكى بجاى آورد آن را مىبيند ؛ و كسى كه به اندازهء سنگينى يك ذرّه عمل بدى\r\n\r\n\r\n","description":"","footnote":"\r\n( 1 ) آيه 8 و 9 و صدر آيه 10 ، از سورهء 65 : الطّلاق\r\n( 2 ) قسمتى از آيه 30 ، از سورهء 42 : الشّورَى\r\n( 3 ) آيه 7 و 8 ، از سورهء 99 : الزّلزلة\r\n","page_name":" 196 ","page_number":200},
  {"content":"\r\n\r\nبجاى آورد آن را مىبيند » .\r\nبارى ، از اين آيات بطور وضوح استفاده مىشود كه هر عملى را كه انسان انجام دهد ، پاداشى و عكس العملى را به دنبال خواهد داشت ؛ و انسان نبايد از عواقب كردار خود غافل بماند .\r\nبسيارى از بزرگان علماى اخلاق و عرفان در اينجا مراقبت‌هاى شديد داشتند و مىگفتند : اگر يك روز پاى ما بلغزد و زمين بخوريم ، بايد مطالعه كنيم و در احوالات و اعمال خود بنگريم و ببينيم چه خطائى و غفلتى از ما سر زده است تا اينكه اين لغزش اثر آن بوده است .\r\nاين نتيجهء دنيوى عمل است و طفل نوزاد متولّد از عمل ؛ نتيجهء اخروى به جاى خود محفوظ است .\r\nيكى از مفاخر عالم اسلام و تشيّع ، فقيه نبيه و عالم اخلاقى و مربّى روحانى سيّد بن طاووس بوده است علىّ بن موسى بن جعفر بن محمّد بن طاوس كه لقب شريفش رَضِى الدّين است .\r\nاين مرد بزرگ را « سيّد أهل مراقبت » گويند ؛ زيرا بقدرى در مراقبت در امور و اعمال و كردار و پاداش آن ، و اثرات مترتّب بر آن مراقب بوده كه نظيرى براى او شناخته نشده است .\r\nو اگر كسى كتاب شريف و نفيس او را به نام « إقبال » كه در ادعيه و اعمال عبادى است مطالعه كند مىيابد كه تا چه حدّ اين عالم عامل در پىجوئى آثار مترتّبه بر اعمال دقّت نظر داشته است ؛ و چه نكات دقيق و لطيف و ظريفى را بيان مىكند .\r\n\r\nدو داستان درباره سرعت حساب\r\nدر اينجا دو داستان از نتائج ترتّب آثار بر اعمال كه در همين\r\n\r\n","description":"","footnote":"","page_name":" 197 ","page_number":201},
  {"content":"\r\n\r\nزمانهاى قريب واقع شده و در تحقّق آن جاى شبهه و ترديد نيست بيان مىكنيم ؛ زيرا تعداد اين قضايا كه بر عامّه روشن است و هر كس به نوبهء خود در عمر خود مشاهده كرده است از حدّ و حصر بيرون است .\r\nداستان اوّل\r\nپيرمردى صادق القول ميگفت : پس از انقلاب مشروطيّت كه سربازهاى محمّد ولى خان سپهسالار وارد طهران شدند ، خود به چشم خود ديدم : كه روزى در نواحى قنات‌آباد ، دو نفر از آنها اسب سوار شاكى السّلاح بطورى كه قطارهاى فشنگ را مرتّباً در روى سينهء خود بسته بودند ، از وسط خيابان به طرف غرب يعنى به سمت امامزاده حسن ميگذشتند ؛ و يكى از آنها چپقى بلند در دست داشت و مشغول كشيدن بود .\r\nدر كنار ديوار خيابان درويشى فقير كه سر خود را تازه با تيغ تراشيده بود نشسته و سر به روى زانوهاى خود گذارده ، و به حال خود مشغول بود .\r\nهمين كه اين دو نفر تفنگچى از آنجا عبور ميكردند و چشمشان به اين مرد سرتراشيده افتاد ، آن مرد چپق بدست به سمت او آمد و از روى اسب خود خم شد و آتش چپق خود را روى سر او خالى كرد و رفت ؛ درويش سر خود را از روى زانو برداشته و نظرى كرد و گفت : اين كَدو صاحب دارد .\r\nهنوز يك ميدان به جلو نرفته بودند و به امامزاده حسن نرسيده بودند ، كه من چون در راه خود بدانجا رسيدم ديدم جماعتى از دور مشغول تماشا كردن آن تفنگچى هستند .\r\n\r\n","description":"","footnote":"","page_name":" 198 ","page_number":202},
  {"content":"\r\n\r\nاسب او را به زمين زده بود و يك دست در روى سينهء او گذارده ، و با دست ديگر مرتّباً بر سر و سينه و بدن او ميكوفت تا او را در زير دست و پاى خود خُرد و لِه ساخت .\r\nاين داستان دربارهء سرعت حساب در دنيا راجع به كيفر عمل زشت بيان كرديم .\r\n\r\nداستان آيه الله حائرى يزدى ( ره ) در باره سرعت حساب\r\nو امّا داستان دوّم دربارهء سرعت جزا در دنيا راجع به اجر و مزد عمل نيك است :\r\nداستان دوّم\r\nحضرت استاد ثقهء معتمد و مجاهد با نفس و مراقب رتبهء تزكيه و طهارت : آية الله آقاى حاج شيخ مرتضى حائرى دام ظلّه العالى فرزند ارشد مرحوم شيخ الفقهاء و المجتهدين آقاى حاج شيخ عبد الكريم حائرى يزدى رضوان الله عليه بيان ميكردند كه : پدر من مرحوم حاج شيخ عبد الكريم فرزند فريد پدر و مادر بود ؛ و جدّ و جدّهء ما غير از ايشان هيچ اولاد ديگر نياوردند ، و من عمو و عمّه ندارم .\r\nتوضيح آنكه جدّ من : مرحوم محمّد جعفر كه از زمرهء اهل علم نبود ؛ بلكه در طايفهء ما غير از پدرم هيچكس از اهل علم نبود با آنكه ساليان دراز با جدّهء ما ازدواج كرده بود ، اولادى از آن دو به هم نمىرسيد ؛ جدّ ما پيوسته متعه ميگرفت تا شايد خداوند از او فرزندى مقدّر فرمايد ؛ و خداوند مقدّر نمىنمود .\r\nمدّتها گذشت ، و از آن متعه‌ها خبرى نشد . تا يك روز كه فصل زمستان و هوا سرد بود ، و جدّ من در منزلِ يك متعه براى نماز رفته بود ، آن متعه چنين تصوّر كرد كه براى معاشقه آمده است دختر\r\n\r\n","description":"","footnote":"","page_name":" 199 ","page_number":203},
  {"content":"\r\n\r\nبچّه خود را كه از شوهر سابق خود داشت ميخواست به هر طريق از منزل به بهانه اى خارج كند ، و چون هوا سرد بود دخترك بيرون نمىرفت ، تا نماز جدّ ما به پايان ميرسد .\r\nاز اين عمل زن خيلى متغيّر و عصبانى ميگردد كه چرا در اين هواى سرد ، دختر را ميخواهى از منزل بيرون بفرستى ؟ ! همان ساعت حقّ متعه را ميدهد ؛ و مدّتش را مىبخشد ؛ و ميرود مدّت سائر متعه‌ها را مىبخشد و حقوق آنان را ميدهد و ميگويد كه : من ديگر ابداً متعه نميگيرم و پيرامون اين كارها نمىگردم . خداوندا ! تا كى من به خاطر يك فرزند دست بسوى غير تو دراز كنم ؟ كه موجب آزار و اذيّت دخترك يتيم در اين هواى سرد زمستان گردد ؟ !\r\nبعد از اين واقعه خداوند به او از همان عيال دائميّهء خود كه اولادش نميشد ؛ و ساليان دراز در محروميّت بسر مىبردند ، يعنى از جدّه ما ، به او فقط و فقط يك پسر عنايت كرد كه نام وى را عبدُ الكريم نهادند .\r\nمرحوم پدرم چون داراى هوش و استعداد سرشار بود ؛ و از طفوليّت از عهدهء خواندن نامه و فهميدن آن بر مىآمد ، او را براى تحصيل ، از ده به شهر فرستادند و سپس عازم كربلا شد ، و در آن مكان مقدّس درس ميخواند .\r\nمرحوم فاضِل اردَكانى كه معاصر با مرحوم ميرزاى بزرگ شيرازى : حاج ميرزا محمّد حسن بود ؛ و در علم و فضيلت بسيارى او را بر مرحوم شيخ انصارى مقدّم ميدانستند ؛ چون استعداد وافر پدرم را\r\n\r\n","description":"","footnote":"","page_name":" 200 ","page_number":204},
  {"content":"\r\n\r\nديد ، او را به سامراء فرستاد ، و نامه اى به مرحوم ميرزاى بزرگ نوشت . و مرحوم پدرم كه هنوز بيست سال بيشتر نداشت با نامهء فاضل با سامراء به خدمت ميرزاى بزرگ مشرّف شد و در خدمت آن استاد تتلّمذ ميكرد ؛ ولى عمدهء درس‌هايش نزد مرحوم آقا سيّد محمّد فشاركى اصفهانى بود » ( انتهى كلام حضرت آقاى حائرى ) .\r\nمرحوم آية الله حاج شيخ عبد الكريم رضوان الله عليه حقّاً از رجال علم و تقوى بود و از مقام عبوديّت حضرت ربّ كريم در مرتبهء علماء تجاوز نكرد ؛ و هِبَةُ الله ، وَ عَطآءُ الله بود ؛ و با آن مشكلات زمان قدرت طاغوت ايستادگى و تحمّل كرد و بالاخره با مرض دقّ ؛ دار فانى را ارتحال گفت و به سراى باقى پيوست .\r\nايشان را ميتوان از نقطه نظر صداق و امانت ، و اعراض از دنيا ، و اهتمام به تربيت طلّاب ، و تشكيل حوزهء علميّه ، و تأسيس دار العلم جعفرى در بلدهء طيّبه قم از مفاخر شيعه در عصر اخير شمرد .\r\nشاهد ما از بيان اين قضيّه سرعت اجر و پاداش نيّت صالح پدر ايشان است كه به مجرّد آنكه دست بسوى خدا دراز كرد و قطع اميد از وسائل و اسباب نمود و براى ترحّم به دختر يتيم دست از فرزند دلبند شست ، و از پديد آوردن اولاد صرف نظر كرد ، خداوند از همان زن مأيوس از توالد و تناسل چنين عبد الكريمى عنايت مىكند كه در ميان اقران شاخص ميگردد ؛ و از آن ده كوچك به شهر آمده و در دار العلم كربلا و سامرّاء ممتاز مىشود ، و بالاخره رئيس اسلام و مسلمين ميگردد و از هر گونه مواهب ظاهريّه و باطنيّه متمتّع\r\n\r\n","description":"","footnote":"","page_name":" 201 ","page_number":205},
  {"content":"\r\n\r\nمىشود .\r\nآيات و روايات وارده در پيدايش عكس‌العمل‌هاى انسان بسيار است ؛ و ما در اينجا يك آيه و يك روايت مىآوريم تا نمونه براى مطلب ما بوده باشد امّا آيه :\r\n وَ لا يَزالُ الَّذِينَ كَفَرُوا تُصِيبُهُمْ بِما صَنَعُوا قارِعَةٌ أَوْ تَحُلُّ قَرِيباً مِنْ دارِهِمْ حَتَّى يَأْتِيَ وَعْدُ اللَّهِ إِنَّ اللَّهَ لا يُخْلِفُ الْمِيعادَ .  « 1 »\r\n« و پيوسته و بطور مستمرّ و مداوم در اثر كردار كسانى كه كافر شده‌اند ، كوبنده اى به آنان اصابت مىكند ، يا آن كوبنده در نزديكى خانه ايشان وارد مىشود و داخل ميگردد ؛ تا زمانى كه أمر خدا بيايد و خداوند هيچگاه تخلّف وعده نميكند » .\r\nو امّا روايت : در « كافى » از عبّاس بن هلال شامى كه خادم حضرت أبى الحسن موسى بن جعفر است وارد است كه ميگويد : از حضرت رضا عليه السّلام شنيدم كه ميگفت :\r\nكُلَّمَا أَحْدَثَ الْعِبَادُ مِنَ الذُّنُوبِ مَا لَمْ يَكُونُوا يَعْمَلُونَ ، أَحْدَثَ اللهُ لَهُمْ مِنَ الْبَلَاءِ مَا لَمْ يَكُونُوا يَعْرِفُونَ . « 2 »\r\n« هر زمان كه بندگان خدا دست به گناهان تازه اى زنند كه تا آن زمان سابقه نداشته و بدان علم و اطّلاعى نداشته‌اند ؛ خداوند بلاهائى را در ميان آنها پديد مىآورد كه بى سابقه بوده و آنها چنين بلاهائى را نمىشناخته‌اند . »\r\n\r\nحساب خداوند در دنيا حتمى است\r\nبارى ، منظور از اين بيان اين نيست كه پاداش عمل حتماً بايد در\r\n\r\n\r\n","description":"","footnote":"\r\n( 1 ) قسمتى از آيه 31 ، از سورهء 13 : الرّعد\r\n( 2 ) « اصول كافى » ج 2 ، ص 275\r\n","page_name":" 202 ","page_number":206},
  {"content":"\r\n\r\nدنيا داده شود ، تا اشكال لازم آيد كه چه بسيار از افرادى در حين خيانت و جنايت مىميرند ؛ و مجالى براى پاداش براى آنها باقى نيست .\r\nزيرا پاداشِ عمل از لوازم عمل است ، و بالاخره در قيامت كه محلّ ظهور و بروز بواطن نفس است ، به نحو أتمّ و اكمل داده خواهد شد ، و براى بعضى كه پس از عمل در دنيا مدّتى زيست ميكنند ، آثار خير و يا آثار شرّ آن عمل نيز كه پديدهء نفس آنهاست به ظهور ميرسد ؛ و براى بعضى ديگر در هنگام سَكَرات مرگ خواهد رسيد ؛ و عالم مثال در دنبال دنيا ، و عالم قيامت در دنبال عالم مثال است ، و از جهتى هر سه عالم عالم واحد و ممتدّى است كه سير تكاملى بشر را متحمّل است ؛ و بنابراين اگر جزا و پاداش در دنيا داده شود ، در آخرت تخفيف مىيابد ؛ و اگر در دنيا داده نشود ، در آخرت شديد است .\r\nو بر اين اصل رواياتى داريم كه خداوند پاداش خطاى مؤمنين را در دنيا به ابتلاء به تب و مرض و فقر و غيرها ميدهد ، تا بدين‌وسيله پاك شوند ؛ و پس از مرگ با طهارت داخل در بهشت گردند ؛ ولى پاداش كافران را در دنيا نمىدهد ؛ و آنان را به زندگانى مترفّهانه و جمع اموال مبتلا مىكند ، تا تمام پاداش‌ها ذخيره براى قيامت شود .\r\nو در حديث وارد است كه : لَوْ كَانَتِ الدُّنْيَا عِنْدَ اللهِ قَدْرَ جَنَاحِ بَعُوضَةٍ لَمَا سَقَى الْكَافِرَ مِنْهَا شَرْبَةً . « 1 »\r\n« اگر دنيا در نزد خداوند به اندازهء بال پشّه اى ارزش داشت ، به شخص كافر به قدر يك خوراك آب آشاميدنى نمىآشامانيد » . و در\r\n\r\n\r\n","description":"","footnote":"\r\n( 1 ) » . اين مضمون در روايات متعدّدى با مختصر اختلافى در لفظ آمده است ، من جمله در « كافى » ج 2 ، ص 246 ؛ و « من لا يحضره الفقيه » ج 4 ، ص 363 ؛ و « بحار الانوار » ج 77 ، ص 142 از « تحف العقول » روايت كرده است\r\n","page_name":" 203 ","page_number":207},
  {"content":"\r\n\r\nقرآن كريم داريم :\r\n وَ لَوْ يُؤاخِذُ اللَّهُ النَّاسَ بِظُلْمِهِمْ ما تَرَكَ عَلَيْها مِنْ دَابَّةٍ وَ لكِنْ يُؤَخِّرُهُمْ إِلى أَجَلٍ مُسَمًّى فَإِذا جاءَ أَجَلُهُمْ لا يَسْتَأْخِرُونَ ساعَةً وَ لا يَسْتَقْدِمُونَ  « 1 » .\r\n« و اگر بنا بر اين بود كه خداوند مردم را به پاداش ظلم و ستمشان بگيرد و هلاك كند ؛ در روى زمين هيچ جنبده اى باقى نمىماند ، و ليكن حساب آنان را براى مدّت معيّنى به تأخير مىاندازد ؛ پس چون اجل آنها فرا رسد يك ساعت نمىتوانند آن اجل را تأخير اندازند ؛ و يك ساعت نمىتوانند مقدّم شوند » .\r\nو نيز فرمايد :\r\n وَ لَوْ يُؤاخِذُ اللَّهُ النَّاسَ بِما كَسَبُوا ما تَرَكَ عَلى ظَهْرِها مِنْ دَابَّةٍ وَ لكِنْ يُؤَخِّرُهُمْ إِلى أَجَلٍ مُسَمًّى فَإِذا جاءَ أَجَلُهُمْ فَإِنَّ اللَّهَ كانَ بِعِبادِهِ بَصِيراً .  « 2 »\r\n« و اگر خداوند مردم را به پاداش اعمالشان ميگرفت ، در روى زمين جنبده اى نمىماند ؛ و ليكن حساب و زندگى آنان را تا مدّت معيّنى به تأخير مىافكند ؛ و چون اجل آنها در رسد خداوند به بندگانش دانا و بيناست » .\r\nبايد دانست كه امور و اعمال خود به خود مستقّلًا مؤثّر در حصول نتيجه نيستند ؛ و آن نتائج خود به خود نيز پيدا نمىشود ؛ بلكه خداوند عزّ و جلّ چون موجودات را به افاضهء خود ايجاد مىكند ؛ و در آن موجودات ، آثار و خواصّ و ثمراتى به نحو استلزام مقدّر و\r\n\r\n\r\n","description":"","footnote":"\r\n( 1 ) آيه 61 ، از سورهء 16 : النّحل\r\n( 2 ) آيه 45 ، از سورهء 35 : فاطر\r\n","page_name":" 204 ","page_number":208},
  {"content":"\r\n\r\nمعيّن فرموده است پس مترتّب شدن نتائج موجودات و ثمرات اعمال بر آنها ، استفاضهء آن موجودات است از خداوند تعالى آثارى را كه بر آنها مقدّر كرده است .\r\nپس هر موجودى بوُجودِه ، طلب اثر از پروردگار مىكند ؛ و درخواستِ ثمر و نتيجه مىنمايد ؛ كما آنكه روزى خوردن روزى خورندگان و ارتزاق مخلوقات نيز از اين قبيل است ؛ هر موجودى را كه خداوند آفريده است ، بوجوده و بهُويّته طلب روزى از خدا مىكند ؛ و استجلاب رزق و استفاضه از او مىنمايد ؛ بطورى كه با آن رزق و روزى بر وجود خود دوام و ثبات بخشد .\r\nبنابراين حساب و پاداش عيناً مانند رزق و روزى است ؛ بلكه با نظر دِقّى و عقلى چيز واحد است ؛ و پيوسته أبر فيض و رحمت وجود حضرت احديّت از درياى بيكران رحمت واسعهء حقّ ، آبگيرى مىكند و سيراب مىشود ؛ و سپس باران فيض بر درياى إمكان مىبارد و عالم امكان را اشراب و اشباع مىكند .\r\nو بناءً على هذا هر قطره‌اى كه مىبارد و حكم مدد و اعانت براى قطره سابقه دارد ، رزق قطرهء سابقه است ؛ همچنان كه بواسطهء آن چون حاجت آن قطرهء سابقه برآورده مىشود ، آن حاجتى را كه مستحقّ و مقتضى است ؛ بنابراين حكم حساب و پاداش را براى آن خواهد داشت .\r\nپس همچنان كه افاضهء رزق و روزى از طرف ذات حضرت حقّ قيّوم براى تمام ممكنات لازم و ضرورى و دائم و مستمرّ است ؛\r\n\r\n","description":"","footnote":"","page_name":" 205 ","page_number":209},
  {"content":"\r\n\r\nهمچنان كه فرمايد :\r\n  وَ فِي السَّماءِ رِزْقُكُمْ وَ ما تُوعَدُونَ * فَوَ رَبِّ السَّماءِ وَ الْأَرْضِ إِنَّهُ لَحَقٌّ مِثْلَ ما أَنَّكُمْ تَنْطِقُونَ .   « 1 »\r\n« روزىِ شما در آسمان است ! و آنچه را كه به شما وعده داده شده است نيز در آسمان است ! پس سوگند به پروردگارِ آسمان و زمين كه آن روزى حقّ است ؛ و ثابت و روشن است ؛ همچون روشنى و ثبوت گفتارى كه شما بر سر زبان‌ها داريد ! »\r\nهمچنين حساب و پاداش بين موجودات ، مستمرّ و دائم و ضرورى است .\r\nدر « نهج البلاغهء » وارد است كه :\r\nسُئِلَ عَلَيْهِ السَّلامُ : كَيْفَ يُحَاسِبُ اللهُ الْخَلْقَ عَلَى كَثْرَتِهِمْ ؟ فَقَالَ : كَمَا يَرْزُقُهُمْ عَلَى كَثْرَتِهِمْ .\r\nفَقِيلَ : كَيْفَ يُحَاسِبُهُمْ وَ لَا يَرَوْنَهُ ؟ قَالَ عَلَيهِ السَّلامُ : كَمَا يَرْزُقُهُمْ وَ لَا يَرَوْنَهُ . « 2 »\r\n« از أمير المؤمنين عليه السّلام پرسيدند : چگونه با وجود كثرت مخلوقات خداوند از آنها حساب ميكشد ؟ حضرت فرمودند : همان طورى كه با وجود كثرتشان آنها را روزى ميدهد .\r\n« پرسيدند : چگونه خداوند از آنها حساب ميكشد و مردم خدا را نمىبينند ؛ حضرت فرمود : همان طورى كه آنان را روزى ميدهد و مردم خدا را نمىبينند » .\r\n\r\n\r\n","description":"","footnote":"\r\n( 1 ) » . آيه 22 و 23 ، از سورهء 51 : الذّاريات\r\n( 2 ) « نهج البلاغهء » حكمت 300 ، و از طبع مصر مطبعهء عيسى البابى الحلبى با تعليقات شيخ محمّد عبده ، ج 2 ، ص 208 البقرة\r\n","page_name":" 206 ","page_number":210},
  {"content":"\r\n\r\nو اين مطلب بسيار شايان دقّت است كه آن حضرت حساب و رزق را در جميع آثار و شئون ، شبيه هم دانسته‌اند ؛ و اين عبارت در عين ايجاز و اختصار حاوى يك دنيا مطالب نفيس و ارزندهء عرفانى است .\r\nرزق و پاداش در حقيقت يك چيز است ؛ به جهتى رزق گويند ، و به اعتبارى حساب و پاداش .\r\n\r\nاعمال ملازم با حساب است\r\nهر عملى كه انجام دهيم اثرى و نتيجه اى دارد شما نامش را رزق بگذاريد و يا پاداش ؛ اگر نمازى با حضور قلب بخوانيد حال خوشى پيدا ميكنيد ؛ آن حال خوش نتيجهء آن نماز است كه درِ قلب باز مىشود ؛ و از نفحات الهيّه وارد آن ميگردد ، و ربط و اتّصال بنده را با خداوند زياد مىكند ؛ اين روزى است كه خداوند عنايت كرده است .\r\nخداوند فرموده است كه هر چيز را بخواهيد ، و هر قسم عمل كنيد ، ما به شما روزى ميدهيم ! اگر كسى شراب فروشى كرد و پولى بدست آورد و اعاشه نمود ، رزق را از آنجا به دست آورده ، و اگر به جاى شراب ، شربت فروشى كرد ، از راه حلال روزى خود را جلب كرده است ؛ رزق حرام نتيجهء عمل حرام ، و رزق حلال نتيجهء عمل حلال است .\r\nما الآن در اين مسجد نشسته ، و پيوسته با مذاكرهء اين معارف الهيّه و بيان آيات قرآن كريم و روايات وارده از ائمّهء طاهرين روزى به ما ميرسد ، و متنعّم به رزق خدا هستيم ، روزىهاى معنوىّ و روحىّ .\r\nورود اين مطالب در ذهن من روزى من است ، و در سامعه و قواى\r\n\r\n","description":"","footnote":"","page_name":" 207 ","page_number":211},
  {"content":"\r\n\r\nمفكّرهء شما رزق شماست . و رزق اختصاص به رزق مادّى ندارد ، و تنها خوردن نان و آب رزق نيست ، بلكه همهء اقسام معانى كه در ذهن وارد مىشود روزى ذهن و غذاى نفسانى انسان است .\r\nاگر بجاى اين مجلس در محلّ غيبت و دروغ و حيله‌گرى و نقشه ريزى كه براى تضييع حقوق انسانى بود ، رفته بوديم و به فسادِ فِى الارْض مشغول ميشديم ، باز هم رزق ما همان بود ، همان غذاهاى عَفِن و گنديدهء نفسانى بود ؛ همان خيالات و خاطرات شيطانى بود .\r\nتخم هندوانهء شيرين بكاريم ، هندوانه شيرين ميدهد ؛ تخم حنظل بكاريم حنظل ميدهد .\r\n\r\nسنت خداوند در پاداش جزافى نيست\r\n   مَنْ كانَ يُرِيدُ الْعاجِلَةَ عَجَّلْنا لَهُ فِيها ما نَشاءُ لِمَنْ نُرِيدُ ثُمَّ جَعَلْنا لَهُ جَهَنَّمَ يَصْلاها مَذْمُوماً مَدْحُوراً * وَ مَنْ أَرادَ الْآخِرَةَ وَ سَعى لَها سَعْيَها وَ هُوَ مُؤْمِنٌ فَأُولئِكَ كانَ سَعْيُهُمْ مَشْكُوراً * كُلًّا نُمِدُّ هؤُلاءِ وَ هَؤُلاءِ مِنْ عَطاءِ رَبِّكَ وَ ما كانَ عَطاءُ رَبِّكَ مَحْظُوراً .    « 1 »\r\n« هر كس كه رويّه و مرامش اين باشد كه طالب دنياى عاجل و زودگذر باشد ، ما آن مقدارى را از دنيا كه بخواهيم ، نسبت به كسانى كه بخواهيم ميدهيم ؛ ليكن سپس به دنبال آن جهنّم را براى او قرار داده‌ايم كه بطور مذموم و مطرود به آتش آن ميرسد ؛ و ملامت شده و دور افتاده در آن ميسوزد .\r\nو كسى كه آخرت را طلب كند ، و كوشش كافى و وافى براى ورود به آن بجاى آورد ، و از روى ايمان و ايقان باشد ، البتّه سعى\r\n\r\n\r\n","description":"","footnote":"\r\n( 1 ) آيات 18 تا 20 ، از سورهء 17 : الإسراء\r\n","page_name":" 208 ","page_number":212},
  {"content":"\r\n\r\nو كوشش آنها در نزد خداوند مشكور است .\r\nما به تمام اين افراد مدد و امداد ميدهيم و قوّه و نيرو ميفرستيم چه اين طائفه و چه آن طائفه را ؛ هر كدام را از عطا و فيض پروردگار تو تقويت ميكنيم ؛ و البتّه عطا و فيض پروردگار تو از كسى منع نميشود » .\r\nيعنى هر كس هر چه بخواهد به مقدار و اندازه ميدهيم ؛ در اعطاء و بخشش آن بخل و طمعى نداريم ؛ كار ما افاضهء رحمت و وجود بر اساس قوابل و نيّات مردم و طلب آنان است ؛ هر كس آخرت بخواهد ميدهيم ؛ و كسى كه دنيا بخواهد ميدهيم ؛ و ليكن هر كدام از اين خواسته‌ها و هر كدام از اين نعمت‌هاى عاجل و آجل پاداش و عكس العملى دارد كه البتّه بر اساس خواسته‌ها و طلب‌ها بدانها خواهد رسيد .\r\nشما اگر تخم سيب در زمين كاشتيد ، درختِ سيب ميدهد ! و آن درخت ، سيب ميدهد ؛ هر نوع سيبى ، تخم مخصوصى دارد : سيب سرخ ، سيب زرد ، سيب گلاب ، سيب قندك ، سيب لبنانى ، سيب خراسانى ، سيب شميرانى ؛ و محال است كسى تخم سيب زرد بكارد ، و درخت سيب سرخ بيرون آيد . و يا تخم سيب گلاب بكارد و سيب خراسانى بار دهد .\r\nو همچنين محال است كسى تخم سيب بكارد و درخت گلابى و يا آلبالو ، و يا زردآلو ، بيرون آيد ؛ و محال است كسى تخم كَدو بكارد ، بادنجان ثمر دهد ؛ تخم هندوانه بكارد ، خربزه بيرون آيد ؛ و اين از سنّت‌هاى غير قابل تبديل و غير قابل تحويل خداست ؛ بلى در\r\n\r\n","description":"","footnote":"","page_name":" 209 ","page_number":213},
  {"content":"\r\n\r\nاثر پيوند زدن ، جوانهء پيوند رشد مىكند و از تنهء درخت بادام تلخ با جوانهء بادام شيرين ، بادام شيرين و مطبوع و مُنَقّى بيرون مىآيد . و از تنهء توت نَرَك ، با جوانهء توت معروف كَن و يا وَنك ، توت درشت و شيرين و آبدار بدست مىآيد . مولوى فرمايد :\r\n گر تو اين انبان ز نان خالى كنى * پر ز گوهرهاى إجلالى كنى\r\nطفل جان از شير شيطان باز كن * بعد از آنش با مَلك انباز كن\r\nتا تو تاريك و ملول و تيره اى * دانكه با ديوِ لعين همشيره اى\r\nلقمه اى كان نور افزود و كمال * آن بود آورده از كسب حلال\r\nروغنى كايد چراغ ما كُشد * آب خوانش چون چراغى را كشد\r\nعلم و حكمت زايد از لقمهء حلال * عشق و رقّت زايد از لقمهء حلال\r\nتو ز لقمه چون حسد بينى و دام * جهل و غفلت زايد آن را دان حرام\r\nهيچ گندم كارى و جو بر دهد * ديده اى اسبى كه كرّه خر دهد\r\nلقمه تخم است و بَرش انديشه‌ها * لقمه بحر و گوهرش انديشه‌ها\r\nزايد از لقمه حلال اندر دهان * ميل خدمت عزم رفتن آن جهان\r\nزايد از لقمه حلال اى مه ، حضور * در دل پاك تو و در ديده نور « 1 » \r\nالبتّه ماهيّات قابل ترقّى و تكامل هستند ؛ و انسان بواسطهء تعليم و تربيت ، گوهرهاى نهفتهء استعداد و قابليّت خود را به منصّهء ظهور و بروز مىرساند ، و به مقام فعليّت مىرساند ؛ تا آنكه يكپارچه فعليّت محضه مىشود .\r\n هيچكس از پيش خود چيزى نشد * هيچ آهن خنجر تيزى نشد \r\n\r\n\r\n","description":"","footnote":"\r\n( 1 ) « ديوان مثنوى » طبع ميرخانى ، ص 44\r\n","page_name":" 210 ","page_number":214},
  {"content":"\r\n\r\n هيچ حلوائىّ نشد استادكار * تا كه شاگرد شكر ريزى نشد \r\n\r\nافاضهء فيض از جانب حق بيدريغ است\r\nخداوند به قوابل امكانيّه نيرو و قوّت ميدهد ، وجود و رحمت ميفرستد ، فيض و عطا مىبخشد . هر كس هر نيّتى داشته باشد خداوند آن را تقويت مىكند و رشد ميدهد ؛ كار خدا ثمر دادن و تقويت كردن است . كار خدا امداد است . اگر دنبال معصيت رفتى و دل را تاريك نمودى ، خداوند همان را تقويّت مىكند و رشد ميدهد و اگر دنبال طاعت رفتى و خانهء دل را منوّر كردى ! خداوند آن را نموّ ميدهد و تقويّت مىكند ! هر كس دنبال هر چه برود و هر چه بخواهد خداوند آن را ميدهد .\r\n كُلًّا نُمِدُّ هؤُلاءِ وَ هَؤُلاءِ مِنْ عَطاءِ رَبِّكَ . \r\nهمه را ما امداد ميكنيم ؛ مدد و نيرو و قدرت و علم و حيات از جانب ماست و بس ؛ و بر عالم وجود و ماهيّات امكانيّه فيض خود را بى دريغ ميدهيم ؛ و باران رحمت بدون حد و حصر ، و بى مضايقه ميفرستيم ؛ هر زمينى به قدر ظرفيّت خود از آن باران بهرمند مىشود و هر وادى به قدر سِعِه و ظرفيّت خود آب برميدارد ؛ اگر ظرف پاك و تميز و بلورين را در زير آن آب گرفتيم ، آب طاهر و پاك در آن ميريزد ؛ و اگر ظرف آلوده و كثيف و متعفّن را در زير آن باران گرفتيم ؛ آب طاهر در آن متعفّن و كثيف مىشود . و اين گناه باران نيست گناه ظرف است ، گناه نيّت است ، گناه نفس امّاره و طغيان گر است .\r\n باران كه در لطافت طبعش خلاف نيست * در باغ لاله رويد و در شوره زار خس \r\n\r\n","description":"","footnote":"","page_name":" 211 ","page_number":215},
  {"content":"\r\n\r\n وَ ما كانَ عَطاءُ رَبِّكَ مَحْظُوراً  « أبداً فيض و عطاى حضرت احديّت از كسى منع نميشود . »\r\nنور پاك و روشن خورشيد چونكه ميرسد به لاله‌هاى روشن و بلورهاى شفاف و متلألئ ، روشن و نورانى است ، و در ظرف‌هاى سياه و سنگ‌خاره‌هاى سخت تاريك و سياه است ، و چون بر شيشهء سياه و تيره بتابد سياه و تيره است ، لُجّه‌هاى نور ، پاك و طاهر از آسمان مىآيد ليكن در ظروف مختلفه جلوه‌هاى مختلف دارد .\r\nاختيار در افراد بشر چون ظروف پاك و يا آلوده ، باران فيض رحمت حقّ را در خود پاك و يا آلوده مىكند ؛ و بدين جهت ظهور طاعات و معاصى در جهان آدميّت به هم ميرسد ؛ و خوبى و بدى و حسن و قبح پديدار ميگردد ؛ انسان تا نفس آخرين كه در دنيا زيست مىكند مختار است ؛ و اين اختيار كه جاى انكار نيست او را بهشتى و يا جهنّمى مىنمايد ، اگر اختيار نبود بدى و خوبى نبود ، بهشت و دوزخ نبود ، ثواب و عذاب نبود .\r\nسيّد الشّهداء هم اختيار داشت ؛ شِمر هم اختيار داشت ؛ و در هر صورت فعل از جانب حقّ است . و در دو ظرفِ نيّت و اراده و اختيار مختلف ، به دو گونه جلوهء متفاوت دارد .\r\n وَ ما كانَ اللَّهُ لِيُضِلَّ قَوْماً بَعْدَ إِذْ هَداهُمْ حَتَّى يُبَيِّنَ لَهُمْ ما يَتَّقُونَ  « 1 » .\r\n« دأب و عادت خدا اين‌طور نيست كه قومى را گمراه كند بعد از آنكه آنان را هدايت كرده است تا آن‌وقتى كه براى آنها كيفيّت تقوى و موارد تقوى را بيان كند » .\r\n\r\n\r\n","description":"","footnote":"\r\n( 1 ) » . قسمتى از آيه 115 ، از سورهء 9 : التّوبة\r\n","page_name":" 212 ","page_number":216},
  {"content":"\r\n\r\nيعنى اضلال و گمراهى خدا بعد از اتمام حجّت است ، كه در اين حال چون براى مردم بيّنه و برهان اقامه شد ، و راه سعادت روشن گشت و نپذيرفتند ، و به سوء اختيار و با نيّت آلودهء خود راه انحراف را پيمودند ؛ در اين صورت آن خواسته و مراد نفسانى آنها تحقّق مىيابد ، و لباس عمل مىپوشد .\r\n يُضِلُّ بِهِ كَثِيراً وَ يَهْدِي بِهِ كَثِيراً وَ ما يُضِلُّ بِهِ إِلَّا الْفاسِقِينَ .  « 1 »\r\n« خداوند بواسطهء مثالهائى كه در قرآن مىزند ، افراد بسيارى را هدايت مىكند ، و افراد بسيارى را گمراه مىكند ؛ و ليكن گمراه نميكند به آنها مگر فاسقين را كه از راه حقّ و نيّت حقّ عدول نموده و در صدد پيمودن راه انحراف هستند » .\r\n قُلْ إِنَّ اللَّهَ يُضِلُّ مَنْ يَشاءُ وَ يَهْدِي إِلَيْهِ مَنْ أَنابَ .  « 2 »\r\n« بگو ( اى پيغمبر ) : خداوند هر كه را بخواهد گمراه مىكند ؛ و هدايت مىكند بسوى خود كسى را كه بسوى او بازگشت كند و توبه نمايد و نيّت و ارادهء خدا را داشته باشد » .\r\n كَذلِكَ يُضِلُّ اللَّهُ مَنْ هُوَ مُسْرِفٌ مُرْتابٌ .  « 3 »\r\n« اينچنين است اى پيغمبر كه خداوند گمراه مىكند كسى را كه اسراف كننده و شك‌آورنده باشد » .\r\n فَلَمَّا زاغُوا أَزاغَ اللَّهُ قُلُوبَهُمْ .  « 4 »\r\n« پس چون آنان منحرف شدند ، و راه كج و انحراف را پيمودند ؛\r\n\r\n\r\n","description":"","footnote":"\r\n( 1 ) ، ذيل آيه 26 ، از سورهء 2 : البقرة\r\n( 2 ) قسمتى از آيه 27 ، از سورهء 13 : الرّعد\r\n( 3 ) ذيل آيه 34 ، از سورهء 40 : غافر\r\n( 4 ) قسمتى از آيه 5 ، از سورهء 61 : الصّفّ\r\n","page_name":" 213 ","page_number":217},
  {"content":"\r\n\r\nخداوند دلهاى آنان را كج و منحرف كرد » .\r\nو بنا بر آنچه گفته شد ، معلوم مىشود كه : هدايت و گمراهى هر دو به دست خداست ، ولى بدون جهت كسى را گمراه نمىكند ، و جبراً عليه ، بدون لحاظ اختيار و نيّت بد كسى را گمراه نمىنمايد بلكه گمراهى خدا ، عبارت از رشد و نموّى است كه به نيّات و اراده‌هاى آنها ميدهد ؛ و به آن اراده‌ها و اختيارها لباس هستى و تحقّق مىپوشاند .\r\nو نيز معلوم مىشود كه به جهت تقييد اين آيات مذكوره ؛ آيه وارد در سورهء ابراهيم مقيّد مىشود ، به صورت ارادهء گناه و خيانت ؛ و اطلاق آن را و آيات مطلقهء مشابه آن را بايد تقييد كرد :\r\n فَيُضِلُّ اللَّهُ مَنْ يَشاءُ وَ يَهْدِي مَنْ يَشاءُ وَ هُوَ الْعَزِيزُ الْحَكِيمُ  « 1 » .\r\n« پس خداوند هر كه را بخواهد گمراه مىكند ؛ و هر كه را كه بخواهد هدايت مىنمايد ؛ و اوست خداوند عزيز و حكيم » .\r\nعملى را كه انسان بجا آورده و يا نيّت بجا آوردن آن را دارد ، خدا رُشد ميدهد ؛ و بطور تضاعف بالا مىبرد .\r\n كَمَثَلِ حَبَّةٍ أَنْبَتَتْ سَبْعَ سَنابِلَ فِي كُلِّ سُنْبُلَةٍ مِائَةُ حَبَّةٍ وَ اللَّهُ يُضاعِفُ لِمَنْ يَشاءُ .  « 2 »\r\n« همانند دانه اى از گندم و يا جو كه آن دانه هفت سنبل دهد ، كه در هر يك از آن سنبل‌ها صد دانه موجود است ؛ و از اين مقدار هم خداوند به كسانى كه بخواهد زيادتر ميدهد ؛ يعنى از هفتصد برابر هم\r\n\r\n\r\n","description":"","footnote":"\r\n( 1 ) قسمتى از آيه 4 ، از سورهء 14 : إبراهيم\r\n( 2 ) قسمتى از آيه 261 ، از سورهء 2 :\r\n","page_name":" 214 ","page_number":218},
  {"content":"\r\n\r\nبيشتر ميدهد » .\r\nبر اثر تربيت گندم ، سنبل‌هاى گندم زياد دانه ميدهند ؛ و دانهء درشت ميدهند ؛ ولى هيچگاه نمىشود بجاى گندم عدس بدهند ؛ برنج برنج ميدهد .\r\n\r\nرزق و پاداش هر دو مترتب بر عمل است\r\nپس همينطور كه اين نتائج و آثار بر اعمال مترتّب مىشود ؛ و ما ميتوانيم آن را به رزق تعبير كنيم ميتوانيم به حساب و پاداش تعبير كنيم ، و اين آثار هم رزق است و هم حساب و هر دو چيز واحدى هستند .\r\nاز جهتى كه عمل اوّل مستحقّ اين است و مقتضى پديد آمدن اين است آن را حساب گويند .\r\nو از جهت آنكه از او در استدامهء وجود خود استمداد مىكند آن را رزق و روزى گويند .\r\nو دائماً ابر فيض رحمت پروردگار ، از درياى وسيع اقيانوس اطلسِ وجود منبسط بر كاينات ، آبگيرى مىكند . و بر عالم امكان مىبارد ، قطره پشت سر قطره ، آنى متوقّف نيست . هر قطره كه باريد ، به دنبالش قطرهء ديگرى است كه به او استمداد مىكند ؛ و حيات خود را نگه ميدارد ، و وجود خود را ثبات ميدهد .\r\nپس قطره دوّم نسبت به قطرهء اوّل رزق است ؛ و از نقطهء نظر اينكه استحقاق دارد و اقتضا مىكند حساب است ؛ ما كه الآن در اينجا نشسته‌ايم ، هر عملى كه انجام دهيم از جهت اينكه نتيجه اى بر آن مترتّب است ، و آن نتيجه موجب بقاء و ثبات وجود ماست ؛ رزق ماست ؛ و از جهت اينكه نتيجهء عمل ماست حساب ماست . پس ببينيد : بين رزق و حساب چه اندازه\r\n\r\n","description":"","footnote":"","page_name":" 215 ","page_number":219},
  {"content":"\r\n\r\nارتباط دقيق است ، تا حدّى كه ميتوان گفت حقيقت رزق و حساب يك چيز است و به دو اعتبار به آن رزق و حساب گويند .\r\n\r\nحساب خلائق براى خدا آسان است\r\nبا ذكر اين مطالب خوب روشن مىشود كه معناى اينكه خداوند سريع الحساب است چيست .\r\nچون تمام امور و از جملهء آنها اعمال انسان از حساب انفكاك و جدائى ندارد ؛ و به مجرّد تحقّق آن امور در خارج آثارشان بر آنها مترتّب ميگردد ، بدون ذرّه اى از انفكاك ؛ پس حساب ملازم و مقارن و به دنبال عمل است بدون ذرّه اى از انفكاك .\r\nدر قرآن كريم است :  وَ اللَّهُ يَحْكُمُ لا مُعَقِّبَ لِحُكْمِهِ وَ هُوَ سَرِيعُ الْحِسابِ .  « 1 »\r\n« و تنها خداوند حكم مىنمايد و بس ؛ و كسى در عالم وجود نيست كه حكم او را تعقيب كند و ردّ نمايد ؛ و او سريع الحساب است » .\r\nو نيز فرمايد :  أَلا لَهُ الْحُكْمُ وَ هُوَ أَسْرَعُ الْحاسِبِينَ .  « 2 »\r\n« آگاه باشيد كه : حكم فقطّ اختصاص به خدا دارد ؛ و او از همهء حسابگران با سرعت بيشتر حساب ميكشد » .\r\nزيرا با وجود اينكه حكم اختصاص به ذات حضرت حقّ داشته باشد ، و در جهان هيچ حكمى نباشد كه با حكم او ضدّيّت داشته باشد و امر خدا و حكم او را به نحوى از انحاء ، تعويق و تضعيف ، و ابطال كند ، و از كار بيندازد ؛ ديگر براى حكم خدا تعويق و كُندى و تأخير معنى ندارد ، و سختى و صعوبت و آسانى و مشكلى براى ذات اقدس او\r\n\r\n\r\n","description":"","footnote":"\r\n( 1 ) قسمتى از آيه 41 ، از سورهء 13 : الرّعد\r\n( 2 ) قسمتى از آيه 62 ، از سورهء 6 : الانعام\r\n","page_name":" 216 ","page_number":220},
  {"content":"\r\n\r\nدر حكمش نيست .\r\nپس اگر در جائى ملاحظه شد كه نظير اين معانى آورده شد و شبيه اين الفاظ براى اداء معنى استعمال گشت ، مراد حصول اين معانى در ظرف ادراك و فهم حساب‌شدگان از مخلوقات است ، نه در حيطهء علم خدا .\r\nمثلًا در قرآن مجيد وارد است :  وَ يَخافُونَ سُوءَ الْحِسابِ .  « 1 »\r\n« صاحبان خرد و أُولو الالباب كسانى هستند كه از بدى حساب در خوف و هراسند » .\r\nو نيز وارد است :  فَحاسَبْناها حِساباً شَدِيداً .  « 2 »\r\n« و چه بسيار از ساكنان شهرها و قريه‌ها كه از امر خدا سرپيچى كردند ، پس ما آنان را به حساب شديدى محاسبه كرديم » .\r\nو سرّ و علّت تمام اين مطالب آنست كه علم حقّ تعالى به جميع موجودات حضورى است ؛ پس تمام سلسلهء موجودات از علل و معلولات در نزد خدا حاضرند .\r\n وَ الْأَرْضُ جَمِيعاً قَبْضَتُهُ يَوْمَ الْقِيامَةِ وَ السَّماواتُ مَطْوِيَّاتٌ بِيَمِينِهِ .  « 3 »\r\n« و تمام زمين در روز بازپسين در مُشت خداست ؛ و آسمانها پيچيده شده در دست قدرت او » .\r\nتمام سلسلهء اسباب و مسبّبات به همان مسبّب الاسباب مربوط\r\n\r\n\r\n","description":"","footnote":"\r\n( 1 ) ذيل آيه 21 ، از سورهء 13 : الرّعد\r\n( 2 ) قسمتى از آيه 8 ، از سورهء 65 : الطّلاق\r\n( 3 ) قسمتى از آيه 67 ، از سورهء 39 : الزُّمر\r\n","page_name":" 217 ","page_number":221},
  {"content":"\r\n\r\nاست ، و تمام اسباب به تسبيب سبب ذات اقدس حقّ تعالى است ؛ و تمام موجودات با آثارشان كه رزق و حساب است همه براى او هستند و در نزد او حضور دارند » .\r\nكوچك و بزرگ هم ندارد ؛ ضعيف و قوى هم مال ماست كه قدرت محدود داريم ؛ برداشتن يك مَن بار براى ما آسان است و يك خروار مشكل ؛ حلّ مسالهء حساب چهار عمل اصلى آسان است ؛ و حلّ مسائل رياضيّاتِ عميق و معادلات جبرىِ پيچيده مشكل ؛ شمارش افراد اين مسجد آسان ، و شمارش افراد روى زمين مشكل .\r\nاين مشكلات و آسانىها براى ماست ، چون علم ما محدود است ، ما كجا علم داريم و چقدر علم داريم ؟ سراپاى ما جهل است . اينكه به خود نسبت علم ميدهيم و خود را عالِم مىناميم مايهء شرمندگى است ؛ و خدا هم حساب ما را روشن كرده آنجا كه گفته است :\r\n وَ ما أُوتِيتُمْ مِنَ الْعِلْمِ إِلَّا قَلِيلًا .  « 1 »\r\n« به شما از دانش بهرهء اندكى داده شده است » .\r\nاين لفظ « قليل » را هم كه آورده براى دلخوشى ماست كه بگوئيم : عِلم قليلى داريم . قليل كجا ؟ تمام علوم ما را كه جمع كنند و به روى هم انباشته نمايند در برابر علم حقّ تعالى از نسبت يك قطره به اقيانوس‌ها و از يك ذرّه به خورشيد سپهرپيما كمتر است ؛ كمتر است بما لا يتناهى . پس چگونه عنوان دانش قليلِ بر ما صادق است ؟ پس بطور كلّى قِلّت و كثرت ، و شدّت و ضعف ، و بزرگ و كوچك ، عناوينى است نِسبى و اعتبارى براى ما ؛ براى ما موجودات محدود و\r\n\r\n\r\n","description":"","footnote":"\r\n( 1 ) ذيل آيه 85 ، از سورهء 17 : الإسراء\r\n","page_name":" 218 ","page_number":222},
  {"content":"\r\n\r\nمقيّد و متعيّن به ماهيّات امكانيّه ، نه براى خدا كه ماهيّت او عين انّيّت و هستى اوست ؛  سُبْحانَ اللَّهِ عَمَّا يَصِفُونَ  .\r\nما موجودى مادّى و طبعى هستيم ؛ خواب و بيدار داريم ؛ امّا خداوند خواب نيست ؛ بيدار هم به او نمىتوان گفت . چون خداوند بيدارى در مقابل خواب را هم ندارد ؛ بيدار است ، يعنى عالِم است ؛ نه آن بيدارى كه در مقابل خواب است و قسيم خواب است ، و بنابر همين اصل ، ما در اسماء حقّ تعالى اسم بيدار نداريم ؛ و چنين نيامده است كه يكى از اسماء او يَقْظان يا مُسْتَيْقِظ باشد .\r\nخداوند هيچوقت خوابش نمىبرد تا بيدار باشد . چون بيدار ، و مستيقظ كسى است كه بيدارِ در مقابل واژهء خواب باشد ، خدا بيدارىِ ملازم با ذاتش دارد نه مثل بيدارى ما . و چون قضيّه از اين قرار است بنابراين از بندگان خود چه قسم حساب ميكشد ! خيلى تند و سريع .\r\n\r\nخداوند سريع الحساب است\r\nيكى از اسماء خداوند أسْرَعُ الْحاسِبين است فوراً تمام حسابها را ميكشد و در برابر انسان قرار ميدهد ، و يكى از اسماء او سريع الحِساب است در چند جاى قرآن وارد است كه  وَ اللَّهُ سَرِيعُ الْحِسابِ  .\r\nعيناً چون سرعت رزق است ؛ چگونه حضرت حقّ رزق هر موجودى را به آن موجود مىرساند .\r\nرزق ، افاضهء جهت حياتى است براى ادامه وجود هر موجود ؛ و اختصاص به رزق مادّى ندارد . هر چه به انسان براى ادامه وجود او ميرسد رزق اوست ؛ حيات ، عقل و ادراك و معانى كلّيّه نفسانيّه ، و مددهاى صوريّه قواى ذهنيّه ؛ و امدادهاى قواى حسّيّه خارجيّه همه\r\n\r\n","description":"","footnote":"","page_name":" 219 ","page_number":223},
  {"content":"\r\n\r\nرزق و روزى است كه از جانب حقّ تعالى ميرسد .\r\nاگر يك لحظه رزق مادّى از تنفّس و نور و حرارت نداشته باشيم معدوميم . عيناً مانند چراغ برق كه اگر يك لحظه به آن نيرو نرسد تاريك است ؛ و در اثر مداومت جريان نيرو كه رزق و مادّهء حياتى آن است پيوسته روشن است . همينطور دائماً و پيوسته اگر در هر لحظه از جانب خدا به ما يا به هر موجودى از عالم وجود فيض نرسد ، مرده و معدوم است .\r\nچراغ برق كه روشن است يك مادّهء نورانى ثابت در داخل آن نيست ؛ بلكه بواسطهء رابطهء سيم سيّال پيوسته الكترون‌ها از چراغ عبور ميكنند و رشتهء آن را نورانى مىنمايند ؛ اين رزق چراغ است .\r\nطفل نوزاد كه دهان بر پستان مادر مىنهد و مىمكد در هر لحظه بطور مداوم و مستمرّ ذرّات شير از سوراخ‌هاى ريز پستان در دهان او ميريزد ؛ و در نتيجه روزى طفل بدين‌طريق ميرسد ؛ غير از انحاء ديگر رزق از تنفّس اكسيژن و رسيدن حرارت و نور خورشيد ، و بدين جهت طفل رشد مىكند ؛ فكر بچّه و عقل بچّه و حيات بچّه و استخوان و مخ و شريان و وريد و عصب و پى و گوشت و پوست به همهء آنها روزى ميرسد ، و قوّت ميگيرد ، و به زندگى و حيات ادامه ميدهد . همين نفسى كه ميكشيم روزى اى است كه پيوسته به ما ميرسد و به قول شيخ سعدى شيرازى : هر نفسى كه فرو ميرود مُمِدّ حيات است و چون بر مىآيد مفرّح ذات ؛ پس در هر نفسى دو نعمت موجود است و بر هر نعمتى شكرى واجب .\r\n\r\n","description":"","footnote":"","page_name":" 220 ","page_number":224},
  {"content":"\r\n\r\nولى حضرت صادق عليه السّلام ميفرمايد : در هر نفسى كه فرود ميرود هزاران نعمت است .\r\nاگر انسان نفس نكشد ميميرد ؛ پس نفس رزق است . نور خورشيد اگر نباشد انسان مرده است . حرارت جوّ در درجهء مخصوص و معيّن براى ما رزق است ، اگر قدرى سردتر يا گرمتر باشد انسان معدوم است .\r\nعقل ما رزق است يك دقيقه نرسد ديوانهء محضيم ، نه سر مىشناسيم از پا ، و نه پا از سر ؛ اسم ما در اين حال عاقل است و در آن حال مجنون و ديوانه و ناعاقل ؛ و ديگر مانند حيوانات به شرف تكليف مكلّف نمىشويم .\r\nحيات و قدرت رزق است ، ادراك معارف الهيّه رزق است ، اينها همه رزق معنوى است .\r\nاصولًا همين عالم ذهنى را كه خداوند به ما داده است رزق است ؛ اگر يك لحظه از ما بگيرند تمام معلومات علم‌هاى حصولى كه بواسطهء مشاهدات خارجى و يا گفتن و نوشتن و خواندن از كودكى تا به حال براى ما پيدا شده همه از بين ميرود ؛ حافظه و واهمه و مفكّره ديگر نداريم يعنى همين الآن كه بنده مشغول سخن هستم ديگر دوستان را نمىشناسم ، و از طرف ديگر اصلًا سخنى نيست تا گفته شود .\r\nديگر نه اينجا مسجد است و نه ديوار ، و نه اين دست راست و چپ ، و نه دوست و نه دشمن ، نه غذا و نه دوا ؛ در اين جهان تك و تنها ؛ و در اين عالم غريب هستيم و با هيچ موجودى ربط نداريم ، يعنى\r\n\r\n","description":"","footnote":"","page_name":" 221 ","page_number":225},
  {"content":"\r\n\r\nنمىتوانيم ربط داشته باشيم .\r\nفَلَكَ الْحَمْدُ أَبَدًا دآئِمًا سَرْمَداً عَلَى نِعَمِكَ وَ ءَالآئِكَ ما بَقِى اللَّيْلُ وَ النَّهارُ ، حَمْدًا لا يَبيدُ وَ لا يَفْنَى وَ صَلِّ عَلَى رَسولِكَ الأمينِ عَلَى وَحْيِكَ ، وَ عَلَى أميرِ الْمُؤْمِنِينَ وَ الائِمَّةِ مِنْ وُلْدِهِ ؛ ما دامَتِ السَّماواتُ وَ الارْضِينَ .\r\n\r\n","description":"","footnote":"","page_name":" 222 ","page_number":226},
  {"content":"\r\n\r\n\r\nمجلس پنجاه و هفتم : اختلاف طبقات مردم در آسانى حساب\r\n\r\n","description":"","footnote":"","page_name":" 223 ","page_number":227},
  {"content":"\r\n . \r\n","description":"","footnote":"","page_name":" 224 ","page_number":228},
  {"content":"\r\n\r\nبسم الله الرّحمَن الرّحيم\r\nوَ لَا حَوْلَ وَ لا قُوَّةَ إلّا باللَه العلىِّ العظيمِ\r\nو الْحَمدُ للَّه ربِّ العالَمين\r\nو صلَّى اللهُ عَلى سيِّدِنا محمَّدٍ وَ ءَالِه الطّاهرينَ\r\nوَ لَعنةُ الله علَى أعدآئِهم أجمعينَ مِنَ الآنَ إلَى يَوم الدّين .\r\nقالَ اللهُ الحَكيمُ فى كِتابهِ الكَريمِ :\r\n   فَأَمَّا مَنْ أُوتِيَ كِتابَهُ بِيَمِينِهِ * فَسَوْفَ يُحاسَبُ حِساباً يَسِيراً * وَ يَنْقَلِبُ إِلى أَهْلِهِ مَسْرُوراً .   \r\n( هفتمين آيه تا نهمين آيه ، از سورهء انشقاق : هشتاد و چهارمين سوره از قرآن كريم )\r\n« و امّا آن كسى نامهء عملش از جانب راست ( كه كنايه از جانب سعادت و رحمت است ) به او داده شود پس به زودى محاسبهء سهل و آسانى از او خواهد شد ؛ و بسوى اهل خود با حالت سرور و شادى بر ميگردد .\r\n      وَ أَمَّا مَنْ أُوتِيَ كِتابَهُ وَراءَ ظَهْرِهِ * فَسَوْفَ يَدْعُوا ثُبُوراً * وَ يَصْلى سَعِيراً * إِنَّهُ كانَ فِي أَهْلِهِ مَسْرُوراً * إِنَّهُ ظَنَّ أَنْ لَنْ يَحُورَ * بَلى إِنَّ رَبَّهُ كانَ بِهِ بَصِيراً .       « 1 »\r\n« و امّا آن كسى كه نامه عمل او از پشت سرش ( كه كنايه از جانب\r\n\r\n\r\n","description":"","footnote":"\r\n( 1 ) آيات 10 تا 15 ، از سورهء 84 : الانشقاق\r\n","page_name":" 225 ","page_number":229},
  {"content":"\r\n\r\nشقاوت است ) به او داده شود ؛ پس به زودى بر هلاكت و عاقبت بدِ خود آه و حسرت كشد ، و ناله سر دهد ؛ و در آتش گداخته جهنّم در افتد و بسوزد ؛ او كه در نزد اقوام و اهل خود در دنيا مغرور و مسرور بود ؛ و حقّاً چنين مىپنداشت كه ابداً بسوى خدا بازگشت نمىكند . آرى حقّاً چنين است كه خداوند به او و به تمام اعمال و افكار و نيّات او بصير و آگاه است .\r\n\r\nسختى حساب براى كافران\r\nآياتى در قرآنى كريم وارد است كه دلالت بر آنكه مردم از نقطه نظر حساب و سختى و آسانى آن در مرتبه واحد نيستند ؛ بلكه بعضى حسابشان سخت است و برخى آسان .\r\n   فَإِذا نُقِرَ فِي النَّاقُورِ * فَذلِكَ يَوْمَئِذٍ يَوْمٌ عَسِيرٌ * عَلَى الْكافِرِينَ غَيْرُ يَسِيرٍ .    « 1 »\r\n« پس چون براى زنده شدن مردگان در بوق دميده شود ( اعلان آماده باش دهند ) پس آن روز روز سختى است ، و براى كافران سهل و آسان نيست » .\r\n الْمُلْكُ يَوْمَئِذٍ الْحَقُّ لِلرَّحْمنِ وَ كانَ يَوْماً عَلَى الْكافِرِينَ عَسِيراً .  « 2 »\r\n« قدرت و سلطنت و حكمرانى در آن روز ، حقّ است كه اختصاص به حضرت خداوند رحمن دارد ؛ و روزى است كه براى كافران سخت است » .\r\n وَ يَقُولُ الْكافِرُ يا لَيْتَنِي كُنْتُ تُراباً .  « 3 »\r\n\r\n\r\n","description":"","footnote":"\r\n( 1 ) آيات 8 تا 10 ، از سورهء 74 : المدّثّر\r\n( 2 ) آيه 26 ، از سورهء 25 : الفرقان\r\n( 3 ) ذيل آيه 40 ، از سورهء 78 : النّبأ\r\n","page_name":" 226 ","page_number":230},
  {"content":"\r\n\r\n« و در آن روز كافر ميگويد : اى كاش من خاك بودم ( و چنين روزى را مشاهده نمىنمودم ) » .\r\n           فَأَمَّا مَنْ أُوتِيَ كِتابَهُ بِيَمِينِهِ فَيَقُولُ هاؤُمُ اقْرَؤُا كِتابِيَهْ * إِنِّي ظَنَنْتُ أَنِّي مُلاقٍ حِسابِيَهْ * فَهُوَ فِي عِيشَةٍ راضِيَةٍ * فِي جَنَّةٍ عالِيَةٍ * قُطُوفُها دانِيَةٌ * كُلُوا وَ اشْرَبُوا هَنِيئاً بِما أَسْلَفْتُمْ فِي الْأَيَّامِ الْخالِيَةِ * وَ أَمَّا مَنْ أُوتِيَ كِتابَهُ بِشِمالِهِ فَيَقُولُ يا لَيْتَنِي لَمْ أُوتَ كِتابِيَهْ * وَ لَمْ أَدْرِ ما حِسابِيَهْ * يا لَيْتَها كانَتِ الْقاضِيَةَ * ما أَغْنى عَنِّي مالِيَهْ * هَلَكَ عَنِّي سُلْطانِيَهْ .            « 1 »\r\n« و امّا آن كسى كه نامه عمل از جانب راست به او داده شود ، ( به اهل محشر با سرور و فرح ) گويد : بيائيد و نامه عمل مرا بخوانيد ! من ملاقات و ميعاد چنين روزى را باور داشتم و معتقد بودم ! اينچنين كسى در عيش و نوش دائمى كه مورد پسندش باشد پيوسته خواهد بود ؛ در بهشت عالى مرتبه كه ميوه‌هاى آن نزديك و در دسترس است جاودان زيست مىنمايد ؛ ( و از جانب فرشتگان الهى به آنان خطاب رسد كه ) بخوريد و بياشاميد ! گوارا باد بر شما ! اين دستمزد و پاداشى است كه در مقابل آن ايّامى كه در دنيا گذشت و به طاعت و اجتناب از معصيت مشغول بوديد داده مىشود .\r\nو امّا آن كسى كه نامه عمل از جانب چپ ( كه جانب شقاوت است ) به او داده شود ، پس ميگويد :\r\nاى كاش من چنين نامه عملى را دريافت نميكردم ؛ و من هرگز\r\n\r\n\r\n","description":"","footnote":"\r\n( 1 ) آيات 19 تا 29 ، از سورهء 69 : الحاقّة\r\n","page_name":" 227 ","page_number":231},
  {"content":"\r\n\r\nاز حساب كردارم آگاه نميشدم : اى كاش نابودى و نيستى مرا در كام خود مىبرد و مرا از چنگ اين غصّه و اندوه ميرهانيد ؛ اى واى كه آن مال و منال من به درد من نخورد ؛ و مرا از چنين روزى در امان نداشت و بى نياز نكرداى واى كه قدرت ؛ و سلطنت من نابود گشت و امروز دستى از من نگرفت .\r\n   وَ كَأَيِّنْ مِنْ قَرْيَةٍ عَتَتْ عَنْ أَمْرِ رَبِّها وَ رُسُلِهِ فَحاسَبْناها حِساباً شَدِيداً وَ عَذَّبْناها عَذاباً نُكْراً * فَذاقَتْ وَبالَ أَمْرِها وَ كانَ عاقِبَةُ أَمْرِها خُسْراً * أَعَدَّ اللَّهُ لَهُمْ عَذاباً شَدِيداً .    « 1 »\r\n« و چه بسيار از مردم قريه‌ها و شهرها كه از امر پروردگارشان سرپيچى كردند ؛ و از امر رسولان و فرستادگان او سرباز زدند ، پس ما آنان را به حساب سختى محاسبه نموديم ؛ و به عذاب تازه و بى سابقه اى كه آن را منكر داشتند معذّب نموديم ؛ پس نتيجه خسران و و بال امر خود را چشيدند ؛ و در پايان عاقبت امرشان زيان و خسران بود ؛ خداوند براى آنان عذاب سخت دوزخ را مهيّا نمود » .\r\nدر تفسير « مَجمع البيان » در ذيل اين آيه :\r\n أُولئِكَ لَهُمْ نَصِيبٌ مِمَّا كَسَبُوا وَ اللَّهُ سَرِيعُ الْحِسابِ .  « 2 »\r\n\r\nمعناى سرعت حساب در روز قيامت\r\nفرمايد : در معناى سرعتِ حساب چند وجه ذكر شده است : اوّل آنكه خداوند در مجازات بندگانش نسبت به اعمالى كه انجام داده‌اند ، سريع است ؛ و وقت رسيدن پاداش عمل نزديك است ؛ و اين آيه جارى\r\n\r\n\r\n","description":"","footnote":"\r\n( 1 ) آيه 8 و 9 و صدر آيه 10 ، از سورهء 65 : الطّلاق\r\n( 2 ) آيه 202 ، از سورهء 2 : البقرة\r\n","page_name":" 228 ","page_number":232},
  {"content":"\r\n\r\nمجراى گفتار ديگر خداست كه فرمايد :\r\n وَ ما أَمْرُ السَّاعَةِ إِلَّا كَلَمْحِ الْبَصَرِ أَوْ هُوَ أَقْرَبُ .  « 1 »\r\n« و نيست هنگام فرا رسيدن ساعت قيامت مگر به قدر يك چشم بر هم نهادن ؛ يا آنكه آن نزديكتر است » . و در آيه مورد بحث ، جزا و پاداش عمل به حساب تعبير شده است . چون پاداش در برابر عمل است و به مقدار عمل است ، پس جزاء عبارت از حساب است ؛ عرب گويد : أَحْسَبَنى الشَّىْءُ : كَفَانى . يعنى آن چيز مرا كفايت كرد .\r\nدوّم آنكه خداوند اهل موقف قيامت را در زمانهاى كوتاه محاسبه ميفرمايد ؛ و حساب كسى را رسيدن مانع از حسابرسى شخص ديگر نشود ؛ همچنان كه شأنى از شئون ، خداوند را شاغلِ از شأنى ديگر نگردد ؛ و در خبر وارد است كه خداوند جميع خلائق را در مقدار يك چشم بهم زدن محاسبه مىنمايد ؛ و نيز روايت شده است كه به قدر يك بار دوشيدن شير گوسفند ؛ و از أمير المؤمنين عليه السّلام روايت است كه : معناى آيه اينست كه : خداوند تمام مخلوقات را دفعةً واحدة حساب ميكشد همچنان كه دفعةً واحدة آنان را روزى ميدهد .\r\nسوّم آنكه خداوند سبحان دعاى اين‌گونه از بندگانش را زود به مرحله قبول مىرساند ؛ و بدون درنگ و احتباس و بحثى از مقدارى كه هر دعا كننده استحقاق دارد به اجابت مىرساند ؛ و قريب به اين مضمون از ابن عبّاس روايت شده است كه او گفته است : مراد از آيه\r\n\r\n\r\n","description":"","footnote":"\r\n( 1 ) قسمتى از آيه 77 ، از سورهء 16 : النّحل\r\n","page_name":" 229 ","page_number":233},
  {"content":"\r\n\r\nشريفه اينست كه : بر چنين افرادى حساب نيست ؛ و نامه عمل آنان از سمت سعادت به آنها داده مىشود ؛ و به آنها خطاب ميرسد : اينست گناهان شما كه من همه را بخشيدم ! و اينست حسنات شما كه من براى شما آنها را دو چندان كردم . « 1 »\r\nمرحوم صدوق در « أمالى » خود روايت مىكند از سعد از ابن عيسى از حسين بن سعيد از علىّ بن حكم از داود بن نعمان از إسحاق از حضرت صادق عليه السّلام كه چون روز قيامت فرا رسد ؛ در موقف حساب دو بنده مؤمن را كه هر دو از اهل بهشتند نگاه ميدارند ؛ يكى از آن دو فقيرى در دنيا مىباشد ، و آن ديگر غَنىّ .\r\nفقير ميگويد : اى پروردگار من ! براى چه من در اينجا متوقّف شده‌ام ؟ ! به عزّت تو سوگند كه تو ميدانى كه به من در دنيا حكومت و ولايتى را ندادى ، تا من در آن به عدل رفتار كنم ، يا به ظلم و ستم !\r\nو مالى را به من در دنيا ندادى ، تا بواسطه آن حقّى را ادا كنم ، يا منع نمايم !\r\nو در دنيا روزىِ من ، به من نمىرسيد مگر به قدر كفاف همانطور كه تو ميدانى ؛ و براى من مقدّر كرده بودى !\r\nپس خداوند جلّ جلالُه ميگويد : اين بندهء من ، سخن از صدق ميگويد دست از او بداريد ؛ تا داخل بهشت رود !\r\nو آن مرد غنىّ در موقف همينطور باقى ميماند بقدرى كه به اندازه اى عرق از او جارى شود كه اگر چهل شتر تشنه بياشامند ،\r\n\r\n\r\n","description":"","footnote":"\r\n( 1 ) « مجمع البيان » طبع صيدا ، ج 1 ، ص 298\r\n","page_name":" 230 ","page_number":234},
  {"content":"\r\n\r\nبرايشان كافى باشد ؛ و سپس داخل بهشت ميرود .\r\nفقير به او ميگويد : علّت توقّف تو چه بود ! ؟ غنىّ ميگويد : طول حساب . پيوسته از من سؤال ميشد از چيزهائى كه داشتم و يكى پس از ديگرى مىآمد ، و خداوند از من ميگذشت و مىآمرزيد ، و سپس از چيز ديگر مورد بازپرسى قرار ميگرفتم ، تا جائى كه خداوند به رحمت خود مرا فرا گرفت و به بازگشت كنندگان ملحق ساخت ! پس بگو ببينم تو كيستى ؟ !\r\nفقير ميگويد : من همان فقير هستم كه اينك در موقف حساب با تو بودم ؛ امّا بعد از آنكه من به بهشت آمدم ، نعمت‌هاى دنيوى كه در دست تو بود طول حساب و دگرگونى امر تو گرديد . « 1 »\r\n\r\nروايات وارده در آسانى و سختى حساب\r\nدر « تفسير علىّ بن إبراهيم قمّى » در روايت أبى الجارود از حضرت باقر عليه السّلام در تفسير آيه شريفه :\r\n لِلَّذِينَ أَحْسَنُوا الْحُسْنى وَ زِيادَةٌ  « 2 »\r\nمراد از حُسنَى كه بر نيكوكاران داده مىشود بهشت است ؛ و امّا زياده بر حُسنى كه داده مىشود ، منظور دنياست ؛ چون آنچه را كه خداوند به نيكوكاران در دنيا بدهد ، در روز قيامت محاسبه نمىكند ؛ پس خداوند براى خصوص از اين دستهء مردم پاداش دنيوى و اخروى را جمع نموده است ؛ بواسطه نيكوترين كردارشان در دنيا و آخرت به آنان جزا و پاداش ميدهد . و خداوند دربارهء آنان ميفرمايد :\r\n\r\n\r\n","description":"","footnote":"\r\n( 1 ) « : امالى صدوق » طبع سنگى ص 216 و 217 و نيز اين روايت را در « عدهء الداعى » طبع سنگى ص 85 آورده است\r\n( 2 ) صدر آيه 26 ، از سورهء 10 : يونس\r\n","page_name":" 231 ","page_number":235},
  {"content":"\r\n\r\n وَ لا يَرْهَقُ وُجُوهَهُمْ قَتَرٌ وَ لا ذِلَّةٌ أُولئِكَ أَصْحابُ الْجَنَّةِ هُمْ فِيها خالِدُونَ .  « 1 »\r\nو به سيماى آنان قتر و ذلّت عارض نمىشود و نميرسد ؛ و ايشان ياران بهشتند كه پيوسته در آن مخلّد مىباشند .\r\nعلىّ بن إبراهيم گفته است كه حضرت باقر عليه السلام فرموده‌اند : مراد از قتر ، فقر و گرسنگى و مراد از ذلّت ، خوف و دهشت است . « 2 »\r\nمجلسى رضوان الله عليه از دو كتاب حسين بن سعيد از محمّد بن عيسى از عمر بن إبراهيم بيّاع سابرى از حُجْرُ بْن زائدة از مردى از حضرت أبى جعفر عليه السّلام روايت كرده است كه آن مرد ميگويد : به حضرت گفتم :\r\nاى پسر رسول الله ! من حاجتى دارم ! فرمود : در مكّه به نزد من آى !\r\nپس عرض كردم : اى پسر رسول الله ! من حاجتى دارم ! فرمود : در مِنَى به نزد من آى !\r\nو سپس عرض كردم : اى پسر رسول الله ! من حاجتى دارم ! فرمود : بگو حاجتت چيست ؟ !\r\nپس عرض كردم : اى پسر رسول الله ! من گناهى را مرتكب شده‌ام كه بين من و خداست ، و هيچكس را از آن اطّلاعى نيست ! پس بسيار بر من گران آمد تا مدتى كه معيّن فرمودى كه صبر كنم و در\r\n\r\n\r\n","description":"","footnote":"\r\n( 1 ) قسمتى از آيه 26 ، از سورهء 10 : يونس\r\n( 2 ) « تفسير قمّى » طبع سنگى ، ص 286 و 287 ؛ و طبع حروفى ج 1 ص 311\r\n","page_name":" 232 ","page_number":236},
  {"content":"\r\n\r\nحضرت فرمود : چون روز بازپسين فرا رسد ؛ و خداوند خود حساب بندهء مؤمن خود را بنمايد ؛ او را بر گناهانش ، يكى پس از ديگرى متوقّف گرداند ؛ و سپس همه آنها را بيامرزد ؛ بطورى كه هيچكس از موقف او و از گناهانش مطّلع نگردد ، نه فرشتهء مقرّبى ، و نه پيامبر مرسلى !\r\nعمر بن إبراهيم كه راوى اين روايت است گويد : و افراد بسيارى از حضرت باقر در دنباله اين روايت چنين نقل كرده‌اند كه آن حضرت فرمود : و نسبت به خصوص آن گناهانى كه خداوند هم ناپسند دارد بندهء مؤمن خود را در آنجا وقوف دهد ، پرده اى به روى آنها ميكشد ؛ و چنان مخفى ميدارد گويا مثل آنكه اصلًا گناهى را انجام نداده است .\r\nو به گناهانش ميگويد : تبديل به حسنات شويد ! و اينست معناى گفتار خداى تعالى آنجا كه فرموده است :\r\n فَأُوْلئِكَ يُبَدِّلُ اللَّهُ سَيِّئاتِهِمْ حَسَناتٍ وَ كانَ اللَّهُ غَفُوراً رَحِيماً .  « 1 »\r\n« اينچنين بندگان صالح و با ايمانى ، خداوند بديهاى آنان را به خوبى تبديل مىكند و خداوند آمرزنده و مهربان است » . « 2 »\r\n\r\nآسانى حساب ، عدم مناقشه در عمل است\r\nدر كتاب « معانى الاخبار » مرحوم صدوق از پدرش از سعد بن عبد الله از برقىّ از پدرش از عبدالله ابن سنان از أبى الجارود از حضرت ابى جعفر : باقرالعلوم عليه السلام روايت مىكند كه :\r\nاز حضرت أبى جعفر : باقر العلوم عليه السّلام روايت مىكند كه فرمود :\r\n\r\n\r\n","description":"","footnote":"\r\n( 1 ) قسمتى از آيه 70 ، از سورهء 25 : الفرقان\r\n( 2 ) « بحار الانوار » طبع حروفى ، جلد 7 ، ص 259 و 260\r\n","page_name":" 233 ","page_number":237},
  {"content":"\r\n\r\nقَالَ رَسُولُ اللهِ صَلَّى اللهُ عَلَيْهِ وَ ءَالِهِ وَ سَلَّمَ : كُلُّ مُحَاسَبٍ مُعَذَّبُّ ؛ فَقَالَ لَهُ قَائِلٌ : يَا رَسُولَ اللهِ ! فَأَيْنَ قَوْلُ اللهِ عَزّ وَ جَلَّ :  فَسَوْفَ يُحاسَبُ حِساباً يَسِيراً  ؟ !\r\nقَالَ : ذَاكَ الْعَرْضُ ؛ يَعْنِى التَّصَفُّحَ ! « 1 » « 2 »\r\n« رسول خدا فرمود : تمام افرادى كه مورد حساب قرار ميگيرند عذاب ميشوند ؛ پس گوينده اى به رسول خدا گفت : اى رسول خدا ! پس اين گفتار خداوند كه ميگويد : به زودى حساب سهل و آسانى از او ميكنند ، كجا ميرود ؟ !\r\nحضرت رسول فرمودند : مراد مقام عَرْض است ؛ يعنى جستجو و تفحّص از اعمال !\r\nمجلسى رضوان الله عليه در شرح اين حديث گويد : يعنى حساب آسان همان جستجو و فحص از اعمال اوست در وقتىكه فرشتگان بخواهند آنها را بر خداوند عرضه كنند ؛ يا بر صاحبش عرضه بدارند ، بدون آنكه در جمع أعمال و عَرْض آنها ، مناقشه كنند و بندهء مؤمن را در مقابل هر كردار كوچك و بزرگ بدون عفو و گذشت مؤاخذه نمايند ؛ و بازجوئى و بازپرسى كنند .\r\nچون اگر خداوند با مداقّه و مناقشه با كسى رفتار كند ، بدون شكّ هلاك خواهد شد .\r\nزيرا هيچكس يافت نميشود از بندگان خدا كه افعال او ، در مقابل حقّ نعمت‌هائى كه خدا به او داده است استوار باشد ؛ و كردار\r\n\r\n\r\n","description":"","footnote":"\r\n( 1 ) « معانى الاخبار » طبع حيدرى ، ص 262\r\n( 2 ) حضرت استاد معظّم علّامه طباطبائى در رساله « معاد » فرموده‌اند : اين حديثى است كه در روايت كردن مضمون آن ، فريقين از شيعه و سنّى اتّفاق دارند و بر صحّت صدور آن از رسول خدا اجماع نمودند . ( رساله « الإنسان بعد الدّنيا » خطّى ، ص 49 )\r\n","page_name":" 234 ","page_number":238},
  {"content":"\r\n\r\nقابل آن نعمت‌ها و در ازاء و برابر آن قرار گيرد ؛ مخصوصاً اگر با قصور بندگان در اعمال ، خطايا و گناهانشان را ضميمه نمائيم .\r\nپس مراد از حساب در اوّل خبر كه ميفرمايد : كُلُّ مَحَاسَبٍ مُعَذَّبٌ ، حساب بر نحو مُداقّه و مناقشه و جستجو از خفاياى اعمال و ريزه‌كاريهاى افعال است ؛ همانطور كه دَأب و دَيَدنِ حسابگران دنيا چنين است كه در حساب از جزئى و كلّى نمىگذرند . « 1 » و لذا در بعضى از اخبار به جاى لفظ كُلُّ مُحَاسَبٍ مُعَذَّب ، لفظ مَن نُوقِشَ فِى الْحِسَاب ( كسى كه در حساب با او دقّت گردد ) آمده است .\r\nبر اين اصل كه گفتيم ، حسين بن مسعود در شرح سُنّت با إسناد خود از بخارى از سفيان بن أبى مريم ، از نافع از عبدالله ابن عمر از ابن أبى مليكه روايت كرده است كه : عائشه زوجه رسول خدا صلّى الله عليه و آله و سلّم عادتش چنين بود كه هر مطلبى را كه مىشنيد و معنايش را نمىفهميد ، براى فهم آن به رسول الله مراجعه ميكرد .\r\nو رسول الله صلّى الله عليه و آله و سلّم فرموده بودند : مَنْ حُوْسِبَ عُذِّبَ « هر كس را كه حساب كنند عذاب مىشود » . عائشه گويد : من به رسول الله گفتم : آيا گفتار خداى تعالى :  فَسَوْفَ يُحاسَبُ حِساباً يَسِيراً  مگر نيامده است ؟\r\nحضرت رسول در پاسخ گفتند : مراد از اين حساب ، مقام عَرْض و فحص است وَ لَكِنْ مَنْ نُوقِشَ فى الْحِسَابَ يَهْلِكْ « از هر كس كه در هنگام حساب ، دقّت كارى و مناقشه به عمل آرند هلاك مىشود » . « 2 »\r\nحسين بن مسعود در شرح خود گويد : اين حديثى است كه همه\r\n\r\n\r\n","description":"","footnote":"\r\n( 1 ) در مثال فارسى زبانان وارد است كه متّه به ته خشخاش گذارد .\r\n( 2 ) اين روايت را بخارى در صحيح خود ، طبع بولاق ج 1 ، ص 28 از سعيد بن أبى مريم از نافع بن عمر از ابن أبى مليكه نقل كرده است .\r\n","page_name":" 235 ","page_number":239},
  {"content":"\r\n\r\nبر صحّت آن متّفق شده‌اند ؛ و آن را مسلم از أبى بكر بن أبى شيبة ، و علىّ بن حَجَر از اسماعيل بن عليّه ، از أيّوب ، از عبد الله بن أبى مليكه تخريج كرده است كه رسول خدا فرموده است : مَن نُوقِشَ فى الْحِسَابَ يَهْلِكْ . و مناقشه در حساب عبارت است از دقّت كارىهائى را كه انسان در حساب به عمل مىآورد بطورى كه هيچ چيز را صرف نظر ننمايد ؛ و باقى نگذارد ؛ گفته مىشود : انْتَقَشْتُ مِنْهُ حَقّى أجْمَعَ « حقّ خود را تماماً از او گرفتم » و از اين قرار است نَقْشُ الشَّوْكِ مِنَ الرِّجْل « خار را از پاى در آوردن » . تا اينجا كلام شارح سنّت پايان يافت .\r\nو پس از آن مجلسىّ نيز فرمايد : مسلم در « صحيح » خود از پيامبر أكرم صلّى الله عليه و آله و سلّم روايت كرده است كه آن حضرت فرموده است : مَنْ نُوقِشَ فى الْحِسَابَ يَوْمَ الْقِيَمَةِ عُذِّب . « هر كس در حساب او در روز بازپسين دقّت كارى به عمل آيد ، مورد عذاب واقع مىشود » .\r\nبعضى از شارحين « صحيح مسلم » گفته‌اند : قاضى گفته است : عُذِّبَ ( عذاب مىشود ) دو معنى دارد :\r\nاوّل آنكه : خود مناقشه و دقّت كارى در محاسبه ، و عرض گناهان و متوقّف كردن انسان را براى حساب ، عذاب است چون در آن ، نحوه اى از توبيخ وجود دارد .\r\nدوّم آنكه : مناقشه در حساب بالاخره انسان را به آتش دوزخ خواهد كشيد ، و منجرّ به عذاب خواهد شد .\r\nو مؤيّد اين مطلب آنست كه در روايت ديگرى بجاى لفظ عُذِّب لفظ هَلَك وارد شده است .\r\n\r\n","description":"","footnote":"","page_name":" 236 ","page_number":240},
  {"content":"\r\n\r\nاين كلام قاضى بود ؛ و پس از نقل كلام قاضى ، شارح گفته است : از اين دو احتمال در معنى ، احتمال دوّم صحيح است ؛ و معنايش چنين مىشود كه : تقصير در أعمال در ميان بندگان غلبه دارد ؛ و بنابراين با هر كه در حساب ، دقّت كارى كنند ؛ و به نهايت برسانند ؛ و دربارهء او مسامحه ننمايد ، هلاك ميگردد ؛ و در آتش دوزخ وارد مىشود ؛ و ليكن خداى تعالى غير از شرك را ، براى كسانى كه بخواهد مورد عفو و مغفرت خود قرار ميدهد . تا اينجا كلام شارح صحيح ابن مسلم پايان يافت .\r\n\r\nمناقشه در حساب براى معاندين است\r\nو سپس مجلسىّ فرمايد : اين روايت را كه ما بيان كرديم متحمل است كه وجهى دگر داشته باشد ؛ و اگرچه آن وجه با آنچه ذكر شد نزديك است ؛ و آن وجه اينست كه بگوئيم : اصولًا اين نوع از محاسبه به نحو دقّت و مناقشه براى خصوص كسانى است كه استحقاق عذاب دائمى را داشته باشند ؛ و مستوجب رحمت نبوده باشند ؛ مانند نواصب « 1 » و مخالفين .\r\nو امّا نسبت به كسانى كه خداوند ميداند كه مستحقّ رحمت‌اند ، اصلًا بدين گونه محاسبه از آنها حساب نمىكشد .\r\nبلكه بر وجه إغماض و عفو و گذشت آنان را محاسبه مىكند ؛ و بدان كه « تصفّح » عبارت از بحث از حقيقت امر و نظر كردن در آن ، و اصولًا به معناى صَفح و عَفو و اغماض همينطور كه در اينجا توهّم شده است نيامده است . « 2 »\r\n\r\n\r\n","description":"","footnote":"\r\n( 1 ) نواصب جمع ناصبى است و آن كسى است كه با أهل بيت عليهم السّلام عَلم مخالفت و عداوت را برافراشته يا آنان را سبّ و شتم مىكند .\r\n( 2 ) « بحار الانوار » ج 7 ص 263 و 264\r\n","page_name":" 237 ","page_number":241},
  {"content":"\r\n\r\n\r\nسوء الحساب ، دقت كارى و به نهايت رساندن حساب است\r\nدر تفسير سوء حساب كه مؤمنان متعهّدى كه به اوامر الهيّه عمل ميكنند ، از آن ميترسند ، چنان كه در اين آيه آمده است :\r\n وَ الَّذِينَ يَصِلُونَ ما أَمَرَ اللَّهُ بِهِ أَنْ يُوصَلَ وَ يَخْشَوْنَ رَبَّهُمْ وَ يَخافُونَ سُوءَ الْحِسابِ .  « 1 »\r\nدر « تفسير عيّاشى » كه از نفائس كتب شيعه است : پنج روايت وارد است كه دلالت بر اين دارند كه : مراد آنست كه در هنگام حساب از آنان مُداقّه و استقصاء به عمل آيد ؛ و تا آخرين درجه تفحّص و تجسّس ، دقّت شود ؛ و بنابراين بيم آن را دارند كه حسناتشان را چه بسا به حساب نياورند ؛ چون قابل قبول نبوده است ؛ و سيّئاتشان را كلًّا به حساب آورند ، زيرا بنا بر فرض ما همه گناه و زشتى بوده است :\r\nاوّل از أبو إسحق كه گفت : شنيدم از حضرت صادق عليه السّلام :\r\nيَقُولُ فِى سُوءِ الْحِسَابِ : لَا يُقْبَلُ حَسَناتُهُمْ وَ يُؤخَذُونَ بِسَيِّئَاتِهِمْ . « 2 »\r\n« در آيه سوء الحساب ميفرمود : ترس آن را دارند كه خوبيهاى آنان را نپذيرند ؛ و آنان را به كردار بد خود بگيرند » .\r\nدوّم از هشام بن سالم از حضرت صادق عليه السّلام دربارهء :\r\n يَخافُونَ سُوءَ الْحِسابِ  :\r\nقَالَ : يُحْسَبُ عَلِيْهِمْ السَّيِّئَاتُ ، وَ لَا يُحْسَبُ لَهُمُ الْحَسَنَاتُ . وَ هُوَ الإسْتِقْصَآءُ . « 3 »\r\n\r\n\r\n","description":"","footnote":"\r\n( 1 ) آيه 21 ، از سورهء 13 : الرّعد « و كسانى كه صله مىكنند آنچه را كه خدا امر فرموده است كه صله شود ؛ و از پروردگارشان خشيت دارند ، و از بدى حساب در هراسند » .\r\n( 2 ) « تفسير عيّاشى » ، ص 211\r\n( 3 ) « تفسير عيّاشى » ، ص 211\r\n","page_name":" 238 ","page_number":242},
  {"content":"\r\n\r\nفرمود : معناى سوء حساب آنست كه سيّئآت آنان را حساب كنند و حسنات آنان را حساب نكنند . و اينست حقيقت استِقصاء يعنى در حساب به نهايت رساندن ؛ و تا آخرين چيز جزئى را به نظر آوردن .\r\nسوّم از هِشام بن سالم از حضرت صادق عليه السّلام در قول خداى تعالى :\r\n وَ يَخافُونَ سُوءَ الْحِسابِ  : قَالَ : الإسْتِقْصَآءُ وَ الْمُدَآقَّةُ . وَ قَالَ : يُحْسَبُ عَلَيْهِمُ السَّيِّئَاتِ وَ لَا يُحْسَبُ لَهُمُ الْحَسَنَاتُ . « 1 »\r\nحضرت فرمودند : معناى بدى حساب ، دقّت كارى به عمل آوردن و به نهايت رساندن در حساب است : حضرت فرمودند : زشتىهاى آنان را به حساب آورند ، و نيكىها را به حساب نياورند .\r\nچهارم از حمّاد بن عثمان از حضرت صادق عليه السّلام :\r\nأَنَّهُ قَالَ لِرَجُلٍ : يَا فُلَانُ ! مَا لَكَ وَ لِاخِيكَ ؟ ! قَالَ : جُعِلْتُ فِدَاكَ ! كَانَ لِى عَلَيْهِ حَقٌّ ، فَاسْتَقْصَيْتُ مِنْهُ حَقِّى !\r\nقَالَ : أَبُو عَبْدِ اللهِ عَلَيْهِ السَّلامُ : أَخْبِرْنِى عَنْ قَوْلِ اللهِ :  وَ يَخافُونَ سُوءَ الْحِسابِ  ! أَ تَرَاهُمْ خَافُوا أَنْ يَجُورَ عَلَيْهِمْ أَوْ يَظْلِمَهُمْ ؟ ! لَا وَ اللهِ ؛ الإسْتِقْصَآءُ وَ الْمُدَآقَّةُ . « 2 »\r\n« حضرت به مردى گفتند : اى فلان ! چه شده است كه با برادرت چنين رفتار ميكنى ؟ !\r\nعرض كرد : فدايت شوم ! من براى خودم حقّى بر عهدهء او دارم ، و من در گرفتن حقّ خود استقصاء كردم ؛ و تا آخرين جزء را به\r\n\r\n\r\n","description":"","footnote":"\r\n( 1 ) « تفسير عيّاشى » ج 2 ، ص 210\r\n( 2 ) « تفسير عيّاشى » ج 2 ، ص 210\r\n","page_name":" 239 ","page_number":243},
  {"content":"\r\n\r\nحساب آوردم ! »\r\nحضرت گفتند : بگو به من : معناى گفتار خدا كه ميفرمايد : مؤمنان از سوء حساب ميترسند چيست ؟ !\r\nآيا چنين مىپندارى كه آنان ميترسند خدا به آنها جور و ستم روا دارد ؟ ! سوگند به خدا چنين نيست ! بلكه از استقصاء و دقّت كارىهاى در حساب بيم دارند .\r\nپنجم از محمّد بن عيسى و با همين اسناد از حضرت صادق عليه السّلام كه :\r\nقَالَ لِرَجُلٍ شَكَاهُ بَعْضُ إخْوَانِهِ : مَا لِاخِيكَ فُلَانٍ يَشْكُوكَ ؟ !\r\nفَقَالَ : أَ يَشْكُونِى أَنِ اسْتَقْصَيْتُ حَقِّى ؟ !\r\nقَالَ : فَجَلسَ مُغْضِباً ، ثُمَّ قَالَ : كَأَنَّكَ إذَا اسْتَقَصَيْتَ لَمْ تُسئْ ؟ !\r\nأَ رَأَيْتَ مَا حَكَى اللهُ تَبَارَكَ وَ تَعَالَى :  وَ يَخافُونَ سُوءَ الْحِسابِ \r\nأَ خَافُوا أَنْ يَجُورَ عَلَيْهِم اللهُ ؟ لَا وَ اللهِ ! مَا خَافُوا إلَّا الاسْتِقْصَاءَ ، فَسَمَّاهُ اللهُ سُوءَ الْحِسَابِ ؛ فَمَنِ اسْتَقْصَى فَقَدْ أَسَآءَ . « 1 »\r\n« حضرت به مردى كه بعضى از برادرانش ، شكايت او را به نزد آن حضرت برده بود گفتند :\r\nچرا فلان برادرت از تو شكايت دارد ! ؟\r\n\r\n\r\n","description":"","footnote":"\r\n( 1 ) « تفسير عيّاشى » ج 2 : ص 210\r\n","page_name":" 240 ","page_number":244},
  {"content":"\r\n\r\nآن مرد گفت : آيا شكايت دارد از من ، دربارهء اينكه من حقّ خود را استقصاءً از او خواسته‌ام ؟ !\r\nحضرت به حال غضب نشستند ؛ و سپس گفتند : گويا مثل اينكه تو اگر در حساب برادرت استقصاء كنى ، كار زشتى انجام نداده اى ؟ !\r\nبه من بگو تا بدانم : آنچه را كه خداوند تبارك و تعالى دربارهء مؤمنان در قرآن حكايت نموده است كه :  وَ يَخافُونَ سُوءَ الْحِسابِ  ، آيا آنها ميترسند از اينكه خداوند بر آنان ستم روا دارد ؛ و به عنوان ظلم و جور و تعدّى در حساب ، از آنان حساب بكشد ؟ !\r\nنه سوگند به خدا چنين نيست ؛ آنها دهشتى ندارند مگر از استقصاء ، و حساب را به دقّت رسيدگى كردن ! و خداوند ، اين استقصاء را سوء حساب نام برده است ؛ پس كسى كه استقصاء كند ، بدى كرده است » .\r\nحضرت استاد معظّم علامه طباطبائى در « رسالهء معاد » فرموده‌اند : در اينكه مراد از سوء حساب در آيه مباركه ، استقصاء است ، فريقين از شيعه و سنّى ، اتفاق دارند ؛ و بر صحّت صدور آن از رسول اللَّه اجماع نموده‌اند « 1 » . مجلسى رضوان الله عليه از دو كتابِ حسين بن سعيد از قاسم از عبد الصّمد بن بشير از معاويه روايت كرده است كه :\r\nقَالَ : قَالَ لِى أَبُو عَبْدِ اللهِ عَلَيْهِ السَّلَامُ : إِنَّ صَلَةَ الرَّحِمِ تُهَوِّنُ الْحِسَابَ يَوْمَ الْقِيَمَةِ . ثُمَّ قَرَأَ :  يَصِلُونَ ما أَمَرَ اللَّهُ بِهِ أَنْ \r\n\r\n\r\n","description":"","footnote":"\r\n( 1 ) رسالة « انسان بعد الدنيا » ، خطى ص 49\r\n","page_name":" 241 ","page_number":245},
  {"content":"\r\n\r\n يُوصَلَ وَ يَخْشَوْنَ رَبَّهُمْ وَ يَخافُونَ سُوءَ الْحِسابِ .  « 1 »\r\nمعاويه گويد : حضرت صادق عليه السّلام به من گفتند : صله رحم موجب آسانى حساب مىشود در روز قيامت ؛ و پس از آن اين آيه را قرائت كردند : كسانى كه صله مىنمايند آنچه را كه خداوند امر نموده است به صله آن ؛ و از پروردگارشان در خَشيت هستند ، و از بدى حساب هراس دارند .\r\n\r\nاستقصاء در حساب بر اساس عدل است ، و عدم آن بر اساس عفو است\r\nاز آنچه بيان شد معلوم مىشود كه البتّه در حساب مردم در روز قيامت ، ظلم و جورى نيست ؛ حساب كسى را از كس ديگر نميگيرند .\r\n وَ لا تَزِرُ وازِرَةٌ وِزْرَ أُخْرى  . « 2 »\r\nو از كسى بدون جهت بازپرسى نميكنند ؛ و زياده بر گناه او بر او تحميل نمىنمايند ؛ ليكن ممكن است كه در حساب مداقّه شود ؛ و بر اساس عدل رفتار شود ؛ و البتّه اين نسبت به متعديّان و مجرمان و ستمگران به حقوق فقرا و ضعيفان و مستضعفان است ؛ و ممكن است بر اساس عفو و إغماض در حساب ، دقّت به عمل نيايد ؛ بلكه با مختصر بررسى ، مؤمن مورد رحمت قرار گيرد ؛ و از وقوف طويل المدّة و عواقب آن مصون بماند ؛ و اين نسبت به مؤمنانى است كه از روى جهالت خطائى از آنها سر زده است و جنبهء استكبار و خود محورى نداشته‌اند .\r\n\r\n\r\n","description":"","footnote":"\r\n( 1 ) « بحار الانوار » طبع حروفى ، ج 7 ، ص 273\r\n( 2 ) قسمتى از آيه 164 ، از سورهء 6 : الانعام . « هيچ نفس حمل كننده اى ، حمل بارِ نفس ديگرى را نمىكند » . و اين آيه به همين لفظ در پنج جاى قرآن آمده است : در سورهء أنعام ، إسرآء ، فاطر ، زُمَر ، نجم\r\n","page_name":" 242 ","page_number":246},
  {"content":"\r\n\r\nعفو خداوند نسبت به جميع بندگان ، يك قانون حتمى و عقلى نيست ؛ قاعدهء عفو در اختيار خدا و به ارادهء اوست ، هر كس را كه بخواهد عفو مىكند ؛ و البتّه بر اساس حكمت ، كسانى هستند كه استحقاق عفو و مغفرت را دارند .\r\nو هر كس را كه بخواهد عفو نمىكند ، و اين نيز بر مبناى مصلحت است نسبت به مردمى كه متعدّى و متجرّى بوده و كوس انانيّت و كبريائيّت زده ؛ و در مقابل پروردگار ايستادگى نموده ؛ و خود را حائز مقام انانيّت و شخصيّت و استكبار دانسته‌اند .\r\nالبتّه عدل يك قانون كلّى است كه خداوند ميتواند بر اساس آن رفتار كند ؛ ولى الزامى ندارد كه حتماً بطور عدل در مجازات عمل نمايد و بنده را مورد رحمت قرار ندهد .\r\nپس قاعده و قانون اوّلى ، عدل است ؛ و عفو و اغماض امر ثانوى است كه در تحت اختيار و ارادهء حاكم است ؛ و بنابراين ناديده گرفتن حسنات مخالف عدل است ؛ امّا ناديده گرفتن سيّئآت موافق عفو است .\r\n\r\nخلف وعده غلط است ، نه خلف وعيد\r\nو مخالفت نمودن با وعده‌ها مخالفت عدل است ؛ امّا مخالفت نمودن با وعيدها و بيم‌ها خلاف عدل نيست ؛ بلكه موافق عفو و در اختيار حاكم است .\r\nو بنابراين خداوند خلاف وعده اى كه نموده است ، عمل نمىكند .\r\n إِنَّ اللَّهَ لا يُخْلِفُ الْمِيعادَ .  « 1 »\r\nو چه بسيار وعده‌هائى را كه به مؤمنان و نيكوكاران داده است\r\n\r\n\r\n","description":"","footnote":"\r\n( 1 ) ؛ قسمتى از آيه 9 ، از سورهء 3 : ءال عمران\r\n","page_name":" 243 ","page_number":247},
  {"content":"\r\n\r\nمانند آيه :\r\n وَعَدَ اللَّهُ الَّذِينَ آمَنُوا مِنْكُمْ وَ عَمِلُوا الصَّالِحاتِ لَيَسْتَخْلِفَنَّهُمْ فِي الْأَرْضِ .  « 1 »\r\n« خداوند به كسانى كه از شما كه ايمان آورده‌اند و عمل صالح انجام داده‌اند ، وعده داده است كه آنان را خليفه خود در روى زمين قرار دهد » .\r\nو آيه :  وَعَدَ اللَّهُ الَّذِينَ آمَنُوا وَ عَمِلُوا الصَّالِحاتِ مِنْهُمْ مَغْفِرَةً وَ أَجْراً عَظِيماً  . « 2 »\r\n« خداوند به كسانى كه از آنها ايمان آورده‌اند و عمل صالح انجام داده‌اند وعدهء مغفرت و پاداش بزرگى را داده است » .\r\nو اگر بنا باشد خلافِ وعده رفتار كردن ، مجوّز عقلى داشته باشد ؛ تمام وعده‌هاى خدا ضامن تحقّق ندارد ؛ و هيچكس نمىتواند بدان تكيه زند و اعتماد كند . و بر اين اساس ، وعدهء بردن به بهشت بر اثر اعمال صالحه ، لغو و بيهوده خواهد بود .\r\nوفاى به عهد از جمله صفات حسنه است ؛ و ميدانيم كه صفات و اسماء حُسنى براى خداست ؛ و خلاف آن كه نقض عهد باشد زشت است ؛ و آن كار خدا نيست ؛ بلكه كار شيطان است .\r\nو خود شيطان به هر دو از اين امور اعتراف مىكند ؛ آنجا كه در روز قيامت به مستكبران و نيز به مستضعفان مقصّر خطاب نموده و ميگويد :\r\n إِنَّ اللَّهَ وَعَدَكُمْ وَعْدَ الْحَقِّ وَ وَعَدْتُكُمْ فَأَخْلَفْتُكُمْ .  « 3 »\r\n\r\n\r\n","description":"","footnote":"\r\n( 1 ) صدر آيه 55 ، از سورهء 24 : النّور\r\n( 2 ) ذيل آيه 29 ، از سورهء 48 : الفتح\r\n( 3 ) آيه 26 از سوره 14 ابراهيم\r\n","page_name":" 244 ","page_number":248},
  {"content":"\r\n\r\n« حقًّا خداوند به شما وعده داد ؛ وعدهء حقّ ! من هم وعده دادم ولى خلاف آن را كردم » .\r\nو از آنچه گفته شد ، معلوم شد كه مراد از سوء حساب كه در آيه كريمه آمده است ، اين نيست كه خداوند حسنات را به حساب نياورد ؛ چون خداوند وعده فرموده كه نيكوكاران را به بهشت برد ؛ و خلاف وعده نمودن ظلم است و خداوند ظالم نيست .\r\n إِنَّ اللَّهَ لا يَظْلِمُ مِثْقالَ ذَرَّةٍ .  « 1 »\r\n« خداوند حقًّا به اندازهء سنگينى يك ذرّه ظلم نمىكند » .\r\nبلكه مراد استقصاء است ؛ يعنى خوب به حساب رسيدن ، و از جزئيّات سؤال كردن ؛ و در بازپرسى موشكافى نمودن و حساب را به نهايت دقّت استوار نمودن است ؛ و آنچه در چند حديث اخير در تفسير اين آيه  وَ يَخافُونَ سُوءَ الْحِسابِ  آمده است كه تفسيرش اين بود كه حسنات را به حساب نمىآورد و سيّئات را به حساب مىآورند ، معنايش اين است . چون در حسنات استقصاء و دقّت به عمل مىآيد معلوم مىشود كه حسنه نبوده است .\r\nحسنه آنست كه انسان براى تقرّب بسوى خداى تعالى خالصاً لوَجْهِه الكريم انجام دهد ؛ و در نيّت خود غير خدا را داخل نكند ، و شريك قرار ندهد ؛ و به نيّات نفسانيّه و بر اساس آراء دنيويّه و مقاصد اعتباريّه شهويّه كارى را انجام ندهد .\r\nو با اين معيار چون حسنات انسان كه همه به صورت ظاهر\r\n\r\n\r\n","description":"","footnote":"\r\n( 1 ) صدر آيه 40 ، از سورهء 4 : النّسآء\r\n","page_name":" 245 ","page_number":249},
  {"content":"\r\n\r\nحسنه هستند ، از نماز و روزه و جهاد و انفاق و ساختن مسجد و مدرسه و بيمارستان و پل و غيرها سنجيده شود ، چه بسا بسيارى از آنان در حاقّ معنى براى خدا خالصاً و مخلصاً نبوده است ؛ و بنابراين در ميزان سنجش واقعى ، حسنات نيست . گرچه در ظاهر بسيار چشمگير است ؛ و نام انسان را در دنيا به نيكوكارى بلند كرده‌اند و جزء خدمتگزاران و انفاق كنندگان ميدانند ولى در حقيقت ، ارزشى ندارد ؛ و چون مُهر تقرّب به آنها نخورده است ، اگر خداوند بخواهد استقصاء و مداقّه كند ، مهر باطل شد به آنها مىزند و همه را از درجه اعتبار ساقط مىكند .\r\nپس در صورت استقصاء چون معلوم مىشود كه حسنات ، حسنات نبوده است پس بشمار نمىآيد و امّا سيّئات انسان معلوم است كه زشتى و بدى بوده و همه به حساب مىآيند .\r\nامّا خلاف وعيد عمل كردن اشكالى ندارد . وعيد عبارت است از ترساندن از عواقب وخيم عمل زشت ؛ و پاداش سخت معيّن نمودن ؛ و به عذاب و عقاب تهديد كردن .\r\nولى اشكال ندارد كه شخص حاكم از شخص محكوم درگذرد و جرم و جنايت او را ببخشد ، و او را مورد عفو و مغفرت خود قرار دهد البتّه اين اختيارى است كه براى حاكم است ، و اجبار و الزامى هم ندارد كه حتماً ببخشد ، تا آنكه وعيدهاى او لغو و بيهوده گردد ؛ و مجرمان و تبهكاران بر عفو و اغماض او تكيه زنند و دست به جنايت و خيانت بيالايند .\r\n\r\n","description":"","footnote":"","page_name":" 246 ","page_number":250},
  {"content":"\r\n\r\nو بنابراين ، حاكم حقّ ، چون خداوند تبارك و تعالى ميتواند در صورت وعيدها ، مجرمان را عذاب كند و ميتواند مورد عفو و رحمت قرار دهد ؛ ولى چون اين امرى الزامى نيست ، هيچ بندهء مجرمى اطمينان و اتّكاء بر عفو و مغفرت نمىتواند پيدا كند ؛ و بر اين اساس بر جرم و جنايت خود ادامه دهد .\r\nزيرا ممكن است حاكم در خصوص اين مورد ، عمل به عدل كند ، نه عمل به عفو ؛ و مورد پاداش سخت و عذاب قرار دهد ؛ نه مورد اغماض و چشم پوشى . و همين عدم اطمينان و احتمال عقاب و عذاب كافى است كه انسان را از منهيّات و زشتىها باز دارد .\r\nپس نفسِ احتمال و امكان عذاب ، براى رَدْع و بازداشتن بندگان از منكرات كافى است ؛ و قطع و يقين به عذاب ، علاوه بر آنكه حاصل نيست - زيرا عذاب در دست خداست نه در اختيار بنده - موجب يأس و نوميدى از رحمت خداست . و يأس از رحمت خدا بزرگترين گناه است .\r\nاين بحثى را كه در اينجا نموديم يك قاعده و قانون عقلى و عقلائى است . در محاكم دنيا براى هر حاكمى ناديده گرفتن خوبيها و عمل ننمودن به وعده‌ها صحيح نيست ؛ و خلاف شئون حقّ و كرامت شمرده مىشود . و امّا ناديده گرفتن بديها و عمل نكردن به وعيدها صحيح است ، و چه بسا موجب كرامت و شرافت حاكم و سلطان ذى قدرت شمرده مىشود ، و نفسِ احتمالِ مبتلا شدن به وعيدهاى محكمه‌ها و قوانين ، مردم را از مخالفت‌ها باز ميدارد .\r\n\r\n","description":"","footnote":"","page_name":" 247 ","page_number":251},
  {"content":"\r\n\r\n\r\nطول موقف حساب براى مجرمان است\r\nحال بايد ديد چرا موقف حساب براى بعضى بسيار طولانى است ، و براى بعضى طولانى نيست ، و براى بعضى ابداً طول نميكشد ؟\r\nعروج و صعود فرشتگان و روح به نزد خداوند عزّ و جلّ پنجاه هزار سال طول ميكشد :\r\n تَعْرُجُ الْمَلائِكَةُ وَ الرُّوحُ إِلَيْهِ فِي يَوْمٍ كانَ مِقْدارُهُ خَمْسِينَ أَلْفَ سَنَةٍ .  « 1 »\r\n« ملائكه و روح بسوى خداوند بالا ميروند در روزى كه مقدار آن پنجاه هزار سال است » .\r\nو اين مقدار به اندازهء پنجاه سال ربوبى است :\r\n وَ إِنَّ يَوْماً عِنْدَ رَبِّكَ كَأَلْفِ سَنَةٍ مِمَّا تَعُدُّونَ .  « 2 »\r\n« و بدرستى كه يك روز در نزد پروردگار تو مانند هزار سال است از سالهائى كه شما به شمارش در مىآوريد » . و بطور كلّى آيا زمان ادراك طىّ اين حقائق تفاوت مىكند ، يا نه ، تفاوت ندارد ؟\r\nبراى روشن شدن اين مطلب ، لازم است أوّلًا بدانيم زمان چيست ؛ و سپس در طول كشيدن و عدم آن بحث كنيم ؛\r\n\r\nاقوال حكماء درباره حقيقت زمان\r\nبراى زمان فلاسفه و حكماء معانى مختلفى كرده‌اند .\r\nشيخ الرّئيس : أبو على سينا در طبيعيّات « شفا » ، اقوال مختلفى از فلاسفه در واقعيّت و حقيقت زمان نقل كرده است ؛ بعضى زمان را مجرّدِ فرض ميدانند كه از حركت حوادث در عالم طبيعت پيدا مىشود .\r\nو بعضى از حكماء از فهميدن حقيقت زمان اظهار عجز و ناتوانى\r\n\r\n\r\n","description":"","footnote":"\r\n( 1 ) آيه 4 ، از سورهء 70 : المعارج\r\n( 2 ) قسمتى از آيه 47 ، از سورهء 22 : الحجّ\r\n","page_name":" 248 ","page_number":252},
  {"content":"\r\n\r\nكرده‌اند .\r\nو بعضى براى زمان وجود حقيقى قائلند ، و آنها نيز داراى نظريّات متفاوتى هستند :\r\nبعضى زمان را مبدء واجب عالم دانسته‌اند .\r\nو بعضى زمان را جوهر جسمانى پنداشته‌اند .\r\nافلاطون زمان را جوهرى مستقلّ و جدا از جسم ميداند .\r\nارسطو زمان را مقدار حركت ميداند ؛ و بنابراين بسيارى حركت دورى ساليانه و روزانه را كه در اين جهان است موجب پيدايش زمان ميدانند .\r\nپس از بو على سينا أبو البركات بغدادى متوفّاى سنهء 547 هجريّه زمان را مقدار وجود ميداند و زمان هر حادث را مقدار وجود آن حادث ميخواند .\r\nبرخى از فلاسفه زمان را امرى نسبى پنداشته‌اند ؛ و آن را نسبتى دانسته‌اند كه از مقياس و سنجيدن دو چيز با يكديگر بدست مىآيد ؛ و بنابراين نسبت به اشياء مختلفى كه با هم سنجيده ميشوند ، زمان نيز مختلف مىشود .\r\n\r\nزمان ، كميت حركت در جوهر است\r\nفخر فلاسفه صدر المتألّهين زمان را مقدار حركت در جوهر موجودات ميداند ؛ البتّه موجودات عالم طبيعت ؛ و ميگويد : زمان عبارت است از يك امر واحد ممتدّ متّصل تدريجى در طول هم ؛ و مقدّم و مؤخّر از يكديگر ؛ و چون زمان كمّيّت متّصل تدريجى است لا محاله بايد منشأ انتزاع زمان نيز يك حركت دائم متّصل باشد ؛ و چون بالوجدان\r\n\r\n","description":"","footnote":"","page_name":" 249 ","page_number":253},
  {"content":"\r\n\r\nحركت را در چهار مقوله « كمّ » و « كيف » و « أين » و « وضع » مشاهده ميكنيم ، و اين مقولات عَرضيّه ، وجود مستقلّ ندارند ؛ بلكه تابع جوهرند ؛ پس به ناچار بايد جوهر در ذات خود داراى حركت باشد ؛ و به تبع حركت در جوهر ، حركت در اين مقولات پيدا شده است .\r\nقدماء ميگفتند : حركت عبارت است از تغيير تدريجى كه در چيزى پيدا مىشود ؛ و اين حركت را نسبت به تمام عالم طبع عموميّت نمىدادند ؛ و چنين معتقد بودند كه در جوهر عالم طبع ، حركت نيست ؛ و براساس نظريّه ارسطو حركت دورى را كه موجب پيدايش شبانه روز است ، موجب پيدايش زمان مىدانستند . پس عامل مؤثّر را در زمان ، وجود افلاك و بالأخصّ فلك اطلس يا فلك الافلاك ميدانستند .\r\nقدماء فلك را متحرّك عَلى الدّوام ميدانستند ، و زمان را از گردش فلك بر دور زمين انتزاع ميكردند .\r\nامروزه بطلان اصل وجود فلك ، و گردش آن ، جزء امور بديهيّه است ؛ پس چگونه ميتواند حركت دورى فلك منشأ انتزاع زمان باشد ؟ علاوه اگر فرضاً فلك از حركت باز ايستد ، آيا در آن صورت بين موجودات و حوادث اين عالم تقدّم و تأخّر نخواهد بود ؟ مثلًا اگر فرضاً يك نفر در حال نوشتن و يا در حال دويدن است ؛ در اين حال اگر فلك بايستد ، آيا كلماتى كه نويسنده بتدريج مينويسد ، دفعةً واحدةً واقع مىشود ؟ و يا گام‌هاى مختلف و بسيارِ مَرد دونده ، با هم در آنِ واحد صورت ميگيرد ؟\r\nاين احتمال قطعاً صحيح نيست ؛ و اگر بگوئيم يكى پس از ديگرى\r\n\r\n","description":"","footnote":"","page_name":" 250 ","page_number":254},
  {"content":"\r\n\r\nواقع مىشود ؛ و تقدّم و تأخّر بين آنها وجود دارد ؛ پس همان امتداد طولى تدريجى كه سبب تقدّم و تأخّر گام‌ها و كلمات است ، زمان است با فرض اينكه فلك باز ايستاده و از حركت فرو مانده است .\r\nالبتّه قدما از اين اشكال براى خود راه فرارى درست كرده بودند و ميگفتند : آنچه در اين عالم طبيعت موجود است ، معلول حركت فلك است ؛ و اگر توقّف كند شريان قلب عالم طبيعت از حركت مىايستد ؛ و بدن عالم طبيعت سكته مىكند ؛ و بنابراين تمام عالم طبيعت فلج ميگردد ؛ و هر چيزى متوقّف و ساكن مىشود ؛ و با سكون عالم ، عالم مىميرد ؛ زيرا حيات به حركت است ؛ و بنا بر فرض سكون فلك ديگر عالمى نيست . تا فرض تقدّم و تأخّر يا هم پايگى و هم زمانى در حوادث و موجودات آن نمود .\r\nبايد دانست كه اين نكته كه قدماء ميگفتند : حيات عالم طبيعت به حركت است نكته‌اى درست است ، و كلامى متين و استوار ؛ اما در اينكه علّت اين حركت را گردش و حركت فلك الافلاك به دور زمين دانسته‌اند راهى نادرست پيموده‌اند .\r\nفيلسوف اسلامى صدر المتألّهين شيرازى از راه تحقيق در جوهر عالم طبيعت و عوارض آن و از راه استحاله حركت در أعراض بدون حركت در جوهر ، اثبات كرد كه حركت در جوهر عالم است ؛ و تمام تغييرات و حركت در أعراض تابع حركت در جوهر آنهاست ؛ و يك امر واحد مستمرّ سيّال در عالم طبيعت وجود دارد ؛ و بنابراين زمان از اين حركت جوهريّه انتزاع مىشود .\r\n\r\n","description":"","footnote":"","page_name":" 251 ","page_number":255},
  {"content":"\r\n\r\nو بنا بر آنچه گفته شد ، در نزد صدر المتألّهين ، زمان مقدار حركت در جوهر است .\r\nاين بود خلاصه نظريّه صدر المتألّهين شيرازى دربارهء حركت در جوهر و انتزاع زمان .\r\nپس ميتوان اصل نظريّه او را در اين جمله خلاصه كرد كه :\r\nجوهر عالم طبيعت دائماً در حركت و تغيير و تجدّد است ؛ و زمان مشخّص مقدار اين تجدّد است ؛ و حركتِ عرض ؛ تابع حركتِ جوهر است .\r\n\r\nنتائج حركت جوهريه در نزد صدر المتألهين\r\nمرحوم صدر المتألّهين پس از اثبات اين مسأله ، از آن چند نتيجه گرفت كه همه آنها متفرّع بر حركت در جوهر است :\r\nاوّل : حدوث زمانى عالم ؛ فلاسفه براى زمان ، حدوث ذاتى قائل بودند كه منافات با قدمت زمانى نداشت ؛ ولى بر اساس حركت جوهريّه ، چون عالم طبيعت در ذات و كينونيّت خود دائماً در حدوث و تجدّد است ، و فرض جوهر اين عالم بدون حركت محال است ، بنابراين فرض جوهر اين عالم بدون زمان كه عبارت از وجود بعد از عدم است محال است ؛ پس جوهرهء اين عالم با حركت و مشخِّص حركت كه زمان است ، توأم است و على هذا چون حركت ، وجود بعد از عدم است ، جوهرهء طبيعت با زمان كه وجود بعد از عدم است توأم است ؛ و حدوث غير از وجود بعد از عدم چيز ديگرى نيست .\r\nدوّم : جسمانى بودن مبدأ و اصل نفس ؛ يعنى نفوس ناطقه انسانيّه در وهلهء اوّل همه جسمانى بوده‌اند ؛ و بواسطه حركت در جوهر خود ، مراتب كمال را يكى پس از ديگرى پيموده ؛ و با فرض عدم تغيّر ماهيّت ،\r\n\r\n","description":"","footnote":"","page_name":" 252 ","page_number":256},
  {"content":"\r\n\r\nو ثبوت آن ، در مراحل وجودى حركت كرده تا به مرحله تجرّد روحى رسيده‌اند : و النَّفْسُ جِسْمِانِيَّةُ الْحُدُوثِ رَوْحانيَّةُ الْبَقاءِ را اثبات كرد .\r\nو ما در بعضى از مباحث سابقه آورديم كه اين مطلب ، صريح دلالت آيات قرآنى است ؛ و مركّب بودن انسان از دو چيز مختلف ، از دو عالم به عنوان نفس و بدن ، علاوه بر آنكه خلاف وجدان و وحدت و تشخّص انسان است ، خلاف صريح آيات الهيّه و سير تكاملى انسان در مراحل وجودى اوست .\r\nسوّم : معاد جسمانى ؛ فلاسفه قديم چون بواسطه براهين خود ، فقط تجرّد نفس را اثبات مىكرده‌اند ؛ فقط قائل به معاد روحى بوده‌اند ، و نمىتوانستند معاد جسمى را با دليل عقلى به ثبوت برسانند ؛ ولى مرحوم صدر المتألّهين چون جسم و نفس و روح را مراتب مختلف از حقيقت واحده انسان ميداند ، بنابراين بواسطهء اثبات حركت در جوهر انسان استفادهء معاد جسمانى را نموده است .\r\nچهارم : تعريف و تعيين زمان و موقعيّت آن : چون اصل جوهر عالم در حركت است ؛ پس زمان ، مقدار حركت جوهر عالم طبيعت و معيار سنجش و چوب گزِ آن است .\r\nپنجم : ربط متغيّر به حادث : فلاسفه الهى قديم ، براى ربط موجودات عالم طبع به حضرت احديّت و كيفيّت تعلّق ارتباط به علّة العلل و علّت اوّل كه صادر همه موجودات است ، ناچار به فرضيّه‌هائى شده بودند كه مشهورترين آنها فرضيّهء نفوس فلكيّه و عقول عشره مىباشد ؛ و از نزول نور حضرت علّة العلل به عقل اوّل ، و از آنجا به سائر\r\n\r\n","description":"","footnote":"","page_name":" 253 ","page_number":257},
  {"content":"\r\n\r\nعقول ، و به نفوس افلاك ، تا برسد به عقل دَهُم و نفس فلك قمر و نفس عالم طبع ، طريق پيدايش كثرات را در اين جهان مشخّص ميكردند ؛ و رفع اشكالِ عدم امكان صدور كثير را از واحدِ من جميع الجهات مىنمودند .\r\nولى صدر المتألّهين با اثبات حركت در جوهر ، خود را از اين فرضيّه بى نياز مىبيند ؛ زيرا كه در نزد او جميع كائنات داراى دو جنبه هستند : يكى وجهه سيّال و متجدّد و متغيّر كه وجود مادّى و طبعى آنهاست ؛ و ديگرى وجهه قارّ و ثابت كه وجود ملكوتى آنهاست كه به نحوهء مُثُل أفلاطونيّه ، تمام موجودات را به حقّ اوّل ربط ميدهد .\r\nدر جنبه و وجههء ملكوتى ، حركت و تغيّرى نيست ؛ و حافظ وجود متغيّر عالم طبيعت ، وجود ثابت ملكوتى آن است كه نسبت به عالم طبيعت مانند روح است نسبت به بدن .\r\nجوهرهء اشياء دو صورت و جنبه دارد : از يك جهت متغيّر و از جهت دگر ثابت است ؛ و مرتبه ثابت كه درجه شديدِ وجود آنست از مبدأ الهى صادر شده ، و مرتبه متغيّر و متجدّد كه درجه ضعيف وجود آنست مبدأ كلّيّه حركات و تغييرات مادّى گرديده است . جنبه ضعيف و متغيّر در تحت جنبه قوىّ و ثابت است .\r\nجنبه متغيّر و ضعيف ، عالم كثرت و مادّه و جسم و مُلك و عيان را تشكيل داده است ؛ و جنبه ثابت و شديد عالم وحدت و نفس و معنى و ملكوت و باطن است كه پيوسته با حقّ متعال ارتباط دارد ؛ بلكه ربط محض است .\r\n\r\n","description":"","footnote":"","page_name":" 254 ","page_number":258},
  {"content":"\r\n\r\nاين خلاصه مفاد گفتار اين حكيم الهى بود كه در مبحث حركت و مبحث نفس از طبيعيّات أسفار بطور مشروح آورده ؛ و در بعضى از كتب ديگر خود نيز ذكر كرده است .\r\nبنابراين گفتار ، زمان اختصاص به عالم طبع و صورت دارد كه تغيّر و تجدّد و حركت است ؛ در عالم ثابتات ، زمانى نيست ؛ و بعبارت ديگر زمان اختصاص به وجهه مُلكى و متغيّر اين عالم دارد ؛ و در وجهه ملكوتى ( ملكوت أعلى ) كه حركتى نيست ، زمان معنى ندارد زيرا زمان مشخِّص مقدار حركت است ؛ و جائى كه حركت نيست زمان نيست .\r\n\r\nادراك تدريج زمان و عدم ادراك آن بر حسب تجرد نفس\r\nچون اين مقدّمه معلوم شد ، حالا ميگوئيم كه نفس ناطقه انسان در اثر حركت جوهريّه از عالم جسم و طبع و زمان ارتقاء مىيابد . و چون به مرحله تجرّد برسد ، ديگر براى او تدريج و تجدّد و تغيّر مفهومى ندارد ؛ او محيط بر جسم و بر حركت و زمان و عالم مُلك است ؛ و بناءً على هذا ممكنست ساليان متمادى بلكه هزاران سال ، و ميليون‌ها سال بگذرد ، و آن ابداً ادراك تغيّر و تدريج نكند ؛ بلكه پيوسته خود را در عالم ثابتات ، ثابت مينگرد .\r\nبه خلاف افرادى كه به مرحله تجرّد نفسى نرسيده‌اند ؛ آنها در عالم حركت و تدريج زندگى ميكنند و با حركت جوهرى اين عالم ذات خود را كه نيز جزئى از جوهر اين عالم است متحرّك مىيابند . و مقدار زمان را كه مُقدِّر و مُعيِّن اين حركت است به خوبى ادراك ميكنند ؛ ولى در اينجا مسأله اى هست كه بسيار شايان توجّه است و آن اينكه حصول\r\n\r\n","description":"","footnote":"","page_name":" 255 ","page_number":259},
  {"content":"\r\n\r\nتجرّد امرى نسبى است ؛ و متدرّجاً براى انسان پيدا مىشود ؛ و بنابراين ممكن است كسى خود را در اثر حركت جوهريّه در ذات او به كمال صورى و برزخى رسانده باشد ؛ و هنوز تجرّد نفسى و روحى براى او پيدا نشده باشد ؛ و در اين صورت به كمال نسبى رسيده است ، نه به تجرّد مطلق . و زمان را او نيز ادراك مىكند نه به نحوهء ادراك مردم عادى و معمولى ، بلكه بسيار زودگذر و سريع الزّوال .\r\n\r\nاهل برزخ زمان درنگ در آن را كوتاه مىپندارند\r\nو بسيارى از افرادى كه از عالم مثال و برزخ هم در آستانهء عبور به عالم نفس هستند ، آنان گذران زمان را اجمالًا ادراك ميكنند ولى بسيار سريع و تند .\r\nو ما براى اين مطلب نمونه‌هاى بسيارى را در اين عالم مشاهده ميكنيم :\r\n1 - انسان كه به خواب ميرود تدريجِ حركت زمانى را بسيار كوتاه ادراك مىكند ؛ غالب قريب به اتّفاق افراد مردم در عالم خواب ، مقدار ساعات خواب را نمىفهمند و نميدانند ؛ و چه بسا از خواب كه بيدار ميشوند از روى ساعت ، و يا سايه آفتاب ، مقدار خواب خود را تعيين ميكنند .\r\n2 - انسانى كه بيهوش مىشود و يا غش مىكند ، و در نتيجه مشاعر او از ادراك طىّ زمان مىايستد ، ابداً درازاى مدّت بيهوشى و غشّ را نمىدانند ؛ ممكنست روزها و بلكه ماه‌ها و براى بعضى اتّفاق افتاده است كه سالها بيهوش بوده‌اند ؛ و اين مدّت بسيار طولانى حتّى براى آنان به اندازهء يك دقيقه هم نمود نكرده است .\r\n\r\n","description":"","footnote":"","page_name":" 256 ","page_number":260},
  {"content":"\r\n\r\n3 - اطفالى كه تازه از مادر متولّد ميشوند ، تا مدّتى ادراك گذران زمان را ندارند ، چون هنوز مشاعرشان نسبت به ادراكات عالم كثرت خفته است .\r\n4 - چه بسا افرادى كه در شدّت سرور و بَهجت بسر مىبرند ؛ و در عالمى از التذاذ غوطه ميخورند كه ابداً گذشت زمان را نمىفهمند ؛ و چه بسيار افرادى كه از شدّت غصّه و اندوه نيز مشاعرشان نسبت به ادراك كثرات اين عالم پائين مىآيد ؛ و ادراك گذشت زمان را نمىكنند ؛ يا بسيار كم و كوتاه ادراك ميكنند .\r\n5 - افرادى چون أنبياء الهى كه وحى بر آنها نازل مىشود ، در آن حالات مخصوص ادراك زمان نمىكنند .\r\n6 - هر وقت نفس كمالِ توجّه به چيزى يا كسى را بنمايد ، بطورى كه از غير او غافل شود ، زمان را و تدريج آن را نمىفهمد ، چون افرادى از اولياء خدا كه با حضرتش باب راز و نياز و مناجات را گشوده‌اند ؛ يا شخصى كه براى اختراعى يا اكتشافى و يا حلّ مسأله فكرى علمى ، چنان متوغّل مىشود و در آن مطلب فرو ميرود كه از عالم طبيعت انصراف حاصل مىكند .\r\nديگر از امورى كه ميتوان از اين قبيل دانست ، يكى موت ارادى است . و يكى خواب مغناطيسى كه آن را مَنيتِيسم گويند گرچه اين قسم از خواب مشروع نيست ؛ و يكى طىّ الزّمان است اگر واقعيّت و حقيقتى داشته باشد . طىّ الارض عبارت است از پيمودن مسافت‌هاى دور و دراز را در زمان بسيار اندك ؛ و اين امرى است مشهور و معروف در نزد اولياء\r\n\r\n","description":"","footnote":"","page_name":" 257 ","page_number":261},
  {"content":"\r\n\r\nخدا و ائمّه طاهرين عليهم السّلام ؛ همچنان كه حضرت أمير المؤمنين عليه السّلام در شبى كه سلمان فارسى در مدائن بغداد رحلت كرد از مدينه منوّره به مدائن آمدند و در همان شب بدن سلمان را تجهيز و تدفين نموده و به مدينه مراجعت كردند ؛ و حضرت جواد الائمّه امام محمّد تقى عليه السّلام در هنگام شهادت پدر گرامى حضرت امام علىّ بن موسى الرّضا عليه السّلام از مدينه به طوس آمدند و از در بسته وارد منزل شدند و پس از تجهيز پدر از تكفين و تغسيل و صلوة و تدفين به مدينه برگشتند و حضرت سجّاد امام زين العابدين عليه السّلام در وقت دفن أبدان مطهّرهء شهداى وقعهء طفّ ( كربلا ) و مراسم تدفين پيكر حضرت أبا عبد الله الحسين عليه السّلام از كوفه به كربلا آمدند و خود بر پيكر پدر مكرّم خود نماز گزاردند و دفن كردند و مواضع قبر سائر شهداء را معيّن نمودند ؛ امّا طىّ الزّمان يعنى زمان‌هاى بسيار طولانى را در لحظاتى كوتاه انسان بپيمايد ؛ مثلًا در چند لحظه از اوّل ماه محرّم الحرام داخل در اوّل ماه صفر المظفّر گردد ؛ بنده تا به حال در كتابى به اين قسم از پيمودن زمان برخورد نكرده‌ام و ميان علماء و بزرگان از اهل كمال نيز مشهور و معروف نيست ؛ امّا در نجف اشرف از يك مرد عرب كه سالك راه خدا بود و حقًّا مردى وارسته و شوريده و صادق بود شنيدم كه ميگفت : من در آن اوقاتى كه در عوالم تحيّر بسر مىبردم يك ماه بلكه بيشتر از آن از ما گذشت كه من نه خودم و نه عيالم هيچ قوت لا يموتىنداشتيم ( هيچ چيز مختصر از غذا و طعام براى ادامه زندگى ) . و ابداً اين گذشت زمان را حسّ نكرديم و خود و تمام فرزندانم و عيالم در\r\n\r\n","description":"","footnote":"","page_name":" 258 ","page_number":262},
  {"content":"\r\n\r\nحالت عادّى و سرور بوديم و عيالاتم از اين گذشت زمان ابداً مطّلع نشدند و تا به حال هم من به آنها نگفته‌ام .\r\nو غير از اين موارد نيز نمونه‌هاى ديگرى هست ؛ و ما براى شاهد مطلب به همين مقدار اكتفا نموديم .\r\nو به عكس چون انسان به عالم كثرت توجّه كند ؛ تدريج و حركت زمانى را خوب ادراك مىكند ؛ و هر چه پايه و درجه توجّهش زياده گردد ، مرور زمان را بهتر ادراك مىكند . از ساعت‌ها به دقيقه‌ها ؛ و از دقيقه‌ها به ثانيه‌ها ؛ و چه بسا پائين‌تر از آن ؛ و چه بسا گذشت يك ثانيه براى او بسيار روشن و مشهود است .\r\nافرادى كه در انتظار بسر مىبرند ، و براى مطلوبى در ترقّب هستند ، امتداد زمان را خوب ادراك مىنمايند . و براى آنها زمان طولانى به نظر ميرسد ؛ شخصى را كه بازداشت كرده‌اند ، و ميخواهند محاكمه كنند ، ساعت زمان براى او شديد است ؛ شخص محكومى را كه بخواهند حدّ بر او جارى كنند ، و يا مثلًا قصاص نمايند ، يا اعدام كنند ، زمان در نزد او بسيار طولانى به نظر ميرسد ؛ يك دقيقه آن حكم يك ساعت ، و يك ساعت آن حكم يك روز ، و چه بسا حكم يك ماه و يك سال را دارد .\r\nو چه بسا آن‌قدر سنگين و طولانى به نظر ميرسد مثل آنكه عمرى را گذرانيده است .\r\nعاشقى كه در فراق معشوق ميسوزد و محترق مىشود ؛ و محبّى كه در فراق محبوب بسر مىبرد ، چنان ساعات و دقائق براى او كُند\r\n\r\n","description":"","footnote":"","page_name":" 259 ","page_number":263},
  {"content":"\r\n\r\nو بَطىء ميگذرد كه هر دقيقه گوئى زمانى مديد است ؛ پيوسته در آتش فراق گداخته ميگردد ؛ و زمان درازى را ادراك مىكند .\r\nمادرى كه در انتظار فرزند گمشدهء خود پيوسته در ترقّب است و پيوسته نگاه به در خانه مىكند كه كِى طفل او را مىآورند براى او امتداد زمان طولانى است ؛ همواره نگاه به ساعت مىكند و ميگويد : عجب است هنوز بچّه مرا نياورده اند ؟ گفته‌اند يك ساعت ديگر مىآورند ؛ آيا يك ساعت شده است ، يا گذشته است ؟ درحالىكه هنوز پنج دقيقه هم نگذشته است . ميگويد : ببينيد شايد ساعت خراب شده ، و از كار افتاده و خوابيده است .\r\nكسى را كه ميخواهند تفتيش كنند در گمرك و يا در محلّ ديگرى ، و يا در زندان محبوس ميكنند ، زمان براى آنها بسيار دراز است ؛ و اين مسأله بقدرى روشن و واضح است كه در ادبيّات هر زبان در أشعار غزل‌آميز ، داستان‌هائى از فراق محبوب و طول كشيدن زمان هجران آورده‌اند ؛ و هجران را به شب يَلدا تشبيه كرده‌اند .\r\nو با انحاء مختلف از تشبيهات و استعارات و كنايات ، اين معنى را در قالب‌هاى نظم و نثر آورده‌اند .\r\nاز اين حقيقت كلّى كه بيان كرديم ، در قرآن مجيد شواهدى آمده است .\r\nاوّل : داستان حضرت ارْميا كه از پيامبران بوده است ؛ و خداوند او را و خَرش را ميرانيد ؛ و بعد از يكصد سال زنده كرد ؛ و چون از او سؤال كرد كه : چقدر درنگ تو طول كشيده است ؟ ! ارميا در پاسخ گفت :\r\n\r\n","description":"","footnote":"","page_name":" 260 ","page_number":264},
  {"content":"\r\n\r\nيك روز يا مقدارى از يك روز !\r\nخداوند به او خطاب فرمود : بلكه صد سال طول كشيده است !\r\n فَأَماتَهُ اللَّهُ مِائَةَ عامٍ ثُمَّ بَعَثَهُ قالَ كَمْ لَبِثْتَ قالَ لَبِثْتُ يَوْماً أَوْ بَعْضَ يَوْمٍ قالَ بَلْ لَبِثْتَ مِائَةَ عامٍ .  « 1 »\r\nدوّم داستان اصحاب كهف است ، كه چون خداوند آنان را به خواب برد ، و خواب آنها سيصد سال شمسى كه سيصد و نه سال قمرى است طول كشيد ؛ چون آنها را بيدار نمود ؛ بعضى از آنان به بعضى ديگر گفتند : چقدر درنگ ما در اينجا طول كشيده است ؟ !\r\nآنان در پاسخ گفتند : يك روز يا مقدارى از يك روز ، درحالىكه خداوند ميدانست چقدر طول كشيده است .\r\n وَ كَذلِكَ بَعَثْناهُمْ لِيَتَساءَلُوا بَيْنَهُمْ قالَ قائِلٌ مِنْهُمْ كَمْ لَبِثْتُمْ قالُوا لَبِثْنا يَوْماً أَوْ بَعْضَ يَوْمٍ قالُوا رَبُّكُمْ أَعْلَمُ بِما لَبِثْتُمْ .  « 2 »\r\n  وَ لَبِثُوا فِي كَهْفِهِمْ ثَلاثَ مِائَةٍ سِنِينَ وَ ازْدَادُوا تِسْعاً * قُلِ اللَّهُ أَعْلَمُ بِما لَبِثُوا .   « 3 »\r\nسوّم : عدم ادراك افرادى كه در برزخ رفته‌اند ، مقدار كشش زمان را در آن عالم . و اين به علّت همان تجرّد برزخى و عبور از عالم طبع است گرچه مجرم و گنهكار بوده‌اند ؛ و اين معنى در هفت جاى از قرآن بازگو شده است :\r\n1 - :  يَوْمَ يَدْعُوكُمْ فَتَسْتَجِيبُونَ بِحَمْدِهِ وَ تَظُنُّونَ إِنْ لَبِثْتُمْ إِلَّا قَلِيلًا .  « 4 »\r\n\r\n\r\n","description":"","footnote":"\r\n( 1 ) قسمتى از آيه 259 ، از سورهء 2 : البقرة\r\n( 2 ) قسمتى از آيه 19 ، از سورهء 18 : الكهف .\r\n( 3 ) آيه 25 و صدر آيه 26 ، از سورهء 18 : الكهف\r\n( 4 ) آيه 52 ، از سورهء 17 : الإسراء\r\n","page_name":" 261 ","page_number":265},
  {"content":"\r\n\r\n« روزى كه شما را ميخواند ، و شما به حمد او استجابت ميكنيد ، و چنين مىپنداريد كه درنگ نكرده‌ايد مگر زمان اندكى !\r\n2 -  يَتَخافَتُونَ بَيْنَهُمْ إِنْ لَبِثْتُمْ إِلَّا عَشْراً  . « 1 »\r\n« ( چون مجرمان را در روز قيامت محشور كنيم ) « با يكديگر بطور آهسته سخنى ميگويند كه ما غير از ده روز درنگ نكرده‌ايم » .\r\n نَحْنُ أَعْلَمُ بِما يَقُولُونَ إِذْ يَقُولُ أَمْثَلُهُمْ طَرِيقَةً إِنْ لَبِثْتُمْ إِلَّا يَوْماً .  « 2 »\r\n« ما داناتريم به آنچه ميگويند ؛ در وقتىكه راست‌ترين آنها از جهت روش ميگويد : ما درنگ نكرده‌ايم مگر يك روز » .\r\n3 -     إِنِّي جَزَيْتُهُمُ الْيَوْمَ بِما صَبَرُوا أَنَّهُمْ هُمُ الْفائِزُونَ * قالَ كَمْ لَبِثْتُمْ فِي الْأَرْضِ عَدَدَ سِنِينَ * قالُوا لَبِثْنا يَوْماً أَوْ بَعْضَ يَوْمٍ فَسْئَلِ الْعادِّينَ * قالَ إِنْ لَبِثْتُمْ إِلَّا قَلِيلًا لَوْ أَنَّكُمْ كُنْتُمْ تَعْلَمُونَ     . « 3 »\r\n« من به بندگان مؤمن خود در روز قيامت در مقابل صبر و شكيبائى اى كه در دنيا نموده‌اند پاداش مىدهم . آنانند رستگاران ؛ خداوند ميفرمايد : چند سال شما در روى زمين درنگ كرده ايد ؟ ! آنان ميگويند : يك روز يا مقدارى از روز ، از حسابگران بپرس !\r\nخداوند ميفرمايد : اگر چنين باشيد كه بدانيد ، شما درنگ نكرده‌ايد مگر اندكى ! »\r\n\r\n\r\n","description":"","footnote":"\r\n( 1 ) » ! آيه 103 ، از سورهء 20 : طه\r\n( 2 ) آيه 104 از همين سوره\r\n( 3 ) آيات 111 تا 114 ، از سورهء 23 : المؤمنون\r\n","page_name":" 262 ","page_number":266},
  {"content":"\r\n\r\n4 -   وَ يَوْمَ تَقُومُ السَّاعَةُ يُقْسِمُ الْمُجْرِمُونَ ما لَبِثُوا غَيْرَ ساعَةٍ كَذلِكَ كانُوا يُؤْفَكُونَ * وَ قالَ الَّذِينَ أُوتُوا الْعِلْمَ وَ الْإِيمانَ لَقَدْ لَبِثْتُمْ فِي كِتابِ اللَّهِ إِلى يَوْمِ الْبَعْثِ فَهذا يَوْمُ الْبَعْثِ وَ لكِنَّكُمْ كُنْتُمْ لا تَعْلَمُونَ   . « 1 »\r\n« و در روزى كه قيامت بر پا شود ، بِزهكاران سوگند ياد ميكنند كه غير از يك ساعت درنگ نكرده‌اند . و اين‌طور رويّه و روش آنانست كه دروغ ميگويند ؛ و كسانى كه ايمان و علم به آنها داده شده است به آنها ميگويند :\r\nشما در كتاب تكوين خدا و عالم هستى تا روز رستاخيز درنگ كرده ايد ! و اينست روز رستاخيز ، و ليكن چنين نيست كه شما دانسته باشيد و فهميده باشيد ! »\r\n5 -  وَ يَوْمَ يَحْشُرُهُمْ كَأَنْ لَمْ يَلْبَثُوا إِلَّا ساعَةً مِنَ النَّهارِ يَتَعارَفُونَ بَيْنَهُمْ  . « 2 »\r\n« و در روزى كه خداوند مردم را محشور كند ، گويا چنانست كه بيش از يك ساعت از روز درنگ نكرده‌اند ؛ و آنان كاملًا همديگر را مىشناسند » .\r\n6 -  كَأَنَّهُمْ يَوْمَ يَرَوْنَ ما يُوعَدُونَ لَمْ يَلْبَثُوا إِلَّا ساعَةً مِنْ نَهارٍ  . « 3 »\r\n« گويا مردم در روزى كه ببينند ، آنچه را كه آنان را از آن ترسانيده‌اند ، بيش از يك ساعت از روز درنگ نكرده‌اند » .\r\n\r\n\r\n","description":"","footnote":"\r\n( 1 ) » . آيه 55 و 56 ، از سورهء 30 : الرّوم\r\n( 2 ) قسمتى از آيه 45 ، از سورهء 10 : يونس\r\n( 3 ) قسمتى از آيه 35 ، از سورهء 46 : الاحقاف\r\n","page_name":" 263 ","page_number":267},
  {"content":"\r\n\r\n7 -  كَأَنَّهُمْ يَوْمَ يَرَوْنَها لَمْ يَلْبَثُوا إِلَّا عَشِيَّةً أَوْ ضُحاها  . « 1 »\r\n« گويا در روزى كه مردم قيامت را ببينند ، درنگ نكرده‌اند مگر يك شبى را تا صبح ، و يا يك صبحى را تا شب » .\r\nو بر اين اساس رواياتى در اختلاف ادراك اهل برزخ ، طول برزخ را وارد شده است ؛ و ما در بحث از عالم برزخ آنها را ذكر كرديم .\r\n\r\nنسبى بودن زمان و موقف قيامت براى صالحين و طالحين\r\nو امّا در موقف قيامت ، و وقوف انسان براى سؤال و حساب ، نيز روايات دلالت دارند بر آنكه اين موقف براى همه يكسان نيست ؛ براى مؤمنان و صالحان بسيار زودگذر ؛ و براى كافران و فاجران بسيار طولانى و بطىء است ، براى انبياء و اولياء خدا سريع ؛ و براى اشقياء كُند و ديرگذر است .\r\n\r\nمعناى نسبى بودن زمان اهل موقف در قيامت\r\nو البتّه ما ميدانيم كه آن زمان موهومى نيست بلكه حقيقى است ؛ و همانطور كه در بحث معاد جسمانى مشروحاً بيان شد موقف حساب و سؤال و كتاب و ميزان و صراط بعد از فناء فى الله است و در عالم بقاء بالله پس از طىّ فناء مىباشد و در عالم بقاء هر چيز به جاى خود محفوظ است : زمان ، مكان ، جسم و بدن ، سؤال و مؤاخذه ، لذّت و بَهجت ، غم و غصّه ، گريه و خنده ، شادى و اندوه ، بهشت و جهنّم .\r\nو بنابراين حتماً بايد ادراك اختلاف كمّيّت امتداد زمان ، برحسب اختلاف درجات ادراكات و اعمال مردم بوده ، و نسبى بودن زمان نسبت به مراحل متفاوت روندگان بسوى حرم الهى بوده باشد ؛ چون همه بسوى خدا در حركتند ، و همه پويا و جوياى او .\r\n\r\n\r\n","description":"","footnote":"\r\n( 1 ) . آيه 46 ، از سورهء 79 : النّازعات\r\n","page_name":" 264 ","page_number":268},
  {"content":"\r\n\r\n همه كس طالب يارست چه هشيار و چه مست * همه جا خانه عشق است چه مسجد چه كنشت \r\nانسان بِما هُوَ إنسان بسوى او در حركت است و ملاقات كنندهء طلعت و ديدار جمال او .\r\n يا أَيُّهَا الْإِنْسانُ إِنَّكَ كادِحٌ إِلى رَبِّكَ كَدْحاً فَمُلاقِيهِ  « 1 » .\r\nاى انسان ! تو با هر مشقّت و سختى و تعبى است ، بسوى پروردگارت رهسپار هستى ! پس او را ملاقات ميكنى !\r\nغاية الامر ، فرق است بين سير مؤمنان و كافران ، و بين سير صالحان و طالحان ، و بين سير مقرّبان و غير آنان و بين سير أصحاب اليمين و أصحاب الشّمال ، و بالاخره بين سير مكشوف‌شدگان نزد آنها اسرار الهى و بين محجوبان .\r\nعاشقان لقاء و جمال او ، و مشتاقان طلعت زيبا و سيماى جلال او ، و شوريدگان صحنه حيرت ، و وارستگان از هواى نفس و مكائد و مصائد ابليس ، و راه يافتگان به عزّ حريم حضور ؛ پيوسته در انوار تجليّات و نفحات سبحانيّه حضرتش غرقند ، و آنى حال و مجالِ نزول ندارند .\r\n چه التفات به لذّات كائنات كند ؟ * كسى كه گشت گرفتار زلف و خال حبيب\r\nدرون من نه چنان از حبيب پر شده است * كه گر حبيب درآيد ، بود مجال حبيب « 2 » \r\n\r\n\r\n","description":"","footnote":"\r\n( 1 ) آيه 6 ، از سورهء 84 : الإنشقاق\r\n( 2 ) « ديوان مغربى »\r\n","page_name":" 265 ","page_number":269},
  {"content":"\r\n\r\nمرحوم آيه الله حاج ميرزا جواد آقا ملكى تبريزى فرموده است :\r\nو چه بسا تمام همّ و غمّش و تمام افكار و نيّاتش مستغرق در حضرت ربّ الارباب شود ؛ تا به جائى كه دلش از ياد غير خدا تعطيل گردد ؛ و از التفات به غير خدا منعزل شود و عقل او از تدبير در امور او باز ايستد ، و براى او شبيه حالت بُهت و حيرت در اثر شدّت عشق پيدا شود ؛ همچنان كه در بعضى از حالات أمير المؤمنين عليه السّلام وارد شده است ؛ و به همين مطلب در حديث معراج اشاره شده است آنجا كه گويد :\r\nوَ أَسْتَغْرِقَنَّ عَقْلَهُ بِمَعْرِفَتِى ، ثُمَّ لَاقُومَنَّ لَهُ مَقَامَ عَقْلِهِ . « 1 »\r\n« من عقل و قوهء تدبير او را مستغرق در معرفت و شناخت خودم ميكنم ؛ و سپس خودم بجاى عقل او مىنشينم و تدبير امور او را بدست ميگيرم » .\r\nو امّا آن كسانى كه از لقاء خدا محجوب ، و از عشق به خدا محروم بوده ، و از وظائف ايمان و عمل صالح گريزان ، و به افكار شيطانيّه و نفسانيّه گرفتار ، و در عوالم بُعد محجوب و محبوس بوده‌اند ؛ و پيوسته فكر و ذكرشان امور اعتباريّه و كثرات وهميّه و شئون سرابيّه عالم غرور بوده است .\r\n أُولئِكَ يُنادَوْنَ مِنْ مَكانٍ بَعِيدٍ  . « 2 » « اينچنين مردمى ، ندا و دعوت از راه دورى به آنها ميرسد » .\r\nدر روز قيامت خوب گذرانِ زمان را ادراك ميكنند و از جزئيات مسائل عمل كرده شده ، بازپرسى ميشوند و محاسبه ميگردند ؛\r\n\r\n\r\n","description":"","footnote":"\r\n( 1 ) « أسرار الصّلاة » طبع حروفى ، ص 299\r\n( 2 ) ذيل آيه 44 ، از سورهء 41 : فُصّلت\r\n","page_name":" 266 ","page_number":270},
  {"content":"\r\n\r\nو چنان آن موقف براى آنان طولانى است كه همانطور كه در روايت همين مجلس خوانديم : آن‌قدر عرق از بدن آنها خارج ميگردد كه اگر چهل شتر تشنه بياشامند سيراب ميشوند .\r\nو بين اين دو دسته مردم : مقرّبين و منكرين ، افراد ديگر در درجات مختلف از عبوديّت قرار دارند ؛ هر چه خلوص و اخلاصشان بهتر بوده باشد ، به مقام تجرّد مطلق نزديكتر و گذران زمان را كمتر مىفهمند ، و هر چه درجه كبر و استكبارشان افزون‌تر بوده باشد از مقام تجرّد دور تر و گذران زمان را بيشتر ادراك مىنمايند .\r\nپس مردم در موقف قيامت در درجات مختلفى قرار دارند و هر يك به حسب عقيده و ملكات و صفات مكتسبه و اخلاق و كردار خود ، بنحوهء خاصّى محاسبه ميشوند ؛ و مرور زمان را ادراك ميكنند .\r\nو آنچه را كه صدر المتألّهين دربارهء دو وجهه ملكى و ملكوتى هر انسان بيان كرد ، اين معنى را به خوبى روشن ميسازد ، كه هر چه به وجههء ملكوتى بيشتر نزديك شويم ، تجرّد نفس ناطقه ما بيشتر ظهور و بروز مىكند و از آلام و گزند حوادث عالم كثرت و سراب اعتباريّات وهميه بيشتر در مصونيّت مىمانيم ؛ و هر چه به وجهه ملكى و ظاهرى نزديك شويم تجرّد نفس ناطقه ما كمتر ظهور مىنمايد ؛ و بيشتر گرفتار أهواء و افكار وهميّه و سرابيّه شيطانيّه خواهيم بود ؛ و بالنّتيجه در روز قيامت ، موقف ما زياد طول خواهد كشيد و گذران زمان سؤال و حساب به كُندى مىانجامد .\r\nدر تفسير « مجمع البيان » از أبو سعيد خدرى وارد است كه چون آيه\r\n\r\n","description":"","footnote":"","page_name":" 267 ","page_number":271},
  {"content":"\r\n\r\nشريفه :  تَعْرُجُ الْمَلائِكَةُ وَ الرُّوحُ إِلَيْهِ فِي يَوْمٍ كانَ مِقْدارُهُ خَمْسِينَ أَلْفَ سَنَةٍ  نازل شد ؛ به پيغمبر اكرم صلّى الله عليه و آله و سلّم گفته شد : اى رسول خدا چقدر آن روز طويل است ؟ حضرت فرمودند : سوگند به آن كسى كه جانم در دست اوست ، آن روز براى مؤمن به اندازه اى سبك و سريع مىشود كه از يك نماز واجب كه در دنيا بجا مىآورده است سبكتر و سريعتر است .\r\nو نيز از حضرت صادق عليه السّلام روايت كرده است كه آن حضرت فرموده‌اند :\r\nاگر حساب آن روز را كسى ديگر غير از خدا مير سيد هر آينه مردم پنجاه هزار سال درنگ ميكردند و هنوز تازه از حساب فارغ نشده بودند ؛ و ليكن خداوند در يك ساعت حساب همه را ميرسد و فارغ مىشود . « 1 »\r\nبا اين دو روايت معناى پنجاه هزار سال خوب روشن مىشود كه اين درازا بر حسب حالات مختلف بندگان است ، امّا براى مؤمنان سبك و سريع و راحت است چون   وُجُوهٌ يَوْمَئِذٍ ناضِرَةٌ إِلى رَبِّها ناظِرَةٌ   سيمايشان تازه و شاد و خرّم است و پيوسته به پروردگارشان نظر ميكنند ؛ بنابراين امر را بر واقعيّت خود مشاهده ميكنند .\r\nاينست معناى نسبى بودن زمان وقوف براى سؤال و حساب در موقف قيامت .\r\nو امّا آنچه دانشمند غربى : أينشتين دربارهء نسبيّت زمان گفته است ابداً ربطى به اين مطلب ندارد\r\n\r\n\r\n","description":"","footnote":"\r\n( 1 ) . تفسير « مجمع البيان » طبع صيدا ، ج 1 ، ص 352\r\n","page_name":" 268 ","page_number":272},
  {"content":"\r\n\r\n\r\nنسبيت زمان نزد اينيشتين\r\nاينشتين به عنوان اصل پذيرفته بود كه : نمىتوان در عالم جسمى را به عنوان ساكن مشخّص كرد :\r\nاو ميگويد : امتداد زمانى از امتداد مكانى انفكاك ندارد ؛ و حجم عالم طبيعت از چهار بُعد بوجود آمده است : سه بُعد معروف ( طول و عرض و ارتفاع ) و بعد چهارم زمان است .\r\nنيوتن زمان را به سيّالى تشبيه كرد كه بطور يكنواخت جريان دارد ، بدون آنكه رابطه اى با اشياء خارجى داشته باشد . از ديدگاه او لحظات اين زمانِ مطلق رشته اى شبيه نقاط يك خطّ مستقيم تشكيل ميدهند ؛ و آن اساسى كه اين لحظات دنبال يكديگر مىآيند مستقلّ از تمام حوادث است ؛ امّا حوادث ، هر يك برخى از اين لحظات را اشغال مىكند .\r\nاين عقيدهء نيوتن كه زمانِ مطلق ، مستقلّ از آنچه در جهان رخ ميدهد وجود دارد ، حتّى مورد انتقاد معاصرين او از جمله لايب‌نيتس قرار گرفت ؛ لايب‌نيتس معتقد بود كه حوادث اساسىترند ، و لحظات مفاهيم انتزاعى هستند ؛ يعنى مجموعه‌هائى از حوادثِ همزمان .\r\nما زمان را از حوادث انتزاع ميكنيم ، و زمان در حقيقت معرّف ترتيبى است كه حوادث رخ ميدهند .\r\nأينشتين فرضِ وجود زمانِ مطلق را ردّ كرد ؛ و نقطه شروع تحقيقاتش اين بود كه ميخواست نظريّه الكترو مغناطيسى ماكْسوِل را با بقيّه قضاياى فيزيكى كه مبتنى بر مكانيك نيوتن بود آشتى دهد .\r\nنيوتن در كتاب اصولش گفته است كه : حركات اجسام در يك\r\n\r\n","description":"","footnote":"","page_name":" 269 ","page_number":273},
  {"content":"\r\n\r\nفضاى معيّن يكى است ؛ خواه اين فضا ساكن باشد خواه در حركت يكنواخت . يعنى آزمايشهاى مكانيكى محض بايد همواره يك نتيجه بدهند ؛ چه در آزمايشگاهى ساكن روى زمين انجام شوند و چه در يك كشتى كه حركت يكنواخت دارد ، مثلًا سنگى كه از دست رها مىشود در هر دو دستگاه يك شتاب دارد .\r\nاين مطلب كه يكى از اصول نسبيّت است با تئورى ماكسول سازگار نبود ؛ بوسيلهء يك آزمايش الكتريكى يا نورى ميتوان بين اين دو نوع تمايز قائل شد .\r\nفلهذا أينشتين گفت : نه تنها قوانين مكانيك بلكه حتّى قوانين الكترو مغناطيسى ( كه حاكم بر پديده‌هاى نورى و الكتريكى هستند ) هم بايد براى تمام ناظرهائى كه نسبت به هم حركت يكنواخت دارند يكى باشد ؛ و از جمله سرعت نور بايد براى تمامى اين ناظرها برابر باشد .\r\nأينشتين در تحليلى كه از حركت كرد به اين نتيجه رسيد كه : اندازه گيرى زمان بستگى به مفهوم همزمانى دارد ؛ و به نظر او تمام قضايائى كه در آنها زمان سهمى دارد همواره قضايائى دربارهء حوادث همزمان هستند ؛ مثلًا وقتى ميگوئيم قطار در ساعت 6 به اينجا ميرسد منظور ما اينست كه رسيدن عقربه كوچك ساعت در مقابل شمارهء 6 و رسيدن قطار به ايستگاه ، همزمان هستند .\r\nفعلىهذا همزمانى امرى است نسبى .\r\nأينشتين به اين نتيجه رسيد كه : اگر فاصله يك شىء خارجى تا ناظر معلوم باشد ، و سرعت علامتى كه آن شىء را با ناظر مربوط مىكند\r\n\r\n","description":"","footnote":"","page_name":" 270 ","page_number":274},
  {"content":"\r\n\r\n( صورت و يا نور و يا امواج الكترو مغناطيسى ) نيز معلوم باشد ، در اين صورت ميتوان زمان وقوع يك حادثه را حساب كرد ؛ امّا محاسبه براى هر ناظرى يگانه خواهد بود و براى ناظرهاى مختلف ، متفاوت است .\r\nقبلًا چنين فكر ميشد كه اگر از روى مشاهدهء يك حادثه ، زمان وقوع آن را حساب كنيم ؛ تمامى حوادث را ميتوان به صورت يك رشته زمانى واحد مرتّب كرد ؛ و بالنّتيجه تمام ناظرها براى زمان وقوع هر حادثه يك نتيجهء عددى واحد بدست مىآورند ؛ او اين مطلب را ردّ كرد و گفت : چنانچه بين حوادث خارجى و ناظر هيچ ارتباط آنى وجود نداشته باشد سريعترين وسيله ارتباط كه امواج الكترو مغناطيسى ( نورى ) است ، اين امواج سرعتشان نسبت به تمام ناظرهائى كه حركت يكنواخت دارند يكى است .\r\nو امّا ناظرهائى كه نسبت به هم در حركت مىباشند به زمان وقوع حوادث ، اعداد مختلفى را نسبت ميدهند .\r\nو چند قضيّه استنتاج كرد :\r\nاوّل : اينكه يك ساعت كه نسبت به يك ناظر در حركت است ، نسبت به ساعتى مشابه كه براى آن ناظر ساكن است كُندتر كار مىكند . ( اين قضيّه به اتّساع زمان موسوم شده است . ) از نظر او اتّساع زمان پديده ايست ناشى از عمل اندازه گيرى .\r\nدوّم : آنكه قوانين نيوتنى حركت كه قبلًا بعنوان پايه‌هاى فيزيك تلقّى ميشدند ، بايد تغيير كنند ؛ از جمله جرم يك جسم كه قبلًا به نظر مىآمد مستقلّ از حركتش باشد بايد با حركتش زياد شود ؛ و در\r\n\r\n","description":"","footnote":"","page_name":" 271 ","page_number":275},
  {"content":"\r\n\r\nنتيجه يك نيروى معيّن وقتىكه سرعت جسم افزايش مىيابد ؛ تأثير كمترى در تغيير سرعت آن مىگذارد ، و در نتيجه هيچ ذرّه اى نمىتواند سرعت نور را كسب كند ؛ و اگر ساعتى مىتوانست با سرعت نور حركت كند همواره يك زمان را نشان ميداد .\r\nسوّم : آنكه طولها در جهت حركت كوتاه ميشوند يعنى اگر ما نسبت به يك خط كش در حركت باشيم ، طولى كه توسّط اندازه گيرى براى آن بدست مىآوريم كوتاه‌تر است از طولى كه در صورت سكون خط كش بدست مىآوريم . اين كوتاه شدن طولها نيز ناشى از عمل اندازه گيرى است .\r\nدر زمان حاضر شواهد تجربى براى پديده‌هاى اتّساع زمان و كوتاه شدن طول‌ها وجود دارد .\r\nدر نسبيّت خاصّ ، براى هر ناظر يك زمان مخصوص تعريف ميكنند ؛ زمان مخصوص هر ناظر زمانى است كه ساعت همراه او نشان ميدهد . ضمناً هر ناظر به هر حادثه اى كه در جاى ديگر اتّفاق افتد ، يك زمان مختصّ به او نسبت ميدهد كه ميتواند آن را از روى اطّلاعاتى كه دربارهء محلّ وقوع حادثه دارد و سرعت علامتى كه او را با آن حادثه مربوط مىكند حساب نمايد .\r\nبراى حوادث محلّى زمان مختصّ به آنها با زمان مخصوص به ناظر يكى است .\r\nاز ديدگاه يك ناظر ، تمام حوادثى كه يك زمان مختصّ به آنها دارد يك حالت لحظه اى جهان را مشخّص مىكند . پس درحالى\r\n\r\n","description":"","footnote":"","page_name":" 272 ","page_number":276},
  {"content":"\r\n\r\nكه براى نيوتن زمان مستقلّ از جهان بود ، براى أينشتين جنبه اى از رابطه بين اين جهان و ناظر است .\r\nاز ديدگاه نسبيّت خاصّ نه تنها فاصله زمانى بين دو حادثه ، بستگى به ناظر دارد بلكه حتّى ترتيب زمانى آنها ( از لحاظ تقدّم و تأخّر ) نيز بستگى به ناظر دارد ؛ امّا در اينجا نيز نشان ميدهند كه براى حوادثى كه رابطه علّت و معلولى دارند ، ترتيب وقوع آنها بهم نمىخورد .\r\nبعد از ارائه نظريّه نسبيّت خاصّ توسّط أينشتين در 1905 ميلادى ، مينكوسكى مقدارى كار رياضى روى اين نظريّه انجام داد ( 1908 ) .\r\nحرف مينكوسكى بطور خلاصه اين بود كه : هيچكس هيچوقت مكانى را در نظر نگرفته است مگر براى زمانى خاصّ ، و بالعكس . از اين لحاظ او بجاى زمان و مكان ، مفهوم فضا و زمان و به اصطلاح معروف جايگاه را به كار برد . قبل از نسبيّت چه فاصله زمانى بين دو حادثه ، و چه فاصله مكانى بين آنها از ديدگاه همه ناظرها يكسان بود ، ولى از ديدگاه نسبيّت هر يك از اين دو بستگى به ناظر دارد ؛ امّا تركيبى از آنها را ميتوان در نظر گرفت كه از ديدگاه همه ناظرها يكى است . فلهذا مينكوسكى گفت : از اين به بعد مكان به تنهائى يا زمان به تنهائى محو ميشوند ؛ و تنها نوعى از تركيب آنها بعنوان واقعيّت مستقلّ باقى ميماند .\r\nأينشتين پس از كار مينكوسكى به اين نتيجه رسيد كه دنياى\r\n\r\n","description":"","footnote":"","page_name":" 273 ","page_number":277},
  {"content":"\r\n\r\nخارجى فيزيكى يك دنياى چهار بُعدى است ؛ و تفكيك آن به فضاى سه بعدى و زمان يك بعدى ، براى تمام ناظرها يكسان نيست ؛ و بنابراين گفت : به نظر ميرسد طبيعىتر باشد واقعيّت فيزيكى را به صورت يك وجود چهار بُعدى در نظر بگيريم ، تا تحوّل يك وجود سه بُعدى .\r\nفضاى مينكوسكى از لحاظ رياضى يك فضاى خاصّ بشمار ميرود ؛ نه اينكه فضا به معناى معمولى آن واقعاً چهار بعدى باشد و يا زمان شكلى از فضا باشد ؛ محصّل نظريّه نسبيّت اينست كه خواصّ زمان و فضا بهم آميخته و مربوطند ، و شكلهاى جداگانه از هر يك را به‌هيچ‌وجه نمىتوان ارائه داد .\r\nبارى أينشتين نظريّه نسبيّت خاصّ و نسبيّت عامّ را مطرح كرده است . نسبيّت خاصّ در حركات يكنواخت ، أعمّ از مستقيم الخطّ و منحنى شكل مطرح هستند ؛ و ناظرهائى را كه نسبت به هم حركت يكنواخت دارند به هم مربوط مىكند ؛ و نسبيّت عامّ هر دو ناظر را به هم مربوط مىكند چه نسبت به هم شتاب داشته باشند و چه نداشته باشند .\r\nنسبيّت خاصّ براساس دو فرضيّه بنا شده است :\r\nاوّل : آنكه قوانين فيزيك نسبت به تمام ناظرهائى كه در حركت يكنواخت ( يعنى سرعت ثابت ) نسبت به يكديگر هستند يك شكل دارند .\r\nدوّم : آنكه سرعت نور در خلأ نسبت به تمام ناظرهائى كه در حركت يكنواختِ نسبت به يكديگر هستند يكى است .\r\nنسبيّت عامّ بر اساس چند قاعده قرار گرفته است كه هنوز بعضى\r\n\r\n","description":"","footnote":"","page_name":" 274 ","page_number":278},
  {"content":"\r\n\r\nاز آنها فرض است و ثبوت علمى ندارد مانند عُموميّت حركت ، قانون جاذبيّت عمومى اجسام ، ثبات سرعت نور . البتّه قانون جاذبيّت عمومى اجسام در نسبيّت عامّ به صورتى كه در مكانيك نيوتنى مطرح بود مورد نظر نيست بلكه در آنجا ثقل ( جاذبه ) جلوه اى از هندسه فضاست ( يعنى آثار ثقلى ناشى از خواصّ فضا - زمان هستند . )\r\nو كسب جسم متّكى بر جسم متحرّك سرعت آن را ، چيزى نيست كه مخصوص نسبيّت خاصّ بوده باشد در مكانيك نيوتنى هم موجود است منتهى الامر تفصيل آن در اين دو مورد متفاوت است .\r\nأصل نسبيّت را بعضى از علماى قبل از اينشتين نيز مطرح كردند :\r\nلورنتز بعضى از نتائج رياضى نظريّه نسبيّت را قبل از اينشتين بدست آورده بود ، امّا تعبير او از اين نتائج با تعبيرى كه بعداً اينشتين ارائه داد تفاوت كامل دارد .\r\nپوان كاره اصل نسبيّت را كه همان فرض اوّل نظريّه نسبيّت خاصّ مىباشد ، قبل از أينشتين مطرح كرد ؛ ولى اين فرض به تنهائى كافى نيست ؛ و واقعاً امتياز ارائه نظريّه نسبيّت خاصّ از آن اينشتين است كه در حركات يكنواخت أعمّ از مستقيم و دورى مطرح شد . و البتّه در نسبيّت عامّ نيز حركات مستقيم الخطّ ( چه يكنواخت و چه غير يكنواخت ) مطرح هستند .\r\nمينكوسكى قبل از اينشتين كلامى دربارهء نسبيّت نگفته است ، امّا بعد از ارائهء نظريّهء نسبيّت خاصّ توسّط اينشتين ، او قالب رياضى\r\n\r\n","description":"","footnote":"","page_name":" 275 ","page_number":279},
  {"content":"\r\n\r\nجالبى براى بيان نسبيّت خاصّ ارائه داد .\r\nاساس نسبيّت بر حركت است و اگر فضا و عالم طبع ساكن بودند و حركتى نداشتند نظريّه نسبيّت موردى نداشت . در نزد أينشتين و سائر دانشمندان قائل به نسبيّت ، مادّه و أفعال مادّه همه متحرّكند و همه از قبيل ميدان ثقلى ( جاذبه ) و ميدان الكترو مغناطيسى هستند .\r\nو چون خبر حوادث و مكان و حيّز آنها ( جايگاه ) را براى ما نور و يا صوت مىآورند ؛ و خود آنها زمانى را فرا ميگيرند ( نور سيصد هزار كيلومتر در ثانيه و صوت سيصد و سى و يك متر در ثانيه ) و علاوه بر اين ، خود اجسام نيز در حركتند ، لهذا ما به‌هيچ‌وجه زمان وقوع حادثه را بطور عامّ و كلّى نمىتوانيم بدست آوريم . طبق نظريّه نسبيّت خاصّ زمانى كه به اين طريق بدست مىآيد براى ناظرهاى مختلف كه نسبت به هم در حركتند متفاوت است ، ما فقط ميتوانيم زمان وقوع حادثه را نسبت به ناظر خاصّ بطور دقيق بدست آوريم .\r\nمثلًا ما در اينجا مىبينيم كه خورشيد طلوع كرده است ، ميگوئيم :\r\nحالا طلوع كرد . درحالىكه وقتى ما طلوع آن را مىبينيم طلوع نكرده است ، و محلّ آن در افق ، جائى را كه ما مىبينيم نمىباشد چون فاصله آن تا زمين در حدود 150 ميليون كيلومتر است و هشت دقيقه و سيزده ثانيه طول ميكشد تا نورش به زمين برسد . و ما منظرهء طلوع آن را پس از اين مدّت كه واقعاً طلوع كرده است مىبينيم ، و مكان آن بدين مقدار كه از افق بالا آمده است ، و نيز منظرهء غروب آن را پس از اين مدّت كه غروب كرده است و در زير افق پنهان شده است مىبينيم ؛\r\n\r\n","description":"","footnote":"","page_name":" 276 ","page_number":280},
  {"content":"\r\n\r\nيعنى خورشيد هشت دقيقه و سيزده ثانيه است كه غروب كرده ولى ما آن را در افق مىبينيم كه در آستانهء غروب كردن است و پيوسته به افق نزديك مىشود .\r\nو چون نور ماه يك ثانيه و يك پنجم ثانيه طول ميكشد تا به زمين برسد ، طلوع آن را به اين مدّت بعد از طلوع واقعى آن و غروب آن را به اين مدّت بعد از غروب واقعى آن مشاهده ميكنيم .\r\nو پيوسته در سراسر روز محلّ خورشيد را جلوتر از محلّ واقعى آن در افق مىبينيم ؛ و محلّ ماه را در سراسر شب جلوتر از محلّ واقعى آن مينگريم . و نور ستارگان ديگرى كه بعضى از آنها بيست و چهار ساعت طول ميكشد تا به زمين برسد ، بعد از گردش زمين مىبينيم . و بعضى از آنها كه يك سال طول ميكشد بعد از سيصد و شصت و پنج دور گردش زمين به دور خود در حركت وضعى ، مشاهده مىنمائيم . و چه بسا ستارگانى كه مبدأ طلوعشان روز بوده و چون نور آنها به زمين برسد شب است . و چه بسيار از ستارگانى كه مبدأ طلوعشان شب بوده و چون نورشان به زمين برسد روز است .\r\nو علاوه بر زمانى كه طول ميكشد تا نورشان به زمين برسد ، در خود اين مدّت نيز خود آنها در حركت هستند و يا به زمين نزديك ميشوند و يا دور ميگردند و نيز خود زمين در اين مدّت در حركت است يا به آنها نزديك مىشود و يا دور . پس براى رصد كردن ستارگان به نحو تحقيق بايد مبناى محاسبه را براى خصوص ما كه ناظريم قرار دهيم ؛ اين رصدها براى ما و نسبت به ما كه از زمين رصد ميكنيم مىباشد ، و\r\n\r\n","description":"","footnote":"","page_name":" 277 ","page_number":281},
  {"content":"\r\n\r\nمثلًا براى كسانى كه بخواهند از كُرات ديگر رصد كنند يا آن كسى كه بخواهد زمين را از آن ستاره رصد كند تفاوت دارد و حتّى براى ناظرهاى مختلف در روى زمين كه نسبت به هم در حركتند متفاوت است .\r\nبا همهء اين احوال از نقطهء نظر مسألهء نسبيّت اين فاصله‌ها فرق دارد ؛ فاصلهء خورشيد چنان كه گفته شد هشت دقيقه و سيزده ثانيه است تا زمين ، امّا اين زمان غير از زمانى است كه بين غروب آفتاب و مغرب و يا طلوع واقعى و طلوع ظاهرى آن طول ميكشد . و اين تفاوت ناشى از نسبيّت خاصّ زمانى مىباشد ، و همين مطلب در مورد ماه و ستارگان هم صادق است .\r\nو بنا بر آنچه گفته شد ، چون اوّلًا تمام موجودات در حركت هستند و در تعيين موضع و موقف آنها زمان دخالت دارد - چون مسافت جسم متحرّك در حركت‌هاى يكنواخت مساوى است با سرعت آن ضرب در زمان - و زمان عبارت است از حاصل قسمت مسافت بر سرعت حركت ، ميتوان زمان را در تعيين أبعاد اجسام دخالت داد و آن را بُعد چهارم به حساب آورد .\r\nو ثانياً زمان هم مانند مكان ميتواند نسبى بوده باشد ؛ و نسبت به اشخاص مختلف و أمكنه متفاوت مختلف شود .\r\nأينشتين ميگويد : مكان و زمان دو ظرف مستقلّ براى موجودات مادّى نيستند بلكه دو صفت از صفات آنها هستند ؛ و اين دو صفت نسبى است ؛ درحالىكه در مكانيك نيوتنى زمان و مكان مستقلّ از جهان در نظر گرفته ميشد در نسبيّت خاصّ زمان و مكان جنبه‌هائى از رابطه بين\r\n\r\n","description":"","footnote":"","page_name":" 278 ","page_number":282},
  {"content":"\r\n\r\nاشياء و ناظر هستند . چون از نظر نسبيّت قوانين فيزيك براى تمام ناظرها يك شكل دارند بنابراين حركت الكترون‌ها در خورشيد و در زمين از يك قانون تبعيّت ميكنند ، منتهى زمانى كه ما به حركت يك الكترون خورشيدى نسبت ميدهيم با زمانى كه يك ناظر خورشيدى به آن نسبت ميدهد فرق دارد .\r\nپس از دقّت در مطالبى كه تا كنون راجع به حقيقت زمان از نظر فلاسفه و دانشمندان بيان كرديم مجموعاً چهار تفسير مختلف براى زمان بدست مىآيد كه دو تفسير فلسفى ، و دو تفسير مربوط به علوم تجربى است .\r\n\r\nخلاصه نظريات حكما و علماى تجربى راجع به حقيقت زمان\r\n1 - نظريّه مشهور حكماى مشّاء كه منسوب به ارسطوست كه به موجب آن زمان امرى است عينى كه بستر حوادث عالم طبيعت است و ناشى از گردش دورى افلاك مىباشد . اين فلاسفه چون حركت را فقط در أعراض عالم طبيعت جارى ميدانستند در نتيجه زمان مشخّصى نيز براى جوهر اشياء قائل نبودند .\r\n2 - حكيم عاليقدر دورهء اسلامى مرحوم صدر المتألّهين با دلائل متقن اثبات كرد كه حركت در نهاد و جوهرهء عالم طبيعت رسوخ داشته و عالم طبع اساساً يكپارچه وجودى سيّال است و زمان نيز مقدار همين سَيلان وجودى اشياء است كه بر حسب هر شىء متفاوت است . البتّه زمانى كه در عرف مردم شايع است در واقع زمانى حقيقى اشياء نبوده بلكه مقايسه و سنجش ميان اشياء مختلف زمانى با يكديگر است .\r\nطبق نظر صدر المتألّهين حركت و در نتيجه زمان ، جزء ماهُوى\r\n\r\n","description":"","footnote":"","page_name":" 279 ","page_number":283},
  {"content":"\r\n\r\nهيچيك از اشياء بخصوصه نبوده بلكه نحوهء وجود همه اشياء عالم طبيعت است . لذا براى شناخت جوهر جسمانى تنها بيان سه بعد عمود بر هم طول و عرض و عمق كافى نبوده بلكه بايد به بعد ديگر اين جوهر كه به نحوهء وجود آن مربوط مىشود يعنى امتداد زمانى ، به عنوان بعد چهارم نظر داشت .\r\n3 - تفسير علمى زمان ، توسّط نيوتن كه زمان و مكان را دو بعد مستقلّ از اشياء عالم فرض ميكرد . در اين تفسير نيز اگرچه به لحاظ ماهيّت تجربى آن ، حقيقت زمان مدّ نظر نبوده و زمان بعنوان عامل و معيار سنجش براى حوادث و اشياء مورد نظر است ولى به لحاظ مطلق دانستن اين صفت براى همه اشياء ميتوان آن را با تفسير فلسفى اوّل منطبق دانست .\r\n4 - تفسير علمى تجربى زمان ، توسّط اينشتين كه به موجب آن ، زمان مطلق مفهوم خود را از دست داده و مفهوم همزمانى اشياء با يكديگر جايگزين آن شده است .\r\nدر اين تفسير اگرچه زمان اعتبار مطلق و عينى خود را از دست داده است ولى در عوض آن‌چنان در ماهيّت علمى هر پديده رسوخ كرده است كه هر گونه اطّلاع و شناخت تجربى از موقعيّت اشياء نسبت به يكديگر منوط به ادراك رابطه همزمانى ميان آنهاست .\r\nبا توجّه به تفاسير فوق ، روشن است كه نظريّات فلاسفه منافاتى با بيانات علمى نظائر اينشتين و مينكوسكى ندارد ، نه اينكه اين دو گونه تفسير و نظر ، يكى باشند ؛ زيرا فلاسفه از نقطه نظر فلسفى و بررسى\r\n\r\n","description":"","footnote":"","page_name":" 280 ","page_number":284},
  {"content":"\r\n\r\nكردن حقائق اشياء به جهان مينگرند ؛ ولى دانشمندان فيزيك از نقطه نظر علوم تجربى و قوانين مكانيك و فيزيك . پس جنبه نظر بين اين دو دسته و خطّ مشيى را كه براى وصول به نتيجه و مقصود طىّ ميكنند متفاوت است ؛ و هر دو دسته نه تنها با يكديگر تعارض و تزاحمى ندارند بلكه روى اصول مسلّمه ثابته ، طرفين يكديگر را بنا به مقدّمات موجوده نزد ديگرى براى اخذ نتيجه و قياس تأييد مىنمايند .\r\nو اين فرق بين فلسفه و علم است ، كه از مصاديق روشن و واضح آن در همين جا بين مفهوم زمان از ديدگاه فيلسوف و از ديدگاه دانشمند فيزيك مشهود است .\r\nبراى اينشتين و أمثال او فقط يك زمان مطرح است و آن هم زمانى است كه در اندازه گيرى فيزيكى به كار مىآيد و البتّه اين نوع زمان نسبى است « 1 » .\r\nبا توجّه به آنچه گفته شد معلوم مىشود كه أساساً كيفيّت بحث دربارهء زمان ميان حكماء و ميان دانشمندان علوم تجربى متفاوت است ؛ بحث حكماء راجع به حقيقت زمان است ، و آن واقعيّتى كه زمان از آن انتزاع مىشود ؛ و نسبى بودن آن بنا بر آنچه ما ذكر كرديم ناشى از شدّت و ضعف درجه تجرّد موجودات است ؛ ولى بحث اين دانشمندان اساساً راجع به حقيقت راسمِ زمان نيست بلكه به كيفيّت سنجش زمان نظر دارند\r\n\r\n\r\n","description":"","footnote":"\r\n( 1 ) براى تفصيل و شرح مبسوط دربارهء آنچه ذكر شد ، به دو كتاب اينشتين : يكى « تكامل فيزيك » ترجمه احمد آرام ، و ديگرى « نسبيّت و مفهوم نسبيّت » ترجمه محمّد رضا خواجه پور رجوع شود .\r\n","page_name":" 281 ","page_number":285},
  {"content":"\r\n\r\nو از نسبى بودن آن ، منظورشان اختلاف محاسبه به حسب تغيير عوامل دخيل در سنجش است .\r\nالبتّه چون روز قيامت بر پا شود و زمين غير از اين زمين گردد ممكن است حركات نيز متغيّر و متبدّل گردد ، و زمان را مردمِ موقف روز بازپسين طورى ديگر ادراك كنند يعنى بر حسب احساس تدريج موجود در آن عالم . ولى اين مطلب ربطى به آيات و رواياتى كه دلالت دارند بر آنكه در روز قيامت ، مردم موقف حساب را بطور مختلف ادراك ميكنند ندارد ؛ مسأله تبدّل زمين و تغيّر نحوه و كيفيّت حركت جوهريّه بجاى خود محفوظ است ؛ و اين نحوه اختلاف ادراك زمان موقف ، مربوط به حالات نفسانى مردم است و اختلاف آن بر حسب تجرّد و عدم تجرّد و انغمار در عالم طبع است .\r\n\r\nكسانى كه در دنيا مستغرق انوار خدا هستند ، طول موقف را نميدانند\r\nمواقف قيامت و به درازا كشيدن آن ، نسبت به بعضى ، و عدم اطالهء آن نسبت به بعضى ديگر و عدم احساس زمان و مكث در آن ، بر حسب اختلاف انغمار نفس در آيات الهيّه و در أسماء سبحانيّه و در فناء در ذات حقّ متعال است ؛ و بطور كلّى آن كس كه در دنيا خود را فراموش كند و به حقّ پيوندد ، در عالم قيامت ادراك وقوف و زمان موقف و مكث در آنجا را نمىنمايد ؛ چون قيامت ظهور و بروز عالم دنياست ، و باطن نمايش عالم ظاهر است .\r\nعَن الصَّادِقِ عَلَيْه السَّلَامُ : كَانَ عَلِىُّ بْنُ الْحُسَيْنِ عَلَيْهِ السَّلَامُ إِذَا قَامَ إلَى الصَّلاةِ كَأَنَّهُ سَاقُ شَجَرَةٍ لَا يَتَحَرَّكُ مِنْهُ إلَّا مَا حَرَّكَتْهُ الرِّيحُ ؛ وَ عَنْهُ : كَانَ عَلِىُّ بْنُ الْحُسَيْنِ عَلَيْهِ السَّلَامُ إذَا قَامَ إلَى الصَّلاةِ تَغَيَّرَ لَوْنُهُ ، وَ إذَا سَجَدَ لَمْ يَرْفَعُ رَأْسَهُ حَتَّى\r\n\r\n","description":"","footnote":"","page_name":" 282 ","page_number":286},
  {"content":"\r\n\r\nيَرْفِضَ عَرَقًا . « 1 »\r\n« از حضرت صادق عليه السّلام وارد شده است كه : عادت و روش حضرت سجّاد عليه السّلام چنين بود كه چون به نماز بر ميخاست ، چنان مستغرق توحيد و انوار خدا ميشد ، كه ابداً حركتى نداشت بطورى كه گويا مانند ساق درختى است كه از آن حركتى مشهود نيست مگر آنچه را كه از آن درخت باد به حركت در آورد ؛ و نيز از عادات حضرت سجّاد عليه السّلام اين بود كه چون به نماز بر ميخاست ، رنگ چهره‌اش دگرگون ميگشت ؛ و چون به سجود ميرفت ، سر از سجده بر نمىداشت مگر آنكه عرق خود را ميريخت » .\r\nو بالجمله بعضى از پيامبران الهى و اولياء خدا از هيبت و عظمت و جلالش چنان متأثّر ميشدند به كيفيّتى كه غير خدا را بالمرّه فراموش مىنمودند و از ما سِوَى الله هر چيز را فراموش ميكردند ، حتّى از بدن خود نيز غافل ميشدند ؛ و از اين قبيل است آن حالت خاصّى كه أمير المؤمنين عليه السّلام در نماز داشتند كه تير را از پاى آن حضرت در حال نماز درآوردند و ابداً آن حضرت متأثّر نشدند ؛ و نيز از اين قبيل است آن حالات بيهوشى كه بر آن حضرت رخ ميداد بطورى كه چنين مىپنداشتند كه مرده است . « 2 »\r\nدر روايت است كه چون ولىّ خدا را به موقف آورند ، خداوند تعداد بسيارى از حوريّه‌ها را كه براى او آفريده است براى او\r\n\r\n\r\n","description":"","footnote":"\r\n( 1 ) « أسرار الصّلاة » ملكى تبريزى ، طبع حروفى ، ص 198\r\n( 2 ) « أسرار الصّلاة » ص 198\r\n","page_name":" 283 ","page_number":287},
  {"content":"\r\n\r\nمهيّا و آماده سازد . حوريّه‌ها كه سالهاى متمادى در انتظار اين ولىّ خدا بوده و نسبت به او عشق ميورزيدند ، خوشحال ميشوند كه اينك به وصال محبوب و معشوقشان رسيدند ؛ در اين حال ناگهان ولىّ خدا چنان مستغرق انوار حضرت حقّ جلّ و عزّ مىشود كه غير او را بكلّى فراموش مىكند ؛ حوريّه‌ها چنين گمان ميكنند كه اين ولىّ خدا به خواب رفته است . در اطراف بدن او جمع ميشوند و پيوسته با او انس ميگيرند تا شايد از خواب بيدار شود و ميگويند : اى پروردگار ما ! اين محبوب ما را بيدار كن كه ما در فراق او اندوهناكيم .\r\nخداوند به ولىّ خود امر به نزول مىكند ؛ و اين مؤمن پس از هشتاد سال كه غرق انوار خدا بوده است ، به حال مىآيد و بيدار مىشود و مىنشيند . حوران بهشتى همه غرق در شادى و مسرّت مبتهجانه مىپندارند كه اينك با محبوب و معشوقشان انس ميگيرند و گفت و شنود مىنمايند ؛ كه ناگاه ولىّ خدا به درگاه حضرت احديّت عرضه ميدارد : اى پروردگار من ! چقدر زود مرا از حرم و حريمت نازل فرمودى ! ؟\r\nبه مجرّد اين كلام ، دوباره ولىّ خدا به حرم خدا برميگردد و مستغرق انوار جمال و جلال او مىشود .\r\n طوبَى و سِدره گر به قيامت به من دهند * يك جا فداى قامت رعنا كنم ترا \r\n\r\n","description":"","footnote":"","page_name":" 284 ","page_number":288},
  {"content":"\r\n\r\n گر افتد آن دو زلف چليپا به چنگ من * چندين هزار سلسله در پا كنم ترا\r\nخواهم شبى نقاب ز رويت بر افكنم * خورشيدِ كعبه ، ماهِ كليسا كنم ترا « 1 » \r\n\r\n\r\n","description":"","footnote":"\r\n( 1 ) از فروغى بسطامى\r\n","page_name":" 285 ","page_number":289},
  {"content":"\r\n . \r\n","description":"","footnote":"","page_name":" 286 ","page_number":290},
  {"content":"\r\n\r\n\r\nمجلس پنجاه و هشتم : عموميت حساب و سؤال براى تمام مردم در قيامت\r\n\r\n","description":"","footnote":"","page_name":" 287 ","page_number":291},
  {"content":"\r\n . \r\n","description":"","footnote":"","page_name":" 288 ","page_number":292},
  {"content":"\r\n\r\nبسم الله الرّحمَن الرّحيم\r\nوَ بِهِ نَسْتعِين\r\nو الْحَمدُ للَّه ربِّ العالَمين و صلَّى اللهُ عَلى سيِّدِنا محمَّدٍ وَ ءَالِه الطّاهرينَ\r\nوَ لَعنةُ الله علَى أعدآئِهم أجمعينَ مِنَ الآنَ إلَى يَوم الدّين .\r\nوَ لَا حَوْلَ وَ لا قُوَّةَ إلّا باللَه العلىِّ العظيمِ\r\n\r\nآيات وارده در سؤال روز قيامت\r\nقالَ اللهُ الحكيمُ فى كتابِهِ الكريم :\r\n  فَوَ رَبِّكَ لَنَسْئَلَنَّهُمْ أَجْمَعِينَ * عَمَّا كانُوا يَعْمَلُونَ .  \r\n( نود و دوّمين و نود و سوّمين آيه ، از سورهء حجر : پانزدهمين سوره از قرآن كريم )\r\n« پس سوگند به پروردگار تو كه ؛ هر آينه ما حقًّا از همگى آنها پرسش مىكنيم ، از آنچه در دنيا بجا مىآوردند ! »\r\nعالم سؤال به دنبال عالم حساب و از توابع آنست . چون سؤال ، استيضاح است از پرسش شده دربارهء حقيقت آنچه در نزد اوست ؛ و در روز قيامت ، بايد نفوس انسان از آنچه را كه در دنيا كسب كرده است چه در جانب سعادت ، و چه در جانب شقاوت ، محاسبه گردد ؛ و تبعات و لواحق آثار نفس و لوازم آن مشهود شود و به حساب آن\r\n\r\n","description":"","footnote":"","page_name":" 289 ","page_number":293},
  {"content":"\r\n\r\nرسيدگى شود ، و به نتائج آن برسد . چون روز قيامت روز ظهور و بروز است ، و روز از عهده برآمدن و متقبّل مسؤوليت‌ها و تعهّدهاى دنيوى شدن است .\r\n يَوْمَ تُبْلَى السَّرائِرُ  . « 1 »\r\n« روزى است كه پنهان‌ها و مخفيّات آشكارا ميگردد ؛ »\r\nچون « سريره » محلّ خاصّى است از نفوس ناطقه كه جاى نيّت و فكر و أسرار است ؛ و لذا به همين مناسبت به سرّ مخفىّ ، سريره گويند .\r\nيعنى روزى است كه جايگاه اسرار و نيّات انسان ، ظهور مىكند و ظاهر مىشود ؛ و از پردهء خفا خارج مىشود .\r\n بَلْ بَدا لَهُمْ ما كانُوا يُخْفُونَ مِنْ قَبْلُ  . « 2 »\r\n« بلكه براى مردم تمام آنچه را كه سابقاً ( در دنيا ) مخفى ميداشتند ظاهر و آشكار مىشود » .\r\n إِنْ تُبْدُوا ما فِي أَنْفُسِكُمْ أَوْ تُخْفُوهُ يُحاسِبْكُمْ بِهِ اللَّهُ  . « 3 »\r\n« چه شما آنچه را كه در نيّت‌هاى خود و عقايد خود داريد ظاهر سازيد و يا پنهان كنيد ! در هر حال خداوند حساب آنها را از شما ميگيرد ! »\r\nو البتّه ملاحظه مىشود كه اين آيه عموميّت دارد نسبت به هر نيّت و هر سريره . و آنچه در روايت است كه اين آيه منسوخ است به آيه شريفه :\r\n إِلَّا اللَّمَمَ إِنَّ رَبَّكَ واسِعُ الْمَغْفِرَةِ  . « 4 »\r\n\r\n\r\n","description":"","footnote":"\r\n( 1 ) آيه 9 ، از سورهء 86 : الطّارق\r\n( 2 ) صدر آيه 28 ، از سورهء 6 : الانعام\r\n( 3 ) قسمتى از آيه 284 ، از سورهء 2 : البقرة\r\n( 4 ) قسمتى از آيه 32 ، از سورهء 53 : النّجم\r\n","page_name":" 290 ","page_number":294},
  {"content":"\r\n\r\n( خداوند لَمَم را كه عبارت از خطايا و گناهان كوچك است مىآمرزد . )\r\nكلامى متين و استوار است ، ليكن بايد دانست كه نسخ در اينجا به معناى تفسير و بيان است نه بيان غايت و انتهاى حكم و انقضاى مدّت آن ، چون نسخ به اين معنى اختصاص به امور تشريعيّه و احكام دارد ؛ و در حقائق نسخى نيست و معنى ندارد . « 1 »\r\nبارى بعضى از آياتى كه دربارهء سؤال وارد است ما در ذيل بيان مىكنيم :\r\n وَ لَتُسْئَلُنَّ عَمَّا كُنْتُمْ تَعْمَلُونَ  . « 2 »\r\n« و سوگند به خدا كه حقّاً شما از آنچه عمل كرده‌ايد سؤال خواهيد شد ! »\r\n تَاللَّهِ لَتُسْئَلُنَّ عَمَّا كُنْتُمْ تَفْتَرُونَ  . « 3 »\r\n« سوگند به خدا كه حقّاً شما از آنچه را افترا بسته‌ايد سؤال خواهيد شد ! »\r\n فَلَنَسْئَلَنَّ الَّذِينَ أُرْسِلَ إِلَيْهِمْ وَ لَنَسْئَلَنَّ الْمُرْسَلِينَ  . « 4 »\r\n« پس سوگند به خدا كه ما پرسش خواهيم كرد از كسانى كه پيامبران را بسوى آنها فرستاديم ، و سوگند به خدا كه از خود پيامبران نيز پرسش خواهيم نمود » .\r\n وَ قِفُوهُمْ إِنَّهُمْ مَسْؤُلُونَ  . « 5 »\r\n« و آنها را متوقّف سازيد ! زيرا كه بايد آنها مورد سؤال و\r\n\r\n\r\n","description":"","footnote":"\r\n( 1 ) اين مطلب را حضرت علّامهء طباطبائى در رسالهء « معاد » خطّى ص 50 بيان فرموده‌اند و ليكن در « الميزان » و نيز ديگر تفاسير در ذيل آيه 284 از سورهء بقره رواياتى را نقل كرده‌اند كه اين آيه منسوخ است به آيه  لا يُكَلِّفُ اللَّهُ نَفْساً إِلَّا وُسْعَها  .\r\n( 2 ) ذيل آيه 93 ، از سورهء 16 : النّحل\r\n( 3 ) ذيل آيه 56 ، از سورهء 16 : النّحل\r\n( 4 ) آيه 6 ، از سورهء 7 : الأعراف\r\n( 5 ) آيه 24 ، از سورهء 37 : الصّافّات\r\n","page_name":" 291 ","page_number":295},
  {"content":"\r\n\r\nپرسش قرار گيرند » .\r\n وَ أَوْفُوا بِالْعَهْدِ إِنَّ الْعَهْدَ كانَ مَسْؤُلًا .  « 1 »\r\n« و به پيمان وفا كنيد ! زيرا كه پيمان از امورى است كه مورد سؤال قرار خواهد گرفت » .\r\n وَ كانَ عَهْدُ اللَّهِ مَسْؤُلًا .  « 2 »\r\n« و عهد خدا مورد سؤال و بازپرسى قرار ميگيرد . »\r\n\r\nروايات وارده در عموميت سؤال در قيامت\r\nروايات وارده در اين باب ، بسيار است و داراى مضامين مختلفى است ، و از نظر مضمون و مفاد به چند دسته تقسيم مىشود :\r\nاوّل : رواياتى كه دلالت دارد بر آنكه حساب و سؤال براى جميع افراد است :\r\nشيخ طوسى در « أمالى » خود روايت مىكند از جماعتى از أبو المفضّل از محمّد بن حسن بن حفص ، از هشام نهشلى از عمر بن هاشم ، از معروف بن خرّبوذ از عامر بن واثلة از أبو برده أسلمى كه گفت :\r\nسَمِعْتُ رَسُولَ اللهِ صَلَّى اللهُ عَلَيْهِ وَ ءَالِهِ وَ سَلَّمَ يَقُولُ : لَا يَزُولُ قَدَمُ عَبْدٍ يَوْمَ الْقِيَمَةِ حَتَّى يُسْأَلَ عَنْ أَرْبَعٍ : عَنْ جَسَدِهِ فِيمَا أَبْلَاهُ ؟ وَ عَنْ عُمْرِهِ فِيمَا أفْنَاهُ ؟ وَ عَنْ مَالِهِ مِمَّا اكْتَسَبَهُ وَ فِيمَا أَنْفَقَهُ ؟ وَ عَنْ حُبِّنَا أَهْلَ الْبَيْت . « 3 »\r\n\r\n\r\n","description":"","footnote":"\r\n( 1 ) قسمتى از آيه 34 ، از سورهء 17 : الإسراء\r\n( 2 ) ذيل آيه 15 ، از سورهء 33 : الأحزاب\r\n( 3 ) « بحار الانوار » طبع حروفى ج 7 ، ص 258 و 259 و ص 261 ؛ و روايت وارده از « خصال » در ص 253 از طبع حروفى نيز موجود است ؛ و در « تفسير علىّ بن إبراهيم » در ذيل آيه :  إِنَّ السَّمْعَ وَ الْبَصَرَ وَ الْفُؤادَ كُلُّ أُولئِكَ كانَ \r\n","page_name":" 292 ","page_number":296},
  {"content":"\r\n\r\n« از رسول خدا - كه درود خدا بر او و بر آل او باد - شنيدم كه مىگفت : « قدم هيچ بنده اى در روز قيامت حركت نمىكند تا اينكه از چهار چيز از او پرسش گردد : از بدنش كه آن را در چه چيز كهنه كرده است ؟ و از عمرش كه آن را در چه چيز به پايان رسانيده است ؟ و از مالش كه از كجا بدست آورده و در كجا مصرف نموده است ؟ و از محبّت ما أهل بيت ؟ »\r\nو همين مضمون از مفاد روايت را در « خصال » صدوق و صدوق « أمالى » از محمّد بن أحمد الاسدى البردعىّ از رُقَيّه دختر إسحق بن موسى بن جعفر ، از پدرش ، از پدرانش ، از رسول خدا ؛ و در « تفسير علىّ بن إبراهيم » از ابن محبوب از ثُمالى ، از حضرت باقر عليه السّلام ، از رسول خدا صلّى الله عليه و آله و سلّم آورده است . « 1 »\r\nو در « أمالى » طوسى از شيخ مفيد از أحمد بن محمّد بن الوليد از پدرش از محمّد بن حسن صفّار ، از على بن محمّد قاسانى از قاسم بن محمّد اصفهانى ، از سليمان بن داود مفترى از سفيان بن عُيَينه :\r\n\r\n\r\n","description":"","footnote":"\r\n عَنْهُ مَسْؤُلًا  در ص 382 از طبع سنگى آورده است ؛ و در « مجمع البيان » ذيل همين آيه ، در طبع صيدا ، ج 3 ، ص 416 از « تفسير علىّ بن إبراهيم » ذكر كرده است . و در كتاب « بشارةُ المصطفى لشيعةِ المرتضى » ص 124 ، از حسن بن حسين بن بابويه روايت مىكند از شيخ طوسى از شيخ مفيد از جعفر بن محمّد از پدرش از سعد بن عبد الله از أحمد بن محمّد بن عيسى از حسن بن محبوب از أبو حمزهء ثمالى از حضرت أبو جعفر محمّد الباقر عليه السّلام قال قال رسول الله : لَا تزولُ قَدَمُ عَبْدٍ يَوْمَ الْقِيَمَةِ بَيْنَ يَدِى اللهِ عَزّ وَ جَلَّ حَتَّى يَسْأَلَهُ عَنْ أرْبَع خِصالٍ : عُمْرُكَ فِيما أفْنَيْتَهُ ، و جَسَكَ فيما أبْلَيْتَهُ ، وَ مالُكَ مِنْ أيْنَ اكْتَسَبْتَهُ وَ أَيْنَ وَضَعْتَهُ ، وَ عَنْ حُبِّنا أهْلَ الْبَيْتِ .\r\nفَقالَ رَجُلٌ مِنَ الْقَوْمِ : وَ ما عَلَامُهء حُبِّكُمْ يا رَسُولَ اللهِ ؟ فَقالَ : مَحَبَّهُ هَذا ، وَ وَضَعَ يَدَهُ عَلَى رَأْسِ علِىِّ بْنِ أبى طالبٍ عَلَيْهِ السَّلَامُ\r\n( 1 ) همان مصدر\r\n","page_name":" 293 ","page_number":297},
  {"content":"\r\n\r\nقَالَ : سَمِعْتُ أَبَا عِبْدِاللَهِ عَلَيْهِ السَّلَامُ يَقُولُ : مَا مِنْ عَبْدٍ إلَّا وَ لِلَّهِ عَلَيْهِ حجّةٌ ، إمَّا فِى ذَنْبٍ اقْتَرَفهُ وَ إمَّا فِى نِعْمَةٍ قَصَّر عَنْ شُكْرِهَا . « 1 »\r\n« گفت : من از حضرت صادق عليه السّلام شنيدم كه مىگفت : هيچ بنده اى نيست مگر آنكه براى خدا بر عهدهء او حجّتى است ، يا در گناهى كه مرتكب شده است و يا در نعمتى كه از اداء شكر آن كوتاهى كرده است » .\r\nو نيز در « أمالى » طوسى با همين سند ، از ابن عُيَينه از حميد بن زياد ، از عطاء بن يسار ، روايت كرده است كه :\r\nقَالَ أَمِيرِ الْمُؤمِنِين عَلَيْهِ السَّلَامُ : يُوقَفُ الْعَبْدُ بَيْنَ يَدَى اللهِ ؛ فَيَقُولُ : قِيسُوا بَيْنَ نِعَمِى عَلَيْهِ وَ بَيْنَ عَمَلِهِ ! فَتَسْتَغْرِقُ النِّعَمُ الْعَمَلَ . فَيَقُولُونَ : قَدِ اسْتَغْرَقَ النِّعَمُ الْعَمَلَ .\r\nفَيَقُولُ : هَبُوا لَهُ نِعَمِى ! وَ قِيسُوا بَيْنَ الْخَيْرِ وَ الشَّرِّ مِنْهُ ! فَإن اسْتَوَى الْعَمَلانِ أَذْهَبَ اللهُ الشَّرَّ بِالْخَيْرِ : وَ أَدْخَلَهُ الْجَنَّةَ . وَ إنْ كَانَ لَهُ فَضْلٌ أَعْطَاهُ اللهُ بَفَضْلِهِ . وَ إنْ كَانَ عَلَيْهِ فَضْلٌ وَ هُوَ مِنْ أهْلِ التَّقْوَى لَمْ يُشْرِكْ بِاللهِ تَعَالَى وَ اتَّقَى الشِّرْكَ بِهِ فَهُوَ مِنْ أهْلِ الْمَغْفِرةِ ؛ يَغْفِرُ اللهُ لَهُ بِرَحْمَتِهِ إنْ شَاءَ وَ يَتَفَضَّلَ عَلَيْهِ بِعَفْوِهِ . « 2 »\r\n\r\n\r\n","description":"","footnote":"\r\n( 1 ) « بحار الانوار » طبع حروفى ج 7 ، ص 262 به نقل از « أمالى » طوسى طبع سنگى ، ص 132\r\n( 2 ) « بحار الانوار » ج 7 ، ص 262 به نقل از « أمالى » طوسى ص 132 و 133 ؛ و نيز اين روايت را در « عدّهء الدّاعى » ص 107 آورده است .\r\n","page_name":" 294 ","page_number":298},
  {"content":"\r\n\r\n« أمير المؤمنين عليه السّلام فرمود : در روز قيامت ، بنده را در پيشگاه خداوند وقوف ميدهند . خداوند ميفرمايد : اى فرشتگان ! بين نعمت‌هائى كه من به او عنايت كرده‌ام ، و بين عمل او مقايسه كنيد ! چون مقايسه ميكنند ، نعمت‌هاى خدا ، اعمال را در خود فرا ميگيرد و فزونى مىيابد . »\r\nخداوند خطاب مىكند : تمام نعمت‌هاى خود را كه به او داده‌ام ، شما به او ببخشيد و پس از آن بين اعمال خير و اعمال شرّ او مقايسه نمائيد ! پس اگر هر دو عمل ، با هم مساوى بودند ، خداوند به سبب اعمال خير ، اعمال شرّ او را از بين مىبرد ؛ و او را داخل بهشت مىكند .\r\nو اگر اعمال خير او بر اعمال شرّ او فزونى داشت ؛ خداوند علاوه بر دخول در بهشت ، آن فزونى و زيادى را نيز به او عنايت ميفرمايد .\r\nو اگر اعمال خير او از اعمال شرّ او ، كمى و نقيصه داشت ، و او از اهل تقوى بود كه به خداوند تعالى شرك نياورده بود و از شرك آوردن به خدا پرهيز ميكرد ؛ پس او از اهل مغفرت است ؛ خداوند اگر بخواهد به رحمت خود او را مىآمرزد و با عفو خود بر او تفضّل مىكند » .\r\nو در « عدّهء الدّاعى » در خبر نبوى روايت است كه : از براى بندهء خدا ، در روز قيامت در ازاء هر روز از ايّام عمرش ، بيست و چهار خزانه باز ميكنند ، ( به عدد ساعتهاى شبانه روز ) پس از آن ، بندهء خدا يك خزانه را چنين مىيابد كه از نور و سُرور پر شده است ؛ در اين هنگام از مشاهدهء آن چنان فرح و سرورى پيدا مىكند كه اگر هر آينه آن سرور بر اهل جهنّم تقسيم گردد فكر آنان را از احساس رنج و عذاب جهنّم باز دارد ؛ و آن ساعتى است كه خداوند را در آن ساعت اطاعت\r\n\r\n","description":"","footnote":"","page_name":" 295 ","page_number":299},
  {"content":"\r\n\r\nكرده است .\r\nو سپس خزانه ديگرى را باز مىكند ، و آن را تاريك و متعفّن و دهشت‌زا مىنگرد . و چون آن را مىبيند ، چنان فزع و جزعى به او رخ ميدهد كه اگر آن را بر اهل بهشت قسمت كنند موجب مىشود كه نعمت را بر آنان منغّص كند ؛ و آن ساعتى است كه خداوند را در آن ساعت معصيت كرده است .\r\nو پس از آن خزانه ديگرى را باز مىكند كه آن را خالى و فارغ مينگرد ؛ نه در آن چيزى است كه او را خوشحال كند و نه در آن چيزى است كه او را غمگين سازد . و آن ساعتى است كه يا خوابيده است و يا به بعضى از كارهاى مباح و جائز دنيا مشغول بوده است ؛ و در اين صورت حالت غَبن و أسف او را ميگيرد كه با وجود آنكه من متمكّن بودم آن را از حسنات پر كنم ، حسناتى كه به وصف در نمىآيد ، چرا من آن را از دست دادم . و اين است گفتار خداوند متعال :  ذلِكَ يَوْمُ التَّغابُنِ  « 1 » . « 2 »\r\nو نيز در « عدَّة الدّاعى » روايت است كه :\r\nإنَّ اللهَ سُبْحَانَهُ وَ تَعَالَى يَجْمَعُ الْخَلْقَ يَوْمَ الْقِيَمَةِ وَ لِبَعْضِهِم عَلَى بَعْضٍ حُقُوق ؛ وَ لَهُ قِبَلَهُمْ تَبِعَات .\r\nفَيَقُولُ : عِبَادِى ! مَا كَانَ لِى قِبَلَكُمْ فَقَدْ وَهَبْتُهُ لَكُمْ ؛ فَهَبُوا بَعْضُكُمْ تَبعَاتِ بَعْضٍ وَ ادْخُلُوا الْجَنَّةَ جَمِيعًا بِرَحْمَتِى ! « 3 »\r\n« خداوند سبحانه تمام مخلوقات را در روز قيامت جمع مىكند\r\n\r\n\r\n","description":"","footnote":"\r\n( 1 ) ، قسمتى از آيه 9 ، از سورهء 64 : التّغابن\r\n( 2 ) « عدّهء الدّاعى » طبع سنگى ، ص 82\r\n( 3 ) عدّهء الداعى ص 107\r\n","page_name":" 296 ","page_number":300},
  {"content":"\r\n\r\nدرحالىكه بعضى از آنها حقوقى بر عهدهء بعضى ديگر دارند ، و نيز براى خداوند حقوقى است بر عهدهء همهء آنها كه از آن بر نيامده‌اند .\r\nخداوند خطاب مىكند : اى بندگان من ! آنچه من براى خود از حقوقى كه انجام نداده‌ايد دارم همه را به شما بخشيدم ! شما نيز حقوق يكديگر را ببخشيد ! و همگى به رحمت من در بهشت وارد شويد !\r\nدر « توحيد » صدوق از ابن وَليد ، از صفّار ، از ابن هاشم ، از ابن معبد ، از دُرُسْت از ابن اذَيْنَه ، از حضرت صادق عليه السّلام روايت مىكند :\r\nقَالَ : قُلْتُ لَهُ : جُعِلْتُ فِدَاكَ ! مَا تَقُولُ فِى الْقَضَآءِ وَ الْقَدَرِ ! ؟\r\nقَالَ : أَقُولُ : إنَّ اللهَ تَعَالَى إذَا جَمَعَ الْعِبَادَ يَوْمَ الْقِيَمَةِ سَأَلَهُمْ عَمَّا عَهِدَ إلَيْهِمْ وَ لَمْ يَسْأَلْهُمْ عَمَّا قَضَى عَلَيْهِمْ . « 1 »\r\n« ابن اذَيْنه گويد : « به حضرت عرض كردم : فدايت شوم ! نظر شما دربارهء قضا و قدر چيست ! ؟ »\r\nحضرت فرمود : نظر من اينست : چون خداوند ، بندگان خود را در روز قيامت جمع مىكند دربارهء آنچه بر عهده آنان گذارده است پرسش مىكند و دربارهء آنچه را بدون اختيارِ آنها بر آنان جارى ساخته است پرسش نمىكند » .\r\n\r\nدر عموميت حساب و سؤال براى همه اعضاء بدن\r\nدر « تفسير عيّاشى » در ذيل آيه كريمه :\r\n وَ لا تَقْفُ ما لَيْسَ لَكَ بِهِ عِلْمٌ إِنَّ السَّمْعَ وَ الْبَصَرَ وَ الْفُؤادَ كُلُّ أُولئِكَ كانَ عَنْهُ مَسْؤُلًا  . « 2 »\r\n\r\n\r\n","description":"","footnote":"\r\n( 1 ) « توحيد » صدوق ، طبع حيدرى ( سنهء 1387 ) ص 365\r\n( 2 ) آيه 36 ، از سورهء 17 : الإسراء : « و پيروى مكن از آنچه براى تو علم به آن حاصل نيست ! چون\r\n","page_name":" 297 ","page_number":301},
  {"content":"\r\n\r\nاز حسين بن هارون از حضرت صادق عليه السّلام آورده است كه :\r\nيُسْأَلُ السَّمْعُ عَمَّا يَسْمَعُ ، وَ الْبَصَرُ عَمَّا يَطْرِفُ ! وَ الْفُؤَادُ عَمَّا يَعْقِدُ عَلَيْه . « 1 »\r\n« گوش از آنچه مىشنود ؛ و چشم از آنچه بواسطهء حركت خود مىبيند ، و دل از آنچه نيّت خود را بر آن استوار ميدارد ، مورد پرسش و سؤال واقع ميشوند » .\r\nو نيز در « تفسير عيّاشى » از حسن روايت است كه :\r\nقَالَ : كُنْتُ أُطِيلُ الْعُقُودَ فِى الْمَخْرَجِ لِاسْمَعَ غِنَاءَ بَعْضِ الْجِيرانَ . قَالَ : فَدَخَلْتُ عَلَى أَبِى عَبْدِ اللهِ ؛ فَقَالَ لِى : يَا حَسَنُ !  إِنَّ السَّمْعَ وَ الْبَصَرَ وَ الْفُؤادَ كُلُّ أُولئِكَ كانَ عَنْهُ مَسْؤُلًا  : السَّمْعُ وَ مَا وَعَى ؛ وَ الْبَصَرُ وَ مَا رَأى ؛ وَ الْفُؤَادُ وَ مَا عَقَدَ عَلَيْهِ . « 2 »\r\n« حسن گويد : « من چون به بيت التّخليه براى قضاى حاجت ميرفتم نشستن در آنجا را طول ميدادم تا از استماع آواز بعضى از همسايگان كه به طرب مشغول بودند طرفى ببندم . »\r\nميگويد : « چون بر حضرت صادق عليه السّلام وارد شدم فرمودند : اى\r\n\r\n\r\n","description":"","footnote":"\r\nگوش و چشم و قلب ، يكايك آنها از آنچه پيروى نموده اى مورد سؤال و بازپرسى قرار ميگيرند » .\r\n( 1 ) « تفسير عيّاشى » ج 2 ، ص 292 ؛ و نيز در برهان « تفسير » طبع حروفى 5 جلدى ، ج 2 ، ص 421 ؛ و صافى « تفسير » ج 1 ، ص 969 آورده است .\r\n( 2 ) « تفسير عيّاشى » ج 2 ، ص 292 ؛ و نيز در برهان « تفسير » و « صافى » در همين موضع آمده است .\r\n","page_name":" 298 ","page_number":302},
  {"content":"\r\n\r\nحسن ! بدرستى كه حقّاً گوش و چشم و دل ، يكايك آنها از اين امر ، مورد بازپرسى قرار ميگيرند : گوش و آنچه شنيده است ؛ چشم و آنچه ديده است ؛ دل و آنچه بر آن نيّت خود را جزم نموده و اراده كرده است .\r\nو نيز در « تفسير عيّاشى » از حضرت باقر عليه السلام آمده است كه :\r\nقَالَ : كُنْتُ عِنْدَ أَبى عَبْدِ اللهِ عَلَيْهِ السَّلَامِ ، فَقَالَ لَهُ رَجُلٌ : بأَبِى أَنْتَ وَ أُمِّى ! أَدْخُلُ كَنِيفاً لِى ، وَ لِى جِيرَانٌ وَ عِنْدَهُمْ جَوَارِى يَتَغَنَّيْنَ وَ يَضْرِبْنَ بِالْعُودِ ؛ فَرُبَّمَا أَطْلُب الْجُلُوسَ ، اسْتِمَاعاً مِنِّى لَهُنَّ .\r\nفَقَالَ : لَا تَفْعَلْ !\r\nفَقَالَ الرَّجُلُ : وَ اللهِ مَا أَتَيْتُهُنَّ ؛ إنَّمَا هُوَ سِمَاعٌ أسْمَعُهُ بأُذُنِى .\r\nفَقَالَ لَهُ : أَ مَا سَمِعْتَ اللهِ يَقُولُ :  إِنَّ السَّمْعَ وَ الْبَصَرَ وَ الْفُؤادَ كُلُّ أُولئِكَ كانَ عَنْهُ مَسْؤُلًا  ؟ !\r\nقَالَ : بَلَى وَ اللهِ فَكَأَنِّى لَمْ أَسْمَعْ هَذِهِ الآية قَطُّ مِنْ كِتَابِ اللهِ مِنْ عَجَمِىِّ وَ لَا مِنْ عَرَبِىِّ ! لَا جَرَمَ أَنِّى لَا أَعُودُ إنْ شَاءَ اللهُ ؛ وَ إنِّى أَسْتَغْفِرُ اللهَ .\r\nفَقَالَ لَهُ : قُمْ فَاغْتَسِلْ وَ صَلِّ مَا بَدَالَكَ ! فَإنَّكَ كُنْتَ مُقِيماً عَلَى أَمْرٍ عَظِيمٍ مَا كَانَ أَسْوَءَ حَالَكَ لَوْ مُتَّ عَلَى ذَلِكَ ! احْمَدِ اللهِ ، وَ اسْألْهُ التَّوْبَةَ مِنْ كُلِّ مَا يَكْرهُ ؛ فَإنَّهُ لَا يَكْرَهُ إلَّا كُلَّ الْقَبِيحِ ؛ وَ الْقَبِيحَ دَعْهُ لِاهْلِهِ ! فَإنَّ لِكُلٍّ أَهْلًا . « 1 »\r\n\r\n\r\n","description":"","footnote":"\r\n( 1 ) « تفسير عيّاشى » ج 2 ، ص 292 و 293 ؛ و نيز در تفسير « برهان » ، جلد 2 ، ص 421 آورده است .\r\n","page_name":" 299 ","page_number":303},
  {"content":"\r\n\r\nحضرت باقر عليه السلام گويند : « من در نزد حضرت صادق عليه السّلام بودم كه مردى به آن حضرت عرض كرد : پدر و مادرم فدايت شود ! من در مستراح خانه خود ميروم ، و ليكن ما همسايگانى داريم كه در نزد آنها زنان و كنيزان آوازه خوان است ، كه تَغَنّى ميكنند . ميخوانند و با عُود مىنوازند ؛ و چه بسا من براى آنكه ساز و آواز آنها را گوش كنم ميخواهم زيادتر از مقدار معمول در مستراح بنشينم .\r\nحضرت صادق گفتند : اين كار را مكن .\r\nآن مرد گفت : سوگند به خدا كه من به اين اراده و نيّت ، در نزد آن كنيزان آوازه خوان نرفته‌ام ! بلكه فقط آوازى است كه به گوش خود مىشنوم .\r\nحضرت گفتند : آيا نشنيده اى گفتار خداوند را آنجا كه ميگويد : بدرستى كه حقّاً گوش و چشم و دل ، يكايك آنها از آنچه پيروى نموده‌اند مورد سؤال قرار ميگيرند ؟ !\r\nمرد گفت : آرى ولى سوگند به خدا كه گويا من اصلًا اين آيه را از كتاب خدا نشنيده‌ام ! نه از مرد عربى شنيده‌ام و نه از مرد عجمىّ ؛ و بنابراين من ديگر هرگز دنبال چنين كارى را نمىگيرم و دوباره بجا نمىآورم إن شاء الله ؛ و من از خداوند طلب مغفرت و آمرزيدگى دارم .\r\nحضرت گفتند : برخيز و غسل توبه بجاى آور ! و به مقدارى كه مىخواهى نماز بخوان ! چون تو بر امر عظيمى وقوف داشتى ، چقدر حالت بَد و قبيح بود اگر تو بر همان حالت مىمردى ! حمد خداى را بجاى آور و از او تقاضاى توبه و عفو كن از هر امرى كه خداوند ناپسند دارد ؛ چون او ناپسند ندارد مگر هر عمل زشت و قبيحى را ؛ و\r\n\r\n","description":"","footnote":"","page_name":" 300 ","page_number":304},
  {"content":"\r\n\r\nعمل زشت را براى اهل آن عمل واگذار ! چون براى هر كردارى اهلى است »\r\nاين روايت را علّامه طباطبائى ( مُدّ ظلُّه العالى ) از كافى با إسناد خود از أبو عمروز بيرى از حضرت باقر و از حضرت صادق عليها السلام در ضمن حديث مفصّلى روايت كرده‌اند . « 1 »\r\nو نيز در « تفسير عيّاشى » روايت كره است از أبو عمر و زبيرىّ از حضرت صادق صلوات الله عليه كه فرمودند :\r\n« خداوند تبارك و تعالى ايمان را بر جوارح و اعضاء بنى آدم لازم و واجب گردانيده است و ايمان را بر آنها قسمت نموده است ؛ و هيچ عضوى از اعضاء بدن انسان نيست مگر آنكه به او ايمانى واگذار شده است ؛ غير از ايمانى كه به عضو ديگر واگذار شده است .\r\nو از جمله اعضاى بدن انسان دو چشم اوست كه با آنها مىبيند ، و دو پاى اوست كه با آنها راه ميرود .\r\nپس بر چشم واجب كرده است كه نظر نكند به آنچه را كه خداوند نظر كردن به آن را حرام كرده است ، و آن را پائين اندازد از آنچه را كه از محرّمات ، خداوند نهى فرموده است و غَضّ بَصر و فروهشتن چشم ، عمل اوست ، و ايمان اوست ؛ خداوند ميفرمايد :  وَ لا تَقْفُ ما لَيْسَ لَكَ بِهِ عِلْمٌ إِنَّ السَّمْعَ وَ الْبَصَرَ وَ الْفُؤادَ كُلُّ أُولئِكَ كانَ عَنْهُ مَسْؤُلًا . \r\nپس اين غضّ بصر و چشم فروهشتگى از آنچه خداوند حرام فرموده است عمل اوست ، و آن از ايمان است .\r\n\r\n\r\n","description":"","footnote":"\r\n( 1 ) « تفسير » الميزان ج 13 ، ص 107\r\n","page_name":" 301 ","page_number":305},
  {"content":"\r\n\r\nو خداوند بر دو پاى انسان واجب كرده است كه بسوى چيزى از معاصى خدا نروند ؛ بلكه واجب گردانيده است كه بسوى فرائض و واجبات بروند و فرموده است :\r\n وَ لا تَمْشِ فِي الْأَرْضِ مَرَحاً إِنَّكَ لَنْ تَخْرِقَ الْأَرْضَ وَ لَنْ تَبْلُغَ الْجِبالَ طُولًا .  « 1 »\r\nو نيز فرموده است :\r\n وَ اقْصِدْ فِي مَشْيِكَ وَ اغْضُضْ مِنْ صَوْتِكَ إِنَّ أَنْكَرَ الْأَصْواتِ لَصَوْتُ الْحَمِيرِ  « 2 » « 3 »\r\nو در « كافى » مرحوم كلينى روايت كرده است از عدّه اى از اصحاب روايت خود ، از برقىّ ، از حسن بن علىّ بن يقطين ، از محمّد بن سنان ، از أبى الجارود ، از حضرت باقر عليه السّلام كه :\r\nقَالَ : إنَّمَا يُدَآقُّ اللهُ الْعِبَادَ فِى الْحِسَابِ يَوْمَ الْقِيَمَةِ عَلَى قَدْرِ مَا ءَاتَاهُمْ مِنَ الْعُقُولِ فِى الدُّنْيَا . « 4 »\r\n« خداوند فرمود : در روز قيامت بندگان خود را فقط بر مقدار عقل‌هائى را كه به آنان داده است بطور دقّت محاسبه مىكند . »\r\n\r\n\r\n","description":"","footnote":"\r\n( 1 ) » . آيه 37 ، از سورهء 17 : الإسراء : از روى تكبّر و نخوت و خوشى در روى زمين راه مرو ! چون تو قدرت ندارى كه زمين را بشكافى ! و نمىتوانى به درازاى كوه‌ها برسى » .\r\n( 2 ) آيه 19 ، از سورهء 31 : لقمان : در رويّهء و راه رفتن خود ، ميانه رو باش ؛ و صداى خود را فروهشت ! چونكه منكرترين صداها صداى خران است .\r\n( 3 ) « تفسير عيّاشى ، ص 293 و نيز در تفسير برهان ج 2 ، ص 421 آورده است .\r\n( 4 ) « اصول كافى » ج 1 ، ص 11\r\n","page_name":" 302 ","page_number":306},
  {"content":"\r\n\r\nو نيز در « كافى » از علىّ بن إبراهيم ، از پدرش و از عدّه راويان از أحمد بن محمّد و سهل جميعاً از ابن محبوب از مالك بن عطيّه ، از يونس بن عمّار روايت است كه حضرت صادق عليه السّلام گفتند :\r\nديوان‌ها در روز قيامت سه تا است : ديوانى كه در آن نعمت‌هاى خدا نوشته شده است ، و ديوانى كه در آن حسنات است ؛ و ديوانى كه در آن سيّئات است .\r\nو در اوّلين وهله مقابله مىاندازند بين ديوان نعمت‌ها و ديوان حسنات ؛ پس نعمت‌هاى خدا تمام حسنات را فرا ميگيرد ، و چيزى ديگر از آنها نمىماند ؛ و در اين صورت ديوان سيّئات باقى مىماند .\r\nدر اين حال فرزند آدم را كه مؤمن است براى حساب مىخوانند ؛ چون حركت مىكند ، قرآن پيشاپيش او در بهترين شكلى جلو مىآيد و ميگويد : اى پروردگار من ! من قرآن هستم و اين بندهء مؤمن تست كه با تلاوت من خود را به تعب و مشقّت افكنده است ؛ و با ترتيل و تدبّر در معانى من شبهاى دراز را به صبح رسانده است و در هنگام تهجّد ديدگانش از اشك چشم پر مىشده است ؛ پس او را راضى كن ، همچنان كه او مرا راضى كرده است .\r\nخداوند عزيز جبّار به بندهء مؤمن خطاب مىكند : اى بندهء من دست راست خود را جلو بياور و باز كن ! خداوند آن را از مقام رضوان خداى عزيز جبّار پر مىكند ؛ و دست چپ او را از رحمت خدا پر مىكند .\r\nو پس از آن ميگويد : اينست بهشت ؛ مباح است براى تو پس بخوان قرآن و بالا برو !\r\n\r\n","description":"","footnote":"","page_name":" 303 ","page_number":307},
  {"content":"\r\n\r\nبندهء مؤمن شروع مىكند به خواندن قرآن ؛ و هر آيه اى را كه ميخواند يك درجه بالا ميرود . « 1 »\r\nصدر اين روايت را كه فقط راجع به دواوين سه گانه ، و استغراق ديوان حسنات در ديوان حسنات هست ، مىباشد حسين بن سعيد در دو كتاب خود آورده است . « 2 »\r\n\r\nاز چيزهائى كه در روز قيامت سؤال مىشوند\r\nدر « نهج البلاغهء » وارد است كه :\r\nأَلَا وَ إنَّ الظُّلْمُ ثَلَاثَةٌ : فَظُلْمُ لَا يُغْفَرُ ؛ وَ ظُلْمٌ لَا يُتْرَكُ ؛ وَ ظُلْمٌ مَغْفُورٌ لَا يُطْلَبُ : فَأَمَّا الظُّلْمُ الَّذِى لَا يُغْفَرُ فَالشِّرْكُ بِاللهِ\r\nقَالَ اللهُ تَعَالَى :  إِنَّ اللَّهَ لا يَغْفِرُ أَنْ يُشْرَكَ بِهِ  : وَ أَمَّا الظُّلْمُ الَّذِى يُغْفَرُ فَظُلْمُ الْعَبْدِ نَفْسَهُ عِنْدَ بَعْضِ الْهَنَاتِ : وَ أَمَّا الظُّلْمُ الَّذِى لَا يُتْرَكُ ، فَظُلْمُ الْعِبَادِ بَعْضِهِمْ بَعْضًا .\r\nالْقِصَاصُ هُنَاكَ شَدِيدٌ ؛ لَيْسَ هُوَ جُرْحًا بِالْمُدَى وَ لَا ضَرْبًا بِالسِّيَاطِ ؛ وَ لَكِنَّهُ مَا يُسْتَصْغَرُ ذَلِكَ مَعَهُ . « 3 » « آگاه باشيد كه ظلم بر سه گونه است : ظلمى كه مورد آمرزش قرار نمىگيرد ؛ و ظلمى كه رها نمىشود ؛ و ظلمى كه آمرزيده مىشود و مورد بازخواست و مؤاخذه واقع نمىگردد . »\r\nامّا ظلمى كه آمرزيده نمىشود ، شرك به خداوند متعال است ؛ خداوند ميفرمايد : حقّاً خداوند شرك به او را نمىآمرزد . و امّا ظلمى\r\n\r\n\r\n","description":"","footnote":"\r\n( 1 ) « اصول كافى » ج 2 ، ص 602\r\n( 2 ) « بحار الانوار » ج 7 ، ص 273\r\n( 3 ) « نهج البلاغهء » خطبه 174\r\n","page_name":" 304 ","page_number":308},
  {"content":"\r\n\r\nكه آمرزيده مىشود ، آن ظلم بنده است به خود در ارتكاب بعضى از خطاياى جزئى و گناهان كوچك ؛ و امّا ظلمى كه رها نمىشود ، آن ظلم بعضى از بندگان است به يكديگر .\r\nقصاص كردن در روز قيامت ، شديد است ، قصاص با كارد و دشنه نيست ؛ و شلّاق زدن با تازيانه نيست ؛ بلكه با چيزهائى است كه زخم زدن با دشنه ، و شلّاق زدن با تازيانه ، در برابر آن بسيار كوچك شمرده مىشود » .\r\n\r\nسؤال و حساب در عقبه محشر\r\nدر « روضه كافى » از عدّه اى از راويان از سهل بن زياد ، از حسن ابن محبوب ، از علىّ بن رئاب از أبو عُبَيدهء حَذّاء ، از ثُوَير بن أبى فاخته ، روايت مىكند كه گفت : شنيدم : حضرت علىّ بن الحسين عليهما السّلام در مسجد رسول الله صلّى الله عليه و آله و سلّم حديث ميكرد ؛ پس چنين گفت كه : پدرم براى من گفت كه : پدرش علىّ بن أبى طالب عليه السّلام براى مردم چنين حديث ميكرد كه :\r\nچون روز قيامت بر پا گردد ، خداوند تبارك و تعالى مردم را از قبرهايشان در زمين واحدى بر مىانگيزد درحالىكه همگى بدون سلاح هستند ، و چيزى با خود ندارند ؛ و لباس ندارند ؛ و محاسن ندارند . ( يعنى از پوشش‌هاى دنيوى كه موجب تقويت و تعيّن آنها گردد ، و مخفيّات آنها را بپوشاند با خود هيچ ندارند ) نور آنان را از دنبال سوق ميدهد و همگى در ظلمت راه ميروند تا آنكه در گردنه محشر ( عقبه آن ) توقّف ميكنند :\r\nآن‌قدر تراكم جمعيّت در عقبه محشر بسيار است ، و ازدحام زياد\r\n\r\n","description":"","footnote":"","page_name":" 305 ","page_number":309},
  {"content":"\r\n\r\nاست ، كه بعضى از مردم از سر و شانه هم بالا ميروند و روى هم سوار ميشوند ، و از جلو رفتن آنان را منع ميكنند .\r\nدر اين وقت نَفَس‌هاى آنها به شدّت مىزند ، و عرق بسيار ميريزند ؛ و امورشان سخت و دشوار ميگردد ، و ضجّه و ناله آنها زياد مىشود ؛ و صداهايشان بالا ميرود ؛ و اين اوّلين وَهْله از وَهَلات ترسناك روز قيامت است .\r\nدر اين هنگام خداوند جبّار تبارك و تعالى ، از بالاى عرش خود ، با جمعى از فرشتگانى چون سايه بر آنها اشراف مىكند و به يك فرشته از فرشتگان امر مىكند كه در ميان مردم ندا در دهد :\r\nاى جماعت مردم ! ساكت باشيد ! و گوش فرا داريد ! و بشنويد منادى خداوند جبّار را !\r\nدر اين حال همگى بطورى ساكت ميشوند كه آخرين آنها همچون اوّلين آنها صدا را ميشنوند ، و صداهايشان خُرد و شكسته و ضعيف مىشود ، و چشم‌هايشان خاشع ميگردد و رگ‌هاى گردنشان به اضطراب در مىآيد و دلهايشان به فزع و جزع مىافتد ؛ و سَرهاى خود را به سمت آنجائى كه صدا مىآيد بلند ميكنند ؛ و با شتاب گردنهاى خود را براى استماع بلند ميكنند ؛ و در اين وقت كافر ميگويد :\r\n هذا يَوْمٌ عَسِرٌ  . « 1 »\r\n« اين روز ، روز دشوارى است » .\r\nو خداوند جبّار عزّ و جلّ كه حاكم عادل است بر آنها مُشرف\r\n\r\n\r\n","description":"","footnote":"\r\n( 1 ) ذيل آيه 8 ، از سورهء 54 : القمر\r\n","page_name":" 306 ","page_number":310},
  {"content":"\r\n\r\nمىشود و ميگويد : من خداوند هستم كه هيچ معبودى غير از من نيست ، و من حاكم عادلم كه أبداً آن حاكم در امروز ستم نمىكند . در امروز من در ميان شما حكم به قسط و عدل ميكنم و امروز در پيشگاه من به كسى ظلم نميشود .\r\nامروز من حقّ ضعيف را براى او از قوىّ ميگيرم ؛ و براى صاحب مظلمه به جهت مظلمه قصاصى كه حقّ او بود ، از حسنات و سيّئات مىستانم ( حسنات ظالم را به مظلوم مىدهم و سيّئات مظلوم را به ظالم ردّ ميكنم ) .\r\nو هر كس از صاحبان مظلمه كه از مظلمه خود گذشته و بخشيده است ، من به او ثواب و پاداش مىدهم !\r\nو در امروز هيچ ظالمى از اين عقبه و گردنه نمىتواند عبور كند ؛ و هر كسى كه مظلمه كسى ديگر در عهدهء اوست نيز نمىتواند عبور كند مگر آن مظلمه اى كه صاحبش از آن گذشته است ؛ كه من آن صاحب گذشت را ثواب مىدهم ، و در وقت حساب آن مظلمه را براى او ميگيرم ؛ پس اى معشر خلائق ! شما از اين امر دست نداريد ! و پيوسته ملازم ستمگرانِ به خود باشيد ! و مظالم خود را از كسانى كه به شما در دنيا ظلم كرده‌اند ، طلب كنيد ! و من اينك شاهدم براى شما عليه آنها ؛ و چه خوب شاهد با كفايتى هستم !\r\nمردم در اين وقت براى شناسائى ظالمين به خود به حركت در مىآيند ؛ و هر يك گريبان ظالمى را كه به او ستم كرده ميگيرد و دست از او بر نمىدارد ؛ پس هيچكس باقى نمىماند كه از براى او در\r\n\r\n","description":"","footnote":"","page_name":" 307 ","page_number":311},
  {"content":"\r\n\r\nنزد شخص ديگرى مظلمه اى باشد مگر آنكه او را به آن مظلمه ميگيرد .\r\nو در اين هنگام بقدرى كه خداوند اراده كرده است ، در محشر درنگ ميكنند ، و حالشان شدّت مىيابد ، و عرقشان فراوان ميريزد ، و غمّ و اندوهشان شديد ميگردد ؛ و صداهايشان بلند مىشود ؛ و ضجّه و فريادهايشان بالا ميرود ، و از خداوند تمنّاى خلاصى از اين ماجرا را ميكنند كه : ما از مظالمى كه اهل مظلمه به ما نمودند صرف نظر كرديم . و از درخواست مظلمه و تظلّم إبا نموديم .\r\nو خداوند عزّ و جلّ بر مشقّت و شدّت احوال آنها اطّلاع حاصل مىكند ، و منادى از نزد خداوند تبارك و تعالى بطورى ندا در ميدهد ؛ كه همانطور كه اوّلشان ميشنود آخرشان نيز ميشنود :\r\nكه اى معشر خلائق ! براى دعوت خداوند تبارك و تعالى ساكت شويد ! و گوش فرا دهيد كه خداوند تبارك و تعالى به شما ميگويد : من هستم خداوند بسيار بخشنده ؛ اگر شما ميخواهيد حقوق خود را به يكديگر ببخشيد ، ببخشيد ! و گرنه من براى شما مظالم شما را خواهم گرفت !\r\nاهل محشر از اين ندا خوشحال ميشوند ، به جهت شدّت سختى و مشقّتى كه دارند ؛ و به جهت تنگى راه و تزاحم آنها در عبور .\r\nدر اين حال به اميد آنكه از اين ضيق و شدّتى كه در آن هستند خلاصى پيدا كنند ، بعضى از آنان از مظالم خود ميگذرند و حقّ خود را مىبخشند ؛ و بعضى ديگر ميگويند : بار پروردگار ما ! مظالم ما بيش از مقدارى است كه ببخشيم .\r\n\r\n","description":"","footnote":"","page_name":" 308 ","page_number":312},
  {"content":"\r\n\r\nدر اين وقت منادى از عرش خدا ندا مىكند : كجاست رضوان خازن بهشت ، بهشت فردوس ؟\r\nخداوند عزّ و جلّ او را امر مىكند كه از فردوس يك قصرى را با تمام بناهاى آن ، و خدمتگزاران آن به آنها نشان دهد .\r\nخازنِ فردوس قصرى را به آنها نشان ميدهد كه در جوانب آن از دختران جوان و غلمان و خدمتگزاران مىباشند .\r\nو منادى از نزد خداوند تبارك و تعالى ندا مىكند : اى معشر خلائق ! به اين قصر نظر كنيد !\r\nمردم سرهاى خود را بلند ميكنند و آن را مىبينند ، و همگى تمنّاى آن را مىنمايند .\r\nو منادى از جانب خداوند تبارك و تعالى ندا ميدهد : اى معشر خلائق ! اين قصر از آنِ كسى است كه مؤمنى را عفو كند . و همگى اهل محشر از حقّ خود ميگذرند ؛ و عفو ميكنند ؛ مگر جماعت اندكى .\r\nدر اين وقت خداوند عزّ و جلّ ميفرمايد : امروز هيچ ظالمى به بهشت نميرود ؛ و هيچ ظالمى به جهنّم نميرود چنانچه براى يكى از مسلمانان بر عهدهء او مظلمه اى باشد ، مگر آنكه آن مظلمه را از او در وقت حساب ميگيرد ؛ أيّها الخلائق : براى حساب مهيّا گرديد !\r\nدر اين هنگام راه خلائق را باز ميگذارند ، تا اينكه همگى بسوى عقبه رهسپار ميگردند ؛ و در راه تزاحم ميكنند و از يكدگر سبقت مىجويند ؛ و همديگر را دفع مىنمايند ؛ تا اينكه در عرصه حساب\r\n\r\n","description":"","footnote":"","page_name":" 309 ","page_number":313},
  {"content":"\r\n\r\nدر پيشگاه حضرت جبّار تبارك و تعالى كه بر عرش است ميرسند ؛ در آنجا ديوان‌هاى اعمال هر يك باز شده است ، و ميزان‌هاى عمل نصب گرديده است ، و پيامبران و شهداء و گواهان را حاضر ساخته‌اند ، و گواهان امامان هستند ، هر امامى گواهى ميدهد كه براى اهل عالمش به امر خداوند عزّ و جلّ قيام كرده است و آنان را بسوى سبيل خدا دعوت نموده است .\r\nراوى روايت : ثُوَير بن أبى فاخته گويد : سخنِ حضرت سجّاد عليه السّلام كه بدينجا رسيد ، مردى از قريش عرض كرد : يَا بْنَ رَسُولِ اللهِ ؛ اگر براى شخص مؤمنى در نزد شخص كافرى مظلمه اى باشد ، كافر كه از اهل دوزخ است و چيزى ندارد كه در ازاى مظلمه به مؤمن بدهد ، در اين صورت از كافر چه چيز را ميگيرند ؟\r\nحضرت علىّ بن الحسين عليه السّلام گفتند : بقدرى كه از براى مؤمن در نزد كافر مظلمه اى هست ، از گناهان مؤمن بر ميدارند و به كافر ميدهند و بنابراين كافر معذّب مىشود ، علاوه بر عذاب كفر خود ، به قدر گناهان مؤمن كه در ازاء مظلمه به او داده شده است .\r\nآن مرد قرشى عرض كرد : اگر براى شخص مسلمان در نزد شخص مسلمانى در نزد شخص مسلمان ديگرى مظلمه اى باشد ، چگونه مظلمه او از شخص مسلمان گرفته مىشود ؟\r\nحضرت گفتند : به قدر حقّ مظلوم از مظلمه اى كه نزد ظالم دارد از حسنات ظالم برداشته مىشود و به حسنات مظلوم اضافه ميگردد .\r\n\r\n","description":"","footnote":"","page_name":" 310 ","page_number":314},
  {"content":"\r\n\r\nمرد قرشى گفت : اگر ظالم حسناتى نداشته باشد چه مىشود ؟\r\nحضرت گفتند : چون براى مظلوم سيّئاتى هست ، از آن سيّئات مظلوم برداشته مىشود و بر سيّئات و گناهان ظالم اضافه ميگردد . « 1 »\r\n\r\nحساب خلائق در عرصات قيامت\r\nدر « عِلَل الشّرائع » از ابن إدريس ، از پدرش ، از يعقوب بن يزيد ، مرفوعاً از يكى از ائمّه عليهم السّلام روايت كرده است كه :\r\nيُؤْتَى بِصَاحِبِ الدَّيْنِ يَوْمَ الْقِيَمَةِ يَشْكُوا الْوَحْشَةَ ؛ فَإنْ كَانَتْ لَهُ حَسَنَاتٌ أخِذَت مِنهُ لِصَاحِبِ الدَّينِ . قَالَ : وَ إن لَم يَكُن لَهُ حَسَنَاتٌ أُلْقِىَ عَلَيْهِ مِنْ سَيِّئَاتِ صَاحِبِ الدَّيْن « 2 »\r\n« در روز قيامت صاحب دَين را مىآورند كه از غريم خود شكايت دارد پس اگر غريم نيكيهائى نموده است ، آنها را براى صاحب دَين قرار ميدهند ؛ و اگر نيكىهائى ندارد ، بدىهاى صاحب دين را براى او ميگذارند » .\r\nاين روايت به همين الفاظى كه ما در اينجا ذكر كرديم آورده شده است ؛ و مجلسى رضوان الله عليه هم به همين لفظ ذكر كرده است ، و ليكن چون لفظ وَحْشَة معناى مناسبى نداشته گفته است : ممكن است\r\n\r\n\r\n","description":"","footnote":"\r\n( 1 ) « روضه كافى » ص 104 تا ص 106 ؛ و « بحار الانوار » ج 7 ، از ص 268 تا ص 270\r\n( 2 ) « علل الشّرائع » طبع نجف ( 1385 هجرى ) ج 2 ص 528\r\n","page_name":" 311 ","page_number":315},
  {"content":"\r\n\r\nبجاى لفظ وَحْشَة « غَرِيمَهء » يا مانند آن بوده باشد « 1 » ؛ فلهذا ما در ترجمه بر همين اساس ترجمه نموده‌ايم .\r\nبارى ، اين مقدارى از رواياتى بود كه دلالت داشت بر اينكه سؤال و حساب براى جميع خلائق است .\r\nو دربارهء عموميّت حساب و سؤال ، از نقطهء نظر جمع بين مفاد دو دسته از آيات قرآن سؤال پيش مىآيد يك دسته از آيات ميفرمايد :\r\n  فَلَنَسْئَلَنَّ الَّذِينَ أُرْسِلَ إِلَيْهِمْ وَ لَنَسْئَلَنَّ الْمُرْسَلِينَ * فَلَنَقُصَّنَّ عَلَيْهِمْ بِعِلْمٍ وَ ما كُنَّا غائِبِينَ   . « 2 »\r\n« پس سوگند به خدا كه هر آينه ما از امّت‌هائى كه پيامبران را بسوى آنان فرستاديم سؤال مىكنيم - و از خود پيامبران نيز سؤال مىكنيم . و از روى علم ، تمام معلومات خود را كه دربارهء آنها داريم براى آنها حكايت مىكنيم و البتّه چنين نيست كه ما غائب بوده‌ايم » .\r\nو آيه   فَوَ رَبِّكَ لَنَسْئَلَنَّهُمْ أَجْمَعِينَ * عَمَّا كانُوا يَعْمَلُونَ   . « 3 »\r\n« پس سوگند به پروردگار تو كه ما از همگى آنها نسبت به كارهائى كه انجام داده‌اند پرسش مىكنيم » .\r\n وَ قِفُوهُمْ إِنَّهُمْ مَسْؤُلُونَ  . « 4 »\r\n« و آنان را نگاه داريد ! چونكه مورد بازپرسى و سؤال قرار\r\n\r\n\r\n","description":"","footnote":"\r\n( 1 ) « بحار الانوار » ج 7 ، ص 274\r\n( 2 ) آيه 6 و 7 ، از سورهء 7 : الاعراف\r\n( 3 ) آيه 92 و 93 ، از سورهء 15 : الحِجْر\r\n( 4 ) آيه 24 ، از سورهء 37 : الصّافّات\r\n","page_name":" 312 ","page_number":316},
  {"content":"\r\n\r\nميگيرند » .\r\nو دسته ديگر از آيات ميفرمايد :  وَ لا يُسْئَلُ عَنْ ذُنُوبِهِمُ الْمُجْرِمُونَ  . « 1 »\r\n« و مجرمان از گناهانشان بازپرسى و سؤال به عمل نمىآيد »\r\nو آيه  فَيَوْمَئِذٍ لا يُسْئَلُ عَنْ ذَنْبِهِ إِنْسٌ وَ لا جَانٌّ  . « 2 »\r\n« پس در آن روز هيچكس از جنّ و انس ، از گناهشان پرسش نمىشود » .\r\nچگونه بين مفاد اين دو دسته از آيات ميتوان جمع كرد ؟ چون در دسته اوّل ميفرمايد : همه مورد سؤال قرار ميگيرند ، و در دسته دوّم ميفرمايد : از آنها سؤال به عمل نمىآيد .\r\nشيخ طبرسى فرموده است : جواب اين استفهام را از چند وجه ميتوان داد :\r\n\r\nسؤال خداوند ، استعلام نيست\r\nاوّل : آنكه خداوند به عنوان استعلام و كشف مجهول از آنان پرسش نمىكند ؛ بلكه سؤال به عنوان محكوم كردن كفّار و سركوبى آنان و غلبه بر حجّت است ؛ و لذا به دنبال آيه واقع در سورهء رحمن ميفرمايد :  يُعْرَفُ الْمُجْرِمُونَ بِسِيماهُمْ  « 3 » « مجرمان ، از علامت و نشانه شان شناخته ميشوند » .\r\nدوّم : در روز قيامت در عَرصَات و موقف از آنها سؤال مىشود ؛ همچنان كه خداوند گفته است :  وَ قِفُوهُمْ إِنَّهُمْ مَسْؤُلُونَ  « آنها را متوقّف سازيد ! چون بايد مورد سؤال واقع شوند » .\r\n\r\n\r\n","description":"","footnote":"\r\n( 1 ) » . ذيل آيه 78 ، از سورهء 28 : القصص\r\n( 2 ) آيه 39 از سوره 55 الرحمن\r\n( 3 ) قسمتى از آيه 41 ، از سورهء 55 : الرّحمن\r\n","page_name":" 313 ","page_number":317},
  {"content":"\r\n\r\nو امّا پس از حصول عقوبت و دخول در آتش ديگر سؤال قطع مىشود .\r\nسوّم : در قيامت ، مواقف يكى نيست ، در بعضى از مواقف سؤال مىشود ؛ و در بعضى نميشود ؛\r\nپس بين مفاد اين دو دسته از آيات تضادّى نيست .\r\nو امّا دو آيه ديگر :\r\nاوّل ؛ آيه :  فَلا أَنْسابَ بَيْنَهُمْ يَوْمَئِذٍ وَ لا يَتَساءَلُونَ  . « 1 »\r\n« چون در صور دميده شود ، پس بين مردم روابط نَسَبى نيست و آنها از يكديگر پرسشى نمىكنند »\r\nو دوّم ، آيه :  فَأَقْبَلَ بَعْضُهُمْ عَلى بَعْضٍ يَتَساءَلُونَ  . « 2 »\r\n« پس بعضى از مردم در قيامت به بعضى ديگر روى آورده و از يكديگر سؤال ميكنند »\r\nجمع اين دو به آنست كه بگوئيم : معناى آيه اوّل آنست كه چون حال آنها در حين نفخ صور شديد است و هر كس به كار خود مشغول است ديگر مجال استخبار از احوالاتى كه نسبت به آن جهل دارند ، نميكنند .\r\nو معناى آيه دوّم آنست كه بعضى از بعضى ديگر سؤالِ ملامت و سرزنش ميكنند ، همچنان كه آمده است :  يَتَلاوَمُونَ  . « 3 »\r\n\r\n\r\n","description":"","footnote":"\r\n( 1 ) قسمتى از آيه 101 ، از سورهء 23 : المؤمنون\r\n( 2 ) آيه 50 ، از سورهء 37 : الصّافّات\r\n( 3 ) ذيل آيه 30 ، از سورهء 68 : القلم\r\n","page_name":" 314 ","page_number":318},
  {"content":"\r\n\r\n« همديگر را سرزنش ميكنند » . « 1 »\r\nو استاد ما علّامه طباطبائى مُدّ ظلّهُ در آيه واقع در سورهء قصص :  وَ لا يُسْئَلُ عَنْ ذُنُوبِهِمُ الْمُجْرِمُونَ  ، فرموده‌اند : چون اين آيه بعد از آيات وارده دربارهء قارون و عذاب اوست ، ظاهر سياق دلالت دارد بر آنكه سنّت الهيّه در تعذيب مجرمين و هلاكت آنها بواسطه گناهانشان اينست كه در وقت نزول عذاب به آنها مهلت داده نميشود ؛ و اصغاء به آنچه را كه بر هم ببافند از معذرت‌هاى خود ، و آنها را موجب تذلّل و معدّ براى انابه قرار دهند - به اميد نجات از مهلكه - نميگردد .\r\nبه خلاف صاحبان جاه و قدرت از افراد بشر ، كه چون بخواهند كسى را كه متّهم شده است تعذيب نمايند ، از گناهش پرسش ميكنند ، تا آنكه اوّل عليه او حكم صادر كنند و سپس كيفر و عذاب نمايند .\r\nو در اين صورت چه بسا شخص مجرم ، با وجوهى از معذرت كه تلفيق كند و بافته‌هائى از پندار كه بر زبان آرد ، كيفر را از خود ميگرداند ، و عذاب را از خود ميزدايد ؛ و ليكن خداوند سبحانه چون علم به حقيقت احوال مجرمين دارد از گناهانشان نمىپرسد و بلكه در وهله اوّل حكم مىكند ، و عذاب غير مردود به آنها ميرسد . « 2 »\r\nو نيز استاد مُدّ ظلّهُ در آيه واقع در سورهء رحمن :  فَيَوْمَئِذٍ لا يُسْئَلُ عَنْ ذَنْبِهِ إِنْسٌ وَ لا جَانٌّ  فرموده اندكه : اين پرسشى كه در اين\r\n\r\n\r\n","description":"","footnote":"\r\n( 1 ) « مجمع البيان » ج 2 ، ص 398\r\n( 2 ) تفسير « الميزان » ج 16 ، ص 79\r\n","page_name":" 315 ","page_number":319},
  {"content":"\r\n\r\nآيه نفى شده است همين پرسش‌هاى متعارف و مألوف است ؛ و نفى سؤال در اين آيه ، منافاتى با اثبات آن در آيه سورهء صافّات :  وَ قِفُوهُمْ إِنَّهُمْ مَسْؤُلُونَ  ؛ و آيه واقع در سورهء حجر :  فَوَ رَبِّكَ لَنَسْئَلَنَّهُمْ أَجْمَعِينَ  ندارد .\r\nزيرا در روز قيامت ، مواقف مختلف است ؛ در بعضى جاها پرسش ميگردد ، و در بعضى جاها مهر بر دهان‌ها زده مىشود و اعضاء بدن سخن ميگويند ؛ و در بعضى جاها با سيما و علائم و نشانه‌ها شناخته ميشوند . « 1 »\r\n\r\nسؤال از پيامبران و ائمه عليهم السلام\r\nبايد دانست كه عموميّت سؤال از همه خلائق ، شامل سؤال از پيغمبران و امامان نيز مىشود . غاية الامر سؤال از امّت‌ها راجع به كيفيّت اطاعتشان از آنهاست ، و سؤال از آنان راجع به كيفيّت تبليغ آنها و كيفيّت اطاعت امّتهاست .\r\nدر « كافى » از أبو على أشعرى از محمّد بن عبد الجبّار از ابن أبى نجران از أبى جميله از جابر ، از حضرت أبى جعفر عليهما السّلام روايت كرده است كه :\r\nقَالَ : قَالَ رَسُولُ اللهِ صَلَّى اللهُ عَلَيْهِ وَ ءَالِهِ وَ سَلَّمَ : يَا مَعَاشِرَ قُرَّاءِ الْقُرْءَانِ ! اتَّقُوا اللهَ عَزَّ وَ جَلَّ فِيمَا حَمَّلَكُمْ مِنْ كِتَابِهِ ! فَإنِّى مَسْؤُولٌ وَ إنَّكُمْ مَسْئُولُونَ ! إنِّى مَسْؤُولٌ عَن تَبْلِيغى ، وَ أَمَّا أَنْتُمْ فَتُسألُونَ عَمَّا حُمِّلْتُمْ مِنْ كِتَابِ اللهِ وَ سُنَّتِى . « 2 »\r\nحضرت باقر عليه السّلام گفتند كه : رسول خدا صلّى الله عليه و آله و سلّم فرمودند : اى جماعت\r\n\r\n\r\n","description":"","footnote":"\r\n( 1 ) تفسير الميزان ج 19 ص 121\r\n( 2 ) « اصول كافى » ج 2 ، ص 606\r\n","page_name":" 316 ","page_number":320},
  {"content":"\r\n\r\nقاريان قرآن ! از خداوند عزّ و جلّ بپرهيزيد ، در آنكه حمل كتاب خود را به شما سپرده است ! پس بدانيد كه من مورد پرسش قرار ميگيرم ؛ و شما نيز مورد پرسش قرار ميگيرد ! من پرسش ميشوم از تبليغ خودم ، و امّا شما پرسش ميشويد از آنچه از كتاب پروردگار من و از سنّت من به شما سپرده شده است ! »\r\n\r\nسؤال و جواب نوح پيغمبر در موقف قيامت :\r\nو نيز در « كافى » از محمّد بن مكى از أحمد بن محمّد از محمّد بن خالد از قاسم بن محمّد از جميل بن صالح از يوسف بن أبى سعيد روايت ميكنند كه او گفت : من روزى خدمت حضرت صادق عليه السّلام بودم ؛ و حضرت به من گفتند : چون روز قيامت بر پا گردد و خداوند تبارك و تعالى خلائق را در آن روز گرد آورد اوّلين كسى كه او را بخوانند ، نوح صلّى الله عليه و آله است ، پس به او گفته مىشود : آيا تبليغ نمودى ؟ !\r\nنوح ميگويد : آرى . به او گفته مىشود : شاهد بر گفتارت كيست ؟\r\nنوح ميگويد : محمّد بن عبد الله صلّى الله عليه و آله . پس نوح صلّى الله عليه از مكان خود بر ميخيزد و مىآيد ، و از مردم سبقت ميگيرد ، تا مىآيد به نزد محمّد صلى الله عليه و آله ؛ و او بر روى تلّى از مشك قرار دارد و با او علىّ عليه السّلام است ؛ و اين است گفتار خداوند عزّ و جلّ :\r\n فَلَمَّا رَأَوْهُ زُلْفَةً سِيئَتْ وُجُوهُ الَّذِينَ كَفَرُوا  . « 1 »\r\n\r\n\r\n","description":"","footnote":"\r\n( 1 ) قسمتى از آيه 27 ، از سورهء 67 : الملك\r\n","page_name":" 317 ","page_number":321},
  {"content":"\r\n\r\n« پس چون او را نزديك ببينند ، چهره‌هاى كسانى كه كافر شده‌اند بد مىشود » .\r\nنوح به محمّد صلّى الله عليه و آله ميگويد : اى محمّد ! خداوند تبارك و تعالى از من سؤال نموده است : كه آيا تبليغ نمودى ! ؟ گفتم : آرى . گفت : گواه تو كيست ! ؟\r\nگفتم : محمّد .\r\nپس محمّد ميگويد : اى جعفر و اى حمزه ! برويد و شهادت دهيد كه او تبليغ خود را كرده است !\r\nپس حضرت صادق عليه السّلام گفتند : جعفر و حمزه دو نفر گواهى هستند كه براى تبليغ پيامبران گواهى ميدهند .\r\nپس من عرض كردم : فدايت شوم ! پس علىّ عليه السّلام در آن موقع كجاست ؟ !\r\nحضرت فرمود : منزله و درجه علىّ از اين بالاتر است . « 1 »\r\nو نيز در « كافى » از علىّ بن إبراهيم ، از محمّد بن عيسى ، از يونس از مردى از حضرت صادق عليه السّلام روايت است :\r\nقَالَ : قَالَ : الْخِضْرُ لِمُوسَى عَلَيْهِ السَّلَامُ : يَا مُوسَى ! إنَّ أَصْلَحَ يَوْمَيْكَ الَّذِى هُوَ أَمَامَكَ ! فَانْظُرْ أَىُّ يَوْمٍ هُوَ ، وَ أَعِدَّ لَهُ الْجَوَابَ !\r\nفَإِنَّكَ مُوقُوفٌ وَ مَسْؤُولٌ ! و خُذْ مَوْعِظَتِكَ مِنَ الدَّهْرِ ، فإنَّ الدَّهْرَ طَويلٌ قَصِيرٌ .\r\nفَاعْمَلْ كَأَنَّكَ تَرَى ثَوَابَ عَمَلِكَ ! لِيَكُونَ أَطْمَعَ لَكَ فِى الآخِرَةِ\r\n\r\n\r\n","description":"","footnote":"\r\n( 1 ) « روضهء كافى » ص 267\r\n","page_name":" 318 ","page_number":322},
  {"content":"\r\n\r\nفَإِنَّمَا هُو ءَاتٍ مِنَ الدُّنْيَا كَمَا هُوَ قَدْ وَلَّى مِنْهَا « 1 »\r\n« حضرت صادق عليه السّلام گفتند : خضر به موسى عليهم السّلام گفت : اى موسى ! صالح‌ترين روز از دو روز تو ، آن روزى است كه در پيش دارى ! پس بنگر كه آن چه روزى است ؟ ! و پاسخ پرسش‌ها را براى آن روز آماده كن !\r\nچون حقّاً تو را براى پرسش در موقف نگاه ميدارند ؛ و تو مورد بازپرسى قرار ميگيرى ؟ پند و اندرز خود را از روزگار بگير ! چون روزگار بلند و كوتاه است . « 2 » پس آن‌طور عمل كن كه گويا تو پاداش و ثواب آن را مىبينى ! اين قسم از عمل ، ترا بهتر مشتاق به آخرت مىكند ؛ آنچه از دنيا هنوز نيامده است بعينه مانند آنچه هست كه گذشته است » .\r\n\r\nپيغمبران نيز مورد سؤال واقع مىشوند\r\nو از آنچه گفته شد ، دانسته مىشود كه از پيامبران هم سؤال و حساب به عمل مىآيد ؛ غاية الامر ، سؤال و حساب هر كس متناسب با خود او و شئون اوست ، حساب انبياء بسيار دقيق‌تر و عميق‌تر و لطيف‌تر و خطيرتر است ، و هر چه درجه و منزله بالاتر رود تكاليف مهم‌تر و عظيم‌تر مىشود ؛ و غير از ذات اقدس حضرت احديّت\r\n\r\n\r\n","description":"","footnote":"\r\n( 1 ) « اصول كافى » ج 2 ، ص 459\r\n( 2 ) بلند است به اعتبار آنكه هزاران سال متمادى از عمر روزگار گذشته است ، و هنوز هم به سر نيامده است ، كوتاه است به اعتبار آنكه آنچه در اين روزگار دراز است ، همان بدون كم و زياد در اين ايّام عمر كوتاه موجود است ، پس عمر كوتاه نمايشگر روزگار دراز است .\r\n","page_name":" 319 ","page_number":323},
  {"content":"\r\n\r\nسبحانه و تعالى همه ممكن الوجودند . انبياء نيز بشرند و بر اساس تكليف و مجاهده با نفس به اين مقامات رسيده‌اند ؛ و هر جا كه تكليف باشد سؤال و حساب هم هست ، و عصمت آنها منافات با تكليف ندارد ، زيرا عصمت ، اراده و اختيار آنها را سلب نمىكند و تا اراده و اختيار باقى است مجاهده و تكليف نيز هست و سؤال و حساب نيز هست .\r\nو ما لِلَّهِ الحَمْدُ وَ لَه المِنَّهء در جلد اوّل از كتاب « امام‌شناسى » به مقدار ميسور در پيرامون اين مسأله بحث كرده‌ايم ، و روشن ساخته‌ايم كه عصمت موجب سلب اراده از آنها نيست و فعل آنان را اضطرارى و اجبارى نمىكند ؛ بلكه قدر و منزلت ايشان به آنست كه در عين اختيار ، ارادهء عمل خطا و گناه را نكنند و گرنه عمل اضطرارى شرافتى ندارد .\r\nاستاد ما علّامه طباطبائى مدّ ظلّه العالى دربارهء عدم منافات عصمت انبياء با تكاليف الهيّه فرموده‌اند :\r\nعصمت معصوم و حكم ننمودن او مگر به حقّ ، او را از توجّه تكاليف الهيّه بر امر و نهى باز نميدارد . چون عصمت سبب سلب اختيار نمىشود و تا هنگامى كه اختيار باقى است جائز است ، بلكه واجب است كه به او تكاليف الهيّه متوجّه گردد ؛ همچنان كه به غير معصوم از سائر افراد بشر تكليف متوجّه ميگردد .\r\nو اگر بنا بود توجّه تكليف به معصوم نشود نسبت به او واجب و حرامى متحقّق نمىشد ، و طاعتى از معصيتى متميّز نميگشت ، پس\r\n\r\n","description":"","footnote":"","page_name":" 320 ","page_number":324},
  {"content":"\r\n\r\nدر اين صورت معناى عصمت كه همان مصونيّت از معصيت است لغو مىشود . » ( تمام شد كلام استاد . ) « 1 »\r\n\r\nسؤال و جواب خدا با عيسى بن مريم على نبينا و آله و عليه السلام\r\nسؤال و جواب عيسى بن مريم در موقف قيامت\r\nدربارهء سؤال از حضرت عيسى بن مريم على نبيّنا و آله و عليه السّلام و جواب آن پيامبر أُولوا العزم در قرآن كريم آياتى وارد است :\r\n وَ إِذْ قالَ اللَّهُ يا عِيسَى ابْنَ مَرْيَمَ أَ أَنْتَ قُلْتَ لِلنَّاسِ اتَّخِذُونِي وَ أُمِّي إِلهَيْنِ مِنْ دُونِ اللَّهِ قالَ سُبْحانَكَ ما يَكُونُ لِي أَنْ أَقُولَ ما لَيْسَ لِي بِحَقٍّ إِنْ كُنْتُ قُلْتُهُ فَقَدْ عَلِمْتَهُ تَعْلَمُ ما فِي نَفْسِي وَ لا أَعْلَمُ ما فِي نَفْسِكَ إِنَّكَ أَنْتَ عَلَّامُ الْغُيُوبِ . \r\n ما قُلْتُ لَهُمْ إِلَّا ما أَمَرْتَنِي بِهِ أَنِ اعْبُدُوا اللَّهَ رَبِّي وَ رَبَّكُمْ وَ كُنْتُ عَلَيْهِمْ شَهِيداً ما دُمْتُ فِيهِمْ فَلَمَّا تَوَفَّيْتَنِي كُنْتَ أَنْتَ الرَّقِيبَ عَلَيْهِمْ وَ أَنْتَ عَلى كُلِّ شَيْءٍ شَهِيدٌ . \r\n إِنْ تُعَذِّبْهُمْ فَإِنَّهُمْ عِبادُكَ وَ إِنْ تَغْفِرْ لَهُمْ فَإِنَّكَ أَنْتَ الْعَزِيزُ الْحَكِيمُ . \r\n قالَ اللَّهُ هذا يَوْمُ يَنْفَعُ الصَّادِقِينَ صِدْقُهُمْ لَهُمْ جَنَّاتٌ تَجْرِي مِنْ تَحْتِهَا الْأَنْهارُ خالِدِينَ فِيها أَبَداً رَضِيَ اللَّهُ عَنْهُمْ وَ رَضُوا عَنْهُ ذلِكَ الْفَوْزُ الْعَظِيمُ  . « 2 »\r\n« و ياد بياور اى پيامبر ! زمانى را كه خداوند به عيسى بن مريم ميگويد : آيا تو به مردم گفتى كه مرا و مادرم را دو خدا و معبود\r\n\r\n\r\n","description":"","footnote":"\r\n( 1 ) « الميزان فى تفسير القرءان » ج 17 ، ص 205\r\n( 2 ) آيات 116 تا 119 ، از سورهء 5 : المائدة\r\n","page_name":" 321 ","page_number":325},
  {"content":"\r\n\r\nبگيريد از سواى خدا ؟ ! عيسى ميگويد : پاك و منزّه هستى تو اى خداوند ! در خور و توان من نيست كه بگويم چيزى را كه براى من حقّ نيست . اگر من اينچنين بود كه گفته بودم ، هر آينه حقّاً تو ميدانستى !\r\nتو از آنچه در اراده و ذهن من است خبر دارى ! ولى من از آنچه در علم تو و معلوم تو است خبر ندارم .\r\nبدرستى كه حقّاً تو به پنهان‌ها و رازها علم بسيار دارى و بسيار داننده اى !\r\nمن نگفتم به آنها مگر چيزى را كه تو مرا به آن امر كردى ، كه اينكه خداوند را كه پروردگار من و پروردگار شماست عبادت كنيد ! و تا وقتىكه من در ميان آنها بودم شاهد و گواه بر آنها بودم پس چون مرا بسوى خود بردى ، تنها تو فقط رقيب و پاسدار بر آنان بودى . و تو بر هر چيز شهيد و گواهى و حاضر و ناظرى !\r\nاگر آنان را عذاب كنى ( حقّ توست ) چون آنها بندگان تو هستند ! و اگر مورد غفران و آمرزش خود قرار دهى ، پس حقّاً تو تنها عزيز و مستقلّ و حكيم مىباشى !\r\nخداوند ميفرمايد : اين روز ، روزى است كه راستى و استوارى راستان به آنها فايده مىبخشد . از براى آنان باغهائيست كه در زير درخت‌هاى انبوه و سربه‌هم‌آوردهء آن نهرهائى جارى است ، كه صادقان و استواران در آنها بطور جاويدان زيست ميكنند . خداوند از آنها راضى است و آنها نيز از خداوند راضى هستند ؛ و اينست فوز و\r\n\r\n","description":"","footnote":"","page_name":" 322 ","page_number":326},
  {"content":"\r\n\r\nسعادت بزرگ . »\r\nموقف سؤال از پيغمبر و امامان :\r\nدر تفسير « علىّ بن إبراهيم قمّى » در ذيل اين آيه مباركه ، روايت كرده است ، از پدرش : إبراهيم ، از حسن بن محبوب از محمّد بن نعمان از ضُرَيس از حضرت أبو جعفر محمّد الباقر عليه السّلام در گفتار خداوند تعالى :  هذا يَوْمُ يَنْفَعُ الصَّادِقِينَ صِدْقُهُمْ  كه چون روز قيامت بر پا گردد ، و مردم براى حساب محشور شوند ، آنها از هر يك از مراحل خوفناك روز قيامت عبور و مرور مىنمايند ؛ و به عَرَصات قيامت نمىرسند مگر آنكه متحمّل مشقّت و تعب شديدى ميشوند ؛ و بالاخره چون به عرصه « 1 » رسيدند در آنجا متوقّف ميشوند و خداوند جبّار كه بر عرش خود است بر آنها اشراف مىكند .\r\nپس اوّل كسى كه خوانده مىشود - به ندائى كه جميع خلائق آن را ميشنوند - صدائى است به نام مُحمّدُ بنُ عبد اللهِ النَّبِىُّ القُرَشَىُّ العَربىّ . آن حضرت پيش مىآيد تا اينكه در طرف راست عرش خدا مىايستد .\r\nو پس از آن دوست و صاحب شما را صدا ميزنند ؛ پس علىّ عليه السّلام جلو مىآيد تا در جانب چپ رسول الله صلّى الله عليه و آله و سلّم مىايستد . و سپس امّت محمّد را صدا ميزنند ، پس آنها در طرف چپ علىّ\r\n\r\n\r\n","description":"","footnote":"\r\n( 1 ) عَرَصَه ، زمين هموارى را گويند كه در آن بنائى نيست ، و عَرَصات جمع عرصه است . و در اينجا مراد ، آن زمين پهناور در موقف قيامت و حضور عند الله براى سؤال و حساب است .\r\n","page_name":" 323 ","page_number":327},
  {"content":"\r\n\r\nمىايستند .\r\nو پس از آن يكايك از پيغمبران و امّت هر يك را با ايشان صدا ميزنند ، از اوّل پيامبران تا آخرشان ، آنها هر يك با امّت‌هايشان در طرف چپ عرش خدا مىايستند .\r\n\r\nحضور قلم و لوح و ملائكه و انبياء و امم در عرصات قيامت\r\nپس از اين ، اوّلين كسى را كه براى سؤال ميخوانند ، قَلَم است ؛ قلم پيش مىآيد ، و به صورت آدمى در مقابل خدا مىايستد و خداوند به او خطاب مىكند : آيا آنچه را كه به تو الهام كردم و وحيى را كه به تو امر كردم در لَوْح نوشتى ! ؟\r\nقلم ميگويد : آرى ؛ اى پروردگار من ! تو حقّاً ميدانى كه من در لوح نوشتم آنچه را كه به من امر كردى و الهام نمودى از وحى خودت !\r\nخداوند تعالى ميفرمايد : كيست از براى تو كه به اين مطلب گواهى دهد ؟ !\r\nقلم ميگويد : اى پروردگار من ! مگر از پنهانىها و مكنون سرّ تو غير از خودت ، كسى از مخلوقات تو مطّلع مىشود ؟ !\r\nخداوند تبارك و تعالى ميگويد : در حجّت و دليل خود پيروز شدى و فائق آمدى .\r\nو سپس لوح را ميخوانند ؛ و لوح به صورت آدمى جلو مىآيد تا به جائى كه با قلم مىايستد .\r\nخداوند ميفرمايد : آنچه كه از امر و الهامِ وحى من به قلم نمودم آيا در روى تو نگاشت ؟ !\r\n\r\n","description":"","footnote":"","page_name":" 324 ","page_number":328},
  {"content":"\r\n\r\nلوح ميگويد : آرى ، اى پروردگار من ! و من نيز آن را به إسرافيل تبليغ كردم !\r\nدر اين حال اسرافيل را ميخوانند ؛ و او پيش مىآيد و با لوح و قلم به صورت بشر مىايستد !\r\nخداوند خطاب مىكند : آيا لوح آنچه را كه قلم ، از وحى من بر روى آن نگاشت ؛ به تو رسانيد ؟ !\r\nاسرافيل ميگويد ، آرى اى پروردگار من ! و من آن را به جبرائيل تبليغ كردم !\r\nدر اين حال جبرائيل را ميخواند ، پس او جلو مىآيد تا به جائى كه با اسرافيل مىايستد .\r\nخداوند تبارك و تعالى ميگويد : آنچه به اسرافيل تبليغ شد آيا به تو تبليغ كرد ؟ !\r\nجبرائيل ميگويد : آرى ، اى پروردگار من ! من نيز آن وحى را به جميع پيغمبرانت رساندم ! و تمام آنچه كه از امر تو به من رسيد من به آنان تبليغ كردم ! و رسالت تو را به هر يك از پيامبرانت و رسولانت به يكايك آنها ادا نمودم ؛ و جملگىِ وحى تو را و حكمت تو را به آنان رساندم ! و آخرين كسى كه رسالت تو را ، و وحى تو را ، و حكمت تو را ، و علم تو را ، و كتاب تو را ، و كلام تو را ، به او تبليغ كردم حبيب تو محمّدُ بنُ عبدِ اللهِ العربىُّ القرشىُّ العَربىّ بود .\r\n\r\nرسول خدا و امامان عليهم السلام در سؤال عرصات قيامت\r\nحضرت باقر عليه السّلام گفتند : پس از اين قضايا ، اوّلين كسى كه از اولاد آدم براى پرسش و گفتگو خوانده مىشود محمّد بن عبد الله صلّى الله عليه و آله و سلّم\r\n\r\n","description":"","footnote":"","page_name":" 325 ","page_number":329},
  {"content":"\r\n\r\nاست .\r\nو خداوند آن‌قدر او را به خود نزديك مىكند ، كه در آن روز هيچيك از مخلوقات خدا به آن نزديكى به خدا نيستند .\r\nخداوند ميفرمايد : اى محمّد ! آيا جبرائيل آنچه را كه من بسوى تو وحى كردم و بواسطهء او بسوى تو فرستادم : از كتاب خودم ، و حكمت خودم و علم خودم ، به تو تبليغ كرد ؟ و آيا اينها را به تو وحى نمود ؟ !\r\nرسول الله ميگويد : آرى اى پروردگار من ! جبرائيل به من وحى نمود تمام آنچه را كه به او وحى نموده بودى ! و او را با آن چيز فرستادى از كتابت و حكمتت و علمت ، و جملگى را به من وحى كرد !\r\nخداوند به محمّد ميگويد : آيا تو به امّت خود تبليغ كردى آنچه را كه جبرائيل از كتاب من و حكمت من و علم من به تو رسانيد ؟ !\r\nرسول الله ميگويد : آرى اى پروردگار من ! من تبليغ كردم به امّت خودم آنچه را كه به من وحى كردى از كتابت و حكمتت و علمت و در راه تو مجاهده كردم !\r\nخداوند به محمّد ميگويد : كيست كه براى تو به اين امر شهادت دهد ؟ !\r\nمحمّد ميگويد : اى پروردگار من ! تو شاهد هستى براى من كه جبرائيل تبليغ رسالت خود را نمود ، و فرشتگان تو شاهدند ؛\r\n\r\n","description":"","footnote":"","page_name":" 326 ","page_number":330},
  {"content":"\r\n\r\nو أبرار از امّت من شاهدند ! وَ كَفَى بِكَ شَهِيدًا .\r\nدر اين حال ملائكه را ميخوانند ، و آنان جملگى گواهى ميدهند براى محمّد كه او تبليغ رسالت خود را نموده است .\r\nو سپس امّت محمّد را ميخوانند ، و از آنان پرسش ميكنند كه آيا محمّد رسالت مرا و كتاب مرا و حكمت مرا و علم مرا ، به شما تبليغ كرد ؟ و شما را به اينها دانا كرد ؟ !\r\nامّت محمّد همگى گواهى ميدهند كه محمّد رسالت و حكمت و علم را تبليغ كرد .\r\nخداوند تبارك و تعالى به محمّد ميگويد : آيا تو بعد از خودت در ميان امّتت خليفه اى معيّن نمودى ، كه در ميان آنها به حكمت من و علم من ، بر پا شود ، و كتاب مرا براى آنان تفسير كند ، و آنچه در آن اختلاف دارند بيان كند و روشن سازد ؛ كه آن خليفه و قائم به امر ، بعد از تو حجّت من باشد و خليفه من در روى زمين بوده باشد ؟ !\r\nمحمّد ميگويد : آرى . اى پروردگار من ! علىّ بن أبى طالب كه برادر من و وزير من و وصىّ من و بهترين امّت من است ، من او را در ميان امّت به عنوان جانشين و خليفه تعيين كردم ؛ و در حال حيات خود او را به عنوان شاخص و ميزان نصب كردم ؛ و آنان را به طاعت و فرمانبردارى از او دعوت كردم ؛ و او را خليفه بر امّتم قرار دادم ، و او را امامى قرار دادم كه امّت من پس از من به او اقتدا كنند !\r\nپس از اين علىّ بن أبى طالب را ميخوانند ؛ و سپس خداوند عزّ و جلّ ميگويد : اى علىّ آيا محمّد تو را وصىّ خود قرار داد ؟ !\r\n\r\n","description":"","footnote":"","page_name":" 327 ","page_number":331},
  {"content":"\r\n\r\nو تو را در امّت خود به عنوان خليفه و جانشين معيّن كرد ؟ ! و تو را ميزان و شاخص و عَلَم امّت خود ، در زمان حيات خودش قرار داد ؟ ! و آيا تو بعد از او براى مقام خود به پا خاستى ؟ !\r\nعلىّ ميگويد : آرى اى پروردگار من ! محمّد به من وصيّت كرد ، و مرا در امّت خود قائم مقام نمود ! و مرا به عنوان شاخص و عَلَم در زمان حيات خود منصوب نمود ! امّا بعد از آنكه روح محمّد را بسوى خود قبض كردى ، امّت او با من از در انكار در آمدند ، و با من به حيله و مكر رفتار كردند ، و مرا مورد قهر و غلبه خود قرار داده ، استضعاف كردند ! و نزديك بود كه مرا به قتل برسانند ؛ و مقدّم داشتند در برابر من كسى را كه تو مؤخّر داشتى ! و مؤخّر داشتند كسى را كه تو مقدّم داشتى ؟ و گفتار مرا نشنيدند ، و أمر مرا فرمان پذير نشدند ؛ پس من در راه تو و سبيل تقرّب بسوى تو با آنان كارزار كردم تا به جائى كه مرا كشتند !\r\nخداوند به علىّ ميگويد : آيا تو پس از خودت در امّت محمّد جانشين و حجّتى معيّن كردى ، و خليفه اى منصوب نمودى تا بندگان مرا بسوى دين من و به راه من دعوت كند ؟ !\r\nعلىّ ميگويد ؛ آرى اى پروردگار من ! من حسن را در ميان آنان به عنوان جانشين تعيين كردم ؛ حسن كه هم فرزند من بود و هم فرزند دختر پيغمبر تو !\r\nدر اين وقت حسن بن علىّ را ميخوانند ؛ و از او سؤال مىشود آنچه از علىّ بن أبى طالب سؤال شد .\r\n\r\n","description":"","footnote":"","page_name":" 328 ","page_number":332},
  {"content":"\r\n\r\nو سپس هر امامى را يكايك ( امام ، امام ) با اهل عالَمش ميخوانند ؛ و آنان حجّت‌هاى خود را اقامه ميكنند ؛ و خداوند عذر آنان را قبول مىكند و حجّت آنها را نافذ قرار ميدهد .\r\nو پس از آن خداوند ميفرمايد :\r\n هذا يَوْمُ يَنْفَعُ الصَّادِقِينَ صِدْقُهُمْ . \r\nضُرَيس كه راوى اين حديث است ميگويد : روايت حضرت أبى جعفر محمّد الباقر عليه السّلام در اينجا منقطع شد . « 1 »\r\n\r\nاحتجاج خداوند با امت‌هاى پيامبران و امامان\r\nاحتجاج خداوند با امّت‌ها در موقف عرصات :\r\nمجلسى رضوان الله عليه روايت مىكند از دو كتاب حسين بن سعيد ، از أبو الحسن بن عبد الله از ابن أبى يعفور ، كه او گفت : « من بر حضرت صادق عليه السّلام وارد شدم و در نزد آن حضرت افرادى از اصحابش بودند ؛ در اين حال ، حضرت به من گفتند : اى پسر أبى يعفور ! آيا قرآن خوانده اى ؟ !\r\nعرض كردم : آرى ، اين قرائت را . « 2 »\r\nحضرت گفتند : بلى ، من هم از اين قرائت پرسيدم نه از غير آن !\r\nعرض كردم : آرى ، فدايت شوم ، اين چه سؤالى است ! ؟\r\n\r\n\r\n","description":"","footnote":"\r\n( 1 ) « تفسير علىّ بن إبراهيم » طبع سنگى ، از ص 178 تا ص 180\r\n( 2 ) يعنى قرائت عاصم كه قرائت مشهور قرآن است و عاصم اين قرائت را به يك واسطه از أمير المؤمنين عليه السّلام روايت مىكند ؛ و اين قرائت غير از قرائت أبىّ بن كعب و ابن مسعود و سائر قرائت‌ها مىباشد .\r\n","page_name":" 329 ","page_number":333},
  {"content":"\r\n\r\nحضرت گفتند : چون حضرت موسى عليه السّلام با قوم خود ، گفتارى را در ميان نهاد كه آنها تحمّل آن را نكردند ؛ و در مصر عليه او به مبارزه برخاستند و با او مقاتله كردند ؛ و او نيز با آنها مقاتله كرد و آنها را كشت . و همچنين حضرت عيسى عليه السّلام با قوم خود به گفتارى دست زد كه آنان نيز تحمّل آن را ننمودند و عليه او در تكريت « 1 » قيام كردند و با او قتال كردند ؛ و او نيز با آنان قتال كرد و آنها را كشت .\r\nو اينست مفاد گفتار خداوند عزّ و جلّ :\r\n فَآمَنَتْ طائِفَةٌ مِنْ بَنِي إِسْرائِيلَ وَ كَفَرَتْ طائِفَةٌ فَأَيَّدْنَا الَّذِينَ آمَنُوا عَلى عَدُوِّهِمْ فَأَصْبَحُوا ظاهِرِينَ  . « 2 »\r\nو چون اوّلين قائمى كه از ما ، اهل بيت قيام كند ، شما را بر گفتارى حديث مىكند ، كه تحمّل آن را نمىآوريد ، و شما بر عليه او در زمين رمل دَسْكَرَهء « 3 » قيام ميكنيد ! پس با او كارزار مىكنيد و او نيز\r\n\r\n\r\n","description":"","footnote":"\r\n( 1 ) در « معجم البلدان » گويد : تَكريت بفتح تاء شهرى است مشهور بين بغداد و موصل ، و به بغداد نزديك است تا موصل ، و فاصله آن تا بغداد سى فرسخ است .\r\n( 2 ) قسمتى از آيه 14 ، از سورهء 61 : الصّفّ : « پس ايمان آوردند گروهى از بنى اسرائيل ، و كافر شدند گروه ديگر ؛ پس ما تأييد كرديم كسانى را كه ايمان آورده بودند عليه دشمنانشان ، پس آنها بر دشمن فائق آمدند » .\r\n( 3 ) دَسكره در لغت به معناى زمين مسطّح است ولى در « معجم البلدان » گويد نام قريه بزرگى است در نواحى نهر ملك در غرب بغداد . و نيز\r\n","page_name":" 330 ","page_number":334},
  {"content":"\r\n\r\nبا شما كارزار مىكند ، و او شما را ميكشد . و اين واقعه آخرين واقعه ايست كه بوقوع مىپيوندد .\r\nپس از اين - اى پسر أبى يعفور - خداوند اوّلين و آخرين را گرد مىآورد .\r\nو سپس محمّد صلّى الله عليه و آله و سلّم را در ميان اهل زمانش مىآورند و به او گفته مىشود : اى محمّد ! آيا رسالت مرا به مردم رسانيدى ! ؟ و آيا به آنچه كه به تو امر كردم كه با آن قوم خودت در گفتار ، اقامه حجّت كنى ، احتجاج نمودى ؟ !\r\nمحمّد صلّى الله عليه و آله و سلّم ميگويد : آرى اى پروردگار من !\r\nپس از اين ، از قوم او سؤال مىشود كه : آيا براى شما تبليغ كرد ، و حجّت را براى شما اقامه نمود ؟ !\r\nپس از اين سؤال ، گروهى ميگويند : نه !\r\nو پس از اين از محمّد صلّى الله عليه و آله و سلّم پرسش مىشود ، و او ميگويد : آرى اى پروردگار من و سه بار رسول خدا مى گويد : خداوند تبارك و تعالى مىداند كه او تبليغ رسالت او را نموده است .\r\nخداوند گفتار محمّد را تصديق مىكند ، و گفتار قوم را تكذيب مىنمايد ؛ و سپس قوم را بسوى آتش جهنّم سوق ميدهند .\r\nو پس از اين واقعه علىّ را در ميان اهل زمانش مىآورند ، و به او گفته مىشود ، آنچه به محمّد گفته شد ؛ و قوم علىّ او را\r\n\r\n\r\n","description":"","footnote":"\r\nقريه ايست در راه خراسان نزديك شهر أبان ، و نيز قريه ايست در مقابل جبل ، و نيز قريه ايست در خوزستان .\r\n","page_name":" 331 ","page_number":335},
  {"content":"\r\n\r\nتكذيب ميكنند ، و خداوند او را تصديق ، و قومش را تكذيب مىنمايد و سه بار اين مطلب را تكرار مىكند .\r\nو سپس حسن ، و پس از آن حسين ، و سپس علىّ بن الحسين - و اصحاب علىّ بن الحسين از همه كمتر است ، چون منحصر است به أبو خالد كابلى ، و يحيى بن امّ طويل ، و سعيد بن مُسَيّب ، و عامر بن واثِله ، و جابر بن عبد الله أنصارى ؛ و اينها گواهانى هستند بر آنچه علىّ بن الحسين به آن احتجاج مىكند - .\r\nو پس از آن پدر مرا يعنى محمّد بن علىّ را مىآورند ؛ و به همين منوال سؤال و جواب است .\r\nو سپس مرا و شما را مىآورند ، من مورد سؤال قرار ميگيرم و شما نيز مورد سؤال قرار ميگيريد .\r\nبنابراين اى پسر أبى يعفور ببيند چه خواهيد كرد ! ؟\r\nخداوند عزّ و جلّ ، يگانه آمريست به طاعت خود ، و طاعت رسول خود ، و طاعت اولى الامر ؛ اولى الامر كسانى هستند كه اوصياء رسول خدا هستند .\r\nاى ابن أبى يعفور ! پس مائيم حجّت‌هاى خدا در ميان بندگانش ، و گواهان او بر خلق ، و امينان دربار او در روى زمينش ، و خزانه داران او بر علمش ، و داعيان بسوى راهش ؛ و عمل كنندگان به اين امور ؛ پس كسى كه ما را اطاعت كند ، خداوند را اطاعت كرده است ؛ و كسى كه ما را عصيان كند ، خدا را عصيان نموده است . « 1 » »\r\n\r\n\r\n","description":"","footnote":"\r\n( 1 ) « بحار الانوار » ج 7 ، ص 284 و ص 285\r\n","page_name":" 332 ","page_number":336},
  {"content":"\r\n\r\nبارى ، اين نمونه و مختصرى بود از رواياتى كه دلالت دارد بر اينكه سؤال در روز قيامت براى جميع بندگان است .\r\n\r\nمخلصين و منكرين ، حساب و سؤال ندارند\r\nمقرّبين و مخلَصين سؤال ندارند :\r\nدوّم : رواياتى است كه دلالت دارند بر اينكه مؤمنين خالص كه آنها را مقرّبين گويند ، بدون حساب و سؤال داخل بهشت ميشوند ، و مشركينى كه در شقاوت و جحود و انكار ، در نهايت بُعد قرار دارند ، بدون حساب و سؤال داخل جهنّم ميروند .\r\nهمانطور كه سابقاً ذكر شد كسانى هستند كه رشته امور آنها از دستشان خارج شده و به دست پروردگار سپرده شده است . آنان ولىّ و صاحب اختيارى جز خدا ندارند ، چون از اراده و اختيار نفسانى بيرون آمده‌اند . و بنابراين چون اعمال آنها استناد به خودشان ندارد ، سؤال و حساب نيز براى آنان نيست .\r\nآنان مقرّبين و مخلَصين ( به فتح لام ) هستند كه در مقام فناء فى الله اقامت گزيده‌اند .\r\nخدا ميفرمايد :   فَإِنَّهُمْ لَمُحْضَرُونَ * إِلَّا عِبادَ اللَّهِ الْمُخْلَصِينَ   . « 1 »\r\n« پس حقّاً ايشان حاضرشدگانند در قيامت و عرصات حساب و سؤال ، مگر بندگان مخلَصين ما » .\r\nو از طرف ديگر ، كسانى هستند كه در كفر و شرك و انكار و استكبار منغمر شده‌اند و آن لطيفه الهيّه را در دلشان بكلّى خمود و خراب و فاسد و تباه كرده‌اند ؛ آنان وليّى ندارند جز طاغوت ، و خداوند\r\n\r\n\r\n","description":"","footnote":"\r\n( 1 ) آيه 127 و آيه 128 ، از سورهء 37 : الصّافّات\r\n","page_name":" 333 ","page_number":337},
  {"content":"\r\n\r\nولىّ آنها نيست .\r\n وَ أَنَّ الْكافِرِينَ لا مَوْلى لَهُمْ  . « 1 »\r\nاعمال چنين مردمى ، حَبْط مىشود و در روز قيامت ميزانى براى آنها نصب نميگردد ، و كتابى ندارند ، و حسابى ندارند .\r\nو ما در مبحث نامه اعمال ، و ميزان اعمال بِحَولِ الله و قُوَّته دربارهء ايشان و خصوصيّاتشان مفصّلًا بحث كرديم . ( در مجلس 42 در جلد هفتم ، و در مجلس 54 در جلد هشتم )\r\nشيخ طوسى در « أمالى » از شيخ مفيد ، از أبو غالب أحمد بن محمّد زرارى از عمويش : علىّ بن سليمان از طيّالسى از علاء از محمّد روايت مىكند كه :\r\nقَالَ : سَأَلْتُ أَبَا جَعْفَرٍ عَلَيْهِ السَّلَامُ عَنْ قَوْلِ اللهِ عَزَّ وَ جَل  فَأُوْلئِكَ يُبَدِّلُ اللَّهُ سَيِّئاتِهِمْ حَسَناتٍ وَ كانَ اللَّهُ غَفُوراً رَحِيماً  . « 2 »\r\n« پس خداوند گناهان ايشان را تبديل به حَسَنات مىكند و خداوند غفور و رحيم است »\r\nفَقَالَ عَلَيْهِ السَّلَامُ : يُؤتَى بِالْمُؤمِنِ الْمُذْنِبِ يَوْمَ الْقِيَمَةِ حَتَّى يُقَامَ بُمَوْقِفِ الْحِسَابِ فَيَكُونَ اللهُ تَعَالَى هُوَ الَّذِى يَتَوَلَّى حِسَابَهُ ، لَا يُطْلِعُ عَلَى حِسَابِهِ أَحَدًا مِنَ النَّاسِ ، فَيُعَرِّفُهُ ذُنُوبَهُ ، حَتَّى إذَا أقَرَّ بسَيِّئَاتِهِ قَالَ اللهُ عَزَّ وَ جَلَّ لِلكَتَبَةِ : بَدَّلُوهَا حَسَنَاتٍ ، وَ أَظْهِرُوهَا لِلنَّاسِ !\r\nفَيَقُولُ النَّاسُ حِينَئِذٍ : مَا كَانَ لِهَذَا الْعَبْدِ سَيِّئَةٌ وَاحِدَةٌ ،\r\n\r\n\r\n","description":"","footnote":"\r\n( 1 ) ذيل آيه 11 ، از سورهء 47 : محمّد\r\n( 2 ) قسمتى از آيه 70 ، از سورهء 25 : الفرقان :\r\n","page_name":" 334 ","page_number":338},
  {"content":"\r\n\r\nثُمَّ يَأْمُرُ اللهُ بِهِ إلَى الْجَنَّةِ ؛ فَهَذَا تَأْوِيلُ الْآيةِ ، وَ هِىَ فِى الْمُذَنبينَ مِنْ شِيعَتِنَا خَاصَّةً . « 1 »\r\nميگويد : از حضرت باقر عليه السّلام دربارهء تفسير اين آيه كه خداوند سيّئات بندگان رحمن را تبديل به حسنات مىكند ، پرسش كردم .\r\nحضرت گفتند : مؤمن گنهگار را در روز قيامت به موقف حساب مىآورند ؛ و خداوند فقط به تنهائى متكفّل رسيدگى و حساب او ميگردد ، و بر حساب او هيچيك از مردم اطّلاع حاصل نمىكنند . و خداوند گناهان او را به او نشان ميدهد ، و چون او اعتراف و اقرار به گناهان مىكند : خداوند عزّ و جلّ به فرشتگان مأمور به نوشتن نامهء اعمال ميگويد : تمام اين گناهان را به نيكوئىها مبدّل سازيد ، و آن نيكوئىها را براى مردم ظاهر كنيد !\r\nبارى وقتىكه دربارهء مؤمن مذنِب مطلب از اين قرار است ، دربارهء مقربين و مُخلَصين كه تمام وجود خود را به خدا داده‌اند و يكسره كردارشان ، و افكارشان ، و وجودشان ، فى الله و للّه شده است چگونه خواهد بود ؟\r\nمشركين بدون حساب وارد دوزخ ميشوند :\r\nدر « أمالى » صدوق ، در خبر سعيد بن مسيّب ضمن روايت طويلى از حضرت سجّاد عليه السّلام روايت مىكند :\r\nقَالَ : ثُمَّ رَجَعَ الْقَوْلَ مِنَ اللهِ فِى الْكِتَابِ عَلَى أَهْلِ\r\n\r\n\r\n","description":"","footnote":"\r\n( 1 ) « أمالى » طوسى ، طبع سنگى ، ص 44 و 45\r\n","page_name":" 335 ","page_number":339},
  {"content":"\r\n\r\nالْمَعَاصِى وَ الذُّنُوبِ .\r\nفَقَالَ عَزَّ وَ جَلَّ :  وَ لَئِنْ مَسَّتْهُمْ نَفْحَةٌ مِنْ عَذابِ رَبِّكَ لَيَقُولُنَّ يا وَيْلَنا إِنَّا كُنَّا ظالِمِينَ  . « 1 »\r\nفَإنْ قُلْتُم أَيُّهَا النَّاسُ : إنَّ اللهَ عَزَّ وَ جَلَّ إنَّمَا عَنَى بِهَذَا أَهْلَ الشِّرْكِ ؛ فَكَيْفَ ذَلِكَ وَ هُوَ يَقُولُ :  وَ نَضَعُ الْمَوازِينَ الْقِسْطَ لِيَوْمِ الْقِيامَةِ فَلا تُظْلَمُ نَفْسٌ شَيْئاً وَ إِنْ كانَ مِثْقالَ حَبَّةٍ مِنْ خَرْدَلٍ أَتَيْنا بِها وَ كَفى بِنا حاسِبِينَ  . « 2 »\r\nاعْلَمُوا عِبَادَ اللهِ أَنَّ أَهلَ الشِّركِ لَا تُنْصَبُ لَهُمُ الْمَوَازِينُ وَ لَا تُنْشَرُ لَهُمُ الدَّوَاوِين وَ إنَّمَا تُنْشَرُ الدَّوَاوِينُ لِاهْلِ الإسْلَامِ - الحديث . « 3 »\r\n« حضرت علىّ بن الحسين عليهما السّلام گفتند : گفتار خداوند در قرآن كريم ، پس از اين ، دربارهء اهل معاصى و گناهان بر ميگردد .\r\nپس خداوند فرموده است : و حقّاً هر آينه اگر يك دمى و به قدر يك نَفَسى از عذاب پروردگار تو به ايشان مسّ كند ، هر آينه ميگويند : اى واى بر ما ، ما حقّاً از ستمكاران بوده‌ايم .\r\nبنابراين ، أيّها النّاس ! اگر شما بگوئيد : خداوند از اين آيه مرادش اهل شرك بوده است ؛ چگونه اين ، گفتار استوارى است ؟ درحالىكه خداوند ميفرمايد : ما در روز قيامت ميزان‌هاى قسط و عدل را نصب ميكنيم ؛ و اگر آن چيز به اندازهء وزن و سنگينى يك ذرّه\r\n\r\n\r\n","description":"","footnote":"\r\n( 1 ) آيه 46 ، از سورهء 21 : الانبياء\r\n( 2 ) آيه 47 ، از سورهء 21 : الانبياء\r\n( 3 ) « بحار الانوار » ج 7 ، ص 258 و 259\r\n","page_name":" 336 ","page_number":340},
  {"content":"\r\n\r\nباشد ، ما آن را مىآوريم ؛ و حسابگر با كفايتى هستيم !\r\nاى بندگان خدا ، بدانيد كه براى اهل شرك ميزانى نصب نمىگردد ؛ و نامه عملى باز نمىشود و فقط نامه اعمال براى اهل و ملّت اسلام باز مىشود .\r\nو نيز در « عيون » با اسناد سه گانه خود از حضرت رضا از پدرانش عليهم السّلام روايت كرده است كه : قَالَ : قَالَ النَبىُّ صَلَّى اللهُ عَلَيْهِ وَ ءَالِه‌ِو سَلم : إنَّ اللهَ عَزَّ وَ جَلَّ يُحَاسِبُ كُلَّ خَلْقٍ إلَّا مَنْ أَشْرَكَ بِاللهِ عَزَّ وَ جَلَّ ، فَإنَّهُ لَا يُحَاسَبُ وَ يَؤْمَرُ بِهِ إلَى النَّار . « 1 »\r\n« رسول الله صلّى الله عليه و آله گفته‌اند : خداوند عزّ و جلّ ، تمام مخلوقات را در روز قيامت محاسبه مىكند ، مگر كسى را كه شرك به خداوند عزّ و جلّ آورده باشد ، بنابراين او مورد محاسبه واقع نمىشود و به او امر مىشود كه بسوى آتش برود .\r\nدر معناى حساب از پيغمبران\r\nبارى بحثى را كه در اينجا راجع به مقرّبان و مخلَصان آورديم ؛ و در سابق نيز بيان شد كه اينان سؤال و حساب و ميزان و نامه عمل ندارند ؛ منافاتى ندارد با آنچه در اين مجلس ذكر كرديم كه : حساب و سؤال براى جميع بندگان است ؛ حتّى انبياء كرام و پيغمبر عظيم الشّأن و ائمّه هدى عليهم الصّلاة و السّلام ؛ زيرا مخلَصين و مُقرّبين كه در حال فنا هستند از حضور در قيامت و سؤال و جواب خارجند ؛ و امّا آنان كه بعد از فناء فى الله به مقام بقاء بالله فائز آمده ؛ و\r\n\r\n\r\n","description":"","footnote":"\r\n( 1 ) « عيون أخبار الرّضا » طبع سنگى ، ص 232\r\n","page_name":" 337 ","page_number":341},
  {"content":"\r\n\r\nچون انبياء و امامان ، زمام امور تربيت و رشد خلق را تكويناً و تشريعاً به دست دارند ، داراى مقام جامعيّت هستند ؛ و حظّ هر عالمى را به نحو اكمل مىبرند ، و شأن هر عالمى را بطور كامل حفظ ميكنند ، و از آثار و خواصّ هر نشأه اى متأثّر ميگردند . و بنابراين حساب و سؤال از آنان نيز خواهد شد ؛ ولى بين حساب آنان و بين حساب سائر افراد ، فرق بسيار است . حساب كسانى كه به مقام فناء فى الله نرسيده‌اند ، مؤاخذه و توبيخ و تقريع و تبكيت ؛ و حدّاقلّ : ملامت ، و بواسطه شائبه دوئيّت كه در آنان است مورد بازخواست در برابر قرار گرفتن تكليف است ؛ ولى حساب اولياء و انبياء و مقرّبان و مخلصان كه به مقام بقاء بعد از فناء رسيده‌اند ، از باب ردّ و بدل ، و گفتگوى حبيب با محبوب ، و كشف اسرار درون حرم ، بين مَحْرَم و صاحب حرم است .\r\nو اين حقيقت به خوبى از دقّت در اخبار واردهء در سؤال از رسول الله و ائمّه هدى و انبياء عظام ، روشن مىشود .\r\nو روايات واردهء به مضامين مختلف از قبيل : لِى مَعَ اللهِ وَقْتٌ لَا يَسَعُهَا مَلَكٌ مُقَرَّبٌ وَ لَا نَبىٌّ مُرْسَل « 1 » اين حقيقت را مكشوف ميسازد .\r\nو در لسان عرفاء بالله و اهل يقين در سفر چهارم كه سفر فى الحقّ است « 2 » صورت ميگيرد و در غَزليّات ، به تعبير مُسامراتِ\r\n\r\n\r\n","description":"","footnote":"\r\n( 1 ) براى من با خداوند متعال ، حالاتى است كه هيچ فرشته مقرّبى و هيچ پيامبر مرسلى ، تحمّل و گنجايش آن حالات را ندارد « مفاتيح الإعجاز » ص 87\r\n( 2 ) سفر در ميان مخلوقات با معيّت خداوند .\r\n","page_name":" 338 ","page_number":342},
  {"content":"\r\n\r\nلَيليّه و نحوهء آن بيان مىشود .\r\n وَ خَاطَبَنى مِنّى بِكَشْفِ سَرائِرى * فَقَالَ ! أ تَدْرِى مَن أَنا قُلْتُ مُنَيْتَى ( 1 )\r\nفَصِرْتُ فَناءً فى بَقَآءٍ مُؤبَّدٍ * لِذاتٍ بِدَيْمومَةٍ سَرْمَديَّة ( 2 )\r\nفَأغْدو وَ أمْرى بَيْنَ أمْرَيْنِ وَ اقِفٌ * عُلومىَ تَمْحونى وَ وَهْمىَ مُثْبِتى ( 3 )\r\nوَ ما شَهِدَتْ عَيْنى سِوَى عَيْنِ ذَاتِها * و إنَّ سِواهَا لا يَلُمُّ بِفِكْرَتى ( 4 )\r\nنَعَمْ نَشْأَتى فى الْحُبِّ مِنْ قَبْلِ ءَادَم * وَ سِرِىَ فى الاكْوانِ مِنْ قَبْلِ نَشْأَتى ( 5 ) « 1 » \r\n1 - « خداوند محبوب با من از درون من به كشف سرائر و پنهانىهاى من به مخاطبه و گفتگو پرداخت ؛ و گفت : آيا ميدانى كه من كيستم ؟ !\r\nگفتم : آرى ؛ تو آخرين آرزو و مقصود من هستى ! »\r\n2 - « پس من فانى شدم در بقاء حضرت او جلّ و عزّ : بقائى كه پيوسته بود ؛ و هميشگى و مستمرّ و سرمدى بود » .\r\n3 - « پس حال من چنين شد كه : صبح كردم درحالىكه من بين دو امر ايستاده و واقف بودم : علوم و دانش‌هاى من ، مرا به عالم محوْ مىبرد ، و قواى واهمه من مرا مستقّر و ثابت ميكرد كه هيچ چيز جز خدا نيست ؛ و همه اشياء سايه اويند » .\r\n4 - و چشم بصيرت من ، چيزى غير از ذات او را مشاهده نميكرد ، و حقّاً كه چيزى جز حضرت او تبارك و تعالى ، در انديشه من ، و در كانون فكر من ، خطور نميكرد » .\r\n5 - « آرى ، ابتداى نشو و نماى من در عالم محبّت ، قبل از خلقت\r\n\r\n\r\n","description":"","footnote":"\r\n( 1 ) « طبقات الاخيار » شعرانى ، ص 182 ؛ از عارف مشهور : شيخ إبراهيم دسوقى\r\n","page_name":" 339 ","page_number":343},
  {"content":"\r\n\r\nعالمِ آدم بوده است ؛ و سرّ من و خمير من در تَطَوُّر أكوان ، قبل از پيدايش من در عالم طبع و اكوان بوده است » .\r\nو راجع به اين مطالب ، و كيفيّت توحيد حضرت احديّت تبارك و تقدّس و كيفيّت عالم خلقت ، مرحوم صدر المتألّهين در « أسفار » در كيفيّت علم خداوند به ما سواى خود ، و در فصل ديگرى در علم خداوند كه سابق بر اشياء است ، در زمينه « بَسيطُ الحَقيقَةِ كُلُّ الاشياء » مطالبى بس نفيس و ارزنده آورده است ، كه با اين مطالب ، كيفيّت سؤال و جواب و تكلّم خداوند تبارك و تعالى با محبّان و مقرّبان و انبياى عظام خوب روشن مىشود ، ولى اين مطالب از حوصله اين كتاب خارج است .\r\n مشكل عشق نه در حوصله دانش ماست * حلّ اين نكته بدين فكر خطا نتوان كرد « 1 » \r\nولى آنچه اين حقيقت را واضح ميسازد گفتار رسول خدا صلّى الله عليه و آله و سلّم است :\r\nنَحْنُ مَعَاشِرَ الانْبِيَاءِ أُمِرْنَا أَنْ نُكَلِّمَ النَّاسَ عَلَى قَدْرِ عُقُولِهِم « 2 »\r\n« ما جماعت پيامبران ، چنين مأموريم كه با مردم به اندازهء عقل‌هايشان سخن بگوئيم » .\r\n\r\n\r\n","description":"","footnote":"\r\n( 1 ) » . حافظ شيرازى ( طبع پژمان انتشارات بروخيم ، سنهء 1318 ، ص 50 )\r\n( 2 ) اين روايت را بدين مضمون در « تحف العقول » ص 36 ، و در « بحار الانوار » طبع كمپانى ، ج 17 ( روضه ) ص 41 از « تحف العقول » آورده است . و در « محاسن » برقى ، ج 1 ، ص 195 با اسناد خود از سليمان بن جعفر بن إبراهيم جعفرى ؛ مرفوعاً روايت كرده است كه قالَ : قالَ رَسُولُ اللهِ صَلَّى اللهُ عَلَيْهِ\r\n","page_name":" 340 ","page_number":344},
  {"content":"\r\n\r\n\r\nحبط و تكفير در بعضى اعمال سيئه و حسنه است\r\nموارد حبط عمل و تكفير :\r\nدر اينجا يعنى در بحث عموميّت سؤال و حساب يك مسأله باقى ميماند : و آن اينست كه آيا بين اعمال ، حَبْط و تَكْفير واقع مىشود ، يا نه ؟\r\nحبط يعنى از بين بردن و نابود كردن عملِ بد آثار اعمال خير را ؛ و تكفير يعنى پوشانيدنِ عمل خير آثار عمل بد را ؛ و بطور كلّى مرجع اين بحث به اينست كه آيا هر روز كه انسان عمل خوبى و عمل بدى بجاى مىآورد ؛ آيا هر كدام بر روى يكدگر اثرى دارند ؟ و هر كدام قوىتر باشند ، ديگرى را از بين مىبرند ، و اگر هر دو در قوّت مساوى باشند ، اثر خير و شرّ در نتيجه برخورد دو عمل با يكديگر از بين ميرود و چيزى باقى نمىماند ؟\r\nو يا اينكه : اعمال خير و اعمال بد ؛ هر كدام بجاى خود ثابت و محفوظ است و هيچكدام اثر ديگرى را ضايع و تباه نمىكند ؟ و در روز قيامت تمام اعمال خير و تمام اعمال شرّى كه انسان انجام داده است براى او مشهود ، و عقاب و ثواب براى هر يك از آنان در نظر گرفته شده است ؟\r\n\r\n\r\n","description":"","footnote":"\r\nوَ ءَالِهِ : إنَّا مَعاشِرَ الانْبِياءِ نُكَلِّمُ النّاسَ عَلَى قَدْرِ عُقُولِهِم . و در « اصول كافى » ج 1 ، ص 23 از جماعت خود ؛ روايت كرده است از أحمد بن محمّد بن عيسى ؛ از حسن بن علىّ بن فضّال ، از بعض اصحاب ما ، از حضرت صادق عليه السّلام كه قالَ : مَا كَلَّمَ رَسُولُ اللهِ صَلَّى اللهُ عَلَيْهِ وَ ءَالِهِ الْعِبَادَ بِكُنْهِ عَقْلِهِ قَطُّ ؛ وَ قالَ ؛ قالَ رَسُولُ اللهِ صَلَّى اللهُ عَلَيْهِ وَ ءَالِهِ : إنّا مَعاشِرَ الانْبِياءِ امِرْنا أنْ نُكَلِّمَ النّاسَ عَلَى قَدْرِ عُقُولِهِمْ . ، و نيز همين روايت را در « روضه كافى » ص 268 آورده است .\r\n","page_name":" 341 ","page_number":345},
  {"content":"\r\n\r\nبعضى گفته‌اند هر يك از آنها بجاى خود محفوظ و به‌هيچ‌وجه اعمال بر روى يكديگر ، فعل و انفعال و تأثير و تأثّرى نميتواند داشته باشد .\r\nو بعضى درست در مقابل اين عقيده بر آنند كه : تمام اعمال بر روى يكديگر اثر دارند ؛ و پيوسته تأثير و تأثّر صورت ميگيرد و حبط و تكفير به عمل مىآيد ؛ و در نهايتِ كار اگر آثار أعمال مثبت باقى ماند ، انسان بهشتى است ؛ و اگر آثار اعمال منفى باقى ماند ، انسان جهنّمى است .\r\nولى حقّ اينست كه بگوئيم : حبط فقط در بعضى از موارد است ؛ و در بقيّه جاها بطور اطلاق ، حبط و تكفير تحقّق نمىپذيرد .\r\nقاعدهء اوّليّه اقتضاى عدم حبط و تكفير را دارد :\r\nبراى توضيح اين واقعيّت ميگوئيم : اوّلًا اصل اوّلى ، اقتضاى عدم حبط و تكفير را دارد ؛ چون انسان اعمالى انجام داده است و هر يك از آنها ثبوت و تحقّقى داشته است و در عالم تكوين أثرى بوده و بر روى نفس انسانى تأثيرى داشته است ؛ و قاعدهء اوّلى ، اقتضاى بقاء و ثبوت آن را دارد ؛ و بدون دليل و علّتى نمىتواند عملى عمل ديگر را حبط كند و يا آن را در زير محاسن خود مختفى نمايد .\r\nو ثانياً آيات قرآن كريم و روايات وارده از معصومين سلام الله عليهم أجمعين نيز همين واقعيّت را مىرساند . آيه :\r\n\r\n","description":"","footnote":"","page_name":" 342 ","page_number":346},
  {"content":"\r\n\r\n  فَمَنْ يَعْمَلْ مِثْقالَ ذَرَّةٍ خَيْراً يَرَهُ * وَ مَنْ يَعْمَلْ مِثْقالَ ذَرَّةٍ شَرًّا يَرَهُ   . « 1 »\r\n« پس هر كس به اندازهء سنگينى يك ذرّه كار خيرى بجا آورد آن را مىبيند ؛ و هر كس به قدر سنگينى يك ذرّه عمل بد بجا آورد آن را مىبيند » . و آيه :\r\n وَ إِنْ كانَ مِثْقالَ حَبَّةٍ مِنْ خَرْدَلٍ أَتَيْنا بِها وَ كَفى بِنا حاسِبِينَ  . « 2 »\r\n« و اگر آن چيز به اندازهء وزن يك دانه خردل باشد ، ما آن را مىآوريم ، و حساب كنندهء با لياقتى هستيم » .\r\nو آيه :  يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً وَ ما عَمِلَتْ مِنْ سُوءٍ تَوَدُّ لَوْ أَنَّ بَيْنَها وَ بَيْنَهُ أَمَداً بَعِيداً  . « 3 »\r\n« روزى ميرسد كه هر صاحب نفس انسانى ، آنچه را كه از اعمال خير بجا آورده است ، حاضر مىبيند و آنچه را كه از اعمال زشت انجام داده است . دوست دارد كه بين آنها و بين او فاصله دورى بوده باشد » .\r\nو آيات ديگرى كه وارد است ، صراحت در عدم حبط و تكفير دارد ، و روايات نيز چنين است ، و ما در بحث نامه اعمال و ميزان اعمال ، در اين باره بحث كافى نموده‌ايم ؛ و يكايك از روايات صريحه را ذكر نموده‌ايم .\r\nو ليكن در بعضى موارد ، دربارهء احباطِ عمل بخصوص تصريح\r\n\r\n\r\n","description":"","footnote":"\r\n( 1 ) آيه 7 و 8 ، از سورهء 99 : الزّلزلة\r\n( 2 ) قسمتى از آيه 47 ، از سورهء 21 ، الانبياء\r\n( 3 ) قسمتى از آيه 30 ، از سورهء 3 : ءال عمران\r\n","page_name":" 343 ","page_number":347},
  {"content":"\r\n\r\nشده است ؛ و البتّه در اين موارد به قاعدهء تخصيص بايد از آن قاعدهء كلّيّه رفع يد كنيم : آن موارد در قرآن كريم بيان شده است :\r\nاوّل : شرك به خداوند متعال است دوّم : كفر است . سوّم : ارتداد است . چهارم : تكذيب آيات خدا و لقاء الله است . پنجم : اسائه ادب به پيغمبر اكرم و به ائمّه طاهرين و مقام ولايت است .\r\nو ما در مجلس 43 از جلد هفتم « معادشناسى » بحث كافى در اين مورد نموده‌ايم و در اينجا به بيش از اين مقدار تجاوز نمىنمائيم .\r\nدر روايات نيز فىالجمله بعضى از اعمال زشت را موجب حبط دانسته است : از جمله عقوقِ والدين است ، و از جمله حسد است ، و از جمله عدم اطاعت و پيروى از حاكم شرع اسلام است ، و از جمله ستم و ظلم به بى پناه است .\r\nو ليكن مسلّماً اين اعمال موجب حبط كلّى اعمال و موجب كفر و ارتداد نمىشود ؛ و اگر حبطى هم صورت گيرد فىالجمله خواهد بود ؛ و براى تحقيق در اين موضوع بايد درجات مختلف إحباط را نسبت به درجات مختلف اين اعمال زشت نيز از خاطر نبرد ؛ و نسبيّت را در تمام آنها لحاظ كرد .\r\n\r\nدر موارد تكفير اعمال حسنه\r\nو همچنين دربارهء تكفير در بسيارى از آيات داريم كه توبه موجب غفران و كفّارهء گناهان است ؛ چون غفران و تكفير به معناى تغطيه است ، يعنى پوشانيدن چيزى را با غِطاء و روپوش ؛ و البتّه توبه حكم سِتار و پرده ايست كه گناهان را در زير خود مخفى مىكند .\r\n\r\n","description":"","footnote":"","page_name":" 344 ","page_number":348},
  {"content":"\r\n\r\n\r\nدر موارد غفران و تبديل سيئات به حسنات\r\nمراتب مختلف تغيير و تبديل أعمال به ارادهء خداوند متعال\r\nبطور كلّى دربارهء مختفى شدن اعمال سيّئه ، و يا از بين رفتن آنها ، و يا تبديل به اعمال حسنه شدن ، و دربارهء تكثير اعمال خير ، در قرآن كريم مطالبى است .\r\nاوّل : مختفى شدن گناه بواسطه روپوشى كه خداوند بر روى آن در عالم معنى و حقيقت مىكشد ؛ و اين در چند مورد منصوص است : يكى در مورد توبه :\r\n يا أَيُّهَا الَّذِينَ آمَنُوا تُوبُوا إِلَى اللَّهِ تَوْبَةً نَصُوحاً عَسى رَبُّكُمْ أَنْ يُكَفِّرَ عَنْكُمْ سَيِّئاتِكُمْ  . « 1 »\r\n« اى كسانى كه ايمان آورده ايد . توبه كنيد بسوى خداوند ، توبه خالص و جدّى . اميد است كه پروردگار شمار از گناهان شما درگذرد » .\r\nو ديگرى دربارهء اجتناب از معاصى كبيره است ، كه در اين صورت خداوند از معاصى صغيره در ميگذرد ؛ اگرچه از آنها توبه به عمل نيامده باشد ، يعنى نفسِ اجتناب از كبائر ، خود به خود موجب غفران و كفّاره از صغائر است .\r\n إِنْ تَجْتَنِبُوا كَبائِرَ ما تُنْهَوْنَ عَنْهُ نُكَفِّرْ عَنْكُمْ سَيِّئاتِكُمْ  . « 2 »\r\n« اگر شما از كارهاى بزرگى كه از آنها نهى شده‌ايد ، اجتناب ورزيد ما از سيّئات و بديهاى شما كه كوچك است ، ميگذريم و ناديده ميگيريم » .\r\nو ديگرى ايمان به خدا و عمل صالح است ، كه خود به خود موجب غفران بدىهاى گذشته مىشود\r\n\r\n\r\n","description":"","footnote":"\r\n( 1 ) : قسمتى از آيه 8 از سورهء 66 : التحريم\r\n( 2 ) قسمتى از آيه 31 ، از سورهء 4 : النّسآء\r\n","page_name":" 345 ","page_number":349},
  {"content":"\r\n\r\n وَ مَنْ يُؤْمِنْ بِاللَّهِ وَ يَعْمَلْ صالِحاً يُكَفِّرْ عَنْهُ سَيِّئاتِهِ  « 1 »\r\n« و كسى كه ايمان به خدا آورد و عمل نيكو انجام دهد ، خداوند تمام بدىهاى او را مىپوشاند » .\r\nو ديگرى تقوى است :  وَ مَنْ يَتَّقِ اللَّهَ يُكَفِّرْ عَنْهُ سَيِّئاتِهِ وَ يُعْظِمْ لَهُ أَجْراً  « 2 »\r\n« و كسى كه تقواى خدا را پيشه سازد ، خداوند بدىهاى او را مىپوشاند و پاداش او را بزرگ قرار ميدهد » . و بطور كلّى هر كردار خوبى كه انسان براى خدا انجام دهد ، خداوند اگر بخواهد گناهان انسان را مىآمرزد :\r\n إِنَّ اللَّهَ لا يَغْفِرُ أَنْ يُشْرَكَ بِهِ وَ يَغْفِرُ ما دُونَ ذلِكَ لِمَنْ يَشاءُ  « 3 »\r\n« حقّاً خداوند شرك به خود را نمىآمرزد ، و غير از شرك را هر چه باشد براى كسانى كه بخواهد مىآمرزد » .\r\nدوّم : آنكه اعمال صالحه موجب از بين رفتن و نابود شدن اعمال سيّئه ميگردد ؛ يعنى سيّئه موجود را خداوند معدوم مىكند .\r\n إِنَّ الْحَسَناتِ يُذْهِبْنَ السَّيِّئاتِ  « 4 »\r\nو نيز در نابود گردانيدن خداوند ثواب و حسنه موجود را ، آيات وارده در موارد حبط و ما شابَهَها اين معنى را مىرساند .\r\n وَ قَدِمْنا إِلى ما عَمِلُوا مِنْ عَمَلٍ فَجَعَلْناهُ هَباءً مَنْثُوراً  « 5 »\r\n\r\n\r\n","description":"","footnote":"\r\n( 1 ) قسمتى از آيه 9 ، از سورهء 64 : التّغابن\r\n( 2 ) قسمتى از آيه 5 ، از سورهء 65 : الطّلاق\r\n( 3 ) قسمتى از آيه 48 و آيه 116 ، از سورهء 4 ، النّسآء\r\n( 4 ) قسمتى از آيه 114 ، از سورهء 11 : هود\r\n( 5 ) آيه 23 ، از سورهء 25 : الفرقان\r\n","page_name":" 346 ","page_number":350},
  {"content":"\r\n\r\n« ( نسبت به كسانى كه اميد لقاء ما را ندارند و استكبار ميورزند ) ما چنين قصد و اراده داريم ، كه تمام اعمالى را كه بجاى آورده‌اند ، چون گرد و غبار پراكنده نابود و خراب سازيم » .\r\n ذلِكَ بِأَنَّهُمْ كَرِهُوا ما أَنْزَلَ اللَّهُ فَأَحْبَطَ أَعْمالَهُمْ  . « 1 »\r\n« اين بعلّت آنست كه كافران ناپسند دارند آنچه را كه خداوند فرو فرستاده است از آيات خود ، پس بنابراين خداوند اعمال آنها را حبط و نيست مىنمايد » .\r\nو از همين قبيل است تعبير به ضَلال كردن ، چون ضلال به معناى گم شدن است .\r\n وَ الَّذِينَ كَفَرُوا فَتَعْساً لَهُمْ وَ أَضَلَّ أَعْمالَهُمْ  . « 2 »\r\n« و كسانى كه كافر شده‌اند ، پس مرگ و هلاكت باد برايشان ؛ و خداوند اعمال آنان را نابود و گم ميسازد » .\r\nسوّم : آنكه اعمال نيكو موجب تبديل سيّئات گذشته به حسنات مىشود ؛ يعنى تمام بديها و گناهان تبديل به خوبيها و طاعت‌ها ميگردد .\r\n إِلَّا مَنْ تابَ وَ آمَنَ وَ عَمِلَ عَمَلًا صالِحاً فَأُوْلئِكَ يُبَدِّلُ اللَّهُ سَيِّئاتِهِمْ حَسَناتٍ وَ كانَ اللَّهُ غَفُوراً رَحِيماً  « 3 »\r\n« مگر كسانى كه از آن قبائح و زشتىها برگردند و ايمان بياورند و اعمال صالحه انجام دهند ، خداوند سيّئات آنان را مبدّل به حسنات\r\n\r\n\r\n","description":"","footnote":"\r\n( 1 ) آيه 9 ، از سورهء 47 : محمّد\r\n( 2 ) آيه 8 ، از سورهء 47 : محمّد\r\n( 3 ) آيه 70 ، از سورهء 25 : الفرقان\r\n","page_name":" 347 ","page_number":351},
  {"content":"\r\n\r\nمىكند » .\r\nچهارم : آنكه خداوند عمل قليل را تكثير مىكند :\r\n أُولئِكَ يُؤْتَوْنَ أَجْرَهُمْ مَرَّتَيْنِ بِما صَبَرُوا  . « 1 »\r\n« اجر و پاداش ايشان در اثر صبر و تحمّلى كه نموده‌اند ، دو چندان داده مىشود » .\r\n مَنْ جاءَ بِالْحَسَنَةِ فَلَهُ عَشْرُ أَمْثالِها  « 2 »\r\n« هر كس كار نيكى بياورد ، پس براى او ، ده چندان آن عمل خواهد بود » .\r\nپنجم : آنكه خداوند عمل معدوم را موجود مىكند :\r\n وَ الَّذِينَ آمَنُوا وَ اتَّبَعَتْهُمْ ذُرِّيَّتُهُمْ بِإِيمانٍ أَلْحَقْنا بِهِمْ ذُرِّيَّتَهُمْ وَ ما أَلَتْناهُمْ مِنْ عَمَلِهِمْ مِنْ شَيْءٍ كُلُّ امْرِئٍ بِما كَسَبَ رَهِينٌ .  « 3 »\r\n« آن كسانى كه ايمان آورده‌اند و ذرّيّه و فرزندان آنها در ايمان از آنها پيروى نموده‌اند ، ما آن ذرّيّه و فرزندان را به پدرانشان ميرسانيم و ملحق ميسازيم ؛ بدون آنكه از پدران آنها چيزى كم و كاست كنيم ؛ و هر كس مرهون اعمال مكتسبه خود اوست » .\r\nدر اينجا ملاحظه مىشود كه ذرّيّه اى كه فقط پيروى كنند از پدرانشان ، در عمل و پاداش ملحق به آنها ميشوند ؛ بدون آنكه خداوند عمل پدران را تقسيم كند نيمى براى آنها و نيمى براى ذرّيّه بگذارد . بلكه بدون كاهش از عمل پدران ، بواسطه پيروى فرزندان\r\n\r\n\r\n","description":"","footnote":"\r\n( 1 ) صدر آيه 54 ، از سورهء 28 : القصص\r\n( 2 ) صدر آيه 161 ، از سورهء 6 : الانعام\r\n( 3 ) آيه 21 ، از سورهء 52 : الطّور\r\n","page_name":" 348 ","page_number":352},
  {"content":"\r\n\r\nاز پدران و لحوق و لحوق به ايشان ، تمام اعمال حسنه و خيراتى كه براى پدران است ، براى ذريّه هم خواهد بود .\r\nو اينست معناى لُحوق و إلحاق و آيه عجيبى است اين آيه و بسيار موجب مسّرت و فرح براى ما مؤمنينى كه در عمل كوتاهيم ولى بواسطه پيروى از آباء گرام و اجداد عظام ، خداوند از روى لطف و محبّت ، ما را ملحق كند ؛ و در خيرات و مبّرات و مجاهدات و سائر حسنات ، مو به مو و وَجَب به وَجَب ما را سهيم و شريك گرداند ؛ بدون آنكه از عمل آنها به قدر ذرّه اى كم كند . و  الْحَمْدُ لِلَّهِ الَّذِي هَدانا لِهذا وَ ما كُنَّا لِنَهْتَدِيَ لَوْ لا أَنْ هَدانَا اللَّهُ  . « 1 » شكر و سپاس ، اختصاص به آن كسى دارد كه ما را بدين مقام مشرّف و هدايت كرد ، و اگر هدايت او نبود ما چنين نبوديم كه بتوانيم به چنين جائى و درجه اى هدايت شويم !\r\nو إن شاء الله در زمينه لحوق و الحاق ، در مبحث بهشت و دوزخ كه در پيش داريم بحث كافى خواهيم نمود . « 2 »\r\nمعناى نعيم و تفسير آيه  لَتُسْئَلُنَّ يَوْمَئِذٍ عَنِ النَّعِيمِ  :\r\nسوّم : رواياتيست كه دلالت دارد بر اينكه انسان در مورد نعيم مورد بازپرسى قرار ميگيرد ؛ و اين روايات جملگى در تفسير آيه كريمه سوره تكاثر آمده است :\r\n\r\n\r\n","description":"","footnote":"\r\n( 1 ) : اقتباس از آيه 43 ، از سورهء 7 : الاعراف\r\n( 2 ) راجع به كيفيّت تبديل و تغيير و اقسام آن ، حضرت استاد علّامه طباطبائى مدّ ظلّه العالى ، در « الميزان فى تفسير القرءان » ج 1 ص 192 ؛ و ج 2 ، ص 180 و 181 ، مطالب نفيسى را بيان فرموده‌اند .\r\n","page_name":" 349 ","page_number":353},
  {"content":"\r\n\r\n ثُمَّ لَتُسْئَلُنَّ يَوْمَئِذٍ عَنِ النَّعِيمِ  . « 1 »\r\n\r\nتفسير آيه : لَتُسْئَلُنَّ يَوْمَئِذٍ عَنِ النَّعِيمِ\r\nمرحوم شيخ طبرسى در تفسير اين آيه فرموده است :\r\nمُقاتل گفته است : مخاطب به اين خطاب ، كفّار مكّه هستند كه در دنيا در خير و نعمت بودند ، و در قيامت از شكرانه آن خير و نعمت سؤال ميشوند ؛ چون آنان شكر و سپاس ربِّ نعيم را كه خداوند منّان است بجاى نياوردند و غير او را پرستيدند و به خداوند شرك آوردند ، آنان براى ترك شكر معذّب ميگردند .\r\nحَسَن هم به همين معنى تفسير كرده است ؛ چون گفته است : از نعيم بازپرسى نمىشوند مگر اهل آتش .\r\nاكثر مفسّرين گفته‌اند : معنايش اينست كه : اى جماعت مكلّفين ! شما دربارهء نعيم بازخواست ميشويد !\r\nقتادَة گفته است : خداوند به هر صاحب نعمتى از نعمتى كه به او داده است سؤال مىكند .\r\nاز سَعيد بن جُبَير وارد است كه : مراد ، نعيم در مأكول و مشروب و سائر لذائذ است .\r\nو از عِكْرِمَة وارد است كه : مراد از نعيم ، صحّت و فراغت است .\r\nو از ابن مسعود وارد است كه : مراد از نعيم : امنيّت و صحّت است .\r\nو نيز اين معنى از مُجاهد وارد شده است ؛ و أيضاً اين تفسير از حضرت باقر و حضرت صادق عليهما السّلام آمده است .\r\nو نيز گفته شده است كه مراد از نعيم ، تمام نعمت‌هائى است كه\r\n\r\n\r\n","description":"","footnote":"\r\n( 1 ) آيه 8 ، از سورهء 102 : التّكاثر\r\n","page_name":" 350 ","page_number":354},
  {"content":"\r\n\r\nخداوند به انسان عنايت كرده است مگر بعضى از نعمت‌هائى كه در حديث تخصيص خورده است ؛ و آن حديث قول رسول الله صلّى لله عليه و آله و سلّم است .\r\nثَلَاثٌ لا يُسْأَلُ عَنْهَا الْعَبْدُ : خِرْقَةٌ يُوَارِى بِهَا عَوْرَتَهُ ، أَوْ كِسْرَةٌ يَسُدُّ بِهَا جُوعَتَهُ ، أَوْ بَيْتٌ يَكُنُّهُ مِنَ الْحَرِّ وَ الْبَرْدِ .\r\n« سه چيز است كه بنده در روز قيامت از آنها مؤاخذه و بازپرسى نمىگردد : پارچه اى كه با آن عورت خود را بپوشاند ، پاره نانى كه با آن گرسنگى خود را رفع كند ، اطاقى كه او را از گرما و سرما مصون بدارد » .\r\n\r\nروايات وارده در معناى نعيم\r\nو در روايت است كه بعضى از صحابه ، حضرت رسول الله صلّى الله عليه و آله و سلّم را با جمعى از اصحابش ضيافت كرد ؛ و براى آنان خرما و آب سرد مهيّا ساخته بود ؛ چون از آن خوردند ، و خارج شدند ، رسول خدا گفتند : اين از آن نعيمى است كه از آن پرسش خواهيد شد !\r\nو عَيّاشى در ضمن حديث طويلى با إسناد خود روايت كرده است كه : أبو حنيفه از حضرت صادق عليه السّلام دربارهء معناى اين آيه پرسش كرد . حضرت به او گفتند : اى نعمان ! نعيم در نزد تو چه معنى دارد ؟ !\r\nأبو حنيفه گفت : مراد ، قوت و غذاى انسان است از طعام و آب خوشگوار !\r\nحضرت گفتند : اگر خداوند تو را در روز قيامت در برابر خود وقوف دهد ، تا آنكه از يكايك از غذاهائى كه خورده اى و از يكايك از آشاميدنىهائى كه نوشيده اى : پرسش به عمل آورد بنابراين وقوف تو در پيشگاه او بسيار طول ميكشد !\r\n\r\n","description":"","footnote":"","page_name":" 351 ","page_number":355},
  {"content":"\r\n\r\nأبو حنيفه گفت : فدايت شوم ، مراد از نعيم در نزد شما چيست ؟ !\r\nحضرت گفتند : ما اهل بيت ، نعيم هستيم كه خداوند به سبب ما نعمت خود را بر بندگان خود ارزانى داشته است ، و به بركت ما بندگان خدا الفت گرفتند بعد از آنكه با يكدگر خلاف داشتند ؛ و به بركت ما خداوند بين دلهاى آنان مهر و عطوفت و محبّت و و داد را ايجاد كرد و آنان را برادر يكديگر قرار داد ، بعد از آنكه با هم دشمن بودند . و بواسطهء ما خداوند آنها را به اسلام رهبرى نمود ؛ و اسلام نعمتى است كه منقطع نميشود ؛ و خداوند از نعيمى كه بواسطهء آن نعيم به آنها نعمت داده است بازپرسى مىنمايد ؛ و اوست پيغمبر صلّى الله عليه و آله و سلّم و عِتْرَت او عليهم السّلام . « 1 »\r\nو مع الاسف « تفسير عيّاشى » از نصف آن تا آخر ، نسخه‌اش مفقود شده است و در هيچيك از كتابخانه‌هاى دنيا يافت نشده است ، و گرنه ما عين اين روايت نفيس را خود از « تفسير عيّاشى » ذكر ميكرديم .\r\n« تفسير عيّاشى » از نقطهء نظر إتقان ، از متقن‌ترين كتب شيعه است ، و صاحب آن نيز بر كلينى مقدّم است و حقّاً تضييع نصف اين تفسير را بايد از ضايعات مذهب شيعه شمرد و مانند ضايعهء كتاب « مدينهء العلم » صدوق بشمار آورد .\r\nاز راوندى « نوادر » با اسناد خود از حضرت موسى بن جعفر عليهما السّلام از پدرانش عليهم السّلام از رسول خدا صلّى الله عليه و آله و سلّم روايت است كه : كُلُّ نَعِيمٍ مَسؤُولٌ\r\n\r\n\r\n","description":"","footnote":"\r\n( 1 ) « مجمع البيان » طبع صيدا ، ج 5 ، ص 534 و 535\r\n","page_name":" 352 ","page_number":356},
  {"content":"\r\n\r\nعَنْهُ يَوْمَ الْقِيَمَةِ إلَّا مَا كَانَ فِى سَبِيلِ اللهِ تَعَالَى . « 1 »\r\n« در روز بازپسين از هر نعيمى پرسش مىشود ، مگر آنچه در راه خدا باشد » .\r\nو در « محاسن » برقى ، از ابن محبوب ، از ابن رِئاب ، از حلبى ، از حضرت صادق عليه السّلام روايت است كه :\r\nقَالَ : ثَلَاثَةُ أَشْيَآءَ لَا يُحَاسَبُ الْعَبْدُ الْمُؤْمِنُ عَلَيْهِنَّ : طَعَامٌ يَأْكُلُهُ ، وَ ثَوْبٌ يَلْبَسُهُ ، وَ زَوْجَةٌ صَالِحَةٌ تُعَاوِنُهُ وَ يُحْصِنُ بِهَا فَرْجَه . « 2 »\r\n« سه چيز است كه بندهء مؤمن براى آنها محاسبه نمىشود : طعامى كه مىخورد ، لباسى كه مىپوشد ، و زوجه صالحه اى كه او را كمك و يارى ميدهد و آن بندهء مؤمن بواسطه آن زوجه ، خود را در عفّت قرار ميدهد و دست به كار نامشروع نمىآلايد » .\r\nو نيز در « محاسن » از پدرش ، از قاسم بن محمّد ، از حارث بن حَريز ، از سَدير صيرفى ، از أبو خالد كابلى روايت كرده است كه گويد :\r\nدَخَلْتُ عَلَى أَبِى جَعْفَرٍ عَلَيْهِ السَّلَامُ فَدَعَا بِالْغَدَآءِ . فَأَكَلْتُ مَعَهُ طَعَامًا مَا أَكَلْتُ طَعَامًا قَطُّ أَنْظَفَ مِنْهُ ؛ وَ لَا أَطْيَبَ مِنْهُ فَلَمَّا فَرَغْنَا مِنَ الطَّعَامِ قَالَ : يَا أَبَا خَالِدٍ ، كَيْفَ رَأَيْتَ طَعَامَنَا ؟ ! قُلْتُ : جُعِلْتُ فِدَاكَ ! مَا رَأَيْتُ أَنْظَفَ مِنْهُ قَطُّ ؛ وَ لَا أَطْيَبَ ؛ و لَكِنِّى ذَكَرْتُ الْآيةَ الَّتِى فِى كِتَابِ اللهِ :  لَتُسْئَلُنَّ \r\n\r\n\r\n","description":"","footnote":"\r\n( 1 ) « بحار الانوار » ج 7 ، ص 261\r\n( 2 ) « محاسن » ج 2 ، ص 399\r\n","page_name":" 353 ","page_number":357},
  {"content":"\r\n\r\n يَوْمَئِذٍ عَنِ النَّعِيمِ \r\nفَقَالَ أَبُو جَعْفَرٍ عَلَيْهِ السَّلَامُ : لَا ! إنَّمَا تُسْأَلُونَ عَمَّا أَنْتُمْ عَلَيْهِ مِنَ الْحَقِّ ! « 1 »\r\n« أبو خالد كابلى گويد : بر حضرت باقر عليه السّلام وارد شدم ؛ چون موقع نهار شد ؛ حضرت نهار طلبيدند . من با آن حضرت به صرف طعام مشغول شديم ؛ طعامى بود كه من هيچوقت طعامى به آن پاكيزگى و به آن گوارائى نخورده بودم ؛ چون دست از نهار كشيديم ، حضرت فرمود : اى أبو خالد ! طعام ما را چگونه يافتى ؟ !\r\nعرض كردم : فدايت شوم من هيچگاه طعامى را بدين پاگيزگى و بدين گوارائى و مطبوعى نديده‌ام : و ليكن من بخاطر آوردم آيه اى را كه در كتاب خداست :  لَتُسْئَلُنَّ يَوْمَئِذٍ عَنِ النَّعِيمِ  ( هر آينه حتماً شما در روز قيامت از نعيم پرسش خواهيد شد ) .\r\nحضرت گفتند : اين‌طور نيست . اينست و جز اين نيست كه شما از ولايتى كه حقّ است ، و شما بر آن اساس ، امور خود را بنا نهاده‌ايد ، پرسش خواهيد شد !\r\nو در « بِشارة المُصطفى » با إسناد متّصل خود روايت مىكند از أبو طفيل از أبو بَردة قَالَ : قَالَ رَسُولُ اللهِ صَلَّى الله عَلَيْهِ وَ ءَالِهِ : لَا تَزُولُ قَدَمُ عَبْدٍ حَتَّى يُسْأَلُ عَنْ حُبِّنَا أَهْلَ الْبَيْتِ .\r\nقِيلَ : يَا رَسُولَ اللهِ ! مَا عَلَامَةُ حُبِّكُمْ ؟ ! قَالَ : فَضَرَبَ\r\n\r\n\r\n","description":"","footnote":"\r\n( 1 ) « محاسن » برقى ، ج 2 ، ص 399 و 400 ؛ و « بحار الانوار » ج 7 ، ص 265 و 266\r\n","page_name":" 354 ","page_number":358},
  {"content":"\r\n\r\nبِيَدِهِ عَلَى مَنْكِبِ عَلِىّ بْنِ أَبِى طَالِبٍ عَلَيهِ السَّلام . « 1 »\r\n« أبو بَرده گويد : رسول خدا صلّى الله عليه و آله فرمود : در روز قيامت ، گام هيچ بنده اى از موقف خود به حركت در نمىآيد ، مگر آنكه از او از محبّت ما أهل بيت پرسش ميكنند .\r\nدر « عيون أخبار الرّضا » با سندهاى سه گانه خود روايت كرده است از حضرت رضا از پدرانش عليهم السّلام :\r\nقَالَ : قَالَ عَلِىُّ بْنُ أَبِى طَالِبٍ عَلَيْهِ السَّلَامُ فِى قَوْلِ اللهِ عَزَّ وَ جَلَّ :  ثُمَّ لَتُسْئَلُنَّ يَوْمَئِذٍ عَنِ النَّعِيمِ  ؛ قَالَ : الرُّطَبُ وَ الْمَآءُ الْبَارِدُ . « 2 »\r\nفرمود : علىّ أمير المؤمنين عليه السّلام در گفتار خداى تعالى گفته‌اند كه مراد از نعيم رطب خرما و آب خنك است .\r\nدر « تفسير علىّ بن إبراهيم » ، از أحمد بن إدريس ، از أحمد بن محمّد از سلمة بن عطاء ، از جميل از حضرت صادق عليه السّلام روايت كرده است كه :\r\nقَالَ : قُلْتُ : قول الله :  لَتُسْئَلُنَّ يَوْمَئِذٍ عَنِ النَّعِيمِ  ؟\r\nقَالَ : تُسْأَلُ هَذِهِ الامَّةُ عَمَّا أَنْعَمَ اللهُ عَلَيْهِمْ بِرَسُولِ اللهِ صَلَّى اللهُ عَلَيْهِ وَ ءَالِهِ وَ سَلَّمَ ، ثُمَّ بِأَهْلِ بَيْتِهِ عَلَيْهِمُ السَّلَامُ . « 3 »\r\n« جميل گويد : عرض كردم : مراد از نعيم در اين آيه چيست ؟\r\n\r\n\r\n","description":"","footnote":"\r\n( 1 ) « بشارة المصطفى » طبع نجف ، ص 159 و 160 ؛ و در اين نسخه مطبوعه بجاى أبو طفيل ؛ أبو الفضل ذكر كرده است .\r\n( 2 ) « عيون » باب 30 ؛ طبع سنگى ، ص 235\r\n( 3 ) « تفسير قمىّ » طبع سنگى ، ص 738 ؛ و « بحار الانوار » ج 7 ، ص 272\r\n","page_name":" 355 ","page_number":359},
  {"content":"\r\n\r\nحضرت فرمود اين امّت بازپرسى ميشوند از آنچه خداوند به سبب رسول الله صلّى الله عليه و آله و سلّم بر آنها نعمت داده است ؛ و سپس آنچه كه به سبب اهل بيت رسول الله عليهم السّلام بر آنها نعمت داده است .\r\nدر « محاسن » برقى ، از پدرش از ابن أبى عمير ، از حَفْص بن بَخْتَرى از حضرت صادق عليه السّلام روايت كرده است :\r\nفِى قَوْلِهِ :  لَتُسْئَلُنَّ يَوْمَئِذٍ عَنِ النَّعِيمِ  ، قَالَ : إنَّ اللهَ أَكْرَمُ مِنْ أَنْ يُسْأَلَ مُؤْمِناً عَنْ أَكْلِهِ وَ شُرْبِه . « 1 »\r\nچون آن حضرت آيه را تفسير كردند ، گفتند : خداوند بزرگوارتر است از اينكه از مؤمنى ، دربارهء خوردنيها و آشاميدنيهاى او سؤالى بنمايد .\r\n\r\nروايت حضرت امام رضا عليه السلام در مورد معناى نعيم\r\nو نيز در « عيون أخبار الرّضا عليه السّلام » ، مرحوم صدوق ، با إسنادش از إبراهيم بن عبّاس صَولى چنين روايت مىكند كه او ميگويد : روزى در محضر حضرت علىّ بن موسى الرّضا عليه السّلام بوديم ؛ و آن حضرت گفتند : در دنيا نعيم حقيقى نيست .\r\nبعضى از فقهائى كه در محضر بودند ، چنين گفتند كه : خداوند عزّ و جلّ ميفرمايد : «  ثُمَّ لَتُسْئَلُنَّ يَوْمَئِذٍ عَنِ النَّعِيمِ  . و البتّه منظور همين نعيم در دنياست ، و آن آب خوشگوار است .\r\nحضرت رضا عليه السّلام درحالىكه صداى خود را بلند كردند ، گفتند شما اين‌طور تفسير مىكنيد ! و آن را به اقسامى تقسيم مىنمائيد ، به نحوى كه بعضى ميگويند : آب خنك است ، و بعضى ميگويند : غذاى لذيذ است ؛ و بعضى ميگويند : خواب راحت است !\r\n\r\n\r\n","description":"","footnote":"\r\n( 1 ) « ! محاسن » ص 399\r\n","page_name":" 356 ","page_number":360},
  {"content":"\r\n\r\nامّا پدر من روايت كرد براى من ، از پدرش حضرت أبى عبد الله جعفر بن محمّد الصّادق عليه السّلام كه چون اين اقوال شما در محضر او بيان شد ، دربارهء تفسير آيه  ثُمَّ لَتُسْئَلُنَّ يَوْمَئِذٍ عَنِ النَّعِيمِ  ، خشمگين شد و گفت : خداوند عزّ و جلّ ، از تفضّلى كه به بندگان خود نموده است پرسش نميكند ، و بر اين منت نميگذارد ، و منّت گذاردن در مقابل نعمتى كه مخلوقان خدا ميدهند قبيح است ، تا چه رسد به اينكه به خداى عزّ و جلّ نسبت داده شود ، و چگونه ميتوان نسبت به خدا داد چيزى را كه خداوند براى مخلوقان خود نمىپسندد ؟\r\nو ليكن نعيم محبّت ما أهل بيت است و موالات ماست كه خداوند بعد از سؤال از توحيد و نبوّت از آن سؤال مىنمايد ؛ زيرا چون بندهء خدا به اين مهمّ وفا كند ؛ او را به بهشت و سعادتى كه زائل شدنى نيست مىرساند .\r\n\r\nروايت وارده از رسول الله در معناى نعيم\r\nو بر اين واقعيّت ، روايت كرد براى من پدرم ، از پدرش از محمّد بن علىّ ، از پدرش علىّ بن الحسين ، از پدرش حسين بن علىّ ، از پدرش علىّ عليهم السّلام كه او گفت :\r\nقَالَ رَسُولُ اللهِ صَلَّى اللهُ عَلَيْهِ وَ ءَالِهِ : يَا عَلِىُّ ! إنَّ أَوَّلَ مَا يُسْأَلُ عَنْهُ الْعَبْدُ بَعْدَ مَوْتِهِ شَهَادَةُ أَنْ لَا إلَهَ إلَّا اللهُ ؛ وَ أَنَّ مُحَمَّدًا رَسُولُ اللهِ ؛ وَ أَنَّكَ وَلِىُّ الْمُؤْمِنِينَ بِمَا جَعَلَهُ اللهُ و جَعَلْتُهُ لَكَ فَمَنْ أَقَرَّ بِذَلِكَ وَ كَانَ يَعْتَقِدُهُ ، صَارَ إلَى النَّعِيمِ الَّذِى لَا زَوَالَ لَهُ .\r\n« رسول خدا صلّى الله عليه و آله گفته‌اند : اى علىّ ! اوّلين چيزى كه از بنده\r\n\r\n","description":"","footnote":"","page_name":" 357 ","page_number":361},
  {"content":"\r\n\r\nپس از مرگش سؤال مىشود ، شهادت است بر اينكه : معبودى غير از خدا نيست ، و اينكه : محمّد رسول خداست ، و اينكه تو بر مَبناى قرارى كه خداى تعالى براى تو داده است ، و قرارى كه من براى تو داده‌ام ولّى مؤمنان هستى ! پس كسى كه بدين مطلب اقرار كند و بدان معتقد باشد حركتش بسوى نعيمى است كه براى آن زوال نيست .\r\nمحمّد بن يحيى صَوْلى كه راوى اين روايت است گويد : أبو ذَكْوان كه اين روايت را براى من از إبراهيم بن عبّاس صولى بيان كرد ، پس از آنكه بيان روايتش تمام شد به من گفت : - به گفتار ابتدائى بدون آنكه من اشاره اى نموده باشم - : من به تو در اين حديث از جميع جهات و جوانب آن حديث ميكنم :\r\nيكى از آن جهات اينست كه تو الآن قصد خروج از شهر بصره را دارى !\r\nو يكى از آن جهات اينست كه من از مال خود مىدهم و تو را از غم و گرفتارى كه دارى آزاد ميسازم ! « 1 »\r\n\r\n\r\n","description":"","footnote":"\r\n( 1 ) اين روايت در تفسير « برهان » طبع سنگى ج 2 ، ص 1215 و 1216 ، از بيهقى از صدوق از محمّد بن يحيى صولى از أبو زكريّا قاسم بن إسمعيل ، در سامرّاء در سنهء 285 از ابراهيم بن عباس صولى روايت مىكند ؛ و ظاهر اينست كه همان روايت « عيون » است ولى بين راوى حديث در نام ، و أبو ذكوان و أبو زكريّا تصحيف شده است ؛ و ديگر آنكه در بيان جهات حديث گفته است : يكى آنست كه تو قصد و نيّت ديدار مرا داشتى ؛ و يكى آنست كه من براى خلاصى عموى تو فديه مىدهم و او را آزاد ميكنم و در اينجا نيز عمّ با عين مهمله و غمّ با غين معجمه تصحيف شده است و البتّه عمّ با مهمله أصح است .\r\n","page_name":" 358 ","page_number":362},
  {"content":"\r\n\r\nو يكى از آن جهات اينست كه : من پيوسته به مطالعه كتُب لغت و اشعار اشتغال داشتم ، و هيچ زحمت تحمّل غير اين دو علم را بر خود هموار نمىداشتم كه پيغمبر صلّى الله عليه و آله و سلّم را در خواب ديدم و مردم مرتّباً سلام ميكردند ، و آن حضرت جواب ميداد من هم سلام كردم ، و آن حضرت جواب مرا نداد .\r\nمن عرض كردم : اى رسول خدا ، مگر من از امّت شما نيستم ؟ !\r\nفرمود : آرى ! و ليكن مردم را حديث كن به حديثى كه از إبراهيم صَولى شنيده اى .\r\nمحمّد صولى گويد : اين حديثى است كه مردم از رسول اكرم صلّى الله عليه و آله و سلّم روايت كرده‌اند ، مگر آنكه در آن حديث ، ذكرى از نعيم و آيه و تفسير آن به ميان نيامده است ؛ و فقط در روايت حديث به همين قدر اكتفا كرده‌اند كه :\r\nأَوَّلَ مَا يُسْأَلُ عَنْهُ الْعَبْدُ يَوْمَ الْقِيَمَةِ الشَّهَادَةُ وَ النُّبُوَّةُ وَ مُوَالَاةُ عَلِىِّ بْنِ أَبِى طَالِبٍ عَلَيْهِ السَّلَامُ .\r\nاوّلين چيزى كه از بنده در روز بازپسين مىشود : شهادت به توحيد و نبوّت و موالات أمير المؤمنين است . « 1 »\r\n\r\n\r\n","description":"","footnote":"\r\n( 1 ) « عيون أخبار الرّضا عليه السّلام » باب 34 ، طبع سنگى ، ص 309 و 310 ، و از طبع حروفى ج 2 ، ص 129 و 130 ؛ و مرحوم صدوق كه مؤلّف كتاب است ، گفته است : اين روايت را براى ما حديث كرد : حاكم أبو على حسين بن أحمد بيهقى از محمّد بن يحيى صولى از أبو ذكوان قاسم بن إسمعيل سيراف ، در سنهء 285 ، و او گفت : حديث كرد : براى من در اهواز إبراهيم بن عبّاس صَوْلى كه از طرف حكومت كاتب بود ، و اين حديث\r\n","page_name":" 359 ","page_number":363},
  {"content":"\r\n\r\nو در تفسير « صافى » از « مجالس صدوق » ، از حضرت صادق عليه السّلام روايت مىكند : مَنْ ذَكَرَ اسْمَ اللهِ عَلَى الطَّعَامِ ، لَمْ يُسْأَلْ عَنْ نَعِيمِ ذَلِكَ الطَّعَام . « 1 »\r\n« هر كس در هنگام غذا خوردن نام خدا را بر زبان جارى كند ، از نعيم آن طعام بازپرسى نمىشود » .\r\nو نيز در « صافى » از « احتجاج » طبرسىّ ، از أمير المؤمنين عليه السّلام روايت است كه :\r\nإنَّ النَّعِيمَ الَّذِى يُسْأَلُ عَنْهُ ، رَسُولُ اللهِ صَلى اللهُ عَلَيْهِ وَ ءَالِهِ وَ مَنْ حَلَّ مَحَلَّهُ مِنْ أَصْفِيَآءِ اللهِ ؛ فَإنَّ اللهَ أَنْعَمَ بِهِمْ عَلَى مَنِ اتَّبَعَهُم مِنْ أَوْلِيَآئِهِم . « 2 »\r\n« منظور از نعيمى كه از آن سؤال مىشود ، رسول الله است ؛ و هر كس ديگر كه از أصفياء خدا در جاى آن حضرت نشسته و در محلّ او\r\n\r\n\r\n","description":"","footnote":"\r\nدر سنهء 227 بود . و او گفت كه : ما روزى در محضر حضرت امام رضا عليه السّلام بوديم - تا آخر حديث شريف را كه ما ذكر كرديم . و بايد دانست كه محدّثين بزرگ كه حديثى را از محدّث بزرگى نقل ميكردند تمام جهات و خصوصيّات آن حديث را ذكر ميكردند . مثل آنكه اين حديث در فلان سنه ذكر شده ، و در فلان شهر ، و فلان منزل ، مثلًا خانه شخصى ، در مشهد مقدّس رضوى عليه السّلام . و گويا در اين حديث شريف راوى آن محمّد بن يحيى صولى است حاجتى به أبو ذكوان داشته است كه مثلًا قرض او را ادا كند ، يا مال او را از رهن در آورد ، و أبو ذكوان وعدهء وفاى به آن را داده است ، و ديگر آنكه محمّد بن يحيى صولى قصد خروج از بصره را داشته است ؛ لذا اين جهاتى كه در حال روايت حديث بين آن دو نفر بوده است از جهات حديث شمره و بيان شده است\r\n( 1 ) تفسير « صافى » طبع سنگى طهران ، ص 573\r\n( 2 ) تفسير « صافى » طبع سنگى - طهران ، ص 573\r\n","page_name":" 360 ","page_number":364},
  {"content":"\r\n\r\nوارد شده است ؛ زيرا خداوند به بركت رسول الله و اصفيائى كه خليفه رسول الله هستند بر تمام كسانى كه از آنها پيروى ميكنند از دوستان و محبّان و پيروانشان نعمت داده است » .\r\nو نيز در « صافى » از حضرت صادق عليه السّلام است كه به أبو حنيفه گفتند :\r\nبَلَعَنِى أَنَّكَ تُفَسِّرُ النَّعِيمَ فِى هَذِهِ الآيةِ بِالطَّعَامِ الطَّيِّبِ وَ الْمَآءِ الْبَارِدِ فِى الْيَوْمِ الصَّائِفِ ! ؟\r\nقَالَ : نَعَمْ !\r\nقَالَ : لَوْ دَعَاكَ رَجُلٌ وَ أَطْعَمَكَ طَعَامًا طَيِّبًا وَ سَقَاكَ مَاءً بَارِدًا ثُمَّ امْتَنَّ عَلَيْكَ بِهِ : مَا كُنتُ تَنْسِبُهُ ؟ !\r\nقَالَ : إلَى الْبُخْلِ !\r\nقَالَ : أَ فبَخِلَ اللهُ تَعَالَى ؟ !\r\nقَالَ : فَمَا هُوَ ؟ !\r\nقَالَ : حُبُّنَا أَهلَ الْبَيْتِ ! « 1 »\r\n« چنين براى من گفته شده است : كه‌تو نعيم را در اين آيه قرآن به طعام لذيذ و آب خنك در روز گرم تابستان تفسير كرده‌اى .\r\nأبو حنيفه گفت : آرى !\r\nحضرت فرمودند : اگر مردى تو را به ميهمانى خود بخواند و غذاى گوارائى به تو بدهد و آب خوشگوارى نيز به تو بياشاماند ، و پس از آن بر تو منّت گذارد ، تو او را به چه چيزى نسبت ميدهى ؟ !\r\nگفت : به بخل نسبت مىدهم !\r\n\r\n\r\n","description":"","footnote":"\r\n( 1 ) ! تفسير « صافى » ص 573\r\n","page_name":" 361 ","page_number":365},
  {"content":"\r\n\r\nحضرت فرمودند : آيا خداوند تعالى بخل ميورزد ؟ !\r\nگفت : بنابراين ، معناى نعيم چيست ؟ !\r\nحضرت فرمودند : محبّت ما أهل بيت است ! »\r\nبارى ، اين رواياتى كه در اينجا آورديم در معانى مختلفى كه براى نعيم شده است ، للّه الحمد و له المنّه به قدر كافى است ، و ما را از آوردن بقيّهء روايات بى نياز ميسازد چون آنها نيز در همين زمينه و همين منوال است ؛ و اگر كسى بخواهد به يكايك از اقوالى كه از شيعه و عامّه در تفسير نعيم آمده است اطّلاع پيدا كند ، به « تفسير أبو الفتوح رازى » رحمة الله عليه ؛ و نيز اگر كسى بخواهد بقيّه روايات را بداند به تفسير « برهان » ، و « بحار الانوار » « 1 » مراجعه كند .\r\nحال بايد ديد معناى واقعى نعيم چيست ، و چگونه بايد جمع بين اين روايات مختلفه را نمود ؟\r\nحضرت استاد ما : علّامه طباطبائى مُدّ ظلُّه العالى در « رساله معاد » خود بحثى بسيار مختصر و مفيد در ضمن چند سطر بيان داشته‌اند ؛ و چون بناى ايشان در اين رساله بر ايجاز و اختصار بوده است ؛ از اين مقدار تجاوز نكرده‌اند . « 2 »\r\nولى چون اين حقير ، مشروح و مبسوطِ كلمات ايشان را در « تفسير بيان السَّعادة » يافته‌ام ؛ چنين به نظر آمد كه ترجمه عين آن را در اينجا براى طالبان حقّ و حقيقت بياورم ، بحولِه و قوّتِه ؛ و لا حولَ و لا قُوَّةَ إلّا\r\n\r\n\r\n","description":"","footnote":"\r\n( 1 ) « تفسير أبو الفتوح » و تفسير « برهان » سورهء تكاثر ؛ « بحار الانوار » مجلّد معاد ، ج 7 ، باب محاسَبهء العباد\r\n( 2 ) « رساله الإنسان بعدَ الدّنيا » نسخه خطّى ، ص 51\r\n","page_name":" 362 ","page_number":366},
  {"content":"\r\n\r\nبالله العلىّ العظيم :\r\n\r\nمطالب وارده در تفسير بيان السعاده در معناى نعيم\r\n ثُمَّ لَتُسْئَلُنَّ يَوْمَئِذٍ عَنِ النَّعِيمِ  ؛ در أخبار بسيارى آمده است كه از جمله نعيمى كه از آن در روز قيامت سؤال مىشود ، چيزهائيست كه با قواى حيوانيّه ، و لذّت‌هاى دنيويّه ملايمت دارد ؛ مانند طعام و لباس و رُطَب و آب سرد . و در بعضى از اخبار ديگر انكار شده است كه نعيم مسؤول عنه ، اينها بوده باشد ؛ و بازپرسى و منّت نهادن بر نعمت از اوصاف جاهل لئيم است و خداوند نهى كرده است و خداوند متّصف نمىشود به صفتى كه آن را براى بندگان خود نمىپسندد . و اينكه مراد از نعيم مسؤولٌ عنه ، محمّد صلّى الله عليه و آله و سلّم است ؛ و علىّ عليه السّلام است ، يا اينكه محبّت ما اهل بيت است ، يا ولايت ما اهل بيت است .\r\n\r\nبحث كلى در حقيقت معناى نعيم\r\nو تحقيق در اين مقام و جمع بين اين اخبار آنست كه نعمت همانطور كه مراراً بيان كرده‌ايم نيست مگر ولايت و هر چيزى كه ما را به ولايت برساند ، چه اينكه از ملائمات قواى حيوانيّه بوده باشد يا از موذيات قواى حيوانيّه بوده باشد ، و به عبارت ديگر چه اينكه از نعمت‌هاى دنيويّه شمرده شود و يا از نعمت‌هاى دنيويّه به حساب آيد ، در هر حال نعمت است .\r\nو هر چيزى كه از ولايت منقطع باشد ، نقمت است گرچه به صورت ظاهر نعمت بوده باشد .\r\nو هر كسى كه متّصل به ولايت باشد ، ميهمان خداست و جميع نعمت‌هاى صورى و معنوى براى او مباح و حلال است ، و به مفاد گفتار\r\n\r\n","description":"","footnote":"","page_name":" 363 ","page_number":367},
  {"content":"\r\n\r\nخداى تعالى : يا أيها الذين آمنوا  كُلُوا مِنْ طَيِّباتِ ما رَزَقْناكُمْ  « 1 » مأمور به تصرّف در آنهاست .\r\nو خداوند از هيچيك از آنها پرسش نمىكند ؛ و اگر پرسشى كند مانند اينست كه ميزبان از ميهمان پرسش كند كه چگونه خورده است ؟ و براى چه خورده است ؟ و چه مقدار خورده است ؟ و چرا به اندازه اى كه خورده است براى ميزبان كار نكرده است ؟ و البتّه چنين پرسشى از بشر قبيح است ! تا چه رسد به خالق بشر .\r\nو كسى كه از ولايت منقطع شود ، تمام نعمت‌هاى صوريّه كه در دست اوست غصب است ؛ و مالك و حاكم ، اختيار دارند كه از تصرّفاتى كه غاصب در مال مغصوب نموده است ، پرسش كنند ؛ و در اين پرسش قبحى نيست .\r\nو در آيه شريفه چون مورد خطاب حضرت حقّ ، محجوبينى هستند كه از ولايت منقطع مىباشند ، مراد از نعيم ولايت است ، و از آن گذشته جميع ملائمات حيوانيّه و انسانيّه است ، و پرسش از اداء شكر آنهاست كه آيا آنها را بجا و بموقع مصرف كرده است ، يا نه در غير موقع مصرف نموده است ؟\r\nبنابراين معناى آيه چنين مىشود كه : زمانى كه حجاب خيال و پردهء اوهام از ديدهء بصيرت شما برداشته شود و به خانه علم وصول پيدا كنيد ؛ و جحيم و دوزخ و آلامش را ، و بهشت و لذّاتش را مشاهده\r\n\r\n\r\n","description":"","footnote":"\r\n( 1 ) آيه 81 از سورهء 20 : طه ، اى كسانى كه ايمان آورده ايد ، بخوريد از طيّبات آن چيزهائى كه ما روزى شما قرار داده‌ايم .\r\n","page_name":" 364 ","page_number":368},
  {"content":"\r\n\r\nنمائيد ، و بالعيان ببينيد كه نعمت‌هاى صورى سبب دخول در جهنّم شده است ، و يقين كنيد كه اين نعمت‌هاى صورى در حقيقت ، نقمت بوده است و نعيم حقيقى همان ولايت و لوازم آن از بهشت و نعيم آن بوده است ، در آن هنگام پرسش خواهيد شد كه آيا آن لذّات حيوانيّه اى را كه در دنيا بدان مشغول بوديد نعيم بوده است ، يا آنچه را كه مؤمنان بدان اشتغال داشتند ؟ ! و اين سؤال به جهت توبيخ شماست ؟\r\nيا اينكه معناى آيه چنين مىشود كه : چون شما به مقام معاينه و عين اليقين رسيده‌ايد ، در آن‌وقت از شما از مقام حقّ اليقين سؤال مىشود كه آن مقام كدامست ؟ ! چون شما بالعيان مرتبه‌ى حقيقت را ادراك نكرده ايد بلكه مرتبهء پايين‌تر از آن را وجدان نموده‌ايد ، و در اين صورت سؤال و جواب از آن براى شما جائز است .\r\nو آنچه از رسول اكرم صلّى الله عليه و آله و سلّم در اين باره روايت شده است جمعى را كه ما بدين بيان بين اخبار نموديم ، تأييد مىكند . چون آن حضرت فرموده است : كُلُّ نَعِيمٍ مَسؤُولٌ عَنْهُ صَاحِبُهُ ، إلَّا مَا كَانَ فِى غَزْوٍ أَوْ حَجٍّ . ( از نعمت هر صاحب نعمتى پرسش مىشود ؛ مگر آن نعمتى را كه در راه جهاد فى سبيل الله و يا در راه حجّ بيت الله الحرام مصرف كند ) .\r\nچون سالكى كه قبول ولايت را نموده است ، او پيوسته يا در جهاد است و يا در حجّ ، بداند يا نداند .\r\nو همچنين روايتى كه از حضرت صادق عليه السّلام وارد شده است نيز تأييد نظريّه ما را مىنمايد ؛ چون آن حضرت فرموده‌اند : مَنْ ذَكَرَ اسْمَ\r\n\r\n","description":"","footnote":"","page_name":" 365 ","page_number":369},
  {"content":"\r\n\r\nاللهِ عَلَى الطَّعَامِ ، لَمْ يُسْأَلْ عَنْ نَعِيمِ ذَلِكَ .\r\n( هر كسى كه در وقت غذا خوردن نام خداوند را بر زبان آرد ، از نعمت آن طعام پرسش نمىشود )\r\nچون ذاكر اسم خداوند نيست مگر از قبيل ولايت با بيعت خاصّه ولويّه ؛ چون غير از آن كس ، به مضمون مَنْ لَمْ يَكُنْ لَهُ شَيْخٌ تَمَكَّنَ الشَّيْطَانُ مِنْ عُنُقِهِ ( هر كسى كه راهنمائى نداشته باشد ، شيطان در گردن او جاى ميگيرد ) شيطان در وجود او تمكّن داده است ؛ و بنابراين تمام كردار و گفتار و حالاتش به تصرّف شيطان مىباشد .\r\nو در اين صورت اگر بِسْمِ الله بگويد شيطان در او تصرّف مىكند ، و لفظ را از معناى خود خالى مىكند و خود را بجاى لفظ الله ميگذارد و در اين حال در حقيقت بِسْمِ الله بِسْمِ الشَّيْطَان خواهد شد . ( تمام شد گفتار « بيان السعادة » تفسير دربارهء معناى نعيم ) . « 1 »\r\nو از آنچه ذكر شد ، استفاده مىشود كه هر نعمتى كه در راه خدا انسان مصرف كند ، مؤاخذه ندارد بلكه مطلوب و محبوب است ، و هر چه را در راه غير او مصرف كند خواه عُمْر باشد و خواه قدرت و خواه علم و خواه نعمت‌هاى دنيويّه و ملاذّ شهويّه : چون زن و فرزند و عشيره ، و اطعمه و اشربه ، و ديدن مناظر دلفريب و صحنه‌هاى كوه و دشت عالم ، و غيرها ، همگى مؤاخذه دارد ؛ زيرا محبوب و مطلوب خالق عالم هستى و صاحبخانه خانه تكامل نيست .\r\nچون خلقت انسان براى ولايت است ؛ و ولايت يعنى حجاب\r\n\r\n\r\n","description":"","footnote":"\r\n( 1 ) تفسير « بيان السَّعادة » ج 2 ، ص 322 ، از طبع سنگى\r\n","page_name":" 366 ","page_number":370},
  {"content":"\r\n\r\nأقرب ، و اندكاك در عالم فناء ذات اقدس حضرت احديّت ، و وصول به مقام عبوديّت صرفه ، و بنابراين حقيقت نعيم ولايت است ؛ و هر چه را كه انسان به عنوان مقدّمه در راه وصول به اين مقصد اعظم بجاى آورد ، همه در راه ولايت است و همه نعيم است .\r\nو آنچه را كه در راه عكس ولايت ، چون راه شيطان و راه بُعد و پيروى از نفس امّاره بجا آورد همگى نقمت است ؛ پس حقيقت نعمت ، وصول به درجه شرف انسانيّت و پيدا كردن مقام اصلى وطن مألوف الهى است . و اين است ولايت ، كه محبّت محمّد و آل محمّد يگانه نردبان ارتقاء بدين ذروهء عليا و پلكان صعود بدين مقصد أسنى است . و بنابراين اصل ، هر كه بدين مقام اعتقاد كند و در تكاپو باشد ، در جنّة النّعيم خواهد بود ، و هر كس تمرّد كند در دار البوار و دوزخ نقمت و محلّ شياطين و أبالسه ميگرايد ؛ چنان كه خداى تعالى گويد :\r\n  أَ لَمْ تَرَ إِلَى الَّذِينَ بَدَّلُوا نِعْمَتَ اللَّهِ كُفْراً وَ أَحَلُّوا قَوْمَهُمْ دارَ الْبَوارِ * جَهَنَّمَ يَصْلَوْنَها وَ بِئْسَ الْقَرارُ   . « 1 »\r\n« اى پيامبر ! آيا نديدى كسانى را كه نعمت خداوند را به كفر مبدّل ساختند ، و قوم خود را به خانه هلاكت و نابودى داخل كردند ؟ آنان در آتش جهنّم ميسوزند و بسيار بد قرارگاهى است ! »\r\nمصرف نمودن قواى انسانى و احساسات و عواطف و فكر و انديشه راه مستقيم است ، و نعمت است\r\n\r\n\r\n","description":"","footnote":"\r\n( 1 ) . آيه 28 و 29 ، از سورهء 14 : إبراهيم\r\n","page_name":" 367 ","page_number":371},
  {"content":"\r\n\r\n  اهْدِنَا الصِّراطَ الْمُسْتَقِيمَ صِراطَ الَّذِينَ أَنْعَمْتَ عَلَيْهِمْ   . « 1 »\r\n« ما را به راه راست هدايت كن ! راه كسانى كه تو بر آنها نعمت دادى » .\r\nو اين راه ، راه صدّيقين و شهداء و صالحين و پيامبران است .\r\n فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ وَ الصِّدِّيقِينَ وَ الشُّهَداءِ وَ الصَّالِحِينَ وَ حَسُنَ أُولئِكَ رَفِيقاً  . « 2 »\r\n« آنان كه اطاعت خدا و رسول را بنمايند ، كسانى هستند كه با افرادى كه خداوند به آنها نعمت خود را ارزانى داشته است : از پيامبران و صدّيقان و شهيدان و صالحان ، معيّت دارند ؛ و البتّه آنان براى اينها رفقاى خوبى هستند » .\r\nاينك بحث ما پيرامون مسألهء پرسش از نعيم در اينجا خاتمه مىيابد ، و وارد ميشويم در قسمت چهارم از بحث ، و آن آخرين بحث پيرامون مسأله سؤال و حساب مىباشد :\r\n\r\nحساب و سؤال از حيوانات\r\nچهارم : آيا حيوانات هم همانند انسان حساب و سؤال دارند ؟\r\nدر مجلس 40 از مجلّد ششم اين دوره از بحث « معادشناسى » آورده‌ايم كه حيوانات نيز مانند انسان حشر دارند ؛ و آيه مباركه 38 ، از سورهء انعام بر اين مطلب دلالت دارد :\r\n وَ ما مِنْ دَابَّةٍ فِي الْأَرْضِ وَ لا طائِرٍ يَطِيرُ بِجَناحَيْهِ إِلَّا أُمَمٌ أَمْثالُكُمْ ما فَرَّطْنا فِي الْكِتابِ مِنْ شَيْءٍ ثُمَّ إِلى رَبِّهِمْ \r\n\r\n\r\n","description":"","footnote":"\r\n( 1 ) آيه 6 و قسمتى از آيه 7 ، از سورهء 1 : الفاتحة\r\n( 2 ) قسمتى از آيه 69 ، از سورهء 4 : النّسآء\r\n","page_name":" 368 ","page_number":372},
  {"content":"\r\n\r\n يُحْشَرُونَ  . « 1 »\r\n« و هيچ جنبده اى در روى زمين نيست و هيچ پرنده اى با دو بال خود به پرواز در نمىآيد ، مگر آنكه آنها امّت‌هائى همانند شما هستند ؛ ما در كتاب تكوين از هيچ چيز كوتاهى نكرده‌ايم ! و سپس آنها بسوى پروردگارشان محشور ميشوند » .\r\nشيخ طبرسى در تفسير اين آيه گفته است  ثُمَّ إِلى رَبِّهِمْ يُحْشَرُونَ  به معناى آنست كه آنها بعد از مرگشان در روز قيامت ، بسوى خدا محشور ميشوند همانطور كه بندگان خدا محشور ميشوند ؛ و خداوند به آنها آنچه را كه مستحقّ پاداش است پاداش ميدهد ، و براى بعضى از آنها نسبت به بعضى ديگر دادخواهى مىنمايد .\r\nو در آنچه از أبو هُرَيْرهء روايت كرده‌اند ، آمده است كه او گفته است : خداوند در روز قيامت تمام مخلوقات خود را محشور مىكند ؛ بَهائم و جنبدگان و پرندگان و همه چيز را ؛ و عدل خدا در آن روز به جائى ميرسد كه از گوسپندى كه شاخ دار بوده است و به گوسپند بى شاخ ، شاخ زده است حساب ميگيرد و به او ميگويد : خاك شو ! و از همين جهت است كه كافر ميگويد :  يا لَيْتَنِي كُنْتُ تُراباً  .\r\nو از أبو ذر غفّارى روايت است كه گويد : در وقتىكه من در خدمت رسول الله صلّى الله عليه و آله و سلّم بودم ، دو بُز ، بر يكديگر شاخ زدند . رسول خدا صلّى الله عليه و آله و سلّم فرمود : آيا ميدانيد براى چه شاخ زدند ؟ !\r\nاصحاب گفتند : نمىدانيم !\r\n\r\n\r\n","description":"","footnote":"\r\n( 1 ) ! ؟ آيه 38 ، از سورهء 6 : الانعام\r\n","page_name":" 369 ","page_number":373},
  {"content":"\r\n\r\nحضرت فرمود : ليكن خدا ميداند ، و البتّه به زودى در ميان آنها حكم مىكند .\r\nو بنابراين ، معناى  أَمْثالُكُمْ  در آيه ، اين مىشود كه : آنها همانند ما قرار داده شده‌اند در حشر و قصاص ، و اين مطلب را گفتار خداوند تعالى :  وَ إِذَا الْوُحُوشُ حُشِرَتْ  « 1 » تأييد مىكند .\r\nو جماعتى از قائلين به تناسخ به اين آيه استدلال كرده‌اند ، بر اينكه بهائم و پرندگان نيز مكلّف هستند ، چون ميفرمايد :  أُمَمٌ أَمْثالُكُمْ  ؛ و اين كلام باطل است چون ما سابقاً بيان كرده‌ايم كه از چه جهت أمثال ما هستند . و اگر بنا بشود آيه را حمل بر عموم جهات كنيم واجب است اينكه بگوئيم : آنها حتّى در شكل و شمائل و صورت و هيئت و خلقت و اخلاق هم همانند ما هستند ، و البتّه اين غلط است .\r\nپس چگونه مىشود گفت آنها مكلّف هستند درحالىكه ميدانيم داراى عقل نيستند ؟ ! و تكليف صحيح نيست مگر با داشتن كمال عقل . » « 2 »\r\nو در « محاسن » برقى روايت مىكند از پدرش مرفوعاً از أمير المؤمنين عليه السّلام كه آن حضرت در شهر كوفه در بالاى منبر رفتند و حمد و ثناى خداوند را بجاى آوردند و سپس گفتند :\r\nاى مردم ! گناهان سه دسته هستند ! و پس از آن درنگ كردند ، در اين حال حَبَّهء عُرَنى گفت : يا أمير المؤمنين ! گفتى گناهان سه دسته هستند\r\n\r\n\r\n","description":"","footnote":"\r\n( 1 ) آيه 5 ، از سورهء 81 : التّكوير\r\n( 2 ) تفسير « مجمع البيان » طبع صيدا ، مجلّد 2 ، ص 298 ؛ و « بحار الانوار » ج 7 ، ص 256\r\n","page_name":" 370 ","page_number":374},
  {"content":"\r\n\r\nو درنگ كردى !\r\nحضرت گفتند : من آن جمله را نگفتم مگر آنكه ميخواستم تفسيرش را نيز بگويم ليكن در بين سخن از شدّت خستگى نَفَس من گرفت كه بين من و سخن گفتم حائل شد ؛ آرى گناهان سه دسته هستند : گناهانى كه آمرزيده ميشوند ، و گناهانى كه آمرزيده نمىشوند ، و گناهانى كه ما براى مرتكبين آنها هم اميد عفو داريم و هم نگران عذاب هستيم .\r\nگفته شد : يا أمير المؤمنين ! آنها را براى ما بيان كن !\r\nحضرت گفتند : آرى امّا گناه مغفور ، گناهى است كه خداوند بر اثر آن بنده‌اش را در دنيا عذاب داده است . و خداوند استوارتر و بزرگوارتر است از آنكه بندهء خود را دو بار عذاب كند .\r\nو امّا گناه غير مغفور ، ستمى است كه بندگان خدا ، بعضى به بعض دگر مىنمايند ؛ خداوند تبارك و تعالى چون براى خلائق ظاهر شود سوگندى متين و قوى بر خويشتن ياد كرده است و گفته است :\r\nوَ عِزَّتِى وَ جَلَالِى ، لَا يُجُوزُنِى ظُلْمُ ظالمٍ ، وَ لَوْ كَفُّ بِكَفِّ ، وَ لَوْ مَسْحَةٌ يِكَفِّ ، وَنْطَحَةُ مَا بَيْنَ الشَّاةِ الْقَرْنَآءِ إلَى الشَّاةِ الْجَمَّاءِ ؛ فَيَقْتَصُّ اللهُ لِلْعِبَادِ بَعْضِهِمْ مِنْ بَعْضٍ حَتَّى لَا يَبْقَىِ لِاحَدٍ عِنْدَهُ مَظْلِمَةٌ . ثُمَّ يَبْعَثُهُمُ اللهُ إلَى الْحِسَابِ .\r\n« و سوگند به عزّت و جلال خودم كه ستم هيچ ستمگرى نمىتواند از من بگذرد ، گرچه برخورد كف دستى به كف دستى باشد ؛ و يا ماليدن\r\n\r\n","description":"","footnote":"","page_name":" 371 ","page_number":375},
  {"content":"\r\n\r\nدستى به كف دستى بوده باشد ، « 1 » و شاخى باشد كه گوسفند شاخدار به گوسفند بى شاخ زده باشد ،\r\nخداوند براى بندگانش قصاص مىكند ، و حقّ بعضى را از بعضى ديگر مىستاند ؛ بطورى كه براى هيچ بنده اى در نزد ديگرى تظلّم و دادخواهى باقى نماند ؛ و سپس همه را به معرض حساب گسيل مىنمايد . « 2 »\r\nمجلسى رضوان الله عليه فرموده است : فخر رازى در تفسير گفتار خداوند تعالى :  وَ إِذَا الْوُحُوشُ حُشِرَتْ  گفته است : قَتَادَة گفته است : تمام اشياء محشور ميشوند ، حتّى مگس براى قصاص .\r\nمُعْتزله گفته‌اند : خداوند تعالى تمام حيوانات را در آن روز محشور ميكنند تا اينكه در مقابل آلام و گزندهائى كه در دنيا از قبيل مرگ و كشته شدن به آنها رسيده است ، پاداش دهد .\r\nو پس از پاداش ، اگر خدا بخواهد بعضى از آنها را كه نيكو\r\n\r\n\r\n","description":"","footnote":"\r\n( 1 ) « محاسن » ج 1 ، ص 7 ؛ و در دنباله حديث آمده است : و امّا گناه سوّم گناهى است كه خداوند بر بندهء خود پوشانيده و توبه را روزى او فرموده است ، پس او از گناه خود در هراس است و به خداوند اميدوار است ؛ پس ما هم همين حالتى را كه او نسبت به نفس خود دارد بالنسبه به او داريم : براى او اميد رحمت داريم و خوف عقاب .\r\n( 2 ) مجلسى در جلد 3 « بحار الانوار » طبع كمپانى ، در باب توبه ص 100 ، در بيان اين روايت گفته است كه : ممكن است معناى كفّ اوّل ، منع و زجر كردن باشد ، و معناى كفّ دوّم دست باشد . و ممكن است مراد از هر دو كفّ ، دست باشد ، يعنى مضرّتى كه به كفِ انسان ، از كف ديگر ، به غمزه و شبيه آن برسد ؛ و يا لذّت بردن كفى از كف ديگر بوده باشد . و مراد از مسحهء به كفّ ، چيزى باشد كه موجب اهانت و تحقير و يا تلذّذ باشد . و ممكن است در هر دو موضع حمل شود بر آنجائى كه كف دست بواسطه مسح و يا زدن به دست زن شوهردارى باشد ، و يا از روى قهر بدون رضاى شخص ممسوح باشد تا از حقوق النّاس به حساب آيد .\r\n","page_name":" 372 ","page_number":376},
  {"content":"\r\n\r\nهستند در بهشت نگاه ميدارد و اگر بخواهد فانى مىكند ، همانطور كه در خبرى وارد شده است .\r\nو امّا اصحاب ما : أشاعره ، در نزد آنان بر خداوند چيزى بر سبيل استحقاق واجب نيست ؛ و ليكن خداوند تمام وحوش را محشور مىكند ، و از شاخ زننده بر نفع شاخ خورده قصاص ميگيرد ؛ و سپس مىگويد : بمير ! و آنها ميميرند ( تمام شد كلام فخر رازى ) .\r\nو سپس به دنبال آن نيز مجلسى گويد : اخبارى كه دلالت دارد بر حشر جميع حيوانات عموماً و بر حشر بعضى از آنها بالخصوص ، و بودن بعضى از آنها در بهشت بسيار است و بعضى از آنها در مبحث بهشت خواهد آمد .\r\nو بعضى از آنها در مبحث رُكْبَانُ يَوْمِ الْقِيَمَةِ و غير آن بحث گذشت ؛ مثل گفتارشان عليهم السّلام دربارهء مانع الزّكاة :\r\nتَنْهَشُهُ كُلُّ ذَاتِ نَابٍ بنَابهَا ، وَ يَطَؤُهُ كُلُّ ذَاتِ ظِلْفٍ بِظِلْفِهَا .\r\n« كسى كه از دادن زكات مال خود خوددارى كند ؛ هر صاحب نيشى از حيوانات نيش دار او را به دندان خود پاره كند ، و هر صاحب كَفشى چون شتر و غزال او را با كفش خود بمالد و لِه كند » .\r\nو صدوق در « فقيه » با إسناد خود از سَكونى با اسناد خودش از رسول الله صلى الله عليه و آله و سلّم روايت كرده است كه : چون ناقه اى را ديدند كه عِقال شده بود ( پايش را بسته بودند ) و بر روى آن ناقه جهازش بود ، فرمودند :\r\nأَيْنَ صَاحِبُهَا ؟ مُرُوهُ فَلْيَسْتَعِدَّ غَداً لِلْخُصُومَةِ ؟ !\r\n\r\n","description":"","footnote":"","page_name":" 373 ","page_number":377},
  {"content":"\r\n\r\n« صاحب اين شتر كجاست ؟ او را امر كنيد ، و به او بگوئيد كه فرداى قيامت ، خود را براى دادخواهى اين شتر آماده كند ! »\r\nو نيز در « فقيه » از حضرت صادق عليه السّلام روايت شده است كه : أىُّ بَعِيرٍ حُجَّ عَلَيْهِ ثَلَاثَ سِنِينَ ، يُجْعَلُ مِنْ نَعَمِ الْجَنَّةِ . وَ رُوِىَ : سَبْعَ سِنِينَ .\r\n« هر شترى كه سه سال بر روى آن سوار شده و به حجّ بيت الله الحرام بروند ، از شترهاى بهشت است . و در بعضى از روايات ، هفت سال آمده است » .\r\nو نيز از پيغمبر اكرم صلّى الله عليه و آله و سلّم روايت شده است كه :\r\nاسْتَفْرِهُوا ضَحَايَاكُمْ ، فَإنَّهَا مَطَايَاكُمْ عَلَى الصِّرَاطِ !\r\n« قربانىهاى خود را ( از شتر و گاو و گوسفند ) محترم و مكرم بداريد ، زيرا آنها مركب‌هاى شما در وقت عبور از صراط هستند » .\r\nو نيز روايت شده است كه :\r\nإنَّ خُيُولَ الغُزَاةِ فِى الدُّنيَا خُيُولُهُم فِى الجَنَّةِ\r\n« اسبان سوارانِ در راه جنگ و جهاد با دشمنان اسلام ، همان اسب‌هاى آنان در بهشتند » . « 1 »\r\nالبتّه بايد دانست كه حيوانات چون داراى عقل نيستند تكليف ندارند ، ولى به قدر شعور خود و به اندازهء گنجايش ماهُوىِ وجود خود ، راستى را از نادرستى و خيانت را از امانت تشخيص ميدهند ؛ و همين قدر كافى است براى سؤال و حساب . و ما در همين ايّام عمر بسيارى از حيوانات را چون اسب و سگ و گربه ديده‌ايم كه اين اختلاف\r\n\r\n\r\n","description":"","footnote":"\r\n( 1 ) بحار الانوار طبع حروفى ج 7 ص 276\r\n","page_name":" 374 ","page_number":378},
  {"content":"\r\n\r\nمعانى در آنها مشهود بوده است .\r\nدر كتاب « مهج الدّعوات » فرموده است من چنين يافتم كه فضل بن ربيع گفته است : روزى هارون الرّشيد صبحانه خود را خورد ، و حاجبش را صدا زد و گفت : برو و علىّ بن موسى علوى ( حضرت امام رضا عليه السّلام ) را از زندان بيرون آور ! و او را در بِرْكَةُ السِّباع ( باغ وحش ) بينداز !\r\nفضل گويد : من او را به بركه بردم ، و در آن انداختم ، و آنجا چهل عدد سَبْع درنده بود . چون شب شد ، هارون خوابى هولناك ديد و مرا خواست و گفت برو ، ببين : علىّ بن موسى در چه حالت است ؟ ! رفتم و ديدم ايستاده و مشغول نماز است و درندگان همگى در اطراف او حلقه زده‌اند . رشيد خود بر خواست و ديد كه مطلب از همين قرار است كه فضل گزارش داده است ؛ در اين حال امر كرد آن حضرت را خارج كنند ، و او را اكرام نموده و صله و خلعت داد . « 1 »\r\nبارى ! اين عجيب نيست كه وحوش شعور داشته و امام را بشناسند ، عجب از اين بنى آدم است كه خود را اشرف مخلوقات ميداند و دستور ميدهد كه فرزند فاطمه را در بركهء السِّباع بياندازند .\r\n\r\n\r\n","description":"","footnote":"\r\n( 1 ) « إثبات الهداة بالنّصوص و المعجزات » ج 6 ؛ ص 147 ؛ از سيّد ابن طاووس نقل كرده است .\r\n","page_name":" 375 ","page_number":379},
  {"content":"\r\n . \r\n\r\n","description":"","footnote":"","page_name":" 376 ","page_number":380}
  ]