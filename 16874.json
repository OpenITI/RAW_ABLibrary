[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nساختمان\r\nحرم شريف نبوى\r\nمدينهء منوره\r\nبه كوشش : دكتر سلمى سمر دملوجى\r\nترجمهء : محمدرضا مرواريد\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nنام كتاب : ساختمان حرم شريف نبوى مدينهء منوره\r\nتهيه كننده : دكتر سلمى سمر دملوجى\r\nمترجم : محمدرضا مرواريد ، بنياد پژوهشهاى اسلامى\r\nحروفچينى : مركز تحقيقات حج\r\nناشر : نشر مشعر\r\nليتوگرافى و چاپ : سازمان چاپ 128\r\nنوبت چاپ : اول - تابستان 1377\r\nتيراژ : 5000 نسخه\r\nشابك 1 - 44 - 6293 - 964\r\nISBN 964 - 6293 - 44 - 1\r\nجميع حقوق طبع محفوظ است\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n\r\n\r\nپيشگفتار\r\nهالهء تقدّسى كه نام مدينهء منوره را فرا گرفته است ، از مسجد پيامبر اكرم صلى الله عليه و آله سرچشمه مىگيرد ؛ مسجدى كه با فراز آمدن نداى دل‌انگيز اسلام و دميدن سپيدهء آن در جزيرةالعرب شكل گرفت و در گذر زمان ، بنياد و نماد و نشانهء آشكار دين اسلام و معمارى اسلامى شد . براستى هر رخداد تاريخى كه به برپا شدن مسجدى انجاميده است ، نشانى از اهميت نمايان مسجدالنبى صلى الله عليه و آله و جايگاه بلند آن دارد .\r\nپيوند بنيادين پيامبر اسلام و مدينهء منوّره ، آن شهر را نزد هر مسلمانى تقدّس بخشيده و از صدر اسلام بدين سو ، اهتمام همگان را برانگيخته است .\r\nاين كتاب ، عمليّات گستردهء نوسازى حرم شريف نبوى و طرح بزرگ و پيشرفتهء توسعهء اين مسجد باشكوه و بافت شهرى پيرامون آن را بازمىتاباند . عمليات توسعهء حرم ، تنها ساختن تأسيساتى جديد در كنار مسجد قديمى نيست ، بلكه نوسازى فراگير مسجد قديم نيز در چارچوب طرح و برنامهء آن قرار مىگيرد و بدين ترتيب ، مسجد نبوى به بزرگترين\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nمسجد جهان بدل مىشود . براى آشنايى با اين طرح معمارى ، در آغاز بايد به ساختمان اصلى مسجد ، كه به‌سان قلب طرح توسعه است ، نظر افكند ؛ بنابراين ، بيان فشرده‌اى از تحوّلات تاريخى مسجد نبوى و شهر مدينه ، از پگاه هجرت پيامبر صلى الله عليه و آله تاكنون ، بايسته است و از جمله به تغيير سمت قبله از قدس به مكّهء مكرّمه ، معرّفى عناصر نوين معمارى افزوده به مسجد ، مدّت زمان ساخت و توسعهء مسجد در زمان پيامبر صلى الله عليه و آله و . . . اشاره مىشود .\r\nپرداختن به اين‌گونه مسائل ، از آن‌رو است كه تحليل كارهاى امروز و فردا و شناخت ويژگىهاى آن ، بر بنياد همين امور برپاست ، و اندكى گسترش در بحث ، موجب شده است كه همهء دگرگونيهاى ساختمانى و مجموعهء بناى مسجد نيز مورد بررسى قرار گيرد .\r\nناگزيريم فروتنانه يادآور شويم كه براى سامان دادن به اين پژوهش ، بايد در تاريخ معمارى جزيرةالعرب و دگرگونىهاى آن در گذر روزگار تا پيشرفت‌هاى گستردهء اخير تلاش و كوششى فراوان به‌عمل آيد ، امّا اين كتاب ، كه در تهيّهء آن تنها از اسناد و مدارك معمارى بهره‌گيرى شده است ، به اين دليل فراهم آمده كه افزون بر سپاسگزارى از دست‌اندركاران اين توسعه ، زمينه‌ساز جستارهاى گسترده‌تر پيرامون عمليات جديد نوسازى حرم شريف نبوى باشد .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nتصوير ص 10 ( نيمهء اوّل تصوير مسجد )\r\nنماى داخلى مسجد النبى در دو صفحه روبروى هم\r\nنمايى عمومى از محلّ برگزارى نماز كه ستونهاى مرمرى ، سرستونهاى آراسته به مس نگارين ، طاقها و سقفهاى ساخته شده از سنگ صنعتى در آن ديده مىشود .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nتصوير ص 11 ( نيمهء دوّم تصوير مسجد )\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nتصوير ص 12\r\nنماى داخلى ميان مسجد قديم و توسعهء جديد . سقفهاى نورگير كه به تازگى طرّاحى شده است و فضاى روباز بالاى وروديها در عكس نمايان است .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nبخش نخست : تحوّلات تاريخى\r\n« صلاةٌ في مَسجِدي هَذَا خَيرٌ مِن الْف صلاة فيما سِوَاهُ مِن المَسَاجِدِ ، الّا المَسجِد الحَرام » .\r\nپيامبر گرامى اسلام صلى الله عليه و آله فرمود : « برپاداشتن يك نماز در اين مسجد من ، بر هزار نماز در ديگر مساجد برترى دارد ، جز در مسجدالحرام . »\r\n\r\nهجرت از مكّه به مدينه\r\nدر پرتو الطاف و عنايات خداوندى ، پيامبر صلى الله عليه و آله مأمور شد كه از مكّه به مدينه هجرت كند ، پس روى به مدينه آورد و چندى بعد ، ديگر ياران يكايك روانه شدند . با استقرار پيامبر در مدينه ، مسجد و خانهء حضرت در جايى كه خداوند پيشاپيش مقرّر فرموده بود ، برپا شد .\r\nپيامبر صلى الله عليه و آله در 27 صفر سال اوّل هجرى ( 10 سپتامبر سال 622 م ) از مكّه بيرون آمد و ده روز بعد به قُبا رسيد . چهار روز در آنجا ماند و در 12 ربيع‌الاوّل ( 24 سپتامبر ) رهسپار مدينه شد . پيامبر اعلام كرد : جايى را براى ساختمان مسجد و منزل خود برمىگزيند كه شترش بر زمين نشيند . گاهِ رسيدن حضرت ، ياران مدنى گرد او را فرا گرفتند و هر يك ، اميدوارانه مهار شتر را در دست داشتند تا شايد شتر در سراى آنان زانو زند ، امّا پيامبر صلى الله عليه و آله فرمود : رهايش كنيد كه او مأمور است .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n\r\nمدينه پس از اسلام\r\nهجرت پيامبر ، مهم‌ترين انگيزهء تاريخى در شكل‌گيرى و تحوّلات شهرى مدينه است و چنان كه مىدانيم ، شهر مدينه با هجرت پديد آمد . در آغاز ، همهء مسؤوليت‌هاى دينى ، و پس از چندى ، همهء امور دينى و حكومتى در مسجد شريف مدينه جريان داشت . خلفا نيز مدينه را پايگاه دولت خود قرار دادند . هجرت مسلمانان موجب شد كه دگرگونىهاى چشم‌گيرى در بافت شهر پديد آيد كه مهم‌ترين آنها چنين است :\r\n* برپايى مسجد شريف نبوى در شهر كانونى آفريد كه تا امروز ، همهء گرايشهاى توسعهء شهرى را جهت مىدهد و هيچ جايى نيست كه در جذّابيت و گيرايى با آن هماوردى كند . خيابانها ، محلّه‌هاى مسكونى ، مناطق عمومى و خصوصى ، همه و همه گرداگرد مسجد نبوى شكل مىگيرد .\r\n* جاهايى در مدينه ساخته شد كه پيش از آن ، نشانى از آبادانى نداشت .\r\nمهاجران مكّه در مناطق قُبا ، العيون و ديگر زمين‌هاى باير ، سكنى گزيدند و منزلگاه ايشان در طول و عرض اين مناطق گسترده شد .\r\n* مهاجران در فضاى مستطيل شكل گسترده در غرب مدينه ، بازارى برپا كردند كه اينك به « مناخه » معروف است .\r\n* در سمت جنوب شرقى مسجد ، گورستانى به‌نام بقيع‌الغرقد شكل گرفت .\r\n\r\nمسجد نبوى\r\nشتر پيامبر بر زمينى زانو زد كه محلّ كنونى مسجد نبوى است . پيامبر\r\nنمايى از بام مسجد با سه گنبد متحرّك و بخشى از حرم قديم با پس زمينهء شهر مدينه .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nتصوير ص 15\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nفرمود : منزل نيز همين‌جاست ، ان شاءاللَّه . محلّ يادشده ، زمينى از آنِ دو كودكِ يتيم نافع بن عمر نجار بود كه براى خشك كردن خرما به كار مىرفت . پيامبر صلى الله عليه و آله كودكان را فرا خواند و از آنان خواست كه آنجا را براى ساختن مسجد به وى بفروشند . آنان گفتند : يا رسول‌اللَّه ! ما آن را به تو مىبخشيم . حضرت نپذيرفت و سرانجام با پرداخت ده دينار ، آن زمين را خريد . آن محلّ در آغاز خرابه‌اى بود كه چندين اصله درخت خرما و شمارى گور در آن قرار داشت ، پيامبر فرمان داد با قطع درختان آن را هموار كنند و از تنه و شاخهء درختان در ساختمان مسجد بهره گيرند .\r\nپيامبر نقشهء مسجد را چنين ترسيم كرد كه قبلهء آن رو به بيت‌المقدّس باشد ؛ از اين‌رو ، نخل‌ها را به سوى قبله رديف كردند و براى بالا بردن پايه‌هاى مسجد ، زمين را حدود سه ذراع كندند . حضرت همچنين براى مسجد ، سه در قرار داد : درِ جنوبى در انتهاى مسجد ، باب‌الرحمه در غرب و باب جبرئيل در شرق ، كه خود از همين در وارد مىشد . ارتفاع مسجد به اندازهء بلنداى يك مرد بود و مساحت آن 1050 مترمربّع ؛ يعنى راستاى شمالى - جنوبىِ آن هفتاد ذراع ( 35 متر ) و راستاى شرقى - غربىِ آن شصت ذراع ( 30 متر ) .\r\nمسجد با چوب درخت خرما و خشت فراز آمد و سقف آن با شاخه‌هاى نخل پوشيده شد . پيامبر صلى الله عليه و آله در انتهاى مسجد سايه‌بانى نهاد كه آن را « صُفّه » خواندند و غريبان و بينوايان كه به اهل صُفّه شهرت يافتند ، در آنجا منزل گزيدند .\r\n\r\nقبله\r\nمسلمانان در مسجد نبوى ، شانزده ماه نماز را به سوى بيت‌المقدس\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nخواندند ، تا اين كه آيهء 144 سورهء بقره نازل شد و بر پايهء آن ، قبلهء مسجد كه رو به شمال داشت ، به سمت جنوب برگشت .\r\nقَد نَرى تَقَلُّبَ وَجْهِكَ في السَّمَاءِ فَلَنُوَلِّيَنَّكَ قِبلَةً تَرضَاهَا فَوَلِّ وَجْهَكَ شَطْرَ الْمَسْجِدِ الحَرام ؛ « ما گردانيدن رويت در آسمان را نيك مىبينيم . پس تو را به قبله‌اى كه بدان خوشنود شوى ، بگردانيم ؛ پس روى خود را به سوى مسجدالحرام كن . »\r\n\r\nمنبر\r\nنخستين منبرى كه در مسجد براى پيامبر ساخته شد ، سكّويى گلين و بىپلّه بود كه تازه‌واردان حضرتش را بشناسند . وى در نماز جمعه و ديگر مناسبت‌ها بر فراز آن خطبه مىخواند . به سال هفتم هجرى ( 628 م ) با استفاده از چوب درختان گزِ باغهاى مدينه ، منبرى جديد ساخته شد .\r\n\r\nروضهء شريفه\r\nپيامبر اكرم صلى الله عليه و آله در حديثى ، حدود روضهء شريفه را مشخص فرموده است ، آنجا كه مىگويد : « مَا بينَ بَيتى و مِنبرى رَوضةٌ مِن رِياضِ الجنّة » ؛ « ميان خانه و منبر من باغى از بوستانهاى بهشت است . » روضهء شريفه 22 متر طول و 15 متر عرض دارد . در زمانهاى بعد ، بخش نه‌چندان اندكى از روضه را به بناى پيرامون خانهء حضرت ( ضريح كنونى ) افزوده‌اند .\r\n\r\nستون‌ها\r\nستون‌هاى مسجد ، همه از تنه‌هاى نخل بوده و در عمليّات توسعهء مسجد در زمان‌هاى گوناگون ، محلّ آنها تغييرى نكرده است . از ميان اين\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nستون‌ها ، هشت ستون ، هريك به دليل يك ويژگى ، شهرت يافته‌اند :\r\n1 - ستون مخلّقه .\r\n2 - ستون قرعه ( عايشه يا مهاجران ) ، محلّى براى نشست مهاجران از مكّه .\r\n3 - ستون توبه ( ابولُبابه ) ، جايى كه‌ابولبابه ، براى توبه ، خود را بدان بست .\r\n4 - ستون محرس ( على عليه السلام ) ، محلّ نماز حضرت على عليه السلام .\r\n5 - ستون وفود ، محلّى كه پيامبر صلى الله عليه و آله ، هيأتهاى نمايندگى را به حضور مىپذيرفت .\r\n6 - ستون سرير ، مكان اعتكاف پيامبر صلى الله عليه و آله .\r\n7 - ستون مربعةالقبر .\r\n8 - ستون تهجّد ، محلّ نماز شب و مناجات پيامبر صلى الله عليه و آله ، كه اينك در جاى آن محرابى ساخته‌اند .\r\n\r\nتوسعهء مسجد در عصر پيامبر صلى الله عليه و آله\r\nبا همهء اختلاف رواياتى كه در تعيين مدّت زمان بناى مسجد وجود دارد ، درست‌تر آن است كه گفته شود احداث مسجد هفت ماه به درازا كشيده است .\r\nپس از بازگشت پيامبر اكرم از غزوهء خيبر و با توجّه به افزايش جمعيت مسلمانان ، حضرت مسجد را نيازمند توسعه يافت ؛ از اين رو ، با افزودن زمين مجاور ، مساحت مسجد به دو برابر اندازهء آغازين رسيد و گسترهء خانه‌هاى پيامبر صلى الله عليه و آله در شمال و جنوب و شرق مسجد نيز دو برابر شد ؛ بدين ترتيب ، مسجد در مستطيلى به طول 136 ذراع ( 68 متر ) از جنوب به شمال و عرض 114 ذراع ( 57 متر ) از شرق تا غرب واقع بود . مسجد در\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nزمان حيات پيامبر گرامى اسلام ، در نهايت ، 3876 متر مساحت داشت .\r\n\r\nحجرهء پيامبر صلى الله عليه و آله\r\nحجره يا خانهء حضرت ، كه اينك مرقد مطهرش در آن واقع است ، از شرق به غرب ، در سمت جنوب ( قبله ) ، ده ذراع و دو سوم ذراع ، و در جهت شمال ( شام ) ده ذراع و ربع ذراع و يك ششم ذراع طول داشت و عرض شرقى - غربى از دو طرف ، هفت و نيم ذراع و يك هشتم ذراع بود .\r\nتصوير ص 19 ( 7 * 10 )\r\nتصويرى قديمى از مدينهء منوّره كه باروى كهن شهر و مسجد بازسازى شده در عصر عثمانى را نشان مىدهد .\r\n\r\nمسجد در عصر عمر بن خطّاب\r\nدر سال هفدهم هجرى ، جمعيت مسلمانان چندان رو به فزونى نهاد كه فضاى مسجد گنجايش همهء آنها را نداشت و توسعهء آن لازم و\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nبايسته مىنمود .\r\nعمر شكل مسجد را دگرگون نكرد ، بلكه تنها به مساحت آن افزود و ساختمان جديد را ، همچون عصر نبوى ، با خشت و تنه و شاخهء نخل فراز آورد . با اين توسعه ، طول مسجد از سمت قبله به شام ( در جهت شمالى ) 140 ذراع و عرض آن 120 ذراع شد . بلندى سقف نيز به 11 ذراع ، يعنى حدود 5 / 5 متر افزايش يافت ؛ بدين ترتيب ، 1100 متر مربع بر مساحت مسجد افزوده گشت و مسجد در سه جهت جنوبى و شمالى و غربى گسترش يافت . سه درِ جديد براى مسجد فراهم آمد و درهاى مسجد به شش باب رسيد و كف مسجد با حصير پوشانده شد . عمر همچنين در نورپردازى مسجد كوشيد و مبلغى در خور براى خوشبو كردن آن در روزهاى جمعه و ماه مبارك رمضان تعيين كرد .\r\n\r\nمسجد در عصر عثمان بن عفّان\r\nدرست‌تر آن است كه گفته شود : توسعهء عصر عثمان ، بين سالهاى 29 و 30 هجرى انجام گرفته و مجموعاً ده ماه به درازا كشيده است .\r\nعثمان در شكل نخستين مسجد دگرگونىهايى به عمل آورد ؛ خشت‌هاى مسجد را با گچ و سنگ‌هاى نگارين عوض كرد و ستون‌هاى سنگى پر نقش و نگارِ آميخته به آهن و سرب را جايگزين تنه‌هاى نخل ساخت . سقف مسجد را هم كه پيش از آن ، از به‌هم بافتن شاخه‌هاى نخل و ريسمان درست شده بود ، با چوب ساج بنا كرد . چند طاق در سمت شرقى و غربى مسجد فراهم آورد و بر شمار ستون‌هاى مسجد افزود .\r\nگسترهء توسعهء عثمان در جنوب ، شمال و غرب مسجد ، حدود 496 متر مربّع ارزيابى شده است . مقصوره ( اتاقك ) ، يكى از نشانه‌هاى معمارى در\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nاين توسعه است و به محرابى مىماند كه امام در آن مىايستد و نماز مىخواند . در اين عمليّات ، درى با نام باب‌النّبى نيز در مقابل مرقد منوّر حضرت رسول اكرم صلى الله عليه و آله گشوده شد .\r\n\r\nمسجد در عصر وليد بن عبدالملك اموى\r\nتوسعهء مسجد در عصر وليد از سال 88 ه . ( 706 م ) آغاز شد و تا سال 91 ه . ( 709 م ) ادامه يافت . در اين عمليات ، نخست مسجد كاملًا ويران گرديد ، سپس بازسازى آن آغاز شد ؛ ديوارها ، همانند بازسازى عصر عثمان ، با سنگهاى نگارين و گچبرى بالا رفت ، ستون‌ها نيز با سنگ‌هايى آميخته به آهن و سرب برپا شد ، سقف را هم با چوب ساج پوشاندند .\r\nبراى نخستين‌بار ، بخشهايى از مسجد با آب طلا و كاشى و سنگ مرمر زيباسازى شد . به جاى ديوار قبله ، ديوارى ديگر فراز آمد و در همان‌جا اتاقكى با چوب ساج و سقفى آراسته ساخته شد . نيز براى پيشگيرى از آسيب‌هاى ناشى از بارش فراوان باران ، مسجد را با دو سقف پوشاندند .\r\nديوار حجرهء مطهر هم با استفاده از نوعى سنگ چخماق سياهِ تراشيده بازسازى شد و گرداگرد آن حصارى پنج‌پهلو با اضلاع نابرابر قرار گرفت .\r\nدر چهار گوشهء مسجد ، چهار مناره برپا شد كه يكى از آنها در عصر سليمان ابن عبدالملك ويران گرديد . از افزوده‌هاى اين دوره ، محرابى بود كه در پيشاپيش مسجد قرار داشت .\r\nدر پايان ، عرض مسجد به 84 متر و طول آن به 100 متر رسيد و بدين‌سان ، 2768 متر به مساحت مسجد افزوده شد .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nتصوير ص 22 ، ( نيمهء اوّل تصوير توسعهء جديد )\r\nعكس هوايى بخشى از مساحت توسعهء جديد با گنبدهاى متحرّك . چادرهاى تاشوى صحنهاى داخلى در انتهاى تصوير هويداست .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nتصوير ص 23 ، ( نيمهء دوّم تصوير توسعهء جديد )\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n\r\nمسجد در عصر مَهدى عباسى\r\nنوسازى مسجد در عصر مهدى عبّاسى ، به سال 161 ه . ( 777 م ) آغاز شد و در سال 165 ه . ( 781 م ) پايان گرفت .\r\nدر اين عمليات ، بخشى كه وليد در سمت شمالى مسجد توسعه داده بود ، ويران شد و با حدود پنجاه و پنج ذراع افزايش ، بازسازى گرديد و طىّ آن ، دگرگونىهايى در نماى مسجد پديد آمد كه از جمله كاشيكارى آن بود .\r\nتاريخ‌نگاران مىگويند كه مهدى از سمت قبله ( جنوب ) و شرق و غرب مسجد چيزى بدان نيفزود و تنها صد ذراع از سمت شام ( شمال ) اضافه كرد . اين افزوده ، شامل ده ستون در فضاى مسجد تا قسمت سرپوشيدهء زنانه و پنج ستون در قسمت زنانه بود .\r\nمهدى 24 در به مسجد گشود ؛ براى هريك از ديوارهاى غربى و شرقى 8 در ، و براى ديوار شمالى و ديوار قبله ، هريك 4 در .\r\nشايد گوياترين متن پيرامون توسعهء مسجد در آن عصر ، سخن جهانگرد مغربى ، ابن جبير باشد كه به سال 580 ه . ( 1183 م ) ساختمان را ديده و يافته‌هاى خود را چنين نگاشته است :\r\n« مسجد مبارك نبوى مستطيل است و در چهارسوى آن قطعه زمينهايى هموار قرار دارد . در ميان آن صحنى است مفروش به شن و سنگ‌ريزه . در سمت قبله ، پنج قطعه سنگ‌فرش مستطيل از غرب به شرق گسترده است .\r\nدر جهت مقابل آن نيز همچنين . اما سمت شرقى را سه سنگ‌فرش و سمت غربى را چهارتاست . روضهء مقدّس به سمت قبله و در راستاى شرق قرار دارد . روضه از هر طرف 172 وجب است و ازارهء ديوار آن را با مرمرى خوش‌تراش و با شكوه پوشانده‌اند . در سمت راست روضه ، منبر كه مرمر يك‌پارچه است ، در گودالى به ژرفاى 5 / 1 وجب قرار دارد . ارتفاع\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nمنبر به بلنداى آدمى يا اندكى فزون‌تر است و پنج وجب وسعت دارد . طول آن پنج گام و پلّه‌هايش هشت‌تاست . درازاى مسجد 196 و پهناى آن 126 قدم است ، 290 ستون تراشيده از سنگ دارد كه بدون طاق ، به سقف مسجد پيوسته است .\r\nدر پى آتش‌سوزى گسترده‌اى كه رمضان سال 654 ه . ( 1256 م ) مسجد را در كام كشيد و همه چيز را سوزاند ، مستعصم ، خليفهء عبّاسى ، به سال 655 ه . ( 1257 م ) به بازسازى آن پرداخت ، امّا به دليل يورش تاتاران و چيرگى ايشان بر بغداد ، توفيق به پايان رساندن آن را نيافت . »\r\n\r\nمسجد در عصر مملوكيان\r\nشاهان مملوكى مصر نيز ، چندى به نوسازى و ترميم مسجد نبوى همّت گماردند و از جمله ، سقف مسجد و منبر را بازسازى كردند . اتاقكى كه در گرداگرد حجرهء مطهر پيامبر صلى الله عليه و آله و خانهء حضرت فاطمه عليها السلام بنا شد ، از مهم‌ترين اقداماتى بود كه در سال 668 ه . ( 1269 م ) به دست ظاهر بيبرس به انجام رسيد .\r\nبه سال 678 ه . ( 1279 م ) و در عصر ناصرالدين محمد بن قلاوون ، براى نخستين بار بر بارگاه شريف نبوى ، گنبدى بنا شد كه سمهودى آن را چنين توصيف مىكند : « پايهء آن چهارگوش است و بالاى آن شش‌گوشى چوبى . گنبد بر فراز چند ستون برپاست و در آن ورقهاى سرب به‌كار رفته است . پنجره‌اى در آن فراهم آمده كه به سقف زيرين مسجد اشراف دارد . » در اين سال همچنين ، در خارج از فضاى مسجد و در كنار باب‌السلام ، وضوخانه‌اى ساخته شد .\r\nاز نوسازيهاى اين دوران ، بازسازى چهارمين مناره‌اى است كه در زمان\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nتصوير ص 26 ، ( نيمهء اوّل تصوير وروديهاى جانبى )\r\nپنج ورودى جانبى ، كه نام پيامبر صلى الله عليه و آله داخل دايره‌اى در ميان هر يك نقش بسته است .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nتصوير ص 27 ، ( نيمهء دوم تصوير وروديهاى جانبى )\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nسليمان بن عبدالملك ويران شده بود .\r\nدر رمضان سال 886 ه . ( 1481 م ) صاعقه‌اى رخ داد ، آتش‌سوزى گسترده‌اى پديد آمد و منارهء جنوب‌شرقى مسجد فرو ريخت و همهء فضاى مسجد و هرچه در آن بود سوخت ؛ در نتيجه ، سلطان قايتباى فرمان بازسازى كامل مسجد را صادر كرد و طى آن ، دو گنبد به مسجد افزوده شد ؛ يكى بر فراز محراب عثمانى و ديگرى بالاى حجرهء مطهّر پيامبر صلى الله عليه و آله كه هر دو بر ستون‌هايى تا كف مسجد استوار بودند و طاقهايى آجرى داشتند .\r\nمحراب عثمانى به بهترين شكل زيباسازى گرديد ، حجرهء مطهّر و اطراف آن ، نيز نماى ديوار قبله ، بار ديگر با سنگ مرمر آراسته شد و سرانجام در رمضان سال 888 ه . ( 1483 م ) عمليات ساختمانى به پايان رسيد .\r\nبراى بازسازى مسجد و مدرسه و ديگر متعلّقات آن ، در اين مرحله ، بيش از يكصدوبيست هزاردينار هزينه شد . افزوده‌هاى سلطان قايتباى به فضاى مسجد را حدود يكصد و بيست مترمربّع شمرده‌اند . از نشانه‌هاى نمايان اين بازسازى ، برپا ساختن 305 ستون بود كه در مسجد به چشم مىآمد .\r\n\r\nمسجد در عصر عثمانى\r\nكارهاى ساختمانى شاه سليمان قانونى در مسجد نبوى ، مهم‌ترين عمليات توسعه در سرآغاز عصر عثمانى است . در اين طرح ، براى تقويت پايه‌ها ، دو ستون در دو سوى باب‌الرحمه و باب‌النساء برپا شد ، پس از ويران كردن منارهء سنجارى در شمال شرقى مسجد ، منارهء سليمانى جايگزين آن گرديد ، نماى ديوارها و ستون‌ها سفيدكارى ، و نام شاه سليمان بر سقف كنار ديوار غربى و باب‌الرحمه و باب‌النساء نقش بست ، مرمر روضهء منوّره و نماى ازارهء ديوار حجرهء شريفه پيامبر صلى الله عليه و آله بازسازى\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nشد . همهء اين كارها در سال 947 ه . ( 1540 م ) سامان گرفت .\r\nدر عصر سلطان عبدالحميد عثمانى ، كاربرد سنگ مرمر در مسجد فزونى يافت و از جمله ، همهء سطح مسجد با مرمر سنگ‌فرش شد .\r\nدر عصر سلطان محمود ثانى ، به سال 1228 ه . ( 1813 م ) گنبدى كه در زمان قايتباى بنا شده بود ، به دليل بروز شكاف در بنياد آن ، برچيده شد و به‌جاى آن‌گنبدى جديد با پايه‌هايى از آجربزرگ فرازآمد ، اين گنبد پوششى از جنس سرب داشت و با رنگ سبز آراسته شده بود ، بالاى آن نيز نشانى از زرين مىدرخشيد . گنبد سلطان محمود ثانى همچنان پابرجاست .\r\nدر همان سال ، كف سمت شمال مسجد را با مرمر پوشاندند و پورسلين ( چينى ) ديوار قبر مطهّر را بازسازى كردند و اطلس زربفت سبزرنگى را كه با خطّى دلكش و زيبا آراسته بود ، بر مضجع منوّر انداختند .\r\nاقدامات عبدالمجيد ( 1255 ه . / 1839 م - 1277 ه . / 1861 م ) گسترده‌ترين عمليّات توسعهء مسجد نبوى در عصر عثمانى است ، كه جز حجرهء شريف پيامبر صلى الله عليه و آله ، محراب‌هاى سه‌گانه و منبر و منارهء اصلىِ كنار گنبد ، همهء زواياى مسجد را فرا گرفت و دوازده سال به درازا كشيد .\r\nدر اين عمليّات ، كف مسجد با سنگ سياهى كه از حرّه آورده بودند ، پوشيده شد و استفاده از آن به ديگر بخش‌هاى مسجد هم سرايت كرد .\r\nستون‌ها و طاق‌ها با سنگ قرمز زينت يافت ، ستون‌ها همچنين با مرمر نگارين و آراسته به آب‌طلا زيباسازى شد . پايه‌هاى يكپارچهء جديدى هم كه طاقى در بالا و گنبدى بر فراز طاق داشت ، برپا گرديد . براى تقويت تكيه‌گاه طاقها ، ديوارهاى مسجد نيز استحكام بيشترى يافت و كف بخش انتهايى مسجد ، با مرمر سنگ‌فرش شد . سراسر بام مسجد را گنبدهاى كوچكى از جنس سرب پوشاند . بلنداى سقف مسجد از داخل يكسان\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nبود ، امّا از خارج ، ارتفاع گنبدها تفاوت داشت و گنبد بالاى قبر مطهّر ، بلندترين آنها به‌شمار مىرفت . اين گنبدها با خشت‌هاى چهارگوش بزرگ و گِل ناب ساخته شده بود و از داخل نگاره‌هايى زيبا داشت ؛ با آيه‌هايى از قرآن و بريده‌هايى از چكامهء بلند بُرده در وصف پيامبر گرامى صلى الله عليه و آله .\r\nمسجد سه محراب داشت : محراب نبوى كه محلّ برپايى نماز حضرت با يارانش بود و اينك در روضهء شريفه واقع است ، محراب دوم در راستاى محراب نخست در جهت قبله و محراب سوم بيرون از روضهء شريفه .\r\nسلطان عبدالمجيد ، بجز ورودىهاى چهارگانهء باب‌السلام ، باب‌الرحمه ، باب‌النساء و باب جبرئيل ، ورودىِ پنجمى هم در شمال مسجد گشود . وى مناره‌هاى مسجد را نيز به پنج مناره افزايش داد : منارهء اصلى ، منارهء سليمانى ، منارهء مجيدى ، منارهء باب‌الرحمه و منارهء باب‌السلام .\r\nاز افزوده‌هاى وى تأسيس وضوخانه‌اى در بيرون مسجد ، ميان باب‌النساء و باب جبرئيل بود . او منبر و سه محراب را طلاكارى كرد و سراسر مسجد را با مرمر پوشاند . در شمار هداياى وى به مسجد دو شمعدان طلاى الماس‌نشان است كه بالاسر مبارك نهاده‌اند . در عصر عبدالمجيد ، نماى حجرهء مطهّر كه زائران در برابر آن مىايستند ، با پنجره‌اى مشبّك از مس زرد پوشانده شد كه بر روى آن نوشته شده است : « لا إله الّا اللَّه الملك الحقّ المبين ، سيّدنا محمّد رسول اللَّه الصادق الوعد الأمين » . چلچراغ‌هايى بلورين درهمهء سقف‌هاىحرم آويزان‌است و از ورودى باب السلام تاحجرهء شريفه ، زير هر گنبد جارى بلورى مىدرخشد . در صحن حرم باغچه‌اى كوچك قرار دارد كه در آن نخل و سدر و تمر هندى كاشته بودند . گسترهء مسجد پس از عمليّات توسعهء سلطان عبدالمجيد ثانى ، به 10342 مترمربّع رسيد .\r\nيكى از وروديهاى مسجد قديم پس از نوسازى عصر عثمانى و يكى از چلچراغها .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nاين صفحه صدق الله العظيم ى و صدق الله العظيم ه ا صدق الله العظيم ت\r\nتصويرص 31\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n\r\nمسجد در عصر سعودى\r\nبه سال 1370 ه . ( 1951 م ) و با دستور ملك عبدالعزيز ، عمليات توسعهء جديد مسجد آغاز شد . ويژگى اين توسعه ، به كارگيرى بتون مسلّح در سقف‌ها ، ستون‌ها و طاق‌ها بود . سقف ، همانند بناهاى چوبى ، به مربّع‌هايى چند تقسيم شد و به شكل‌هاى گوناگون زيباسازى گرديد .\r\nبالاى ستون‌ها ، تاجى از مس زرد و مفرغ‌نگارين قرار داشت و پوشش پايه‌هاى هر ستون از مرمر سفيد با رگه‌هايى از رنگ خاكسترى بود .\r\nمىتوان گفت كه در توسعهء سعودى ، به‌كارگيرى رنگ سفيد آميخته به سياه يا قرمز ، بر ديگر رنگ‌ها غلبه داشت .\r\nدر اين مرحله ، مناره‌هاى سليمانى و مجيدى تخريب شد و به‌جاى آنها دو منارهء جديد همساز با پيكرهء ساختمان نوبنياد برپا گرديد . در نماسازى اين دو مناره ، از نقشهء منارهء مملوكى مصرى الهام گرفته شد . محلّ اين دو مناره ، كه هريك هفتاد متر بلندى داشت ، در زواياى شمال شرقى و شمال غربى مسجد بود .\r\nمساحت افزودهء به مسجد در اين دوره ، 6024 مترمربّع بود و بدين‌سان ، گسترهء كلّ مسجد به 16327 مترمربّع رسيد . گو اين‌كه آن بخش از مسجد كه در عصر سلطان عبدالمجيد عثمانى ساخته شده بود به شكل خود باقى ماند ، امّا معمارى جديد ، نماى مسجد را بكلّى دگرگون كرد . به ساختمان عصر عثمانى ، بنايى مستطيل‌شكل با درازاى 128 متر و پهناى 91 متر افزوده شد كه در آن صحنى است پوشيده از سنگ مرمر سرد و ديوار اطراف آن ، هماهنگ با بناى قديم ، 14 متر ارتفاع دارد .\r\nعناصرى كه در توسعهء سعودى به مسجد افزوده شد ، از اين قرار است :\r\n232 ستون استوانه‌اى و 474 ستون چهارگوش در فضايى محصور به\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nديوارهايى كه از طرف شرق و غرب 128 متر و از طرف شمال 91 متر طول دارد . ژرفاى زيرسازى ديوارها و ستون‌ها پنج متر و عمق پايهء مناره‌ها هفده متر است . در انتهاى بخش شمالى مسجد ، پنج شبستان ، در ميان دو صحن ، سه رواق و در هريك از جهت‌هاى شرقى و غربى ، سه رواق ساخته شد .\r\nنُه در جديد و از جمله دو ورودى جانبى احداث گرديد كه باب‌السعودى ، باب‌المجيدى ، باب‌العزيزى ، باب‌الضيافة و باب خالد بن الوليد از آن شمار است . چنان كه گفتيم ، دو صحن و دو مناره به مسجد اضافه شد و مسجد نبوى در اين مرحله ، 689 ستون و 44 پنجره داشت . امّا بخش‌هاى قديم حرم ، كه يادگار عصر سلطان عبدالمجيد عثمانى بود ، از\r\nنماى مسجد قديم پس از توسعهء اوّل سعودى .\r\nباب السلام و ساختمان مخصوص خبازه‌ها درعكس‌ديده مىشود .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nتصويرص 34 ، ( نيمهء اوّل تصوير هوايى مسجد النبى )\r\nعكس هوايى از مسجد نبوى در سال 1412 ه / 1992 م ، پيش از اجراى توسعه . مسجد قديم در عكس ديده مىشود ، در حالى كه عمليات ساختمانى توسعهء جديد در پيرامون آن جريان دارد .\r\nخيابان كمربندى ميان بافت شهرى و زمين‌هايى كه براى اجراى نقشهء مسجد در نظر گرفته شده ، پيوند داده است .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nتصويرص 35 ، ( نيمهء دوّم تصوير هوايى مسجد النبى )\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nاين عناصر بهره مىبرد : 173 ستون استوانه‌اى ، از جمله 31 ستون مرمرى ، 15 ستون داخل روضهء منوّره ، دو ستون در ديوار جنوبى حجرهء شريفه ، دو ستون در ديوار شرقى آن ، يك ستون در ديوار غربى خارج از روضه و 11 ستون در رواق قبله ، پيش روى روضهء شريفه .\r\nدر توسعهء سعودى مُصحف خانه‌اى گشايش يافت كه مجموعه‌اى كم‌نظير شامل 1774 نسخه از قرآن‌هاى خطّى با شيوه‌هاى خوشنويسى گوناگون را دربرداشت . 12000 كتاب چاپى ، 600 نسخهء خطّى وشمارى از نسخه‌هاى عكسى و نشريات ادوارى نيز در اين كتابخانه نگهدارى مىشد .\r\nتوسعهء دوم سعودى كه در عصر ملك فيصل صورت گرفت ، سمت غربى حرم مطهّر و پيرامون آن را دربر داشت و مساحت آن 94000 مترمربّع ، يعنى شش برابر گسترهء حرم در آن روز بود .\r\n\r\nمنابع\r\n- عمارة الحرم النبوى الشريف فى المدينة المنوره ، 1994 ، هزار للنشر .\r\n- رسائل فى تاريخ المدينه ، حمدالجاسر .\r\n- رحلة ابن‌جبير .\r\n- المقدّمه ، ابن خلدون ، ج 1\r\n- مرآةالحرمين ، ابراهيم رفعت ، ج 1\r\n- وفاءالوفا بأخبار دارالمصطفى ، ابوالحسن عبداللَّه السمهودى ، ج 1\r\n- الروض الأنف ، ابوالقاسم سهيلى ، ج 4\r\n- صحيح مسلم ، ج 9\r\n- موسوعة المدينة التاريخيه ، محمد السيد الوكيل ، ج 1 ( يثرب قبل الاسلام ) .\r\n- معجم البلدان ، ياقوت الحموى ، ج 5\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n\r\nبخش دوم : آموزه‌ها و عناصر طرح توسعهء جديد\r\nكوشش در مسجدسازى ، به شمارى از متون دينى ، از جمله بخشى از آيات قرآنى و احاديث نبوى برمىگردد . فضيلت مسجد در حديث شريف پيامبر چنين آمده است : « هركس براى رضاى خداوند مسجدى برپا سازد ، خداوند برايش خانه‌اى در بهشت ، به همان‌سان خواهد ساخت . » و فرموده است : « روزى كه جز سايه‌سار الهى سايه‌اى نباشد ، خداوند هفت تن را در زير سايهء خود گرد آورَد . . . و مردى كه دلش آويختهء مسجد باشد » .\r\nپس از گسترش دولت اسلامى و فراخ شدن قلمرو جهان اسلام ، مسلمانان در هرجا كه شهرى برپا مىكردند ، نخست در ساختن مساجد و پرستشگاه‌هاى خود سخت مىكوشيدند و بدين سان معمارى مسجد ، چونان ميراثى گرانبار ، همپاى رشد فزاينده و نفوذ گستردهء تمدّن اسلامى ، پاى گرفت و نهادينه شد . برخى از نخستين نشانه‌هاى آن هنوز هم برپاست ؛ جامع اموى در دمشق ، جامع قرطبه در اسپانيا و قبّةالصخرة در قدس از اين شمار است .\r\n\r\nمسجد ، كانون توسعهء مدنى\r\nشكل‌گيرى انديشهء توسعهء حرم نبوى ، هماهنگ با محيط شهرى پيرامون آن ، نشانى است از جايگاه قلب‌وار مسجد و اهمّيت طبيعى و\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nتاريخى آن ؛ امرى كه مسجد را مركزيّتى ويژه بخشيده و آن‌را با بافت مدنى شهر همساز كرده است . تأسيسات عمومى و تجارى شهر ، نخست بر اساس اهمّيت آنها و پيوندشان با مسجد و سپس بر پايهء مناسبات ميان خود ، در پيرامون مسجد گسترده‌اند . روان بودن حركت دوسويه ميان مسجد و خيابان‌هاى اطراف ، ضرورتى است كه برپايهء حفظ آسايش و آرامش مردم و توجّه به آثار اين آمد و شد بر محيط پيرامون ، شكل گرفته است .\r\nدر اين طرح ، فضاى گستردهء اطراف ، كه به سان كمربندى گرداگرد مسجد پيچيده است ، كاربرد فضاى ميانجى را دارد و در هنگام ازدحام جمعيّت از آن براى برپايى نماز هم بهره‌گيرى مىشود . استفادهء بهينه از فضاها و خيابانهاى اطراف ساختمان حرم مطهر ، يكى از اهداف بنيادين توسعه است كه مسجد را كانون توسعهء مدنى و محور طبيعى و معنوى آن مىسازد .\r\n\r\nطرح معمارى و عناصر اصلى توسعهء جديد\r\nتوسعهء جديد كه ساختمان مسجد قديم را از سه سمت : شمال ، شرق و غرب در برگرفته و با فضاهاى پيرامون خود در راستاى چندين خيابان گسترده است ، اينك مركز اصلى شهر به شمار مىرود . محور اصلى ساختمان ، ورودى اصلى مسجد ، يعنى باب ملك فهد بن عبدالعزيز است .\r\nاين در به خيابان ملك فهد گشوده مىشود . درهاى ديگر در خيابان‌هاى ابوذر ، سلام و عمر بن خطّاب است كه به گونه‌اى مستقيم ميان بناى مسجد و خيابانهاى اطراف را پيوند مىدهد .\r\nيكى از رواقهاى نماز در توسعهء جديد كه طاقهاى پياپى ميان ستونها را نشان مىدهد .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nتصوير ص 39\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nبه منظور پرهيز از آميزش فضاى روحانى مسجد با سر و صداى برخاسته از تأسيسات رفاهى از يك‌سو و جلوه دادن فرّ و شكوه مسجد در ميان بافت مدنى شهر و آسيب نديدن نماى آن از درآميختن با ساختمان‌هاى گوناگون اطراف ، از سوى ديگر ، همهء تأسيسات خدماتى و رفاهى در ساختمانى به فاصلهء هفت كيلومتر از مسجد گرد آمده و با يك زيرگذر كه براى آسايش رهگذران در مسيرهاى مسجد و روان بودن آمد و شد نمازگزاران فراهم آمده ، به حرم ارتباط يافته است .\r\n\r\nطبقهء همكف\r\nطبقهء همكف مسجد ، كه شامل مسجد قديم و گسترهء توسعهء جديد است ، مهم‌ترين بخش از مسجد نبوى را شكل مىدهد .\r\nنيمهء زوج تصوير ، ص 40\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n\r\nفضاى اصلى\r\nتوسعهء جديد كه همه‌جاى آن براى نماز است ، در طبقهء همكف قرار دارد و بخش‌هاى شرقى و غربى آن همانند است . بخش ميانى كه دو بخش جانبى را به هم پيوند مىدهد ، در راستاى ساختمان قديم شكل گرفته است . فضاى نماز در همه‌جا ، بجز صحن‌هاى روبازى كه سقف متحرّك دارند ، پوشيده است .\r\nدر همهء سقف‌هاى مسجد ، ابعاد 6 * 6 يا 18 * 18 متر رعايت شده است .\r\nستون‌هايى كه بار سقف بر آنهاست ، هريك دوازده متر بلندى دارد . طبقهء همكف و فضاى اصلى ، همه‌جا داراى 14 متر ارتفاع است كه خط افق ساختمان مسجد را ترسيم مىكند .\r\nنماى شمالى حرم شريف نبوى\r\nنيمهء فرد تصوير ، ص 41\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nضرورت پيوند يكنواخت ميان ساختمان قديم و جديد موجب شد كه نوسازىهايى در مسجد قديم صورت گيرد ؛ از جمله مىتوان به پوشاندن صحن روباز ميان دو ساختمان با دوازده سايه‌بان برقى به شكل گنبدهاى قديم اشاره كرد . همين طرح 18 * 18 مترى در دو فضاى روباز با ابعاد 32 * 64 متر نيز اجرا شده است .\r\n\r\nفضاهاى داخلى\r\nطبقهء همكف 27 فضاى روباز با 27 گنبد متحرّك كشويى دارد . ابعاد هريك از اين فضاها 18 * 18 متر است و به گونه‌اى مناسب در اطراف طرح گسترده است .\r\nاين فضاها هوا و نور طبيعى را به بخش‌هاى مختلف مسجد مىرسانند و حسّ پيوند با آسمان را در نمازگزاران زنده مىكنند و اين فرصت را براى آنان فراهم مىسازند كه با چشمانى گشوده به آسمان ، خداى خود را بخوانند .\r\n\r\nمناره‌ها\r\nافزون بر چهار منارهء اصلى ، اينك شش مناره در مسجد فراز آمده است .\r\nگلدسته‌هاى جديد هريك 104 متر ارتفاع دارند و بر فراز هريك هلالى مىدرخشد .\r\nچهار مناره از مناره‌هاى جديد ، چهارگوشهء توسعهء جديد را نشان مىدهند و دو منارهء ديگر ، بر محور اصلى نماى شمالى و در دو سوى بزرگترين ورودى ، يعنى باب ملك فهد بنا شده‌اند .\r\nيكى از مناره‌هاى ششگانه در توسعهء جديد\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nتصوير ص 43\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n\r\nطبقهء زيرين\r\nدر اين طبقه كه برابر مساحت طبقهء همكف است ، شمارى از تأسيسات قرار دارد . ارتفاع اين طبقه چهار متر است و پايه‌هاى اصلى بنا كه در ژرفاى بيست‌مترى كف زمين واقع است ، از ميان آن مىگذرد . گذرگاهى كه از زير خيابان‌ها عبور مىكند و سرانجام به ساختمان مخصوص خدمات كه تأسيسات برق و تهويه و تأمين آب سرد در آن است ، مىرسد ، با همين طبقه ارتباط دارد . دو گذرگاه شيب‌دار ، راه ورود به زيرزمين است .\r\nبه علاوه ، شش پلكان از بيرون مسجد و يك پلكان از داخل به طبقه زيرزمين راه مىبرد .\r\n\r\nبام مسجد\r\nسراسر فضاى بام مسجد را براى نماز درنظر گرفته‌اند ، به گونه‌اى كه\r\nپشت بام مسجد كه در توسعهء جديد براى نماز در نظر گرفته شده است .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nگنجايش نودهزار نمازگزار را دارد . راه‌هاى ارتباطى نمازگزاران با مسجد متعدّد است ، امّا براى پيشگيرى از رودررويى با كسانى كه از درهاى اصلى خارج مىشوند يا آنان كه به طبقهء زيرين مىروند ، چند درِ خروجى در كنار ورودىهاى هفت‌گانهء اصلى درنظر گرفته شده كه مخصوص نمازگزاران طبقهء بالاست .\r\nپلكان ثابت و برقى كه جمعاً به سى چشمه مىرسد ، مسير رفت و برگشت نمازگزاران بين سطح و زيرزمين است . پشت‌بام را ايوانى مسقّف به عرض شش متر در برگرفته است . عدد « 6 » ، در همه جاى ساختمانِ مسجد كاربرد بسيار دارد .\r\n\r\nشكل طرّاحى و عناصر آن\r\nبرنامهء جديد طرّاحى توسعهء حرم شريف نبوى ، برپايهء الهام از سنّتهاى پايدار معمارى اسلامى شكل گرفته و بر آن است تا از يك‌سو نيازهاى بازسازى را برآورده سازد و از سوى ديگر ، فنّاورى نوين را براى اجراى بهترين نقشه‌هاى مورد نظر به‌كار گيرد ؛ به عنوان مثال ، طرّاحى چادرهاى صحن مسجد با همين نگرش انجام گرفته ، به گونه‌اى كه توانسته است ميان انديشهء سنّتىِ استفاده از پارچه‌هاى نازك براى پوشش سقف و حفظ روشنايى مسجد حتّى در صورت باز بودن چادرها ، ايجاد ارتباط كند .\r\nدو صحن روبازى كه در توسعهء اول سعودى به مسجد افزوده شد ، نياز به اجراى برنامه‌اى داشت كه هم به جريان هوا آسيبى وارد نسازد و هم با شبستان‌هاى پيرامون صحن كه بخشى از آن ، ساختمان قديم مسجد است ، همساز باشد ؛ از اين‌رو ، بحث به‌كارگيرى چادرهاى تاشو به ميان آمد ، كه اينك در جهان بىهمتاست .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n\r\nويژگى چادرها\r\nدوازده دستگاه از چادرهاى يادشده در دو صحن مسجد برپا شده است ؛ در هر صحن شش چادر . چادرها در حالت گشوده چهارده متر ارتفاع دارند كه با بلنداى ديوار مسجد برابر است و با ابعاد صحن‌هاى مسجد كاملًا هماهنگ . در لابلاى هر چادر ، رشته سيمهايى فلزّى و انعطاف‌پذير تعبيه شده است . پايهء هر چادر ستونى است پوشيده از مرمر سفيد ، با سيستمى خودكار كه چادرها را باز و بسته مىكند . هر چادر مساحتى به اندازهء 17 * 18 متر را مىپوشاند ، ميان چادرها حدود 24 سانتيمتر فاصله است و هريك ده تن وزن دارد .\r\nچادرها در وضعيّت جوّى گوناگون ، باز و بسته مىشوند و بستن و گشودن آنها كمتر از نود ثانيه زمان مىخواهد . استفاده از اين نوع پوشش به شكلى كاملًا محسوس بر هواى داخلى مسجد و ميزان انرژى مصرفى تأثير مىگذارد .\r\nدر فصل تابستان ، به هنگام روز ، پوشش سفيدرنگ اين چادرها گشوده مىشود تا تمام صحن مسجد را زير سايهء خود گيرد . اين پوشش شبها جمع مىشود و هواى مطبوع شامگاهى جريان مىيابد . در فصل زمستان ، روزهنگام چادرها بسته است تا خورشيد بر صحن بتابد و فضاى آن را گرما بخشد و شامگاهان باز مىشود كه سرماى شديد به درون مسجد راه نيابد . باز و بسته بودن چادرها با موقعيت آفتاب ، گرماى هوا ، سرعت باد و موقعيت ابرها ارتباط تنگاتنگ دارد و اين امر با دستگاه‌هاى پيشرفته كنترل مىشود . هنگامى كه گرماى هوا به 45 درجهء سانتيگراد مىرسد ، براى مطبوع نگه داشتن هواى داخلى مسجد ، چادرها همواره باز مىماند .\r\nنماى يكى از صحنهاى روباز داخلى با چادرى كه بر فراز آن گشوده شده است .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nتصوير ص 47\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nدريچه‌هاى تهويه درست بالاى ستون چادرها قرار گرفته تا تمام فضاى مسجد به گونه‌اى يكنواخت خنك شود .\r\nهنگام ريزش باران كه چادرها گشوده است ، آب از روى چادرها به داخل پايهء هر چادر مىريزد و از آنجا به شبكهء پساب زيرزمينى مسجد راه مىيابد .\r\nدر بالاى ستونِ هر يك از چادرها ، از چهار طرف نورافكن‌هايى يكسان با ديگر ستون‌هاى مسجد نصب شده است ، تا در شب روشنايى مسجد را فراهم سازد . نماى پايهء چادرها در هنگام بسته بودن ، بازتابى از شكل گلدسته‌هاى مسجد است .\r\nاين چادرهاى تاشو ، افزون بر همهء اين دقّت و هدفمندى ، از سادگى و زيبايى خاصّى برخوردارند .\r\nتصويرى از صحنهاى داخلى با چادرهاى گشوده .\r\nتصوير ص 48 ( نيمهء اوّل صحنهاى داخلى )\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n\r\nگنبدهاى متحرّك\r\nاين گنبدها كاملًا هماهنگ با نقشهء 27 صحن توسعهء جديد طرّاحى شده است و كاربرد آن ، پوشش دادن به صحن‌ها در حالات مختلف جوّى و تنظيم هواى داخل مسجد است . در تابستان ، با تابش نخستين پرتو خورشيد ، گنبدها به آرامى حركت مىكنند و صحن مسجد را كاملًا مىپوشانند و سايه‌اى دلنشين فراهم مىسازند و دستگاه‌هاى تهويه را در اجراى وظيفهء خود يارى مىدهند و با فرا رسيدن شب ، گنبدها به جاى خود برمىگردند و سقف را براى خارج شدن فضاى گرم داخل به سوى آسمان سرد شب مىگشايند . اين بستن و گشودن در زمستان ، برعكس انجام مىشود ؛ يعنى به هنگام روز براى گرماى مسجد از خورشيد بهره مىگيرند و شامگاهان با پوشاندن سقف‌ها از نفوذ سرما جلوگيرى مىكنند .\r\nتصويرى از صحنهاى داخلى با چادرهاى بسته .\r\nتصوير ص 49 ( نيمهء دوّم صحنهاى داخلى )\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nنيمهء اوّل تصوير ص 50 و 51\r\nنماى داخلى يكى از گنبدهاى متحرّك در صحنهاى 27 گانه مسجد . چوب‌كاريهاى دقيق دستى و نقشهء زبياى آن با استفاده از سنگهاى آمازونيت آبى روشن ديده مىشود .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nنيمهء دوّم تصوير ص 50 و 51\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nنيمهء اوّل تصوير ص 52 و 53\r\nپوشش داخلى يكى از گنبدهاى متحرّك . طرّاحى دقيق از كنده‌كارى قرنيزها و آرايش ميانى گنبد .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nنيمهء دوّم تصوير ص 52 و 53\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nطرّاحى اين گنبدها به گونه‌اى انجام گرفته است كه با طرّاحى ديگر بخش‌هاى توسعهء جديد و ساختمان قديم همنواخت باشد ؛ از اين‌رو ، گنبدهايى هماهنگ با گنبد سبز مسجد و البته كوتاهتر از آن ، طرّاحى شده است . قطر انحناى هر گنبد 02 / 8 متر است و در طرّاحى آن از نرم‌افزار كامپيوترى سه‌بعدى آوتوكد (  AutoCAD  ) كه با معادلات پيچيدهء رياضى ، عناصر و ابعاد داخلى و خارجى بنا را تعيين مىكند ، بهره‌گيرى شده است .\r\nاستفاده از اين برنامه ، در اجرا ، موجب پديد آمدن سازه‌هايى كاملًا سنجيده شده است .\r\nهر گنبد از داخل و خارج پوششى آراسته دارد و در عين استحكام از وزنى اندك برخوردار است . پوشش درونى گنبد چوب آميخته به نوعى چسب است و نماى بيرون آن از چوب خالص . بر فراز هر گنبد ، هلالى برنزى مىدرخشد كه با طلاى 23 قيراط روكش شده است .\r\nريل‌هايى كه گنبدها به صورت كشويى روى آنها حركت مىكنند ، لبه‌هايى از سنگ مصنوعى محلّى دارد تا با نماى ايوان‌هاى پيرامون مسجد هماهنگ باشد .\r\n\r\nپوشش مناره‌ها\r\nمناره از آغاز يكى از نشانه‌هاى اصلى هر مسجد بوده ، و به سان عنصرى بنيادين در مسجدسازى به شمار مىرفته است . در توسعهء جديد مسجد نبوى نيز ، با بهره‌گيرى از اين عنصر ، شش منارهء جديد به بلنداى 104 متر برپا شده و چونان نمادى زيبا براى مسجد درآمده است .\r\nبخش‌هاى پايينى هر مناره ، تا ارتفاع سه متر ، با قطعاتى از گرانيت محلّى\r\nنماى يكى از صحنهاى 27 گانه داخلى كه با گنبدهاى متحرّك پوشيده شده است .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nتصوير ص 55\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nمعروف به رزيزه پوشيده شده و بالاتر از آن قطعات گرانيت محلّى با نام بكرى است كه رنگى سوخته دارد . بخش‌هاى بالايى آن از گرانيت صنعتى است و بالاى هر مناره ، هلالى از جنس مس و آراسته به آب‌طلا ، با پنج متر ارتفاع جلوه مىكند .\r\n\r\nستون‌ها ، رواق‌ها ، طاق‌ها\r\nدر بخش توسعه يافتهء مسجد ، 2104 ستون برپاست . برفراز ستون‌ها ، طاق‌هايى قرار دارد كه فضاى نماز را مىپوشاند . همهء ستون‌ها باسنگ مرمر ايتاليايى سفيد نماسازى شده است . سر ستون‌ها از مس صيقل يافتهء اعلاست كه با يك هشت‌ضلعى به ستون ارتباط مىيابد . سر ستون‌ها از چهار طرف با نگاره‌هايى از گل و بوته آرايش يافته و بلندگوها به گونه‌اى ناديدنى در ميان آن نصب شده است . بالاتر از آن مستطيلى سنگى است كه در هر طرف آن سه ستاره ديده مىشود .\r\nدر اين نقطه كه دقيقاً پايهء طاق‌هاست نورافكن‌هايى با قاب مسى نصب شده و گرداگرد آن آيهء شريفهء اللَّهُ نُورُ السَّمواتِ وَالأرْضِ نقش بسته است .\r\nهر ستون ، پايهء چهار طاق است كه رواق‌ها و سقف‌ها را شكل مىبخشد . طاق‌ها با قطعاتى از سنگ گرانيت صنعتى پوشيده شده و پيرامون آن به رنگ‌هاى آبى ، خاكسترى و سفيد است .\r\nدر نقطهء پيوند ميان طاق و سقف ، تصاويرى از گل و بوته نمايان مىباشد . قطر هر ستون در طبقهء همكف 64 سانتيمتر است و ارتفاع آن 13 متر است .\r\nگستردگى توسعهء جديد موجب شده كه در اين بخش ، ستون‌ها با فاصلهء هجده متر از يكديگر نصب شود ، در حالى كه اين فاصله در بخش‌هاى\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nيكى از شبستانهاى جانبى كه پوشش مرمرين ديوارها و نقشه‌هاى سادهء ستارهء هشت‌پر در پايه‌هاى ديوار را نشان مىدهد . ديوار ، نقش و نگارها ، طاقها و سقفها در عكس ديد مىشود .\r\nقديمى مسجد شش متر است . سقف شبستان‌ها كه طاق‌ها را به هم پيوند مىدهد ، به نه مربّع تقسيم شده كه با پوششى از سنگ صنعتى و با استفاده از تصوير ستارهء هشت‌پر به صورتى يكنواخت آرايش يافته است . افزون بر ستون‌هاى داخل مسجد ، ايوان مسقّفِ چهار سوى بام مسجد نيز ، ستون‌هايى استوانه‌اى شكل دارد .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n\r\nپنجره‌ها و سَردرها\r\nبناى جديد در نماى بيرونى خود ، تعدادى پنجره با ابعاد 9 / 1 * 2 / 4 متر دارد . بيشتر اين پنجره‌ها از دو لنگهء نورگير تشكيل شده و از بيرون حفاظ مسى مشبّكى بانقش و نگار هندسى آن را پوشانده است . هر پنجره يك تورى ثابت دارد . شمارى از پنجره‌ها سه لنگه است و تنها لنگهء ميانى كه به شكل ستارهءهشت‌پر است ، بازوبسته مىشود . پنجره‌ها همه از چوب ساج است .\r\nدر قسمت بالاى نماى خارجى ، پنجره‌هاى دو لنگه ، سنگ‌هايى سه‌گوشه به رنگ آبى مزيّن به نقوش گل و بوته و مثلث‌هايى سفيد و خاكسترى نصب شده است .\r\nدر بالاى پنجره‌ها سردرهاى سنگى نگارينى قرار دارد كه در لابه‌لاى آن روزنه‌هايى باشيشه‌هاى رنگى گشوده شده است . بين پنجره و سردر ، كتيبه‌اى است كه بر آن جمله‌هاى « لا إله الّا اللَّه » و « محمّد رسول اللَّه » هويداست .\r\n\r\nورودىها و درها\r\nدر پيرامونِ مسجد ، هفت ورودى بزرگ وجود دارد كه هريك را ستون‌ها و سردرهايى است . اين درها در سمت شمال ، شرق و غرب تعبيه شده و هريك ورودى و خروجى جداگانه‌اى دارد . طول و عرض درها 3 * 6 متر است . باب ملك فهد مهم‌ترين ورودى و مدخل رسمى و اصلى مسجد است كه دو مناره در دو طرف آن قرار دارد . همهء درها از جنس چوب\r\nدر يكى از وروديهاى اصلى و ستونهاى دوقلو كه سردر و سقف بر آنها تكيه دارد . آرايش ميان درها با جمله « محمّد رسول اللَّه » و كتبيهء زيرطاق‌نما با آيهء « ادخلوها بسلام آمنين » نمايان است .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nتصوير ص 59\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nساج ، با قطر پانزده سانتيمتر است و از بيرون روكشى از مس دارد . در وسط هر در ، دايرهء بزرگى است كه نام محمّد صلى الله عليه و آله بر آن نقش بسته و در دايرهء كوچكترى كه درون آن است ، رسول‌اللَّه نوشته شده است .\r\nاز آنجا كه هر لنگه ازدرهاى مسجد ، 5 / 1 تن وزن دارد ، زير هريك از درها چرخهايى نصب شده تا باز و بسته كردن درها با سهولت بيشترى انجام گيرد . درهايى ديگر به همين شكل در شرق و غرب و قبلهء مسجد ساخته شده است . در جهت شمالى و در طرفين باب ملك فهد دو درِ ديگر با همان ابعاد وجود دارد .\r\nسردراصلى ، لوحىازسنگ صنعتى است . زير آن نورگيرى مشبّك و پايين‌تر از آن كتيبه‌اى با اين آيه است :\r\nادخُلُوها بِسَلامٍ آمِنينَ .\r\nسرسراى ورودى با مرمرهايى چيده شده به شكل‌هاى اسلامى و از جمله ستارهء هشت‌پر ، سنگ‌فرش شده است . بخش ميانى اين سنگ‌فرش رنگ و شكلى برجسته دارد .\r\nافزون بر درهاى ياد شده و بجز درهاى قسمت زيرزمين ، دوازده ورودى با درهاى چوبى در بخش پلكان برقى تعبيه شده است كه ابعادى كوچكتر ، يعنى دقيقاً 9 / 1 * 2 / 2 متر دارند ؛ بنابراين ، مجموع درهاى طبقهء همكف به ترتيب زير است :\r\nهفت ورودى بزرگ ، هر كدام با پنج در به ابعاد 6 * 3 متر .\r\nچهارده در جانبى با همان اندازه .\r\nدو ورودى از پشت ساختمان ، هركدام با سه در ، با همان ابعاد .\r\nدو در ورودى و خروجى .\r\nدو در ورودى ، ورودى باب الرحمه ( با دو در ) ، ورودى باب النساء ( با\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nدو در ) .\r\nودوازده در دولنگهء كوچك كه به شش پلّه برقى و پلكان سنگىِ درهاى چهارده‌گانهء يادشده منتهى مىشود .\r\nدر طبقهء زيرزمين دو ورودى شيبدار خارجى و شش پلكان به خارج و يك پلكان به داخل مسجد وجود دارد .\r\n\r\nديوارها ، سقف‌ها ، سنگفرش‌ها\r\nهمهء سقف‌ها از گرانيت صنعتى است . شكل غالب در همهء سقفها مربّع است ؛ كوچك و بزرگ ، ضلع مربّعهاى بزرگ ، هجده متر و ضلع مربّع‌هاى كوچك شش متر است .\r\nسنگ‌هاى به‌كار رفته در سقف با لوح‌هاى چوبى به شكل بوتهء گياهان و اشكال هندسى آميخته شده است . تصاوير گل و بوتهء اطراف سقف‌ها تا طاق‌نماها نيز ادامه يافته و تركيبى هماهنگ را به وجود آورده است .\r\nاين شكلها روىهم‌رفته ، ستاره‌هايى هشت‌گوشه را بر فراز رواق‌ها مىنماياند .\r\nديوارهاى بيرونى ، به طور كلّى با گرانيت طبيعى پوشيده شده و اندكى گرانيت صنعتى در نماسازى آن به‌كار رفته است . ديوارها ازاره‌اى مرمرى دارد .\r\nبراى زيباسازى نماى ساختمان از آجر سبزرنگ ( آجر مغربى و عربى ) با روكش طلا در بالاى ورودىها استفاده شده است . در چارچوب‌ها نيز كاشىهاى طلاكارى شده به چشم مىخورد . ديوارها ، تا ارتفاع سه متر پوششى از گرانيت محلّى ( رزيزه ) دارند و نماى قسمت‌هاى بالاتر ، سنگ گرانيت بكرىِ سوخته است .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nبالاى ازارهء مرمرى ، قرنيزى قرار دارد كه با خط ثلث آياتى از قرآن كريم را در طول 5 / 1 كيلومتر از ديوارهاى داخلى حرم نوشته است . اين قرنيز در ميان كمربندى مرمرى است و بالاتر از آن نمايى است با سنگ صنعتى به شكلهاى مختلف .\r\nنظر به اهميّت ورودىهاى هفت‌گانه و ضرورت نمايان بودن آن ، كف سرسراهاى ورودى به گونه‌اى ويژه با سنگ مرمر سفيد و ستاره‌اى هشت‌پر در ميان ، پوشيده شده است . به كارگيرى سنگ مرمر ( كراره ) در مسجد به اندازه‌اى گسترده شده كه ديوارهاى پلكان را هم فرا گرفته تا با گسترهء كف مسجد هماهنگ باشد . استفاده از مرمرسفيد براىاحساس سرما و گرماى بيشتر ، در فصول مختلف ، و ايجاد محيطى شاد و آسوده در فضاى مسجد صورت گرفته است ، امّا در زيرزمين براى هماهنگى بيشتر از پوشش سراميك بهره‌گيرى شده است . بخش‌هاى خارجى مسجد ، همگى سنگ‌فرشى از گرانيت دارد .\r\nنماى داخلى يكى از سرسراهاى ورودى و درهاى جانبى با سنگفرشهاى ويژه كه به شكل ستارهء هشت‌پر و رنگ نمايان آرايش شده است .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nتصوير ص 63\r\n\r\n","description":"","footnote":"","page_name":" 63 ","page_number":63},
  {"content":"\r\n . \r\n\r\n","description":"","footnote":"","page_name":" 64 ","page_number":64}
  ]