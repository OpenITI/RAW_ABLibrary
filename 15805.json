[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nسلسله انتشارات\r\nكنگره بزرگداشت فقيه متأله حضرت آيت الله سيدعلى آقاقاضى ( ره )\r\nاخلاص مند اخلاص كيش\r\nفرازهايى از نامه هاى مرحوم آيت الله حاج سيدعلى آقا قاضى ( ره )\r\nبه مرحوم آيت الله حاج سيدمحمدباقر قاضى طباطبائى ( ره )\r\nبه اهتمام :\r\nمحمود لطيفى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nكنگره بزرگداشت فقيه متأله\r\nحضرت آيت الله حاج سيدعلى آقاقاضى\r\nاخلاص مند اخلاص كيش\r\nفرازهايى از نامه هاى مرحوم آيت الله حاج سيدعلى آقا قاضى ( ره )\r\nبه مرحوم آيت الله حاج سيدمحمدباقر قاضى ( ره )\r\nبه اهتمام : محمود لطيفى\r\nويراستار فنى وادبى : محمدطاهرى خسروشاهى\r\nشمارگان : 1200 نسخه ، تاريخ چاپ : پاييز 1391 ، تبريز\r\nامور هنرى و مراحل چاپ : كانون تبليغاتى ثقلين ( انتشارات نور ولايت ) 5237002 - 0411\r\nاين كتاب از سلسله منشورات كنگره بزرگداشت آيت الله حاج سيدعلى آقاقاضى ( ره )\r\nمى باشد كه توسط اداره كل فرهنگ و ارشاد اسلامى آذربايجان شرقى منتشر مى گردد .\r\nشابك : 2 - 41 - 8815 - 964 - 978\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nمقدمه\r\nآشنايى با سيره و سلوك مفاخر علما و عرفا و تأسى به اين الگوهاى رفيع سعادت ، چراغ راه رهروانى است كه در وادى عبوديت قدم نهاده ، مىخواهند به سرمنزل سعادت رهنمون گردند .\r\nدر جاىجاى ميهن اسلامى ايران به ويژه سرزمين آذربايجان عالمان عارفى زيسته‌اند كه دل به نور توحيد بر افروخته و با عمل به معارف قرآن و آموزه‌هاى آسمانى ائمه‌اطهار عليهم‌السلام با چشم دل به مشاهده قيامت برخاسته‌اند .\r\nطرح جامع « مفاخر آذربايجان ، نمادهاى عزّت و سربلندى ايران اسلامى » با هدف آشنا كردن جوانان و نوجوانان با سيره و سلوك بزرگان علما و عرفا ، نشر آموزه‌هاى بلند و متعالى قرآن و ائمه اطهار عليهم‌السلام ، مبارزه با شبيخون فرهنگى دشمن ، پيشگيرى از گسست فرهنگ دينى بين نسل‌ها و . . . ، در سه بخش « علما و عرفا » ، « شعرا و نويسندگان » و « شهدا و هنرمندان » به پنج زبان\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nزنده دنيا و با بهره‌گيرى از ظرفيت غالب رشته‌هاى هنرى و فضاى مجازى و . . . در حال اجراست .\r\nانجام پژوهش جامع براى شناسايى مفاخر آذربايجان ، تهيه تابلوى پرتره و خط هنرى از زندگىنامه مفاخر ، چاپ آلبوم نفيس از اين تابلوها ، توليد فيلم مستند سينمايى ، توليد متون نمايشى ، تدوين داستان زندگى و ايجاد سايت موزه دائمى و ايجاد سه نمايشگاه دائمى از آثار مفاخر و آثار توليد شده و برگزارى كنگره بزرگداشت و . . . ازجمله برنامه‌هايى هستند كه براى اين مفاخر پيش‌بينى گرديده است . بخش اول آثار توليدشده مربوط به علما و عرفا آماده بهره‌بردارى و بخش اول مربوط به شعرا و نويسندگان در دست اقدام است .\r\nكنگره بزرگداشت سيدالعارفين آيت الله حاج‌سيدعلىآقا قاضى طباطبايى تبريزى قدس‌سره‌الشريف در همين راستا و با هدف ترويج ديانت و شرع انور اسلام ، ايجاد فضاى معنوى و باطنى در جامعه به‌ويژه در ميان قشر جوان جامعه اسلامى و در مهد علم ، ادب ، حماسه ؛ يعنى ، آذربايجان و مركز معنوى آن ، تبريز برگزار مىگردد .\r\nآيت الله سيدعلىآقا قاضى رضوان‌الله تعالىعليه ، فخرالعارفين و معلم‌السالكين الىالله است كه با عالم بالا و لاهوت ارتباط معنوى داشته و در اثر اين ارتباط معنوى با خداى سبحان ، باطن خود را از تمام رذيله‌هاى مادى ، عارى و خالى نموده و عالم ناسوت را هيچ انگاشته است .\r\nآن عارف بزرگ با تمسك به قرآن و شريعت غراى ناب محمدى صلىالله عليه‌وآله ، توانسته با ورود به دنياى عرفان و خوض در درياى بىكران معنا و تصفيه باطن ، از قشريات و ظواهر مردود پرهيز نمايد ؛ تربيت عرفاى\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nگرانقدرى چون علامه طباطبايى ، شيخ‌محمدتقى آملى ، شيخ‌محمدتقى بهجت و . . . نشان برجسته‌اى است از عمق تدين ، عرفان ، فقاهت و تقيّد كامل آن عارف حقيقى به شريعت نبوى .\r\nكميته علمى كنگره علاوه بر برگزارى جلسات با دعوت از علما و اساتيد حوزه و دانشگاه ، انجام ديدارهاى مختلف با آيات عظام و كسب فيض از محضر رهبر معظم انقلاب اسلامى ، حضرت آيت الله خامنه‌اى ، تلاش كرد براى معرفى اين شخصيت بزرگ به عموم مردم مخصوصاً نوجوانان و جوانان ، آثار ذيل را چاپ و تقديم شيفتگان معارف و آموزه‌هاى قرآن‌كريم و ائمه اطهار عليهم‌السلام نمايد :\r\n1 - اخلاص‌مند اخلاص‌كيش ( فرازهايى از نامه‌هاى مرحوم‌آيت‌الله حاج‌سيدعلىآقا قاضى ( ره ) به مرحوم آيت الله سيدمحمدباقر قاضى ( ره ) )\r\n2 - كوه توحيد ( بررسى سير زندگى ، افكار و آثار سيدالعارفين آيت الله سيدعلىآقا قاضى تبريزى ( ره ) )\r\n3 - آسمان توحيد و معرفت ( شهود توحيدى و مراتب آن در مكتب قرآن و اهل‌بيت علبهم‌السلام )\r\n4 - زين - ةالارشاد ( حواشى آيت الله حاج سيدعلىآقا قاضى بر كتاب « الارشاد » مرحوم شيخ مفيد )\r\n5 - سيدالعارفين ( يادنامه كنگره بزرگداشت آيت الله قاضى )\r\n6 - مجموعه مقالات برگزيده كنگره در دو جلد\r\n7 - خبرنامه كنگره در دو جلد\r\n8 - توليد و انتشار آثار ( تصاوير ، كتب ، مقالات ، فيلم‌ها و . . . ) در قالب چندرسانه‌اى\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nتمام آثار با داورى كميته علمى كنگره چاپ گرديده است ، با اين حال صحت مطالب و دفاع از آن‌ها به عهده صاحبان آثار مىباشد . اميد كه اين هداياى باطنى آن فقيه عارف مورد عنايت حضرت احديّت جلّ علا و حضرت بقي - ةالله الاعظم عجل‌الله تعالى فرجه‌الشريف قرار گرفته و براى عموم سودمند واقع شود .\r\nاز مؤلف گرامى اين اثر ارزشمند ، حضرت حجت‌الاسلام والمسلمين محمود لطيفى ، حضرت حجت‌الاسلام والمسلمين حاج‌سيد محمدتقى قاضى طباطبائى ، فرزند گرامى شهيد محراب آيت الله حاج‌سيد محمدعلى قاضى طباطبائى قدس‌سره كه تعدادى از نامه‌هاى آيت الله سيدعلىآقا قاضى را در اختيار دبيرخانه قراردادند ، و اعضاى فرهيخته و دانشمند كميته علمى ، اعضاى ارزشى و پرتلاش كميته اجرايى ، بنياد نيمه‌شعبان بخاطر قبول مسئوليت برگزارى اين كنگره عظيم و همه عزيزانى كه ما را در تدوين آثار و برگزارى اين كنگره يارى فرمودند ، صميمانه تقدير و تشكر مىنمايد .\r\nدر خاتمه اميد وافر دارد كه مطالعه‌كنندگان اين آثار ، با نظر لطف و عنايت ، كاستىهاى احتمالى را يادآورى فرمايند .\r\nاحمد غروى\r\nعلى داننده\r\nمسئول كميته علمى كنگره\r\nمدير كل فرهنگ و ارشاد اسلامى\r\nآذربايحان شرقى و دبير كنگره\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nبسم اللّه الرحمن الرحيم\r\nانّا اعطيناك الكوثر فصلّ لربّك وانحر انّ شانئك هوالابتر\r\n\r\n1 - شجرة كرامت\r\nيكى از فرزندان حضرت امام‌حسن مجتبى عليه السلام ، حسن مثنى ، حسن دوم است كه بنابه نقلى در كربلا حضور داشت و زخمى و اسير شد و با وساطت مادرش از دست عبيدالله زياد نجات يافت و در سال 97 توسط سليمان بن عبدالملك مروان در سن 53 سالگى مسموم شد و به شهادت رسيد . همسر او فاطمه بنت الحسين است و ابراهيم غمر يكى از فرزندان اين زوج است كه در جريان قيام محمد نفس زكيه در 69 سالگى زنده‌زنده در زير آوار مدفون شد .\r\n\r\n1 - 1 خاندان طباطبايى\r\nفرزند ابراهيم غَمر اسماعيل ديباج است كه او نيز در سال 169 در ركاب حسين بن على شهيد فخ بود .\r\nفرزند او ابراهيم طباطبا جد سادات طباطبايى است ، طباطبا واژه‌اى نبطى و به معناى آقاى آقايان ، سيدالسادات ، است . چهاردهمين طبقه از فرزندان او امير عبدالغفار ، عالمى بزرگ و پرهيزكار بود كه از شهر زواره يزد ، مدين - ةالسادات ، به قصد حج درآمد و در شهر ديار بكر ، در جنوب‌غربى تركيه فعلى ، با حسن‌بيك آق‌قويونلو معروف به اوزون‌حسن ديدار و آينده سياسى وى را پيش‌بينى كرده او را به فرمانروايى بشارت داد . حسن‌بيك نيز پس از رسيدن به قدرت ، مركز حكومت خود را تبريز قرار داد و امير عبدالغفار را به آنجا فراخواند و سمت شيخ‌الاسلامى حكومت را به او سپرد .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n\r\n1 - 2 خاندان شيخ‌الاسلامى\r\nفرزند اميرعبدالغفار ، اميرعبدالوهاب است كه در سمرقند متولد شده و در آنجا سكونت داشت . توسط پدر به تبريز فراخوانده شد ، اما پيش از رسيدن فرزند ، پدر دنيا را وداع گفت . اوزون‌حسن اميرعبدالوهاب را گرامى داشت و دخترش را به عقد وى درآورد . با پيروزى صفويان اميرعبدالوهاب از بيم شاه اسماعيل به خراسان رفت ، ليكن مجدداً به تبريز برگشت و مورد احترام شاه‌اسماعيل قرار گرفت و توليت مدرسه نصريه ، حسن پادشاه به وى سپرده شد . اميرعبدالوهاب در سال 922 به عنوان سفير شاه اسماعيل به دربار سلطان سليم عثمانى رفت . سلطان او را در قعر چاهى زندانى نمود و همانجا به شهادت رسيد . « 1 »\r\n\r\n1 - 3 خاندان قاضى\r\nهفتمين طبقه از فرزندان اميرعبدالوهاب ميرزامحمد است كه از سوى نادرشاه افشار به مقام قاضىالقضاتى آذربايجان رسيد و خاندان او به قاضى شهرت يافت . فرزند او ميرزامحمدتقى از شخصيت‌هاى مهم خاندان و سه‌چهره مشهور و معاصر خاندان قاضى از سه‌فرزند ايشان مىباشد :\r\n1 - ميرزاعلىاصغر شيخ‌الاسلامى ، جد دوم علامه طباطبايى است كه يكصد و چهارده سال عمر نمود .\r\n\r\n\r\n","description":"","footnote":"\r\n( 1 ) - مرحوم علامه امينى در كتاب شهداء الفضيله داستان او را آورده است . شهيد محراب آيت الله حاج‌سيدمحمدعلى قاضى طباطبايى رساله‌اى تحت عنوان « خاندان آل اميرعبدالوهاب ، سادات عبدالوهابيه » نوشته‌اند . اخيراً نيز كتاب مستطاب « نسب‌نامة خاندان طباطبايى » اثر خامة شريف مرحوم علامه طباطبايى به اهتمام استاد سيدهادى خسروشاهى ، زينت طبع يافت . .\r\n","page_name":" 12 ","page_number":12},
  {"content":"\r\n\r\n2 - ميرزا محمدمهدى قاضى جد چهارم شهيد محراب قاضى طباطبايى است . ميرزامهدى در زلزله سال 1193 زير آوار ماند و نذر نمود كه اگر نجات يابد آثار خيرى از خود به ياد گذارد . پس از نجات ازجمله آثار خيرى كه به جاى نهاد مسجد مقبره را در بازار تبريز بازسازى نمود و مقبره‌اى در كنار آن براى خود ساخت . فرزند او ميرزاعبدالجبار قاضى و فرزند او ميرزامحسن قاضى و فرزند او ميرزامحمدعلى قاضى هم‌نام و جد اولين شهيد محراب است و دختر او همسر مرحوم حاج سيدعلىآقا قاضى است و فرزند او حاج‌سيدمحمدباقر قاضى ، پدر شهيد قاضى در سال 1285 به دنيا آمد و پس از تكميل مبانى علوم و معارف اسلامى در سال 1308 به نجف اشرف مشرف شد و با گرفتن اجازه اجتهاد از آيات عظام سيدمحمدكاظم يزدى طباطبايى و آخوند خراسانى و فاضل شربيانى و سيدابوالحسن اصفهانى به تبريز برگشت و در رجب 1366 وفات يافت .\r\n3 - ميرزارحيم قاضى جد دوم حاج سيدعلىآقا قاضى است . فرزند او ميرزااحمد قاضى و فرزند او حاج سيدحسين قاضى پدر مرحوم قاضى و نواده دخترى ميرزامحمّدمهدى قاضى است . حاج‌سيدحسين سال‌ها در سامرا از محضر ميرزاى بزرگ ، آيت الله ميرزامحمدحسن شيرازى بهره برد و سپس به تبريز برگشت و در سال 1314 وفات يافت و پيكر او را پس از چند سال به نجف منتقل كردند .\r\nمرحوم آيت الله حاج‌سيدعلىآقا قاضى در سال 1285 متولد شد و از محضر پدر و ديگر بزرگان و دانشمندان تبريز بهره برد و در سال 1313 با اجازه پدر به نجف مشرف گرديد و پس از رحلت پدر نجف را به عنوان مسكن دائمى خود برگزيد .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n\r\n2 - نامه‌هاي صميمى\r\nمرحوم حاج‌ميرزاعلىآقا قاضى و برادرشان آقاميرزااحمد قاضى نواده دخترى حاج‌ميرزامحسن قاضى مىباشند و با مرحوم آيت الله حاج‌ميرزا محمدباقر قاضى هم‌سن و پسردايى و پسرعمه بودند و شگفت اين است كه در يك‌سال نيز رحلت نمودند . بنابراين طبيعى است كه بين اين دو ارتباط و مراوده بيشترى باشد .\r\nبر اين انديشه بودم تا با بهره‌مندى از فرصت كنگره بزرگداشت مرحوم آيت الله قاضى راهى به زواياى قابل فهم و درك خودم از زندگى عارف بزرگ و استاد عارفان پاك‌طينت معاصر بيابم . در همين حال و هوا از حضرت حجت‌الاسلام والمسلمين سيدمحمدتقى قاضى فرزند گرامى شهيد بزرگوار محراب شنيدم كه تعدادى از نامه‌هاى مرحوم حاج‌ميرزاعلىآقا قاضى به جدشان را در اختيار دارند و مىتوانند در اختيار كنگره قرار دهند . با خود گفتم در گفتگوهاى خانوادگى و به‌ويژه بين اين دونفر كه با هم صميمى بوده‌اند ، واقعيات زندگى بىتعارف و تكلف و جدا از هرگونه تصنع و رودربايستى مىتواند بروز كند . بنابراين با نبود فرصت و اشتغالات گوناگون بىدرنگ پيشنهاد بررسى آنها را دادم تا با مرورى به نامه‌ها آنچه در معرفى ابعاد ناشناخته زندگانى مرحوم آقاى قاضى مىتواند مفيد باشد گردآورى نموده و در اختيار علاقه‌مندان قرار گيرد .\r\n\r\n3 - كرامت اولياى الهى\r\nبرخى از نويسندگان و گويندگان و يا علاقه‌مندان گمان مىكنند اگر براى اولياى الهى اوصافى فراطبيعى و شگفت‌انگيز تصوير نمايند و آنان را تافته‌اى\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nجدابافته معرفى كنند ، آنان را بزرگ داشته ، ارج نهاده و يا به آنان و راه و روش آنان خدمتى نموده‌اند و با طرح كرامات و رفتارهاى فراطبيعى جايگاه آنان را گرامى داشته‌اند ؛ در صورتى كه اگر با نگاه طبيعى بنگريم حضور خداوند را در زندگى عادى و متعارف آنان بسيار زيباتر و دلنوازتر مىيابيم . اولياى الهى نيز امتياز مهم‌شان رعايت آداب عبوديت و نظارت و مراقبت نفس در اطاعت از فرامين شريعت مىباشد . مهم‌ترين ويژگى ائمه معصومين عليهم‌السلام و سلسله عارفان مكتب اهل بيت ، بندگى خدا و رعايت و مراقبت آداب بندگى و هدايت علمى و عملى ديگران به راه عبوديت و اطاعت بوده و هست . ارائه معجزه و كرامت براى دلگرمى ظاهربينان و ساده‌لوحان است كه قدرت درك معارف بلند برهانى و ربانى را ندارند و به تعبير ديگر اظهار كرامت از روى ناچارى و بهنگامى است كه گرفتار جهال و كوردلان شده باشند و بخواهند با كودكان با زبان كودكانه سخن گويند و اين ، نه يك شيوة معمول و پسنديده كه يك ضرورت و انحراف از سير طبيعى و فطرى است . در باور اين قلم عظمت روحى و مقام عرفانى مرحوم آيت‌الله‌قاضى را از سطر به سطر اين نامه‌ها مىتوان مشاهده نمود و مقام توصيه و توكل و رضا و صبر و بردبارى و رأفت او را در اين نوشته‌ها خواند و چشيد و لذت برد . و شايد با مرور به برخى از اظهارات فرزند برومند ايشان در مصاحبه با مجلّه كيهان فرهنگى شماره 206 كليدهايى را براى بعضى ابهام‌هاى موجود در نامه‌ها پيدا كرد .\r\n\r\n3 - 1 روشن‌ضمير روشن‌فكر\r\n« شيوه ايشان همان عبوديت مخلصانه و نيكوكارى به مردم بود . اعتقادى به رياضت‌هاى غيرشرعى و سخت نداشت ، اما اهل مراقبه و تفكر بود و\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nساعت‌ها در وادىالسلام به تفكر مىپرداخت . . . توصيه او به هركس كه نزد او مىآمد اين بود كه برو و آنچه از نيكى مىدانى درست عمل كن و بدان كه تو عارف خواهى بود . ( كيهان فرهنگى : 10 ) خيلى دلش مىخواست اشياى اطرافش مرتب و منظم باشد و هر چيزى سر جاى خودش باشد ، به گفتن تنها هم اكتفا نمىكرد . . . ( همان : 15 ) « يكى از خصوصيات ايشان در نماز اين بود كه نمازهاى واجب و حتى نمازهاى مستحبى را هم با آداب كامل ، با توجه و لباس كامل ، عبا ، عمامه و عطرزده و حتى با جوراب مىخواند . تعجب نكنيد چون جوراب‌پوشيدن در نجف مرسوم نبود . ( همان : 11 )\r\nتوصيه‌هاى ايشان به‌طور كلى عمل به واجبات و مستحبات و دورى از محرمات و خواندن نماز اول وقت بود . يك چيزهايى را هم به ترتيب سفارش مىكردند : يكى روخوانى قرآن كريم و مىفرمودند : قرآن را خوب و صحيح بخوانيد . توصيه ديگرشان درباره تاريخ بود . مىگفتند : يك دوره تاريخ اسلام را از ولادت حضرت رسول تا سال 250 يا 256 هجرى ، ولادت حضرت حجت عجل‌اله‌فرجه بخوانيد . بعد از عمل به اينها سفارش مىكرد كه نماز شب بخوانيد . تأكيد مىكردند كه شب‌هاى جمعه دعاى كميل بخوانيد و روزهاى جمعه زيارت جامعه كبيره . زيارت قبر امامان و امامزادگان و علما و بزرگان را هم سفارش مىكردند ( همان : 14 )\r\nدر مسائل اجتماعى نيز اين دو نكته بسيار قابل توجه است ، در زمان آقاى قاضى سر و صداى زيادى درباره مسئله وحدت عربى به راه افتاد . آقاى قاضى موضعش اين بود كه بايد وحدت ثغور باشد نه وحدت عربى . آخر وحدت\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nعربى با كدام ملاك ؟ ملاك زبان ، نژاد ، همسايگى ، چه چيزى ؟ وحدت ثغور يعنى اين‌كه مرزهاى كشورهاى اسلامى بايد محترم و محفوظ باشد . . . اين ديدگاه سياسى ايشان بود و مىگفت : اينها مىخواهند با شعار وحدت عربى دولت ايران را كنار بگذارند و ايران را از دايره كشورهاى اسلامى دور كنند . پدرم به وحدت اسلامى اعتقاد داشت . ( همان : 13 ) پدرم از سيستم حوزه انتقاد داشت ، مثلًا اين كه معلوم نيست طلبه چه وقت بايد به حوزه بيايد و تا چه مدت بايد در حوزه بماند . انتقاد ديگر در كتاب‌هاى درسى بود . پدرم عقيده داشت كه آن كتاب‌ها نوعاً قديمىاند و بايد كتاب‌هاى جديد نوشت . چون سبك‌ها و روش‌ها عوض شده . پدرم حتى شيخ عباس قوچانى را واداركرد كه جواهرالكلام را از نو تحرير كند و به شاگردان زبده‌اش مىگفت : شما سيره نبوى شيعى بنويسيد و به قلم امروز ، چون سيره‌ها نوعاً از غيرشيعه است . مرحوم قاضى براى اين كار از علامه طباطبايى و ميرزاابراهيم شريفى خواست كه اين كار را انجام بدهند . البته خود آنها هم داوطلب بودند . ( همان : 12 ) همين نگرش بود كه شاگرد ديگرش مرحوم مظفر را وادار نمود تا كتاب‌هايى چون اصول فقه و منطق مظفر را بنويسد و دانشكده فقه نجف را تأسيس نمايد . همكارى فرزندان مرحوم قاضى با آن دانشكده و شركت در برنامه آموزشى آن نيز نشانه تأييد علمى مرحوم قاضى از آن برنامه‌هاست .\r\n\r\n3 - 2 محتواى نامه‌ها\r\nموضوع و محتواى بيشتر نامه‌ها در زمينه وضع اقتصادى خانواده است . درباره زندگى آكنده از فقر مرحوم آيت الله قاضى داستان‌ها گفته شده و باور برخى از آنها بسيار دشوار است . علامه حسينى تهرانى مىنويسد : « مرحوم قاضى با وجود عائله\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nسنگين چنان در ضيق معيشت زندگى مىنمود كه داستان‌هاى او براى ما ضرب‌المثل است . در خانه او غير از حصير خرما چيزى نبود و گاهى در اثر نداشتن نفت چراغ ، شب را در خاموشى به سر مىبردند . » ( مهر تابان : 99 ) فرزندش مىگويد : « وضع مالى ما خوب نبود . مخصوصاً بعد از آن كه شهريه ماهانه پدرم قطع شد ، وضع ، خيلى بد شد و ما گاهى آن‌چنان در فشار مالى قرار مىگرفتيم كه پدرم كسى را مىفرستاد برود در تبريز كتابش را بفروشد و پولش را براى او بفرستد ؛ يعنى ، ديگر كفگير به ته ديگ خورده بود . . . ما بچه‌ها خيلى ناراحت بوديم از آن وضع . حتى به اندازه‌اى كه بخوريم و سير بشويم غذا نداشتيم . » ( كيهان فرهنگى : 7 ) و يك روز پيش از رحلتش مىگويد : « زندگى طلبگى همين است ؛ همين حداقل ، اگر نمىخواهى رها كن و برو سر كار ديگرى . » ( همان : 15 )\r\nمجموعاً تعداد 84 برگ نامه يا نوشته ازسوى حضرت حجت‌الاسلام والمسلمين حاج‌سيدمحمدتقى قاضى طباطبايى به دبيرخانه كنگره ارايه گرديد ، از اين تعداد 26 برگ حواله‌جات و يا رسيد حواله و اسناد ثبتى و . . . بود و 58 برگ نامه‌هاى مفصل يا مختصرى كه به امور خانوادگى پرداخته است . از لابلاى اين نامه‌ها نكاتى كه به نحوى قابل استفاده براى عموم و شامل خصوصياتى از مرحوم آيت الله قاضى بوده انتخاب شده است .\r\nچون اكثر اين نامه‌ها بدون تاريخ است ، ظاهراً تاريخ در پشت پاكت‌ها ثبت شده و پاكت‌ها نيز غالباً مفقود شده است ، از اين‌رو تا حد امكان تلاش شده است ترتيب نامه‌ها براساس تاريخى تنظيم شود كه از محتواى آن‌ها به دست آمده است و نيز تقارن برخى نكات نامه‌ها با حوادث ايران و عراق بر اساس همين ترتيب ملاحظه شده است . متن كامل نامه‌ها در اختيار حضرت حج - ةالاسلام والمسلمين سيدمحمّدتقى قاضى و تصوير آنها در دبيرخانه كنگره موجود است .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nنامه شماره 1\r\nاين نامه در تاريخ 13 جمادىالاولى 1311 از تبريز به نجف ارسال شده است . در اين تاريخ پدر مرحوم آقاى قاضى ، مرحوم حاج سيدحسين قاضى زنده بوده‌اند . در نامه آمده است : « حضرت مستطاب والد ماجد مدظله‌العالى » ؛ ظاهراً در اين زمان مرحوم حاج‌ميرزا باقرآقا قاضى در نجف بوده‌اند .\r\n« . . . قضيه ناخوشى در صفحات عراق عرب مزيد نگرانى و پريشانى را باعث بود ، اميدوارم كه تا به حال مرتفع شده باشد . به هر حال آنچه خداوند احديت صلاح داند عين مصلحت است :\r\n ندانيم ناخوش كدام است يا خوش * خوش است آنچه بر ما خدا مىپسندد . . . » \r\n\r\n","description":"","footnote":"","page_name":" 19 ","page_number":19},
  {"content":"\r\n\r\n\r\nنامه شماره 2\r\nاين نامه در تاريخ سلخ ذيقعده 1314 از نجف به تبريز ارسال شده است . مرحوم آقاى قاضى در سال 1313 ق به نجف مشرف شده است ( آيت‌الحق ، ج 151 : 1 ) .\r\n« . . . بالفرض من اگر تقصير مىنمايم شما بايد رسم بزرگان را فراموش ننماييد . علاوه كه جنابعالى بحمدالله عالم غيرمعلم هستيد . قال‌الله تعالى : فاتقوالله الذين تسائلون به والارحام . . . « 1 » و قال تعالي ايضاً : ان‌الله يا مر بالعدل والاحسان و ايتاء ذيالقربي و ينهي عن‌الفحشاء والمنكر والبغي يعظكم لعلكم تذكرون . « 2 » آخر در اين چهار و پنج ماه چه شد كه اوايل كمال لطف را داشتيد و حالا يك دفعه مهر بريديد ؟ بينك و بين ربّك ! جوانى و افساد مفسدين و حَسد حُسّاد را كناره بگذاريد بعد ملاحظه فرماييد از مثل بنده كه حضوراً و غياباً وجودم خيرخواهى جنابعالى است چرا بايد معرض شويد ؟ و اگر جنابعالى از شخص دعاگو معرض شويد ، حقير از تبريز و مافىالتبريز الا ما اخرجه‌الدليل اعراض كرده‌ام و حقير وقتى كه در كنج خانه مخروبه به قرص نان و آب قراح اكتفاء نمايم بحمده تعالى حاجت ندارم كه از كسى تملق و تصلف كنم . ولى آخر شما در خانه ما در همه دنيا يك همشيره داريد ، با چه روى به جدتان\r\n\r\n\r\n","description":"","footnote":"\r\n( 1 ) - سوره نساء : 1 .\r\n( 2 ) - سوره نحل : 90 . .\r\n","page_name":" 20 ","page_number":20},
  {"content":"\r\n\r\nملاقات مىكنيد . مرا هر چه فرض مىكنيد قبول دارم اما همشيره كه پارچه‌خودتان است . او هر وقت شما را ياد كند احوالش چطور مىشود و من مىدانم . كه جنابعالى اين قدر فظّ و غليظ نيستيد ولى مفسدين مروت و صفاى جنابعالى را از خود گرفته‌اند ، نعوذ بالله من شياطين‌الجن والانس يوحي بعضهم الي بعض زخرف‌القول غروراً . « 1 » اگر مايه اوقات‌تلخى جنابعالى اين است كه حقير دو سه فقره امر جزيى را مذاكره نموده و خواستم ؛ اولًا به حق جدت كه اضطرار بود و اين علويه مظلومه مرا وادار كرده نوشتم ، ثانياً استغفرالله تعالى و اتوب‌اليه ، من خودم وجه او را از خودم مىدهم ، قطع ارحام نفرماييد كه خدا را خوش نمىآيد كه : انّ اخذ ربّك شديد . « 2 » انسان نبايد براى امور دنيا و افساد مفسدين اين قدر خود را به باخت بدهد وكلّا من جنابك ثم كلّا ان تقطع ما امرالله به ان يوصل و اما بنده خاكسار هر قدر جان دارم به خدمت عالى ممنوم . . . از بركت جوار مقدس حضرت مولىالموالى سلام‌الله‌عليه و على اهل بيته امور دنيويه و اخرويه انشاءالله‌تعالى همه اصلاح مىشود . ثمّ انّي استغفرالله تعالي لي و لكم و اسأله‌ان يوفقني و اياكم لمرضاته . باز عرض مىكنم : از بزرگان عفو باشد و از فرودستان گناه . فاعفو واصفحوا ، الا تحبّون ان يغفرالله لكم . دنيا گذشته و آنچه نگذشته هم گذشته است جنابعالى انشاءالله تعالى طريقه‌اسلاف صالحين را از دست ندهيد . . . »\r\n\r\n\r\n","description":"","footnote":"\r\n( 1 ) 1 - سوره انعام : 112 .\r\n( 2 ) 2 - در سوره هود : 102 ؛ انّ اخذه اليم شديد ، و در سوره بروج : 12 ؛ انّ بطش ربك لشديد ، آمده است . .\r\n","page_name":" 21 ","page_number":21},
  {"content":"\r\n\r\n\r\nنامه‌شماره 3\r\nنامه‌اى است كه ظاهراً پايانش در صفحه ديگرى است ، كه يافت نشد ، در ضمن اين نامه آمده است :\r\n« به ميمنت و لطف و مرحمت خداى تعالى جل اسمه و عزّ شانه و همت بر اين وادار شده كه بحول‌الله تعالى و قوته تمام مسجد مكرم معظم مشرف كوفه ، زاده الله شرفاً به خوبى تعمير شود و اين هم مصارف كلى مىخواهد حقير و جناب مستطاب عالى و جميع اخوان دينى را در اين باب سعى لازم است و گرنه كتاب وسايل را مراجعه فرماييد تا بدانيد كه واجب است و اين فقره حقير را از جا مىبرد ، خواه در حق خودم ، خواه در حق جناب مستطاب عالى . . . » .\r\nو اين جمله اخير سه بار و در پايان سه موضوع كه در اين نامه آمده تكرار شده است .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\nنامه شماره 4\r\nاين نامه در تاريخ 27 شعبان‌المعظم 1315 نوشته شده و مطالبى مشابه مطالب نامه شماره 2 دارد ( گلايه‌هايى از كم‌لطفى و تحذير از قطع رحم و سپس سلام به اقوام و خويشان ) . در اين نامه اشاره شده كه چند ماه قبل نامه‌مرحوم حاج‌ميرزاباقرآقا را همراه نامه‌والد ماجد مدظله فرستاده است كه معلوم مىشود پدرشان در اين تاريخ زنده بوده‌اند . در جمله‌اى آمده است : « . . . ولى حقير از مراوده ، قدرى تنبل شده‌ام . از اول كه چيزى نبودم حالا هيچ چيز شدم . . . » .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n\r\nنامه شماره 5\r\nاين نامه بدون تاريخ است . در نامه اشاره به آمدن حاجيه صاحبه‌خانم نموده و گويا مرحوم حاج‌ميرزاباقر قاضى از ارتباط خانواده مرحوم قاضى با اين خانم ناراضى بوده و مرحوم قاضى ضمن تأكيد بر اين كه : « خود جنابعالى را معلوم است كه با احدى به مقام تنازع نمىآيم گو كه فىالواقع اتحاد و ممنونيتى نداشته باشم . . . اما اين كه حقير يا همشيره‌معظمه دامت عفتها با معظم‌لها كارى نماييم كه اسباب صداع جنابعالى باشد ابداً ابداً نخواهد شد . جنابعالى به طور يقين بدانند كه ما به رنجش جنابعالى ابداً راضى نمىشويم . . . » در ادامه نامه در بخشى آمده است : . . . « ما بر خود تحمل را واجب مىدانيم و بىمرحمتى جنابعالى تازگى ندارد ، بلكه از زمان عليين رتبت كروبى آيت حاج‌ميرزا عبدالجبار مرحوم طاب‌ثراه رسم بر اين جارى بوده است ؛ از تو جفا نمودن و زما به جان اطاعت . « 1 » بالجمله جناب مستطاب عالى به طور يقين بدانند كه ابداً از حقيران حركتى صادر نمىشود كه اسباب خيالات جنابعالى شده و اگر حضرت علويه هم به اين مقامات بيايند اخلاص كيش مانع مىشود . . . و اما جناب آقاميرزاكاظم ماشاءالله تعالى مرد بزرگى شده‌اند ، البته مواظب باشيد كه از اول سن با تشرع و تدين باشند ، مثلًا اين قدر بدانند كه اگر همه دنيا طلاى سرخ باشد به رضاى والده و والد مقابل نمىشود ، معلوم است همه ايشان در سايه جنابعالى حائز مراتب توفيق دنيا و آخرت خواهد شد . . . » .\r\n\r\n\r\n","description":"","footnote":"\r\n( 1 ) - مثل سائر . .\r\n","page_name":" 24 ","page_number":24},
  {"content":"\r\n\r\n\r\nنامه شماره 6\r\nاين نامه مفصل ، بدون تاريخ است ، اما بايد قبل از 1320 قمرى باشد ، زيرا همسر مرحوم آقاى قاضى در 1320 به حج مشرف شده‌اند ( آيت‌الحق ، ج 1 ، 244 ) و در اين نامه به آن اشاره شده است : « الحمدلله رب‌العالمين و صَل‌َّالله‌علي محمد واله‌الطاهرين . قال مولانا صلوات‌الله عليه و علي اولاده جميعا : داربالبلاء محفوف - ة و بالغدر معروف - ة لاتدوم احوالها ولا تسلم نزّالها . احوال مختلفة و تارات متصرّف - ة . العيش فيها مذموم والامان منها معدوم . و انّما اهلها فيها اغراض مستهدف - ة ترميهم بسهامها و تفنيهم بحمامها . » « 1 »\r\nملاحظه فرماييد حوضه « 2 » كه جناب عليين‌رتبت جد مرحوم طاب‌ثراه در اتاق كوچك كار مىنشستند و مثلًا مشغول كارهاى اولاد مرحوم حاج‌هاشم بيگ بودند ، مقصود تعيين تاريخ است ، بيست سال نشده و از آن دوره و اهل آن حوضه از اكابر و اواسط سلسله غير از دو سه نفر نمانده و متصل صداى فلان مرد و فلان كس هم نماند گوش‌ها را پر كرده بلكه كر نموده ولى تنبّه و تهيأ ابداً نيست :\r\n\r\n\r\n","description":"","footnote":"\r\n( 1 ) - نهج‌البلاغه ، خطبه 226 دشتى . ترجمه : دنيا خانه‌اى است فرا گرفتة بلا ، شناخته به بىوفايى و دغا . نه به يك حال پايدار است و نه مردم آن از سلامت برخوردار . دگرگونى پذيرد ، رنگى دهد و رنگ ديگر گيرد . زندگى در آن ناباب است و ايمنى در آن ناياب و مردم دنيا نشانه‌هايند كه آماجشان سازد . تيرهاى خود به آنان افكند و به كام مرگشان دراندازد .\r\n( 2 ) - كذا فىالاصل / حوزه . .\r\n","page_name":" 25 ","page_number":25},
  {"content":"\r\n\r\n گرگ اجل يكايك [ بلكه صدصد 
  ] از اين گله مىبرد * وين گله را ببين كه چه آسوده مىچَرد « 1 » \r\nفوا غفلتاه مما يراد بنا و وا خجلتاه ان جاء الموت و هذه حالتنا . « 2 »\r\nمرحمت فرموده از وفات همشيره‌مرحومه تعزيت مرقوم نموده بودند و متعاقباً خبر وفات خلدآشيان حاج مؤتمن طاب‌ثراه رسيد ،\r\n فالموت لا والداً يبقى ولا ولداً * هذا السبيل الى ان لاترى احداً « 3 » \r\nخداوند ايشان را با جميع گذشتگان به رحمت واسعة خود معاملات رحيمه نمايد و جناب مستطاب عالى را به توفيقات خود موفق و در دارين معزز و محترم بدارد و بر همه ، عنايت فرمايد كه در بقيه‌عمر به تحصيل مرضات الهيه بكوشيم . خيلى حيف است كه شخص عاقل به كلى سرمايه را به باد داده و نعوذبالله دست\r\n\r\n\r\n","description":"","footnote":"\r\n( 1 ) - اين بيت كه امروزه به عنوان مَثَلى سائر به كار مىرود ، از اوحدى مراغه‌اى شاعر معروف سدة هفتم هجرى و از معاصران سعدى است . بيت دوّم آن چنين است :\r\n كمتر زمور و مارشناس آن گروه را * كز بهر مور و مار تن خويش پرورند \r\nمرحوم دهخدا آن را در « امثال و حكم » نقل كرده است . آيت الله قاضى « مىچرند » را به « مىچرد » تغيير داده است ( ويراستار ) .\r\n( 2 ) - ترجمه : واى بر غفلت از آنچه براى ما نوشته شده و شرمنده از اين‌كه مرگ آيد و ما در حال غفلت باشيم .\r\n( 3 ) - « مرگ نه پدرى مىگذارد و نه فرزندى و اين راه همچنان پيش مىرود تا كسى را زنده نبينى » . از سروده‌هاى ابوالعتاهيه - شاعر عصر عباسى - است . او در سال 130 در عين‌التمر زاده شد . بزرگان ادب عرب ، به استادى او در شعر معترف‌اند . ابوالعتاهيه بر اثر طى طريق و مسافرت‌هاى بسيار ، به زهد و عبادت روىآور شد و در زمان هارون‌الرشيد به جرم خوددارى از سرودن شعر مدحى براى هارون زندانى گرديد . بيت مذكور از سروده‌هاى نصيحت مآبانة او خطاب به هارون‌الرشيد است . بيت زير از سروده‌هاى معروف اوست ( ويراستار ) :\r\n وَ فى كُل شى لَه آيةٌ * تدّل على انَّه واحدٌ \r\n.\r\n","page_name":" 26 ","page_number":26},
  {"content":"\r\n\r\nخالى و يا اين كه به ظهر ثقيل از ذنوب و معاذالله از تبعات و مظالم كوچك و بزرگ برود و اقبح از همه ، وقاحت حال حقير است كه ملاحظه مىكنم ايامى كه در تبريز بودم فصلى مشبع ، و بعد از آن هم بىمبالاتى نموده چقدر از حقوق و تبعات مردم بر گردن گرفته و حالا روى سياه و دست‌خالى و مزاج عليل و خود ذليل و مُعيلِ ابد ، از دستم ، با اين كه در توبه باز است ، كارى نمىآيد .\r\nمقصود اين است كه عريضه به كلى بىفايده نشود و جناب مستطاب‌عالى كه الحمدلله‌تعالى از هر جهت آراسته و پيراسته هستند ، علاج كار را قبل از وقت در فكر باشند و مثل بنده روسياه نشوند . انسان وقتى از خواب بيدار مىشود كه همه‌عمر هبائاً منثوراً رفته ولاحول‌و لا قوه الا بالله العليالعظيم .\r\nو اما اين كه مرقوماً از حضرت علويه خواهش نموده‌ايد كه در حرم مطهر جناب مستطاب عالى را از مولى بخواهند كه به زودى مشرف شده بمانند در اين جزء زمان اين مسئله قدرى مشكل است به جهت اين كه بعد از تشرف حضرت مستطاب آقاى قاضى مدظله زحمات همه به عهده حضرتعالى مىشود و ايم‌الله قسماً ، حقا كه اگر حضرت مستطاب عالى با نيت خالصه در زحمات ما بكوشند و جمع پريشان را آسوده نمايند بلاشك و شبهه اجر و مثوبت اضعاف مضاعف دارند و اگر بفرمايند كه نيت خالص كجا بوده عرض مىشود كه بىنيت خالص آمدن هم ثمرى ندارد و حال آن كه جنابعالى را در تصدى و قبول زحمات ما چه شوب نيت و غرض است ؟ محض آن كه قدر قدرت را بدانند و شكر آن را به جا بياورند . و در امثال وارد است كه « دست شكسته و بال گردن است » و اميدوارم كه از نسب نبوت و حسب‌ولايت در جنابعالى در همه امور غير از رضاى حق تعالى منظورى نباشد .\r\nجناب مستطاب حاج ميرزااحمدآقاى قراجه‌سلمه‌الله تعالى مىگفت كه اين سادات را كه قدرى مسن شوند رفته‌رفته خصوصيتى با خدا و رسول ( ص ) مىشود كه در ماها نيست :\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n الدُّر مع البنات ازين * والدَّر مع النبات اولى « 1 »\r\nاى ذروه‌خاندان احمد ( ص ) * زيبنده و زيب توست تقوى\r\nدنيا چه بود كه پنجه يازيم * بر هر دو زده است جدّمان پا \r\nچنان كه از بعض اكابر نقل شده كه : سه روز زاهد شدم ؛ يك روز زاهد شدم در دنيا و يك روز از دنيا و آخرت و روز سيم از كل ماسوى الله . و قال سيدنا و مولانا عليه السلام : وانمّا عبدتك لاني وجدتك اهلًا للعباده . « 2 » بالجمله حرف است كه مىزنيم و حرف زدن را پول نمىگيرند . خداوند توفيق عمل و صدق و حق بدهد .\r\nو كيف كان اصلاح معاش در تحصيل معاد لازم است خصوص در اين زمان كه خيلى اهم شده ، . . . به نحو اختصار و اجمال عرض مىشود كه در دنيا جز از نيكى نماند و بنده و علويه و اولاد ، اقرب ارحام شما هستيم و اگر خوبى حضرتعالى به ما نرسد به ديگران نخواهد رسيد و به صيغه جمع به حضرتعالى در چند فقره محتاج شده‌ايم به شكرانه اين كه شما به ما محتاج نشده‌ايد در اين مطالب سعى بليغ فرموده ما را آسوده نماييد به زودى انشاءالله‌تعالى ؛ اول اين كه همشيره مكرمه بعد از انصراف خيال از مراجعت به تبريز در خيال افتاده كه علاقه خليجان را نصفاً او كلًا بفروشد « 3 » و در نجف اشرف خانه‌گرفته و به مكه برود كه تا به دين يهود و نصارى ، اعاذناالله منهما ، از دنيا نرود . . . » .\r\n\r\n\r\n","description":"","footnote":"\r\n( 1 ) - ترجمه : « مرواريد همراه با دختران زيباتر است و رگبار باران براى روييدنىها بهتر است » با توجه به عدم ذكر اين اشعار در متون ديگر تاريخى و بنابر شواهدى چون « ذروة خاندان احمد » و « جدّمان » ؛ به نظر مىرسد اين ابيات از سروده‌هاى خود مرحوم قاضى و به اصطلاح ، خطاب به مرحوم سيدمحمدباقر قاضى ( ره ) مىباشد ( ويراستار ) .\r\n( 2 ) - بحارالانوار ج 67 / ص 197 . با تعبيرات مختلف نقل شده است . ترجمه : فقط تو را عبادت نمودم زيرا فقط تو را سزاوار عبادت يافتم .\r\n( 3 ) - اشاره به وكالت‌نامه و مصالحه‌نامه واگذارى نصف املاك قصبة خليجان به مرحوم حاج‌ميرزاباقرآقا قاضى در تاريخ جمادىالاولى و رمضان 1322 دارد . .\r\n","page_name":" 28 ","page_number":28},
  {"content":"\r\n\r\nمرحوم آقاى قاضى پس از ذكر سه نكته مىنويسد : « عرض ديگر حكما گفته‌اند : ارسل حكيماً ولا توصه ، « 1 » يعنى براى كار ، آدم دانا بفرست و سفارشات مكن . در همه‌مطالب مزبوره به هر قسم صلاح دانند ، اصلاح نمايند » .\r\n\r\n\r\n","description":"","footnote":"\r\n( 1 ) - اين مثل ، از شعر زبيربن عبدالمطلب ( از اعمام پيامبر ( ص ) ) گرفته شده :\r\n اذا كُنتَ فى حاجَ - ة مُرسِلًا * فَأَرسِلْ حكيماً ولا تُوصِه \r\nترجمه : اگر مىخواهى كسى را در پى كارى فرستى ، حكيمى را بفرست و به او توصيه مكن ( ويراستار ) . .\r\n","page_name":" 29 ","page_number":29},
  {"content":"\r\n\r\n\r\nنامه شماره 7\r\nاين نامه بدون تاريخ است و احتمال دارد مربوط به سال 1323 باشد كه آغاز جريان مشروطه در ايران بوده و هنوز جريان حوادث براى علماى نجف روشن نبوده است و به همين جهت در ضمن نامه توصيه به عدم دخالت شده است .\r\n« . . . اجوبة مطالب مندرجه تعليقه‌مطاعه را فصلًا بعد فصل جسارت مىنمايد ؛ فصلى از سختى روزگار شكايت رفته بوده و حق با جنابعالى بوده و نيست : اما بوده معلوم است و اما نيست ؛ كه خداوند احديت جل‌جلاله بر جميع خلق در هر زمان راه مفرّ قرار داده و هو الثق - ة بالله و ما ديده و شناخته خودمان را در بلا مىاندازيم و سختى را به جان مىخريم . و اما فقره مشروطه و اين ابتلا گوناگون ؛ تا به حال حقير را معلوم نشده كه اولياى اين امر كه‌ها هستند و درجه‌تدين و ايمانشان به چه پايه است ، اين قدر مىدانم كه صحبتى مىشود ، حق تعالى عاقبت امر را خير نمايد ، فقر با دين‌دارى هزار درجه بهتر است از غنا با بىدينى . اگر مرادشان ترويج امر شريعت و اعلاى كلمه‌حق است ؛ نصرهم‌الله ، و الّا حق تعالى بزرگتر از اينان ؛ طغاة و جبابره و اعدا دين را از زمين برداشته و پامال نموده است .\r\nچنان كه اين ايام مقدمه‌مظالم تازه بر اهل عراق وارد مىشود و تعداد نفوس و تأسيس بعضى قوانين كشورى و لشكرى و تسويه ما بين عرب و عجم ،\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nولو على جمع منهم ، در ظهور است و مردم اين صفحات يا غالب و هارب و غيرمقهور است و يا اين كه مظلوم و پابسته و ظلم همگنان را متحمل است . حاصل آن كه به شدت هر چه تمام‌تر مردم را به شماره مىآرند ، يعنى اطفال و نسوان را هم ، تابعد چه ظاهر شود و علما و سفراى كرام در مقام رفع آن آمده‌اند تا بعد چه شود ؟ و اما ايران كه بر جنابعالى معلوم است . كيف كان . . . تعليقه جنابعالى را با دو طغرى به جناب مستطاب آقاى ميرزامحمد داماد دام‌بقاه داده بىاسناد و تصحيح به قدر ضرورت نشر واقع و گرنه خود مىدانيد كه حقير خارج فوج و حابط از اوج از اول منقطع بوده و رفته رفته زياد مىشود به كلى خانه‌نشين محض و محض خانه‌نشين و جز از مختصر بحثى ندارد . . . . و اما تأسفات حضرت مستطاب عالى از عدم انتظام امور حقير و پيش نرفتن بعضى مقاصد ؛ حق است ، جنابعالى مرحمت دارند و مىدانند بعضى امور را كه ديگران نمىدانند . . . ، مثلًا مدتى است مكى « 1 » به حرارت ناخوش است و بهترين معالجات اين است كه مدتى به شريعه رفته بمانند ، ولى ما مكان نداريم و اجاره‌خانه كمتر از شبى سه چهار قران امكان ندارد و در عين وجود سبب از نيل به مقصود محروميم . علاوه بر تفاقم هموم ديون و غيرآن كه از اعاده‌اش عاجزم : نيابي تو بر بند يزدان كليد ، « 2 » بايد بميرى و بدمى ! والله‌المستعان علي كل حال و هوالمحمود في\r\n\r\n\r\n","description":"","footnote":"\r\n( 1 ) - مكى ظاهراً نام‌خانوادگى نخستين فرزند پسرشان سيدمحمدتقى بوده است كه به تصريح نويسندة محترم آقاى گلىزواره در مكه متولد شده و درآيت الحق ج 1 : ص 437 نيز از سيدتقى مكى نام برده شده است .\r\n( 2 ) - از شاهنامة فردوسى است و مىتوان آن را ناظر به مذهب تشيع شاعر و اعتقاداتش در حوزة كلام شيعى دانست .\r\n چو پروردگارش چنين آفريد * نيابى تو بر بند يزدان كليد \r\nقياس شود با - بند آهن را توان كردن جدا / بند غيبى را نداند كس دوا ( مثنوى ) .\r\n- گرهى را كه دست يزدان بست / كى تواند كسى كه بگشايد ( ناصرخسرو ) ( ويراستار ) . .\r\n","page_name":" 31 ","page_number":31},
  {"content":"\r\n\r\nكل فعال . . . . مكى مزاجش به شدت مكث نموده و هواى عربستان گرم شده و تا شش ماه ديگر با اين قرار است ، عمرى فنا و غصه بجا و عملى هباى منثور است . اگر بخواهم عرض حزن و بث شكوى نمايم ، مثنوى مىشود ، ولى از حق تعالى در اين آخر عصر يوم اربعاء به ذلت و استكانت و خشوع و خضوع و فقر و قنوع و طامعاً و راغباً و راهباً و علىاحسن ما هو يعلمه مىخواهم كه يك حال غلبه‌هوا و حسبت بر همه‌ماها بدهد و از صدقه سر شماها بر اين مسكين ترحمى نمايد . . . » .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\nنامه شماره 8\r\nاين نامه بدون تاريخ است اما با توجه به توصيه‌اى كه در ضمن آن بر كناره‌نگرفتن از مسايل اجتماعى آمده است احتمال دارد كه در پى نامه شمارة هفت و اشاره به مسايل مشروطيت باشد . « . . . و اگر حالات حقيران را جويا بوده باشند سلامتى موجود و به دعاى خير جنابعالى اشتغال داريم ؛\r\n اذا اقبلت اقبل كل خير * و ان تعرض فبؤس لن‌يزولا . . . « 1 »\r\nخوش آن روزى كه تو از در درآيى * به ما چون عمر رفته بر سر آيى\r\nنشينى شب به بالينم به صدموج * به مو قصه كرى « 2 » تا خور برآيى\r\nبه جز عشقت اگر شيرين حرام است * جز از عشقت بگو شيرين كدام است \r\n\r\n\r\n","description":"","footnote":"\r\n( 1 ) - گوينده بيت شناخته نشد . ترجمه : هرگاه كه روى آورى همه خوبىها روى آورد و اگر روى برگردانى رنجى بىپايان خواهد بود .\r\n( 2 ) - كرى : از فهلويات است . « قصّه بگويى » . .\r\n","page_name":" 33 ","page_number":33},
  {"content":"\r\n\r\n هر آن دل كو فداى عشق گردد * به عالم گر بود مرد تمام است\r\nبه جام زندگانى عاشقستم * به مى از كوى وحدت عاشقستم\r\nاگر آشفته ديدى حرف و گفتار * مكن عيبم كه حرف عاشقستم\r\nشها بگذار تا چندى بنالم * جز از تو نيست آگه كس به حالم\r\nاگر صدناله و صدشيون آرم * نداند حال دل را جز نگارم « 1 » \r\nقربان وجودت اگر حديث عشق كه ابنا زمان جز اسمى از وى نديده و نشنيده در ميان آيد ، دفترها بايد ، اگرچه نه قصه‌اى است كه به سر آيد . سربسته گويم : همين بس كه بلبل آن گويد و قمرى آن خواند و هزار آن سرايد و ما از اهل اين زمان برى نيستيم ، ولى نه ما حرف آنها را مىفهميم و نه آنها حرف ما را ، باشد تا بعد از مرگ ، همه حرف همديگر را مىفهمند . . . .\r\nعجالتاً دو فقره مطلب در اين عريضه نظرم آمده كه عرض كنم : يكى اين كه وقتى ديديد كه تغييرات كليه در امور دنيا به هم رسيد مصلحت نيست كه انسان به كلى كناره‌گيرى نمايد . گاه است كه از بين بعض ترقيات مطلوبه شماها حاصل شده ، مرادم از شما نفس جنابعالى نيست ، ملتفت باشيد ، عرض مىكنم كسى كه در دنيا\r\n\r\n\r\n","description":"","footnote":"\r\n( 1 ) - سرايندة اين ابيات ساده و دلنشين ، دانسته نشد . اگرچه بسيار شبيه فهلويات باباطاهر همدانى است ، منتها در ميان دوبيتىهاى او يافت نشد . آيا اين اشعار هم از سروده‌هاى پرسوز و گداز خود مرحوم قاضى است ؟ ! ( اللّه اعلم بالصواب ) ( ويراستار ) . .\r\n","page_name":" 34 ","page_number":34},
  {"content":"\r\n\r\nزندگانى و يك لقمه نان و تعيش و ترقى را دوست مىدارد نبايد در همچو موارد به كلى ساكت نشيند . گاه است كه در اين اثنا مطالبى كه به خيال نيايد حاصل شده . و اگر مثل حقير سنگ قبرستان شده است ، بر او حرجى نيست كه در خانه نشسته و در به روى خود بندد . و اين كه عرض نمودم اشاره‌اى است كه تمام آن را به علم جنابعالى موكول مىكنم . عجالتاً اين كارها كه در ايران جلو آمده خيلى جديد به نظر مىآيد و هرقدر كهنه‌تر شود اعتماد و وثوق بر آن بيشتر خواهد بود . خيلىخيلى كناره‌گرفتن صلاح وقت و حال نيست ، مطلبى بود به نظرم آمد ، صلاح مملكت خويش خسروان دانند . « 1 »\r\nمطلب ديگر : هر كس به اندازه‌خود در كار خود سعى مىكند و در خانه‌مورى شبنمى طوفان « 2 » و ريزه‌اى خوان بريان است . غرّه ذىالحجه وعده انتقال حقيران به خانه تازه است . . . .\r\n\r\n\r\n","description":"","footnote":"\r\n( 1 ) - مثل سائر است . مرحوم دهخدا در امثال و حكم هيچ توضيحى دربارهء اين مثل معروف نداده است .\r\n( 2 ) - ناظر است بر اين مثل معروف كه : در خانهء مور ، شبنمى طوفان است . ( ر . ك به : امثال و حكم دهخدا ) ( ويراستار ) . .\r\n","page_name":" 35 ","page_number":35},
  {"content":"\r\n\r\n\r\nنامه شماره 9\r\nنامه بدون تاريخ است . از محتواى نامه معلوم مىشود كه قبل از محرم 1324 است ، زيرا در ضمن نامه اشاره به ارسال قباله خانه براى فروش و پول مرحوم سيدقريش « 1 » شده و هر دوى اينها در محرم 1324 توسط مرحوم حاج‌ميرزا باقر قاضى كه به نجف آمده به مرحوم قاضى داده شده است . بيشتر مباحث نامه مسايل خانوادگى است و نكته قابل توجه در نامه يك مسئله فقهى قابل دقت است : « و در خصوص منفعت نوشته بوديد كه به نحو شرعى مرابحه داده مىشود ، جناب مستطاب شريعتمدار آقاى قاضى دام عزه‌العالى مىدانند كه اين وجه مال عليا معظمه علويه‌خانم است از حقير طلب داشته در قبال او داده‌ام . حقير به هيچ نحوى مرابحه را طريق شرعيت نمىدانم . « 2 » جنابعالى به هر نحوى با همشيره‌خودتان معامله مىنماييد ، خودتان مىدانيد . و مرقوم شده بود كه اگر به قيمت زياد رفت ، حق فلانى را خواهم داد ، فلانى حق ندارد و اگر مرحمت است به هر اسمى و رسمى كه مرحمت شود گرفته خواهد شد . . . » .\r\n\r\n\r\n","description":"","footnote":"\r\n( 1 ) - نذرى از مرحوم سيدقريش بوده كه هر سال براى سيدالشهدا عليه السلام هزينه مىشده است .\r\n( 2 ) - با توجه به واژه منفعت و . . . احتمال دارد مقصود از واژه مرابحه معناى لغوى آن ، سود پول ، ربا منظور باشد ، نه اصطلاح خاص فقهى . .\r\n","page_name":" 36 ","page_number":36},
  {"content":"\r\n\r\n\r\nنامه شماره 10\r\nاين نامة بدون تاريخ حاوى نكته مهمى است : « . . . براى تبليغ مطلب لازمى به مقام زحمت افزا مىآيد كه ازجمله سنن مستحدثه اين اوقات براى طلاب علوم دينيه در نجف اشرف نان‌دادن مىدارند و اين به طرق مختلفه ايصال مىشود و امر طلاب ترك و همشهرىها بعد از مرحوم مبرور آخوند ملازين‌العابدين البسه‌الله حلل‌النور به نحو تخصص به حضرت مستطاب غياث‌الأنام مروج‌الاحكام حج - ةالاسلام آقاى حاج‌شيخ عبدالله ممقانى دام‌ظله‌السامي راجع شده و بعضى از تجار محترمين و معتبرين تبريز سابقاً و حالا همراهى در ايصال وجه و قيمت داشته و دارند . از حضرت مستطاب عالىاستدعايى كه مىشود اين است به آنان كه در اين امر خير اقدام دارند به بيان جميلى تبليغ فرمايند كه از اظهر انواع حاجت احتياج نان است كه قدر مستحق از آن است و از حضرت مستطاب حج - ةالاسلام ممقانى مدظله‌طلاب ترك به قسم ممنونيت و خوشى قبول مىكنند . البته در اين معنى تردد به خود راه ندهند اصاب‌الله باحسانهم الىمواقعه . والسلام عليكم و رحمه‌الله و بركات - ة الاحقر علىالطباطبايى\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n\r\nنامه شماره 11\r\nبدون تاريخ و مختصر است ، گويا يادداشتى است كه به هنگام حضور مرحوم حاج‌سيدباقر قاضى در نجف ( 1324 ق ) براى ايشان نوشته شده است : « جعلنىالله تعالى فداك ؛\r\n ما بدان مقصد عالى نتوانيم رسيد * مگرم لطف شما پيش نهد گامى چند « 1 » \r\nمستدعى است كه اليوم ، آن مكّرمه را احضار نموده و مطلبى كه وقت غروب به عرض آن جسارت رفت عنوان فرماييد . . . آقاجان بنده ، خلاصى يك نفر ذىروح ، با آبادانى يك دنيا برابر است . . . » .\r\n\r\n\r\n","description":"","footnote":"\r\n( 1 ) - از حافظ است . مصراع دوّم در نسخه‌هاى معتبر بدين صورت آمده است : « هم مگر پيش نهد لطف شما گامى چند » . .\r\n","page_name":" 38 ","page_number":38},
  {"content":"\r\n\r\n\r\nنامه شماره 12\r\nاين نامه در پايان سفر مرحوم حاج‌ميرزا باقر به عراق نوشته شده و گويا ايشان در كاظمين بوده و امكان مراجعت به نجف نداشته و قصد تشرف به بيت‌الله را داشته است .\r\n« . . . و اما در خصوص حرف‌هاى حضرت علويه . . . حرف‌هايى كه نبايست به زبان آيد ، آمد و دوست و دشمن شنيده و مىشنوند و به حق اين بيت‌اله‌الحرام كه عازميد . . . و تا حال همچو حالتى از ايشان مشاهده نكرده بودم . . . ، ولى چه از دستم مىآيد ، در يك خانه نمىشود كه يكى ملول و افسرده و ديگرى بىخيال و به كار خود مشغول شده و به حق اين بزرگوار كه به جوارش مشرفيم ، حقير از اين فقره در حرج افتاده‌ام . . . » .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n\r\nنامه شماره 13\r\nنامه‌اى مفصل و بدون تاريخ است . گويا پايان نامه در صفحه‌اى ديگر بوده است . در اين نامه به حراج كتاب‌هاى حاج محمد حسين آقانامى اشاره شده و ليست كتاب‌هايش آمده است . « 1 » در ادامه به نحوه تعامل با برخى روستاها و املاك شده و در بخش ديگر آمده است : « . . . ديگر در خصوص خودمان اگرچه از عرضش در كمال خجلت و كمال قباحت و شناعت دارد ، ولى وضع روزگار دون بر اين شده كه اگر كسى را جزيى نان نباشد ، شب از گرسنگى بميرد كسى درش را باز نمىكند ، چنانچه در بيضه اسلام كه نجف بوده باشد ، همين است ، كجا مانده به ساير بلاد . . . » .\r\n\r\n\r\n","description":"","footnote":"\r\n( 1 ) - دو جلد حاشيه هروى ، يك جلد حاشيه شيخ‌احمد تفرشى ، يك حاشية شيخ‌مهدى بر رسائل ، يك حاشيه مكاسب كه از خودِ شيخ‌مهدى است ، يك مباحث الفاظ آقاميرزا صادق‌آقا ، قدرى از مبحث خبر واحد آقا شيخ‌هادى طهرانى و چهار جلد غيرمعلوم است كه دو جلدش طهارت و يك جلد قضا و يك جلد طلاق . .\r\n","page_name":" 40 ","page_number":40},
  {"content":"\r\n\r\n\r\nنامه شماره 14\r\nنامه بدون تاريخ است . در ضمن نامه از نگرانىهاى جارى در ايران و تهران سخن به ميان آمده و به احتمال قوى همزمان با اختلافات محمدعلىشاه و مجلس در سال 1325 ق و استبداد صغير است .\r\n« . . . عمرى در جوار مقدس اين بزرگواران به هوا به سر برده و نانى به غفلت خورده مىشود و چون كه به كلى از مايرادبنا غافليم ، غصه چند فقره و تشويش دو سه امر به كلى به حقيران شاغل و حواس متفرقه را موجب زيادت تفريق است :\r\nاول : ورود اخبار موحشه از بلادى كه اخوان مؤمنين در آنها جمع و مسقطالرأس ما و جمعى از اقارب و ارحام و احباب در آنها مىباشند و آخر عمل غيرمعلوم . دو فقره تلگراف از تبريز وارد و به مقام تشكى از استبداد است . حقيران كه خبرى نداريم ، اين قدر هست كه مىشنويم . بعضى تلگرافات ، آقايان به طهران نموده و مىفرمايند و اين امر خيلى سبب اختلال بال و تشويش خيال است و حقير از اول امر تا حال اين قدرها پريشان نبودم ، ولى اين اوقات خيلى مضطربم . خداوند اعانت نمايد شما و همه برادران دينى را بر بوائق و حوادث دهر خوّان و از دست ما نمىآيد مگر دعاى جميل و ابتهال به درگاه حضرت رب‌العزه جل جلاله فهوالقويالمعين . اياه نعبد و اياه نستعين .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n هزار دشمن اگر مىكنند قصد هلاك * به دوستى تو از دشمنان ندارم باك « 1 » \r\nحيف از اين است كه احاوله بنىنوع انسان از اين معنى غافلند و غافليم . و على نفسه فليبك‌الباك وليندب‌النادب من ليس له فى ذلك حظّ ولا نصيب . . . . و من نمىدانستم كه اين كار به اينجا مىكشد ، و الا غلطها مىكردم و زير بار اين بار نمىرفتم . [ اشاره به 160 لير قرض 
  ] تا حال در اين شهر غربت به نحوى با آبرو و احترام به سر برده بودم و بنا نبود كه بنده صد و شصت ليره از مال مردم بگيرم و در عوضش به دفع‌الوقت و امروز و فردا و ماه ديگر بگذرانم . فانالله و انا اليه راجعون . « 2 » و به حضرتعالى لومى نيست ابداً ، لوم بر نفس خود بنده است . چه بنويسم و چه بگويم ؟ عسيالله ان يأتي بالفتح اوامر من عنده قريب . « 3 » اظهار حزن و بث‌شكوى ثمرى ندارد و هو حسبى و نعم‌الوكيل .\r\n فقلت له روحى فداك و مقصدى * رضاك و ما تختار لى فهو خيرتى \r\n. . . هر بلبلى بنوايى در اين بوستان به سر برد .\r\nوالكل منه و به و له و اليه و ماكان كَأن لم‌يكن و لايبقي الا وجهه الكريم . . .\r\n\r\n\r\n","description":"","footnote":"\r\n( 1 ) - از حافظ است . در نسخه‌هاى معتبر چنين آمده است :\r\n هزار دشمنم ار مىكنند قصد هلاك * گرم تو دوستى ، از دشمنان ندارم باك \r\n( ويراستار ) .\r\n( 2 ) - تضمينى از سوره‌بقره : 156 . ترجمه : پس ، ما از خداييم و به سوى او برمىگرديم . حرف فاء در آغاز جمله افزوده مرحوم قاضى است .\r\n( 3 ) - تضمينى از سوره مائده : 52 . ترجمه : « اميد است خداوند پيروزى يا هر چه خود مىداند به زودى نصيب نمايد » . كلمه قريب را مرحوم آقاى قاضى افزوده‌اند . .\r\n","page_name":" 42 ","page_number":42},
  {"content":"\r\n\r\n\r\nنامه شماره 15\r\nاين نامه نيز ظاهراً در پى نامه پيش است و اشاره‌اى صريح‌تر به حوادث استبداد صغير دارد .\r\n« . . . ولى از ناحيه مقدسه به جهت شواغل روزگار غدار و ظهور جنايات يك‌مشت مسلوب‌العقول بل‌عادمها كه اين همه فتن را جلوى پاى ابناى جنس ريخته‌اند ؛ مراحم بىدريغ را آن قدر مشاهده نمىكنم و بر حضرت‌عالى هم بحثى و ايرادى ندارم و مىگويم كه اقتضاى وقت اين قسم است . و كيف كان ، باز و نيز توقع مرحمت در حق عموم زيردستان و خصوص حقيران از سركار دارم ، فافعل و احسن فان الله لايضيع اجر المحسنين . . . » . « 1 »\r\n\r\n\r\n","description":"","footnote":"\r\n( 1 ) 1 - توبه / 20 ( خداوند پاداش نيكوكاران را ضايع نمىكند ) . .\r\n","page_name":" 43 ","page_number":43},
  {"content":"\r\n\r\n\r\nنامه شماره 16\r\nتاريخ ندارد و با عجله نوشته شده است . ظاهراً در سال 1330 ق نوشته شده است . نوشته‌اند : « ثانياً به مقام تصديع مىآيد كه وضع حال و مزاج عليامكرمه رخشنده‌خانم اسباب حيرت شده و جناب مستطاب عالى لابد به لسان صراحت و قرابت باشد ، اين مطلب را از حقيران مستفسريد . . . علويه معظمه مريض است و هواى عربستان با مزاجشان ناسازگار و وقتى كه هوا موافق مزاج شخصى نساخت معالجه و اهتمام فايده ندارد ، نُه روز است بسترى است . . . » .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n\r\nنامه شماره 17\r\nبدون تاريخ است . احتمال دارد به فاصله اندك پيش يا پس از نامه قبلى باشد ، زيرا در نامه اشاره به تجديد وصيت همسر مىنمايد .\r\n« . . . از حق‌تعالى جل‌اسمه مسئلت ذليلانه مىنمايم كه دفعه‌ديگر در اين اماكن ، زيارت جمال مبارك را مرزوق قلب رميده و ديده رمدديده اخلاص‌مند بنمايد ، انشاءالله تعالى و البته حضرتعالى هم در همت كوتاهى نفرماييد . انقراض و انقطاع و تغيير و تبديل زياد واضح مىنمايد كه باقى ، همين اعمال است و باقى ديگر انديشه‌محال و اگر خداى ناخواسته اين ممكن نشود و يا تأخير دارد فكرى براى آسودگىجاروب‌هاى اين آستانه بنماييد كه هميشه از طرف شماها نائب‌الزياره و اكفّ ابتهال « 1 » به حضرت جلال بالتضرع والسؤال اصلاح امور دينيه و دنيويه حضرت معظم‌اكرم را از حق تعالى جل‌اسمه بخواهند و مىخواهند كه اين دعاهاى صميمى چون به صبح اراده‌قيومى مصادف شود ، صبح صادق گردد و روشنىبخش ظلمات دارين گردد . ما فقراء جز اين تحفه‌اى نداريم و متاع ما در نزد هر كس اگر قيمتى نداشته باشد حضرت حق سبحانه تعالى بر ما تعليم و تفهيم نموده كه اين متاع ثمين است و جنابعالى را در آن حصه‌اى به يقين . . . ، سابق عرض نموده بودم كه عليامعظمه رخشنده‌خانم مىخواهد تجديد وصيتى نمايد سلام عرض نموده و مىگويد . . . » .\r\n\r\n\r\n","description":"","footnote":"\r\n( 1 ) - اكفّ ، جمع كفّ است : دست‌هاى دعا . .\r\n","page_name":" 45 ","page_number":45},
  {"content":"\r\n\r\n\r\nنامه شماره 18\r\nدر ضمن اين نامه اشاره به نحو تقسيم ارث مىنمايد و معلوم مىنمايد پس از وفات همسر مىباشد .\r\n« . . . مترصد فرصت بود كه به اطاعت امر معظم گاهگاهى عريضه‌نگار شده ، مبادرت نمايد ، ولى به واسطه شدت دردپاى مزمن كه اغلب اين دوماه را مبتلا و خانه‌نشين و مشغول درمان بود از اين نعمت محروم گرديد . اين ايام كه فىالجمله تخفيفى حاصل است و گاهگاهى به حرم مشرف گرديده و دعاگوى وجود مبارك مىباشد ، لازم ديد . . . ، و شرح حالات و ناملايمات دنيا نه حدى است كه بتوان اشاره نمود واليالله المشتكي من دهر ان‌اساء اصرّ علي اسأئته و ان اسر ندم من وقته و ساعته . « 1 » هرگز نتوانم نوشت مگر وقتى لقاى شريف حضرت‌عالى مرزوق گردد تا شفاهاً دردهاى ناگفتنى گفته شود . . . » .\r\n\r\n\r\n","description":"","footnote":"\r\n( 1 ) - ترجمه : به خدا شكوه مىبرم از زمانه‌اى كه اگر بدى نمايد ، بر بدى خود اصرار ورزد و اگر به اسارت درآيد - و از بدى عاجز گردد - در دم پشيمان شود . .\r\n","page_name":" 46 ","page_number":46},
  {"content":"\r\n\r\n\r\nنامه شماره 19\r\nاين نامه تاريخ ندارد و از محتوا چنين استفاده مىشود كه در يكى از سال‌هاى دهه 30 تا 40 بوده است .\r\n« . . . رجاء واثق است كه از فضل حضرت احديت و از توجه اهل بيت رسالت و طهارت مزاج مبارك در نهايت استقامت و مشغول ترويج شريعت طاهره مقدسه در اين زمان كه بسيار شبيه به فترات بين‌الرسل است ، بوده باشيد و اگر لطفاً استعلام حالى از دعاگو نماييد بحمده‌تعالى خود و متعلقين سالم و به دعاى وجود مبارك مشغول و بحمده تعالى جز از جوار ظاهرى اعتاب مقدسه در خود و . . . فضيلتي ظاهره فكيف بالباطنه مشهود نيست . جعلناالله و اياكم لانعمه من‌الشاكرين . . . » « 1 »\r\n\r\n\r\n","description":"","footnote":"\r\n( 1 ) - از ادعية مأثوره . .\r\n","page_name":" 47 ","page_number":47},
  {"content":"\r\n\r\n\r\nنامه شماره 20\r\nآن مرحوم در اين نامه از سخن مرحوم حاج ميرزاباقر كه ظاهراً فروش ملكى را به اول ازمنه‌امكان وعده داده نگران شده و در ضمن گلايه‌هاى بسيار نوشته‌اند : « . . . مؤنه « 1 » بيست سر عائله را پنجاه‌سال است حضرت حق كفالت فرموده و مىفرمايد و در اين داهيه عظمى كه حقير را پيش آمده جز لطف حق سبحانه دادرسى نيست ، ولى در عالم اسباب اين حركت و تحريك اسباب فىالجمله لازم است . . . » .\r\nدر آغاز نامه نيز اين شعر را آورده‌اند كه :\r\n كلك مشكين تو روزى كه ز ما ياد كند * ببرد اجر دوصد بنده كه آزاد كند « 2 » \r\nداهيه عظمى نيز اشاره به بيع‌الشرط نمودن خانه مسكونى است كه مرحوم حج - ةالاسلام‌حاج عبداله ممقانى و ميرزا علىآقا به ميرزاى شيرازى در همان مورد نامه‌اى به مرحوم حاج ميرزاباقر قاضى نوشته‌اند .\r\n\r\n\r\n","description":"","footnote":"\r\n( 1 ) - مؤنه : هزينة زندگى .\r\n( 2 ) - از حافظ است . .\r\n","page_name":" 48 ","page_number":48},
  {"content":"\r\n\r\n\r\nنامه شماره 21\r\nاين نامه در تاريخ 26 جمادىالثانى 1341 نوشته شده است . جنازه‌هايى كه براى دفن در وادىالسلام به نجف منتقل مىشده توسط افرادى خاص حمل مىگرديده و در مقصد از لحاظ تعداد و خصوصيات به تأييد افراد مورد اعتماد مىرسيده است . اين نامه و نامه بعدى در اين موضوع است :\r\n« . . . آقاى آقاشيخ فرج‌الله دام بقاه به سلامت وارد و جنازه‌ها را سالماً و محترماً رسانيد ، غنوده خاك رحمت شدند . مطمئن باشيد » و سپس اشاره مىكند كه آقا شيخ فرج‌الله براى بازگشت خرج سفر ندارد و مىخواهد بماند ، سپس ادامه مىدهد : « و اگر بنا باشد حقير خود را فروخته اسباب آمدن ايشان را فراهم مىآورم ، ولى به جان عزيز جنابعالى مسئله‌نان طلاب در من حالى باقى نگذاشته ، ابداً قوه رسيدن و دادرسى به اين كارها ندارم . شايد خاطر مبارك مسبوق باشد از اين كه به چه درجه ابتلا دارم ، اميدوارم به هر نحو و هر شكلى باشد مخارج مراجعت ايشان را هر چه زود است به يك وسيله برسانيد كه زياد معطل نشده مراجعت نمايد » ، و سپس اشاره مىنمايد كه اگر حاجىاحتشام نرسيده بود و از وجه ثلثى كه در دست داشته مبلغ شش هزار و دويست و پنجاه روپيه احسان نمىنمود نان طلاب اين ماه نمىرسيد و براى ماه آينده نيز مىنويسد : در حيرتم كه از كجا جابه‌جا نمايم ، لعلّ خداوند روزىرسان عمّ احسانه از فضل بىمنتهاى خود در خيرى\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nبگشايد ومن‌حيث لايحتسب برساند » و در ادامه حاشيه‌اين نامه مرحوم مامقانى نوشته‌اند : « چون جناب مستطاب ثق - ةالاسلام والمسلمين آقاى حاج‌ميرزا علىآقاى قاضى دامت بركاته سياهى جنائز را مىفرستند لذا احقر نفرستادم » . و سپس به قضيه شايعاتى كه از زبان آقا شيخ‌فتحعلى براى تضييع آقاى ممقانى نوشته شده اشاره نموده و در آخر نوشته‌اند : « انتقم‌الله تعالي منهم واسئل‌الله تعالي ان ينساهم ذكري كما نسوا ذكره » و در آخر فرموده‌اند كه اين معنا و شايعه بودن مطالب منقول از زبان ميرزافتحعلى به گوش مردم برسد .\r\nموضوع مهم در اين نامه‌تأمين نان طلاب است كه در نامه‌شماره 10 به آن اشاره شده بود . در اين نامه تصريح شده كه ايشان بخشى يا تمام هزينه‌مان طلاب ترك را به عهده داشته و مىپرداخته‌اند و نكته‌ها در آن نهفته است :\r\n1 - ايشان بخشى از نان طلاب را تأمين مىنموده‌اند و اين وظيفه‌اى بر عهدة مراجع است و نشانه جايگاه ويژه ايشان در حوزه نجف است .\r\n2 - با اين كه چنين توانايى داشته‌اند و مىتوانسته‌اند از اين اموال براى زندگى خودشان نيز استفاده كنند اما با فقر مىساخته‌اند و از نرسيدن عوايد املاك خود گلايه مىنموده‌اند اما از اموال عمومى در اختيار خود استفاده نمىكرده‌اند .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n\r\nنامه شماره 22\r\nاين نامه همراه نامه سابق و سياهى جنائزى است كه ميرزافرج‌الله آورده است . در اين نامه پس از اشاره به زحمت بسيار ايشان در مورد دفن و مراقبت از جنائز نوشته‌اند : « . . . و از حضرت‌عالى بسيار اميدوارم كه بعد از اين حقير را مرجع جنائز قرار نفرماييد . و ان كان و لابد صورت مرسله محرره موافق الواح مكتوبه توابيت « 1 » باشد تا اختلاف كمتر شود » .\r\n\r\n\r\n","description":"","footnote":"\r\n( 1 ) - توابيت جمع تابوت است . نوشته‌اند كه : « اولًا جنازه‌ها را براى ايشان نفرستند و اگر چاره‌اى نبود ، حداقل فهرست نوشته شده مطابق با نوشته‌هاى تابوت‌ها باشد » . .\r\n","page_name":" 51 ","page_number":51},
  {"content":"\r\n\r\n\r\nنامه شماره 23\r\nاين نامه بدون تاريخ است و در حاشيه آن خط مرحوم ميرزاصادق‌آقا تبريزى نيز ديده مىشود . در نامه آمده است : « فعلًا همين قدر مزاحم مىشود كه ماهىخانم اين مدت كه در نجف اشرف بود و كراراً در حق معزى اليها سفارش مىفرموديد در آخر ماندنش در اين بلاد سختى كشيد و نتوانست بماند . مملكت ، گرانى و دست خالى بسياربسيار صعوبت ديد آخرالامر به طرف تبريز عازم شده و جناب مستطاب شريعت‌مآب آقاى آقاميرزاصادق‌آقا زيدتوفيقه‌العالى به حسب خواهش جناب‌عالى خيلى مرحمت در حق او نمودند و فعلًا هم كه عازم است مبلغ پانزده تومان از محلى به مشاراليها قرض كرده‌اند كه بدرقه راه شده با دامادش مراجعت نمايد . از معظم‌له اين‌گونه خصال حسنه تازگى ندارد و هميشه دستگير فقرا بودند . . . » .\r\nدر نوشته مرحوم ميرزاصادق‌آقا به محل قرض ، آقا شيخ‌زين‌العابدين تبريزى و طرف پرداخت در تبريز ، جناب آقاسيد كومارى اشاره شده است .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n\r\nنامه شماره 24\r\nاين نامه بدون تاريخ و از تهران به تبريز فرستاده شده است . مرحوم آقاى قاضى پس از زيارت مشهد مقدس قصد ديدارى از تبريز را داشته‌اند ، اما در تهران با شنيدن گزارش‌هايى از ناآرامىهاى تبريز او را از اين سفر منصرف مىنمايند . تاريخ اين سفر دقيقاً از اين نامه‌ها معلوم نيست . در آيت‌الحق اين سفر را حدود سال 1330 آورده است . ( ج 182 : 1 ) حوادث مهمى كه در تبريز رخ داده و ممكن است عامل انصراف مرحوم آقاى قاضى از سفر شده باشد ؛ درگيرىهاى استبداد صغير در سال‌هاى 25 و 26 ، زورگويىهاى روسيه تزارى در حوالى سال‌هاى 1330 و به دارآويخته‌شدن مرحوم ثق - ةالاسلام ، قيام شيخ‌محمد خيابانى و حوادث جنگ بين‌المللى اول در سال 1332 تا 1340 و فرقه دمكرات و پيشه‌ورى پس از جنگ دوم جهانى در سال‌هاى آغازين دهه شصت و احتمال دارد عامل مزبور يكى از دو مورد اخير باشد . نقل شده است مرحوم سيداحمد قاضى برادر مرحوم آقاى قاضى پيش از حوادثِ فرقة دمكرات آن را پيش‌بينى و به خاندان قاضى توصيه مىنمايد كه براى در امان ماندن از غائله ، شهر را ترك كنند . البته بعيد است كه مرحوم قاضى توانسته باشد در سال‌هاى آخر عمر به سفر مشهد رفته باشند . در هر صورت بخشى از نامه مزبور در اينجا نقل مىشود .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\n « ما كلّ ما يتمنىالمرء يدركه * تجرى الرياح بما لاتشتهىالسفن « 1 » \r\nاستفاضه از حضور مقدس عالى بعد از زيارت آستانه مقدس اهم و اعظم مقاصد حقير بوده و در راه به جلودار گفته بوديم كه در طهران زياده از سه‌روز توقف نداريم ، ولى از بواطن غيبيه به كلى غافل بوده و هستم . بعد از ورود به دارالخلافه و اطلاع به بعضى امور كه به اشارات اشاره ناصحين ودود كه جز از خيرخواهى نظرى نداشتند به كلى اسباب تحير شده بلكه ، بعضى از رفقا و ارحام كرام تخطئه صريح نمودند كه فعلًا عزيمت تو به طرف مسقطالرأس خلاف عقل و شرع است تا بالاخره امر را به استخاره ارجاع نموده دودفعه نهى صريح آمد . در كمال اوقات تلخى به طرف عربستان عازم شد و لله جل‌جلاله ارادات و هو العليم بعواقب الامور و اوائلها . بىاظهار قسمى عرض مىكنم كه به حقير رفتن به نجف اشرف بىتشرف به حضور مبارك و خدمت آقايان كرام بسياربسيار صعب است و اين تردد به سبب اخبارى . . . كه از مسقط مىرسد بلكه بعض تاويلات بعض آيات : « واقتر بالوعد الحق فاذا هي شاخص - ة ابصار الذين كفروا هل تجزون إلّا ماكنتم تعملون . » « 2 » و قال جل جلاله‌الكريم : « حتي اذا فتحت يأجوج و مأجوج و هم من كلّ حدب ينسلون . » « 3 » اهم يقسمون رحمة ربّك نحن قسمنا بينهم معيشتهم\r\n\r\n\r\n","description":"","footnote":"\r\n( 1 ) - ترجمه : « هر آنچه را كه انسان آرزو كند ، به دست نمىآورد . چه بسا بادها بر خلاف جهت كشتىها وزيده شود » . شعر از قيس‌بن خطيم‌بن عدى از شاعران دورة جاهلى و هم‌روزگار با پيامبر اسلام ( ص ) است . برخى از ادبا ، وى را از « اصحاب معلّقات سبعه » مىدانند . گفته‌اند قيس‌بن خطيم ، علىرغم ديدار با پيامبرمكرّم اسلام ، مسلمان نشد . وى ظاهراً پيش از هجرت نبوى و در سال 612 ميلادى به قتل رسيده است ( ويراستار ) .\r\n( 2 ) - سوره انبياء : 97 .\r\n( 3 ) - سوره انبياء : 96 . .\r\n","page_name":" 54 ","page_number":54},
  {"content":"\r\n\r\nفيالحياةالدنيا و رفعنا بعضهم فوق بعض ليتخّذ بعضهم بعضاً سخرياً و رحمة ربّك خير مما يجمعون . « 1 » داهيه و بل بلية عمياء يهرم فيهاالكبير ويشيب‌الصغير « 2 » و . . . احتمال هست كه ديگر راهى براى معاودت نداشته باشم در هر صورت استخاره رفع تحيرات نمود . . . » .\r\n\r\n\r\n","description":"","footnote":"\r\n( 1 ) - سوره زخرف : 32 .\r\n( 2 ) - حادثه‌اى وحشتناك بلكه بلايى مبهم و كور است كه كهنسالان را فرتوت و جوانان را پير مىنمايد . .\r\n","page_name":" 55 ","page_number":55},
  {"content":"\r\n\r\n\r\nنامه شماره 25\r\nاين نامه برگه دوم نامه‌اى مفصل است كه در تاريخ 6 جمادىالثانى 41 نوشته شده و در آن دو نكته مطرح شده كه از سه‌سطر آخر نكته نخست و ادامه آن چنين است : « و اگر نه ترس اين بود كه آن غيور علىالاطلاق نمىخواهد كه هتك استار شده و همىخواهد كه عباد غير او را ملجأ و منجاى خود قرار ندهند لاعولت اليك اعوال الثكلي و لبيكت علي عظيم المصيبة والبلوي و لكن‌الصبر ايمن واجمل و حسبناالله و نعم‌الوكيل و هذه هيالعمدة فيالحقيقه . « 1 »\r\nمطلب دوم كه پيش حقير و امثال حقير آن عمده است عرض مىشود كه قريب سىسال است كه از محضر شريف محروم است و حضرت‌عالى از موضوع امر اخلاص‌كيش اطلاع نداريد و تشريح و بلكه تصريح آن در اين عريضه غيرميسور است كه به نحو اجمال اشاره برود . چنانيكه عثمان بن عفان به اميرمؤمنان عليه السلام پيام داد :\r\n« بلغ السيل الزبّي و جاوز الحزام الطّبيّين . » « 2 »\r\nگفتنى و شنيدنى و نوشتنى نيست . جمعيت زياد شده و هر يك را يك نوع سركشى\r\n\r\n\r\n","description":"","footnote":"\r\n( 1 ) - تركيبى از جملات ادعيه و احاديث است . ترجمه : مىناليدم همانند زنان فرزندمرده و بر بزرگى مصيبت و بلا مىگريستم امّا صبر بهتر و زيباتر است و خدا بهترين كفيل و وكيل است . ضرب‌المثلى عربى مىگويد : الثكلى تُحّب‌ُالثكلى : زنِ فرزند مرده ، زنِ فرزندمرده را دوست دارد ( ويراستار ) .\r\n( 2 ) - بحارالانوار ، جلد 477 : 31 . .\r\n","page_name":" 56 ","page_number":56},
  {"content":"\r\n\r\nدر پيش و از خلايق منقطع و به خالق غيرمتبتل و لاموصول و هرروز خوارخورى از حوادث زيرپاى و سيلى روزگار از هر جانب پىدرپى . عاقلى يا غافلى به من رسيده گفت : چه اندازه مستحق بلا بوده‌اى و چقدر رگ دارى كه نمىميرى ؟ ! گفتم :\r\n« ما رأيت‌الا جميلا » . « 1 »\r\n اين چه بلبل اين نهنگ آتشى است * جمله ناخوش‌ها ز عشق او را خوشى است\r\nاين عجب بلبل كه بگشايد دهان * تا خورد او خوار را با گلستان « 2 » \r\nعزيزم اگر يك روزى رفيق بودى مىگفتم آنچه نمىشنوى و مىديدى آن كه نمىبينى ؛ ولى آن‌ها همه اوراق و الفاظ است و احوال در ما حاكم است و حقير از اصلاح امور عاجز ، اگر لحظه قوتى و قدرتى به تحمل مشاق من‌حيث لااحتسب برسد باقى روز و شب و اسبوع و شهر و سنه و عمر در آلام و سوزش است بىسازش . حاصل آن كه تبريز نيامدم غنيمت بشماريد كه سوهان روح نشدم و حالا تتمه قروض سفر و حضر از چهارصد ليره متجاوز و به پانصد قريب است و دوخرابه كه كهف ، 15 نفر عائله است مشرف به تلف است » . سپس پيشنهاد فروش برخى املاك را داده تا قرض‌ها را بدهد و در ادامه مىنويسد : « و اگر نه تا دهم و بيستم شوال خبرى و اثرى نرسد و كارى ساخته نشد اخلاص‌كيش محتاجم كه لابد در آن تاريخ سفرى به تبريز كنم و اين به بنده بسيار شاق است . ملاحظه مىفرماييد كه جنازه‌ها را به نجف مىبرند نه از نجف به جاى ديگر . خداوند اين چند روز باقى را به خير ختم نمايد . »\r\n\r\n\r\n","description":"","footnote":"\r\n( 1 ) - سخن حضرت زينب ( س ) در پاسخ به جسارت عبيداللّه ( بحارالانوار ، ج 115 : 45 ) .\r\n( 2 ) - مثنوى دفتر اول / ب 1573 . .\r\n","page_name":" 57 ","page_number":57},
  {"content":"\r\n\r\n\r\nنامه شماره 26\r\nنامه بدون تاريخ است . در اين نامه اشاره به صرف برهه‌اى از عمر را در وادىالسلام نموده و گلايه از اقدام‌ننمودن براى فروش ملك مىنمايد :\r\n« . . . برهه‌اى از عمر تلف شدة اخلاص‌مند در وادىالسلام و سر قبور كرام ارحام و ابرار بنىاعمام صرف مىشود و رجاى واثق است كه حق سبحانه و تعالى نااميد نكند و با عدم حاجت آنها اسباب رفع درجات شود . فعلى هذا لازم است كه جناب مستطاب عالى دام‌عزّه به عرايض حقير توجهى فرموده و در توجيه اسباب آسودگى اخلاص‌كيش كمال جديت مبذول فرماييد تا به آسودگى مشغول خدمت شود . . . و اگر از همين قدر هم مضايقه فرموديد باكى نيست .\r\nما زدست اول بداديم اختيار خويش را « 1 »\r\nو اين قدر هم كه عرض مىشود به جهت ملاحظه مصالح سائل و مسئول است . و اگر بخواهم عرض نمايم كه بنده‌زاده‌ها در چه حالند و هنوز ميرزامهدى در گوشه مدرسه عمرى مثل عُمر عُمَر به سر مىبرد و وقت زواجش مىگذرد عرض اين احوال به طول انجامد والله المستعان علي مانقول . . .\r\n\r\n\r\n","description":"","footnote":"\r\n( 1 ) - به نظر مىرسد مرحوم قاضى اين مصراع را از شعرى منسوب به سعدى ( غزليات بخش مواعظ ) در ذهن داشته است :\r\n ما قلم بر سر كشيديم اختيار خويش را * اختيار آن است كو قسمت كند درويش را ( ويراستار ) . . \r\n","page_name":" 58 ","page_number":58},
  {"content":"\r\n\r\n\r\nنامه شماره 27\r\nنامه بدون تاريخ است . برخى گلايه‌ها شده و در عين حال بر ارادت خود به مرحوم حاج‌ميرزاباقر تأكيد نموده است .\r\n« . . . حقير به واسطه توارد هموم و تهاجم غموم كه از روزگار بوقلمون گوناگون مىرسد بعلاوه امراض و فوت دونفر از اولاد و ظهور مرض [ ناخوانا 
  ] در اين صفحات از عرض جواب محروم بوده و امروز . . . به مقام تصديع مىآيد ، اولًا اين كه لعمرك الكريم « و إنّه لقسم لو تعلمون عظيم » « 1 » در مدت طولانى كه قسمت بنده در معاصرت حضرت‌عالى بهره‌مند و مغبوط بوده حضوراً و غياباً و سفراً و حضوراً از شخص شخيص آن جناب در خصوص خود در هيچ ماده قصورى از الطاف و كوتاهى در مراحم مشاهده نشده « و كيف و أنّي و انت‌الّذّي سارت منك و بك‌الفضايل والفواضل و ملأت‌المجالس والمحافل و حدثت بك‌الركبان فيالاقطار والبلدان » « 2 » ان كان و لابد اگر كسى را يا خود بنده را از آن جناب وقتى خداى ناكرده گله به زبان و قلم رفته باشد به جهت اين است كه اطلاع كامل بر وضعيات حاليه دعاگو نبوده‌كه به موجب آن رفتار فرماييد . . . » .\r\n\r\n\r\n","description":"","footnote":"\r\n( 1 ) - سوره واقعه : 76 .\r\n( 2 ) - ترجمه : چگونه و چرا ؟ در صورتى كه تو همان كسى هستى كه فضايل و الطاف تو از شهرى به شهر ديگر مىرسد و مجالس و محافل را پر مىكند و سواره‌ها در مناطق دوردست از آن سخن مىگويند . .\r\n","page_name":" 59 ","page_number":59},
  {"content":"\r\n\r\n\r\nنامه شماره 28\r\nاين نامه نيز بدون تاريخ است\r\n« جعلنىالله فداك . رفقا و اتراب « 1 » ترقيات نمودند و بنده حقير تنزل و تسافل ، لهذا مناسبات بسيار كم شده ، لكن از جناب مستطاب عالى به ترقى معنوى و بزرگى حقيقى آن چنان واثقم كه اعتقاد دارم به فقرا و ضعفا بيشتر توجه فرماييد و به اسعاف رغبات « 2 » آنها به نحو اكمل بپردازيد . خداوند عالميان اختيار فرموده در هر زمان جمعى براى عبوديت و عبادت و جماعتى ديگرى براى نفع مضطرين و اغاثه‌ملهوفين ، و : « آنكه اين هردو ندارد عدمش به ز وجود » « 3 » كمثلى و امثالى . به هر حال حضرتعالى در اصدار اجوبه عرايض حقير مسامحه نفرماييد ؛\r\nاز آن گناه كه نفعى رسد به غير چه باك . . . » « 4 »\r\n\r\n\r\n","description":"","footnote":"\r\n( 1 ) - اتراب جمع ترب / هم‌رديفان و همسالان .\r\n( 2 ) - اسعاف جمع سعف / رغبات : آرزوها / برآوردن حاجت‌ها .\r\n( 3 ) - اشاره به بيتى از قصايد سعدى دارد كه :\r\n شرف نفس به جود است و كرامت به سجود * هر كه اين هر دو ندارد عدمش به ز وج - ود \r\n( 4 ) - ناظر است به اين بيت معروف از حافظ :\r\n اگر شراب خورى جرعه‌اى فشان بر خاك * از آن گناه كه نفعى رسد به غي - ر چه باك \r\nو اشاره حافظ به مثل معروف عرب است كه : « وَللِارض مِن كَاس‌ِالكِرامِ نَصيبٌ » . ( پس از نوشيدن شراب ، قطراتى از آن را بر زمين مىريختند كه از مستىشان زمين نيز بىنصيب نماند ! ) ( ويراستار ) . .\r\n","page_name":" 60 ","page_number":60},
  {"content":"\r\n\r\n\r\nنامه شماره 29\r\nدر ضمن نامه اشاره نموده كه در 7 شعبان 1347 قباله فرستاده شده است ، پس تاريخ نامه بعد از آن زمان خواهد بود : « . . . در خصوص ثلث مرحوم مبرور طاب‌ثراه مرقوم فرموده بوديد كه مىخواستند وراث علويه مرحومه را محروم كنند ، معلوم نمود عجيب است كه نه از مرده عبرت مىگيريم و نه از زنده بناى عفو و عطوفت داريم . بنده آن وقت كه جوان بودم در اين معانى از بساطت و سزاجت كم‌حظ و گاهى بىبهره درمىآمدم ، حال كه پير و به قول حافظ « از ميكده بيرون شده‌ام » « 1 » هيچ معنى اين حرف‌هاى بعضى را نمىفهمم . . . » .\r\n\r\n\r\n","description":"","footnote":"\r\n( 1 ) - ظاهراً منظور مرحوم آقاى قاضى اشاره است به اين بيت از ديوان حافظ :\r\n چون پير شدى حافظ ، از ميكده بيرون آى رندى * و هوسناكى ، در عهد شباب اوليويراستار ) \r\n. .\r\n","page_name":" 61 ","page_number":61},
  {"content":"\r\n\r\n\r\nنامه شماره 30\r\nنامه بدون تاريخ و در رديف نوشته‌هايى با مضمون گلايه‌هاى دوستانه است .\r\n « . . . قلتَ لى كيفَ انْت قلتُ عليل * سَهَر دائِمٌ وَ حُزنُ طَويلٌ « 1 » \r\nبه جان عزيزت قسم مىخورم كه نفرمايى چنين و چنان است و به محبوب خود قسم مىخورم كه پيش هر محبى محبوب از همه عزيزتر است ، و در شريعت عشق قسم دروغ به معشوق بالاترين همه كفرها است كه حقير با اين كه جناب‌عالى هيچ‌گونه تفقد و احوال‌پرسى در اين مدت از حسيب و نسيب بلكه اخلاص‌مند بلاريب و تكذيب خود نفرموده‌ايد هيچ روز آن جناب را از دعاى خير در اين آستانه و نيابت زيارت فراموش نكرده‌ام ، مگر اين كه روزى باشد كه اصلًا توفيق دعا و زيارت نباشد . . . » .\r\n\r\n\r\n","description":"","footnote":"\r\n( 1 ) - شعر از شاعرى ناشناخته است . ترجمه : « از من پرسيدى چگونه‌اى ، گفتم بيمارم ، تمام شب‌ها بيدار و اندوهى بلند دارم » . در برخى از متون ، اين بيت را زبانحال حضرت فاطمه‌زهرا ( س ) در پاسخ به گوينده‌اى كه حال عمومى ايشان را پرسيده است ، دانسته‌اند . البته در اين خصوص جاى ترديد است . در كتاب‌هاى بلاغت عربى ، اين بيت ، شاهد معروفى براى قاعدة « حذف مسنداليه » [ قلتُ [ أنا 
  ] عليلٌ 
  ] مىباشد ( ويراستار ) . .\r\n","page_name":" 62 ","page_number":62},
  {"content":"\r\n\r\n\r\nنامه شماره 31\r\nنامه بدون تاريخ است . شايد رعايت ترتيب تاريخى اين نامه‌ها مشكل باشد ، اما در اكثر و بلكه تمامى اينها از جانب فرزندانشان عرض سلام نموده‌اند و نامى از همسر نبرده‌اند و اين نشانه آن است كه نامه‌ها پس از وفات همسر مىباشد .\r\n« . . . حقير جز از شخص شخيص و نفس نفيس حضرت مستطاب عالى دامت تأييداته از تبريز و تبريزىها براى خود بوى خيرى نمىشنوم . عرض نكردم ، ندارند بلكه عرض كردم كه تا حال براى بنده بخصوص استشمام نشده و بنده دعا مىكنم كه خداوند آن حومه را از بليات محفوظ و اهل آن را از مكاره ظاهرى و واقعى محروس دارد . . . » .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n\r\nنامه شماره 32\r\nنامه بدون تاريخ است .\r\n« . . . آدم بيكار لابد حساب عالم و آدم كند و حقير به‌خوبى حساب كردم و مىبينم كه در اولاد قاضى طاب‌ثراه من‌المتقدمين و المتأخرين كسى از سركار عالى به ارحام ابّر و اوصل نيست و نبوده . مگر كسى كه بنده ندانم يا نبينم و اين معنا البته اسباب غرور سركار نخواهد بود به جهت يك‌نكته كه حضوراً بايد عرض شود ، انشاءالله تعالى ، ولى فعلًا عرض كنم كه اگر خوب باشيد بايد خداى تعالى را شكر نماييد و بس . . . » .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n\r\nنامه شماره 33\r\nنامه بدون تاريخ و مفصل است . در ضمن نامه آمده است كه علويه در 1331 مرحوم شده و 12 سال مىگذرد ، پس نامه بايد در سال‌هاى 43 يا 44 نوشته شده باشد .\r\n« . . . مدت مديدى است كه منتظر وصول خطوط مباركه است ، خصوص بعد از وعده صريح كه از دستخط شريف صادر به حضرت شيخ ممقانى فرموده بوديد .\r\nپيش از اينت بيش از اين غمخوارى عشاق‌بود « 1 »\r\nاما حقير خاطر صافى مآثر حضرت مستطاب عالى را بر اين معنا شاهد عدل و گواه صدق گرفته عرض مىكنم .\r\n عاشقم بر لطف و بر قهرش به جد * بوالعجب من عاشق اين هردوضد « 2 » \r\nوالله مستمند خود را خواه ياد و شاد فرماييد و خواه بىمرحمتى و ترك التفات كنيد به همان زمينه اولى در اخلاص‌كيشى باقى و . . . بعبارة اخرى بالخصوص هر روز\r\n\r\n\r\n","description":"","footnote":"\r\n( 1 ) - بيت از حافظ و در نسخه‌هاى معتبر چنين است :\r\n پيش از اينت بيش از اين انديشة عشاق بود * مهرورزى تو با ما شهرة آفاق بود \r\n( ويراستار ) .\r\n( 2 ) - مثنوى / دفتر اول / ب 1570 . .\r\n","page_name":" 65 ","page_number":65},
  {"content":"\r\n\r\nكه به حرم مشرف شود سلامى عرض نموده و دعاى خيرى كه مهام ادعيه را متضمن باشد ؛ الا و هو قولي ان تعطيه خيرالدنيا والاخرة و تصرف عنه جميع شرورالدنيا والاخرة « 1 » ، براى حضرت‌عالى عرض مىكنم ، به جهت اين كه علاوه بر روابط روحانى و جسمانى و سببى و نسبى ، جناب مستطاب عالى حدوثاً و بقاً علت تشرف و مجاورت اين حقير فقير جليل‌التقصير در آستان مقدس حضرت امير عليه صلوات اللطيف الخبير مىباشيد . پس هر قسم در اداى حقوق آن جناب بكوشم ، كم است . . . .\r\nبه نحوالعزال والاعتزال « 2 » زاويه را مشغول نموده به دعاى خير احيا و اموات دوستان اشتغالكى هست .\r\n. . . عرايض كه بىجواب بماند ، مثل اين است كه سلامى به كسى عرض كنى و جوابى نرسد . البته در نظر هست كه بعضى فقها جواب مكتوب را مثل جواب سلام مىدانند » .\r\n\r\n\r\n","description":"","footnote":"\r\n( 1 ) - ترجمه : دعاى من اين است كه خدايا خير دنيا و آخرت را به او عطا فرما و تمامى بدىهاى دنيا و آخرت را از او برگردان .\r\n( 2 ) - در حال گوشه‌گيرى و گوشه‌نشينى . .\r\n","page_name":" 66 ","page_number":66},
  {"content":"\r\n\r\n\r\nنامه شماره 34\r\nنامه بدون تاريخ است . در ضمن نامه اشاره به وفات جناب مغفور آقا شيخ‌محمد سرابى - كه داماد مرحوم آقاى قاضى و همسر ربابه خانم مىباشد - در مشهد مىنمايد . ايشان در حادثه گوهرشاد گرفتار و گويا در شكنجه و يا زندان مصدوم و از دنيا مىرود . حادثه گوهرشاد در تاريخ 1354 قمرى ، است پس اين نامه پس از آن تاريخ است .\r\n« . . . و از سركار عالى متوقعيم بهتر از اين توجه در امور فقرا توجه فرماييد بلكه قدرى امور قدرى اصلاح شده به خوشى از دارغرور عبور نماييم . دو صباح ديگر خبر مىرسد كه فلانى وفات كرد . . . مثل اين كه ربابه‌خانم با سه دختر در ولايت غربت‌مانده ايصال حق او از اهم واجبات است » و پس از اشاره به برخى مسامحه در امور مىنويسد : « اين همه را حقير مىدانم كه سبب چيست و آن دو تاست : يكى مسامحه در كليه امور كه اسباب خرابى تمام كارهاست . دوم اين كه كارى كه جز از رضاى حق در او لحاظ ديگر باشد بر نفوس بشر غالباً سخت است . هذا هوالحق و اين است درد بىدرمان ؛ معركه آراء ، اعيت‌العلما واعجزت‌البلغاء و حال آن كه باقى همين است و مابقى فناء بىبقاء . چه شده است سركار كه به زيارت سيدالشهداء\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nعليه السلام نمىآييد ؟ وجوب زيارت بر امثال سركار سالى يك بار قوى مىباشد ، در اين راه اعاده نظر فرماييد ، واني لكم لمن‌الناصحين . . . » « 1 »\r\nدر پايان اعتراف به اين نكته را لازم مىداند كه شايد به نظر برخى از محققان ، لازمه‌رعايت امانت انعكاس كلمه به كلمه نامه‌ها و عدم تصرف در آنها بوده و بنا بر نظر برخى ديگر لازمه‌رعايت حريم و حرمت بزرگان ، نياوردن بعضى مطالب بوده است و اين بنده ناچيز راه متوسط را در پيش گرفته اعتراف مىنمايد كه توضيح برخى اشارات خانوادگى ، اخلاقى و معرفتى ضرورى مىنمود اما فرصت اندك ، بنده را از اين توفيق بازداشت ، ولى اميدوار است قلم‌هايى توانمند با فراغت خاطر اين نياز را پاسخ گويند .\r\nانشا الله تعالى\r\n\r\n\r\n\r\n","description":"","footnote":"\r\n( 1 ) - قصص / 20 : « انّي لَكَ مِن‌َالناصِحينَ » .\r\n","page_name":" 68 ","page_number":68}
  ]