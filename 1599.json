[
  {"content":"\r\nترجمهء الغدير\r\n","description":"","footnote":"","page_name":" 1 ","page_number":1},
  {"content":"\r\nالغدير جلد 7\r\nمؤلف : علامه و محقق بزرگ عبد الحسين امينى نجفى\r\nترجمه : محمد باقر بهبودى\r\nناشر : بنياد بعثت\r\nتيراژ : 3000\r\nنوبت چاپ : سوم 1370\r\nچاپ از : اسوه\r\nتهران - خيابان سميه - بين مفتح و فرصت\r\nتوزيع : فروشگاههاى كتاب بنياد بعثت\r\nتهران : 760133 - مشهد : 59555 - قم : 32118\r\n","description":"","footnote":"","page_name":" 2 ","page_number":2},
  {"content":"\r\nعلامه فقيد شيعه آية الله مجاهد :\r\nمرحوم شيخ عبد الحسين امينى نجفى\r\nالغدير\r\nترجمه\r\nمحمد باقر بهبودى\r\nجلد هفتم\r\n","description":"","footnote":"","page_name":" 3 ","page_number":3},
  {"content":"\r\nولاية على بن ابى طالب حصنى\r\nفمن دخل حصنى امن من عذابى\r\n","description":"","footnote":"","page_name":" 4 ","page_number":4},
  {"content":"\r\n\r\nيك نامه\r\nاز شخصيت ممتاز و قهرمان سياست دكتر عبد الرحمن كيالى حلبى گفتارى بدست ما رسيد . اين مرد بلند پايه از خاندان كريم ( رفاعى ) است كه در حلب به عظمت و اصالت معروف و در اكناف و اقطار عالم اسلامى بشرافت حسب و نسب و علم و بزرگوارى مشهوراند . اين نامهء شريف گواه سخنپردازى و خوشبيانى و هم دقت نظر و استوارى انديشهء اوست و از روح تابنده و شعور زندهء او حكايت مىكند . خدايش زنده و جاويد بدارد .\r\nو اينك متن نامه :\r\nبزرگ مرد دانش و فضيلت ، علامهء بزرگ ، استاد شيخ عبد الحسين احمد امينى !\r\nسپاس آن خدائى كه تواند دلها را بهم نزديك كند و همت بزرگان را برانگيزد تا افكار مسلمانانرا از پراكندگى به اجتماع برگردانند . و درود و تحيت ما بر رسول او باد كه همگانرا با روز پاداش آشنا كرد . و هم بر خاندان و يارانش و هر آن مؤمنى كه هدف آنانرا به صدق و راستى دنبال نمود .\r\n","description":"","footnote":"","page_name":" 5 ","page_number":5},
  {"content":"\r\nو بعد : بديهى است كه تاريخ اسلام همان تاريخ عرب است ، متأسفانه اعراب در فهم تاريخ خود و تحقيق آن به صورتى كه از اغراض و تمايلات مبرا باشد كوتاه آمده‌اند . و آنها كه تاريخ اسلام را در عهد خلفاى اموى و عباسى تدوين كرده‌اند .\r\nبيشتر آنان از عواطف شخصى و ناديده گرفتن حق و واقع پرهيز نداشته‌اند .\r\nدر نتيجه نقادان و محققان بعدى نتوانسته‌اند حقائق و واقعيات را آن چنان كه بايد استخراج كنند و حوادث را به صورت آموزندهء بهم پيوند داده علل و اسباب آن را كشف و دفتر تاريخ را به صورتى زنده و گويا در دسترس همگان بگذارند ، با آنكه اين خود بالاترين مقاصد است .\r\nجهان اسلام كه امروز و بلكه هميشه نيازمند اين گونه تحقيقات بوده و هست بر اين صدد است كه بداند ، فرماندهى و حكومت قبل از اسلام و بعد از آن ، با چه تطورات و دگرگونيها روبرو شده و علل حوادث و انقلاباتى كه خلفا را در تأسيس خلافت يارى كرده بشناسد و آنچه در زمان خلفا گذشته ، مورد غور و بررسى قرار دهد .\r\nبداند و بشناسد كه چرا دول اسلامى تجزيه گشت و چه جنگها و پيكارها بدنبال داشت ؟ و چگونه آن قدرتها به زوال انجاميد و جاى خود را به ديگران داد ؟\r\nو هم بشناسد و بداند كه تا چه اندازه در خدمت به تمدن اسلامى سهيم بوده ، پايه - گزاران اين مشعل فروزان را تأييد كردند .\r\nچه عواملى باعث شد كه فتوحات اسلامى با آن وسعت پيش برود و اسلام در ميان ملل مختلف ، كه هر يك دين و آئينى مخصوص به خود داشتند ، نفوذ كرده انتشار يابد ؟ و اختلاف امت ، بعد از رحلت رسول اكرم از چه پديد شد ؟ و چرا بنى هاشم از حقوق اجتماعى خود محروم گشتند .\r\nبراى جهان اسلام دانستن اين مسئله جنبهء حياتى دارد كه علل انحطاط و انحلال مسلمين را بشناسد و بداند چه عاملى باعث اين وضع نابسامان موجود شده از چه راه ميتوان بوحدت كلمه و استقلال دينى و سياسى و نهضت اقتصادى و ادبى و\r\n","description":"","footnote":"","page_name":" 6 ","page_number":6},
  {"content":"\r\nعلمى دست يافت .\r\nو آيا - اين امكان وجود دارد كه گذشته را با مراجعهء به تاريخ و اعتماد به كتب پيشينيان روشن كرده ، جبران مافات نمود ؟ يا بايد فحص كرد و با كمال پاكى و نيك - انديشى و بر كنار شدن از عواطف شخصى و محيط ناسالم بجستجو و تحقيق برخاست تا حقيقت را كشف و به علل و عوامل آن دست يافت و سپس با كمال شهامت در اختيار نسل جوان گذاشت تا بتواند خود را براى پيشبرد دانش و نهضت و چنگ زدن به آن راه و روشى كه مبادى اين تعليمات و رسوم است مهيا كند و از كسانى سرمشق بگيرد كه اين راه را طى كرده و از نور حقيقت تا آنجا روشن شده‌اند كه خود چراغ فروزان شريعت گشته‌اند و مىتوانند سند حق و كعبهء آمال همگان براى دست يافتن به يك زندگى باسعادت بوده ، ضمنا مجسمهء فضيلت و تقوى باشند .\r\nمن عقيده دارم كه اين بررسى و تحقيق و اين سيره و روش علمى مفيدترين و والاترين وظيفهء مردان دين و دانش و مصلحين اجتماع است ، بايستى با كوشش مداوم آن را دنبال كنند و به اين آرزو جامهء عمل بپوشانند .\r\nخوشبختانه مىبينم كتاب شما الغدير كه به عالم اسلام هديه كرده‌ايد ، مىتواند فايدهء اين درس و تحقيق را با همان روش علمى بما نشان دهد . و پرده از روى يك حقيقت تاريخى راجع به خلافت اسلامى بردارد كه مورخين راه انصاف را دربارهء آن پيش نگرفته‌اند ، تا بالاجماع و اتفاق آن را روايت كنند .\r\nبلكه بعضى آن را اثبات و برخى نفى مىكنند ، و آنها كه روايت كرده‌اند ، برخى روايت را كامل و جمع ديگرى آن را ناقص آورده مطلب را درز گرفته‌اند ، در اين ميان برخى هم آن را تحريف كرده و جمع ديگر آن را ساده و مبتذل جلوه گر ساخته ، جاهلانه يا مغرضانه از آن گذشته‌اند .\r\nگويا اتفاقى بوده كه نيازمند بررسى و تحقيق و شايان هيچگونه توجه نبوده و در صورت صحت و واقعيت ، نتيجه اى بر آن مترتب نمىشده است ، در حالى كه همين\r\n","description":"","footnote":"","page_name":" 7 ","page_number":7},
  {"content":"\r\nمسئله به تنهائى مىتوانست صلح و آرامش را در آغاز خلافت و دوام و استحكام مبانى آن را براى ابد تضمين كند .\r\nآرى در اثر اين سهل انگارى و غرضورزى ، جهان اسلام از درك حقيقت دور ماند ، همان حقيقت تاريخى كه اگر صحابه ، در صدر اول بدان عمل مىكردند ، يعنى سفارش رسول امين مؤسس گرامى اسلام را با كمال امانت و صداقت بكرسى مىنشاندند اين نابسامانى اتفاق نمىافتاد ، و مسلمانان به اين بلاى خانمان سوز پراكندگى و درهم گسيختگى ، دچار نمىشدند ، بلكه وحدت اسلامى و اتحاد مسلمانان ، با حلقات بهم پيوسته جاويد و پايدار مانده و از هر گونه عاطفهء قومى و تمايلات شخصى بر كنار ، و در نتيجه دستگاه خلافت با نصرت و پيروزى براى ابد برقرار و پرچم رشد و هدايت بر سر آن در اهتزاز و در مسير قدرت و وحدت پيش ميرفت آن چنان كه رسول اعظم خط مشى آن را ترسيم فرمود .\r\nدر آن صورت كسى بر سرير خلافت قرار مىگرفت كه استعداد كافى و كفايت لازم را داشته ، از دانش ، شجاعت ، نيرو ، دورانديشى و ثبات قدم برخوردار باشد :\r\nتشخيص وادار كش تا آن پايه صحيح باشد كه بتواند سياست شرع را به خوبى درك كند ، حكمت و كاردانيش آنچنان استوار و متين باشد كه بين دنيا و دين جمع كند خلق و خوئى در خور مقام نبوت و راه و روشى چون راه و روش مصلحان داشته از دستورات قرآن الهام بگيرد .\r\nدر زندگى با كمال زهد و بىاعتنائى به متاع دنيا و زينت و لذت آن بنگرد .\r\nكردارش بر پايهء حق ، با رحمت و عطوفت همعنان باشد .\r\nشمشيرش بسان كارد يك جراح با تجربه ، عضو سالم را از عضو ناسالم تشخيص دهد ، و هنگام داورى در اجراى حق از هيچ سرزنشى نينديشد .\r\nمشت گره كرده را بر سر ستمگر بكوبد و دست نوازش بر سر مستمند ناتوان سپر سازد .\r\nالبته در صدر اسلام كار بدين نحوه صورت نگرفته ، بلكه دستگاه خلافت\r\n","description":"","footnote":"","page_name":" 8 ","page_number":8},
  {"content":"\r\nبر خلاف اين جهت سير كرده و حوادث آن چنان پيش آمده كه انتظار نميرفته است .\r\nاعراب فرصت را از كف نهادند و مسلمانان در آغاز تشكيل و تأسيس حكومت نيروى معنوى و در رأس آن ، مردان بزرگ و برجستهء خود را از دست دادند ، آن هم ضمن درگيريها و جنگهائى كه لزومى نداشت و حتى منافع و اغراض آنانرا تأمين نكرد .\r\nاگر آن جنگها و خونريزيها نبود ، دنيا را زيرورو مىكردند و تمام قدرتها را زير پر گرفته ، پرچم صلح و صفا را ظرف نيم قرن در همه جا مىافراشتند .\r\nترديدى نيست كه سلطنت و حكومت آنان در همهء اقطار جهان نفوذ مىكرد و بنيان شريعتشان بدون رنج و زحمت استوار مىماند .\r\nآرى در حوادث تاريخ چيزهائى به چشم مىخورد كه شايسته نبوده و آنچه در خلال اين حوادث اتفاق افتاده ، بايد مورد عبرت قرار گيرد و با كمال نشاط ما را به طرف نشر حقائق و پيوند دادن حوادث سوق دهد ، آن چنان پيوندى كه علل و اسباب را آشكار و نتيجه لازم را كشف و اعلام دارد .\r\nالبته حقائقى كه بر پايهء منطق و اساس انديشه و تجربه استوار و به منظور رفع اختلاف و پرده پوشى بر جراحات صورت گيرد ، تا بحث و تحقيق و بررسيهاى تاريخى ما ، راه انحراف نپويد و از مسامحه و سهل انگارى نيز بر كنار ماند .\r\nدر مرحلهء اول بايد راه و روش آن وصيى را كه براى خدا و براى دين خدا زنده بود و در راه اعلاء كلمهء حق و دفاع از ناموس دين ، بشرف شهادت رسيد ، ترسيم نموده شخصيت او را تحليل و تشريح نمود .\r\nهمان وصيى كه پسر عم خود رسول خدا را با نيروى جسم و جان يارى كرد ، حتى در راه آنان كه سرپرست مسلمانان شده ، رشتهء حكومت را بدست گرفتند ، از هيچگونه كوشش و اخلاص و حتى بذل جان خود دريغ نكرد ، بدين اميد كه ياوران دين خدا باشند : بكتاب خدا عمل كنند ، رعيت او را نگهبان باشند ، تعاليم او را پاس دارند و رسالت رسول را تأييد نموده از سيره و روش آن سرور خارج نشوند .\r\n","description":"","footnote":"","page_name":" 9 ","page_number":9},
  {"content":"\r\nاين شخصيت عظيم اسلامى ، در انديشه و رفتار و اخلاق خود ، نمونهء والائى از تعليمات عاليه است كه اسلام براى عموم مسلمانان در نظر گرفته ، با اين همه ، شهسوار خطهء سخن ، شهر علم و دانش ، شمشير بران رسولخدا بر سر دشمنان بود ، با عزم و اراده اى كه در برابر هيچ خواسته و طمعى نرم نشد .\r\nدر واقع او پيشواى پرهيزگارى بود و خداوند تا آن حدش گرامى داشت كه در برابر بت به خاك نيفتاد .\r\nاو را و خاندان او را پاك و مطهر ساخت و از شك و پليدى بر كنار و از انحراف و كجى مصون داشت .\r\nدوستى و موالات آنانرا بر بندگان خود حتم نموده و به بهترين اخلاق حميده و صفاى باطن و حسن نيت و عفت دست و زبان آراست و صبر و استقامتشان عطا فرمود .\r\nآرى عالم اسلام در اين روزگار نابسامان ، نياز مبرمى احساس مىكند باينكه بايد شخصيت اين مرد يگانه تحليل شده ، آنچه خداوند متعال از صفات و مزايا و ژرفنگرى در سياست و تدبير به دو عطا فرموده مورد پژوهش و تعليم قرار گيرد تا مؤمنين در مسير زندگى هر جا كه باشند سرمشق خود ساخته و هر جا كه بروند با روح و انديشه ، شخصيت او را پيروى نموده دردهاى بيدرمان خود را دوا كنند .\r\nنسيم روحپرور هدايت علوى مشام جانشانرا معطر سازد ، و روح و قلبشان از آلودگيهاى تمدن دروغين پاك گشته ، عقل و انديشه آنان از وسوسهء شك و ترديد و تمايلات كفر آميز صفا يابد .\r\nاين كتاب الغدير است كه با عظمت خود و آنچه در مطاوى آن از سنت ، ادب علم ، هنر ، تاريخ ، اخلاق ، حقائق ، ضمن تتبع و بررسى اقوال به چشم مىخورد ، شايان مطالعه و بررسى و تحقيق بوده سزاوار است كه هر مسلمانى از دانش سرشار آن كامياب گشته بداند كه تا چه حد ، مؤرخين صدر اسلام تقصير و كوتاهى نموده‌اند و حقيقت كدام است ؟\r\nبه اين وسيله است كه ضايعات تقصير و اهمال مؤرخين جبران مىشود و در مقابل\r\n","description":"","footnote":"","page_name":" 10 ","page_number":10},
  {"content":"\r\nاين اقرار بحقيقت و پيروى دستورات حقه و اتفاق كلمه و اتحاد مذهب و عقيده و اجتماع بر يك رأى و انديشه ، بپاداش اخروى هم نائل مىشويم .\r\nاميد است بتوانيم به اين مهم دينى قيام كنيم و هر آنكس كه از مصيبتهاى واردهء بر مسلمين غمين و اندوهناك است با ما قيام كند ، در نتيجه همگان بيدار شوند و رشد و عزت و شوكت و اقتدار خود را باز يابند . و اين از خداى بزرگ بعيد نيست .\r\nبارى\r\nمن اين خدمت بزرگ را بشما تبريك مىگويم و اين هديه نفيس را از شما با نهايت تشكر مىپذيرم ، آرزومندم كوشش شما بر دوام باشد .\r\nالبته استاد بزرگ و سرور ارجمندم احترامات برادرش را به ضميمه آرزوهاى او نسبت به دوام صحت و سلامت مىپذيرد ، ضمنا با لطف و مرحمت خود مرا از وصول اين نامه و گفتار مطلع مىسازد . خداوند او را بپاداش عالىتر برساند ، او بهر كارى تواناست . و السلام عليكم و رحمة اللَّه و بركاته .\r\nمخلص دكتر عبد الرحمن كيالى\r\nحلب 18 محرم سال 1373\r\nبرابر 26 ايلول سال 1953\r\n","description":"","footnote":"","page_name":" 11 ","page_number":11},
  {"content":"\r\nفيلسوف نامور ، دكتر محمد غلاب ، استاد فلسفهء اصول دين در دانشگاه الازهر ، قاهره ، ضمن نامه اى ، مقام علمى مؤلف و جاويدان اثر او ، كتاب الغدير را ستوده است ، متن اين نامه همراه پيش گفتارى متين كه در مجلهء البيان سال اول شمارهء دهم منتشر شده ، اينك از نظر خوانندگان مىگذرد - با عرض تشكر مقام ارجمند ناشر را مىستائيم و عظمت روح استاد عزيز را در انصافجوئى و حقطلبى ستايش ميكنيم .\r\n\r\nنامهء وارده\r\nمجلهء البيان افتخار دارد كه متن نامهء دكتر محمد غلاب را كه از مصر به محضر علامهء جليل شيخ عبد الحسين امينى ، پيرامون بزرگداشت كتاب الغدير نگاشته ، منتشر سازد . استاد در اين نامهء خود از حقائق بىشائبه پرده برداشته ، نويد ميدهد كه اينك هنگام ارج شناسى و بزرگداشت آراء مذهبى فرا رسيده و بايد به واقعيات تاريخى گردن نهاد ، گرچه دانشمندان سالها با عواطف و اغراض شخصى ، در برابر آن مقاومت كرده‌اند .\r\n","description":"","footnote":"","page_name":" 12 ","page_number":12},
  {"content":"\r\nاينك متن نامه\r\nدرود من همراه تشكرات قلبى و حق شناسى ، نسبت به دانشمندان عراق - عموما - و اهل نجف - خصوصا - و در پيشاپيش آنان ، نويسندگان عاليقدرى چون شما تقديم مىگردد .\r\nپس از حمد و سپاس . جزء اول و دوم ، از كتاب نفيس و اثر پر ارج شما « الغدير » دريافت شد ، كتابى كه بسان نامش درياچهء پرصفائى از علم و دانش در خود فرا گرفته و آنكه در جستجوى حقائق است آرزوهاى خود را همراه گمشده اش در اين كتاب مىيابد چنان كه تشنهء وامانده ، آتش التهاب و عطش خود را در كنار غدير آب فرو مىنشاند .\r\nواقعا كوشش شما بجانب عظيمترين ميراث اسلامى معطوف شده ، كه با نهايت حقجوئى ، آثار و احاديث راستين را در اين باره استخراج و بررسى فرموده ، هر گونه شبهه و پرده پوشى را با تصحيح و انتقاد دنبال كرده‌ايد .\r\nما يقين داريم كه نسل جوان اسلامى ، به زودى از اين ميوهء شيرين پراثر بهره ور خواهد شد ، خصوصا كه اينك بيشتر آثار نويسندگان بىارج و كم بهاست .\r\nو هر گونه جنبش علمى و ادبى به سوى هدفهاى تجارى و مادى ميرود .\r\nاتفاقا كتاب آن جناب در وقت مناسبى بدستم رسيد ، زيرا من با كمال اهتمام ببررسى اين قسمت از تاريخ اسلامى مشغول و در پيرامون آن يادداشتهائى تهيه مىكنم ، و بدين جهت نيازمندم كه مدارك دست اول و آراء واقعى شيعهء اماميه در دسترس من باشد تا در بررسى عقائد اين فرقهء جليله ، مانند فلان و فلان ( 1 ) از محدثين تندرو دچار لغزش و سقوط نگردم .\r\n\r\n","description":"","footnote":"\r\n( 1 ) دو نفر از محدثين را نام برده است و ما به كنايه اكتفا كرديم ، چه ممكن است به انتشار نام آن دو راضى نباشد .\r\n","page_name":" 13 ","page_number":13},
  {"content":"\r\nالبته به همين منظور ، پيش از اينكه اثر نفيس شما و اصل شود ، چند رشته از كتب دانشمندان عراق را پيرامون عقائد شيعه اماميه تهيه كرده‌ام ، از خداوند درخواست دارم كه ما را به راه رشد و صلاح رهنمون باشد و ملت اسلامى عرب را از اين آثار بهره مند سازد . انتظار دارم كه احترامات متقابل مرا بپذيريد .\r\nدكتور محمد غلاب\r\nاستاد فلسفه در دانشكدهء اصول دين\r\nدانشگاه الازهر - قاهره\r\n","description":"","footnote":"","page_name":" 14 ","page_number":14},
  {"content":"\r\n\r\nسخنى از محقق كبير و نويسندهء توانا . استاد توفيق فكيكى - بغدادى ، وكيل دادگسترى ، پيرامون كتاب الغدير در مجلهء الغرى نجف سال هشتم شمارهء 17 صفحهء 415 منتشر شده است ،\r\nاينك به ضميمه تشكرات صميمانه نسبت به ناشر و نويسنده ، محضر خوانندگان تقديم مىشود .\r\nاواخر تابستان گذشته ، هديهء گرانقدر و پر بهائى از علامهء جليل و محقق دانشمند شيخ عبد الحسين احمد امينى نجفى عز وصول يافت و آن جزء اول و دوم كتاب نفيس و اثر گرانمايه الغدير بود .\r\nعلت اينكه نتوانستم به موقع نظر خود را پيرامون اين كتاب ابراز كرده ، از موقعيت اين اثر نفيس تجليل كنم ، خودكامى صحاف بود كه كتاب را ببهانهء جلد سازى نزد خود نگه داشت و بعد از اينكه از مطالعهء آن برخوردار و از ثمرات آن كامياب گرديد ، به من بازگردانيد .\r\nمتأسفانه باز هم گرفتاريهاى زندگى و مشكلات شغل وكالت ، مرا از انجام وظيفه بازداشت ، ولى اميدوارم مؤلف بزرگوار الغدير ، مورد عفو و مرحمتم قرار دهد چون از مردم كريم جز بخشايش انتظارى نبايد داشت .\r\nقبل از اينكه نظر خودم را در بزرگداشت كتاب و موقعيت علمى آن بنگارش\r\n","description":"","footnote":"","page_name":" 15 ","page_number":15},
  {"content":"\r\nآورم ، اجازه مىخواهم مراتب شكر و سپاس را ، خدمت مؤلف تقديم دارم كه مرا لايق يك چنين هديهء گرانبهائى دانسته است ، به نظر من تقديم كردن افكار تابناك ، و انديشه‌هاى روشن و ذوقهاى درخشان ، پربهاتر از هديه نمودن دوشيزگان زيبا و برتر از تقديم داشتن گوهر آلات و سنگهاى گرانبهاست .\r\nبارى اين دو جزء كتاب را ورق زدم و مباحث علمى دقيق و تحقيقات تاريخى آن را غوررسى نمودم و انتقاد از احاديث مشكله و ايراد روايات مختلفه و برخوردهاى ادبى و شعرى آن را با دقت مطالعه كردم و اثر آنها را در خدمت به فرهنگ شريف علوى سنجيدم .\r\nو نيز با كنجكاوى ، آراء علمى مؤلف را پيرامون تفسير آيات و توجيه حكم و مصالحى كه در گفتار و يا رفتار رسول اكرم وجود داشته ، موشكافى نمودم ، البته آراء عميق و ريشه دار و انديشه‌هاى استوارى كه از حقائق روز تاريخى غدير پرده برداشته و اسرار كتمان شدهء آن را مكشوف و برملا ساخته است .\r\nآرى مؤلف بزرگوار ، در تمام اين مراحل نسبت به تنوير افكار و روشن ساختن اذهان ، موفقيت كامل داشته و به خوبى توانسته است حيرت زدگان را بسوى شناسائى حقائق تاريخى و درك انگيزهء تشريع غدير و حكم و اسرار آن رهبرى نمايد و اسباب و عواملى را كه باعث شد اين روز تاريخى به صورت يك حماسه غمناك درآمده ، نتائج دردناكى در پى آرد ، بهمگان بفهماند ، همان اسباب و عواملى كه در تاريخ اسلام و عرب خواهان تأملى شايان و مايهء عبرت آموزى است .\r\nالبته علامهء مؤلف اول كسى نيست كه در موضوع غدير ، كتابى تأليف فرموده باشد ، جمع كثيرى از پيشتازان دانش و بزرگان ادب و نويسندگان بزرگ ، در اين راه بر معظم له ، سبقت و پيشى دارند . ولى با اعتراف به فضل سرشار و مقام بلند آنان در علم و ادب ، از درمان اين درد و شفا بخشيدن اين عقدهء درونى ناتوان مانده و بر آن تحقيق و بررسى و تعمقى كه مؤلف الغدير ، در سايهء كوشش پىگير خود دست يافته و توانسته با صبر و بردبارى به عالىترين نتيجه ممكن برسد ، و اصل نشده‌اند .\r\n","description":"","footnote":"","page_name":" 16 ","page_number":16},
  {"content":"\r\nمىبينيم مؤلف علامه در اين زمينه به هدف خود رسيده و حقيقت را بىپرده و خالص نشان داده و اين خود گواه قدرت علمى و زحمات طاقت فرساى او در جمع آورى دلائل تاريخى است كه با نهايت دقت براهين علمى روشن و اسناد دقيق ادبى و تاريخى را ارائه نموده و مسئله غدير را به خوبى اثبات كرده است .\r\nدر واقع مثل معروف را كه ميگويد « پيشينيان فرصتى براى آيندگان نگذاشته‌اند » زير پا نهاده و به خوانندگان مىنمايد كه تا چه حد آيندگان از ابتكار و قدرت علمى و فنى برخورداراند .\r\nاگر ادعا كنم كه كتاب الغدير از حيث علم و هنر و تهيهء تاريخ و تراجم ، در حد آخرين توان بشرى است ، واقعا گزافه گوئى نكرده‌ام .\r\nاين كتاب بوستان روح افزائى است كه نوادر ادبى و تحفه‌هاى چون گل خندان آن ، چشم دل را ميربايد ، بلكه بايد گفت : دائرة المعارفى است كه محكمترين آراء دينى و علمى را ارائه ميدهد و مىتواند مايهء اطمينان گمشدگان وادى جهالت و آرام - بخش سرگشتگان باديهء حيرت باشد .\r\nبلكه بايد بحقيقت اعتراف كرد كه اين اثر نفيس جاويدان ، در آن حد است كه انجمنهاى علمى عصر حاضر ، مجتمعا از ارائه آن عاجز و ناتواناند ، بنابراين ابراز يك چنين قدرت و توان علمى ، بالاترين افتخار جاويدانى است كه در ميدان علم و دانش ، نصيب علامهء محقق شيخ عبد الحسين احمد امينى نجفى گشته و در واقع اوست كه بزرگترين خدمت را بفرهنگ عربى تقديم داشته و بايد با شگفت و اعجاب و بزرگداشت شايسته تلقى شود .\r\nتنها خرده گيرى بر مؤلف علامه اين است كه اين خوان نعمت را تكميل نفرموده و فهرستهاى فنى لازم را در اسماء رجال و شعراء و اماكن و ساير موضوعات علمى تهيه ننموده است ولى اين مسئله از ارزش تاريخى و علمى و ادبى كتاب نمىكاهد و من گمان مىبرم كه كمبود كاغذ ، از عوامل اصلى اين نقيصهء فنى بوده است .\r\nعلامهء مؤلف ، اين خدمت شايان توجه را به صاحب ولايت كبرى ، سرور امت\r\n","description":"","footnote":"","page_name":" 17 ","page_number":17},
  {"content":"\r\nسر دودمان پيشوايان مذهب ، مولى امير المؤمنين صلوات اللَّه و سلامه عليه ، اهداء فرموده است ، چون هيچكس را شايسته تر از او نيافته است .\r\nاى شيخ فاضل ! اين سرمايهء عظيم كه البته در برابر عظمت مقام ولايت ناچيز است ، و اين اوراق دفتر ولايت و محبت خالصت كه تقديم امير المؤمنين صاحب ولايت كبرى داشته اى ، عاليترين پاداش و سرشارترين سود را در بازار تجارت اخروى به پى دارد كه هيچگاه از رونق و رواج نمىافتد .\r\nمن ترا بدين بشارت مژده بخشم كه برات رستگارى بزرگ را در روز رستاخيز به كف خواهى داشت و تو و خاندانت از هر گونه گرفتارى در امان خواهيد بود .\r\nبغدا\r\nتوفيق فكيكى ، وكيل دادگسترى\r\n","description":"","footnote":"","page_name":" 18 ","page_number":18},
  {"content":"\r\n\r\nتقدير و تشكر\r\nعاليترين سپاس خود را تقديم راد مردان بزرگ و اساتيد گرانقدر مىنمايم : آنان كه پيرامون كتاب ما « الغدير » مقاله اى پرداخته و يا خطابه اى ايراد فرموده‌اند تا ياد حق ارجمند و نداى ولايت منتشر و توحيد كلمه برقرار گشته ، كوشش لازم در راه مصالح امت انجام گيرد .\r\nضمنا از بزرگمردانى كه اين مقاله‌ها و خطابه‌ها را در اقطار اسلامى : مصر ، سوريه ، هند و عراق در صفحات روزنامه و مجلات خود منعكس و به نشر حقائق همت گماشته‌اند ، صميمىترين تشكرات خود را تقديم مىدارم .\r\nامينى\r\n","description":"","footnote":"","page_name":" 19 ","page_number":19},
  {"content":"\r\n\r\n","description":"","footnote":"","page_name":" 20 ","page_number":20},
  {"content":"\r\nجزء چهارم\r\nشعراء « الغدير » در قرن چهارم و پنجم\r\nو اوائل قرن ششم هجرى\r\nشرح حال سى و يك شاعر\r\n","description":"","footnote":"","page_name":" 21 ","page_number":21},
  {"content":"\r\n\r\nبسم اللَّه الرّحمن الرّحيم\r\nخداى را بر معرفتش سپاس مىگزاريم و همو را مىستائيم كه راه سپاسگزارى را بما آموخت .\r\nدرهاى علم و دانش را به روى ما گشود تا به ربوبيت او آشنا گشتيم و در توحيد و يگانه پرستى راه اخلاص گرفته ، از كجروى ، دو روئى ، ستيزه جوئى و ترديد بر كنار مانديم .\r\nسرور پيامبرانش محمد مصطفى را بر ما گسيل داشت كه نعمت وجودش عظيم - ترين منت است ، و بعد از او ، باد و جانشين گرانقدرش قرآن و عترت ، بما عزت و كرامت بخشيد و در اين ميان بهرهء ما را از اين خوان نعمت و كرامت چندان فزون و موفور ساخت كه توانستيم با گامهاى بلند و استوار ، در راه مصالح امت و اصلاح اجتماع قدم نهيم و با موفقيت كامل به خدمتگزارى دين و دانش و بزرگداشت دانشمندان صاحب فضل ، قيام نمائيم .\r\nآرى ذات مقدس او را ستايش مىكنيم كه گامهاى ما را بر جادهء حق و حقيقت استوار داشت و در حالى كه جز حق نگفتيم و بجز راه حق نپوئيديم اوراق زندگى ما را با سعادت و نيكبختى برنگاشت و آثار قلم ما را بر صفحات زرين تاريخ به يادگار نهاد .\r\nالبته ذات مقدسش توفيق بخش هر نعمت و همو سرپرست و ياور ماست .\r\nعبد الحسين احمد امينى\r\n","description":"","footnote":"","page_name":" 22 ","page_number":22},
  {"content":"\r\n\r\nبقيهء شعراء غدير در قرن چهارم\r\n\r\n22 غديريهء ابو الفتح كشاجم\r\nمتوفى 360\r\n\r\n- له شعل عن سؤال الطلل\r\nأقام الخليط به أم رحل\r\n\r\nسرگرم خاطره اى است كه از واپرسى خانهء معشوق بازمانده ، رفيق راهش بپايد يا بكوچد .\r\n- آهو چشمان در پس پرده به دو چشم دوخته از چاك خيمه به دو مىنگرند .\r\n- ولى گونه‌هاى نمكين كه در اثر شرم ، زرد و سرخ مىشود ، قلب او را نمىربايد .\r\n- كافى است ! نكوهش مكنيد . گذشت روزان و شبان زبان به نكوهش باز خواهد كرد .\r\n- او ديگر عشق سوزان را بكنارى نهاده ، آتش اشتياق را هر چند زبانه كشد خاموش مىكند .\r\n- اينك از گريهء بر آهووشان سر خورده به گريهء بر پاكان سرگرم شده است .\r\n- چه هلالهاى نوافروز كه قبل از دوران درخشش و كمال فرو افتاد ! و چه بدرهاى تابان كه به زودى غروب كرد .\r\n- آنان در ميان خلق ، حجت خدا و آيت حق بودند و روز رستاخيز خصم آنكس كه از يارى كناره گرفت .\r\n- خداوند سند پيشوائى آنانرا نازل نمود و او سند خدائى را مردود شمرد .\r\n","description":"","footnote":"","page_name":" 23 ","page_number":23},
  {"content":"\r\n- جد آنان خاتم پيامبران است ، اين را ملل جهان مىدانند .\r\n- پدرشان سرور اوصياء است كه دستگير ناتوان و به خاكافكن قهرمانان بود .\r\n- آنكه به سر نيزه آموخت چگونه در قلب دشمن جاى گيرد ، و شمشير را كه چه سان بر فرقها نشيند .\r\n- روز نبرد ، اگر زمين از جاى بجنبد ، او از جاى نجنبد .\r\n- همانكه از دنياى مردم رو گرداند ، موقعى كه با زر و زيور خود را آراسته بود .\r\n- هنگاميكه ديگران با او سنجيده شوند ، شريفترين آنان ، بمنزلهء زمين پست است كه با آسمان بسنجند و يا چون قطرهء كه با دريا مقياس گيرند .\r\n- با آن بخششى كه ابر ازو آموخته و آن وقارى كه كوه از آن پايدارى يافته .\r\n- بسا فتنه كه با رهبرى او رخت بر بست و مشكلاتى كه با انديشهء او فيصل يافت .\r\n- خداى عز و جل مشعل گمراهى را بوسيلهء او خاموش كرد ، همان مشعل كه شراره‌هاى آن دامن هدايت را به آتش كشيد .\r\n- آن سرورى كه خداوند ، خورشيدش را نزديك غروب بر او بازگرداند ( 1 ) .\r\n- و اگر باز نمىگشت ، عوض تابش و درخشندگى براى هميشه روسياه مىشد .\r\n- همان سرورى كه ، بخاطر دين و آئين با نيزهء باريك بر سر مردم كوبيد همانسان كه بر سر شتران عربى كوبند .\r\n\r\nو قد علموا أن يوم الغدير\r\nبغدرهم جر يوم الجمل :\r\n\r\nهمگان دانستند كه در اثر نابكارى آنان بود كه روز غدير ، روز جمل را در پى داشت .\r\n- اى گروه سيه كاران كه به پيامبر تلخى مصيبت را چشانديد .\r\n، تا آنجا كه گويد :\r\n- صريح قرآن خصم شماست و هم آنچه بهترين پيامبران در آن روز فرمود .\r\n- سفارش او را ، علنا زير پا نهاديد ، و بر او بستيد آنچه را كه خواستيد .\r\n\r\n","description":"","footnote":"\r\n( 1 ) حديث رد شمس در جزء سوم ص 126 - 141 گذشت .\r\n","page_name":" 24 ","page_number":24},
  {"content":"\r\n، تا آخر قصيده كه در نسخه‌هاى خطى به 47 بيت بالغ مىشود ، ولى ناشر ديوان ، قسمتى را كه با مذهبش مخالف بوده از ديوان چاپى ساقط كرده است ، و اين اولين دست خيانتكارى نيست كه سخنان حق را جابجا مىكند .\r\n\r\nشاعر\r\n: ابو الفتح محمود بن محمد بن حسين بن سندى بن شاهك رملى ( 1 ) ، معروف به كشاجم .\r\nنابغه اى است از نيكان امت و يگانه اى از رجال برجسته ، و شهسوارى در نقد و ادب ، كسى با او برابر نبود ، و نه با او ياراى بحث و مشاجره داشت . شاعر بود ، نويسنده و متكلم بود ، منجم ، منطقى ، اهل حديث ، از طبيبان ماهر و زبردست . محقق ، مو - شكاف ، و هم اهل بخشش و نوال .\r\nخلاصه همهء فضائل در او جمع بود ، و بدين جهت خود را كشاجم ناميد كه هر يك از حروف پنجگانه ، اشاره به يكى از فنون متداول داشت : ك كاتب .\r\nش شاعر . ا ادب و انشاد ( سرود ) ج جدل يا جود . م متكلم يا منطقى و منجم . و بعد از آنكه در علم طب مهارت كامل يافت ، حرف طاراهم بر آن افزود و طكشاجم گفت ، ولى بدان شهرت نيافت .\r\nشرح اين لقب در كتب رجال مضبوط است ، با اختلافى كه بدان اشاره گشت . ( 2 )\r\nالبته اين مرد ، در تمام اين مراتب سرآمد عصر بوده و چه بسا اختلاف در شرح لقب از همين جا ، ناشى گشته باشد .\r\n\r\nادب و شعر كشاجم .\r\nنامبرده پيشواى ادب و پيشگام شعر است . تا آنجا كه رفاء سرى ، آن شاعر چيره دست ، با مقام بلندى كه در فن شعر و ادب داشت ، به رونويسى ديوان كشاجم علاقهء\r\n\r\n","description":"","footnote":"\r\n( 1 ) منسوب به رمله از آباديهاى فلسطين .\r\n( 2 ) شذرات الذهب 3 / 37 ، شيعه و فنون اسلام 108 .\r\n","page_name":" 25 ","page_number":25},
  {"content":"\r\nوافر داشت ، و در سبك شعر به راه او ميرفت و بر قالب او خشت ميزد ( 1 ) و چنان در اين متابعت و دنباله روى شهرت داشت كه يكى از شعراء گفت :\r\n- بدبخت آنكه اشك ميريزد و دانه‌هاى اشك بر پهناى سينه اش روان است .\r\n- اگر نبود كه خود را سرگرم بادهء ناب كرده و با رساله‌هاى صابى و شعر كشاجم غم دل را فراموش مىكند . ( 2 )\r\n، ابو بكر ، محمد بن عبد اللَّه حمدونى ، ديوان شعرش را مرتب كرد ، و اضافاتى كه از پسر كشاجم ابى الفرج بدست آورده بود ، بدان ملحق نمود .\r\nاز چكامه هايش چنان كه آثار مهارت در لغت و حديث ، و تفوق در فنون ادب و نويسندگى و سرود به چشم مىخورد ، وزنهء او را در روحيات و معنويات سنگين مىكند و ملكات فاضلهء او را نمودار مىسازد ، مانند اين شعر :\r\n- مقامات عاليه‌ام ، آوازهء مرا در كاخهاى خسروان بلند كرد -\r\n- و اشتياق طبيعى كه به مكارم اخلاق دارم ، چه من در تحصيل نيكيها سخت حريصم .\r\n- بسوى بالاترين مراتب مجد و عظمت پر مىزنم و از درجات مبتذل آن دامن مىكشم .\r\n- در مكتب دبيرى و نويسندگى بشيوه‌هاى نو پرداختم و هديهء ادب آموزان ساختم .\r\n- مضامين بكر و لطائف نغز را در جامهء ادب آراسته به حجله آوردم .\r\n- و روايات ممتاز و برگزيده را با قريحه و ذوق سرشار آزين بستم .\r\n- اينها را همه با همتى كه در ساحت مجد و بزرگوارى مىخرامد ، دمساز كرده‌ام .\r\n- و هم با عزمى راسخ كه نه در مشكلات واماند و خسته گردد .\r\n- و اين عزم و همت در هر مصيبتى كه از چشم خون بچكاند ، رفيق و دمساز من است .\r\n، و از اشعار كشاجم كه حكايت دارد از نبوغ او در بنظم كشيدن معانى بلند و\r\n\r\n","description":"","footnote":"\r\n( 1 ) ابن خلكان 1 / 218 .\r\n( 2 ) معجم الادباء 1 / 326 .\r\n","page_name":" 26 ","page_number":26},
  {"content":"\r\nنكته سنجى ، قدرت نظر ، دقت انديشه ، استوارى فكر ، اين شعر اوست :\r\n- اگر جمعى به حق بر ثريا دست يافته‌اند ، من بر والاترين اختران دست افراشته‌ام .\r\n- نه چنين است كه زبان شعرم از دم شمشير هندى تيزتر و برانتر است ؟\r\n- و اين دست من است كه با انگشتان قلمى را مىفشارد كه اشك آن در اختيار است ؟\r\n- قلمى چون افعى نر كه دشمنان از او در هراساند ، و يا چون مارى كه افسونگر از آن در جستجوى پناه است .\r\n- و از آن شكاف كه سموم جانگزا تراوش مىكند ، فادزهر آن نيز مىتراود .\r\n- چون پتك بر سر دشمن فرود آيد و دوست مستمند را نعمت و توان بخشد .\r\n- و آن خطها كه بر نگاشته‌ام ، مانند ابر نازك رگرگ مىدرخشد .\r\n- با بيان شيرين ، زيورى در قالب الفاظ ريختم كه در قدرت همگان نيست .\r\n- و قافيه اى پرداختم كه چون درّ خوشاب آويزهء گردنهاست .\r\n- چنان زيبا و دلاويز كه چون گوشها بشنوند ، سرور و بهجت در چشمها ظاهر گردد .\r\n- و ادراك هر چند لطيف باشد ، چون در معانى اشعارم بخرامد ، شيفته و مفتون ماند .\r\n- اين لطيفه‌هاى دلاويز همخوابهء من است و اين انديشهء من است كه آن را در آفاق دور پراكنده مىسازد .\r\n- اگر مشكلى پيش آيد ، من پيشاپيش همه چون تير شهاب روانم .\r\n- و اگر بخواهى ، شعرم شيرينتر از داستان عشاق و مغازلهء جوانان است .\r\n- با شراب سرد هم پيمانم و با زيبارويان ميانسال ، دمسازم . با اين همه در رزمگاه چون شير ژيان .\r\n- صبحانهء من سامان دادن امر و نهى است ، عصرانهء من شراب جان افزا .\r\n- در بزم سنگين و باوقارم : نه حريفان را خجل سازم و نه ساقى را ملامت كنم .\r\n- اگر شراب بپيمايم ، پيمانه بر سر دست گيرم و بدلخواه نديمان لبريز كنم -\r\n","description":"","footnote":"","page_name":" 27 ","page_number":27},
  {"content":"\r\n- من آمادهء صيد و نخجيرم : نخجير نخبه‌هاى زنان كه از نژاد اصيل و كريم باشند .\r\n- باريك ميانى كه چون سمند خوشخرام ، براى مسابقه ورزيده شود .\r\n- جوانهاى شاداب كه از زيبائى طبيعى برخوردارند .\r\n- و چون زبانشان از كام برآيد كه سخن گويد ، اندام سپيد و مژگان بلندشان مديحه سرا شود .\r\n- گويا گاو وحشى با آن نرگس مست ، ديده بديدارشان گشوده كه از شرم در گوشهء خزيده است .\r\n- اينها همه با حريفان و نديمانى كه در صفا و يكرنگى بىنظيراند .\r\n، در واقع ، محقق اديب ، شاعر ما كشاجم را هنگام سرودن شعر ، در لباس معلم اخلاق مىبيند ، آن هم استادى گرانمايه كه در شعر آموزنده اش ، نمونه‌هاى اخلاق نيك ، طبع بلند ، وفا و صميميت آشكار است ، و واقعا براى ترويج مبادى انسانيت و تحكيم مبانى فضيلت و تقوى بپاخاسته .\r\nاين شعر او را ملاحظه كنيد :\r\n- هر كه مهر ورزد ، با وفا و صميميت ، محبتش را پاس مىدارم .\r\n- تا توان در كالبد دارم ، رضايت خاطرش را بجويم و چون ناگوارى به دو رسد عنايت و اشفاقمان سر رسد .\r\n- اين خوى ما است ، و ما مردمى هستيم كه همت به مكارم اخلاق گماشته‌ايم .\r\n، و يا اين شعر ديگرش :\r\n- جمعى بدون جرم و خطا از ما بريدند .\r\n- دچار بدبينى شده‌اند ، كاش بما خوشبين مىشدند -\r\n- و بعد از ما مىبريدند . اگر مايل باشند باز بر سر پيمان مىرويم .\r\n- اگر آنها بدوستى باز گردند ، ما هم برمىگرديم ، و چنانچه خيانت ورزند ما خيانت نمىورزيم .\r\n","description":"","footnote":"","page_name":" 28 ","page_number":28},
  {"content":"\r\n- و اگر آنها از ما سرگرم و بىنياز شده‌اند ، ما از آنها بىنيازتريم .\r\n، و يا به اين شعرش كه ابن مقله را مىستايد بنگريد :\r\n- منشهائى در من است كه اگر آزمايش شود ، مايهء آرزوى دگران خواهد بود .\r\n- و همتى عالى كه به ثريا بسته است ، و تصميم قوى كه در مشكلات از هم نمىپاشد .\r\n- و تواضعى كه لباس كرامت بر من پوشانده و چه بسيار عزت ، با تواضع بدست آمده .\r\n- با سروران و بزرگان همدم شدم و كسى از من خطا و لغزش نديد .\r\n- از كاردانى من بهره ور شدند ، و من براى آنها از ريسمان رساتر و از شمشير برانتر بودم .\r\n- با سبك زيبا و كلمات شيوا ، كه نه چون سنگلاخ ، بلكه روان و سليس است .\r\n- اگر تشنه اى را از شراب شعرم بچشانم ، آتش درونش فرو نشيند و دگر آب نياشامد .\r\n- چه سبكهاى شيوا و شيوه‌هاى آسان كه در شعر نهادم و هر كه بدان پويد راهبر شود .\r\n- رسوم و سنتهاى من همگانى است : نه دبير از آن بىنياز است و نه نويسندهء صاحب قدم .\r\n- مردانى در اين راه با من همگام شدند كه بخشش و نوال من آنها را فرو گرفت و اين در اثر جود و سلامت طبع من بود .\r\n- اما روزگار در صدد مكر و نيرنگ شد و دامها بر سر را هم چيد ، روزگار هميشه چنين است .\r\n- ولى من كنج قناعت گزيدم و به هيچكس روى نياوردم . البته آزاد مرد بار دگران را بر دوش مىبرد .\r\n، ملاحظه بفرمائيد : موقعى كه كشاجم در اثر انقلاب زندگى از دوستان خود دور مىماند ، اين دورى بر او گران آمده ، بار فراق بر دوشش سنگينى مىكند ، در -\r\n","description":"","footnote":"","page_name":" 29 ","page_number":29},
  {"content":"\r\nنتيجه زبان بشكايت گشوده جزع مىكند ، ناله و زارى سر مىدهد و در شعر خود ، آتش دل ، كشش قلب ، هم فراق و اشك ريزان خود را چنين شرح مىدهد :\r\n- كيست كه بر چشم اشكبارم بنگرد و بر روان خسته‌ام رحمت آرد ؟\r\n- اشكم چون جوى روان است ، گويا خارى در چشم خليده .\r\n- اگر از ديدهء نامحرم مستور بماند ، سيل اشك به پهناى سينه‌ام بريزد و اگر از فتنهء رقيب هراسد ، چون چشمهء آب بخشكد .\r\n- اين گريه جز به حسرت روزگار گذشته نيست .\r\n، و يا اين شعر ديگرش :\r\n- ايكه از من بريدى و بسويم نمىنگرى . خدا كند شبى را مثل من بسر نياورى .\r\n- درد فراقت چنان مرا دردمند ساخته كه دشمن بحالم گريست .\r\n- دل آشفته‌ام را به آرزوى تو بسته‌ام : زنده اش كن يا هلاك ساز .\r\n، كشاجم از قلبى مهربان ، روحى خاضع و فروتن و اخلاقى نرم و لطيف برخوردار بود ، عواطف انسانيش سرشار ، و هيچگاه گرد شرارت و بدذاتى و زخمزبان نگشت ، و به هجو و بدگوئى كسى نپرداخت .\r\nاو شعر را از مفاخر و فضائل خود مىشمرد ، و آن را وسيله اى براى مديحه - سرائى بزرگان و يا سپرى در مورد هجو دشمنان قرار نداد ، اصولا بسوى مدح و يا هجا گرايشى نداشت و براى اين دو ارزشى قائل نبود ، چون نه مىخواست به كسى زور گويد تا هجو سرا باشد ، و نه شعر را وسيلهء معاش و مطامع خود سازد ، تا مديحه سرا گردد ، او مىگفت :\r\n- اگر حقيقت بين باشى گرد هجو و يا ستايش مردم نخواهى چرخيد .\r\n- بلكه خواهى دانست : شعر ترجمان خوش بيانى است كه آداب انسانى را بازگو كند .\r\n","description":"","footnote":"","page_name":" 30 ","page_number":30},
  {"content":"\r\n\r\nهجو سرائى كشاجم :\r\nقرن چهارم هجرى سرايندگانى تربيت كرده كه هر يك روش خاصى از فنون هجو سرائى را پيش گرفته‌اند ، هر فنى از اين فنون ، به تنهائى سبك عليحده اى بشمار مىآيد ، و چون در كنار هم گذارده شوند ، امتيازشان آشكارتر خواهد گشت . البته هجو - سرايان ، برخى زياده روى كرده و جمعى كمتر پيرامون آن گشته‌اند ، و شاعر ما كشاجم از دستهء دوم است . او در هجو سرائى سبكى بديع انتخاب نموده كه از آن تجاوز ننموده .\r\nاگر درست دقت بفرمائيد ، مىيابيد كه كشاجم در انتخاب اين سبك ، تحت تأثير اخلاق نيك ، طبع كريم و عواطف انسانى خود بوده ، تا آنجا كه گويا اين ملكات فاضله با جانش در هم آميخته و در تار و پودش نفوذ كرده ، فرمانرواى روح و اعضاى اوست .\r\nشما آثار اين روحيات لطيف را مىتوانيد در هجويات او عينا مشاهده كنيد جز در يكى دو مورد كه از اين حد پا را فراتر نهاده است .\r\nموقعى كه زبان به هجو مىگشايد ، به نظر مىرسد واعظ مهربانى بر كرسى خطابه بالا رفته ، يا ناصح مشفقى دوستانه عتاب آغاز كرده ، يا خصمى در صدد مدارا و مجامله برآمده است . نه چون ديگران كه طعن زند و عيب تراشد و در بدگوئى دچار خشم شده پرخاش كند ، يا چون كوره به جوش آيد و انتقام كشد .\r\nاو هجو سرائى را آلت دفاع ساخته نه آلت حمله و هجوم و لذا تمام هجويات او ، از لهجه‌هاى تند و گزنده ، فحش ناموس ، گفتار زشت و آلودگى پاك است ، خصم خود را هتك نمىكند و به هر گونه دريدگى و بدكردارى نمىآلايد ، آزار او را مباح نمىشمارد ، و حرمت او را نمىبرد ، دروغ و تهمت نمىزند ، درست بر خلاف سيره و روش هجوسرايان و سرايندگان اعصار گذشته .\r\nمثلا به اين اشعارش توجه بفرمائيد كه در هجو يكى از فرزندان رؤسا سروده چون نامهء او را بدون جواب برگردانده :\r\n- آرى ! نامه اى بسويت نوشتم كه پاسخ ندادى و نامه‌ام را دست نخورده باز گرداندى .\r\n","description":"","footnote":"","page_name":" 31 ","page_number":31},
  {"content":"\r\n- نامه‌ام با خوارى برگشت و پيك نامه از برخورد پرده دار و خودپسندى دربان ناله‌ها داشت .\r\n- گويا مىبينم نامه اى برايم نوشته و عذر اين اهانت را ، در ضمن ملامت و سرزنش باز گفته اى .\r\n- انصاف بده . و البته انصاف شايستهء مردم آزادهء آدابدان است .\r\n- ايكه بر همگان رحمت خدائى و بر من تنها چون تازيانهء عذاب .\r\n- پدر و مادرم فدايت باد . تو در اين خصلت : خود پسندى سرود گران را ، با مهربانى نويسندگان درهم آميخته اى .\r\n، و يا سرودهء ديگرش در هجو جمعى از رؤسا و بزرگان :\r\n- معدوم باد رياست آن قومى كه در جوانى بدبخت و زيردست بوده در پيرى به دولت رسيده‌اند .\r\n- اينان كه نو دولتاند و در مراتب عاليهء انسانى اصالت ندارند .\r\n- سرگرانى و كبر فروشى را صواب مىشمارند و حال آنكه كسى كبر و خود پسندى را صواب نمىشمارد .\r\n- اگر روزى نامه اى بنگارند و از دوستى ياد كنند ، تنها ادعيهء خالصانه نثار كنند ، گويا مستجاب الدعوه‌اند .\r\n، و از هجويات لطيفش اين گفتار اوست :\r\n- آن زنك مسكين كه به ازدواج « ابى عمر » درآمده .\r\n- در شب عروسى پسرى زائيد .\r\n- گفتم : اين پسر از كجا آمد ؟ كسى كه با او همبستر نگشته .\r\n- شوهرش گفت : مگر در خبر صحيح وارد نشده :\r\n-\r\n« ولد المرء للفراش و للعاهر الحجر »\r\n؟ ( فرزند از آن صاحب بستر است و نصيب فاسق سنگ )\r\n- با خود گفتم : پس مطابق اين خبر ، بينى من به خاك ماليده باد ، چه عوض\r\n","description":"","footnote":"","page_name":" 32 ","page_number":32},
  {"content":"\r\nاينكه او را هجو گويم تهنيت گفته‌ام .\r\n\r\nكشاجم و رياست مدارى :\r\nدر اثر همان سلامت طبع ، پاكى نفس ، نيك نهادى و محاسن اخلاقش ، و بخاطر اينكه از مكر ، فريب ، بد زبانى و شرارت بر كنار بود ، خود را به مشاغل حكومتى و قبول پستهاى دولتى ، در بارگاه سلاطين و امرا آلوده نساخت ، و نه در آرزوى آن بود كه در شؤن وزارت و استاندارى و يا دبيرى و كارگزارى دربار خلفا نصيبى داشته باشد .\r\nلذا فضائل نفسانى و عقل و درايت خود را كه سرمايهء اين گونه مشاغل است ، وسيلهء نيل به آن قرار نداد ، بلكه پوشيدن لباس رياست را ، هلاك روح و جان مىدانست ، مىگفت :\r\n- اشغال پست رياست با سرگرانى و نخوت همراه است .\r\n- هر گاه كسى جامهء رياست بپوشد ، در خلوت و جلوت ، پيدا و نهان ، دچار سر بزرگى و تكبر خواهد شد .\r\n- در نتيجه از اداى حقوق برادران كوتاهى مىكند و طمع مىبندد كه براى خوشايند او ، بدر خانه اش چون سيل بشتابند .\r\n- حتى از دعاى نيك هم دربارهء دوستان مضايقه دارد ، و با اين همه انتظار دارد محبوب همگان باشد .\r\n- بخاطر اين است كه ميگويم : اگر من به دو نامهء بنگارم ، خداوند دعاى مرا مستجاب نفرمايد .\r\n- حتى من به خانهء او پا نخواهم گذاشت ، گرچه در خانهء خدا مسكن گزيند .\r\n، در اين صورت طبيعى است كه ببينيم ، دوستان خود را از قبول پستهاى دولتى باز داشته ، از تصدى مناصب و مشاغل ديوانى بر حذر مىدارد ، مبادا گرفتار عار و ننگ نوكرى ارباب دولت شوند :\r\nبه رفيقان خود هشدار مىدهد كه ، رياستمدارى ، با سيه كارى و تيره روزى و\r\n","description":"","footnote":"","page_name":" 33 ","page_number":33},
  {"content":"\r\nدستدرازى بجان و مال ديگران همراه است ، و علاوه بر اينكه ، وسيلهء دشمنتراشى است ، باعث مىشود كه حق را زير پا بگذارند و حقوق مردم را ضايع كنند و مكارم اخلاق را به چيزى نخرند .\r\nدر اين زمينه كافى است توجه بفرمائيد كه به يكى از دوستانش كه كارگزارى ادارهء پيك را پذيرفته چه مىنگارد :\r\n- اى كارگزار پست ، از چشم من افتادى و منفور شدى ، در حالى كه قبلا ترا دوست مىداشتم .\r\n- تو همان بودى كه وجود نگهبان را بر خود گران ميشمردى و امروز با تصدى اين پست ، نگهبان ما گشته اى .\r\n- جانها از تو نفرت كرد ، و دلها رميد ، با اينكه تو خود صيد كنندهء دلها بودى .\r\n- آيا مردم از او شگفت نمىآورند كه تا ديروز آهوى اهلى بود و امروز گرگ آدمخوار شده ؟ -\r\n\r\nكلمات گهربيز و سخنان حكمت آميز :\r\nدر اشعار كشاجم ، نمونهء فراوانى از حكمت و رهبرى خردمندانه به چشم مىخورد كه او را در صف رهبران عالى قدر جاى داده ، و گواهى ميدهد كه براستى و حقيقت در خير خواهى است و دعوت بسوى حق سبحانه و تعالى قدم برداشته است ، با اندرز نيكو و موقعشناسى ، سخن حق را پراكنده و منتشر ساخته ، و با بيان حقائق ، امت اسلامى را به صلاح و نيكى دعوت و از تمايلات نفس اماره بر حذر داشته :\r\nاز اين جمله اشعارش :\r\n- هر خوى و منشى ، چون بينديشى نيك و بد دارد .\r\n- اين در طبيعت و سرشت آدمى است ، و هيچ دانشور مطلعى آن را انكار نكند .\r\n- حكمت و كاردانى صانع و مدبر جهان است كه هر چيزى ، نفع و ضررش توأم است .\r\n","description":"","footnote":"","page_name":" 34 ","page_number":34},
  {"content":"\r\n- تو كوشش كن بهره ات از نفع بيشتر و از ضرر اندك باشد .\r\n- تلخى انديشه و سخن حق را به خوبى تحمل كن و آگاه باش كه تلخى هوسرانى و خودسرى از آن بيشتر است .\r\n- جان خود را در كاردانى و تدبير امور ، ورزيده ساز ، و مگذار بدون مطالعه و پيشبينى وارد عمل شود . چه تدبير و كاردانى با فضيلت و افتخار همراه است .\r\n- نفس خود را در هر چه خواهد و جويد ، فرمان مبر ، چه بايد از قهر تو حساب برد .\r\n- نفس آدمى ، بالطبع از نيكيها كناره مىگيرد و بسوى بدى مىشتابد كه فريبنده است .\r\n، و نيز اين شعر او :\r\n- در شگفتم از آن كه ، دولتى دارد و خدايش از نگونسار شدن در طلب معاش محفوظ داشته .\r\n- چرا اوقات خود را به دو بخش تقسيم نميكند : نصيب مادى و بهرهء معنوى .\r\n- موقعى كه از عيش و لذت فارغ شد ، به تاريخ و اشعار و نويسندگى رو آورد .\r\n- گاهى بكوشد و گاه براحت گذراند ، و چون شب پردهء تاريكى آويخت بپاخيزد .\r\n- در روشنائى روز از دنيا بهره مند شود ، و در شب تاريك به حقوق الهى قيام گيرد .\r\n- اين تقسيم بندى سهل است ، اگر پند پذيرى باشد به سعادت و راه صواب موفق مىشود .\r\n، و از سخنان گهر بارش در تحليل « رضاى از نفس » و آنچه مايهء سركشى و عناد و بىتوجهى او بآداب و اخلاق مىشود ، اين شعر اوست :\r\n- هيچگاه از خودم خوشنود نشده‌ام كه به به نفس من خرم و شادان است بلكه يك جوانمرد ، موقعى از خودش خوشنود است كه نفس را بخشم آورده باشد .\r\n- اگر من از نفس خودم خشنود مىشدم ، بىگمان در تحصيل آداب و اخلاق گامهاى من كوتاه تر بود .\r\n","description":"","footnote":"","page_name":" 35 ","page_number":35},
  {"content":"\r\n- حتى در آن چند گام كوتاه ، زبان به سرزنش و عتاب مىگشود كه چرا به رنج و تعبم افكندى .\r\n، و از سخنان حكمت آميزش اين شعر اوست :\r\n- جوانمرد اگر به زندگى حرص ورزد ، بايد تن به ذلت دهد ولى در صبر و شكيبائى شرافت عالى تحصيل مىشود .\r\n- آنكه دائم در طلب دولت گام مىزند ، در واقع حمال ديگران است .\r\n- و گاه آنچه در اختيار دارد ، باميد بهرهء بيشتر به معامله مىگذارد و سرمايه را از كف مىدهد ، چنان كه پف كنندهء آتش گاه است كه آن را عوض شعله ور ساختن خاموش مىكند .\r\n، به اين شعر ديگرش بنگريد :\r\n- زيور جوانى ، عاريت است ، تو هم جوانى و خانهء جوانان را واگذار !\r\n- از تحصيل مراتب عاليهء ادب بازت ندارد ، آن معشوقه ايكه وعدهء وصل مىدهد .\r\n- آن معشوقه كه عطر دلاويزش فضا را معطر ساخته ، و دستبند زرين ساعد مرمرينش را زينت داده .\r\n- عشق بازى اولش شيرين ؛ ولى آخر آن ، تلخكامى ببار مىآورد .\r\n- براى تو كه لجام گسيخته ، در مستى لذت غوطه ورى ، چه جاى عذرخواهى است .\r\n- آن هم بعد از رسيدن به حد تميز و قدرت تصميم .\r\n- آنكه در عهد جوانى به مقامى رسد ، ميان خود و سرورى پردهء آويخته است .\r\n- مايهء افتخار نيست كه جوانمرد ، خودنمائى كند و پر جنب و جوش باشد .\r\n- يا شيفتهء شراب و دلباختهء آهو چشمان .\r\n- مردم از در خانه اش مهجور باشند و ميهمانان منفور .\r\n- افتخار جوانمرد به اين است كه دشمنانش محزون و دوستانش عزيز باشند .\r\n- از ناموس آبروى خود دفاع كند و براى جلب رهگذران آتش خود را شعله ور سازد .\r\n","description":"","footnote":"","page_name":" 36 ","page_number":36},
  {"content":"\r\n- كوشش كند ولى يا در طلب فرمانروائى ، يا معاونت آن .\r\n- در ميدان نويسندگى و خطابه و سخنورى و قافيه پردازى فرد و ممتاز باشد .\r\n- در مهمات بيدار و هوشيار ، و چرت بر چشمانش راه نبرد جز اندك .\r\n- چنان كه گويا از تندى و تيزى ، چون شرارهء آتش است .\r\n- تا آنجا كه مايه بيم و اميد باشد و جمال و جلال او چشمها را پر كند .\r\n- آن هم در اسكورت پر هياهوئى از سياهى لشكر كه گويا شب ، چادر خود را بر آن گسترده است .\r\n- فاميل و خاندانش افتخار دارد كه گرد و غبار راه را از دوش او بتكاند .\r\n- و حاجتمندان در سر راهش بانتظار نشسته‌اند .\r\n- پس همواره بكوش تا عظمتى تازه كسب كنى يا مشعل مجد و بزرگوارى سابق را روشن نگهدارى .\r\n- و براى خود بنائى مرتفع در مكارم و آداب برآور و در استحكام و زينت آن بكوش .\r\n- و بازارى براى ترويج آن باز كن و در تجارت خود كوشا باش .\r\n- مبادا انگل ديگران شوى . و بپرهيز از آنچه آزادگان از عار آن پرهيز دارند .\r\n- اگر نميتوانى از خير زندگى مايه اى تحصيل كنى ، پس سنگ به دهانت باد .\r\n\r\nسياحت و جهانگردى :\r\nشاعر ما كشاجم ، از مهد پرورش خود رمله ، به قصد سياحت حركت كرد و در سمت شرق روان شد . شهرها را زير پا گذاشت و مكرر به مصر و شام و عراق سفر كرد و در قصيده ايكه به ستايش ابن مقلهء وزير ، زبان گشود ، در عراق جا داشته كه گويد :\r\n- اين همه رنج بخاطر اين است كه نميخواهم به هوش آيم و هيچگاه از سفر و باز هم سفر خسته نشوم .\r\n- ماه تمام و درخشنده ، نقصى در پرتوش پديد نميشود با اينكه شب تا به صبح\r\n","description":"","footnote":"","page_name":" 37 ","page_number":37},
  {"content":"\r\nدر سير و انتقال است .\r\n، موقعى كه در مصر رحل اقامت افكنده ، گفته است :\r\n- اشتياق ديدن مصر ، خواب از چشم من ربوده بود ، اينك مصر خانهء من است .\r\n- صبحگاه ، با دوستان ، بديدن « جيزهء » خوش و آب و هوا ميروم و گاه حركت را تأخير ميافكنم .\r\n- در اين ميان كه با يكى از بزرگان در رياست و فرمان ، پهلو به پهلو ميزنم ناگهان از ميخانه ، سر برميآورم ، گويا مردى دائم الخمر باشم .\r\n- صبح براى سركشى ديوان و دفاتر رهسپارم و بازگشتم به خانهء پريوشان است كه عود و طنبور فرا گيرند .\r\n- جوش و خروش جوانى را پشت سرگذاشتم در حالى كه هوس دل را فرو نشاندم .\r\n- از آهو بچه اى از مردم قبط كه زنار خود را بالاى سرين زير ناف مىبندد .\r\n، و در اين اشعار ديگر كه سروده ، ظاهرا خودش را بين مصر و عراق مىبيند :\r\nگشت و گزار خود را به اين دو شهر ياد مىكند و آنچه از خوشى و بد حالى ، سختى و رفاه ديده يا از مردم آن نعمت و نقمت چشيده و حرمت يا خوارى ديده بازگو مىنمايد . گاهى اين را ستايش مىكند و آن را هجو ، گوش كنيد :\r\n- اى بت من ! گفتى ، و اينك گوش فرا ده و بشنو از جوانمردى كه زندگيش عبرت است .\r\n- مىگوئى : صبر و بردبارى پيشه كن و دل برگير ، و اگر تو خود عاشق شوى چنين نخواهى كرد .\r\n- كيست بدوستانم خبر برد - گرچه از من دور افتاده‌اند - كه زندگى بعد از آنان تيره و تار است .\r\n- مشتاقم روى خرم چون ماهشان را ببينم .\r\n- شاهزادگانى كه مايهء مجد و بزرگوارى و افتخاراند .\r\n- و نعمت و نوالى ، كه با جوانمردى زينت يافته و اين كم نيست .\r\n","description":"","footnote":"","page_name":" 38 ","page_number":38},
  {"content":"\r\n- موقعى كه دشمن رو آورد ، مردم دست يارى بسوى آنان دراز مىكنند و هم پشتوان آنهايند .\r\n- كوه وقاراند . ماه مجلساند . شيران بيشه‌اند و روز نبرد پيشتازان .\r\n- سفيدرو ، نيكوكار ، دست باز ، كه بخل و خست ندارند .\r\n- مردم از آنان خير مىبرند و خيرات آنها مشهور و زبانزد خاص و عام است .\r\n- اگر مرا در مصر ديده بودى كه در جوار و پناه آنان ، چگونه پريوشان باريك اندام را اسير مىكردم .\r\n- رود نيل امواج خود را مثل حلقه‌هاى زره پهن مىكرد .\r\n- زورقها در بالاى امواج ، گاه به زير مىرفت و گاه بالا .\r\n- جام شراب در دست پير دخترى در لباس مردان مىچرخيد كه پيراهن خزش را با مشك ناب شسته بود .\r\n\r\n- بكران لكن لهذه مائة\r\nو تلك ثنتان و اثنتا عشرة\r\n\r\n- دوشيزه هم دو نوع است : اين يكى صد ساله است و آن ديگر چهارده ساله .\r\n- كاش من عراق را نديده بودم و نام اهواز و بصره را نشنيده بودم .\r\n- گاه بر فلات و گردنه فراز مىگشتم ، و گاه در صحرا و نشيب فرود مىشدم ، گاهى هموار و گاه سنگلاخ .\r\n- گاه بر پشت شتر گردن دراز ، هودج نهاده سايبان مىافكنديم .\r\n- و گاه در ميان شط خروشان فرات كه امواجش مانند خيال بهم ميآميخت روان بوديم .\r\n- گويا عراق عاشق روى من است كه مرا ترك نمىكند ، يا دست بريدهء تقدير مرا بدانجا مىكشاند .\r\n، كشاجم در ضمن اين سياحتها و گشت و گزارها ، با شاهان ، وزراء و امراء مىنشست ، و از جوائز آنان بهرمند مىشد ، و از عطايشان براى ادامه سفر استقبال مىكرد . در ضمن با رجال علم و ادب و حديث ، رفت و آمد داشت ، از آنان فرا مىگرفت\r\n","description":"","footnote":"","page_name":" 39 ","page_number":39},
  {"content":"\r\nو مىآموخت ، حديث مىگفت و مىشنيد .\r\nبين او با دانشمندان ، بزمهاى ادبى و مجالس مناظره تشكيل شده و بعدها نامه نگارى ادامه يافت ، تا آنجا كه به علوم مختلفه آشنا و ماهر گشت ، و در برخى فنون علمى و ادبى گوى سبقت ربود . از جمله در نويسندگى و خطابه پيش افتاد چنان كه مسعودى در كتاب خود مروج الذهب ج 2 ص 523 او را از رجال علم و ادب معرفى مىكند .\r\n\r\nعقائد\r\nدورهء شاعر ما كشاجم ، دوره اى است كه آراء و مذاهب و دسته بنديهاى دينى پديد آمده ، در اين عصر ، كمتر كسى است كه براى خودش مسلك خاصى اختيار نكرده باشد ، و اسلام را با معنى خاصى تفسير نكند ، منتها برخى افكار و عقائد قلبى خود را صريحا اظهار كرده‌اند ، و جمعى شرط احتياط را از كف ننهاده ، افكار عمومى را در نظر گرفته‌اند .\r\nولى كشاجم از اين راه و روشها بر كنار بود :\r\nاو يك شيعهء امامى است كه در تشيع و موالات اهل بيت صادقانه قدم برداشته و فداكارى نموده است ، چنان كه در خلال اشعارش ، دلائل و شواهد اين معنى آشكار است :\r\nاو به تشيع خود تظاهر بلكه افتخار مىكرده و با براهين استوار مردم را بمذهب خود فرا مىخوانده است ، از حقوق اهل بيت جانبدارى و در سوگ و ماتمشان ناله و زارى دارد و از دشمنانشان نكوهش كرده بيزارى مىجويد .\r\nاعتقادش اين است كه خاندان نبوت ، در اين دنيا ، وسيلهء تقرب در بارگاه الهىاند و در آخرت واسطهء رستگارى و نجات .\r\nدر واقع شخصيت كشاجم ، نمودار اين آيهء كريمه است « يخرج الحى من الميت » ( خداوند است كه زنده از مرده برآورد ) چرا كه جد شاعر ، سندى بن شاهك است ، همانكه دشمنى او با خاندان طهارت ، و فشار و سختگيرى او نسبت به امام موسى بن -\r\n","description":"","footnote":"","page_name":" 40 ","page_number":40},
  {"content":"\r\nجعفر ( ع ) در زندان هارون الرشيد بر كسى پوشيده نيست ، همگان صفحات سياه زندگى او را در تاريخ خوانده و شنيده‌اند .\r\nاما فرزند زاده اش كشاجم ، در اين جبهه بندى شيطانى ، كاملا از جدش كناره گرفته ، نه تنها از خاندانش حمايت نمىكند ، بلكه آشكارا به صف شعرا و قصيده - سرايان اهل بيت پيوسته ، بحمايت از آن بزرگواران برخاسته است .\r\nالبته شگفتى نيست . خداست كه دانهء در را در ريگزار مىپروراند ، و گل را در ميان خار .\r\nاز نمونهء اشعار مذهبى او اين شعر است :\r\n- مىگريم ولى گريه بر خاندان انبياء چه دردى دوا خواهد كرد .\r\n- اگر در اين ماتم اشكهاى نازنين و عزيزم به خاك مىريزد ، در عوض صبر و شكيبائيم سر به آسمان مىسايد .\r\n- اى دوست نكوهش مكن ! اين جامهء تقوى كه به تن دارم ، از بركت همان محبتى است كه به خاندان نبوت دارم .\r\n- همانها كه چون كشتى نوح ، هر كس به دوستى و ولايتشان چنگ زند اهل نجات است .\r\n\r\n- لعمرى لقد ضل رأى الهوى\r\nبافئدة من هواها هواء\r\n\r\n- بجان خودم سوگند كه هوى و هوس به گمراهى كشيد دلهائى را كه از محبت آنان خالى است .\r\n- پيامبر خدا سفارشى فرمود كه امروز سفارش او را به بيابان افكنده‌اند .\r\n- اين رسم تازه اى نيست ، پيش از آن هم ديگران كه دار فانى را وداع مىگفته‌اند ، تمشيتكارهاى خود را به وصى خود محول كرده‌اند .\r\n- قريش كينه‌هاى دل را آشكار نكردند مگر بعد از آنكه با خوارى و پستى ، آن كينه‌ها را در جامه پنهان كردند .\r\n- اگر در برابر پيشواى حق تسليم مىشدند ، افكار كج آنان براستى مىگرائيد .\r\n","description":"","footnote":"","page_name":" 41 ","page_number":41},
  {"content":"\r\n- ماه نوى كه با پرتو كامل ، به سوى صلاح رهبرى مىكند ، و شمشيرى كه به سهولت فرق كفر را مىشكافد .\r\n- درياى دانشى كه موج معجزاتش به آسمان سر مىكشد ، چنان كه آب از چشمه فوران كند .\r\n- آن هم دانش آسمانى كه در دسترس ديگران نيست ، آخر چه كسى به اختران آسمان دسترسى دارد .\r\n- بجان خودم سوگند كه پيشينيان ، حق او را انكار كردند و چقدر شايسته بود كه متابعت و پيروى مىكردند .\r\n- در معركهء نبرد بسيار اتفاق افتاد كه مرگ بر سر همگان سايه گستر بود .\r\n- و او با شجاعت و دلاورى غمها را به سرور مبدل ساخت . پس اگر فضل او را انكار كنند ، خورشيد آسمان گواه و معترف است .\r\n- او بود كه در نبرد « ذات السلاسل » قبل از طلوع فجر ، غبار ميدان را بچهرهء خورشيد كشيد ، و همو بود كه خورشيد هنگام عصر براى او بازگشت .\r\n- اگر او در جنگ بدر ، قريش را داغدار ساخت ، به خدا سوگند كه آنان در كربلا ، داغ دل را گرفتند .\r\n- اى مركب خطا ، در تاريكى شب بتاز كه شيطان ترانه سرائى آغاز كرد .\r\n- به خدا سوگند كه حرمت مصطفى هتك شد و بالاترين مصيبتها به آنان وارد آمد .\r\n- مردانشان را چون بردگان راندند ، و زنانشان را چون كنيزان به بند كشيدند .\r\n- كاش جدشان حاضر و ناظر بود تا به دنبال كاروان غم ، ناله و زارى سر مىكرد .\r\n- كينه‌هاى بدر بود كه شعله ور گشته بود ، البته كينهء دل ، درد بىدرمانى است .\r\n- او با داس مرگ ، زير پرچم قرار گرفته بود و خدا و نصرت بر فراز پرچم .\r\n- در ميان لشكر ، رهبر هدايت بود ، در حالى كه چون شير جولان مىكرد .\r\n- و چه بسيار جانها كه به آتش دوزخ شتافت و سرها كه بر هوا پران شد .\r\n- با ضرب دستش ، گويا گريبان است كه پاره مىشود ، و با طعن نيزه گويا مشكى\r\n","description":"","footnote":"","page_name":" 42 ","page_number":42},
  {"content":"\r\nاست كه سوراخ مىگردد .\r\n- برگزيدهء خداست از ميان برگزيدگان ، و نخبهء الهى است از ميان نخبگان .\r\n- جانم فدايتان باد ! پاك شديد ، و خود مايهء ستايش و ثنائيد ، و ديگران مايه نكوهش و هجا .\r\n- روزى كه براى محاكمه بدرگاه حق بخوانندم خواهم گفت : آنچه بر عهده داشتم با بركت دوستى شما ادا كرده‌ام .\r\n- من يقين دارم كه گناهان من با دوستى و محبت شما ، ريخته خواهد شد مانند برگ درختان .\r\n- خداى عالميان بر شما درود فرستد ، درودى كه با ستارگان همطراز آيد .\r\n، و در شعر ديگرش خاندان طهارت را چنين مىستايد :\r\n- اى خاندان رسول ! مقام شما ، چون اختران رخشان بلند است .\r\n- شما با افتخارات عالمگير ، بر دشمنان خود فائق آمده‌ايد .\r\n- براى شما علاوه بر شرف خاندان ، بلاغت زبان و عقل و دانش بىكران است .\r\n- اگر در مجد و بزرگوارى پاى مفاخرت بميان آيد . بالاترين درجهء بزرگوارى از آن شماست .\r\n- اينها بجاى خود ، شما با فداكارى و شهامت ، چه آتشها كه از جان احمد خاموش نكرده‌ايد .\r\n- با نيزه‌هاى باريك كه با خون رنگين شد و با شمشيرهاى بران .\r\n- شفا مىبخشيد جگرهاى سوزان خود را از دست هر شخص كافر .\r\n- شما از لذات دنيا چشم پوشيديد ، به همين خاطر به نعيم آخرت فائز شديد .\r\n، و يا به اين چكامه اش دربارهء دوستى و ولاء امير المؤمنين - با توجه به آنچه در ج 3 ص 26 در اين زمينه روايت كرديم - توجه بفرمائيد :\r\n- دوستى وصى پيامبر ، خود نيكى و صله است ، و از طهارت جان خبر مىدهد .\r\n- اما مردم ، دانشمندانشان بدوستى او متديناند و جهال حق او را نمىشناسند .\r\n","description":"","footnote":"","page_name":" 43 ","page_number":43},
  {"content":"\r\n- هميشه تشيع در نجبا و بزرگان مشهود بوده و دشمنى اهل بيت در مردم پست و هرزه .\r\n، و باز در همين زمينه :\r\n- دوستى على با همت عالى توأم است ، چه او خود سرور پيشوايان است .\r\n- دوستان او را بررسى كن ! ببين : جز اين است كه همگان صاحب دولت و نعمتاند .\r\n- آن يك رئيس ، و آن ديگر اديب كه بهرهء بكمال و نصيبى وافر برده است .\r\n- و نيز پاك نژاد كه موقع آزمايش و تفحص ، كمترين تهمتى در نژادش نيست .\r\n- درست كه به آنان وارسى ، آنان پرتو رخشاناند ، و دشمنان سيه كارشان سياهى و ظلمت .\r\n، اين اشعار را ، ثعالبى در كتاب « ثمار القلوب » ص 136 آورده و استشهاد كرده است كه ، نسبت سياهى به صورت مردمان « ناصبى » نزد ادبا مشهور و معروف است . و مانند اين سخن در ضمن بيوگرافى ناشى صغير به زودى خواهد آمد .\r\nكشاجم قصيدهء ديگرى دارد كه خاندان عترت را مرثيه گفته سوگوارى مىكند ، توجه كنيد :\r\n- آرى مصيبت سنگين همين است : صبح آن دردناك است و عصر آن هم .\r\n- هيچ خانهء خراب و ديوار شكسته اى غمناكتر از آن نيست كه مردان خود را هم از دست بدهد .\r\n- مصيبتهاى ناگوار كه اگر طفل در شكم مادر از آن باخبر شود ، مو بر اندامش راست خواهد شد .\r\n- واى بر روزگار ، كه خاندان رسول را با داس مرگ درو كرد .\r\n- اگر در مصيبت آنان بينديشى . شرار غم و اندوه بجانت خواهد افتاد .\r\n- برخى در همين ديار به خون غلطيدند و جمعى دور تر به خاك افتادند .\r\n- در كربلا روزگار بر آنان سياه شد ، و چون سياهى و ظلمت فرو نشست ،\r\n","description":"","footnote":"","page_name":" 44 ","page_number":44},
  {"content":"\r\nقربانيان معركه همانها بودند .\r\n- هر روز ، باران رحمت ، چون سيل ريزان باد چه صبحگاهان و چه عصرگاه .\r\n- بر مزاريكه غريب خاندان رسول در آن آرميده و اعضايش چاك چاك است .\r\n- حاميانش خوار ماندند و ياورانش كم شمار ، و دشمن كينه ورش به منتهاى آرزو رسيد .\r\n- پردگيانش را در پس محمل چنان دواندند كه حتى شتران خسته و وامانده شدند .\r\n- با تهديد آنانرا از نوحه و زارى بر قربانيان خود منع مىكردند ، ولى فرشتگان عالم بالا نوحه گر بودند .\r\n- مصيبت بر جدش و پدرش تازه شد ، موقعى كه با فرياد و صيحه استغاثه ميكردند .\r\n- اگر خدا نميخواست كه آنان قربانى و شهيد شوند ، عرصه را بر دشمنانشان تنگ مىساخت .\r\n- او همان خدائى است كه قوم ثمود را ريشه كن ساخت ، هنگاميكه ناقهء او را پى كردند و صالح به دو شكايت برد .\r\n- اى گروه سرگشته و گمراه كه در رسوائى غوطه وريد .\r\n- به خداى خود خيانت كرديد كه رسول ناصح او را آزار كرديد .\r\n- چهرهء كسى را به خاك كشيديد كه قبل از پيامبر جبريل بر آن بوسه نهاد .\r\n- در مسئوليت به پيشگاه عدالت حق ، همه تان يكسانيد :\r\n- آنكس كه او را خوار گذاشته يارى نكرد ، يا كسى كه بدست خود او را قربان كرد .\r\n- بر آنكسى كه حق آنانرا پايمال نمود ، لعنت خدا باد در صبحگاه و شبانگاه .\r\n- حق او را نشناختيد با اينكه كعبه و ريگزار مكه حق او را مىشناسند .\r\n- اگر در نداى غربت و استغاثهء آنان گوشها را به كرى زديد ، به كيفر اين عمل روزى گرفتار شويد كه هيچ كس ، به فرياد شما نخواهد رسيد .\r\n","description":"","footnote":"","page_name":" 45 ","page_number":45},
  {"content":"\r\n- اينك قوچ وحشى هر كه را ببيند ، نامردانه به خون كشد ، فرداست كه جهان پهلوانش به خاك و خون خواهد كشيد .\r\n- فرداى قيامت ، مخالفين خواهند دانست چه كسى در دين خود زيان برده و چه كس سود .\r\n- روزى كه پيش رويتان شعله‌هاى آتش به آسمان سركشد ، و زبانه آن چهره‌ها را بسوزاند .\r\n- اگر در اثر سفاهت و نادانى بر آنان خرده بگيريد ، ماه تابانرا از بانگ سگ چه باك است .\r\n- اگر حق آنانرا كتمان كنيد ، محكمات و متشابهات قرآن يكسر به فضل و بزرگوارى آنان گواهى مىدهد .\r\n- اين مجد و عظمت كه در مزار آنان سر بفلك مىسايد از مشعل وجود آنان پرتو گرفته است .\r\n- خاندانى كه شمشير پدرشان بخاطر دين در نيام قرار نگرفت ، جز اينكه هوا پرستان را بجاى خود نشاند .\r\n- اوست كه چرخ سركش زمانه بدست او رام شد ، بعد از آنكه كشتزار دين باير و ويران بود .\r\n- قريش با او بجنگ برخاستند ، در حالى كه او ياورشان بود ، به دو خيانت كردند با اينكه خير خواهشان بود .\r\n- روز نبرد كه دست و سرها پران مىشد ، شمشيرهاى زيادى را بخونشان رنگين كرد .\r\nهنگامى كه آنان به قدرت رسيدند ، از هيچ جنايتى فروگذار نكردند و همه بخاطر اين بود كه شمشير آبدارش ، دمار از روزگارشان برآورده بود .\r\n- بلكه جز عناد و كينه با او روا نداشتند ، كوشيدند كه او را از رسيدن به قدرت مانع گردند ، و خداوند ياور او بود .\r\n","description":"","footnote":"","page_name":" 46 ","page_number":46},
  {"content":"\r\n- چابك و بىدرنگ ، به آزار او برخاستند ، در حالى كه او از وقار و ثبات چون كوه بر جا بود .\r\n، و از چكامه اش :\r\n- تصور كرده‌اند هر كه على را دوست بدارد ، بايد جامهء فقر درپوشد .\r\n- دروغ بسته‌اند ، هر فقيرى كه او را دوست بدارد ، جامه‌هاى عزت و دولت خواهد پوشيد .\r\n- منطق وصى پيامبر را تحريف كردند و اين خود جنايت ديگرى بود كه سخن ناحق را صواب شمردند .\r\n- سخن آن سرور اين بود : اگر دوست ما هستيد ، از دنياى پست چشم بپوشيد و دوستى دنيا را از دل دور كنيد .\r\n\r\nاساتيد ، تأليفات :\r\nدر كتب تاريخ و رجال هر چه تفحص كرديم ، مدركى بدست نياورديم كه بتواند دوران كودكى او را روشن كند و از چگونگى تحصيلات و شمار آموزگاران او در فنون مختلف پرده بردارد . جز اينكه از بررسى اشعارش بدست آمد كه در محضر اخفش كوچك على بن سليمان در گذشتهء سال 310 ادب آموخته است .\r\nاين دانش اندوزى ، يا در هنگامى بوده است كه اخفش در مصر بوده ، زيرا او در سال 287 وارد مصر شده و در سال 306 به حلب كوچ كرده ، يا در بغداد ، اوقاتى كه اخفش هنوز بغداد را به عزم مصر ترك نگفته .\r\nاين موضوع از قصيده اى مكشوف است كه اخفش را ستايش مىكند و يادآور مىشود كه در شام بر او حديث عرضه كرده : اين برخورد در شام ، يا موقعى است كه اخفش به سوى مصر ميرفته ، يا هنگام بازگشت از مصر ، در هر حال مىگويد :\r\n- هنگاميكه تصور مىشد صبح دميده و هنوز پرتو آن آشكار نبود .\r\n- راه دشت و دمنى پيش گرفتم كه گياه معطر آن چهره‌ام را خرم كرد .\r\n","description":"","footnote":"","page_name":" 47 ","page_number":47},
  {"content":"\r\n- به سوى كعبهء آداب كه در سرزمين شام زيارتگاه همگان است .\r\n- كان علم و دانش كه با حكمت و ادب درهم آميخته .\r\n- گاه بر او عرضه مىكنند و گاه خود به افاده و تعليم مىنشيند ، و علم و دانش او چون دريا مواج است .\r\n- كيست كه تحريفات حسود را با علم و دانش او برابر گيرد .\r\n- هنگامى كه اخبار مشكله بر او عرضه شود ، تار و پود آن را حلاجى كرده ، درهم مىپيچد .\r\n- بوسيلهء اوست كه دلهاى اهل دانش از شك و ترديد خنك مىشود .\r\n- و اوست كه راههاى حكمت و كاردانى را براى دريافت همگان هموار نموده .\r\n- من راهى خدمت او گشته‌ام تا مشكلى را كه از حل آن عاجز مانده‌ام بگشايد .\r\n- و هم بدين جهت كه از دانش و ادب خود مرا بهرمند سازد .\r\n- چه كسى سزاوار تكريم و شايستهء احترام من است جز آن كه من فارغ التحصيل دانشگاه اويم .\r\n- آن كه ، از علم و دانش خود زيباترين تاجها را بر فرق من نهاده است .\r\n، و اما تأليفات او :\r\n1 - ادب النديم ، چنان كه در فهرست ابن نديم ياد شده .\r\n2 - كتاب رسائل ( نامه‌ها ) .\r\n3 - ديوان شعر .\r\n4 - كتاب مصايد و مطارد ( ابن خلكان ج 2 ص 379 را ببينيد ) .\r\n5 - خصائص طرف ( چشم )\r\n6 - الصبيح ( زيبا )\r\n7 - بيرزه در علم شكار .\r\n","description":"","footnote":"","page_name":" 48 ","page_number":48},
  {"content":"\r\n\r\nولادت - وفات :\r\nدر مصادر ترجمه ، به تاريخ ولادت شاعر دست نيافتيم ، ولى از شعرى كه سروده و در اوائل قرن چهارم از پيرى خود ياد مىكند ، چنين بر ميآيد كه اواسط قرن سوم پا بعرصهء وجود گذاشته باشد ، در آن قصيده مىگويد :\r\n- اختران شب پيريم ، در ميان سياهى زلف طلوع كرده .\r\n- و اين براى عذر كافى است ، چه اجمال سخن از تفصيل خبر مىدهد .\r\n- جوانى از من رخ نهان كرد ، همان جوانى كه در خدمت همگان شفيع و واسطه بود ، سيراب باد تربت آن جوانى سيراب باد .\r\n- در آن هنگام خانهء من بوستانى بود كه ، جمعى در پى جمعى به گشت و گزار آيند .\r\n- من كوه آرزو بودم كه در دامنم آشيان داشتند ، درست همچون بوستانى كه بر سر آن ابر سايه گستر باشد .\r\n- پيرى توانم را تحليل برد ، پيوسته رو به نقصانم ، هر چند به طرف بالا و پست پويم .\r\n- همانا زمين گير شده‌ام ، ديروز شغل و كاردانيم ، گواه فضل و دانش بود ، اينك بىكارى پردهء بر روى فضائل من كشيده است .\r\n- شمشير تا در نيام باشد ، جوهر آن مجهول است ، موقعى مورد بهره قرار گيرد كه از نيام برآيد .\r\n، اين قصيده را شاعر ما كشاجم در بغداد گفته و ابو على ابن مقلهء وزير را بدان ستوده ، قبل از آنكه از وزارت بر كنار و بزندان گرفتار گردد . ابن مقله در سال 324 توقيف و در سال 328 در گذشت .\r\nو اما وفات شاعر : در « شذرات الذهب » وفات او بسال 360 آمده و تاريخ آداب - اللغة العربية آن را برگزيده ولى در كشف الظنون و كتاب شيعه و فنون اسلام و اعلام زركلى وفات او را بسال 350 نوشته‌اند ، جمعى هم بين اين دو تاريخ مردد آورده‌اند .\r\nگواه قطعى در دست نيست كه كدام يك واقعيت دارد ، از جمله در مقدمهء ديوانش آمده كه سال وفات شاعر 330 هجرى است و آن هم ممكن است ، زيرا شاعر ما چنان كه\r\n","description":"","footnote":"","page_name":" 49 ","page_number":49},
  {"content":"\r\nدر مديحهء ابن مقله ياد كرده قبل از سال 324 از پيرى خود مىنالد .\r\nتوجه ديگر :\r\nمسعودى در « مروج الذهب » ج 1 ص 523 چند شعر از كشاجم ياد مىكند كه در نكوهش نرد گفته و براى يكى از دوستانش ارسال داشته ، در ضمن نام كشاجم را ابو الفتح محمد بن الحسن ( 1 ) مىنگارد ، و گمان ميرود سيد صدر الدين كاظمى كه در كتاب تأسيس الشيعه ، نام كشاجم را بين محمد و محمود ، و نام پدرش را بين حسن و حسين مردد آورده ، بتاريخ مسعودى توجه داشته ، ولى مسعودى صحيح آن را در چند مورد از مروج الذهب به قلم آورده است .\r\n\r\nفرزندان شاعر :\r\nاز كشاجم دو فرزند بنام ابو الفرج و ابو نصر احمد بجا مانده و شاعر ما ، خود را با نام دومين فرزند به كنايه ، ياد كرده است از جمله :\r\n- گفتند : ابو احمد خانه اى بنيان مىكند ، گفتم : آرى ، چنان كه كرم ابريشم ساختمان پيله را بنيان نهاد .\r\n- خانه را بنياد نهاد و چون به پايان آمد ، فرجامش با خير و نيكى همراه بود .\r\n، كشاجم همين ابو احمد را در شعر خود ستوده و چنين وصف مىكند :\r\n- جانم فداى او باد كه هر گاه ناملايمات روزگار ، بر قلبم سنگينى كند با ديدار او جراحات قلب را درمان ميكنم .\r\n- پارهء جگرم ، ميوهء دلم ، نور چشمم ، مايهء اميدم در تنگناى زندگى و فراخى .\r\n- به پرورش او پرداختم و در سيماى او ديدم آنچه را پدرانم در سيماى من ديدند .\r\n- تربيت من مورد پذيرش و استقبال او قرار گرفت و اين را از عطاى پروردگار\r\n\r\n","description":"","footnote":"\r\n( 1 ) در چاپهاى جديد از جمله چاپ دار الاندلس محمود بن الحسين آمده هم در مورد نرد ج 4 ص 236 و هم در ج 5 ص 271 / 273 / 274 ، در ضمن قطعاتى كه از او ياد مىكند . ( مترجم )\r\n","page_name":" 50 ","page_number":50},
  {"content":"\r\nمنان مىدانم .\r\n- در عوض مادر ، خودم صبح و شب ملازم او گشتم ، با آنكه مادرش نجيب و زادهء نجباست .\r\n- با وجود او مجالس و محافل خود را آباد و معمور داشتم و آنچه ميخواستم از وجود او توشه برداشتم .\r\n- سراسر روز خرم و مسرور بودم كه وجود او را در كنار خود احساس مىكنم و همواره راه چنگ زدن به مقامات بزرگ را به دو مىآموختم .\r\n- او را به خدمت دانشمندان مىبردم كه از آنان توشه گيرد ، اينك كمتر كسى است كه به زيارت دانشمندان مشتاق باشد .\r\n- و چون تاريكى فرا مىرسيد ، سراسر شب با من به گفتگو مىنشست ، يا در كنار من مىآرميد و يا در برابرم به خدمت ايستاده بود .\r\n- و من شب تا به صبح پارهء دلم را به دلم را به دل مىفشردم و تار و پودم را به بر مىگرفتم .\r\n، ابو نصر فرزند كشاجم هم شاعرى اديب بود ، و از شعر اوست كه بخيلى را نكوهش مىكند :\r\n- دوستى دارم كه در بخالت از همه سر است ، و بر همه فائق آمده ، با اينكه هيچ تفوقى ندارد .\r\n- مرا دعوت كرد ، چنان كه يك دوست دعوت كند و منهم پذيرفتم چنان كه دوستان مىپذيرند .\r\n- چون بر سر خوان غذا نشستيم ، ديدم گويا تصور مىكند پارهء تنش را ميخورم .\r\n- گاه خشم مىگرفت و برده اش را دشنام مىگفت و من مىفهميدم خشم و دشنام بخاطر من است .\r\n- بناچار غذا را پوشيده مىربودم ، ولى چشمانش خيره ، مراقب دست من بود .\r\n- دست مىبردم لقمه اى بدزدم ، با خشم به من مىنگريست و من ناچار دست به طرف سبزى برده و به آن مشغول مىشدم .\r\n","description":"","footnote":"","page_name":" 51 ","page_number":51},
  {"content":"\r\n- بالاخره با دست خود گور خود را كندم ، چون گرسنگى عقل را از سر من ربود :\r\n- يعنى دست بردم و ران مرغى را پيش كشيدم و او هم دست برد كه پاى مرا بكشد .\r\n- چون بعد از طعام شيرينى آوردند ، من كه جرات نكردم دست به سياهى و يا سفيدى بزنم .\r\n- از سر خوان پاشدم ، و اگر ديشب نيت روزه كرده بودم ، امروز ثواب آن را داشتم ، چه امروز نه روزه دارم و نه غذا خورده‌ام .\r\n، ثعالبى در « يتيمة الدهر » ج 1 ص 257 - 251 در حدود 60 بيت از اشعار او را انتخاب كرده و آورده است ، محشى در ج 1 ص 240 مىنويسد : در ديوان كشاجم به اين اشعار دست نيافتم ، و توجه نداشته كه ديوان معروف كشاجم ، ديوان شعر پدر است نه پسر .\r\nضمنا و طواط در كتاب « غرر الخصائص » به اشعار او استشهاد كرده است .\r\nروزى ابو الفضل جعفر بن فضل بن فرات وزير ، در گذشتهء به سال 391 به بوستان شخصى خود در مقس ( 1 ) رفت ، ابو نصر پسر كشاجم بر روى سيبى ، با آب طلا ، اين دو شعر را نوشته به خدمت فرستاد :\r\n- بدان هنگام كه وزير در كنار نيل خلوت مىكند .\r\n- در واقع دو همنامش : جعفر فرزند فرات بكنار آمده‌اند ( 2 ) .\r\n، و نيز در « بدايع البدايه » ج 1 ص 157 مختصرى از شعر او ياد شده ، و هم در تاريخ ابن عساكر ج 4 ص 149 آنچه را در رمله به سال 356 بمناسبت ورود ابو على - قرمطى ( قصير ) سروده خواهيد ديد .\r\nمحمد بن هارون بن اكتمى ، دو فرزند كشاجم را نام برده و چنين نكوهش كرده است : ( 3 )\r\n\r\n","description":"","footnote":"\r\n( 1 ) كنار نيل مصر است روبروى قاهره .\r\n( 2 ) جعفر بمعنى رودخانه پر ، و فرات نام رودخانهء معروف عراق . به معجم الادباء ج 2 ص 411 چاپ مرجليوث مراجعه كنيد .\r\n( 3 ) يتيمة الدهر ج 1 ص 352 .\r\n","page_name":" 52 ","page_number":52},
  {"content":"\r\n- اى پسران كشاجم ! شما هر دو كارگزار مجربى هستيد .\r\n- پدر نحستان مرد و شما به جاى او نشستيد .\r\n- در روزگار ما بهم پيوستيد ، مانند پيوستن دوستاره شوم ، نحسى شما همگان را گرفت .\r\n- هم قيمت ارزاق بالا گرفت و هم جهان پادشاه صاحب كرم مرد .\r\n","description":"","footnote":"","page_name":" 53 ","page_number":53},
  {"content":"\r\nقرن چهارم\r\n\r\n23 غديريهء ناشى صغير\r\n( 271 - 365 )\r\n- اى آل ياسين ، هر كه شما را دوست بدارد ، به يقين خير خواه خويش است .\r\n- با رهبرى شما از حيرت و ضلالت رستيم ، همان سان كه با محبت شما هر گونه تباهى به صلاح انجاميد .\r\n- زيبائى ديگران ، اگر با فضل شما مقياس شود ، نازيبا جلوه خواهد كرد .\r\n- پرتو روز بخاطر ما تاريك نشد ولى پرتو شب را خداى ذوالجلال تاريك نمود .\r\n- پرتو رشد و هدايت شما چگونه تاريك شود ، با آنكه در تاريكى شب خورشيد نيمروزيد .\r\n- پدر شما احمد است و وزيرش كه از علم الهى عطا يافته است .\r\n\r\n- ذاك على الذى تفرده\r\nفى يوم « خم » بفضله اتضحا .\r\n\r\n- ( او على است كه صاحب افتخار غدير خم است و بدين وسيله برترى او آشكار است ) .\r\n- آنگاه كه رسول خدا در ميان مردم بپاخاست ، در حالى كه بازوى على را بلند كرده بود چنين گفت :\r\n- هر آنكه من سرپرست اويم ، اين وصى من سرپرست او خواهد بود ، اين را\r\n","description":"","footnote":"","page_name":" 54 ","page_number":54},
  {"content":"\r\nخداى من وحى كرده است .\r\n- همه به به گفتند و سپس دست بيعت دراز كردند ، هر كه صادقانه با خدا معامله كند سود خواهد برد .\r\n- او همان على است كه جبرئيل روز نبرد احد ، بستايشش مىگفت :\r\n- اگر نبردى سنگين پيش آيد : شمشيرى جز شمشير على نيست و نه جوانمردى جز خود او .\r\n- اگر شمشيرى كه بر پاى « عمرو » كوبيد ، با اعمال تمام مردم بسنجند ، ارزش آن برتر است .\r\n- او على است كه ديگران از فتح قلعه عاجز آمده دست خالى بازگشتند ، ولى او رفت و قلعه‌ها گشود .\r\n- در آن روز كه يهود خيبر به جوش آمده بودند ، آنگاه كه در قلعه را بر سر دست گرفت و غلطاند .\r\n- مسلمانان در هيچ آسياى نبردى شركت نكردند ، جز اينكه على را قطب آسيا ديدند .\r\n- خداوند بخاطر پاكى بر او درود فرستاد ، و اين بنده اش را موفق ساخت تا او را ثنا خوان گردد .\r\n، و نيز در قصيدهء كه 36 بيت آن به دست ما رسيده چنين گويد :\r\n- اى جانشين رسولخدا ، به خدا سوگند آنها كه با تو ، به ستيز برخاستند ، بيقين كافر شدند .\r\n- بهترين گواه اينكه آنان ، با شنيدن نص وصايت و خلافت تو ، زير بار نرفتند .\r\n- شوريدن آنهاست ، بعد از اينكه خود ، ترا نامزد رياست كردند ، و پيمان - شكنى آنها ، با اينكه دست بيعت سپرده بودند ( 1 ) .\r\n\r\n","description":"","footnote":"\r\n( 1 ) فكر كردند كه اگر رياست على بدون غوغا بماند ، پرده‌ها را بالا زند و نص رسالت را با گواهى مسلمانان باثبات رسانده همگان را رسوا كند . ( مترجم )\r\n","page_name":" 55 ","page_number":55},
  {"content":"\r\nتا آنجا كه مىگويد :\r\n- اى ياور احمد مصطفى ! تو درس يارى از پدرت ابوطالب آموختى .\r\n- دشمنان سر سختش را با قهر و جبر به جاى خود نشاندى ، لعنت خدا بر دشمنان سر سخت باد .\r\n- خليفهء رسول خدا توئى ، نه مردم ، پس چه شد كه ترا پشت سر نهادند .\r\n- به ويژه آن روز كه با لشكر اسلام ، روانهء تبوك شد ، و تو از دنبال به دو پيوستى .\r\n- همان روز كه برخى گفتند : خاطر رسول خدا از على آزرده است ، و تو به - خدمت رسيدى كه حقيقت بر ملا شود .\r\n- رسول خدا در پاسخ تو فرمود : مگر خوشنود نيستى كه بكورى چشمشان من و تو چون موسى و هرون باشيم ، اگر تن در دهند .\r\n- اگر بعد از من نبوتى بود ، همچنانكه خليفهء منى ، شريك در نبوت من بودى .\r\n- ولى من خاتم پيامبرانم و تو جانشين منى ، اگر سر باطاعت درآورند .\r\n- توئى خليفهء رسول اكرم ، از آن روز كه با تو ، به راز نشست در برابر همهء مردم .\r\n- ديدند كه تنها تو براى شنيدن اسرار شايسته بودى و البته اين خدا بود كه راز قرآن را به تو مىآموخت -\r\n- منتها از دهان احمد با تو سخن مىگفت و كينه ورزان شاهد و ناظر بودند .\r\n- توئى خليفهء رسول از روز « دعوت عشيره » با آنكه پدرت هم در آن جمع بود .\r\n- و از روز « غدير خم » و البته « روز غدير » بهانه اى براى فريبكاران باقى نگذاشت .\r\n- آنها ، با قيد سوگند ، پيمان بستند تا بر تو ستم كنند و از اين رو تو را يارى نكردند .\r\n- هنگامى كه نص رسول ، بر آنها عرضه شود ، گويند : على خود سستى كرد ، و ترا ضعيف و ناتوان شمرند .\r\n- ما بدانها گفتيم : سخن رسول صريح بود ، و شك از دلها زدود .\r\n","description":"","footnote":"","page_name":" 56 ","page_number":56},
  {"content":"\r\n، و از اشعار ناشى ( نوپرداز ) قصيده اى است كه اهل بيت را ستايش مىكند :\r\n\r\n- بآل محمد عرف الصواب\r\nو فى ابياتهم نزل الكتاب\r\n\r\n- ( با آل محمد ، راه حق شناخته آمد و در خانهء آنان ، قرآن فرود شد ) .\r\n- همانهايند « كلمات » و « أسماء ( 1 ) » كه پرتوشان بر آدم دميد و بدين ميمنت ، توبهء او پذيرفته آمد .\r\n- آنان حجت خدايند بر همگان ، نه بخودشان و نه فرمانشان كس شك نخواهد برد .\r\n- بازماندهء حقيقت عليا و شاخه‌هاى درخت توحيداند ، با بيان شيرين آنان خطاب الهى واضح گشت .\r\n- اخترانى كه در هر عصر و دوره اى آمادهء ارشاد همگاناند ، پس آنها مشعل هدايتاند .\r\n- ذريهء احمد و فرزندان على خليفهء رسول خدا ، پس آنها حقيقت محض و لب لباباند .\r\n- در هر رشتهء از عظمت و سيادت به نهايت رسيده‌اند ، پس جانشان پاك و طاهر گشت .\r\n- اگر دانشپژوهان از دسترسى به حقيقت بازمانند ، بايد نزد آنها شتابند .\r\n- دوستى آنها همان « صراط مستقيم » است كه به حق منتهى مىشود ، ولى اين راه بدون مشقت طى شدنى نيست .\r\n- خصوصا ابو الحسن على ، كه در روز نبرد جايگاهى دارد كه همگان خائفاند .\r\n\r\nكأن سنان ذابله ضمير\r\nفليس عن القلوب له ذهاب\r\nو صارمه كبيعته بخم\r\nمعاقدها من القوم الرقاب\r\n\r\n- گويا نوك نيزه اش خاطره است كه يكسر به دلها فرو مىرود .\r\n- و شمشير برانش مانند بيعتى كه در « غدير خم » گرفت ، بر گردن همگان نشست .\r\n\r\n","description":"","footnote":"\r\n( 1 ) اشاره است بآيهء * ( « فَتَلَقَّى آدَمُ مِنْ رَبِّه كَلِماتٍ فَتابَ عَلَيْه » و آيه * ( « وَعَلَّمَ آدَمَ الأَسْماءَ كُلَّها » .\r\n","page_name":" 57 ","page_number":57},
  {"content":"\r\n- على در خوشاب است ، على طلاى ناب است ، ديگران همه خار .\r\n- اگر تو از دشمنانش بيزار نباشى ، از محبت و دوستى او پاداشى نخواهى برد .\r\n- موقعى كه شمشير برانش جانها را پيش خواند ، جز اجابت چاره ندارند .\r\n- نوك نيزه اش با خفتان آشتى دارد ، شمشير تيزش با كله خود رفاقت دائم .\r\n- او بسيار مىگريد ، ولى شبها در محراب عبادت ، و بسيار خرم و خندان است اگر پاى جهاد ، در ميان باشد .\r\n- همانكه دشمنان در موزه اش مارى افكندند تا او را بگزد .\r\n- و چون خواست موزه را بر پاى استوار كند ، كلاغ موزهء او را بر هوا برد .\r\n- چرخيد و آن را واژگون كرد ، ناگهان مارى از آن افتاد و به طرف كوه خزيد .\r\n- آنكه اژدهاى عظيم با او به راز نشست ، همان اژدها كه ابر بر در خانه رسول بر زمين انداخت .\r\n- مردم همه ديدند و با وحشت خود را كنار كشيدند ، راهها بسته شد و ميدانها پر از غلغله .\r\n- و چون على به اژدر نزديك شد ، مردم قدمى پيش نهادند و همه در شگفت .\r\n- على با اژدها بخشم و قهر سخن گفت ، نه ميترسيد و نه ميرميد .\r\n- تا به طرف دره خيز برداشت و در آن خزيد . و چون پنهان مىشد گفت :\r\n- من فرشته‌ام ، غضب خدا مرا بدين صورت مسخ كرد ، تو سرپرست مائى و دعايت مستجاب .\r\n- رو به تو آوردم ، پس شفاعت كن نزد آنخدائى كه همگان سوى او رواناند .\r\n- على دعا كرد و رسولخدا آمين گفت ، مردم همه مىگرييدند .\r\n- دعا بهدف نشست ، فرشته بر آسمان برشد ، چنان كه عقاب چون تير به آسمان رود .\r\n- پر طاووسى بر تنش روئيد و گوهر ، و از طلاب ناب زيور بست .\r\n- مىگفت : به خدا سوگند نجات يافتم به بركت خاندانى كه از خشم آنها آتش\r\n","description":"","footnote":"","page_name":" 58 ","page_number":58},
  {"content":"\r\nدوزخ فروزانست و نعيم بهشت براى دوستانشان رايگان .\r\n- آرى آنهايند « خبر بزرگ ( 1 ) » و همانهايند كشتى نوح و هم شاهراه حقيقت چون وحى منقطع گشت .\r\nدنبالهء شعر :\r\nسخن محكم و درستتر اين است كه اين قصيده از ناشى است ، چنان كه ابن - شهرآشوب در « مناقب » بدان تصريح كرده . ابن خلكان از ابىبكر خوارزمى نقل مىكند كه ناشى در سال 325 به كوفه رفت و در مسجد جامع شعر خود را ديكته كرد متنبى شاعر كه در آنوقت نورس بود ، در مجلس او حاضر مىشد و از املاء ناشى ، اين دو بيت را از قصيدهء او يادداشت كرد :\r\n\r\nكأن سنان ذابله ضمير\r\nفليس من القلوب له ذهاب\r\nو صارمه كبيعته بخم\r\nمقاصدها من الخلق الرقاب\r\n\r\n( 2 )\r\nياقوت حموى هم در « معجم الادباء » ج 5 ص 235 و يافعى در « مرآت الجنان » ج 2 ص 335 داستان فوق را ذكر كرده‌اند ، و صاحب « نسمة السحر » با جزم به اين نسبت ، شعر را آورده و گفته : هر كس آن را به عمرو عاص بسته ، مرتكب رسواترين اشتباه شده است .\r\nاينان چكيدهء شعر و ادباند و نظرشان در اين گونه موارد حجت است .\r\nپس نسبت اين شعر به عمرو عاص ، چنان كه در بسيارى از كتب ادبى آمده ، مانند كتاب « اكليل » ( تأليف ابى محمد الحسن بن احمد الهمدانى اليمنى ) و « تحفة الاحباء » ( تأليف جلال الدين شيرازى ) مورد اعتماد نشايد بود .\r\n\r\n","description":"","footnote":"\r\n( 1 ) عم يتساءلون ؟ عن النبأ العظيم .\r\n( 2 ) در چاپ شش جلدى تاريخ ابن خلكان تحقيق محمد محى الدين عبد الحميد ج 2 ص 52 شعر دوم را چنين تحريف كرده‌اند :\r\n\r\nو صارمه لبغتته كنجم\r\nمقاصدها من الخلق الرقاب\r\n\r\nگويا از ذكر « غدير خم » و اشاعهء آن خائفاند . ( مترجم )\r\n","page_name":" 59 ","page_number":59},
  {"content":"\r\nمىگويند : روزى معاويه با نديمانش گفت : هر كس دربارهء على شعرى بگويد اين بدره ( 1 ) زر را به دو خواهم داد ، عمرو عاص اين اشعار را بطمع بدرهء زر گفت .\r\nو نيز نسبت اشعار به ابن فارض چنان كه در بعضى معاجم آمده صحيح نيست ، چه ابن خلكان و حموى هر دو معاصر ابن فارضاند ، اگر قصيده از او بود ، بر آن دو مخفى نمىماند ، علاوه بر اينكه اين قصيده قبل از ابن فارض دست به دست مىگشته .\r\nآنچه به گمان مىرسد ، اين است كه جمعى از قصيده سرايان در ستايش على امير المؤمنين با همين وزن و قافيه ، مديحه سرائى دارند كه در ميان مردم منتشر است ، و گاه اتفاق مىافتد كه چند بيت از آن قصيده در اين قصيدهء ديگر مندرج مىشود چنان كه برخى از اشعار « ناشى » در مناقب ابن شهر آشوب ، ضمن ابيات « سوسى » جا - خورده و نيز اشعارى از « ابن حماد » در خلال قطعات « عونى » ديده مىشود ، و هم ابياتى از شعر « زاهى » در ضمن اشعار « ناشى » و از شعر « عبدى » در شعر « ابن حماد » . و بدين وسيله امر بر ناقلان مشتبه شده گاه به اين و گاه به آن نسبت مىدهند .\r\nقسمتى از اين قصيده را ، علامهء حجت شيخ محمد على اعسم نجفى تخميس كرده و آغازش اين است :\r\n\r\nبنو المختار هم للعلم باب\r\nلهم فى كل معضلة جواب\r\nاذا وقع اختلاف و اضطراب\r\nبآل محمد عرف الصواب الخ\r\n\r\n( پسران برگزيدهء حق شاهراه علماند ، و براى هر مشكلى جوابى آماده دارند هر گاه اختلاف آراء پديد شد ، با آل محمد راه حق شناخته آمد - تا آخر ) .\r\n\r\nشاعر :\r\nابو الحسن يا ابو الحسين على بن عبد اللَّه بن وصيف ، ناشى صغير ( نوپرداز كوچك ) بغدادى است از « باب طاق » كه در مصر نشيمن گزيده ، معروف به « حلاء » است : چون پدرش حليهء شمشير مىساخته ، و به « ناشى » شهرت يافته چون ناشى به قول سمعانى\r\n\r\n","description":"","footnote":"\r\n( 1 ) ده هزار درهم هزار دينار .\r\n","page_name":" 60 ","page_number":60},
  {"content":"\r\nدر انساب بمعنى نوپرداز است .\r\nشاعر ، يكى از صاحب نظران علم كلام است كه ضمنا در فقه دستى داشته و در حديث نبوغى يافته و در علم ادب پيش افتاده ، و بالاخره در سرودن اشعار آبدار مشهور و سرشناس آمده ، خلاصه مجمع فضائل و مكارم ، معدن فرهنگ و دانش بوده ، پيشتاز دانشمندان شيعه و متكلمين و محدثين و فقها و شعراء مذهب است :\r\nشيخ مفيد از او روايت مىكند ، و شيخ الطائفه ابو جعفر طوسى به توسط استادش مفيد چنان كه در فهرست خود ص 89 ياد نموده و صاحب « رياض العلماء » با قيد احتمال مىگويد : شايد همو باشد كه از مشايخ و اساتيد شيخ صدوق است .\r\nدر كتاب « الوافى بالوفيات » و كتاب « لسان الميزان » ج 4 ص 238 مرقوم است كه ابو عبد اللَّه خالع ، ابو بكر ابن زرعهء همدانى ، عبد الواحد عكبرى ، عبد السلام بن حسن بصرى لغوى ، ابن فارس لغوى ، عبد اللَّه بن احمد بن محمد بن روز به همدانى و جمعى ديگر از ناشى صغير روايت مىكنند ، و او خود از مبرد و ابن المعتز و جز آن دو .\r\nابن خلكان مىگويد : ناشى دانش خود را از ابى سهل اسماعيل بن على بن نوبخت فرا گرفته ، و ابو سهل از بزرگان متكلمين شيعه است .\r\nشيخ طوسى در كتاب فهرست ص 89 مىنويسد : « ناشى در فقه بر مبناى مذهب اهل ظاهر بود » .\r\nاهل ظاهر ، طرفداران ابو سليمان داودى على بن خلف اصفهانى در گذشتهء سال 270 اند كه معروف به ظاهرى است .\r\nابن نديم در « الفهرست » ض 303 دربارهء ابو سليمان ظاهرى مىنويسد : اول كسى است كه ظاهر كتاب و سنت را سند قرار داد و غير آن را از رأى و قياس مردود دانست .\r\nابن خلكان در تاريخ خود ج 1 ص 193 مىنويسد : ابو سليمان مذهب مستقلى داشته و جمعى كه دنباله رو گشته‌اند به ظاهريه معروفاند .\r\nنجاشى در كتاب رجال ، براى ناشى شاعر ما فقط يك كتاب در امامت نام مىبرد ولى شيخ طوسى در فهرست مىگويد : « كتابهائى تأليف كرده » و در تاريخ ابن خلكان هم\r\n","description":"","footnote":"","page_name":" 61 ","page_number":61},
  {"content":"\r\nدارد كه ناشى صاحب تصنيفات زيادى است .\r\nدر كتاب « وافى بالوفيات » آمده كه : « شعر او تدوين شده و مدايح او دربارهء خاندان نبوت ، قابل احصاء نيست » و لذا ابن شهر آشوب در كتاب « معالم العلماء » او را در عداد شعرائى نام مىبرد كه بىپروا ، از خاندان رسول دفاع مىكرده‌اند .\r\nدر « معجم الادبا » از قول خالع مىنويسد : ناشى معتقد به امامت اهل بيت بود و با سبك بديعى بحث و مناظره مىكرد ، عمرش را در ثنا و ستايش اهل بيت به سر برده و به دوستى آنان سرشناس و معروف است و اشعارى كه در مدح آن خاندان سروده قابل احصاء نيست .\r\nبا وجود اين خليفه الراضى باللَّه را ثنا گفته و با او داستانها دارد ، براى ديدار كافور اخشيدى به مصر روانه شده و او را ثنا گفته و نيز ابن خنزابهء وزير را مدح گفته و با او همدم بوده ، ضمنا مديحهء در ستايش بريديين سروده و به بصره گسيل داشته و مديحهء ديگرى در ثناى ابى الفضل ابن العميد گفته و به ارجان ارسال نموده .\r\nو نيز مىنويسد : ابن عبد الرحيم از خالع و او از زبان خود ناشى برايم حديث كرد كه : ابن رائق مرا نزد الراضى باللَّه برد ، من مداح و ستايشگر ابن رائق بودم و خاطرهء مرا مىخواست ، موقعى كه به خدمت راضى رسيدم گفت : ناشى رافضى توئى ؟\r\nگفتم : من خادم امير المؤمنين و شيعه هستم ، گفت : از كدام فرقهء شيعه ؟ گفتم : شيعهء بنى هاشم ( 1 ) . گفت : اين گونه پاسخ ، حيله اى ناپاك است ، گفتم : ولى با پاكى نسب همراه است .\r\nگفت : آنچه دارى بياور ! من قصيدهء بر او خواندم ، دستور داد : ده طاقه شال به من خلعت دهند و چهار هزار درهم نقد ، رفتم از خزانه دار تحويل گرفتم و به خدمتش باز شدم : زمين را بوسيدم و از مراحم او تشكر كردم ، بعد گفتم : من رسم دارم كه طيلسان مىپوشم ، گفت : اينجا طيلسان عدنى داريم ، يك طيلسان به او بدهيد و يك عمامهء خز بهمراه آن ، كه دادند ، بعد گفت : از اشعارى كه دربارهء بنى هاشم دارى چيزى بخوان ! خواندم :\r\n\r\n","description":"","footnote":"\r\n( 1 ) شيعه بنى هاشم ، شيعهء بنى العباس را هم شامل مىشود كه الراضى باللَّه از آن نژاد است .\r\n","page_name":" 62 ","page_number":62},
  {"content":"\r\n- اى فرزندان عباس ، اميه با كينه و دشمنى خونهائى از شما ريخته است .\r\n- پس هاشمى نيست آنكه اميه را دوست بدارد و يا آن مردك لعين ابازبيل را .\r\n، گفت : بين تو و ابو زبيل چه گذشته ؟ گفتم : امير المؤمنين بهتر مىداند . خندان شد و گفت : مرخص هستى .\r\nبسيارى اخبار حكايت دارد كه ناشى علاوه بر اينكه فراوان در ثناى اهل بيت شعر سروده ، مورد قبول و تقدير و علاقهء اهل بيت قرار گرفته ، و اين خود بالاترين فضيلت و مقام است و والاترين كرامت جاويد كه رستگارى دو سرا بهمراه آن است .\r\nحموى در معجم الادباء از گفت خالع مىنويسد : من با پدرم به سال 346 در مجلس كبوذى محدث بوديم كه در مسجد بين بازار كتابفروشها و زرگرها منعقد مىشد . مجلس پر بود ، ناگهان مردى از راه رسيد : قبائى پر وصله به تن داشت ، در يكدست مشك آب و انبان غذا و در دست ديگر چوبدستى نوك دار ، هنوز گرد راه از خود نسترده بود . سلام كرد و با صداى بلند گفت :\r\nمن فرستادهء فاطمهء زهرا هستم . گفتند : خوش آمدى و صفا آوردى . گفت :\r\nمىتوانيد احمد مزوق نوحه خوان را به من معرفى كنيد ؟ گفتند : آرى همين است كه اينجا نشسته . گفت : خاتونم عليها سلام را در خواب ديدم ، فرمود : راهى بغداد شو و احمد را بجو و به دو برگو كه بر فرزندم با شعر ناشى نوحه سرائى كند ، آنجا كه مىگويد :\r\n\r\nبنى احمد قلبى بكم يتقطع\r\nبه مثل مصابى فيكم ليس يسمع\r\n\r\n( اى زادگان احمد مختار ! جگرم در ماتم شما از هم گسيخت ، كس نشنيد آنچه در اين ماتم بر دل من رسيد ) .\r\n، ناشى در آن مجلس حاضر بود ، طپانچهء محكمى بر صورت خود نواخت ، و به دنبال او احمد مزوق و سايرين همه لطمه بر صورت نواخته ، گريه را سر دادند . از همه بيشتر ناشى و بعد از او مزوق متأثر شده بودند ، بعد با اين قصيده نوحه سرائى كردند تا ظهر شد و مجلس از هم پاشيد .\r\nهر چه كوشش كردند كه آن مسافر از راه رسيده ، هديهء قبول كند ، مفيد واقع\r\n","description":"","footnote":"","page_name":" 63 ","page_number":63},
  {"content":"\r\nنشد . گفت : به خدا سوگند اگر تمام دنيا را به من بدهند ، نخواهم گرفت ، روا نمىدانم كه پيغام آور خاتونم فاطمه باشم و عوض بگيرم ، مراجعت كرد و چيزى نپذيرفت .\r\nگويد : اين قصيده ، بيش از ده بيت است ، از جمله :\r\n- شگفت اينجاست كه شما با شمشير خودتان فنا مىشويد ، و آنكسى بر شما چيره شد كه ديروز خاضع و فروتن بود .\r\n- گويا رسول خدا سفارش كرده كه شما را از دم تيغ بگذرانند كه اجساد شما را اين چنين در بلاد پراكنده مىسازند .\r\nمؤلف كتاب امينى گويد : اول اين قصيده چنين است :\r\n\r\n- بنى أحمد قلبى لكم يتقطع\r\nبه مثل مصابى فيكم ليس بسمع\r\n\r\n- هيچ بقعه و ديارى در شرق و غرب عالم نيست جز اينكه در آنجا شهيد و مقتولى به خاك كرده‌ايد .\r\n- ستم كردند ، شما را از دم تيغ گذراندند ، حقوق شما را صاحب شده بين خود قسمت كردند . تا آنجا كه جهان بر شما تنگ شد و در هيچ جا امان نيافتيد .\r\n- چه تنها كه بر روى خاك افكندند و سرها كه بر نيزه‌ها بالا رفت .\r\n- متوارى گشته‌ايد ، دمى پهلويتان بر بستر قرار نمىگيرد ولى خواب ناز مرا مىربايد و آرام بخواب مىروم .\r\n، حموى از زبان خالع مىگويد : روزى به ناشى گذشتم كه در بازار سراجها نشسته بود ، به من گفت : قصيده اى ساخته‌ام ، از من تقاضاى نسخه كرده‌اند ، مىخواهم با خط تو عرضه كنم ، گفتم پى كارى روانم ، بر مىگردم .\r\nرفتم به آنجا كه حاجت داشتم ، خواب مرا در ربود ، ابو القاسم عبد العزيز شطرنجى نوحه خوان را كه مرده بود ، در رؤيا ديدم ، به من گفت : دوست دارم كه به پا خيزى و قصيدهء بائيهء ناشى را پاك نويس كنى ، ما ديشب در مشهد ( حسين ) با آن نوحه سرائى كرديم .\r\nآن مرد ، موقعى كه از زيارت مراجعت مىكرد ، بين راه در گذشته و مرده بود\r\n","description":"","footnote":"","page_name":" 64 ","page_number":64},
  {"content":"\r\nمن به پا خاستم و برگشتم و به ناشى گفتم ، قصيدهء بائيه ات را بده ! گفت : از كجا دانستى كه بائيه است ؟ من هنوز با كسى در ميان نگذاشته‌ام ، جريان خواب را بازگو كردم گريست ، گفت : بدون ترديد وقت آن رسيده است ، من آن قصيده را پاكنويس كردم .\r\nآغازش اين است :\r\n\r\nرجائى بعيد و الممات قريب\r\nو يخطىء ظنى و المنون تصيب\r\n\r\n( آرزويم دور و دراز است و مرگم نزديك ، اميدم ، بخطا مىرود ، ولى تير مرگ بخطا نمىرود ) .\r\n، مؤلف كتاب امينى گويد : قصيدهء بائيه قسمتى در ثنا و ستايش اهل بيت است :\r\n- مردمى كه بالاترين مقام را حائز شدند و در ميان صاحبان فضل همتائى براى آنان نيست .\r\n- اگر نسب خود را ياد كنند ، از مجد و عظمت سر به آسمان مىسايند و در صاحبان نسب كسى بدان پايه نيست .\r\n- درياى كرماند كه در و گوهر با موج خود به ساحل افكند ، و دريغ ندارد .\r\n- كشتيهاى نجات بر آن روان است و آبش براى تشنگان سرد و گوارا .\r\n- دريائى كه همسايه را بىنياز كند و ساحلش تفرجگاه وسيع باشد .\r\n- آنان دستآويز بين بندگان و پروردگارشان باشند ، دوستدارشان به روز رستاخيز زيانكار نيست .\r\n- دانش گذشته و آينده را در آستين دارند و هم آنچه هر كس بخواهد .\r\n- دانشها را يكسر ، پى سپر كرده‌اند و هر چه تحفه و يا در پرده باشد .\r\n- آنهايند كه با فضل و عظمتشان چشم و چراغ جهانيانند و براى دشمنان به روز رستاخيز مايهء عذاب .\r\n، علامهء سماوى ، اشعار ناشى را در مدح و ثناى خاندان نبوت يك جا گرد آورده كه از سيصد بيت متجاوز است .\r\n","description":"","footnote":"","page_name":" 65 ","page_number":65},
  {"content":"\r\n\r\nولادت ، وفات :\r\nحموى در معجم الادباء به نقل از خالع مىگويد : ولادت ناشى آنچنانكه خودش به من گفت ، در سال 271 بوده و به سال 365 روز دوشنبه پنجم صفر در گذشت و من در شهر رى بودم .\r\nنامهء ابن بقيه ( 1 ) به ابن العميد و اصل شد كه خبر مرگ ناشى در آن درج بود گفته شد كه ابن بقيه با اركان دولت پياده جنازهء او را مشايعت كردند و در مقابر قريش مدفون شده كه مزارش معروف است .\r\nاو از جمله كسانى است كه سال 443 گورش را شكافته و استخوانش را آتش زدند ( 2 ) . ابن شهر آشوب در معالم العلماء ص 136 گويد : او را آتش زدند و ظاهر گفتارش اين است كه او را زنده در آتش سوخته شهيدش كردند . و خدا داناتر است .\r\nدر اين زمينه سخنان ديگر هم هست كه با صحت همعنان نيست مثلا يافعى در « مرآة الجنان » ج 2 ص 235 وفات ناشى را سال 342 نوشته و ابن خلكان سال 360 و ابن اثير در « كامل » سال 366 و همين را ابن حجر در « لسان الميزان » از « ابن النجار » نقل كرده و علاء الدين بهائى در « مطالع البدور » ج 1 ص 25 بازگو كرده ضمنا اين شعر را از او ياد مىكند :\r\n- باز گرداندن و راندن از در شيوهء اشراف نيست ، اين كار از انصاف بدور است .\r\n- كم اتفاق افتد كه كسى بر در آيد و او را برانند و باز هم با قلب صاف و بىكينه باز گردد .\r\nثعالبى در « ثمار القلوب » ص 136 در شهرت هجو « ناصبى » به « سياهروئى » اين شعر او را مىآورد :\r\n\r\n","description":"","footnote":"\r\n( 1 ) ابو طاهر محمد بن بقيه ، وزير عزالدوله است ، موقعى كه عضدالدوله با قهر و غلبه وارد بغداد شد ، ابن بقيه را جست و در پاى پيل افكند ، و بعد از كشتن در مقابل بيمارستان عضدى بغداد به دار آويخت ، سال 367 .\r\n( 2 ) در شرح حال مؤيد ، فجايعى كه در اين واقعه اسفناك اتفاق افتاده مذكور مىداريم .\r\n","page_name":" 66 ","page_number":66},
  {"content":"\r\n- اى دوست و ياور من از نژاد لؤى بن غالب .\r\n- آنكه بر دوست فرمان ميراند ، ستم مىكند ، فرمان صادر شده ولى واجب نيست ،\r\n\r\n- لك صدغ كانما\r\nلونه وجه ناصبى\r\n\r\n( تو صاحب زلفى هستى كه رنگش چون صورت ناصبى سياه است )\r\n- مردم را مىگزد آنچنانكه عقرب .\r\nجلب توجه :\r\nدر كتاب « تنقيح المقال » ج 2 ص 313 ترجمهء ناشى ديده مىشود از جمله مىنويسد :\r\n« ظاهرا ناشى همان على بن عبد اللَّه بن وصيف بن عبد اللَّه هاشمى است كه در كتاب « عيون اخبار الرضا » نص حضرت موسى بن جعفر بر امامت حضرت رضا ، از او روايت شده است » .\r\nاين شگفتترين اشتباهى است كه در اين كتاب ديده‌ام .\r\n\r\nمصادر ترجمه و بيوگرافى شاعر :\r\nفهرست شيخ طوسى / معالم العلماء\r\nرجال ابن داود / رجال نجاشى\r\nيتيمة الدهر / انساب سمعانى\r\nوفيات الاعيان / معجم الادباء\r\nميزان الاعتدال / الوافى بالوفيات\r\nخلاصة الرجال / نقد الرجال\r\nكامل ابن اثير / مجالس المؤمنين\r\nلسان الميزان / شذرات الذهب\r\nمطالع البدور / جامع الرواة\r\nتلخيص الاقوال / منتهى المقال\r\nنسمة السحر / امل الامل\r\n","description":"","footnote":"","page_name":" 67 ","page_number":67},
  {"content":"\r\nخاتمة الوسائل / رياض العلماء\r\nملخص المقال / الحصون المنيعه\r\nالشيعه و فنون الاسلام / تلخيص المقال\r\nتأسيس الشيعه / روضات الجنات\r\nتنقيح المقال / هدية الاحباب\r\nوفيات الاعلام / الطليعة\r\nبغية الطالب / شهداء الفضيلة\r\n","description":"","footnote":"","page_name":" 68 ","page_number":68},
  {"content":"\r\nقرن چهارم\r\n\r\n24 غديريهء بشنوى كردى\r\nدر گذشتهء بعد از سال 380\r\n\r\nو قد شهدوا عيد « الغدير » و أسمعوا\r\nمقال رسول اللَّه من غير كتمان\r\n\r\n- ( بيقين روز غدير به چشم خود ديدند و فرا گرفتند سخن رسول خدا را آشكار : )\r\n- نه چنين است كه من بر تمام شما سرورم و از همگان واپيشتر ؟ گفتند : چرا اى سرور جن و انس .\r\n- براى خطابه بر چوبهاى منبر برشد و با صداى بلند و رسا پيش خواند .\r\n- حيدر را ، و همگان زبان در دهان گرفته فروتن و آرام دل بودند ، برخى پشت سر و برخى پيش رو .\r\n- على لبيك گويان پيش آمد و چهره اش چون قرص ماه بر شاخهء سرو مىدرخشيد .\r\n- رسول خدا خوش آمد گفت و او را در كنار خود جاى داد . آرى آن پاك مرد همتاى مصطفى گشت .\r\n- بازوى او را بالا برد و در حالى كه فريادش به نزديك و دور مىرسيد فرمود :\r\n- على برادر من است كه بين من و او جدائى نيست ، چونان كه هارون نسبت به موسى بن عمران كليم خداوند .\r\n","description":"","footnote":"","page_name":" 69 ","page_number":69},
  {"content":"\r\n- او وارث علم من است و جانشين بعد از من بر امتم ، هر گاه روح از بدنم مفارقت جويد .\r\n- پس اى پروردگار من ! هر كه على را دوست گيرد ، او را دوست گير ، و دشمن گير هر كه او را دشمن گيرد و خشم گير بر هر كه به دو كينه ورزد .\r\n، و در قصيدهء ديگر گويد :\r\n- آيا اين سخن راست و حديث مشهور را وانهم كه در روز « غدير خم » احمد مصطفى به خطابه برخاست و فرمود :\r\n- آيا من سرور شما نيستم ؟ على هم مانند من سرور شماست ، پس او را دوست گيريد . من آنچه واجب بود ، ادا كردم .\r\n، و اين شعر ديگرش :\r\n- روز « غدير » براى دوستان على عيد است و « ناصبيان » شرافت آن را منكراند .\r\n- روزى كه در سپهر برين به عنوان « عهد معهود » جشن گرفته شود .\r\n- و جشن روى زمين نمونه اى از جشن آسمانى است ، اگر قلدرها سر باطاعت نهند و حسودان از اخلال گرى دست كشند .\r\n\r\nشاعر :\r\nابو عبد اللَّه حسين بن داود كردى بشنوى ، چنان كه ابن شهر آشوب در « معالم العلماء » مىنويسد : از شعرائى است كه علنا به ستايش و ثناى اهل بيت زبان گشوده و نداى ولايت در داده است . گواه اين شهامت او ، اشعار فراوان و مشهورى است كه از جمله در سراسر كتاب « مناقب » سروى ( ابن شهر آشوب ) پراكنده است .\r\nدر اين صورت بايد گفت كه : بشنوى از پرچمداران ميدان بلاغت و فصاحت ، و يكى از شعراء بزرگ اماميه است كه براى نشر ادب و فضيلت بپاخاسته .\r\nاز جمله اشعار او كه گواه مذهب اوست :\r\n- بپروردگارم سوگند كه بعد از رسول مختار ، به دامن دوازده جانشين او چنگ زده‌ام .\r\n","description":"","footnote":"","page_name":" 70 ","page_number":70},
  {"content":"\r\n- زندگى خود را وقف آن خاندان پاك كرده‌ام كه از ميان خاندانهاى قريش هواخواه ديناند .\r\n، و هم اين شعر ديگرش :\r\n- اى كسى كه به نادانى منصب خلافت را از ابى الحسن باز مىگردانى ، دروازهء شهر ، به روى جاهلان گشوده نخواهد گشت .\r\n- آن هم شهر علم كه دانش طلبان از ورود بدان شهر ناگزيراند . آرى مسؤليت متوجه دانشوران است .\r\n- سرور و هم سرپرست جهانيان اوست ، چنان كه از جانب خداوند عرش ، بر زبان جبرئيل گذشت .\r\n، و يا اين شعر ديگرش :\r\n\r\nقد خان من قدم المفضول خالقه\r\nو للاله فبالمفضول لم اخن\r\n\r\n- آنكه نالايقى را بر والائى مقدم شناسد ، به خداى خود خيانت ورزيده ، من به خاطر نالايقى پست ، به خداى خود خيانت نخواهم كرد .\r\nاشعار ديگرش كه به زودى ذكر مىشود ، گواه اين است كه در تشيع مايه اى عميق دارد و در دوستى اهل بيت ، با اخلاص ، و جز به سادات ائمه توجهى ندارد ، پس او را « شاعر اهل بيت » بايد خواند ، و اينكه مىگويند « شاعر بنى مروان » بوده ، آن چنان كه در « كامل » ابن اثير ج 9 ص 24 آمده ، منظور ، سلاطين « ديار بكر » از خواهر زادگان « باذ » كردى است .\r\nسر سلسلهء آنان ، ابو على بن مروان بود كه بر مناطق تحت اشغال خالويش مسلط شد و بعد از كشته شدن ، برادرش « ممهد الدوله » به سلطنت رسيد ، و بعد از كشته شدن او ، برادر ديگرش : ابو نصر ، و سلطنت ابو نصر از سال 420 تا سال 453 بدرازا كشيد و بعد از مرگش دو پسر بجا گذاشت : يكى نصر كه « ميافارقين » را صاحب شد و در سال 453 در گذشت و فرزندش منصور بجاى او نشست ، دومى سعيد كه بر « آمد » دست يافت ( 1 )\r\n\r\n","description":"","footnote":"\r\n( 1 ) تاريخ ابى الفداء ج 2 ص 133 / 189 / 204 .\r\n","page_name":" 71 ","page_number":71},
  {"content":"\r\nشاعر ما ، كردهاى بشنويه ( 1 ) را كه در قلعهء « فنك » سكونت داشتند ، تحريص مىكرد تا به يارى « باذ » كردى ، خالوى ، بنى مروان ، به پا خيزند .\r\nبنى مروان ، در نبردى كه به سال 380 پيش آمده ، در تاريخ ياد شده‌اند ، اين نبرد بين « باذ » و بين ابو طاهر و حسين دو فرزند « حمدان » اتفاق افتاد بعد از آنكه فرزندان حمدان ، بلاد موصل را سال 379 صاحب شدند ، و بشنوى در اين باره ضمن قصيده اى سرود ،\r\n- كردهاى بشنويه ، ياران دولت شمايند ، عرب و عجم همه مىدانند .\r\n، در اين صورت ، نسبت شاعر به بنى مروان ، به خاطر علاقه اى است كه به - خالويشان « باذ » دارد ، البته اين علاقه در اثر هم نژادى است . و به همين جهت سخن برخى كه وفات شاعر را سال 370 نوشته‌اند ( 2 ) ، بىپايه است ، چه تاريخ گواهى مىدهد تا ده سال بعد هم ، حيات داشته .\r\nصاحب « معالم العلماء » دو تأليف به نام : « دلائل » و « رسائل بشنويه » براى او ياد كرده ، و ابن اثير ، در « لباب » ج 1 ص 127 مىنويسد : ديوان شعرى دارد كه مشهور است .\r\n\r\nبشنويه :\r\nدر عراق ، قسمت شرق دجله ، طوائف زيادى از اكراد سكونت دارند كه به نام قلعه‌ها و آباديهاى محل سكونت ، در تاريخ ياد شده‌اند ، اين قلعه‌ها در اطراف موصل و اربل جاى داشته و از جمله « بشنويه » است كه شاعر ما از آنجا برخاسته است .\r\nقلاع اين طائفه بالاتر از موصل ، نزديك جزيرهء « ابن عمر ( 3 ) » به فاصلهء دو فرسخ\r\n\r\n","description":"","footnote":"\r\n( 1 ) كامل ابن اثير ج 9 / 24 .\r\n( 2 ) اعيان الشيعه ج 1 ص 387 .\r\n( 3 ) نام شهرى است بالاى موصل به فاصلهء سه روز راه ، و روستائى دارد سرسبز ، وسيع ، با بركت ، گمان دارم اول كسى كه آن را آباد كرده : حسن بن عمر بن الخطاب تغلبى باشد . دجله بر اين جزيره احاطه دارد ، جز از يك طرف مانند هلال ، و همين قسمت را هم خندقى كنده و آب در آن افكنده‌اند .\r\nنسبت به اين شهر « جزرى » است .\r\n","page_name":" 72 ","page_number":72},
  {"content":"\r\nواقع مىشده ، و صاحب « جزيره » و نه غير او ، نميتوانسته‌اند بر آنان دست يابند ، با اينكه منزوى نبوده با همگان و به تمام شهرها ، رفت و آمد داشته‌اند .\r\nياقوت حموى در « معجم البلدان » مىنويسد : « اين قلعه‌ها در دست طائفهء اكراد است ، سالها مىگذرد ، نزديك سيصد سال . مردمى صاحب مروت و جوانمردى و تعصباند اگر كسى به آنان پناه برد ، از او حمايت كرده بزرگش مىدارند » .\r\nاز جمله قلاع اين طائفه : قلعهء برقه ، قلعهء بشير ، قلعهء فنك است و از فرمانروايان اين قلعه امير ابو طاهر ، امير ابراهيم و امير حسام الدين است كه در قرن ششم فرمانروا بوده است . ( از جمله ) اكراد « زوزانيه » اند ، اين طائفه ، به زوزان ( 1 ) نسبت مىبرند كه ناحيهء وسيعى را در شرق دجله از جزيرهء ابن عمر ، شامل مىشود ، تقريبا دو روز كه از موصل راه طى شود ، به مناطق آنان ميرسد تا به حدود خلاط مىكشد و پايانش تا آذربايجان به كارگزارى سلماس منتهى مىگردد . در اين قسمت قلعه‌هاى محكم و استوارى است كه طوائف بشنويه ، زوزانيه و بختيه ساكناند .\r\nو ( بختيه ) ، در چند قلعهء مخصوص به خود سكونت دارند : چون آتيل ، علوس ، القى ، اروخ ، باخوخه ، باخو ، كنگور ، نيروه ، خوشب و فرماندارى آنان در قلعهء جرذقيل است كه بهترين قلعه‌هاى آنان است و از جمله رهبرانشان امير موسك بن مجلى است .\r\nو ( هكاريه ) ( 2 ) كه در بلوك بالاتر از موصل نزديك جزيرهء ابن عمر جاىگزيناند ، از فرمانروايانشان در حلب ، عزالدين عمر بن على و عماد الدين احمد بن على معروف به :\r\nابن مشطوب بزرگترين اميرى است كه در مصر به حكومت رسيده و از دانشورانشان :\r\nشيخ الاسلام ابو الحسن على بن احمد هكارى در گذشتهء سال 486 است كه شرح حالش در ابن خلكان 1 ر 377 مذكور است .\r\nو ( جلانيه ( 3 ) ) كه نام قلعه اى از قلعه‌هاى بلوك هكاريه است و اكراد آن بنام\r\n\r\n","description":"","footnote":"\r\n( 1 ) به فتح واو و زاء بر وزن چمدان .\r\n( 2 ) بفتح كاف و تشديد آن بر وزن شداديد .\r\n( 3 ) بفتح جيم و تشديد لام .\r\n","page_name":" 73 ","page_number":73},
  {"content":"\r\nجلانيه مشهوراند .\r\nو ( و زوادية ( 1 ) ) كه از اشراف و بزرگزادگان كردند ، و از آنهاست : اسد الدين شير كوه در گذشتهء سال 564 و برادرش نجم الدين ايوب .\r\nو ( شوانكاريه ) و اين همان طائفه اى است كه در سال 564 موقعى كه زنگى بن دكلاء صاحب فارس ، از شمله صاحب خوزستان ، شكست خورد ، بدانها پناهنده گشت و سپس با كمك آنان بر شمله پيروز شده به حكومت فارس رسيد . ( 2 )\r\nو ( حميديه ) كه دژهاى مستحكمى در كنار موصل داشته‌اند و ( هذبانيه ) كه در قلعهء اربل و كارگزاريهاى آن جا داشته و ( حكميه ) كه از فرمانروانشان امير ابو الهيجاء اربلى نامبردار است .\r\nطوائف ديگر اكراد به نام ، مارانيه ، يعقوبيه ، جوزقانيه ، سورانيه ، كورانيه عماديه ، محموديه ، جوبيه ، مهرانيه ، جاوانيه ، رضائيه ، سروجيه ، هارونيه ، لريه مشهور و طوائف بىشمار ديگرى كه قابل آمار نيستند .\r\n\r\nقسمتى از اشعار بشنوى\r\nاز چكامه‌هاى مذهبى شاعر اين دو بيت است :\r\n- بهترين اوصيا از ميان شريفترين قبائل و گرامىترين خاندانها برگزيده شده از لغزش و خطا در امان است .\r\n- هر گاه به چهرهء او بنگرى ، پروردگار خود را عملا ( 3 ) و لسانا پرستش كرده خواهى بود .\r\nدر بيت اخير به حديث رسول خدا ( ص ) اشاره دارد كه فرمود « نگريستن\r\n\r\n","description":"","footnote":"\r\n( 1 ) اين ضبط كامل ابن اثير است و در دگر جا « رداديه » .\r\n( 2 ) به صفحه 37 ج 4 الغدير و ج 11 ص 347 كامل ابن اثير مراجعه شود .\r\n( 3 ) عملا ، وجه ظاهرى دارد چه روبرو شدن و نگريستن عمل است ، و لسانا ، بدين جهت كه هر كس به دو مىنگريست ، قهرا زبانش به تكبير و تمجيد حق باز مىشد : سبحان اللَّه چه جوانمردى ! ( مترجم ) .\r\n","page_name":" 74 ","page_number":74},
  {"content":"\r\nبه چهرهء على عبادت است « :\r\nمحب الدين طبرى ، در « رياض » ج 2 ص 219 از ابى بكر ، عبد اللَّه بن مسعود ، عمرو عاص ، عمران بن حصين ، و ديگران ، از زبان رسول اكرم روايت كرده است .\r\nگنجى شافعى هم در « كفاية الطالب » ص 64 و 65 با دو طريق ، از ابن مسعود نقل كرده و گفته : سند حديث اول از دومى نيكوتر است ، دومى را هم جمعى از حافظان حديث مانند ابو نعيم در حلية الاولياء و طبرانى در معجم خود روايت كرده‌اند ، سند آن هم عالى و خوب است ، منتهى از اين طريق ، سند غريب و شگفت به نظر مىآيد ، اما سند اول خوش سياق است .\r\nباز هم به طريق ديگر ، از معاذ بن جبل در صفحهء 66 روايت كرده و گفته : حافظ دمشقى در تاريخ خود ، از جمعى صحابه آن را روايت كرده كه از جمله ابو بكر ، عمر ، عثمان ، جابر ، ثوبان ، عائشه ، عمران بن حصين ، ابوذر نامبرده شده ، و در حديث ابى ذر آمده است كه رسول خدا فرمود : على بن ابى طالب در ميان شما - يا در ميان شما امت - حكم كعبهء پوشيده را دارد : نگريستن بدان عبادت و سفر به سوى آن فرض است .\r\n، و از اشعار مذهبى اوست :\r\n- باكى نيست كه در كدام سرزمين ، خداوند گارم فرمان مرگ دهد .\r\n- و نه اينكه در كدام نقطهء زمين پهلو بر خاك نهم و كسى آرامگاهم را منفور دارد و از آن دورى گزيند .\r\n- در صورتى كه گواهى مىدهم : خدائى جز آن خداى يگانه نيست و فرمان او راست .\r\n- و اينكه محمد برگزيده ، پيامبر اوست و على برادرش .\r\n- و فاطمه دختر رسول پاك و پاكيزهء از ارجاس است ، همان رسول كه ما را به دين حق رهبرى كرد .\r\n- و دو فرزند گراميش كه هر دو ، سرور مناند . خوشا بر آن بنده كه آن دو سرورشان باشند .\r\n","description":"","footnote":"","page_name":" 75 ","page_number":75},
  {"content":"\r\n، و يا اين شعر ديگرش :\r\n- ايكه با من به نزاع و ستيز برخاسته اى ، هر چه در قوه دارى بيار ، كه من به دوستى آل محمد در آويخته‌ام .\r\n- پاكان و پاك نهادان ، ارباب هدايت ، آنان پاك نژادند و هر كه آنانرا دوست بدارد .\r\n- خود را بدانها بستم و از دشمنانشان بريدم ، تو بى پدر هر چه خواهى ملامت كن : كم يا زياد .\r\n- آنها چون اختران مهار زمين و مايهء آرامش آناند و هم آنان كشتيهاى نجات غريق ، اين را از حديث مسند مىگويم .\r\nو هم از سرودهء مذهبى شاعر است :\r\n- مهترشان گفت : چه نظر مىدهيد و با چه وسيله مىتوان امر آشكار خلافت را مردود شناخت ؟\r\n- شنيديد كه چگونه با سخن رسا خلافت على را تبليغ كرده سفارش نمود ؟\r\n- گفتند : چارهء آن بر ما دشوار است و نظرى كه مىدهيم قطعى نيست .\r\n- اين كار را هم با ساير امور قياس گيريد و به دقت مطالعه كنيد ، بدين وسيله به زندگانى عالى دست خواهيد يافت .\r\n- بعد از مرگش - به زودى آن را به شورى مىنهيم ، خواه نصيب قبيلهء تيم شود يا قبيلهء عدى .\r\n، و نيز اين شعرش :\r\n- اى خوانندهء قرآن ، كه راز متشابهات را از محكم باز مىشناسى !\r\n- آيا خدمت كعبه : از راهنمائى زائران و آب دادن حاجيان ، با ايمان على برابر است ؟\r\n- يا او را همرتبهء « تيم » و « عدى » شناخته اى ، اصولا هيچ گاه مانند آن دو بوده است ؟\r\n- بجان همان على كه دوستى او بر من فرض و قطعى است . نه ! نزد من دانشمندان\r\n","description":"","footnote":"","page_name":" 76 ","page_number":76},
  {"content":"\r\nو بىخردان برابر نيستند .\r\n، و هم اين دو بيت ديگر :\r\n- آن على كه امروز شهر علم را در است ، به رستاخيز ، فرمانرواى بهشت و دوزخ است .\r\n- از اين رو دشمن او ، بدبخت جهانيان ، در آتش جاى مىكند و دوستش سر - فراز روز حساب است .\r\n، و نيز اين دو بيت ديگر :\r\n\r\nخير البرية خاصف النعل الذى\r\nشهد النبى بحقه فى المشهد\r\n\r\n- سالار مردم كسى بود كه پيامبر اكرم در حق او گواهى داد ، گفتند كى است كه جانش با جان شما برابر است و دشمنان دين را سركوب خواهد كرد ؟ فرمود :\r\nآنكه كفش مرا پينه مىزند و آن على بود .\r\n- پيامبر به دانش و داورى او گواهى داد ، و دلاورى و شهامتش نيز مشهود فرشتگان گشت .\r\n، و دربارهء صديقهء زهرا چنين سروده است :\r\n- آنجا كه بتول عذراء در صف محشر بگذرد ، سروشى بر آيد كه : چشمها فرو كشيد !\r\n- همه چشمها فرو كشيده بر زمين دوزند ، و سيه كاران سر انگشت ندامت به دهان گيرند .\r\nآن روز است كه دشمنان روسياه گردند و اهل حق روسپيد .\r\n، و امام صادق را نيز ثنا گفته و سروده :\r\n- چكيدهء نسل پيشوايان كه با كرامت و بزرگوارى ، راه جدشان رسول خدا را پيش گرفتند .\r\n- اگر مشكلى پيش آيد كه از حل آن درمانيم ، سرّ آن را با دليل و برهان اراعه دهند .\r\n","description":"","footnote":"","page_name":" 77 ","page_number":77},
  {"content":"\r\nقرن چهارم\r\n\r\n25 غديريهء صاحب ابن عباد\r\n( 385 - 326 )\r\nقالت : فمن صاحب الدين الحنيف اجب ؟\r\nفقلت : أحمد خير السادة الرسل .\r\nگفت : پس - صاحب آئين اعتدال كه بود ؟ برگو !\r\nگفتم : احمد . سرخيل و سالار رسولان .\r\nگفت : بعد از او كيست كه از جان و دل راه طاعتش گيرى ؟\r\nگفتم : وصى كارگزارش كه خيمه بر زحل افراشته .\r\nگفت : بر فراش رسول كه خفت تا برخى او گردد ؟\r\nگفتم : آنكه در طوفان حوادث از جاى نجنبيد .\r\nگفت : رسول خدا دست كه را به عنوان برادر خواندگى با اشتياق فشرد ؟\r\nگفتم : همان كه خورشيد به هنگام عصر به خاطر او بازگشت !\r\nقالت : فمن زوج الزهراء فاطمة .\r\nفقلت : افضل من حاف و منتعل .\r\nگفت : فاطمه كه زهرهء زهرا بود ، با كه جفت شد ؟\r\nگفتم : برترين جهانيان : از پا برهنه و چكمه پوش .\r\n","description":"","footnote":"","page_name":" 78 ","page_number":78},
  {"content":"\r\nگفت : دو سبط پيامبر كه از شرف سر به آسمان سودند ، زادهء كه بودند ؟\r\nگفتم : همان كه در ميدان فضيلت گوى سبقت ربو د .\r\nگفت : افتخار جنگ بدر نصيب كه گشت ؟\r\nگفتم : آنكس كه بيشتر بر فرق دشمنان كوبيد .\r\nگفت : در جنگ احزاب شير ژيان كه بود ؟\r\nگفتم : كشندهء « عمرو » دلاور بود .\r\nگفت : پس در جنگ « حنين » كه بريد و دريد ؟\r\nگفتم : آنكس كه مشركين را در يك لحظه درو كرد .\r\nگفت : براى تناول مرغ بريان حضور چه كس آرزو بود ؟\r\nگفتم : همان كه نزد خدا و رسول مقرب و محبوبتر بود .\r\nقالت : فمن تلوه يوم الكساء أجب .\r\nفقلت : افضل مكسو و مشتمل .\r\nگفت : كدام كس در سايهء عبا همتاى رسول گشت ؟\r\nگفتم برترين عالميان از گليمدوش و خزپوش .\r\nقالت : فمن ساد فى يوم الغدير أبن ! فقلت : من كان للاسلام خير ولى .\r\nگفت : در روز « غدير » چه كس سرورى يافت ؟\r\nگفتم : آنكه براى اسلام بهترين ياور بود .\r\nگفت : سورهء « هل أتى » كه نازل شد چه كسى تشريف يافت ؟\r\nگفتم : آنكه عطا بخشيش از همه فزون بود .\r\nگفت : دست كه در ركوع نماز با انگشترى به سوى سائل دراز گرديد ؟\r\nگفتم : دست كسى كه محكمتر نيزه به سينهء دشمنان كوبيد .\r\nگفت : پس آن كه آتش دوزخ را تقسيم كند كيست ؟\r\nگفتم : آن كه شرار انديشه اش ، از شعلهء آتش گيراتر است .\r\n","description":"","footnote":"","page_name":" 79 ","page_number":79},
  {"content":"\r\nگفت : رسول پاك مطهر ، در مباهله كه را همراه برد ؟\r\nگفتم : آن كه در سفر و حضر همسنگ و همتاى او بود .\r\nگفت : پس چه كسى از ميان امت شبيه هرون بود ؟\r\nگفتم : آن كه در آشوب و فتن نلغزيد و از پاى نماند .\r\nگفت : پس شهر علم را چه كسى در بود ؟\r\nگفتم : آن كه نيازمند دانشش بودند و خود نيازمند نبود .\r\nگفت : قاتل « ناكثين » بيعت شكن كه بود ؟\r\nگفتم : جنگ جمل پرده گشاى اين راز است .\r\nگفت : با « قاسطين » بيدادگر كه نبرد كرد ؟\r\nگفتم : دشت صفين را بنگر كه صحنهء عمل بود .\r\nگفت : « مارقين از دين » را چه كس تيغ بر سر كوفت ؟\r\nگفتم : روز نهروان معنى آن آشكار گشت .\r\nگفت : به روز رستاخيز ، شرافت حوض كوثر از كيست ؟\r\nگفتم : آنكه خاندانش شريفترين خاندانهاست .\r\nگفت : پس « لواى حمد » را كه بر دوش خواهد كشيد ؟\r\nگفتم : همان كه از نبرد نهراسيد .\r\n- گفت : تمام اين مزايا در يك نفر جمع بود ؟\r\nگفتم : آرى در يك نفر .\r\n- گفت : كيست ؟ نامش برگو !\r\nگفتم : امير المؤمنين على .\r\n، و در قصيدهء ديگرى گفته است :\r\n- اى همسر دخت محمد ! اگر گوهر وجودت نبود ، فاطمه به خانهء شوهر نمىرفت .\r\n- اى ريشهء خاندان احمد ! اگر تو نبودى ، از احمد مرسل نسلى بجا نمىماند .\r\n- پيامبر خدا كه شهر علم و به هر گونه كمال آراسته بود ، دروازهء طلائى آن شهر توئى .\r\n","description":"","footnote":"","page_name":" 80 ","page_number":80},
  {"content":"\r\n- خورشيد بخاطر تو بازگشت و آن منقبتى است كه پرده پوشى نتوان كرد .\r\n- من آنچه را دشمنانت روايت كرده‌اند . بازگو كردم به همين جهت جان و مال آنها را حلال مىشمارم .\r\nاى همتاى محمد ، اى پيوند همايون ، تو با مشكلات و شدائدى مواجه گشتى كه شگفتىها ببار آورد .\r\n- با لقب « بوتراب » تو را سركوفت زدند ولى دين خود را با كفى « تراب » معامله كردند .\r\n- ندانستيد : وصى رسول همان است كه در محراب عبادت انگشترى به رسم زكات بخشيد .\r\n- ندانستيد : وصى رسول همان باشد كه روز « غدير » ، فرمانروائى او را بر صحابه مسجل ساخت .\r\n، و يا اين شعر ديگرش را ملاحظه كنيد :\r\n- گفتند : على بر كرسى افتخار بالا رفت ، گفتم : بلكه كرسى از قدم على فخر گرفت .\r\n- من همانرا گويم كه رسول گفت ، موقعى كه همگانرا گرد آورد ، فرمود :\r\n- هلا آگاه باشيد ! هر كه من سرور اويم ، بايد كه على را سرور خود شناسد . و گرنه خود داند .\r\n، و در قصيدهء ديگر گويد :\r\n- چه بسيار دعاى مصطفى دربارهء على به اجابت پيوست و آرزوهاى دشمنانش بر باد رفت .\r\n- چشم دردمند او را با دعا شفا داد ، موقعى كه در جنگ خيبر باد مخالف مىوزيد .\r\n- براى هميشه از سورت سرما و گرما مصون گشت و در اين دعا شگفتىهاست .\r\n- كدامين روز ، كارها بر وفق مراد چرخيد ، كه خورشيد آسمان ولايت ( على ) پرتوافشان نبود ؟ :\r\n- آيا در آن روز كه على خواهان زهرا شد و رسول خدايش به دامادى پذيرفت\r\n","description":"","footnote":"","page_name":" 81 ","page_number":81},
  {"content":"\r\nبا آنكه همه كس خواهان زهرا بود ؟\r\n- يا آن روز كه مرغ بريان بر سفره نهاده مصاحبت بهترين و محبوبترين مردمان را آرزو كرد ، جز على كس ديگر حلقه بر در كوفت ؟ با آنكه خادم احمق سه نوبت او را باز گرداند .\r\n- يا روز مباهله كه على را همتا و هم سنگ خود معرفى كرده جايگاه او را بهمگان نمود و اين خود بالاترين منزلتى است كه به تصور آيد .\r\n\r\n- افى يوم « خم » اذا شاد بذكره\r\nو قد سمع الايصاء جاء و ذاهب\r\n\r\n- يا روز « غدير خم » كه نام على را بلند كرد ، و آيندگان و روندگان وصيت او را شنيدند .\r\n- اى پادشاه دين ، اى همريشهء رسول ، اى كسى كه دوستيت از جانب حق فرض و قطعى است .\r\n- جايگاهت بر كوكب فرقدين پيدا است و مجد و عظمتت از ستارهء سماك پرتوافكن .\r\n- شمشيرت بر گردن دشمنان قلادهء زرين بسته ، قلاده اى كه زرگر ماهر نتواند بست .\r\n\r\nشاعر :\r\n« صاحب » ، « كافى الكفاة » ابو القاسم اسماعيل بن ابى الحسن : عباد بن العباس بن عباد بن احمد بن ادريس طالقانى :\r\nگاه اتفاق مىافتد كه اديب سخندان ، با اينكه بيانى شيوا و رسا دارد و قدرت ادبى او در غوررسى و تحليل شخصيتها و رجال برجستهء تاريخ ، ممتاز و مسلم است در عين حال ، زبانش در تحليل برخى شخصيتها و تحقيق و تشريح عظمتشان دچار لكنت شده در كام مىخشكد .\r\nاز جملهء اين شخصيتها و رجال با عظمت ، صاحب ابن عباد است ، كه به سهولت نميتوان به قعر مجد و معالى او دست يافت ، بلكه بايد جوانب مختلفهء حيات او را يك -\r\n","description":"","footnote":"","page_name":" 82 ","page_number":82},
  {"content":"\r\nيك مورد تحليل و تعمق قرار داده ، در هر ناحيهء بطور عليحده داد سخن داد :\r\nگاه از جنبهء علم و هنر ، گاه از ناحيهء سخندانى و ادب ، مرحله اى از وجههء سياست و تدبير ، و بار ديگر ، از وجههء عظمت روح و نجابت اصيل ، تا برسد به بخشش فراوان و فضل سرشار و شرف خالص و روش استوار و ساير مفاخر روحى و معنوى كه قابل آمار نيست و آنچه در فرهنگ رجال و معاجم ، پيرامون اين خصال برجستهء او بحث و تنقيب پرداخته و يا به تشريح و تحليل برخاسته‌اند ، تنها به اندكى از بسيار قناعت جسته‌اند .\r\nالبته شهرتى كه صاحب ابن عباد ، در تمام شئون اجتماعى نامبرده كسب نموده خود گواه عظمت و شخصيت اوست ، گر چه تاريخ نويسان ، به اشاره برگزار كرده باشند .\r\nمشهورترين و قديمىترين كتابى كه به تحليل و ترجمهء صاحب پرداخته « يتيمة الدهر » ثعالبى است كه 91 صفحهء آن به تحليل شخصيت او اختصاص دارد و بقيه مربوط به شعرائى است كه او را مدح و ثنا گفته‌اند .\r\nجمعى ديگر كتابى عليحده در بيوگرافى صاحب بقلم آورده‌اند ، از جمله :\r\n1 - مهذب الدين محمد بن على حلى مزبدى ، معروف به ابو طالب خيمى ، كتابى دارد به نام « الديوان المعمور فى مدح الصاحب المذكور » .\r\n2 - شيخ محمد على بن شيخ أبى طالب زاهدى گيلانى ( 1181 - 1103 ) .\r\n3 - سيد ابو القاسم احمد بن محمد حسنى حسينى اصفهانى ، كتابى دارد به نام « رسالة الارشاد فى احوال الصاحب ابن عباد » كه در سال 1259 تأليف كرده .\r\n4 - استاد خليل مردم بك ، كتابى دربارهء صاحب پرداخته كه در 252 صفحه در دمشق مطبعهء ترقى چاپ شده ، و آن جزء چهارم از كتاب مفصلى است كه در چهار جزء راجع به پيشوايان چهارگانهء ادب تأليف نموده .\r\nبا وجود اين شهرت جهانگير ، تنها وظيفه اى كه بر عهدهء ماست ، آوردن چكيده و خلاصهء اين كتب است كه به طور اجمال ، آمارى از فضل سرشار او بقلم آيد .\r\n« صاحب » در يكى از آباديهاى اصطخر فارس - و يا در طالقان - به سال 326\r\n","description":"","footnote":"","page_name":" 83 ","page_number":83},
  {"content":"\r\nشانزدهم ذى قعده ، ديده بجهان گشود . علم و ادب را از پدرش آموخت و از ابو الفضل ابن العميد و ابو الحسين احمد بن فارس لغوى و ابو الفضل عباس بن محمد نحوى ملقب به « عرام » و ابو سعيد سيرافى و ابو بكر ابن مقسم و قاضى ابو بكر احمد بن كامل بن شجره و عبد اللَّه بن جعفر بن فارس كه از اين دو نفر حديث فرا گرفته است .\r\nسمعانى مىنويسد : حديث را از مشايخ اصفهان و بغداد و رى فرا گرفت و به ديگران فرا داد ، و همواره تحريص مىكرد كه حديث بياموزند و بنويسند ، از ابن مردويه بازگو شده و او خودش از زبان « صاحب » شنيده كه مىگفت : « هر كه حديث ننويسد ، شيرينى اسلام را احساس نخواهد كرد .\r\nچون در مجلس حديث ، براى املاء و ديكته حاضر مىشد ، جماعت انبوهى به استماع مىنشستند ، و ناچار هفت نفر بلندگو صدا به صدا حديث را به گوش آخرين قسمت اجتماع مىرساند .\r\nاز اين رو ، محدثين زيادى از او سماع حديث دارند و احاديث نخبهء فراوانى نوشته‌اند از جمله : قاضى عبد الجبار ، شيخ عبد القاهر جرجانى ، ابو بكر ابن المقرى قاضى ابو الطيب طبرى ، ابو بكر ابن على ذكوانى و ابو الفضل محمد بن محمد بن ابراهيم نسوى شافعى كه هر يك استوانهء حديث و كلام محسوباند .\r\nعلاوه بر اين ، نبوغ علمى و مهارت او در فنون ادب تا آنجا شهرت يافت و مورد گواهى حاضران و غائبان قرار گرفت ، كه شيخ بهاء الدين عاملى در رسالهء « غسل - الرجلين و مسحهما » او را از علماء شيعه و در شمار ثقة الاسلام كلينى ، شيخ صدوق شيخ مفيد ، شيخ طوسى و شهيد و امثال آنان آورده ، و علامه مجلسى اول در حواشى « نقد الرجال » به عنوان « افقه الفقهاء » از او ياد كرده و در جاى ديگر از رؤساى اهل حديث و كلامش شناخته و شيخ حر عاملى در « امل الامل » او را با عناوين : « محقق ، متكلم والامقام ، گرانقدر در علم » ستوده است .\r\nاز طرف ديگر ، ثعالبى در كتابش « فقه اللغة » صاحب را از پيشوايانى شمرده كه سخندانى و سخن سنجى آنان سند و گواه استنباط ادبى و از هر جهت مورد اعتماد\r\n","description":"","footnote":"","page_name":" 84 ","page_number":84},
  {"content":"\r\nبوده : مانند ليث ، خليل ، سيبويه ، خلف احمر ، ثعلب احمثى ، ابن كلبى ، ابن دريد - و به همين جهت « انبارى » او را از علماء لغت دانسته و براى او در كتاب « طبقات ادباء از نحويين » فصلى باز كرده ، و سيوطىاش در « بغية الوعاة » كه در طبقات لغويين و نحويين است ياد كرده و علامه مجلسى در پيش گفتار بحار ، بعنوان « پرچمدار علم لغت و عروض و عربيت در صفوف اماميه » معرفى كرده است .\r\nاضافات چاپ دوم\r\n[ ابن جوزى در « المنتظم » ج 7 ص 180 مىنويسد : با دانشمندان و اديبان مراوده مىكرد ، بدانها مىگفت : « روز چون پادشهانيم و شب چون برادران » .\r\nاز محدثين فرا گرفته و به ديگران املاء نموده : ابو الحسن على بن محمد طبرى معروف به « كيا » از زبان ابو الفضل زيد بن صالح حنفى مىگفت : صاحب ابن عباد ، موقعى كه تصميم به املاء حديث گرفت ، در منصب وزارت كار مىكرد ، روزى طيلسان پوشيده تحت الحنك بسته ، در هيئت اهل علم برون شد و گفت : آيا پيش كسوتى و سابقهء مرا در علم و دانش قبول داريد ؟ همگان پذيرفته و اعتراف كردند .\r\nبعد گفت : من به شغل وزارت اندرم و آنچه از كودكى تا كنون ، مصرف خرج و انفاق خود كرده‌ام ، همه از مال پدر و جدم بوده است ، با وجود اين نمىگويم از مظلمه و حقكشى معصوم بوده‌ام ، اينك من خدا را و سپس شما را گواه مىگيرم كه از هر گناهى بازگشت و به مغفرت و عنايت الهى پناه مىبرم .\r\nآنگاه براى خود خانهء انتخاب و نام آن را « خانهء توبه » نهاد و يك هفته در آن اعتكاف جست ، و بعد از آنكه امضاى فقها را به راستى و درستى توبهء خود جمع آورى نمود ، بر مسند املاء نشست و جمع كثيرى در محضر او گرد آمد تا آنجا كه يك بلندگو كافى نبود ، بلكه شش نفر ديگر صدا به صدا سخن او را به اطراف مجلس مىرساندند ، و حتى بزرگانى مانند قاضى عبد الجبار ، حديث او را يادداشت كرده‌اند .\r\nضمنا « صاحب » هر ساله پنجهزار دينار به بغداد مىفرستاد تا ميان فقهاء و اهل ادب تقسيم شود ، و هيچگاه ، در اجراى حق الهى ، ملامت مردم را به چيزى نمىخريد . 
  ]\r\n","description":"","footnote":"","page_name":" 85 ","page_number":85},
  {"content":"\r\nجمعى از پرچمداران علم و يكتا سواران ادب ، بخاطر بزرگداشت مقام « صاحب » و ارج شناسى نبوغ او ، تأليفات علمى خود را به نام او نوشته و اهداء كرده‌اند از جمله :\r\n1 - شيخ و استاد بزرگ ما صدوق ابو جعفر قمى ، كتاب عيون اخبار الرضا عليه السلام .\r\nاضافات چاپ دوم\r\n[ 2 - حسين بن على بن حسين بن موسى بن بابويه قمى ، كتاب نفى التشبيه . در كتاب لسان الميزان ج 2 ص 306 به نقل از فهرست نجاشى چنين آمده ولى در كتاب نجاشى ص 50 بعد از اينكه كتاب نفى تشبيه را ياد كرده مىنويسد : تأليف ديگرى دارد كه به نام صاحب ابن عباد نوشته است .\r\n3 - شيخ حسن بن محمد قمى ، كتاب تاريخ قم . 
  ] .\r\n4 - ابو الحسن احمد بن فارس رازى لغوى ، كتاب « صاحبى » .\r\n5 - قاضى عبد العزيز جرجانى ، كتاب « تهذيب » .\r\nاضافات چاپ دوم :\r\n[ 6 - ابو جعفر احمد بن ابى سليمان : داود صواف مالكى ، كتابى در شناخت سنگ و اسامى آن به نام « حجر » . تأليف و به خدمت صاحب ارسال داشت ، صاحب گفت : « ردوا الحجر من حيث جاء » سنگ را به جاى اولش برگردانيد ( مثل است ) ولى بعد هديه را پذيرفت و مؤلف را عطا بخشيد . اين را ابن فرحون در كتاب « ديباج مذهب » ص 36 ياد كرده 
  ] .\r\n\r\nتأليفات صاحب\r\nصاحب ابن عباد ، تأليفاتى در علم و ادب دارد كه از آثار جاويدان اوست ، از جمله :\r\n1 - كتاب « اسماء اللَّه و صفاته » .\r\n2 - \" نهج السبيل ، در اصول .\r\n3 - \" « الامامة » در تفضيل امير المؤمنين عليه السلام .\r\n4 - \" « وقف و ابتداء » .\r\n","description":"","footnote":"","page_name":" 86 ","page_number":86},
  {"content":"\r\n5 - كتاب « المحيط » در لغت ( فرهنگ عربى ) ده جلد ( 1 ) .\r\n6 - \" « زيديه » .\r\n7 - \" « المعارف » در تاريخ .\r\n8 - \" « الوزراء » .\r\n9 - \" « قضا و قدر » .\r\n10 - \" « روزنامه » ( ياد داشت روزانه ) ثعالبى در يتيمة الدهر از آن نقل مىكند .\r\n11 - \" « اخبار ابى العيناء » .\r\n12 - \" تاريخ الملك و اختلاف الدول .\r\n13 - \" زيديين .\r\n14 - \" جوهرة الجمهرهء ابن دريد ( چكيدهء جمهرهء ابن دريد است ) .\r\n15 - \" « اقناع » در عروض .\r\n16 - \" نقض عروض .\r\n17 - \" ديوان رسائل ( دفتر انشاء ) ده جلد .\r\n18 - \" « الكافى » در رسائل و فنون نويسندگى .\r\n19 - \" اعياد و فضائل نوروز باستانى\r\n20 - ديوان شعر .\r\n21 - كتاب « شواهد » .\r\n22 - كتاب تذكره .\r\n23 - \" تعليل .\r\n24 - \" الانوار .\r\n25 - \" الفصول المهذبه للعقول .\r\n26 - رسالهء ابانه ( پرده بردارى ) از مذهب اهل عدل .\r\n27 - رسالهء در طب .\r\n\r\n","description":"","footnote":"\r\n( 1 ) اين نقل از معجم الادباء است و در كشف الظنون 7 جلد مىشمارد .\r\n","page_name":" 87 ","page_number":87},
  {"content":"\r\n28 - رسالهء ديگرى در طب .\r\n29 - كشف از مساوى شعر متنبى ، در مصر به طبع رسيده و 26 صفحه است .\r\nثعالبى در يتيمه مىنويسد : چون صاحب ، اين رساله را نگاشت ، قاضى ابو الحسن على بن عبد العزيز جرجانى كتابى بنام « وساطت » بين متنبى و مدعيان او در شعر ، پرداخت و يكى از ادباء نيشابور در اين زمينه سرود :\r\n- اى قاضى كه كتابهايت در دسترس است و خانه ات دور .\r\n- كتاب « وساطه » در زيبائى ، نسبت به زيورى كه از مفاخر ادب به گردن آويخته اى ، چون گوهر ميانين است .\r\n30 - رساله در فضائل سرورمان عبد العظيم حسنى ، مدفون در رى .\r\n31 - كتاب « سفينه » ، ثعالبى در يتيمة الدهر از آن نام برده .\r\nاضافات چاپ دوم\r\n[ 32 - كتابى منحصرا در شرح حال شافعى محمد بن ادريس پيشواى فرقهء شافعى چنان كه در كتاب « الكواكب الدرية » ص 263 ياد شده .\r\nضمنا استاد حسين على محفوظ كاظمى ( ساكن كاظمين ) شفاها اظهار مىداشت كه از تأليفات صاحب ابن عباد ، به نسخهء اين چند رساله برخورد كرده است ،\r\n1 - « فصول ادبيه و مراسلات عباديه » در 15 باب ترتيب يافته و هر بابى 15 فصل دارد . نسخهء آن در تاريخ 628 نوشته شده .\r\n2 - رساله در هدايت و ضلالت ، با خط كوفى از روى نسخهء مؤلف نوشته شده و با خط مؤلف زيور يافته .\r\n3 - امثال سائره ، منتخب از شعر ابو الطيب متنبى ، و آن 372 بيت است ، نسخه به خط باخرزى در تاريخ 434 نوشته شده 
  ] .\r\nخوانندهء گرامى كاملا توجه دارد كه نويسندهء اين كتابهاى متنوع علمى بايد يكى از رجال برجستهء تاريخ و نوابغ دهر باشد كه در هيچ فنى از فنون علمى كوتاه نيامده ، مراتب عاليه را حائز مىشوند : لذا مىبينيم كه صاحب ما ، هم فيلسوف است\r\n","description":"","footnote":"","page_name":" 88 ","page_number":88},
  {"content":"\r\nهم متكلم . هم فقيه و محدث ، هم مورخ و لغوى . نحوى ، اديب ، نويسنده و شاعر .\r\nشما فكر مىكنيد ، شخصيت ادبى و موقعيت علمى اين يگانهء دهر ، كه فنون پراكنده را در سينهء خود جاى داده و در رشته‌هاى مختلف ، از دانش و هنر ، تأليفاتى به يادگار نهاده ، در چه مقامى است ؟ جز اين است كه او را در قلهء كوهسار فضائل مىيابيم كه به حق و شايستگى ، آوازهء او در جهان علم پيچيده و نامش با فلك چرخان ، اقطار كيهان را در نورديده است ؟\r\nصاحب ، كتابخانهء پر ارج و گرانبها و در واقع گنجينهء از كتب براى خود فراهم داشته است : موقعى كه صاحب خراسان نوح بن منصور سامانى ، پيكى به خدمت صاحب گسيل ساخته او را به دربار خود دعوت كرد ، ضمنا عطاى وافرى پيشنهاد فرموده صاحب را به خدمت گزارى در پست وزارت ترغيب نمود ، صاحب در مقام معذرت برآمده و از جمله چنين گفت :\r\n« چگونه توانم اموال خود را با باروبنهء سنگين حركت دهم ، در صورتى كه تنها دفاتر و وسائل و كتب علمى من بر چهار صد شتر و بلكه بيشتر حمل بايد شد » .\r\nدر معجم الادباء از ابو الحسن بيهقى نقل آورده كه مىگفت : كتابخانه اى كه در رى وجود دارد ، گواه صادقى بر ارج و بهاى كتابخانهء صاحب است . بعد از آنكه سلطان محمود بن سبكتكين قسمتى از كتابخانهء رى را سوزانيد ، من آن كتابخانه را وارسى كردم ، ديدم فهرست كتابخانه در ده جلد تدوين يافته :\r\nجريان اين است كه چون سلطان محمود ، وارد رى شد ، به دو گفتند : اينها همه كتابهاى رافضيان است و اهل بدعت ، و او دستور داد ، كتابهاى كلامى را جدا كرده همه را سوزاندند .\r\nاز اين سخن بيهقى چنين برآورد مىشود كه عمدهء كتبى كه سوخته شده كتابهاى صاحب بوده است ( 1 ) ، آرى دست جور و ستم ، اين گونه با آثار شيعه و مفاخر ادبى و علمى آنان بازى كرده است .\r\n\r\n","description":"","footnote":"\r\n( 1 ) و نيز چنين معلوم مىشود كه كتابخانه صاحب اصل و اساس كتابخانهء رى بوده است . ( مترجم )\r\n","page_name":" 89 ","page_number":89},
  {"content":"\r\nبارى خزانه دار اين كتابخانه و سرپرست آن ، ابو بكر ( 1 ) محمد بن ابراهيم بن على مقرى متوفى به سال 381 و ابو محمد عبد اللَّه بن حسن اصبهانى خازن بوده‌اند .\r\n\r\nوزارت - سماحت - مديحه سرايان :\r\n- ابو بكر خوارزمى گويد : صاحب ، در دامن وزارت پرورش يافته ، و در همان آشيانه نو پا گشته ، و از پستان پر بركت آن شير نوشيده و در واقع چكيدهء وزارت است كه از پدران خود ارث برده ، چنان كه ابو سعيد رستمى درباره اش گويد :\r\n\r\nورث الوزارة كابرا عن كابر\r\nموصولة الاسناد بالاسناد\r\nيروى عن العباس عباد وزا\r\nرته و اسماعيل عن عباد\r\n\r\n- منصب وزارت را پشت در پشت به ارث برده ، چون سند روايت كه بهم پيوسته است .\r\n- عباد از عباس را وى وزارت گشته و اسماعيل از عباد .\r\n، او اول وزيرى است كه به عنوان « صاحب » لقب يافته : ابتدا چون در مصاحبت ابو الفضل ابن العميد بود ، به دو صاحب ابن العميد مىگفتند ، بعدها كه خود متولى مقام وزارت گشت ، اين لقب بر او ماند ، ولى « صابى » در كتاب « تاجى » مىنويسد : بدين جهت او را صاحب گفتند كه از كودكى در مصاحبت مؤيد الدوله فرزند بويه بود ، و همو او را صاحب ناميد ، و لقب ادامه يافت تا بدان مشهور گشت ، بعدها هر كه به مقام وزارت رسيد او را صاحب گفتند .\r\nابتدا از سال 347 تقريبا تا سنهء 366 به عنوان منشى و دبير در خدمت مؤيد الدوله مشغول كار شد ، و سال 347 ، با او به بغداد رفت ، سال 366 به وزارت انتخاب شد و تا سال وفات مؤيد الدوله 373 بر سر كار باقى ماند ، بعد از او برادرش فخر الدوله ، صاحب را به وزارت بركشيد ، صاحب با او به رى آمد كه مركز حكومت او بود ، و از هيچ كوششى در خدمت گزارى و توسعهء حكومت او خوددارى نكرد :\r\n\r\n","description":"","footnote":"\r\n( 1 ) در وافى بالوفيات صفدى ج 1 ص 341 عنوان شده .\r\n","page_name":" 90 ","page_number":90},
  {"content":"\r\nحموى گويد : صاحب ، پنجاه دژ ، در اطراف حوزهء حكومتى گشوده و به فخر الدوله تسليم كرد كه حتى ده دژ آن در دوران حكومت پدرش و نه برادرش تسليم نشده بود .\r\nصاحب به دوران وزارتش ، در مردم نوازى كوشا بود ، علماء و شعراء از عطاى فراوان ، نعمت سرشار ، نوال بىپايانش بهره مند شدند .\r\nثعالبى از زبان عون بن حسين مىگويد : روزى در خزانه دارى خلعتهاى صاحب بودم ، دفتر آمارى كه در اختيار دوستم بود ، ملاحظه كردم ، ديدم ، تعداد عمامهء خزى كه در زمستان آن سال ، به علويين و فقهاء و شعراء ، خلعت داده ، سواى آنچه در اختيار خدمتگاران و حاشيه نشينان قرار گرفته ، 820 طاقه بوده .\r\nضمنا صاحب هر سال پنج هزار دينار ، به فقهاء و ادباى بغداد ، تقسيم مىكرد و صله و صدقات و خيرات او در ماه مبارك رمضان ، با آنچه در ساير ماه‌هاى سال انفاق مىشد ، برابرى مىكرد ، هيچ كس در ماه رمضان بر او وارد نمىگشت - هر كه گوباش - جز اينكه بعد از افطار از خانهء او خارج مىشد ، و همه شب ، حدود هزار نفر در آنجا افطار مىكردند . ( يتيمة الدهر ج 3 ص 174 ) .\r\nدوران صاحب ، پربركتترين دورانى بود كه بر اهل علم و ادب گذشت : گاه با مقرب ساختن اهل فضل و گاه با تشويق و ترغيب آنان به نشر آثار گرانبهاى خود ، تا آنجا كه بازار علم و دانش رونق گرفت ، دانشورى و دانش پرورى رواج يافته ، دانش پژوهان و دانش اندوزان بىشمار گشتند .\r\nصاحب در برابر هر اثر نفيس و رسالهء شيوا ، بدره‌هاى زر و كيسه‌هاى سيم نثار كرد ، و در اثر جود سرشار و كرم بىانتها و نوال بىكرانش ، پانصد شاعر او را ثناخوان و مديحه سرا گشتند ، كه قصائد آنان زينت بخش دواوين و فرهنگ رجال است .\r\nحموى از گفت ابن بابك و او از زبان خود صاحب چنين نقل مىكند : « من - و خدا بهتر داند - با صد هزار قصيدهء عربى و فارسى مورد ستايش قرار گرفته‌ام » .\r\nآرى همين قصايد بىشمار بود كه نام صاحب را در صفحات تاريخ جاويدان ساخت ، كه نه يادش فراموش شود ، و نه شعلهء عظمت و شخصيتش با گذشت روزگاران\r\n","description":"","footnote":"","page_name":" 91 ","page_number":91},
  {"content":"\r\nخاموش گردد .\r\nاز جمله شعرائى كه او را ثنا گفته‌اند :\r\n1 - ابو القاسم زعفرانى : عمر بن ابراهيم عراقى ، چند قصيده در ثناى صاحب دارد و از جمله نونيه اى كه سر آغازش چنين است :\r\n\r\nسواك يعد الغنى و اقتنى\r\nو يأمره الحرص ان يخزنا\r\nو انت ابن عباد المرتجى\r\nتعد نوالك نيل المنى\r\n\r\n- دگران مال و دولت اندوزند و در اثر حرص و آز گنجينه مىسازند .\r\n- و تو كه فرزند عبادى و اميد همگان ، عطا و بخشش را وسيلهء نام نيك ساخته اى .\r\n2 - ابو القاسم عبد الصمد بن بابك ، صاحب را با قصيده اى ستوده كه آغازش اين است :\r\n\r\nخلعت قلائدها عن الجوزاء\r\nعذراء رقصها لعاب الماء\r\n\r\n- زيور آلات گردنش را از ستارهء جوزاء خلعت گرفته ، همان مرواريدهاى آبدار كه از لمعان به رقص آمده .\r\n3 - ابو القاسم عبد العزيز بن يوسف وزير ، از آل بويه ، قصيدهء دارد و از جملهء آن :\r\n\r\nاقول و قلبى فى ذراك مخيم\r\nو جسمى جنيب للصبا و الجنائب\r\nيجاذب نحو الصاحب الشوق مقودى\r\nو قد جاذبتنى عنه ايدى الشواذب\r\n\r\n- مىگويم - و دلم در سايهء وجودت خيمه زده و جسمم در گرو باد صباست و شترانى كه يدك مىكشند .\r\n- اشتياق مهار شترم را به سوى « صاحب » مىكشد ، ولى شتران سركش با من سر نزاع دارند .\r\n4 - ابو العباس ضبى وزير . در گذشته به سال 398 ( يكى از شعراء غدير كه قصيده اش همراه شرح حال او خواهد آمد ) چند قصيده در ثناى صاحب دارد .\r\n5 - ابو القاسم على بن قاسم كاشانى ، منشى و نويسنده . قصيدهء پرداخته و به خدمت صاحب گسيل داشت ، آغازش اين است :\r\n\r\nاذا الغيوم أرجفن باسقها\r\nو حف أرجاءها بوارقها\r\n\r\n","description":"","footnote":"","page_name":" 92 ","page_number":92},
  {"content":"\r\n- آنگاه كه توده‌هاى ابر با صداى رعد آسمانرا به غلغله آرد و برق در اكناف آن بدرخشد .\r\n6 - ابو الحسن محمد بن عبد اللَّه سلامى عراقى در گذشتهء سال 394 ، قصيدهء در ثناى صاحب دارد ، مطلع آن چنين است :\r\n\r\nرقى العذال ام خدع الرقيب\r\nسقت ورد الخدود من القلوب\r\n\r\n- افسون ملامتگر باعث شد يا نيرنگ رقيب كه سرخى شرم از دل برخاسته بر چهره نشيند .\r\n، سلامى چكامهء ديگرى در ستايش صاحب دارد كه در بحر رجز سروده :\r\n\r\nفما تحل الوزراء ما عقد\r\nبجهدهم ما قاله و ما اجتهد\r\n\r\n- آن قرار و پيمان كه با دست و زبان صاحب بسته شود ، وزراى ديگر باز - گشودن نتوانند .\r\n- چه نسبت گوسفند پروار را با شير شكار ؟ و آيا حوض آب با درياى متلاطم برابر است .\r\n- از ميان نيك روزيها و سعادتها من به اين آرزو دلبسته‌ام كه صاحب ابن عباد هميشه و همواره برايم باقى بماند .\r\n7 - قاضى ابو الحسن على بن عبد العزيز جرجانى ، در گذشتهء سال 392 ، قصيدهء دارد كه اين بيت از آن جمله است :\r\n\r\nاو ما انثنيت عن الوداع بلوعة\r\nملات حشاك صبابة و غليلا ؟\r\n\r\n- آيا از وداع معشوق كه بازگشتى ، آتش فراق تار و پودت را نسوخته .\r\n- يا سيل اشك از چشمانت سرازير نيست ، گويا كه دست جود و بخشش اسماعيل در كنار آن است .\r\n- اى بزرگ مردى كه مجد و بزرگوارى ، با همت تو ، حاجت خود را از زمانه گرفت .\r\n- روزى مردم با دو دست مباركت تقسيم شده از اينرو نامت ابو القاسم گشت .\r\n","description":"","footnote":"","page_name":" 93 ","page_number":93},
  {"content":"\r\n، همين شاعر قصائد ديگرى هم در مدح صاحب سروده است .\r\n8 - ابو الحسن على بن احمد جوهرى جرجانى ( يكى از شعراء غدير كه شعرش همراه شرح زندگى خواهد آمد ) قصائد فراوانى در مدح صاحب ساخته :\r\nهمزيه ، رائيه ، فائيه ، بائيه و جز آنها با قافيه‌هاى ديگر .\r\n9 - ابو الفياض سعد بن أحمد طبرى ، چند قصيده دارد از جمله ميميه اى كه آغازش چنين است :\r\n\r\nالدمع يعرب ما لا يعرب الكلم\r\nو الدمع عدل و بعض القول متهم\r\n\r\n- اشگ رخسار ، از آتش درون حكايت دارد ، سخن و ادعا - نه ، اشك گواه صادق است و سخن مورد ترديد .\r\n10 - ابو هاشم محمد بن داود بن احمد بن داود بن ابى تراب : على بن عيسى بن محمد بطحائى بن القاسم بن الحسن بن زيد بن حسين بن على بن ابى طالب عليهم السلام معروف به علوى طبرى ، اشعار فراوانى در ثناى صاحب سروده و صاحب هم اشعارى در ستايش او .\r\n11 - ابو بكر محمد بن عباس خوارزمى ، قصائدى دارد و در يك قصيده اش مىگويد :\r\n\r\nو من نصر التوحيد و العدل فعله\r\nو أيقظ نوام المعالى شمائله\r\n\r\n- آنكه با كردارش مكتب توحيد و عدل را يارى كرد ، و خصال ستوده اش در خواب رفتگان وادى غفلت را براى كسب عظمت هشيار ساخت .\r\n- آنكه واداشت تا مردم نيك ، در طلب نيكوكارى برآيند ، دير زى اى مرغزارى كه مردم آن كوچ كردند .\r\n12 - ابو سعد نصر بن يعقوب ، قصيدهء دارد بدين مطلع :\r\n\r\nابى لى ان ابالى بالليالى\r\nو أخشى صرفها فيمن يبالى\r\n\r\nروا نمىدارد كه من در فكر شبهاى عزيز خود باشم و من از عاقبت آن بيمناكم كه شبهاى خود را وقف وجود او سازم .\r\n","description":"","footnote":"","page_name":" 94 ","page_number":94},
  {"content":"\r\n13 - سيد ابو الحسين على بن حسين بن على بن حسين بن قاسم بن محمد بن قاسم - بن حسن بن على بن ابى طالب عليهم السلام ، داماد صاحب است ، قصيده اى سروده در 60 بيت كه صاحب را بدان ستوده ، با اين امتياز كه از حرف واو خالى است . ثعالبى در يتيمة الدهر 20 خط آن را آورده و مؤلف « الدرجات الرفيعه » 14 خط آن را ، سر آغازش اين است :\r\n\r\nبرق ذكرت به الحبائب\r\nلما بدى فالدمع ساكب\r\n\r\n- درخشى كه مرا به ياد معشوقه‌ها افكند ، و اينك اشك بر رخسارم روان است .\r\n14 - ابو عبد اللَّه حسين بن احمد ، مشهور به « ابن حجاج بغدادى » در گذشتهء سال 391 ( يكى از شعراء غدير كه قصيده او همراه شرح حالش خواهد آمد ) سرودهء فائيه اى دارد كه صاحب را ثنا خوانده مطلع آن اين است :\r\n\r\nايها السائل عنى\r\nانا فى حال طريفه\r\n\r\nو فائيهء ديگرى با اين مطلع :\r\n\r\nساق على حسن وجهها تلفى\r\nو سرها مارأته العين من دنفى\r\n\r\nو چكامهء نونيه اى با اين مطلع :\r\n\r\nيا عذولى اما انا\r\nفسبيلى الى العنا\r\n\r\n- اى نكوهشگر ! من خودم به سوى نابودى روانم .\r\n- ولى داستانم ، شايسته است كه زيور تاريخ گردد .\r\n15 - ابو الحسن على بن هارون بن منجم ، قصيده اى دارد كه بارگاه صاحب را ستوده است از جمله گويد :\r\n\r\nو ابوابها اثوابها من نقوشها\r\nفلا ظلم الا حين ترخى ستورها\r\n\r\n16 - شيخ ابو الحسن بن ابو الحسن ، متصدى چاپار ، پسر عمهء صاحب است قصيدهء سروده و بناى با شكوه صاحب را كه در اصفهان ساخته و بدانجا منتقل گشته مىستايد :\r\n\r\nدار على العزو التاييد مبناها\r\nو للمكارم و العلياء مغناها\r\n\r\nخانه اى كه اساسش بر عزت و قدرت نهاده شده و منزلگاه اخلاق ستوده و\r\n","description":"","footnote":"","page_name":" 95 ","page_number":95},
  {"content":"\r\nجايگاه بزرگى و والائى است .\r\n17 - ابو الطيب كاتب ( منشى ) ، او هم قصيده اى در ستايش همان بنا دارد كه با اين بيت شروع مىگردد :\r\n\r\nو دار ترى الدنيا عليها مدارها\r\nتحوز السماء ارضها و ديارها\r\n\r\n- خانه اى كه چرخ زمانه بر محور آن چرخد و خاك و خشتش با آسمان برابر آيد .\r\n18 - ابو محمد ابن المنجم ، رائيه اى دارد كه بارگاه صاحب را ستوده با اين مطلع\r\n\r\nهجرت و لم انو الصدود و لا الهجرا\r\nو لا اضمرت نفسى الصروف و لا الغدرا\r\n\r\n19 - ابو عيسى ابن المنجم ، صاحب را با توصيف بارگاهش چنين مىستايد :\r\n\r\nهى الدار قدعم الاقاليم نورها\r\nو لو قدرت بغداد كانت تزورها\r\n\r\n- بارگاهى كه پرتوش بر جهان تابيده ، و اگر بغداد هم مىتوانست به دست بوس آن مىآمد .\r\n20 - ابو القاسم عبيد اللَّه بن محمد بن معلى ، او هم خانهء صاحب را با قصيده اى بدين مطلع ستايش كرده :\r\n\r\nبى من هوا هاو ان اظهرت لى جلدا\r\nوجد يذيب و شوق يصدع الكبدا\r\n\r\n- مرا در آرزوى زيارت آن بارگاه - گر چه به ظاهر شكيبائى ورزم - عشقى جانكاه است و اشتياقى جگر سوز .\r\n21 - ابو العلاء اسدى ، در ضمن قصيدهء صاحب را ستوده و بارگاهش را با اين سر آغاز وصف مىكند :\r\n\r\nو اسعد بدارك انها الخلد\r\nو العيش فيها ناعم رغد\r\n\r\n- خوش زى كه اينجا خانهء خلد است و زندگى در آن با نعمت و فراوانى همراه .\r\n22 - ابو الحسين غويرى ، چند سروده دارد از جمله قصيده اى كه همان خانهء اصفهان را ستوده ، با اين سرآغاز :\r\n\r\nدار غدت للفضل داره\r\nافلاك اسعده مداره\r\n\r\nبارگاهى كه جولانگاه بخشش و نوال است ، چون فلك كه مدار آن بر سعادت باشد .\r\n23 - ابو سعيد رستمى محمد بن محمد بن حسن اصبهانى ، صاحب را با چند\r\n","description":"","footnote":"","page_name":" 96 ","page_number":96},
  {"content":"\r\nقصيده ستوده ، از جمله بائيهء كه سرآغازش اين است :\r\n\r\nعقنى بالعقيق ذاك الحبيب\r\nفالحشى حشوه الجوى و النحيب\r\n\r\nو لاميه اى دارد كه در آن چنين مىگويد :\r\n- شايسته است كه سى تن شاعر كامروا گردند ، و مانند من شاعرى محروم ماند ؟\r\n- اين بدان ماند كه به « عمرو » و او اضافه دهند و در نام خدا : « بسم اللَّه » از الف مضايقه كنند .\r\n24 - ابو محمد عبد اللَّه بن احمد خازن اصبهانى ، چند قصيده دارد كه از همه بهتر آن با اين مطلع شروع مىگردد :\r\n\r\nهذا فؤادك نهبى بين اهواء\r\nو ذاك رايك شورى بين آراء\r\n\r\n25 - ابو الحسن على بن محمد بديهى ، و او كسى است كه صاحب دربارهء او چنين سروده :\r\n- تو كه بايد پنجاه سال بينديشى تا يك شعر بسرائى ؟ چرا لقب « بديهى » ( بديهه سرا ) به خود بسته اى .\r\n، اين شاعر قصائدى پرداخته ، از جمله لاميه اى بدين مطلع :\r\n\r\nقد اطعت الغرام فاعص العذولا\r\nما عسى عائب الهوى ان يقولا\r\n\r\n- اينك كه سر به طاعت عشق سپردى ، پند ناصح را به چيزى مخر ، آن كه عشق را نكوهش كند ، چه عيبى بر آن تواند بست ؟\r\n26 - ابو ابراهيم اسماعيل بن احمد شاشى عامرى ، چند مديحه دربارهء صاحب سروده از جمله بائيه اى با اين سرآغاز :\r\n\r\nسرينا الى العليا فقيل كواكب\r\nو ثرنا الى الجلى فقيل قواضب\r\n\r\n- به آسمانها بر شديم ، گفتند : ستارهء رخشان آمد ، به ميدان نبرد تاختيم گفتند :\r\nشمشير بران آمد .\r\n27 - ابو طاهر ابن ابى الربيع عمرو بن ثابت ، چكامه اى چند در مدح صاحب دارد ، از جمله جيميهء و اول آن :\r\n","description":"","footnote":"","page_name":" 97 ","page_number":97},
  {"content":"\r\n\r\nاما لصحابى بالعذيب معرج\r\nعلى دمن اكنافها تتأرج\r\n\r\n28 - ابو الفرج حسين بن محمد بن هندو ، چند سروده در ثناى صاحب دارد از جمله با اين مطلع :\r\n\r\nلها من ضلوعى أن يشب وقودها\r\nو من عبراتى أن تفض عقودها\r\n\r\n- رواست كه به خاطر آن ( معشوقه ) آتش درون شعله كشد و اشك ديدگانم چون مرواريد غلطان نثار شود .\r\n29 - عميرى ، قاضى قزوين ، چند كتاب ، خدمت صاحب اهداء كرده و اين دو شعر را همراه آن ارسال داشته :\r\n- عميرى ، بردهء « كافى الكفاة » است ، گر چه در شمار اعيان قضاة است .\r\n- با اهداء چند كتاب نفيس و فرد ، شرط خدمتگزارى و ادب بجا آورد .\r\n، صاحب دو بيت سروده و آن را در رقعه اى گسيل داشت :\r\n- از كتب اهدائى ، يك كتاب پذيرفتيم و ما بقى را بلا درنگ برگشت داديم .\r\n- من هديهء فراوان را غنيمت نمىشمارم : منش من اين است كه ميگويم :\r\n« بگير » نه - بياور !\r\n30 - ابو رجاء اهوازى ، موقعى كه صاحب به اهواز رفته بود ، او را با چكامه اى ثنا خوان گشت و از آن جمله :\r\n\r\nالى ابن عباد ابى القاسم\r\nالصاحب اسماعيل كافى الكفاة\r\nو تشرب الجند هنيئا بها\r\nمن بعد ماء الرى ماء الفرات ( 1 )\r\n\r\n31 - ابو منصور احمد بن محمد لجيمى دينورى ، چكامه اى در ثناى صاحب دارد .\r\n32 - ابو النجم احمد دامغانى معروف به ( شصت كله ) درگذشته سال 432 قصيدهء به زبان فارسى در مدح صاحب سروده است .\r\n\r\n","description":"","footnote":"\r\n( 1 ) شگفتترين تعليقه اى كه در چاپ جديد معجم الادباء ج 6 ص 254 ديده‌ام ، اين است كه استاد رفاعى ، قسمت دوم اين شعر را چنين آورده ( من بعد ماء الرى ماء الصراة ) و گفته : صراة نام نهرى است در عراق . ( مؤلف ) در چاپ مرجليوث ج 2 ص 313 نيز « ماء الصراة » ضبط شده . ( مترجم )\r\n","page_name":" 98 ","page_number":98},
  {"content":"\r\n33 - شريف رضى ( يكى از شعراء غدير است كه شعرش همراه شرح حال او خواهد آمد ) صاحب ابن عباد را با قصيدهء داليه اى در سال 375 ثنا گفته ولى آن را گسيل نداشته و قصيدهء ديگرى به سال 385 قبل از درگذشت صاحب ساخته و آن را به محضرش ارسال داشته است .\r\n34 - قاضى ابو بكر عبد اللَّه بن محمد بن جعفر أسكى ، چكامه اى در مدح صاحب دارد كه از آن جمله است :\r\n\r\nكل بر و نوال وصله\r\nو اصل منك الى معتزله\r\nيا ابن عباد ستلقى ندما\r\nلفراق الجيرة المرتحله\r\n\r\n35 - ابو القاسم غانم بن محمد بن ابى العلاء اصفهانى ، چند چكامه دربارهء صاحب دارد كه برخى در ستايش او و برخى در سوگ او سروده شده ، ثعالبى در تتميم يتيمه گويد : روزى با صاحب دوش به دوش مىرفتند ، صاحب پيشنهاد كرد تا در وصف مركبى كه به زير ران داشت ، شعرى بسرايد ، و او بدون تأمل گفت :\r\n\r\nطرف تحاول شاوه ريح الصبا\r\nسفها فتعجز ان تشق غباره\r\nبارى بشمس قميصه شمس الضحى\r\nصبغا ورض حجاره بحجاره\r\n\r\n- سمندى اصيل ، كه باد صبا از سفاهت ، با او به مسابقه برخاست ولى به گردش نرسيد .\r\n- سپيدى رنگش از سپيدى خورشيد سبق برده و با سنبك خود سنگ بر سنگ مىكوبد .\r\n36 - ابو بكر محمد بن احمد يوسفى زوزنى ، قصيدهء در مدح صاحب ساخته با اين مطلع :\r\n\r\nاطلع اللَّه للمعانى سعودا\r\nو أعاد الزمان غضا جديدا\r\n\r\nو از آن قصيده است :\r\n- زمانه سپاه خود را تجهيز كرد و ما با دعا و زارى به درگاه حق ، به استقبال آن شتافتيم .\r\nاى سالار زمانه ! شبهاى سياه ، دلها را در غم عشق فرو برد .\r\n","description":"","footnote":"","page_name":" 99 ","page_number":99},
  {"content":"\r\n- حوادثى كه بايد كاخ عظمت او را ويران سازد ، مايهء استحكام و استوارى آن گشت .\r\n، و در قصيدهء ديگر چنين سروده :\r\n\r\nسلام عليها ان عينى عند ما\r\nأشارت بلحظ الطرف تخضب عند ما\r\n\r\n- درود بر او ( معشوقه ) آنگاه كه با نرگس چشمش اشارت كرد ، چشمان من از خون خضاب گرفت .\r\n37 - ابو بكر يوسف بن محمد بن احمد جلودى رازى ، در ضمن قصيدهء مىگويد :\r\n\r\nرياض كأن الصاحب القرم جادها\r\nبانوائه أو صاغها من طباعه\r\n\r\n- بوستانهائى كه گويا « صاحب » جوانمرد ، هر ماهه با ابر جود و بخشش سيرابشان كرده يا از طبع خرم و خندان خود پى ريزى كرده است .\r\n- تاريكى مشكلات را با انديشهء خود مىزدايد چنان كه صبح صادق با پرتو خود تاريكى شب .\r\n، و از جمله :\r\n\r\nسحاب كيمناه و ليل كبأسه\r\nو برق كماضيه و خرق كباعه\r\n\r\n- ابرى به جود و ريزش چون دست راستش ، و شبى به شدت و سختى چون سطوتش و برقى در سوزندگى و جهندگى چون شمشيرش و شكافى در وسعت همچون فضل و كرمش .\r\n38 - ابو طالب عبد السلام بن حسين مأمونى ، فريد و جدى در « دائرة المعارف » ج 6 ص 20 گويد : صاحب را با چند قصيده ستوده كه سروده اش مورد شگفت و اعجاب بوده ، به سال 383 در گذشته .\r\n39 - ابو منصور گرگانى ، در رقعه اى كه به خدمت صاحب گسيل داشت ، چنين نوشت :\r\n\r\nقل للوزير المرتجى . كافى الكفاة الملتجى\r\nانى رزقت ولدا . كالصبح اذ تبلجا\r\n\r\n- با وزير كه مورد اميد است ، با كافى الكفاة كه پناه همگان است برگو !\r\n","description":"","footnote":"","page_name":" 100 ","page_number":100},
  {"content":"\r\n- كودكى در شبستان زندگيم طلوع كرد كه چون صبح مىدرخشد .\r\n- پيوسته در سايهء تو باشد ، سايهء عقل و كرامت .\r\n- تو خود او را با نام گزارى شرف بخش و با لقب دادن تاج بر سر نه !\r\n، صاحب در زير رقعه نوشت :\r\n\r\nهنئته هنئته\r\nشمس الضحى بدر الدجى\r\nفسمه محسنا\r\nو كنه أبا الرجا\r\n\r\n- گوارايت باد گوارا ، خورشيد روزت باد و ماه شب . او را محسن نام كن و ابا الرجا بخوان .\r\n40 - أوسى ، قصيدهء بائيه اى در مدح صاحب سروده و در برابرش خواند ، چون بدين بيت رسيد :\r\n\r\nلما ركبت اليك مهرى أنعلت\r\nبدر السماء و سمرت بكواكب\r\n\r\n- چون به سويت تاختم ، ماديانم از ماه آسمان نعل بست و از ستارگان ميخ .\r\n، صاحب به دو گفت : « مهر » مذكر است ، چرا مؤنث آوردى ؟ و از چه بدر آسمان را به نعل مانند كردى كه به نعل نمىماند ؟ اگر با هلال مانند ساخته بودى بهتر بود چه هلال بر هيئت نعل است ؟\r\nأوسى در پاسخ گفت : اما تأنيث « مهر » چون مؤنث آن را كه « مهره » است منظور داشتم ، و أما تشبيه نعل به ماه آسمان چون نعل تمام كف به كار بسته بودم .\r\n41 - ابراهيم بن عبد الرحمن معرى ، صاحب را با قصيدهء ثنا گفته كه از آن جمله است :\r\n\r\nقد ظهر الحق و بان الهدى\r\nلمن له عينان او قلب\r\n\r\n- حق چهره گشود و راه روشن گشت براى آن كس كه چشم دارد و بيند يا دل دارد و فهمد .\r\n- همان سان كه خورشيد از پس ابر چهره گشايد و جهان را به نور خود آرايد .\r\n- با سالار بزرگ ( صاحب ) ، شرق و غرب گيتى ، خندان و خرم گشت .\r\n42 - محمد بن يعقوب ، از پيشوايان علم نحو ، چنان كه در « دمية القصر » ج 1\r\n","description":"","footnote":"","page_name":" 101 ","page_number":101},
  {"content":"\r\nص 301 آمده ، به خدمت صاحب نوشت :\r\n\r\nقل للوزير - أدام اللَّه نعمته\r\nمستخدما لمجارى الدهر و القدر\r\n\r\n- با وزير بگو كه خداوندش بر نعمت پايدار دارد و قضا و قدر او را به خدمت گزارى مفتخر سازد .\r\n- بردهء خود را بركشيدى و فرزندى پسر به دو بخشيدى ، اينك او را با نامى از نامهاى عرب افتخار بخش .\r\n- اگر باز هم لطف فرموده با دادن لقب او را تشريف بخشى ، با كرم خود ، بوستان را با باران خرم ساخته اى .\r\n- سايه ات پيوسته و گسترده باد كه از ميان پيوسته‌ها و گسترده‌ها بهترين است .\r\n[ و صاحب در كنار رقعه نگاشت 
  ]\r\n\r\nهنئته ابنا يشيع الانس فى البشر\r\nهنيت مقدم هذا الصارم الذكر\r\n\r\n- نعمت فرزندت گوارا باد ! كه چون « انس و بشر » قرين خوشخوئى و خوشروئى است ، قدم نورسيده ات مباركباد كه چون شمشير فولادين برنده و تيز است ( 1 ) .\r\n43 - محمد بن على بن عمر ، از بزرگان رى است كه در محضر صاحب حديث فرا گرفته و با قصيدهء رائيه اى او را ثنا گستر شده .\r\n- ادبا از صاحب ابن عباد و ابو اسحاق صابى با لقب « صادين » ( دو صاد ) ياد كرده‌اند ، از جمله در چكامهء شيخ احمد بربير ، در گذشتهء سال 1226 كه در كتابش شرح جلى ص 283 ثبت آمده ، و منشى با نمكى را مىستايد :\r\n\r\nللَّه كاتبا الذى انا رقه\r\nو هو الذى لازال قرة عينى\r\nفى ميم مبسمه و لام عذاره\r\nما بات ينسخ بهجة الصادين\r\n\r\n( 2 )\r\n\r\n","description":"","footnote":"\r\n( 1 ) اشاره به اينكه نامش « انس » يا « بشر » باشد ، و لقبش « صارم » ، به اصل كتاب مراجعه شود حتما . ( مترجم ) .\r\n( 2 ) شايد منظور از دو صاد ، دو حلقهء چشم يا دو لالهء گوش باشد - ( مترجم )\r\n","page_name":" 102 ","page_number":102},
  {"content":"\r\n- قربان آن منشى گردم كه مرا بردهء خود ساخته و پيوسته چشمم به دو روشن است .\r\n- با غنچهء خندانش كه چون ميم است ، و خط رخسارش كه به شكل لام است شب تا صبح از خرمى صاحب و صابى نسخه بردارى مىنمايد .\r\n\r\nاشعار صاحب در شعائر مذهب :\r\nصاحب ، با دوستان و آشنايان و خصوصا چكامه سرايانى كه او را ثنا گفته‌اند با نظم و نثر ، نامه نگارى داشته كه برخى از آن رسائل و منشآت در كتابهاى ادبى و فرهنگ رجال ثبت است ، و اشعار او چنان كه گفته شد ، در ديوانى گرد آمده ، و ما از ميان جواهر منظومش ، آنچه بسان مرواريد ، در رشتهء مذهب به نظم آمده عرضه مىكنيم .\r\n- ثعالبى در « يتيمة الدهر » ج 3 ص 247 از اشعار مذهبى صاحب اين دو بيت را مىنگارد .\r\n\r\nحب على بن ابى طالب\r\nهو الذى يهدى الى الجنة\r\nان كان تفضيلى له بدعة\r\nفلعنة اللَّه على السنة\r\n\r\n- دوستى على بن ابى طالب است كه راهبر همگان به سوى بهشت است .\r\n- اگر ترجيح او بر صحابه ، بدعت به شمار است ، پس نفرين خداى بر سنت باد .\r\n، و در همان كتاب « يتيمة الدهر » اين دو بيت ديگر هم ياد شده :\r\n- بد كيشى گفت : معاويه خالوى تو است : آن بهترين عموها و اين هم بهترين خالوها .\r\n\r\nفهو خال للمؤمنين جميعا\r\nقلت خال لكن من الخير خال\r\n\r\n- در واقع او خالوى همهء مؤمنين است ، گفتم : آرى خالو است ولى خالوى خالى از خير .\r\n، فقيه حجاز ، گنجى شافعى ، در گذشتهء سال 658 در كتاب « كفاية الطالب »\r\n","description":"","footnote":"","page_name":" 103 ","page_number":103},
  {"content":"\r\nص 81 و هم خوارزمى در كتاب « مناقب » ص 69 اين چند بيت او را ياد كرده‌اند .\r\n- اى امير مؤمنان على مرتضى ! من دل در گرو تو دارم .\r\n- هر گاه زبان به ستايشت گشودم ، دشمن بدكيشت گفت : خلفاى اسبق را از ياد بردى .\r\n- كدام يك مانند سرور من على ، زاهد و وارسته بود كه براستى دنيا را با سه طلاق رها كرد .\r\n- چه كسى براى تناول مرغ بريان دعوت گشت ؟ براى صدق دعوى ما همين بس است .\r\n- به عقيدهء شما وصى محمد مصطفى كيست ؟ وصى مصطفى هم بايد مصطفى و برگزيده باشد .\r\n، باز فقيه گنجى در « كفايه » خود ص 192 و سبط ابن جوزى در « تذكرهء خواص امت » ص 88 و خوارزمى در « مناقب » ص 61 چنين ياد كرده‌اند ( 1 ) :\r\n- دوستى رسول و خاندانش تكيه گاه من است پس چرا مشكلات زندگى به سعادت و نيكبختى ما بدبين است .\r\n- اى پسر عم رسول ، اى برترين كسى كه رهبر جهانيان و سرور هاشميان بودى .\r\n- اى نادرهء دين ، اى يگانهء دهر ! منت گزار و ثناى اين بنده ات را گوش كن كه دين و آئينش تفضيل و برترى شما بر تمام جهانيان است .\r\n- آيا شمشيرى چون شمشير تو در اسلام به كار افتاده است ؟ - اگر حقشناسى كنند - و اين خود فضيلت تابناكى است كه به تنهائى گواه مدعاست .\r\n- آيا چون علم تو ، علمى در اسلام وجود داشته ؟ آن هنگام كه ديگران لغزيدند و تو خود به اسرار دين راهبر شدى و راهبر ما گشتى ؟\r\n- آيا كسى چون تو مىشناسيم كه قرآن مجيد را با لفظ و معنى و هم تأويل و تنزيل ، گرد آورده و نگهبان باشد ؟\r\n\r\n","description":"","footnote":"\r\n( 1 ) اين اشعار فقط سه بيت آن در اعيان الشيعه ياد شده .\r\n","page_name":" 104 ","page_number":104},
  {"content":"\r\nو چون رسول خدا به درگاه حق دعا كرد و تنها تو براى تناول مرغ بريان حاضر شدى ، كسى همپايهء تو بود ؟\r\n- يا كسى در صدق و اخلاص همطراز تو بود كه « مسكين و يتيم و اسير » را بر خود ايثار كردى و سورهء هل أتى در اين باره نازل گشت .\r\n- آيا كسى در حد تو پايدار و شكيبا بود ، آن هنگام كه خيانت كردند و مرتكب رسواترين نيرنگها شدند ، و بالاخره در روز صفين ، گذشت آنچه گذشت ؟\r\n- و يا چون تو كسى مشكل گشائى كرد ، تا آنجا كه از شوق فريادشان به آسمان برخاست : « اگر على نبود ، در اثر ندانم كارى نابود مىشديم » .\r\n- بار پروردگارا ! توفيق زيارتشان را نصيب فرما ، چه مرغ دلم به سوى تربتشان پر مىكشد .\r\n- بارخدايا ! زندگى مرا در دوستى و محبت آنان خلاصه كن و روز حشر مرا با آنان برانگيز . آمين . آمين .\r\n، ابن شهر آشوب ، از اين قصيده ، انتخاب ديگرى دارد ، و بعد از آوردن دو بيت اول ، چنين ياد مىكند :\r\n- تو پيشوائى و چشم همگان به سوى تو است . هر كه اين سخن را مردود شمارد براهين متقن را زير پا نهاده .\r\n- آيا كسى در شب « فراش » چون تو فداكارى نمود كه جانت را ، برخى خاتم - انبيا كردى ؟\r\n- آيا چونان فاطمهء زهرا سالار زنان كه همسر تو گشت ، زنى همتاى او بود تا زيور دگران شود ؟ اى زيور خاندان فاطمه !\r\n- و يا چون تو كسى يافت شد كه در حال ركوع انفاق كند ، آن هم انگشترى خاتم ؟\r\n\r\nهل مثل فعلك عند النعل تخصفها\r\nلو لم يكن جاحدوا التفضيل لاهينا\r\n\r\n- موقعى كه رسولخدا فرمود : اى مردم ثقيف ! سخن كوتاه كنيد و گرنه شير مردى را كه همتاى من است ، به سويتان گسيل دارم كه جنگاورانتان را درو كند ، و\r\n","description":"","footnote":"","page_name":" 105 ","page_number":105},
  {"content":"\r\nزنان و فرزندانتان را به اسيرى آورد ! پرسيدند : و او كه باشد ؟ فرمود : آنكه نعلين مرا وصله مىزند ؟ آن پاره دوز تو بودى ، نه ديگران . البته اگر بىخردانه بر اين سخن نگذرند و مقام برترت را منكر نشوند .\r\nآيا مانند دو شير بچه ات ، در عظمت و بزرگوارى يافت مىشود كه از نسل بزرگواران به عمل آمده‌اند ؟\r\n، در « مناقب » خوارزمى ص 105 و « كفاية الطالب » گنجى شافعى ص 243 و تذكرهء خواص امت ص 31 و مناقب ابن شهر آشوب و ساير معاجم ، قصيدهء از صاحب ياد شده كه شمار ابيات آن اختلاف دارد ، ما اين قصيده را با توجه به تمام روايات ، مىآوريم ، و ابياتى كه رجال عامه روايت كرده‌اند ، با حرف « ع » مشخص مىسازيم :\r\n- به وسيله سرورانم آل « طه » ، جانم به آرزو رسيد .\r\n- هر آنكه بر درجات بالا پاى نهاده ، به بركت رسول خدا بوده .\r\n- و بركت فاطمه دخترش كه در فضيلت و شرف مانند پدرش مصطفى است .\r\nع - موقعى كه ، آتش جنگ شعله مىزد ، چه كسى چون على به ميدان مىتاخت ؟\r\nع - چه كسى شيران را شكار مىكرد ، موقعى كه شمشير تيز را از نيام برمىكشيد ؟\r\n- روزى كه شمشير راند و باز هم شمشير راند تا آنجا كه جوهر آن را ستود .\r\nع - چه كسى هر روز كشتار تازه اى مىكرد كه تاريخ به ياد ندارد ؟\r\nع - چقدر ، و باز هم چقدر با شمشير نازكش ، بر دهان غول جنگ كوبيد ؟\r\nع - روز « بدر » را به خاطر آوريد . از جنگهاى ديگر سخن نمىكنم .\r\nع - يا جنگ احد را كه خورشيد رخشان آن على است .\r\nع - و يا نبرد با « هوازن » در « حنين » كه ماه تابان آن على است .\r\nع - و پيش از روز « حنين » روز « احزاب » كه شير بيشهء آن على است .\r\nع - به خاطر آوريد ، خون « عمرو » را كه ريخت ؟\r\nع - سورهء « براءت » را بخوانيد و به من بگوئيد : چه كسى آن را بر مشركين تلاوت كرد ؟\r\n","description":"","footnote":"","page_name":" 106 ","page_number":106},
  {"content":"\r\nع - يا بگوئيد : با زهراء كه - تربتش پاك باد - . چه كسى همسر گشت ( 1 ) ؟\r\nع - از مرغ بريان ياد كنيد كه فضيلت آن جهانگير شد .\r\nع - يا بگوئيد : بر قله‌هاى علم و دانش كه صعود كرد ؟\r\nع - داستان او ، داستان هارون است و موسى ، هر دو را خوب درك كنيد .\r\nع - آيا در محبت على مرا با سفاهت نكوهش مىكنند ؟\r\nع - خويشى او را با پيامبر ناديده گرفتند و مقتضاى مودت را زير پا نهادند .\r\nع - اول نمازگزارى كه با تقوى زينت بست .\r\nع - خورشيد ، بعد از آنكه پرتوش ناپديد شد ، بر او بازگشت .\r\nع - او بر خلق جهان حجت خدا است ، هر كه او را دشمن گيرد ، شقى و بدبخت خواهد بود .\r\n- آرى من با دوستى حسن به آرزوهايم رسيدم كه والاترين مقام را حائز گشته .\r\n- و با دوستى حسين ، آن پسنديده اى كه در ميدان مكارم همهء افتخارات را صاحب گشت .\r\n- در اين خاندان هر چه بنگرى ، جز ستارهء رخشان به چشم نمىخورد كه بالا رفته و بر طاق فلك نشسته .\r\n- خاندانى ويژه ، كه جهانى در حمايت آنان قرار گرفته .\r\n- گروه متجاوز ، با ارتكاب آنهمه عناد و لجاجت . چه افتخارى مىجست ؟\r\n- سبط اكبر را با زهر به خاك كردند و اين بس نبود ؟\r\n- با تعرض در جستجوى حسين بر آمده با او به پيكار برآمدند و او هم پيكار كرد .\r\n- او را از نوشيدن شربتى آب مانع شدند ، با آنكه پرندگان سيراب بودند .\r\n- او جان خود را بر سر اين پيكار گذاشت ، كاش جان من برخى او گشته بود .\r\n- دخترش فرياد مىزد : اى پدر ! و خواهرش در سوگ برادر مىناليد .\r\n\r\n","description":"","footnote":"\r\n( 1 ) در مصادر اهل سنت چنين آمده :\r\nبا زهرا چه كسى همسر گشت تا او را به افتخار برساند ؟ .\r\n","page_name":" 107 ","page_number":107},
  {"content":"\r\n- اگر احمد مختار مىديد ، به روزگار او و خاندانش چه رسيد ؟\r\n- شكايت به سوى خدا مىبرد ، و البته شكايت برده است ( 1 ) .\r\n، در مناقب ابن شهر آشوب و مناقب خوارزمى ص 233 قصيده از صاحب ياد شده كه در شمار ابيات اختلاف دارد ، و ما هر دو روايت را بهم پيوست مىدهيم :\r\n\r\nما لعلى العلى اشباه\r\nلا و الذى لا إله الا هو\r\n\r\n- على عالى قدر شبيه ندارد ، نه به آن خدائى كه جز او خدائى نيست .\r\n- سيرهء او همان سيرهء رسول است كه تو هم مىشناسى و پسرانش - اگر پاى فخر در ميان باشد - پسران رسولاند .\r\n- على بر پايهء از شرف بر شده كه وهم و پندار بدان نخواهد رسيد .\r\n1 - اى صبح ، به ياد بود حديث كساء ، در شرح مفاخر على سستى مگير كه روز مباهله صبحگاهان على در زير « كساء » قرار گرفت .\r\n2 - و اى ظهر ، به ياد بود مرغ بريان از شرف على پرده برگير ، آن شرفى كه بر والاترين مراتب آن دست يافت .\r\n3 - و اى سورهء براءت ، اعلام كن : چه كسى از ابلاغ تو معزول گشت و چه كسى كارگزار آن بود ؟\r\n4 - اى مرحب ! اى اميد كافران ، از دم شمشير چه كس شربت مرگ چشيدى ؟ ( 2 )\r\n- و اى عمرو عبدود ، كى بود كه شرنگ مرگ در كامت ريخت ؟\r\n- اگر خواهد ، بر ثريا بر شود و از « فرقدين » موزه سازد .\r\n- مگر پايگاه بلند او را نشناخته‌ايد و جايگاه والايش را درك ننموده‌ايد ؟\r\n- نديده‌ايد كه چگونه محمد به دو مشفق و مهربان بود و به تربيت او همت گماشت ؟\r\n- از كودكى در دامن مهر و محبتش پروريده مخصوص خود دانست و از كمال\r\n\r\n","description":"","footnote":"\r\n( 1 ) برخى ابيات در اعيان الشيعه ثبت نشده است .\r\n( 2 ) اين چهار بيت ، تنها در مناقب خوارزمى ثبت است .\r\n","page_name":" 108 ","page_number":108},
  {"content":"\r\nصفا و اخلاص به برادرى برگزيد .\r\n- دخترش فاطمه را كه پارهء تنش بود به او كابين بست ، چه او را بهترين شوهر و پرهيزكارتر از همگان يافت .\r\n- پدرم فداى حسين سرور آزادگان باد كه روز عاشورا ، در راه اعلاء دين جهاد كرد .\r\n- پدرم فداى خاندانش كه در اطراف او به خون غلطيدند و چشم از او برنداشتند .\r\n- خدا رسول كند امتى را كه سرور خود را تنها گذاشتند و در رضايت خاطرش نكوشيدند .\r\n- و نفرين خدا بر آن گنديده مردار نجس باد كه از كين ، چوب بر دندان او كوبيد !\r\n، و به همين ترتيب ، قصيدهء به قافيهء دال دارد كه خوارزمى در « مناقب » ص 223 و ابن شهر آشوب در مناقب مجتمعا روايت كرده‌اند :\r\n- او در جنگ بدر چون ماه ( بدر ) درخشيد و ديگران را از شنيدن نام شمشير لرزه بر اندام بود .\r\n- براى على در حديث « مرغ بريان » فضيلتى است كه آوازه اش در اكناف جهان پيچيده و حتى دشمنانش گواه و معترفاند .\r\n- براى على در سورهء « هل أتى » اخلاص و صفائى است كه خود ناچار ، آن را تلاوت كرديد و بينى خود را به خاك كشيديد ، باز هم از يارى او دامن بكشيد !\r\n- و چه سخنها كه در جنگ خيبر روايت كرديد : او را محبوب خدا و رسول ، كرار غير فرار ، شناختيد ، ولى چون شتر مرغ شانه از زير بار تهى كرده فرارى شديد .\r\n- و يا در روز « احد » كه همگان پشت داده فرار نمودند و شمشير او روى كفر را سياه نمود .\r\n- و در روز « حنين » كه برخى از شما راه خيانت گرفت . و او با شمشير تيز ،\r\n","description":"","footnote":"","page_name":" 109 ","page_number":109},
  {"content":"\r\nيكنواخت بر سر دشمن كوبيد .\r\n- امور مردم را در دست كفايت گرفت و به مال آنان طمع نبست ، گاهى مىشود كه امانت واليان مورد ترديد است .\r\n- در داورى به دانش ديگران نياز نداشت ، آنجا كه ديگران نيازمند شده چون خر به گل ماندند .\r\n- راه خانه اش كه به بهترين مساجد ( مسجد رسول ) باز مىشد ، مسدود نگشت در صورتى كه راه دگران يكسره مسدود شد .\r\n- و همسرش زهرا ، بهترين دخترى بود كه به خانهء بهترين شوهر رفت ، مقام زهرا قابل انكار نيست ( 1 ) .\r\n- در سايهء حسن و حسين بود كه مجد و بزرگوارى ، رواق عظمت بركشيد ، اگر آن دو نبودند ، مجد و بزرگوارى در كجا مشهود مىگشت .\r\n- پرتو نور ، از آن دو وجود مبارك بر زمين تابيد ، براى خدا پرتوهاست كه تجديد مىشود .\r\n- آنان حجتهاى تابناك خدايند كه روشن گشته‌اند و مشعلهاى افروخته كه خاموشى ندارند .\r\n- اى خاندان محمد . من پيوسته دوستدار شما خواهم بود ، اين شمائيد كه براى علم و آئين ستارهء رخشانيد .\r\n- آنكه از دوستى شما پاكشد ، به هيچش نخرم كه بىآبروست و مادرش ننگين .\r\n، حمويئى صاحب « فرائد السمطين » در سمط دوم باب اول ، اين دو بيت را از صاحب آورده است .\r\n- الطاف الهى از حدود آرزو و تمنايم در گذشته و با دست و زبان ، شكر آن نتوانم گزاشت .\r\n- از بهترين الطاف و كاملترين نعمتها ، همين دوستى امير المؤمنين على\r\n\r\n","description":"","footnote":"\r\n( 1 ) اين شعر را خوارزمى روايت مىكند ولى در اعيان الشيعه نيست ،\r\n","page_name":" 110 ","page_number":110},
  {"content":"\r\nاست كه بدان چنگ زده‌ام .\r\n، علامهء مجلسى در « بحار » ج 10 ص 264 قصيده اى طولانى به نام صاحب ثبت كرده كه از برخى كتب قديمى نقل فرموده ( 1 ) :\r\n- فرزندان على ، برادر مصطفى را به خون كشيدند ، و شايسته است كه بر اين سوگ اشكهاى ما بريزد و سيلاب كشد .\r\n- و لعنت و نفرين ، پيوسته نثار دشمنانش گردد ، چه آنها كه در گذشته‌اند و چه آنها كه از دنبال آيند .\r\n- ابتدا بر سر پسرانش ريختند ، سپس بر سر دخترانش و مصيبتى عظيم به بار آوردند : اينك سخنى از شهادت او بشنو !\r\n- حسين را در كربلا ، از نوشيدن آب مانع شدند ، بىپروا ، فرياد نوحه و زارى بركش !\r\n- آب گواراى فرات را بر او بستند ، از اينرو به رستاخيز ، ناگوارترين آب دوزخ را به حلقومشان خواهند بست .\r\n- رواست كه سر پسر پيامبر را جدا كنند ، و در جهان اسلام كسى زنده باشد و در ركابش شهيد نشود ؟\r\n- زنازادگان دربارهء آنها كه شعارشان « حى على الفلاح » ( 2 ) بود ، هر چه خواستند كردند و فرصت از كف ننهادند .\r\n- زنازاده پسر زنازاده با چوب خيزران لب و دندان كسى را به بازى گرفت كه بهترين بوسه گاه بهترين پيامبران بود ( 3 ) .\r\nپسران هند جگر خوار ، با شمشيرهاى هندى خود رگهاى گردن پيامبر را مىبرند و سرفرازى مىكنند .\r\n\r\n","description":"","footnote":"\r\n( 1 ) چاپ جديد ج 45 ص 284 .\r\n( 2 ) پيش به سوى رستگارى .\r\n( 3 ) سيد محسن امين در اعيان الشيعه تنها همين يك بيت قصيده را ذكر كرده .\r\n","page_name":" 111 ","page_number":111},
  {"content":"\r\n- فرشتگان به خاطر شهادتشان زارى كرده گريستند ، آرى آنانرا از ناوك تير و نيزه شربت شهادت دادند .\r\n- من گريه و زارى را گر چه پيوسته و بر دوام باشد روا مىدانم ، و بعد از مصيبت طف ( كربلا ) خنده را بر احدى روا نخواهم شمرد .\r\n- چقدر اين سخن را بر زبان راندم و گفتم : اى اندوه ! بر دوام باش و اى غم در قلب من خانه گير و كوچ مكن .\r\n، اينها نمونهء از اشعار صاحب است كه دربارهء ائمهء اطهار سروده ، و در مناقب ابن شهر آشوب ، قسمت ديگرى در ابواب كتاب به تناسب پراكنده شده كه همه را سيد « امين » در كتاب « اعيان الشيعه » گرد آورده ، و چون هر دو كتاب در دسترس همگان است از نقل آن اشعار ، خوددارى و تنها به ذكر قسمتى پرداختيم كه در ساير معاجم ياد شده بود .\r\nسيد عليخان مدنى ، در كتاب « الدرجات الرفيعه » مىنويسد : صاحب - كه خدايش رحمت كناد - قصيدهء بدون الف پرداخته ، با اينكه الف ، در نثر و نظم از هر حرفى ديگر بيشتر وارد مىشود ، مطلع قصيده اين است :\r\n\r\nقد ظل يجرى صدرى\r\nمن ليس يعدوه فكرى\r\n\r\nاين قصيده كه در مدح اهل بيت سروده شده ، هفتاد بيت است ، و لذا مورد اعجاب و شگفت همگان واقع شده دست بدست مىگشت . چون طلوع خورشيد ، به هر شهرى سركشيد و چون وزش باد ، به بر و بحر تاخت .\r\nصاحب ، بر اين طريقه و روش به كار خود ادامه داد ، و قصائدى ساخت كه هر كدام ، از يك حرف خالى بود ، و تنها سرودن قصيده اى كه از حرف واو ، خالى باشد بر او مشكل افتاد .\r\nدامادش ابو الحسين على ، در صدد آن بر آمده قصيده اى سرود كه از واو خالى و همه در ثناى صاحب بود ، مطلع قصيده اين است :\r\n","description":"","footnote":"","page_name":" 112 ","page_number":112},
  {"content":"\r\n\r\nبرق ذكرت به الحبائب\r\nلما بدى فالدمع ساكب\r\n\r\n( 1 )\r\n، صاحب ، دو خاتم داشت كه بر يكى اين كلمات نقش بود :\r\n\r\nعلى اللَّه توكَّلت\r\nو بالخمس توسلت\r\n\r\n- بر خدا توكل كرده‌ام و به پنجتن آل عبا توسل جسته‌ام .\r\n، و بر خاتم دومى چنين :\r\n\r\nشفيع اسماعيل فى الاخره\r\nمحمد و العترة الطاهره\r\n\r\nشيخ آن را در كتاب مجالس آورده و شيخ صدوق در اول « عيون اخبار الرضا » بدان اشارت كرده است .\r\n\r\nمذهب صاحب :\r\nدر اينكه صاحب از طبقهء ممتاز و بزرگان مذهب است ، هيچيك از دانشوران شيعه ترديد نكرده است ، شعر فراوانى كه در سوك و يا ثناى اهل بيت سروده و نثر اديبانه اش كه آثار دوستى و انقطاع و تفضيل اهل بيت از آن آشكار است ، همه و همه گواه اين معنى است و اوست كه با سرودهء خود فرياد مىزند :\r\n- چه بسيار مرا به خاطر دوستى و محبت شما ، رافضى خواندند ، ولى زوزه هايشان مرا از ساحت شما بر نتافت .\r\n، سيد رضى الدين ابن طاوس در كتاب « اليقين » به مذهب صاحب و تشيع خالص او تصريح كرده و از سخن مجلسى اول گذشت كه « صاحب ، از فقهاء ممتاز شيعه است » و هم سخن فرزندش مجلسى دوم كه در مقدمهء بحار او را از بزرگان اماميه بشمار آورده و همچنين شيخ حر عاملى در « امل الامل » .\r\nو نيز ابن شهر آشوب ، در « معالم العلماء » او را از شعراء بىپرواى اماميه شمرده و شهيد دوم او را از « اصحاب ما » دانسته ، در كتاب « معاهد التنصيص » آمده است كه\r\n\r\n","description":"","footnote":"\r\n( 1 ) به فصل شعراء مديحه سراى صاحب ، رقم 12 مراجعه شود .\r\n","page_name":" 113 ","page_number":113},
  {"content":"\r\n« صاحب شيعهء تندى است مانند آل بويه و طرفدار اعتزال » .\r\nبالاتر از اين ، گواهى دو شيخ بزرگ كافى است : اول رئيس المحدثين صدوق طائفه در « عيون الاخبار » . دوم شيخ مفيد ، آن طور كه ابن حجر در « لسان الميزان » ج 1 ص 413 حكايت مىكند و از جملهء شواهد رساله اى است كه خود صاحب در شرح حال عبد العظيم حسنى نگاشته و در خاتمهء مستدرك ج 3 ص 614 ثبت آمده است ( 1 ) .\r\nدر « لسان الميزان » ج 1 ص 413 مىنويسد : ( 2 ) صاحب به مذهب اماميه مىرفته و كسى كه تصور كرده معتزلى است به خطا رفته ، قاضى عبد الجبار ، آنگاه كه براى نماز بر جنازهء صاحب پيش افتاد ، گفت : نميدانم بر جنازهء اين رافضى چگونه نماز گزارم .\r\nو از ابن ابى طى آورده كه شيخ مفيد گواهى داده است كه آن كتابى كه در تأييد مذهب اعتزال ، به صاحب ابن عباد منسوب است ، ساختگى و مجعول است .\r\nدر اين ميان سخنان درهم ريخته اى وجود دارد كه برخى گواه بطلان برخى ديگر است ، از جمله مىگويند : صاحب پابند مذهب اعتزال بوده ، و شافعى مذهب گاه مىگويند حنفى مذهب بوده و شيعهء زيدى است .\r\nدر ميان نكوهشگران او ، برخى سينهء پر كينه اى دارد كه از گفتن آنچه حقد و حسد به دو الهام كند ، باكى ندارد ، مانند ابو حيان توحيدى ، و برخى نظرشان ضد و نقيض نقل شده چون شيخ مفيد كه ابن حجر ، هم مجعول بودن رسالهء اعتزال را از او نقل كرده هم اعتقاد صاحب را به مذهب اعتزال .\r\nاين تهافت و درهمريزى سخن ، اعتماد بر اين حكايات و وارسيها را سست مىكند اما تصريح به تشيع او ، با گواهى دانشمندان متقدم و متأخر تأييد شده و سيد ابن طاوس كه در كتاب « اليقين » به امامى بودن او تنصيص مىكند ، بعد ، از شيخ مفيد و علم الهدى نسبت او را به مذهب اعتزال ، حكايت مىنمايد ، البته اين صرف حكايت است و\r\n\r\n","description":"","footnote":"\r\n( 1 ) رساله به خط برخى از فرزندان بويه با تاريخ 516 هجرى به رؤيت علامه نورى صاحب مستدرك رسيده .\r\n( 2 ) به نقل از ابن ابى طى .\r\n","page_name":" 114 ","page_number":114},
  {"content":"\r\nاعتقادش دربارهء صاحب ، همان سخن اول اوست كه صريحا اظهار نظر كرده است .\r\nنظر شيخ مفيد كه قبلا معلوم شد ، اما نظر سيد مرتضى علم الهدى ، ظاهرا نسبت از اينجا ناشى شده كه صاحب دربارهء جاحظ كه از بزرگان معتزله است تعصب داشته و از او جانبدارى مىكرده و چون سيد مرتضى بر او رد و اعتراض نموده ، گمان برده‌اند كه صاحب بر مذهب اعتزال بوده و سيد مرتضى بدين جهت بر او ايراد كرده است .\r\nولى ما احتمال مىدهيم كه تعصب و جانبدارى صاحب ، به خاطر بزرگداشت ادب و هنر جاحظ باشد ، نه به خاطر مذهب اعتزال ، چنان كه مىبينيم ، سيد رضى نسبت به صابى زنديق تعصب دارد .\r\nاما آنچه از رسالهء « ابانه » حكايت شده و اشعار دارد كه صاحب ، نص بر ولايت امير المؤمنين عليه السلام را منكر بوده ، صرف حكايت است . چون عبارت اين رساله به تنهائى مىتواند ، امامى بودن او را به ثبوت رساند .\r\nاينك متن كلام صاحب را آن گونه كه از ابانه نقل شده همراه آنچه در « تذكره » آمده ملاحظه بفرمائيد .\r\nدر « ابانه » گويد :\r\nعثمانيه ( طرفداران عثمان ) و طوائف ناصبيان ، تصور كرده‌اند كه سايرين ، از امير المؤمنين والاتر و مهتراند ، و گواه آورده‌اند كه ابو بكر و عمر بر او رياست كردند .\r\nشيعه عدليه گويند : پيامبر خدا ، عمرو عاص را در غزوهء « ذات السلاسل » بر آن دو امير ساخت ، اگر آن گواهى درست باشد ، بايد كه عمرو عاص از آن دو خليفه برتر باشد .\r\nبعد از آن طائفه شيعه گفتند : على بعد از رسول افضل و برتر از همگان باشد و از اين رو بود كه رسول خدا - در آن هنگام كه بين ابو بكر و عمر عقد برادرى استوار كرد - على را برادر خود خواند ، البته رسول ، بهترين را براى خود انتخاب فرموده است .\r\nحتى به اين معنى تصريح فرموده و گفته : انت منى بمنزلهء هارون من موسى ، و از اين نسبت كه تو بمنزلهء هارون هستى ، جز نبوت را استثنا نفرموده است .\r\n","description":"","footnote":"","page_name":" 115 ","page_number":115},
  {"content":"\r\nو نيز دربارهء على فرموده است ( : اللهم آتنى باحب خلقك اليك يأكل معى هذا الطير ) خدايا محبوبترين بندگانت را بفرست ، تا اين مرغ را با من تناول كند .\r\nو خدا على را فرستاد .\r\nو نيز رسول خدا فرموده : من كنت مولاه فعلى مولاه : هر كه مرا سرپرست خود مىداند ، على سرپرست او خواهد بود ، پروردگارا ياورش را ياور باش و دشمنش را دشمن . تا آخر دعا .\r\nبعد از همهء اينها ، فضيلت و برترى ، با سبقت به اسلام ثابت شود ، و اسلام على از همه پيشتر بود ، و خدا هم فرموده است : پيشروان پيشروان ، آنها مقرب درگاه‌اند .\r\nو هم با جهاد و پيكار در راه دين ، و على شمشير در نيام نكرد ، و از پيشروى باز ننشست :\r\nاو است كه غبار حزن ، از چهرهء رسول مىزدود ، اوست كه مشكلات را از پيش برمىداشت اوست كه آتش افروز پيكار بود :\r\nاو قاتل مرحب است و بركنندهء در خيبر و به خاك افكنندهء عمرو بن عبدود .\r\nاو همان كسى است كه رسول خدا درباره اش فرمود : « فردا پرچم به كسى سپارم كه خدا و رسول را دوست دارد ، و خدا و رسول او را دوست دارند ، حمله مىكند و فرار نمىكند » و قرآن هم فرموده است : خداوند پيكارگران را بر باز نشينان از جنگ برترى داده است با اجر بسيار .\r\nو هم با علم ، و رسول فرمود : انا مدينة العلم و على بابها : من شهر علمم ، و دروازهء اين شهر على است . اثر اين حديث روشن است ، چه على از صحابه پرسش نكرد . و همگان ازو پرسش كرده‌اند ، او از كسى فتوى نخواست ، و همه از او فتوى خواسته‌اند تا آنجا كه عمر مىگفت : لو لا على لهلك عمر : اگر على نبود ، عمر نابود شده بود ، و مىگفت : خدايم براى مشكلى زنده نگذارد كه ابو الحسن آنجا نباشد . و خدا هم فرموده است : بگو آنان كه مىدانند با آنان كه نمىدانند برابرند ؟\r\nو هم با زهد و تقوى و نيكى و احسان ، در صورتى كه على اعلم آنان باشد ، با تقوىتر آنان خواهد بود ، چه خداوند فرمايد : از ميان بندگان ، تنها دانشمنداناند كه از\r\n","description":"","footnote":"","page_name":" 116 ","page_number":116},
  {"content":"\r\nخدا مىترسند .\r\nضمنا همو است كه مسكين و يتيم و اسير را بر خود ايثار كرد و هر سه شب ، تنها خوراك موجود خود را كه براى افطار ذخيره داشت ، بدانها بخشيد ، و خداى عز و جل چنين نازل فرمود : * ( « وَيُطْعِمُونَ الطَّعامَ عَلى حُبِّه مِسْكِيناً وَيَتِيماً وَأَسِيراً » ) * و به پيامبرش خبر داد كه پاداش اين عمل بهشت است . داستان مفصل است و فضيلت آن بسيار .\r\nو نيز همو است كه انگشترى خود را در حال ركوع ، تصدق كرد ، و خدا نازل كرد :\r\n* ( إِنَّما وَلِيُّكُمُ الله وَرَسُولُه ) * .\r\nو يك طائفه از شيعه ، غافل از حقيقت استدلال ، تصور كرده‌اند كه على در حال تقيه بود ، و از اينرو از دعوت مردم به امامت خود دست كشيد . و نيز تصور كرده‌اند كه بر امامت او نص آشكارى است كه قابل تأويل نيست .\r\nطائفهء عدليه گويند : اين سخن فاسد است . چگونه وظيفهء او تقيه بوده ، آن هم در اقامهء حق ، با آنكه سرور بنى هاشم بوده است ؟ اين سعد بن عباده نبود كه با مهاجر و انصار در افتاد و از همه بريد . بدون اينكه از مانع و دافعى بهراسد ؟ و بالاخره به « حوران » رفت و حاضر به بيعت نگشت ؟\r\nو نيز اگر روا باشد نص آشكارى بر امامت باشد و از همهء امت مخفى بماند .\r\nرواست كه بگوئيم : نماز ششمى هم در فرائض يوميه وجود داشته و هم ماه ديگرى جز ماه رمضان كه بايد روزه دار بود ، و همه را مخفى كرده‌اند ، با اينكه امت اسلامى بر آنچه در امر امامت اتفاق افتاده ، و هم خلافت آن خلفا كه قيام به حق كردند و بر عدل و داد فرمان راندند ، اجماع دارند و اجماع گواه حقانيت است .\r\nالبته آنان كه با على در افتادند و به پيكار برخاسته شمشير به روى او كشيدند ، از ولايت الهى خارجاند ، مگر آنان كه بازگشت نموده و راه صلاح گرفته باشند . و خداوند ، توبه كنندگان و پاكى طلبان را دوست دارد .\r\nسخن صاحب تمام شد .\r\nبنابر آنچه از جواب طائفهء عدليه بدست مىآيد ، مراد اين است كه ، ادعاى\r\n","description":"","footnote":"","page_name":" 117 ","page_number":117},
  {"content":"\r\nشيعه : دائر به تقيهء على ( ع ) و ترك فرمودن آن سرور دعوت مردم را به امامت خود ، با ادعاى ديگرشان راجع به وجود نص جلى مجتمعا ، تصور باطلى است كه با هم سازگار نمىنمايد ، چه اگر نص بود ، على خود آن را آشكار مىفرمود و از دعوت بامامت خود صرف نظر نمىكرد .\r\nو در واقع مىگويد : مدعى اين دو مطلب ، از ظاهر ساختن حقيقت به صورت برهان ، غافل مانده و نتوانسته است به آنچه در كتاب و سنت آمده استدلال كند ، چه ما مىدانيم كه آن سرور به امامت خود دعوت كرده و با براهين و نصوصى كه بدان اشاره شد ، احتجاج فرموده است .\r\nو خلاصه از اين عبارت ، انكار نص جلى ، مفهوم نمىشود . و نميتوان صاحب را منكر آن شمرد . آنچنان كه ديگران نسبت داده‌اند .\r\nو در ذيل كتابش « تذكره » مىنويسد :\r\n« صاحب كه خدايش رحمت كناد ، در آخر كتاب » نهج السبيل « چنين مرقوم داشته است كه امير المؤمنين على ، بطور قطع ، فاضلترين صحابهء رسول است و بر اين اعتقاد خود گواه آورده كه برترى با مسابقه و پيش قدمى در خدمات دينى است و هم در اثر علم و جهاد و زهد كه بالاترين درجات است :\r\nبدون ترديد على بر همهء صحابهء مقدم بوده و از هيچكس دنبال نمانده است ، چه مىبينيم كه در پيكار با دلاوران و كشتن سران كفار و پرچمداران ضلالت بر همه پيشى گرفته ، و همو است كه رسول خدا بين خود و او ، عقد برادرى بست ، آن هنگام كه بتناسب بين ابو بكر و عمر رشتهء برادرى استوار كرد .\r\nو نيز رسول خدا او را كفو و همتاى فاطمهء زهرا شناخت كه سالار زنان جهان بود .\r\nو هم دعا فرمود كه « خداوند دوست او را دوست بدارد ، و دشمن او را دشمن » و همگانرا مطلع فرمود كه « على نسبت به او منزلت هارون دارد ، نسبت به موسى » به خاطر آن فضائلى كه در او مىشناخته .\r\nو نيز فرمود : « پروردگارا محبوبترين بندگانت را بفرست تا در تناول اين مرغ\r\n","description":"","footnote":"","page_name":" 118 ","page_number":118},
  {"content":"\r\nبريان با من شريك گردد « و على آمد . و البته محبوبترين صحابه فاضلترين آنها خواهد بود .\r\nو فرمود : « من شهر علمم و على در آن شهر » .\r\nو فرمود : « از خدايم درخواستى نكردم جز آنكه مانند آن را براى على در - خواست كردم حتى مقام نبوت را و پاسخ رسيد : نبوتى پس از تو سزاوار نيست » و البته مقام نبوت را به خاطر فضل و برترى او مسئلت فرمود ، و از اين رو بود كه در حديث\r\n« انت منى بمنزله هارون من موسى »\r\n، نبوت را استثنا فرموده گفت\r\n« الا انه لا نبوة بعدى »\r\n. على بر محنت روزگار و سختيها و شدائد آن شكيبا ماند ، و در دوران خلافتش هم در استحكام مبانى دين و آئين ، سرسخت بود و خود جز با خوراك درشت و لباس خشن سر نكرد ، همگان از سرچشمهء علمش سيراب شدند ، و اين خود معلوم كه مردم جز به دانشمندتر از خود مراجعه نكنند .\r\nاو بهترين گذشتگان امت و بهترين آيندگانشان خواهد بود ، رسول خدا سفارش كرد كه با ناكثين جمل و قاسطين صفين و مارقين نهروان پيكار كند ، و عمار بن ياسر كه رسول خدا در اثر بصيرت و بينش در دين ، مژدهء بهشتش داده بود ، در ركاب او شهيد گشت .\r\nرسول خدا او را به عيسى بن مريم مانند كرد ، آن چنان كه به هارونش مانند كرده بود ، و حاضر نشد براى او مثلى ، جز از ميان انبياء انتخاب فرمايد .\r\nو على بود كه در ركوع نماز ، انگشترى به سائل بخشيد و آيهء نازل گشت * ( « إِنَّما وَلِيُّكُمُ الله وَرَسُولُه » ) * تا آخر آيه .\r\nو همو بود كه سه روز ، قوت روزانه خود را بر مسكين و يتيم و اسير ايثار فرمود و آيه نازل گشت : * ( « وَيُطْعِمُونَ الطَّعامَ عَلى حُبِّه مِسْكِيناً وَيَتِيماً وَأَسِيراً » ) * .\r\nو هم در قرآن نازل گشت * ( « إِنَّما أَنْتَ مُنْذِرٌ وَلِكُلِّ قَوْمٍ هادٍ » ) * و از اين رو ، رسول فرمود : من رسول و منذرم و تو يا على ، سرور و رهبر آنان .\r\nو آيه نازل گشت * ( « وَتَعِيَها أُذُنٌ واعِيَةٌ » ) * يعنى قرآن را گوش شنوا فرا خواهد گرفت\r\n","description":"","footnote":"","page_name":" 119 ","page_number":119},
  {"content":"\r\nو رسول فرمود : آن گوش شنوا گوش على است .\r\nو خدايش مرزدار ايمان ساخت كه دوستيش آيت ايمان و دشمنيش نشانهء نفاق بود ، تا آنجا كه گفتند : ما در دوران رسول ، منافقين امت را فقط و فقط از راه دشمنى با على مىشناختيم .\r\nو رسولش خبر داد كه روز رستاخيز على تقسيم كنندهء سهام بهشت و دوزخ است :\r\nسهم دوزخ را از مردم محشر به دو مىسپارد و بهشتيان را با خود به بهشت خواهد برد .\r\nو ابن عباس گفت : خدا در قرآنش خطاب * ( « يا أَيُّهَا الَّذِينَ آمَنُوا » ) * نازل نفرمود جز آنكه على سرور آن مؤمنان و شريف آنان بود .\r\nو از اين والاتر ، سخن رسول است كه فرمود : على يعسوب مؤمنان است . و يعسوب ، نام ملكهء زنبوران است كه در گرد او انبوه شوند و هر كجا رود ، از او جدا نگردند .\r\nدر شب هجرت ، كه قريش ، گرد خانهء رسول ، بانتظار سپيده دم مراقب بودند ، تا هجوم آورده او را مقتول سازند ، على با استقامت و شيردلى ، بر جايگاه رسول خوابيد و در هر آن منتظر هجوم آنان بود ، در آن شب درست موقعيت و منزلت اسحاق ذبيح ( 1 ) را داشت كه با آرامش دل بانتظار قربان گشتن در راه حق بود .\r\nو همو است كه عمر بن الخطاب در حق او گفت : لو لا على لهلك عمر : اگر على نبود نابودى عمر قطعى بود ، و يا گفت : خدايم براى مشكلاتى چنين زنده نگذارد كه ابو الحسن در كنارم نباشد .\r\nعلى ، زندگيش تماما اسلام و عمرش سراسر ايمان بود : لحظه اى به خدا كافر نگشت ، زحماتش در يارى اسلام ، پسنديده و مشكور و بالاخره در راه آئين و احياى دين ، شربت شهادت نوشيد .\r\nخداوند ما را در زمرهء آن كسانى قرار دهد كه دوستى و مودت خاندان پيامبر را بر همه چيز دنيا برگزيدند ، و هم ما را بر آن سيره و روشى بدارد كه نيكوتر و\r\n\r\n","description":"","footnote":"\r\n( 1 ) بنابر مذهب خصم ( اهل سنت ) كه اسحاق را ذبيح دانند .\r\n","page_name":" 120 ","page_number":120},
  {"content":"\r\nشايسته تر است ، و خدا ما را بس است : همان فرستندهء باران و شكافندهء دانه ، خالق جان ( 1 ) » .\r\nاز اينها گذشته ، صاحب در اشعار خود ، به مذهب حق كه همان مذهب اماميه است تصريح كرده ، و نص غدير را سند اعتقاد خود مىشمارد ؛ مىگويد :\r\n\r\nبالنص فاعقد ان عقدت يمينا\r\nكل اعتقاد الاختيار رضينا\r\n\r\n- اگر سوگند ياد كنى ، بر نص خلافت ياد كن ، ما به قانون « اختيار » گردن نهاديم .\r\n- در برابر سخن خداوند تسليم شو كه فرمود : موسى از ميان امت هفتاد نفر اختيار كرد .\r\n، و نيز در قصيدهء كه با قافيهء « با » گذشت ، گفته بود :\r\n- ندانستيد وصى رسول همان است كه در محراب عبادت انگشترى به رسم زكات بخشيد ؟\r\n- ندانستيد وصى رسول همان باشد كه روز « غدير » حقانيت او را اعلام و صحابه را محكوم ساخت ؟\r\n، و يا اين شعرش :\r\n- دوستى جانشين پيامبر امير مؤمنان فريضهء قرآن است .\r\n- كه خداوند بر عهدهء تمام جهانيان نهاده و به سالارى مؤمنانش برگزيده .\r\n، و آنچه در « لسان الميزان » آمده كه : صاحب از مذهب اعتزال جانبدارى مىكرده و بدان شهرت داشته ، از چند جهت مردود است ، چه ابن حجر ، خود اين نسبت را تخطئه كرده و هم از قاضى عبد الجبار حكايت كرده كه هنگام نماز بر جنازهء صاحب گفته : « نمىدانم چگونه بر اين رافضى نماز بخوانم » و از همه بالاتر اشعار او است كه مىگويد : از شماتت دشمن كه مرا رافضى مىخوانند ، باكى ندارم .\r\n\r\n","description":"","footnote":"\r\n( 1 ) تمام اين احاديث كه در فضل و منقبت مولايمان امير المؤمنين ، مورد استناد صاحب واقع گشته . صحيح و در نزد محدثين مسلم و ثابت است ، و كسى كه به اجزاء كتابمان « الغدير » مراجعه كند ، خواهد يافت كه اين احاديث به صورت صحيح و مسند از حفاظ اهل حديث روايت شده .\r\n","page_name":" 121 ","page_number":121},
  {"content":"\r\nممكن است منظور ابن حجر ، تنها شهرت باشد ، گرچه با واقعيت همراه نباشد و در آن صورت است كه سخن او از تناقض و تهافت خارج مىشود .\r\nبا توجه به قرائن ، به نظر مىرسد كه صاحب ، مانند ساير بزرگان مذهب ، موقعى كه موضوع « عدل الهى » مطرح بحث بوده ، علنا به حمايت و جانبدارى از معتزليان برمىخاسته است .\r\nالبته علت حمايت اين است كه شيعه و معتزله ، در برخى مسائل ، كاملا اتفاق نظر داشته مجتمعا در برابر اشاعره ايستادگى داشته‌اند ، خصوصا در مسئلهء جبر كه مستلزم انكار عدل الهى است ، گر چه در فرع ديگر آن كه موضوع تفويض و اختيار است ، اختلاف نظر دارند .\r\nو از آنجا كه فرق نهادن بين اين دو مسئله ، خصوصا در هنگام مشاجره و جدال براى همگان سهل و ميسور نيست ، فراوان بين پيروان اين دو مذهب خلط و اشتباه شده ، شيعه را معتزلى ، و معتزلى را شيعه قلمداد كرده‌اند ، چنان كه غير از صاحب بزرگان ديگرى همچون علم الهدى سيد مرتضى و برادرش شريف رضى به اعتزال منسوب گشته‌اند .\r\nو اما شافعى بودن صاحب ، درست مانند حنفى بودن اوست ، و تناقض شگفتتر سخن ابى حيان در امتاع ج 1 ص 55 مىباشد كه گفته : « صاحب شيعه اى است كه بين مذهب ابى حنيفه و سخن زيديه ، جمع كرده » ، با اينكه صاحب در اشعار فراوانى نام ائمهء اطهار را صريحا ياد كرده و در واقع اعتقاد زيديه را از خود نفى مىكند ، به اين شعر او توجه فرمائيد :\r\n- سرور من محمد است و هم على وصيش و دو پسر پاكشان و سالار عابدان .\r\n- و محمد باقر و فرزند او جعفر صادق و آنكه با موسى بن عمران همنام است .\r\n- و على كه در خاك طوس خفته بعد محمد و آنگاه على كه مسموم شد و بعد رهبرمان -\r\n- حسن و بعد از او به امامت « قائم آل محمد » معتقدم كه در كمين ستمكاران است .\r\n","description":"","footnote":"","page_name":" 122 ","page_number":122},
  {"content":"\r\n، و يا اين شعر ديگرش :\r\n- به بركت محمد و على و دو پسرشان و زين العابدين و دو باقر و يك كاظم .\r\n- بعد رضا ، بعد محمد ، سپس فرزندش ، و عسكرى پرهيزكار ، و قائم آل محمد .\r\n- اميدوارم كه روز رستاخيز ، رستگار شده به نعيم بهشت و اصل گردم .\r\n، و يا اين دو بيت :\r\n- پيامبر حق و وصى او ، با دو سرور آزادگان بهشت ، بعد زين العابدين و دو باقر .\r\n- و موسى و رضا و دو فاضل كه با بركت آنان چشم طمع به بهشت جاويد دوخته‌ام .\r\n، و در اين رجز خود گفته است :\r\n- اى زائرى كه مشاهد مشرفه را عازم گشتى و كوه و صحرا در نوشتى .\r\n- درود مرا بر رسول خدا نثار كن درودى كه با گذشت روزگاران كهنه نگردد .\r\n- و چون به كوفه بازگشتى ، همان تربت پاك معروف .\r\n- در بهترين جايگاه « نجف » به مهتر عالميان ابو الحسن درود فرست .\r\n- و مجددا باز گرد به مدينه و در بقيع . بر امام مجتبى سلام گوى .\r\n- و در كربلاء ، صحراى طف عنان بازگير و سلام مرا با بهترين تحيات هديه كن !\r\n- به خدمت آن خفتهء در خاك ، حسين كه سالار شهيدان است .\r\n- و باز در پهنهء بقيع پهلو گير كه تربتى شريف و والاست .\r\n- در آنجا زين العابدين چراغ تابان و باقر شكافندهء علم و جعفر صادق به خاك اندراند .\r\n- سلام مرا به آنان برسان ، سلامى پيوسته كه طنين آن دشت و دمن را پر سازد .\r\n- و بعد در بغداد پهلو بگير و بر پاكيزه نهاد : موسى ، سلام مرا نثار كن !\r\n- و با عجله به طوس رو ولى آرام دل ، و سلام و تحيت مرا به ابى الحسن تقديم كن .\r\n- سپس بر بال هماى نشين و به بغداد باز شو ! و درود مرا بر معدن تقوى محمد نثار كن .\r\n- و بعد در سامرا سرزمين عسكر ، بر على هادى سلام گوى كه از شك و ريب ،\r\n","description":"","footnote":"","page_name":" 123 ","page_number":123},
  {"content":"\r\nپاك است - و هم بر حسن فرزندش كه رفتارش پسنديده و گفتارش از معدن علم الهى سرچشمه گرفته .\r\n- ايناناند ، نه ساير مردمان ، كه پناه مناند و هر روز با جان و دل رو به سوى آنان دارم .\r\n، و نيز ارجوزهء ديگرى دارد كه به نام يكايك پيشوايان رهبر زينت داده است .\r\nاضافات چاپ دوم :\r\n[ و نيز قصيدهء در ثناى امام ابى الحسن على بن موسى الرضا هشتمين حجت خدا دارد ، كه در مقدمهء « عيون اخبار الرضا » تأليف شيخ صدوق درج شده و هم قصيدهء ديگرى در ستايش آن امام كه مىگويد :\r\n- اى زائر كه پا در ركاب كرده به تاخت مىروى !\r\n- چنان از ما گذشت كه گويا برقى بود : جهيد و ناپديد شد .\r\n\r\nابلغ سلامى زاكيا\r\nبطوس مولاى الرضا\r\n\r\n- درود خالصانه‌ام را در طوس به سرورم رضا نثار كن .\r\n- فرزند زاده پيامبر مصطفى ، فرزند خليفه اش مرتضى .\r\n- آنكه به عزتى پايدار ، دست يافته و با عظمتى رخشان زيور بسته .\r\n- از اين مخلص كه دوستى و ولايت آنان را فرض مىشمارد پيغام برده بگو :\r\n- در سينه سوز آتشى است كه دلم را پردرد ساخته .\r\n- از اين ناصبيان كه دام نهاده در كمين نشسته‌اند ، قلب دوستانتان جريحه دار است\r\n- با صراحت لهجه بر آنان گذشتم و سخن را بىپرده گفتم .\r\n- علنا پرچم خلاف برافراشتم و از اينكه بگويند : رافضى گشته ، هراس نداشتم .\r\n- چه خوش است ترك گفتن آنها كه رسما به دشمنى و خلاف شما برخاسته‌اند .\r\n- اگر امكان مىيافتم ، خود به زيارت او مشرف مىگشتم ، گر چه بر آتش تفته پاى نهم .\r\n- ولى من پاى بست اين ديارم ، با قيد و بندى خطير .\r\n","description":"","footnote":"","page_name":" 124 ","page_number":124},
  {"content":"\r\n- اين ثنا و تحيت را نثار مرقدش مىسازم تا به ثواب زيارت نائل گردم .\r\n- اين امانتى است كه به خدمتش گسيل داشته‌ام ، باشد كه خوشنود گردد .\r\n- پسر عباد ، با سرودن اين تحيت ، به شفاعتى اميد بسته كه هرگز مردود نخواهد گشت .\r\n\r\nخصال نيك همراه شگفتيها :\r\n1 - مىگويند : روزى صاحب ابن عباد ، نوشيدنى خواست ، قدحى پر آوردند چون خواست بياشامد ، بعضى از دوستان نزديك گفت : مخور كه مسموم است ، هنوز چاكرى كه آب آورده بود حاضر بود ، صاحب به دوستش فرمود : گواه سخنت چيست ؟\r\nگفت : آزمايش ، به همين غلامى كه آب را آورده بگو خودش بياشامد ، صاحب فرمود :\r\nاين كار را نه براى ديگران تجويز كنم و نه حلال دانم . گفت : به مرغى بنوشان ! فرمود : هلاك حيوان را هم تجويز نكنم .\r\nقدح را برگرداند و دستور داد آب را بريزند . و به غلام فرمود : پى كار خود رو ! و ديگر به خانهء من وارد مشو ، و فرمان داد كه كنيزى در عوض غلام به خدمت گمارند ، و حقوق آن غلام را هم مرتب پرداخت نمايند .\r\nبعد فرمود : يقين را با شك نميتوان زدود ، و قطع حقوق هم كيفرى است كه با خست همراه است .\r\n2 - يكى از سادات علوى ، رقعه اى گسيل داشت كه خداوندش فرزندى پسر عنايت فرموده ، تقاضا دارد كه نام و لقبى براى مولود ، معين فرمايد . صاحب در كنار رقعه او نوشت :\r\n« خداوندت با نورسيدهء تكسوار و بختكامگار ، قرين سعادت گرداند ، به خدا سوگند كه چشمها روشن گشت و دلها خرم : نامش على باشد ، تا خدايش بلند آوازه گرداند ، و كنيه اش ابو الحسن . تا كار و بارش نيك و حسن آيد . آرزومندم با كوشش خود فاضلى ارجمند و ببركت جدش نيكبختى سعادتمند گردد ، به منظور دور بادش از چشم\r\n","description":"","footnote":"","page_name":" 125 ","page_number":125},
  {"content":"\r\nبد دينارى زر به وزن صد مثقال نياز كردم ( 1 ) تا به فال نيك صد سال زندگى با سعادتش نصيب گردد ، و چون طلاى ناب از تصرف روزگار در امان ماند . و السلام .\r\n3 - يكى از حاشيه نشينان رقعه اى به خدمت صاحب فرستاده تقاضاى حاجتى كرد .\r\nنامه را به دو عودت داده و گفتند : صاحب به دست خود نامه ات را امضا و وعدهء مساعدت داده است ، ولى او هر چه نامه را زير و رو كرد ، چيزى بنظرش نرسيد ، نامه را به ابى العباس ضبى عرضه كرد ، ابو العباس بعد از دقت كافى متوجه شد كه صاحب با نوشتن فقط يك الف ، پاسخ مساعد داده است :\r\nدر رقعهء متقاضى چنين بود : فان رأى مولانا أن ينعم بكذا ، فعل . اگر رأى مبارك سرورمان تعلق گيرد كه مساعدت فرمايد ، خواهد كرد ، و معلوم شد صاحب جلو « فعل » كه فعل ماضى است ، بمعنى « خواهد كرد » يك الف اضافه كرده يعنى « افعل » خواهم كرد .\r\n4 - صاحب ، در يك طبق نقره ، عطرى خدمت ابى هاشم علوى هديه كرده و با اين سروده گسيل داشت :\r\n- اين بنده به قصد زيارت عتبهء مباركه خدمت رسيد ، تا از پرتو انوارت نصيبى گيرد .\r\n- از اين عطرى كه تقديم مقامت شده بهره گير ، كه عطر فروش از خوى چون مشكت مايه گرفته .\r\n- اما ظرف پيشكشى است كه با عطر همراه شده ، با قبول آن ، عنايتى بر عناياتت بيفزا .\r\n5 - ابو القاسم زعفرانى به شكوه و جلال صاحب نگريست كه جمعى از خدم و حشم و حاشيه نشينان با لباسهاى فاخر و جبه‌هاى خز گردا گرد مجلس نشسته‌اند به كنارى رفت و به نوشتن پرداخت ، به صاحب گفتند : در حضور شما چنين جسارتى\r\n\r\n","description":"","footnote":"\r\n( 1 ) اين سكه‌ها به نام صاحب زيور يافته و مخصوص عطا و صله بود ، نه اينكه رواج بازار باشد سكه‌هاى هزار مثقالى هم وجود داشته كه ذكرش خواهد آمد . ( مترجم )\r\n","page_name":" 126 ","page_number":126},
  {"content":"\r\nمرتكب مىشود ، صاحب فرمود : او را بياوريد زعفرانى لحظه اى مهلت خواست تا از نوشتن بپردازد ، صاحب تقاضاى او را رد كرده دستور داد طومار را از دستش گرفته باز آورند ، زعفرانى نزديك شد و گفت خداوند صاحب را مؤيد بدارد ، و سرود :\r\n- چكامه را از زبان شاعرش بشنو كه بيشتر در شگفت شوى ، گل بر سر شاخه زيباتر است .\r\n، صاحب فرمود : بياور تا چه دارى ، ابو القاسم ابياتى برخواند كه از آن جمله است ( 1 ) :\r\n- دگران مال و دولت اندوزند و با حرص و ولع گنجينه سازند .\r\n- و تو اى زادهء عباد ، اى اميد همگان ، نوال و بخشش آرزوى توست .\r\n- عطايت براى همگان ، خواه دستى دراز يا فرو كشيده دارند ، چون ميوهء رسيده مهياى چيدن است .\r\n- جهانى را با نعمت و احسان فرو گرفتى ، كمترين بهره اى كه نصيب مردم شد ، دولت و بىنيازى است .\r\n- حساسترين شعرا در برابرت زبان بسته ، و شاكرترين آنان از سپاس نعمتت عاجز و خسته .\r\n- اى سرورى كه جود و نوالش ، دولت و مكنت به ارمغان مىآورد و به پاى دور و نزديك مىريزد .\r\n- همگان را از زائر و مجاور ، خلعت بخشودى ، آن هم خلعتى كه در پندار نگنجد .\r\n- حاشيه نشينان اين بارگاه ، در لباس خز مىخرامند و جلوه مىفروشند جز من .\r\n- البته آن را كه بر عهد خود پايدار است و همواره نيكى كند حاجت يادآورى نيست .\r\n، صاحب فرمود : در داستانهاى معن زائده خواندم كه مردى به دو گفت :\r\nاى امير مركبى عطايم كن . و او فرمود تا يك ناقه ، يك سمند ، يك قاطر ، يك الاغ ، يك\r\n\r\n","description":"","footnote":"\r\n( 1 ) به فصل شعراء مديحه سرا مراجعه فرمائيد ، رقم 1 .\r\n","page_name":" 127 ","page_number":127},
  {"content":"\r\nكنيز به دو عطا كردند ، و اضافه كرد : اگر من دانستم خداوند بلند پايه مركوبى جز اينها آفريده ، عطايت مىكردم .\r\nاينك من كه صاحبم ، فرمايم كه از جامهء خز : يك جبه ، يك پيراهن ، يك جليقه يك شلوار ، يك عمامه ، يك دستمال ، يك طاقه ازار ( كمرپوش ) ، يك رداء ( بالاپوش ) يك جوراب بر تو خلعت كنند ، و اگر دانستم جز اينها لباس ديگرى از خز ساخته شود .\r\nعطايت مىكردم .\r\nبعد فرمود تا به خزانه اندر شد ، و تمام اين خلعتها را بر او ريختند . هر چه توانست پوشيد ، و آنچه نتوانست به غلامش تحويل شد .\r\n6 - ابو حفص وراق اصفهانى ، در رقعه اى به صاحب نگاشت :\r\nخداوند سايهء سرورمان صاحب را مستدام بدارد ، اگر نه اين بود كه يادآورى مايهء سودبخشى ، و افراختن شمشير بعد از جنبش آن در نيام ، سهل و هموارتر است نه ياد آورى كردمى ، و نه اين شمشير برنده را ، تكان دادمى ، ولى حاجتمندى كه كاردش به استخوان رسيده ، به روا گشتن حاجت شتاب ، و در برابر بخشندهء بىدريغ هم ، دست طلب و الحاح دراز دارد .\r\nحال و روزگار اين بنده ات - كه خدايت مؤيد بدارد - پريشان است ، حتى موشها از انبار گندم در حال كوچاند ، اگر رأى مبارك باشد كه اين بنده را با ساير چاكران كه در نعمت غوطه وراند و از اين رو رحل اقامت افكنده‌اند ، دمساز فرمائى - خواهى فرمود . ان شاء اللَّه .\r\nصاحب در كنار رقعه اش نگاشت :\r\nچه نيك سخن ساز كردى ، ما هم به نيكى پاسخ آغاز كنيم : موشهاى خانگى را به نعمت سرشار و نوال بىزوال ، مژده بخش ! گندم ، همين هفته مىرسد ، ساير حوائج در راه است .\r\n7 - ابو الحسن علوى همدانى مشهور به « وصى » گويد : از جانب سلطان به سفارتى عازم رى گشتم ، در راه بسيار انديشيدم كه مقالى زيبا و سخنى شيوا كه در خور ملاقات\r\n","description":"","footnote":"","page_name":" 128 ","page_number":128},
  {"content":"\r\nصاحب باشد ، طراز بندم ، موفق نشدم . هنگامى كه در اسكورت خود با من روبرو گشت و من نزديك شدم تا آنجا كه عنان دو مركب بهم پيوست ، به ياد يوسف افتادم و بر زبانم گذشت : * ( « ما هذا إِلَّا بَشَرٌ ) * * ( إِنْ هذا إِلَّا مَلَكٌ كَرِيمٌ » ) * اين مرد ما فوق بشر است ، اين فرشتهء عالى مقام است . و او در پاسخ گفت : * ( « إِنِّي لأَجِدُ رِيحَ يُوسُفَ لَوْ لا أَنْ تُفَنِّدُونِ » ) * اگر نه اين بود كه مرا تخطئه كنيد مىگفتم بوى يوسف بمشام مىرسد ، بعد فرمود : خوش آمدى ؟\r\nمرحبا بالرسول ، ابن الرسول ، الوصى ابن الوصى .\r\n8 - صاحب در اهواز با مرض اسهال به بستر افتاد ، هر گاه كه از سرطشت بر مىخاست ، در كنار آن ده دينار زر سرخ مىنهاد ، مبادا خدمتگار از كار ملال گيرد و از اينرو خدمتكاران خواهان دوام كسالت بودند ، و چون عافيت يافت ، قريب پنجاه هزار دينار تصدق كرد\r\n9 - در « يتيمة الدهر » از ابو نصر ابن المرزبان حكايت آورده كه هر گاه براى صاحب ابن عباد ، آب يخ مىآوردند ، بعد از نوشيدن آن مىگفت :\r\n\r\nقعقعة الثلج بماء عذب\r\nتستخرج الحمد من اقصى القلب\r\n\r\n- قورت قورت آب يخ ، بيرون كشد سپاس الهى را از ته قلب .\r\n، و بعد مىگفت : بار پروردگارا لعنت خود را بر يزيد ، تجديد فرما .\r\n10 - در « معجم البلدان » مىنويسد : ابن حضيرى ، شبها به مجلس صاحب حاضر مىگشت ، شبى چرت بر او غالب گشت و بادى از او برخاست ، در نتيجه شرمسار و از حضور دربار بريد ، صاحب گفت اين دو بيت را بر او برخوانيد .\r\n- حضيرى زاده ! به خاطر آوازى كه چون نالهء ناى و آواى عود است خجل مباش .\r\n- باد است ، چه مىتوان كرد ؟ مىتوانى آن را حبس كنى . تو كه سليمان نيستى .\r\n","description":"","footnote":"","page_name":" 129 ","page_number":129},
  {"content":"\r\n\r\nكلمات قصار :\r\n، آنكه - به درياى شيرين پويد ، گوهر آبدار جويد .\r\n، آنكه - دست عطا گشاده دارد ، چشم اميد به سويش كشيده آيد .\r\n، آنكه - نعمتى را كافر آيد ، نقمتش به كيفر در سپارد .\r\n، گوشتى كه از حرام رويد ، با داس بلا دروده آيد .\r\n، آنكه بروزگار سلامتش غره آيد ، فردا از پشيمانى و ندامت داستانها سرايد .\r\n، آنكه با اشارهء اندك هوشيارى نگيرد ، از بيان مفصل چه سود گيرد .\r\n، بسيار شد كه با سخنى نرم و هموار ، كارى بسامان آمد ، آنجا كه بذل اموال نافع نيامد .\r\n، سينه از مايه درون جوشد و از كوزه آن تراود كه در آن باشد .\r\n، خردمند با اشارهء چشم دريابد و از گفتار زبان بىنياز آيد .\r\n، خورشيد تابان كه در پس ابر ماند ، ديرى نگذرد كه رخسار نمايد ، چونان كه بوستان در زمستان افسرده و در بهار خرم آيد .\r\n، بدر تابان كه نهان شود ، باز برآيد ، شمشير كه كندى گيرد دگر بار جوهرش نمايان آيد .\r\n، دانشت در گرو درس و مذاكره جهلت بر اثر اهمال و متاركه .\r\n، سخن كه بر سامعه مكرر آيد در قلب ريشه دواند .\r\n، مهربانى بىغش و پاك ، رساتر از زبانهاى پر آب و تاب .\r\n، هر كارى به موقع آن شايد ، چونان كه هر ميوه به فصل آن در مذاق خوش آيد .\r\n، آرزو بىنهايت ، چه سود كه نعمت دنيا عاريت .\r\n، يادآورى اثرى آشكار دارد ، و چنان كه خدايش فرمود : نفعى سريع به بار آرد .\r\n، پشت شمشير ، نرم و لغزنده و دم آن تيز و برنده ، از آن شگفتتر مار ، كه\r\n","description":"","footnote":"","page_name":" 130 ","page_number":130},
  {"content":"\r\nپشت آن نرم و لغزنده تر و نيشش گزنده تر .\r\n، رشتهء منت و احسان ، بر گردن كس استوار نتوان كرد ، جز با خدمات شايان .\r\n، گاه باشد كه حلم و بردبارى خوارى آرد ، چونان كه از پايدارى بى جا شكست زايد .\r\n، نامهء هركس ، تراز انديشه و ادراك ، بل محك اعتبار اوست و ترجمان فضل و مقام ، بل ، نمونه فهم و دانش اوست .\r\n، وفاى به وعدت ، برهان تشخيص و عظمت ، امروز و فردا كردن ، نشان بخل و خست ، و گواه بىوفائيت تجديد مهلت .\r\n، احسان نكو آن است كه خالص و فراوان باشد ، و احسان شوم آنكه امروز و فردا شود و با خاطرهء ناخوش آلوده گردد .\r\n، هشيارى جوانمردان كندى نگيرد ، و سيماى شوم خطا نپذيرد .\r\n، سگ كه بر چهرهء ماه تابان بانگ كند ، با سنگ دهانش بسته گردد .\r\n، بسيار شد كه به آرزوى خونخواهى و انتقام ، در ورطهء هولناك به خاك راه افتاده‌اند .\r\n، وعدهء نوال ، برخى چون آب حيات است و برخى چون درخش سراب .\r\n، نفوذ سخن گاه بدانجا رسد كه تير پران نرسد .\r\n، چه بسا اعتراف به تقصير كه گوياتر است از زبان تشكر آميز .\r\n، چه بسا سخن كوتاه كه رساتر به مقصود باشد .\r\n، هر سرى آرزوئى پرورد ، و هر روزى كارى شايستهء خود دارد .\r\n، سخن نرم و هموار سود بخشد و گرنه شمشير بران ، سودبخشتر افتد .\r\n، دلاور شير دل فراوان است ، ولى نه چون عمرو ، و بر مردگان ماتمدارى كرده‌اند ولى نه چنان كه بر صخر ( 1 ) .\r\n، فراموش مكن كه فاصلهء جوان و پير فراوان است و فرق ميان عقاب و شاهين از زمين تا آسمان .\r\n، كفران نعمت ، سر آغاز نقمت است .\r\n\r\n","description":"","footnote":"\r\n( 1 ) مراد از عمرو ، پسر معدى كرب دلاور عرب است ، و از صخر ، برادر خنساء شاعره . ( مترجم )\r\n","page_name":" 131 ","page_number":131},
  {"content":"\r\n، ناسپاسى نوال ، مايهء زوال است .\r\n، مقابلهء احسان با كفران ، نعمت موجود را تاراندن است .\r\n، گاه باشد كه ضعيف قوى گردد ، جراحت التيام پذيرد ، كج ، راه استقامت گيرد ، و فروماندهء در خواب غفلت بيدار شود .\r\n، ناله از دل تنگ برآيد و شكايت از درون دردمند .\r\n، نه هر كه را خوانى ، پاسخ مثبت دهد ، و سر به اطاعت سپارد .\r\n، شود كه ، بىگناه به جرم گناهكار بسوزد و نيكوكار در عوض بدكار گرفتار آيد .\r\n، نه هر كه حق طلبد ، باز جويد و نه هر كه چشم طمع به ابر دوزد ، از باران رحمتش شراب اندوزد .\r\nثعالبى در يتيمة الدهر از اين گونه كلمات قصار و سخنان درر بار ، از صاحب فراوان ياد كرده كه سيد امين تمام آنها را در « اعيان الشيعه » ثبت فرموده است .\r\nاين است يك شيعه نمونه و اين نمونهء افكارش . اين است يك وزير شيعه و اين سخنان حكمت شعارش ، اين است فقيه شيعه و اين ادب تابناكش . اين است دانشمند شيعه و اين انديشهء عالمتابش ، اين است متكلم و سخنگوى شيعه و اين مقاله و گفتارش .\r\nاينان مردان بزرگ شيعه‌اند و اين مفاخر و ميراثشان . شيعهء راستين كه در پى خاندان حق گام زند ، بايد كه چنين باشد . و گرنه نباشد .\r\n\r\nوفات صاحب :\r\nصاحب ، در شب جمعه 24 ماه صفر از سال 385 در رى ، دار فانى را ترك گفت مردم رى كه از مرگ او باخبر شدند ، تمام شهر و بازارها تعطيل گشت و همگان بر در خانه اش به منظور تشييع جنازه گرد آمدند . فخر الدوله به همراه سرهنگان و فرماندهان حضور يافته و جامهء سياه بر تن داشتند . جنازهء صاحب كه بر دوش خدام از در قصر خارج شد ، تا بر او نماز گزارند ، به تعظيم و بزرگداشت ، حاضرين يكسر به پا خاستند : فرياد شيون و زارى بلند شد ، جامه‌ها بر تن دريدند ، سيلىها به صورت زدند ، چندان گريه و ناله كردند كه از تاب و توان رفته به خاك افتادند .\r\n","description":"","footnote":"","page_name":" 132 ","page_number":132},
  {"content":"\r\nابو العباس ضبى بر جنازهء او نماز خواند ، فخر الدوله پيشاپيش جنازه حركت مىكرد . و چند روز براى عزا در خانه نشست .\r\nبعد از نماز جنازه را در يك خانه آويز كردند تا هنگامى كه به اصفهان برده و در قبه اى به نام دريه ( 1 ) دفن شد ، ابن خلكان مىنويسد : اين قبه تا اين زمان آباد مانده و دختر زادگانش به تعمير و كچكارى آن مواظباند . و سيد در « روضات الجنات » اضافه كرده و گويد : اكنون هم آباد و معمور است ، چندى پيش دچار شكست و انهدامى گشته بود كه پيشواى بزرگ علامه سترك محمد ابراهيم كرباسى به تجديد عمارت آن فرمان داد ، و با وجود ناتوانى ، دو ماه يك بار و گاه ماهى و چه بسا هفته اى يك بار ، زيارت آن قبه را ترك نمىفرمايد . در اين اوقات به نام « باب طوقچى » و گاه « ميدان كهنه » خوانده مىشود ، و مردم با زيارت مرقدش بركت مىجويند و در كنار آن قبه حاجات خود را از خداوند تعالى مسئلت مىدارند .\r\nثعالبى در « يتيمه » مىنويسد : موقعى كه ستاره شناسان ، با اشاره و كنايه از مرگ او خبر دادند ، صاحب در قطعه اى چنين سرود :\r\n- اى خالق ارواح و اجسام و اى آفرينندهء اختران و آثار .\r\n- اى پديد آرندهء روشنى و سياهى !\r\n- نه چشم اميد به مشترى دارم .\r\n- و نه از مريخ بيمناكم .\r\nچرا كه ستارگان در واقع علامتاند .\r\n- سرنوشت در دست خداى داناست . بار پروردگارا ! از درد و بلا محفوظم دار .\r\n- و از حوادث روزگار در امان و از رسوائى گناه نگهبان باش .\r\n- بدوستى محمد مصطفى برگزيده ات و همتايش على مرتضى و خاندان گرامش بر من ببخشاى !\r\n\r\n","description":"","footnote":"\r\n( 1 ) به فتح دال و كسر راء بر وزن ضريح ، در اعيان الشيعه چنين ضبط شده ولى در « يتيمه » و جز آن با ذال نقطه دار آمده ، چونان كه در شعر ابو منصور لجيمى خواهد آمد .\r\n","page_name":" 133 ","page_number":133},
  {"content":"\r\n، در مرگ صاحب قصائد فراوانى سروده شد ، از جمله قصيدهء ابو منصور احمد بن محمد لجيمى است با قافيهء نون :\r\n- اى بزرگ مرد با كفايت كه مشكلات را با سر پنجهء تدبير گشود و با نوال سرشارش نياز ما را برآورد .\r\n- آرزوى ما اين بود كه جاودان مانى ، و روزگار نخواست ، ارادهء او بر تمناى ما پيروز گشت .\r\n- بر مرگت گريبان چاك زدم ، اما قانع نشده اندوه و غم را دمساز آمدم .\r\n- اگر خود را كشته بودم ، ممكن بود حق ترا ادا كرده باشم .\r\n- از رازى كه اينك دريافته اى پرده بردار كه چه بسيار از بيانات رشيقه ات بهرمند بوديم .\r\n- مگر نه مردى دادگستر و با انصاف بودى ؟ از چه گورى آباد كردى و شهرها ويران ساختى ؟\r\n- وانهادى كه مردم لجام گسيخته شوند ، ديروز كه چنين نبودند .\r\n- سفله گان مسلط شده بر ما سوار شدند با آنكه ديروز بردهء ما بودند .\r\n- اگر در ماتم او دلهاى ما آب شود و اشك از ديدگان بباريم .\r\n- حق ماتم را ادا نكرده‌ايم ، ولى گذشت روزگاران خواهد گفت چه كسى را از دست داده‌ايم . ( 1 )\r\n، و در قصيدهء ديگرى گويد :\r\n- بزرگ مردى در گذشت كه هر گاه دانش وجود كمياب مىشد ، هر دو را از دست و زبان او باز مىجستيم .\r\n- بزرگ مردى كه هر چه در ميان خلق جويا گشتم كسى را مانندش نيافتم .\r\n- جود و بخشش را با « كافى الكفاة » در يك گور كردند تا بهم مأنوس باشند .\r\n- در زندگى با هم زيستند و اينك در گور همخوابه گشتند ، گورى كه در باب\r\n\r\n","description":"","footnote":"\r\n( 1 ) يتيمة الدهر ج 4 ص 375 .\r\n","page_name":" 134 ","page_number":134},
  {"content":"\r\nذريه است ( 1 ) .\r\n، گاهى چند بيت اين قصيده به نام ابى القاسم ابن ابى العلاء اصفهانى ثبت شده كه با حكايتى لطيف همراه است .\r\nاز قصائدى كه در سوك صاحب سروده شده ، نونيهء ابو القاسم ابن ابى العلاء است كه ثعالبى در ج 3 ص 263 برخى ابيات آن را چنين آورده :\r\n- اى يگانه رهبر ! من آنچه در ستايش و ثنايت گويم ، كم گفته‌ام .\r\n- تو از ستايش و ثنا برترى ، هيچ كس ترا نستايد جز كه شأن ترا بكاهد .\r\n- با مرگ تو فرزندان حوا همه مردند ، دنيا مرد ، بلكه دين مرد .\r\n- اينك ، سروش فضيلت و آزادگى است كه عزاى تو را اعلام مىكند بعد از آن كه ، حوريان به عزايت نشستند .\r\n- عطا وصله بر تو مىگريند چنان كه ملت و دولت مىگريند .\r\n- بدگويان و خبرچينان به پا خاستند ، هم آنها كه از بيم تو خانه نشين بودند بعد از مرگت رانده‌هاى درگاه همه جان گرفتند .\r\n- شگفت نباشد كه اينان همه بر كوى و برزن روانند ، سليمان درگذشت و شياطين از بند رستند .\r\n، از جمله قصائدى كه در ماتم صاحب سروده شده ، داليهء ابى الفرج ابن ميسره است ، ثعالبى اين چند بيت آن را در يتيمه ج 3 ص 254 ياد كرده :\r\n- اگر مىپذيرفتند ، جانها برخى او مىگشت ، گر چه اين هم مصيبتى بزرگ بود .\r\n- ولى مرگ چون شاهين تيز بين است و بهترين را مىربايد .\r\n- زمانه را برگو : اين ستم به خود كردى ، اينك به كورى چشمت ، جامهء عزا ببر كن .\r\n- با اين مصيبت ، عظيمترين ضايعهء بشرى را پيش انداختى ، و رونق بازارت كاست .\r\n، از جمله داليهء ابو سعيد رستمى است ، كه ثعالبى دو بيت آن را آورده :\r\n- بعد از « صاحب » آرزومندى به شب بار سفر خواهد بست ؟ يا اصولا دست تمنا\r\n\r\n","description":"","footnote":"\r\n( 1 ) يتيمة الدهر ج 4 ص 375 .\r\n","page_name":" 135 ","page_number":135},
  {"content":"\r\nبه سوى رادمردى گشوده خواهد گشت ؟\r\n- خداوند راضى نگشت جز به اينكه ( آرزو و بخشش ) هر دو با صاحب بميرند ديگر اين دو ، تا روز حشر باز نخواهند گشت .\r\n، و نيز لاميهء ابو الفياض سعيد بن احمد طبرى در 44 بيت كه تمام آن در يتيمه ج 3 ص 254 مذكور افتاده :\r\n- اى همسفر ! چگونه در بستر خواب آرميدى ، با آنكه به روزگار نه خوابيدى و نه خوابد .\r\n- هر روز در ميان فرزندانش به پا خاسته و ندا در دهد : به پا خيزيد كه هنگام كوچ است .\r\n- دودسته‌اند : يكدسته با غفلت در انتظارند و دستهء ديگر كمر بسته و با شتاب .\r\n- گويا داستان آنان كه مىروند و مىمانند ، گروهانى است كه از پس گروهان رواناند .\r\n- آنان سواراند ، بىمركب ، روانند و بازگشت ندارند .\r\n- جام مرگ در ميانشان مىچرخد چونانكه شراب ناب در دست حريفان .\r\n- راننده با خشونت از پى ، فرياد رحيل مىزند و به سوى ميعاد مىدواند .\r\nجلودار قافله نمايان نيست .\r\n- نديدى آنها كه پيش از اين در گذشتند و غول مرك آنانرا در ربود .\r\n- آنان حيله‌ها به كار بستند ، بىثمر بود ، ما ناله‌ها زديم نافع نيفتاد .\r\n- شيوهء روزگار چنين است ، عمر مىگذرد ، احوال دگرگون مىشود و باز نمىگردد .\r\n- گر چه نخواهيم و يا به هراس اندر شويم ، پيك مرگ در ميرسد و مهلت نمىدهد .\r\n- در پايان راه ، مقصد مرگ نمايان است ولى راه ديگرى وجود ندارد .\r\n- بجانت سوگند ، عمر فرصت كوتاهى است و بعد از آن راهى دور و دراز در پيش .\r\n- مىبينم كه اسلام و اسلاميان در اندوه و ماتم فرو رفته‌اند .\r\n","description":"","footnote":"","page_name":" 136 ","page_number":136},
  {"content":"\r\n- خورشيد رخشان تاريكى گرفته همچون چشم بىفروغ .\r\n- ماه تابان ناتوان برآمده رخشان نيست گويا از لاغرى رنجور است .\r\n- اختران درخشان ماتم گرفته‌اند گويا كاخ بلندشان روبه ويرانى است .\r\n- مىبينم چهرهء روزگار و هر چهرهء ديگرى از رنج درون دژم است .\r\n- كوهساران با قله‌هاى بلند ، چنان در اضطرابند كه گوئى ، اينك آب شود ، و يا درهم ريزد .\r\n- آسمان تيره گشته مىلرزد ، گوئى دردى به دل دارد .\r\n- نسيم صبا كه روح پرور بود ، اينك چون باد سموم جانكاه است و سورت سرما اينك گوارا مينمايد .\r\n- ابرهاى سنگين به هر دره و هامون سيلاب اشك روان كرده‌اند ولى كشتزارها همچنان در سوز و گدازند .\r\n- پيك مرگ ، عالم كيهان را از مرگ عزيز جوانمردى ، كه امين ملك و ملت بود ، با خبر ساخت ، اينك جهانيان در ماتم عزيز خود غرقاند .\r\n- جارچى ، مرگ « كافى الكفاة » را به جهان اعلام كرد ، يعنى آزاد مرد گرانمايه بعد از اين ، خوار و ذليل خواهد گشت .\r\n- خبر داد كه پناه حاجتمندان از جهان چشم بر بست و خاك بر چشم جهانيان نشست .\r\n- سحرگاه كه نسيم تربتش مىوزد گويا باد صباست كه از روضهء رضوان خيزد .\r\n- و چون بر مشام كاروان نشيند ، گويند غبار است يا سودهء مشك ناب ؟\r\n- اى درخشان ماه آسمان فضيلت ، از چه بدين زودى غروب كردى !\r\n- چگونه شبح مرگ بر تو ظاهر گشت و با آن عزت و شوكت غول مرگت درر بود ؟\r\n- اى ادب آموز جهانيان كه هم ارباب قلم را مهار كردى و هم افسران صاحب كمر .\r\n- هر كه از روزگار به تو شكايت برد ، دادش گرفتى ، اينك كه روزگار بر تو تاخت چه كسى داد تو خواهد گرفت ؟\r\n- دين و دنيا بر تو گريست ، و هم اهل دنيا و دين ، آن چنان كه پردگيان گريستند .\r\n","description":"","footnote":"","page_name":" 137 ","page_number":137},
  {"content":"\r\n- شمشير بران بر تو گريست و هم نيزهء جان ستان ، و تو خود كفيل ارزاق آن و اين بودى .\r\n- خيل اسب بر تو گريست و گريهء آنها شيههء ماتم بود .\r\n- دلهاى جهانيان بر تو منقلب است و نصيبت از زارى آنان كم .\r\n- دلى دارم كه به « صاحب » خود وفادار است لذا از غم آب شده و با جانم روان است .\r\n- هر خطى از شعر كه بر صفحهء كاغذ نگاشتم ، قطرات اشك رخسارم شست .\r\n- اگر بينى كه شعرم بىمايه و سست مىنمايد ، علت اين است كه از هوش بيگانه‌ام .\r\n- هر شعرى كه رقم زنم ، از آب ديده مركب سازم ، چرا كه سرشكم همواره روان است .\r\n- فكر مىكردم كه جان من برخى تو خواهد گشت ، ولى لياقت آن را نداشت .\r\n- بعد از او زنده باشم و چشمم روشن باشد ؟ ابدا . زندگى بعد از او حرام است .\r\n- بر تو باد درود پروردگارت همه وقت ، و به همراهش نسيم روح پرور خلد - وزان باد .\r\n، از جمله قصيدهء با قافيهء ميم از ابو القاسم غانم بن محمد بن ابى العلاء اصفهانى است كه ضمن آن سروده است ( 1 ) :\r\n- شير بچهء عباد ، اميد جهانيان در گذشت ، گويا جهانى در گذشت .\r\n- تربتت را با اهل زمانه سنجيدم ، از عالم كيهان فزون بود .\r\n، چكامهء ديگرى در سوك صاحب سروده كه در آن چنين گفته است :\r\n- اين جان من است كه با ناله‌ام برون شد و اين خون دل است كه از چشمم سيلاب كشيد .\r\n- جوانى چون سبزه زارى خرم با چشمه سار آب شيرين گذشت و پيرى چون مرغزارى خشكيده و سوخته نمايان است .\r\n\r\n","description":"","footnote":"\r\n( 1 ) تتميم يتيمة الدهر ج 1 ص 120 .\r\n","page_name":" 138 ","page_number":138},
  {"content":"\r\n- روزگارى خوش كه اينك ديدگانم اشك حسرت بر آن فشاند تا آنجا كه شمع وجودم آب شود .\r\n- به ياد آن روزگاران ، آتشى چون شعلهء خورشيد در درونم زبانه مىكشد و اشك چون سيلاب بهارى بر دامنم مىنشيند ، اينك زمستان و تابستان با هم گرد آمده‌اند .\r\n- دورانى كه باران رحمتش چون ژاله با بركت و مرغزارش سبز و خرم بود .\r\n- خرمى و سرسبزى آن از روزگار نبود ، بلكه از دست بخشندهء « صاحب » بود :\r\nشير بچهء امير ، « كافى الكفاة » .\r\n- دو دستش به كارگشائى برخاسته‌اند : با يكدست به واردين جايزه بخشد ، و با دست دگر ، سركشان را به ديار مرگ فرستد .\r\n- عطايش از سود سرشار حكايت كند و شمشيرش آمار ارواح نگه دارد .\r\n- به هنگام نشاط مانند طلحة الطلحات ( جوانمرد عرب ) است كه هزار - هزار بخشد .\r\n- دست مباركش زير بوسه شاكران نعمت غرق و يا بر روى دوات مىچرخد و جائزه مىنگارد .\r\n، از جملهء قصيدهء تائيهء دامادش سيد ابو الحسن على بن حسين حسينى است چنين شروع مىشود ( 1 ) :\r\n- آرى اين دست فضيلت و كرم بود كه خشك شد و آزادگى و عظمت با مرگش بعزا نشست .\r\n- بر تاريكى حرام باد كه كوچ كند و بر خورشيد عالم آرا كه بتابد .\r\n- آن مفاخر و آزادگيها كه با ستارگان رخشان برابراند ، بايد كه بر صاحب ما كافى الكفاة بگريند .\r\n- بجان حق سوگند كه مصيبت او سنگين و دردناك است ، آن چنان كه عطا و نوالش بزرگ بود .\r\n\r\n","description":"","footnote":"\r\n( 1 ) حموى در معجم الادباء و سيد عليخان در « درجات الرفيعه » ياد كرده‌اند .\r\n","page_name":" 139 ","page_number":139},
  {"content":"\r\n- آيا آفاق جهان دانست كه چه اندوهى سايه گستر شد ! و يا كدام نعمت و دولت پشت كرد ؟\r\n- اين خاك سياه خبر شد كه چه جانى در خود نهفت ؟ و آن عمارى تابوت كه چه گوهرى در بر گرفت ؟\r\n- درخش ابرى نديدم كه از باران جود و نوالت حكايت آرد ، جز اينكه از شوق به فرياد آمد .\r\n- اگر مىپذيرفتند كه جان ما ، برخى جان تو باشد ، فدايت مىكرديم و اين كمترين فدا بود .\r\n، سيد ابو الحسن محمد بن حسين حسينى ، معروف به وصى همدانى كه شرح حالش در كتاب « يتيمة الدهر » عنوان شده ، در سوك صاحب چنين سروده است .\r\n- آنكه خاندان على را دوست و خدمتگزار بود ، در گذشت .\r\n- آنكه چون كوه بلند پناهگاه آنان بود ، اينك در خاك نهان گشت ( 1 ) .\r\n، و همو در سوك صاحب چنين سروده است :\r\n- بر آن چشمى كه قطرات اشكش با خون روان است ، خواب شيرين ناگوار است .\r\n- آزادگى و دين و قرآن و اسلام همه ، در سوگ وزير : صاحب بن عباد ، چشمى اشكبار دارند .\r\n- خانهء خدا با همهء شعائر ، حاجيان با احرام و قربانى ، همه و همه در ماتمش گرياناند .\r\n- مدينه بر او مىگريد با رسولخدا و هر كه در مدينه است ، دره‌هاى مدينه بر او گريان است و دشت و كوه آن هم .\r\n- « كافى الكفاة » با نام نيك در گذشت ، همان كه پيشوا بود و هم سرور و سالار .\r\n- آزادگى و دانش با مرگ او مرد ، ديگر با آزادگى و دانش وداع بايد گفت .\r\n، سرور ما شيعيان ، شريف رضى هم كه شرح حالش در پايان همين جلد خواهد\r\n\r\n","description":"","footnote":"\r\n( 1 ) ثعالبى آن را در ضمن شرح حال شاعر در « يتيمه » ج 3 ص 260 ثبت كرده .\r\n","page_name":" 140 ","page_number":140},
  {"content":"\r\nآمد ، صاحب را با قصيدهء مفصل رثا گفته است ، اين قصيده را ، آنچنان كه حموى در معجم الادباء ج 5 ص 31 ياد كرده ، ابو الفتح عثمان بن جنى در گذشتهء سال 392 ، به صورت كتابى جداگانه شرح كرده است ، و چون قصيده در ديوان سيد رضى و ساير فرهنگهاى رجال ثبت آمده ، از نقل تمام آن معذرت خواسته و به اين چند بيت اكتفا مىكنيم :\r\n- بدينسان مرگ دلاورانرا در خون كشد ؟ و روزگار كوه را در هم ريزد ؟\r\n- بدينگونه شير بيشه به خاك غلطد ، بعد از آنكه با غرور و نخوت از حريم خود دفاع كرد ؟\r\n- اينسان بىباك بر شكار شير مىگذرند ، بعد از آن كه جهانى از نعرهء جانشكافش در بيم و هراس بود ؟\r\n- اينچنين ستارگان رخشان از آسمان به زير آيند ، با آنكه چشمها از دريافت پرتوشان عاجز و ناتوان بود .\r\n، اين قصيده 112 بيت است .\r\nابو العباس ضبى ، بر قصر صاحب گذشت ، و خطاب به آن چنين سرود :\r\n- اى خجسته درگاه ! از چه گرد اندوه بر چهره ات نشسته ؟ پرده‌هاى زرنگارت كو ؟ دربانت چه شد ؟\r\n- آنكه روزگار از او در هراس بود ؟ امروز با خاك تيره يكسان است .\r\n، خوانندهء گرامى ! فراموش نشود كه صاحب ابن عباد ، با آن فرهنگ و ادب و آن گام استوارى كه در علم لغت دارد ، با نظم و نثر خود ، به حديث غدير ، احتجاج كرده و آن را گواه برترى مقام امير المؤمنين على عليه السلام دانسته است ، اين استدلال صاحب ، سندى متقن و برهانى متين است بر اينكه كلمهء « مولى » از مفهوم امامت و خلافت خارج نيست .\r\n","description":"","footnote":"","page_name":" 141 ","page_number":141},
  {"content":"\r\n\r\nمصادر ترجمه و فرهنگ رجال :\r\nيتيمة الدهر ج 3 ص 169 تا 267 / فهرست ابن النديم ص 194\r\nانساب سمعانى / معالم العلماء\r\nمحاسن اصفهان نگارش ما فروخى اصفهانى / نزهة الالباء در طبقات ادباء\r\nكامل ابن اثير ج 9 ص 37 / معجم الادباء ج 6 ص 168 - 317\r\nمنتظم ابن جوزى ج 7 ص 179 / تجارب السلف ابن سنجر ص 243\r\nتاريخ ابن خلكان ج 1 ص 78 / مرآة الجنان يافعى ج 2 ص 441\r\nتاريخ ابن كثير ج 11 ص 314 / شرح دراية الحديث تأليف شهيد\r\nنهاية الارب ج 3 ص 108 / شذرات الذهب ج 3 ص 113\r\nمعاهد التنصيص ج 2 ص 162 / بغية الوعاة سيوطى ص 196\r\nمجالس المؤمنين قاضى ص 324 / بحار الانوار ج 10 ص 264 - 266\r\nالدرجات الرفيعه سيد عليخان مدنى / أمل الامل حر عاملى\r\nلسان الميزان ج 1 ص 413 / تكملهء أمل الامل نگارش كاظمى\r\nمنتهى المقال ابو على ص 56 / روضات الجنات\r\nتنقيح المقال مامقانى ج 1 ص 135 / اعيان الشيعه ج 12 در 240 صفحه\r\nسفينة البحار محدث قمى ج 2 ص 13 / الكنى و الالقاب ج 2 ص 365 تا 371\r\nالطليعه در شعراء شيعه ج 1\r\nياقوت حموى در « معجم البلدان » ج 6 ص 8 گفته : من اخبار زندگى صاحب را به نحو كامل و حد استقصاء ، ضمن شرح حال مردويه آورده‌ام .\r\nابو حيان توحيدى ، در گذشتهء سال 380 رساله اى دارد به نام « مثالب الوزيرين » كه در نكوهش و عيبجوئى از صاحب ابن عباد و ابو الفضل ابن العميد نگاشته و در « الامتاع و المؤانسه » ج 1 ص 53 تا 67 منتشر گشته است ، ابو حيان در اين رساله :\r\nهر گونه افتخار و فضيلتى را از اين دو وزير بىنظير نفى كرده و تا توانسته بر آنان\r\n","description":"","footnote":"","page_name":" 142 ","page_number":142},
  {"content":"\r\nتاخت و تاز نموده ، سخنى باطل و شهادتى مردود آورده و به ناسزا و ناروا دشنام گفته . باتفاق مورخين و نويسندگان نه راه انصاف پوئيده است و نه كارى ستوده به فرجام آورده ، البته براى اين حرمت شكنى او علل و انگيزه هائى بوده كه در اعيان الشيعه و غير آن از فرهنگ رجال مشروحا ذكر شده است .\r\n","description":"","footnote":"","page_name":" 143 ","page_number":143},
  {"content":"\r\nقرن چهارم\r\n\r\n26 غديريهء جرجانى\r\nدر گذشتهء 380 تقريبا\r\n\r\nأ ما أخذت عليكم اذ نزلت بكم\r\nغديرخم عقودا بعد أيمان\r\n\r\n- و بعد از آن سوگندها ، پيمان نگرفتم از شما در « غديرخم » .\r\n- آنجا كه بازوى على را افراشتم : همان كه سرور عرب و زبدهء نژاد عدنان است ؟\r\n- گفتم - و خدايم فرموده بود : « كوتاهى نكنم و سخن در پرده نگويم » .\r\n- على است سرور آنان كه من سرورشان باشم ، چه نهان و آشكارم با او يكى است .\r\n- او پسر عم و صاحب منبر و برادر و وارث من است نه اصحابم و نه ديگران .\r\n- منزلت او ، گرش با خود قياس گيرم ، منزلت هارون است به موسى پسر عمران ( 1 )\r\n، و در مناقب ابن شهر آشوب ج 2 ص 203 شعر ديگرى از او آورده :\r\n\r\nو غديرخم ليس ينكر فضله\r\nالا زنيم فاجر كفار\r\n\r\n- افتخار روز غدير را منكر نشود جز بدنام و يا بدكار ناسپاس .\r\n- مگر در بابل ، خورشيد به خاطر كى برگشت ؟ برو تحقيق كن و درياب !\r\n\r\n","description":"","footnote":"\r\n( 1 ) مناقب ابن شهر آشوب ج 1 ص 532 ، صراط المستقيم بياضى عاملى ج 1 ص 311 .\r\n","page_name":" 144 ","page_number":144},
  {"content":"\r\n- بار ديگر هم خورشيد به احترام او بازگشت ، و آن در روزگار مصطفى بود كه اخبارش فراوان است .\r\n- او همهء افتخارات را صاحب گشته ، از اينرو ثنا و ستايش او از قلمرو شعر و احساس شاعران بيرون است .\r\n\r\nشاعر :\r\nابو الحسن على بن احمد جرجانى ، معروف به « جوهرى » است ، چنان كه در اشعار خود ياد كرده .\r\nوزنه اى در فضل و ادب ، استوانه اى در لغت عرب . ماهرى قافيه پرداز و نقادى سخن ساز بود . دست پرورد وزير ، صاحب ابن عباد و از نديمان مخصوص و در سلك شاعران دربار او بشمار است .\r\nدر ابتداى جوانى و آغاز زندگى به شعر و شاعرى پرداخت و در خطهء سخن تا آنجا به كمال رسيد كه با عبارتى آسان و سبكى روان ، مضامين نغز و سروده‌هاى پر مغز مىساخت و در ميدان ادب يكه سوارى بود كه هر گونه توسن سركش را مهار مىكرد ، چنان كه گفته‌اند : جذع يبن على المذاكى القرح ( 1 ) .\r\n« صاحب » از قدرت ادبى او در شگفت بود و از اشعار نيكوى او چنان به وجد مىآمد كه از سيماى نكويش و تناسبى كه ميان صورت و سيرت او از حيث طراوت و ظرافت مشهود بود ، زبان همه را به تحسين مىگشود .\r\nاز اينرو صاحب ابن عباد ، او را مخصوص به خود ساخت ، و براى رسالت بين خود و كارگزاران و اميران برگزيد .\r\nموقعى كه او را به صوبى گسيل مىداشت ، در رسالهء خود ، چنان او را مىستود كه چشمها مفتون جمال دلارايش و دلها شيفتهء كمال والايش بود .\r\n\r\n","description":"","footnote":"\r\n( 1 ) مثل است ، جذع : يعنى نو سال . مذاكى : پر توان ، قرح جمع قارح : پر سال ، يعنى نو سالى كه پا بپاى به كهن سالان پرتوان مىدود .\r\n","page_name":" 145 ","page_number":145},
  {"content":"\r\nاز جمله در نامه اى كه به ابو العباس ضبى ( يكى از شعراء غدير ( 1 ) ) نوشته و به اصفهان گسيل داشته ، بالاترين ثنا را در مدح جوهرى به كار بسته و بدين وسيله ابو العباس را به اكرام و بزرگداشت و جلب رضايت او واداشته .\r\nاين نامه در « يتيمه » ج 4 ص 26 ياد شده و ما در اينجا چكيدهء آن را مىآوريم :\r\n« اگر سرور من گويد : صاحب اين همه شأن و جاه و اين رفعت پايگاه كيست ؟\r\nگويم : همان كه فضل و دانشش ترجمانى عادل است و طبع سرشارش زيب محافل .\r\nآنكه همشهريانش مايهء افتخار و سرآمد آن ديار شمارند تا آنجا كه نه در جرجانش - به گذشته‌هاى دور و نزديك - و نه در طبرستان جوارش ، از قديم و جديد مثل و مانند نشناسند .\r\nآنكه شهر سخن را فرمانروا گشته ، نظم و قافيه را چون اسيران به فتراك بسته آن هم در ابتداى جوانى و شور زندگانى پيش از آنكه آموزگارش درس ادب آموزد و رخش سخن در ميدان فضل و هنر تازد .\r\nاو ابو الحسن جوهرى است - كه خدايش مؤيد دارد - و همگان دانند كه انتسابش به اين دربار ، قديم است و اختصاصش بدين درگاه ، عظيم ، و با اين همه بايد گفت :\r\nشنيدن كى بود مانند ديدن .\r\nهمانا كه در ميدان فضيلت گوى سبقت ربوده و بر پيش گامان آزموده برتر و فزون آمده . ندانمش از چه آغاز كنم ؟ از پاس ادبش در خدمت يا معرفتش به حق دوستى و حدود معاشرت ؟ يا درخشيدن چشم گيرش در حضور ، كه سراپا گوش باشد جز در وقت ضرور و از جاى نجنبند ، مگر به دستور .\r\nبا ظرافت و بذله گوئى ، بزم خلوت را رونق فزايد ، و با شيرين زبانى غم از دل ببرد و دشمنى بزدايد .\r\nاگر به فارسى سخن ساز كند چه نثر باشد چه نظم ، از طبع سرشارش چون دريا خروش خيزد و موج از پس موج گهر ريزد ، چه پارسى زبانان ديارش - جز اندكى - چون\r\n\r\n","description":"","footnote":"\r\n( 1 ) رقم 28 مراجعه شود .\r\n","page_name":" 146 ","page_number":146},
  {"content":"\r\nبرق رخشنده به آسمان تازند ، اگر به پارسى سخن آغازند ، و زبان در كام كشند ، اگر به لغت عرب پردازند ، تا آنجا كه پيشتاز سخندانشان و تاجدار هنرمندشان ، هنگامى كه در ميدان عربيت تكاور دواند ، كندى گيرد ، گويا نداند « عدنان » كه بوده و « قحطان » كيست ؟ .\r\nو از مزاياى اين برادرمان ، يا فضل و هنرش آنكه ، دبيرى باشد كه با منطق خود فصاحت آموزد و نگارنده اى كه در فن انشاء نكته‌ها پردازد . روزگاريش به - ناصر الدوله ابو الحسن محمد بن ابراهيم گسيل داشتم ، در خويشتن دارى و امانت نگهدارى با دست و زبان توفيقى عظيم يافت و شيوه اى ملكوتى و منشى پسنديده در معاشرت به كار بست كه مرا هم در گمان نمىگنجيد ، تا آنجا كه از خدمت ناصر الدوله مرخص آمد ، بىآنكه نقد و ايرادى در ميان آيد . با آنكه نكته سنجى و نقادى او نسبت به سفيران و كاتبان فراوان بود .\r\nاز اينرو ، سرور من او را چنان گرامى دارد كه منش دارم چه خورد و خواب و نشست و برخاست او ، يا كنار من است و يا در نزديكترين غرفه‌ها به من ، و نفرمايد كه :\r\nشاعرى ، براى عرض ادب و دريافت صله شعرى سروده ، يا مهمانى به طمع نوال دستبوس آمده ، بل چنان پندارد كه سالها و ماهها سبكبال به خدمت كمر بسته تا كودكى را به جوانى پيوسته .\r\nچنين بزرگى تا آن هنگام نيازمند معرف و شفيع است كه متاع ادب نگسترده و زيور آزادگى حمايل نبسته و گرنه خود شفيع دگران و معرف اين و آن خواهد بود ، آنجاست كه سرور من خدا را سپاس گويد بر اين يكه تاز نام آور كه چه سرعت و مهارتى دارد و چه سپر بلائى .\r\nاو فراوان به مناظر زيباى جرجان و مرغزارها و جنگلها و بوستانهاى آن بنازد و بايد كه سرورمان چشم و دل او را از گلگشت اصفهان و نسيم عبير آميزش پر سازد كه ديگر فخر و ناز نفروشد و هواى وطن از سر بگذارد .\r\n","description":"","footnote":"","page_name":" 147 ","page_number":147},
  {"content":"\r\nثعالبى هم از هر گونه ثنا و ستايش جوهرى دريغ نكرده است ، گويد : در سال 377 كه با منصب سفارت ، خدمت امير ابى الحسن رسيد ، با او دمساز شدم « و در مجلدات » يتيمة الدهر « پاره اى از اشعار بلندش را زينت كتاب ساخته است .\r\nو نيز صاحب « رياض العلماء » شرح حال شاعر را ترجمان گشته و دانش و فضلش را همراه شعر گهربارش ستوده است .\r\nاز اشعارى كه در ماتم سيد شهدا سبط پيامبر ( ص ) سروده اين است :\r\n- من شيداى كوفه‌ام . آن هم چه شيدائى ؟ پيش از آنكه سر شك رخسارم سيلاب كشد ، خون از جگرم روان است .\r\n- تربتى كه چون نسيمش وزان گردد ، عطر جان فزايش از سر حد خراسان بگذرد .\r\n- شهيدى كه در كربلا با لب تشنه جان داد و از رحمت خدا سيراب بود .\r\n- آنجا كه گورى چند و مزارى كوچك به چشم مىخورد ، ولى به آن عظمت و آبرو كه گورستان بقيع را سيراب سازد و خود از عبير خلد و رضوان الهى آكنده است .\r\n\r\nهذا قسيم رسول اللَّه من ادم\r\nقدا معا مثل ما قدا لشراكان\r\n\r\n- آن يك با رسول خدا از يك پوست برآمده چونان دو ميوه از يك شاخ .\r\n\r\nو ذاك سبطا رسول اللَّه جدهما\r\nوجه الهدى و هما فى الوجه عينان\r\n\r\n- و اين دو سبط رسولاند كه جدشان چهرهء هدايت بود و اين دو ، نور چشمش .\r\n- وه ! چه شرمسارى از روى پدرشان كه به روز رستاخيز ، غرق خونشان بيند .\r\n- گويد : اى امتى كه به ضلالت و گمراهى اندر شديد و با كوردلى ، كفر از ايمان باز نشناختيد .\r\n- چه جنايتى مرتكب شده بودم ؟ جز اين بود كه بهترين دستاويز هدايت را كه قرآن و فرقان است ، به شما هديه كردم ؟\r\n- آيا از آتش سوزان ، كه بر لب پرتگاه آن بوديد ، شما را نجات نبخشيدم .\r\n- و دلهاى شما را كه پر از كينه و دشمنيهاى ديرينه بود ، بهم مهربان نساختم ؟\r\n- و كتاب خدا را در ميانتان به ميراث ننهادم و آيات تابناكش را فراهم نياوردم\r\n","description":"","footnote":"","page_name":" 148 ","page_number":148},
  {"content":"\r\nكه در ميان جمع تلاوت شود ؟\r\n- آيا پناه دردمندانتان نبودم و آب گواراى تشنه كامان ؟\r\n- پسرم را با لب تشنه بلا دفاع كشتيد ، با اين همه بر لب آب كوثر چشم اميد به من داريد ؟\r\n- مادرتان بعزا نشيند ، دختران زهراى بتول را اسير كرديد با آنكه پارهء تنم بودند .\r\n- عهد و پيمان پدرشان على را در هم شكستيد ، با اين پيمان شكنى رشتهء مرا قطع كرديد .\r\n- بار خدايا ، تو خود انتقام مرا باز ستان كه خاندان گراميم را به روز سياه نشانده ، مىخواستند بنياد مرا بر باد دهند .\r\n- موقعى كه زهرا به محاكمه برخيزد و داور ميان ستمكشان و ستمگران خدا باشد ، چه پاسخى توانيد داد ؟\r\n- اى « اهل كساء » درود و رحمت خدا بر شما نازل باد تا روزگار باقى است .\r\n- شما ستارگان نسل آدم و حوائيد ، تا خورشيد تابناك مىدرخشد و دو اختر « سماك » نور مىپاشد .\r\n- پيوسته دل در آرزوى شما مىطپد و روزگارم به اين عشق و شيفتگى فرمان مىدهد و منع مىكند .\r\n- اينك با سر آمدم : مركب توحيد را زين بستم و از عدل الهى توشه ساخته از تقوا و پرهيزگارى مدد جستم .\r\n- اينها همه حقائق است كه در پردهء الفاظ نهفته شده و چون بدرخشد ، با لمعانش چشم كوردلان را شفا بخشد .\r\n- اينها زيور آل طه است و زيب خاندانش ، و همينهاست كه براى فرزندان ابو سفيان و مروان ، پستى و ننگ به بار آورد .\r\n- آرى اين همه جواهر بود كه « جوهرى » به پاس محبت ، از سرزمين جرجان\r\n","description":"","footnote":"","page_name":" 149 ","page_number":149},
  {"content":"\r\nبه ارمغان آورد .\r\n، جوهرى ، قصيدهء ديگرى در رثاء و ماتم حسين شهيد دارد كه خوارزمى در « مقتل » خود ، و ابن شهر آشوب در « مناقب » خود ، و علامهء مجلسى در جلد دهم ( 1 ) بحار آورد ، ؛ ملاحظه بفرمائيد !\r\n\r\nيا اهل عاشور ! يا لهفى على الدين\r\nخذوا حدادكم يا آل ياسين\r\n\r\n- اى ماتمزدگان عاشورا ! اين آه و ناله اى كه سر كرده‌ام ، در ماتم دين است .\r\nاى « آل ياسين » جامهء ماتم ببر كنيد .\r\n- در اين روز ، گريبان دين چاك شد ، چون دختران احمد را بسان كفار روم و چين به اسيرى بردند .\r\n- امروز ، نوحه سراى اين خاندان بر فراز تپه‌هاى كربلا ، با صداى بلند مىگفت :\r\nكى است كه از پدركشتهء بىنوا تفقد كند ؟\r\n- امروز جگر مصطفى به خون نشست ، خونى كه اينك بر سينهء حوريان چون مشك دلاويز است .\r\n- امروز ستارهء افتخار « مضر » از پا در افتاده خوار و ذليل گشت .\r\n- امروز مشعل فروزان الهى خاموش شد ، و كشتى تقوى به گل نشست .\r\n- امروز رشتهء هدايت از هم گسيخت ، و گرد خوارى بر سيماى اسلام پاشيد .\r\n- امروز بارگاه قدس الهى فرو ريخت و عرصهء آن پامال ستوران گشت .\r\n- امروز فرزندان ابو سفيان آرزوى خود را دريافتند ، از آتشى كه در « بدر » و « صفين » افروختند .\r\n- امروز سبط مصطفى را خون دل در گلو گرفت و از پاى درآمد .\r\n- آب را به رويش بستند و به آتش درونش دامن زدند ، نگون باد پرچم اين خسارت زدگان .\r\n- با زور و ستم زمام قدرت را به چنگ گرفتند ، كاش از شربت آبى دريغ نمىكردند .\r\n\r\n","description":"","footnote":"\r\n( 1 ) چاپ جديد ج 45 ص 279 و 253 ( مترجم ) .\r\n","page_name":" 150 ","page_number":150},
  {"content":"\r\n- تا آنجا رسوائى و ننگ به بار آوردند كه راهب قنسرين ( 1 ) گفت : اى گمراهان و اى ياوران شيطان .\r\n- آيا به سر اين شهيد كه بر نيزه استوار كرده‌ايد ، سخريه و توهين روا مى - داريد ، با اينكه همين سر مرا به دين خدا سفارش مىكند .\r\n- واى بر شما . من به خداوند و رسول او ايمان آورده راه هدايت گرفتم ، دوستى مرتضى آئين من است .\r\n- او را نگون به خاك افكندند و با شمشير و كارد پاره پاره نمودند .\r\n- چه كينه‌ها كه بر گردهء اسبها بار كردند و فرعون منش ، به جان اسيران تاختند .\r\n- با غل و زنجير بر جهاز شترانشان بستند و با كعب نيزه بدنشان را خستند .\r\n- شير خوار فاطمه را از شير باز گرفتند ، و در عوض پستان ، نيش مار به دهان نهادند .\r\n- اى گروهى كه شيطان پرچمدار شماست و گمراهى در دل شما جا گرفته .\r\n- مرتضى و فرزندانش را چه نسبت با معاويه و فاطمه را چه نسبت با هند جگر - خوار و يا ميسون مادر يزيد ؟\r\n- خاندان رسول از دم شمشير پراكنده شدند : برخى سر خود گرفته به صحرا گريختند و جمعى در زندانها جاى كرده‌اند .\r\n- اى ديده ! به انتظار منشين كه با ابر صبحگاهان ببارى و يا با غمديدهء دگرى دمساز گردى .\r\n- به پا خيز بر تربت كربلا و چون مرواريد غلطان سرشك بيفشان . چندان كه در قوه دارى .\r\n- اى خاندان احمد زبان « جوهرى » شمشير است كه عار و عيب را از ساحت شما مىزدايد .\r\n، ثعالبى در « يتيمة الدهر » ج 4 از صفحهء 29 تا 21 قسمتى از سروده هاى\r\n\r\n","description":"","footnote":"\r\n( 1 ) شهرى در نزديكى حلب به فاصله يك منزل .\r\n","page_name":" 151 ","page_number":151},
  {"content":"\r\nجوهرى را ثبت كرده و از جمله در قصيده اى كه « شريف حسنى » را ثنا گفته چنين آورده است :\r\n- اگر در غم دل ، سرشك از ديدگان روان ساخته‌ام ، نكوهشى نيست ، هر كه در اين رنج و غم به تسليت آمد ، بر من گريست .\r\n- اگر رمقى به تن داشتم ، پروانه وار بر سر كاروان طواف مىكردم تا دلم آرام گيرد ، ولى چكنم ؟ توانم رفته است .\r\n- نيمه جانى داشتم كه سرگرم خيال و خاطرهء آنان بود ، آن را هم در پى كاروان روان ساختم .\r\n- اى شب تاريك كه اخترانش بر من ديده نمىگشايند ، با ديدهء دردمندم مدارا كن .\r\n- من صبح روشن را مىجويم ولى نيمه شب هنوز به سراغم نيامده ، اين درد من چه طولانى است .\r\n- اگر وعدهء و صلى بود ، راه شكيبائى مىگرفتم ، ولى شب هجرم پايان ندارد .\r\n- عوض اشك ، صبر و قرارم آب گشت و از ديده روان شد ، شنيده اى سرشك ديده چنين باشد ؟\r\n- آه دلم از حسرت و نااميدى يخ زده از نالهء سردم تگرگ مىبارد ، شنيده اى كه از آتش تگرگ خيزد ؟\r\n- گفتند : با تپه‌هاى شهر « جى ( 1 ) » خو گرفته اى ، گفتم : آرى دوستى شهر مام است و دريافت آرزوها فرزند .\r\n- طراوت شبهاى آن شهرهء آفاق ولى شبهاى آن چه سخت و ناميمون است .\r\n- اگر شهر و ديار بايد به خاطر عيش و رفاه گزين گردد ، هر آن شهرى كه روزگارم قرين سعادت باشد ، وطن خواهم ساخت .\r\n- براى جوانمردى و آزادگى هم مردانى به پا خاسته‌اند كه معروف خاص و عاماند و با طلعت نيك شناخته آيند .\r\n\r\n","description":"","footnote":"\r\n( 1 ) نزديك اصفهان است .\r\n","page_name":" 152 ","page_number":152},
  {"content":"\r\n- خدا را ، آن گروه راستين كه هر گاه از مجد و بزرگواريشان فصلى تلاوت شود همگان به خاك افتند و خضوع برند .\r\n- خاندانى كه تاج افتخارى چنين بر سر دارند : « طه » در شأن جدشان و « هل اتى » در ثناى پدرشان نازل گشته\r\n- اگر مدح و ثنائى دربارهء كريمان و آزادگان ساخته شود ، اى پسر پيامبر ! چكامهء من در خانهء ترا مىكوبد .\r\n-\r\n\r\nاصبت فيك رشادى غير مجتهد\r\nو ليس كل مصيب فيك مجتهد\r\n\r\n- جود و نوالت جهان را گرفته و هر كس به زبانى ثنا خوان تو است .\r\n، شاعر گرانمايه ما جوهرى ، در جرجان ، بين سالهاى 377 و 385 ، وفات يافته است . يك نوبت به سال 377 صاحب ابن عباد ، او را خدمت امير ابو الحسن ناصر - الدوله به رسالت فرستاد ، نوبت ديگر ، خدمت ابو العباس ضبى امير اصفهان . و چون از اصفهان به جرجان بازگشت ، ديرى نگذشت كه ديده بر جهان فرو بست و چون در حال حيات صاحب ، دار فانى را وداع گفته ، و فوت صاحب به سال 385 ياد شده ، حدود تقريبى وفاتش سال 380 خواهد بود .\r\n","description":"","footnote":"","page_name":" 153 ","page_number":153},
  {"content":"\r\n\r\n27 غديريهء ابن حجاج بغدادى\r\nدر گذشتهء سال 391\r\n\r\nيا صاحب القبة البيضاء فى النجف\r\nمن زار قبرك و استشفى لديك شفى\r\n\r\n- اى سپيد قبهء كه در نجف به خاك رفته اى ! هر آنكه تربت پاكت زيارت كند و شفا جويد شفا يابد .\r\n- برويد و از مزار ابو الحسن رهبر آزادگان ديدار كنيد تا به پاداش و تقرب و اقبال نائل شويد .\r\n- شرفياب شويد خدمت آن سرورى كه ، مناجات در پيشگاهش مقبول است و هر كس به دو التجا برد ، حاجتش رواست .\r\n- چون به حريم بارگاهش رسى احرام ببند و لبيك گويان وارد شو ، آنگاه گرد مزارش هروله كن .\r\n- و چون شوط هفتم را به پايان بردى ، پشت به درگاه روبروى آن سرور بايست .\r\n- بگو : درود و صفا ، از جانب خداوند درود و صفا بر اهل درود و صفا : اهل دانش و شرف باد .\r\n- به آرزوى زيارتت از وطن خارج و در حالى كه رشتهء ولايتت را به چنگ\r\n","description":"","footnote":"","page_name":" 154 ","page_number":154},
  {"content":"\r\nمىفشارم ، شرفياب خدمت شده‌ام .\r\n- اطمينان دارم كه مشمول شفاعتت واقع شده از شراب بهشتيم سيراب و عطش درونم را شفا مىبخشى .\r\n- چرا كه تو دستاويز محكم خدائى و هر كس بدان چنگ زند ، نه بدبخت شود و نه از تيره روزى هراسد .\r\n- هر گاه نامهاى مباركت بر مريض خوانده شود ، شفا يابد و از دردمندى برهد .\r\n- زيرا مقام و منزلتت پستى نگيرد و نورت تاريك نشود .\r\n- تو بزرگ آيت حقى كه بر عارفان در جلوه‌هاى ملكوتى ظاهر گشتى .\r\n- و اينان فرشتگان خداى رحماناند كه پيوسته با مهر الهى و ره آورد آسمانى بر مزارت نزول گيرند .\r\n- همچون سطل آب و جام وضو و هوله كه جبرئيل امين برايت هديه آورد و كس را در آن خلاف نيست .\r\n- و چون رسول خدايت نامزد كار مهمى نمود ، به خوبى و هموارى از پيش بردى .\r\n- داستان « مرغ بريان » كه « انس » راوى آن است ، بر شرف مؤبدت از زبان رسول مختار گواه است .\r\n- و حكايت « دانه و شاخ و زيتون » كه در قرآن آمده از لطف و كرامت خداى عرش آگاهى دهد .\r\n- و داستان « گروه اسبان » و « غبار فرا آسمان » كه در « عاديات » آمده و « شمشير بران » كه سپرها دريده و ناله‌ها دارد .\r\n- جوانانى چون شاخ شمشاد بر آنان گسيل داشتى ، تا همه را به آتش كشيدند و خاكسترشان بر باد رفت .\r\n- اگر مىخواستى ، همه را در خانه هايشان مسخ و باژگون مىفرمودى ، يا مىفرمودى : اى زمين آنها را به كام دركش !\r\n- مرگ در فرمانت و جانها در قبضه ات ، فرمانروا توئى ! نه ستم كنى ، نه جفا\r\n","description":"","footnote":"","page_name":" 155 ","page_number":155},
  {"content":"\r\nروا دارى .\r\n- خدايشان از آلودگيها پاك نكند آن گوينده اى كه گفت ، بخ بخ چه فضل و چه شرفى ؟\r\n\r\nو بايعوك بخم ثم اكدها\r\nمحمد بمقال منه غير خفى\r\n\r\n- در « غدير خم » با تو پيمان بستند ، و رسول خدا با سخن خود پيمان را استوار نمود .\r\n- ولى ترا عقب زدند و سخن رسول خدا را زير پا افكندند و نه اين سخن پيامبر بازشان داشت ، كه فرمود : اين برادر من و خليفهء من است .\r\n- اين سرپرست شماست بعد از من ، هر كه در دامن او چنگ زند نه از آينده هراسد و نه از گذشته .\r\n، اين قصيده قريب 64 بيت است و داستانى دارد كه به موقع ياد خواهد شد .\r\nقصيدهء دگرى هم دارد كه در پاسخ « ابن سكره ( 1 ) » سروده ، همان كه بر خاندان حق و شاعرشان ابن الحجاج زبان درازى كرده است ، ما اين قصيده را از نسخهء خطى ديوانش كه به سال 620 با قلم عمر بن اسماعيل بن احمد موصلى رونويس شده برداشته‌ايم آغاز قصيده چنين است :\r\n\r\n- لا اكذب اللَّه ان الصدق ينجينى\r\nيد الامير به حمد اللَّه يحيينى\r\n\r\n- نه - خدا را - دروغ نگويم . چه راستى راه نجات و نعمت امير - سپاس خدا را - مايهء حيات است .\r\n، تا آنجا كه گويد :\r\n- و درمانى نيافتى كه بدان شفا جوئى ، جز اينكه در طلب آمده آل ياسين را هجو گفتى .\r\n- و سزاى آن ناسزا كه نثار اهل حق و رو سفيدان مبارك سيرت نمودى ، پروردگارت بدست قدرت اين سزا بخشيد .\r\n\r\n","description":"","footnote":"\r\n( 1 ) محمد بن عبد اللَّه بن محمد هاشمى بغدادى از فرزندان على بن مهدى عباسى ، ديوان شعرى دارد كه از 50000 بيت متجاوز است .\r\n","page_name":" 156 ","page_number":156},
  {"content":"\r\n- فقرى همراه كفر كه در ميان هر دو سرگردان و نالان بمانى ، تا روز مرگ كه نه دنيائى مانده باشدت و نه دين .\r\n- به راستى سخنت دربارهء فاطمهء زهرا ، سخن دشمنى سرگشته و لجوج بود .\r\n- با دست آسيا و آرد جوينش نكوهش و سرزنش كردى . پيوسته گندمت بىآسيا باد .\r\n- گفتى : رسول خدايش با فقير مسكينى كابين بست : دخترى مسكين و شوهرى مسكين .\r\nكذبت يا ابن اللتى باب استها سلس الاغلاق بالليل مفكوك الزرافين\r\n- دروغ بافتى اى مادر . . . كه شب همه شب حلقه‌هاى . . .\r\n- فاطمه خاتون زنان است ، آن كه در روز حشر ، همهء بهشتيان با دوشيزگان سيمتن آهو چشم ، كمر به خدمتش بندند .\r\n- گفتى : امير المؤمنين در نبرد صفين بر معاويه ستم راند .\r\n- و گفتى : فرمان پيشواى مقتدر ، به خاطر حق ، بر كشتن حسين سبط پيامبر صادر گشت .\r\n- نه پسر مرجانه در اين خونريزى گناهى مرتكب گشت و نه شمر ، ملعون و مطرود است .\r\n- و گفتى : پسر سعد را در حلال شمردن حرمت خاندان نبوت ، اجرى فزون و بىكران است .\r\n- و سپس به عقب بازگشتى و عثمان را ماتمسرا گشتى آن هم با اشعار بىمايه و مبتذل .\r\n- و از اين راه مورد طعن و ملامتى گشتى كه بر كم خردان و ديوانگان هم پوشيده نيست .\r\n- و گفتى : بالاتر از « روز غدير » اگر روايتش صحيح باشد ، روز « شعانين » يهود است .\r\n- و روز عيدت ، روز عاشوراست كه شراب و شيرينى تهيه بينى چونانكه نصارى\r\n","description":"","footnote":"","page_name":" 157 ","page_number":157},
  {"content":"\r\nشراب و نان مقدس .\r\n- در آن روز پيرزنانتان به خانه درآيند . غير از اين است كه سخن پيرزنان وحى شيطان است ؟\r\nبا خدايت بدشمنى برخاستى و از نعمتش بىپروا شدى ، و حال آنكه از سطوت الهى ايمن نتوان گشت .\r\n- پس خدايت گفت : برو بوزينهء باش كه بر كونش دم رويد . و فرمان خدايت با كاف و نون است .\r\n- و به من فرمود : برو آزاده اى باش كه هر آن ، رتبه ات بالا گيرد ، در پيشگاه ملوك و دربار سلاطين .\r\n- خداوند پيش از تو ، به دوران موسى و هرون جماعتى را مسخ فرمود .\r\n- به خاطر گناهى كه كمتر از اين بود ، برو به آنها ملحق باش و پيرامون اين مگرد كه به من ملحق شوى .\r\n، و در قصيدهء ديگرى از « روز غدير » ياد كرده و گفته :\r\n\r\nبالمصطفى و بصهره\r\nو وصيه يوم الغدير\r\n\r\n\r\nشاعر :\r\nابو عبد اللَّه ، حسين بن احمد بن محمد بن جعفر بن محمد بن حجاج نيلى بغدادى از استوانه‌هاى تشيع و اعيان علماى مذهب و سرآمدى از سرآمدان علم و ادب است .\r\nصاحب « رياض العلماء » از بزرگان علمايش شمرده ، چونان كه ابن خلكان و ابو الفداء از اكابر تشيع و حموى در « معجم الادباء » از بزرگان شعراء شيعه ، و ديگرى از سران دبيران .\r\nدر اين صورت ، قافيه پردازى فنى از هنرهاى او است چنان كه دبيرى و نويسندگى از امتيازات فراوانش .\r\nبا قدمى استوار بر قله‌هاى علم و دانش بالا رفته ، جز اينكه مقام والايش در ادب\r\n","description":"","footnote":"","page_name":" 158 ","page_number":158},
  {"content":"\r\nو شهرت عالمگيرش در نكته سنجى ماهرانه و سخن پردازى شاهانه - تا آنجا كه در نسمة السحرش ، معلم ثانى شمرده - آوازهء علم و دانشش را تحت الشعاع گرفته و پردهء بر روى آن كشيده است . ما در اينجا به مقتضاى وظيفه از هر دو جنبه حق او را ادا خواهيم كرد .\r\n\r\nپايهء علم و دانش :\r\nمقام بلندش در علوم دينى و مهارت و كاردانى و حتى شهرتش در مجامع مذهبى بدان پايه بود كه مكرر در مركز خلافت اسلامى آن روز يعنى بغداد ، سرپرستى امور حسبيه را عهده دار گشت . ( 1 ) اين سرپرستى ، خود منصبى از مناصب با شكوه علمى بود كه عهده دارى و توليت آن مخصوص پيشوايان دين و رهبران مذهب و اكابر ملت بوده و هم چنان كه ماوردى در « احكام سلطانيه » ص 224 ياد كرده ، « پايه و اساس مذهب بر آن استوار بوده و پيشوايان صدر اول مباشر اين خدمت دينى مىگشته‌اند » .\r\n\r\nحسبه يا امور حسبى :\r\nحسبه يا امور حسبيه ، عبارت از امر به معروف و نهى از منكر است كه به معناى وسيع آن از تمام جهات ، در ميان مردم عموما ، مورد اجرا قرار مىگرفته . از جمله كسانى كه در بغداد ، قبل از شاعر ما ابن الحجاج ، اين خدمت با شكوه دينى و علمى را عهده دار گشته ، فيلسوف بزرگ احمد بن طيب سرخسى ، صاحب تأليفات گرانبهاى علمى در فنون مختلف است كه در سال 283 هجرى مقتول شد ، و بعد از شاعر ما ، عهده دارى آن به فقيه شافعيه و پيشوايشان ابو سعيد حسن بن احمد اصطخرى واگذار شد كه در سال 328 دار فانى را وداع گفته است ، آن چنان كه در تاريخ ابن خلكان و مرآة الجنان يافعى و غير آن دو ياد شده .\r\n\r\n","description":"","footnote":"\r\n( 1 ) رك : ابن خلكان ، تاريخ ابن كثير ، مرآة الجنان ، رياض العلماء ، دائرة المعارف اسلامى ، دائرهء وجدى ، اعلام زركلى .\r\n","page_name":" 159 ","page_number":159},
  {"content":"\r\nماوردى در احكام سلطانيه ص 209 مىنويسد :\r\nاز شرايط عهده دارى امور حسبيه اين است كه محتسب : آزاد ، عادل ، دادگستر صاحب نظر ، با برش و كار كشته باشد ، در امور دين متعصب و سرسخت بوده منكرات قطعيه اى را كه همهء مذاهب بر فساد آن اتفاق نظر دارند بشناسد .\r\nفقهاء مذهب شافعى ، در اين معنى اختلاف نظر دارند كه آيا محتسب ، مىتواند در موارد اختلاف مذاهب عقيده و اجتهاد خود را بر مردم تحميل كند يا نه ؟ ابو سعيد اصطخرى معتقد بود كه مىتواند ، و در اين صورت بايد گفت كه محتسب بايد دانشمندى باشد مجتهد و صاحب نظر تا بتواند در مورد اختلاف ، راى شخصى خود را ابراز دارد .\r\nسخن ماوردى پايان پذيرفت .\r\nرشيد الدين و طواط ، در گذشتهء سال 573 مىگويد :\r\nسزاوارترين كارها كه بايد مورد توجه قرار گرفته ، نظام آن تمشيت يابد و همت بر تأسيس مبانى و درستى تشريفات آن گماشته آيد ، كارى است كه پايهء دين و آئين بر آن استوار و مصالح اجتماعى مسلمين بدان برقرار خواهد گشت ، و آن توليت امور حسبيه است ، كه بدين وسيله منحرفين از جادهء حق ، به راه آمده ، فروماندگان وادى فسق و تباهى ادب يافته ، بازوى شرع و دين نيرو گيرد و برخوردهاى اجتماعى بر پايهء قانون و قاعده و مصالح همگانى انجام پذيرد .\r\nشايسته آن است كه توليت اين امر ، كسى را سپرده آيد كه به دين دارى موصوف و به حفظ و امانت معروف ، از رسوائى و بدنامى دور و از عيب و تهمت بر كنار بوده ، پيراهن تقوى و درست كارى بر تن ، به راه رشد و صلاح پويا و كوشا باشد .\r\n( نقل از معجم الادباء ج 19 ص 31 ) .\r\nبا توجه به اينكه شاعر ما ابن الحجاج ، بارها عهده دار اين خدمت خطير اجتماعى گشته ، و تصدى اين منصب با شكوه ، جز با احراز رتبهء اجتهاد و وصول به مقام فقه و عدالت ممكن نيست ، نيازى به اثبات شؤن نامبرده ، و ستايش مقام علمى و اجتماعى او نمىماند .\r\n","description":"","footnote":"","page_name":" 160 ","page_number":160},
  {"content":"\r\nابن الحجاج ، دو مرتبه در بغداد ، متولى امور حسبيه گشت : يك مرتبه در عهد خليفهء عباسى « مقتدر باللَّه » چنان كه از ابن خلكان و يافعى شنيديم ، و بار دگر ، عز الدوله او را به اين مقام اجتماعى برگزيد و آن در دوران وزارت ابن بقيه بود كه در سال 362 به وزارت رسيده و در سال 367 رخت از اين جهان كشيد ، موقعى كه ابن بقيه در منصب وزارت باقى بود ، شاعر ما قصيده اى سروده و در مطلع آن چنين گفت :\r\n- اى وزير ! اگر مىتوانى انصاف ده و داد مظلوم بگير ، و گرنه با همهء درباريانت از جاى برخيز .\r\n، و در همين قصيده مىگويد :\r\n- من كه محتسب و بازرس اجتماعى اين مردمم ، كاش مىدانستم چرا مقام و رتبهء مرا نمىشناسيد .\r\n\r\nادب و هنر :\r\nچنان كه قبلا اشاره كرديم ، ابن الحجاج ، از نوابغ شعراء شيعه و در ميان دبيران ممتاز و برجسته بود ، تا آنجا كه گفته‌اند : همپايهء امرىء القيس شاعر ( 1 ) و در چهارصد سال فاصلهء زمانى ميان اين دو شاعر هيچكس از شعرا همطراز آنان نگشت .\r\nديوان شعرش در ده جلد تدوين شده ، و اغلب سروده هايش از روانى و سلاست برخوردار و با الفاظ و تعبيراتى سهل و آسان ، مضامين نغز و بلند پرداخته و اسلوب بديع و سبك تازه و مورد توجهى به كار بسته است . در « نسمة السحر » او را معلم دوم شناخته و مىگويد : معلم اول يا مهلهل بن وائل است و يا امرء القيس ، از اين جهت كه شيوهء نوينى ابداع كرده و ديگران امثال ابو رقعمق و صريع الدلاء از سبك و روش او پيروى كرده‌اند .\r\nثعالبى گويد : از اهل بصيرت و اديبان و سخنسنجان شعرشناس ، شنيدم كه او را در فن و شيوهء اختراعيش كه بدان مشهور شده يگانهء دهر مىشناسند زيرا شيوهء\r\n\r\n","description":"","footnote":"\r\n( 1 ) رك : تاريخ ابن خلكان ، معجم الادباء ، شذرات الذهب .\r\n","page_name":" 161 ","page_number":161},
  {"content":"\r\nاو بىسابقه بود و هنر او پرمايه ، و استعداد و مهارتى بس شگفت در پرداختن معانى داشت ، هر چند صعب و دشوار باشد ، آن هم با طبعى روان و الفاظى شيرين و ملاحتى تمام و بلاغتى به كمال .\r\nبديع اسطر لابى ، هبة اللَّه بن حسن در گذشتهء سال 534 ، اشعار ابن الحجاج را در 141 باب تدوين كرده كه هر بابى در فنى از فنون شعر مرتب گشته است ، نام ديوان را « درة التاج در شعر ابن الحجاج ( 1 ) » نهاده كه نسخهء آن در كتابخانه پاريس تحت شمارهء 5913 نگهدارى مىشود ، و ابن الخشاب نحوى مقدمه اى بر آن پرداخته .\r\nشريف رضى هم برگزيدهء اشعارش را گرد آورده و به نام « الحسن من شعر - الحسين ( 2 ) » ناميده كه ضمنا بر ترتيب حروف الفباست . اين گزينش در زمان زندگى شاعر ابن الحجاج بود ، و لذا دربارهء اين حسن توجهى كه از شريف رضى نسبت به شعر او به عمل آمد چكامه اى ساخته كه در جلد آخر ديوانش ثبت است ، بدين شرح :\r\n- ميدانى سروده‌ام به كه پيوست ؟ و اينك در حوزهء اختيار اوست !\r\n- به ماه تابان ، به سرورم شريف ابو الحسن موسوى .\r\n- جوانمردى كه چون مرا با شعر سخيف و بىمايه‌ام باژگون ديد ، دستم بگرفت و قامتم را استوار ساخت .\r\n- انديشيدم و وارسيدم : گاهى شعرم درست و گاهى در عين درستى پيچيده و غامض بود .\r\n- پس به لطف و مهربانى ، ناموزون و پستش را از بلند و موزون جدا ساخت .\r\n- وزن و آهنگش را با علم عروض راست كرد ، و قافيهء آن را نيك بپرداخت .\r\n- و بعد به استقامت و استوارى هدايت كرد و شيطان شعرم را از گمراهى به راه رشد و صلاح آورد .\r\n- آثار سرپنجهء زرينش در اين بافتهء خز خسروى آشكار است .\r\n\r\n","description":"","footnote":"\r\n( 1 ) رك : معجم الادباء ، تاريخ ابن خلكان ، مرآة الجنان ، كشف الظنون .\r\n( 2 ) دائرة المعارف اسلاميه نام كتاب را « التنظيف من السخيف » ياد كرده .\r\n","page_name":" 162 ","page_number":162},
  {"content":"\r\n- به خداوند سوگند - و البته پيرى چون من سوگند دروغ نياورد .\r\n- كه اگر زردشت به استماع شعرش نشيند ، بر منطق و گفتار پهلوى خرده گيرد .\r\n- سبزه زار سخن رسايم را تشنه و پژمرده يافت .\r\n- از اينرو پيوسته و همواره به آبياريش پرداخت تا خرمى و طراوت گرفت .\r\n- اينك شعرم رو به زندگى جاويد مىرود ، و دل حسود از خشم بر سرورم داغدار است .\r\n- حسودى كه جگرش بر آتش تافته كباب و بريان است .\r\n، ثعالبى گويد : براى نسخهء ديوانش سرو دست مىشكنند و ارزش يك نسخه اش از 60 دينار كمتر نشده است ، و هم گويد : ديوان شعرش سريعتر از پند و امثال در آفاق جهان سير كرده و لطيفتر از طيف خيال بر دل نشسته است . در « يتيمه » قسمت مهمى از فنون شعر او را ياد كرده و 62 صفحه از جزء سوم آن در اشغال چكامه‌هاى اوست .\r\nشعر ابن الحجاج ، غالبا با خلبازى و لودگى همراه است ، گويا اين دو ، از لوازم احساس و انگيزهء ذوق حساس و خمير مايهء طبع و فطرت اوست ، هر گاه ، طبع شوخ و بىپروايش گل مىكرد ، نه محضر سلطان و نه هيبت اميران ، هيچيك مانع گستاخى و لودگى او نبود ، هر چه در دل داشت مىگفت ، و جز با لطف و مهربانى و پذيرش عموم روبرو نمىگشت ، چونان كه بيشتر چكامه هايش گواه ولايت خالص و دوستى اهل بيت است و نكوهش و بدگوئى از دشمنانشان .\r\n\r\nمعاصرين شاعر از خلفا و شاهان :\r\nابن الحجاج با گروهى از خلفاء بنى العباس معاصر و همزمان بوده است و آنان :\r\n1 - معتمد على اللَّه ، پسر متوكل ، در گذشتهء سال 279 .\r\n2 - معتضد باللَّه ، ابو العباس ، در گذشتهء سال 289 .\r\n3 - مكتفى باللَّه ، در گذشتهء سال 295 .\r\n4 - مقتدر باللَّه ، در گذشتهء 320 .\r\n","description":"","footnote":"","page_name":" 163 ","page_number":163},
  {"content":"\r\n5 - الراضى باللَّه ، در گذشتهء 329 .\r\n6 - مستكفى باللَّه ، در گذشتهء 338\r\n7 - قاهر باللَّه ، در گذشتهء 339\r\n8 - متقى للَّه ، در گذشتهء 358\r\n9 - مطيع للَّه درگذشتهء 364\r\n10 - طائع للَّه ، در گذشته 393\r\n، و از سلاطين آل بويه ، آنان كه در عراق حكومت كرده‌اند :\r\n1 - معز الدوله ، فاتح عراق ، در گذشتهء سال 356\r\n2 - عز الدوله ، ابو منصور ، بختيار پسر معز الدوله ، كه در سال 367 كشته شد .\r\n3 - عضد الدوله ، فنا خسرو ، پسر ركن الدوله ، در گذشتهء 372 .\r\n4 - شرف الدوله ، پسر عضد الدوله ، در سال 379 درگذشت .\r\n5 - صمصام الدوله ، پسر عضد الدوله ، در سال 388 مقتول شد .\r\n6 - بهاء الدوله ، ابو نصر ، پسر عضد الدوله ، سال 403 در گذشت .\r\n، شاعر ما ، آن چنان كه ثعالبى گويد ، تا عمر داشته بر وزراء وقت و اميران معاصرش زور گفته ، چونان كه كودك به خانواده اش زور گويد ، و از اينرو در جوار آنان زندگى خوش و مطبوعى داشته و از نعمت بىكران و بىشائبه اى برخوردار گشته .\r\nدر ديوان شعرش ، چكامه‌هاى فراوانى يافت مىشود كه رجال برجستهء آن عصر را ، از خلفا ، وزرا ، اميران ، دبيران و استادان ، در مرگ و زندگى هجا گفته و يا ثنا گستر گشته ، و آنان ، چنان كه از مجلدات ديوانش ، آمار گرفتيم ، از شصت نفر متجاوزاند از جمله :\r\n- ابو عبد اللَّه ، هارون بن منجم ، در گذشتهء سال 288 .\r\n- ابو الفضل ، عباس بن حسن ، در گذشتهء 296 .\r\n- وزير ، ابو محمد مهلبى ، در گذشتهء 352 .\r\n- ابو الطيب ، متنبى شاعر ، در گذشتهء سال 354 .\r\n","description":"","footnote":"","page_name":" 164 ","page_number":164},
  {"content":"\r\n- وزير ، ابو الفضل ، ابن العميد ، در گذشتهء سال 360 .\r\n- مطيع للَّه ، خليفهء عباسى در گذشتهء سال 364 .\r\n- ابو الفتح ، ابن العميد در گذشتهء سال 366 .\r\n- وزير ، ابو ريان خليفهء عضد الدوله در بغداد .\r\n- وزير ، ابو طاهر ، ابن بقيه در گذشتهء سال 367 .\r\n- عز الدوله ، بختيار فرزند بويه در گذشتهء سال 367 .\r\n- عمران بن شاهين در گذشتهء سال 369 .\r\n- امير ، ابو تغلب ، غضنفر در گذشتهء سال 369 .\r\n- عضد الدوله ، فنا خسرو در گذشتهء سال 372 .\r\n- ابو الفتح ، ابن شاهين در گذشتهء سال 372 .\r\n- ابو الفرج ، پسر عمران بن شاهين در گذشتهء سال 373 .\r\n- ابو المعالى ، فرزند محمد بن عمران در گذشتهء سال 373 .\r\n- شرف الدوله ، پسر بويه در گذشتهء سال 379 .\r\n- ابو اسحاق ، ابراهيم صابى در گذشتهء سال 384 .\r\n- قاضى ، ابو على تنوخى در گذشتهء سال 384 .\r\n- وزير ، صاحب ابن عباد در گذشتهء سال 385 .\r\n- ابن سكره ، شاعر ، عباسى در گذشتهء سال 385 .\r\n- ابو على ، محمد بن حسن ، حالتى . در گذشتهء سال 388 .\r\n- ابو القاسم ، عبد العزيز بن يوسف در گذشتهء سال 388 .\r\n- وزير ، ابو نصر ، شاپور بن اردشير در گذشتهء سال 416 .\r\n- وزير ، ابو منصور ، محمد بن مرزبان در گذشتهء سال 416 .\r\n- ابو احمد ، ابن حفص ، كه با شاعر ما ابن الحجاج ، در امور حسبيه ، معارض بود .\r\n- وزير ، ابو الفرج ، محمد بن عباس بن فسا بخش .\r\n، ثعالبى در « يتيمه » ج 3 ص 70 مىنويسد : وزير ابو الفرج با وزير ابو الفضل\r\n","description":"","footnote":"","page_name":" 165 ","page_number":165},
  {"content":"\r\nابن العميد . در دفتر وزارت ، خلوت گزيده و كارمندان ابو محمد مهلبى وزير را ، پس از مرگش ، تحت محاكمه و بازخواست كشيده بودند ، و فرمان دادند كه اگر مردم رجاله نزديك شوند ، با پاشيدن نفت ، آنانرا متفرق سازند ، اول كسى كه چنين امريه اى صادر كرده بود ، وزير مهلبى بود ، ابن الحجاج شاعر ، به دفتر وزارت آمد ، از انبوه جمعيت و حيلهء دو وزير ، در پراكنده ساختن مردم ، شگفت آورد ، و از ترس نفت بازگشت و گفت :\r\n- پس گردنى ، آن هم با پاشيدن نفت بر جامه و لباس ! چنين حسابى نداشتيم ، ابدا .\r\n- ورود به دفتر وزارت و رسيدن خدمت وزير ، با دو تار از نخ جامه ، پيش من برابر نيست .\r\n- بار پروردگارا ! هر كه اين سنت نهاد ، شكنجه و عذابش را دو چندان ساز .\r\n- در كورهء آتش كه جز بچه‌هاى چوچولك و زنان قحبه نباشند .\r\n- با گوشت تفتيده اش همان كن كه آتش سرخ ، با كباب كند .\r\n- بوزينه ، پيش من بزرگوارتر از آن كسى است كه چنين شكنجه را بر سگان روا داند .\r\n، شاعر ما ابن الحجاج ، فراوان زبان به ثنا و ستايش اهل بيت گشوده و دشمنانشان را امثال مروان پسر ابى حفصه نكوهش كرده و دشنام گفته تا آنجا كه نقادان سخن بر او خورده گرفته‌اند كه نمىبايد تا اين حد ، با زبانى تند و گزنده ، فحشهاى رسوا و ننگين بر زبان رانده باشد .\r\nولى بايد گفت ، شاعر ما ، از ظلم و ستمى كه بر سادات اهل بيت رفته ، دلى پر خون داشته ، و اين برخورد شديدش با دشمنان خدا و دين ، به منزلهء آهى است كه از سينهء دردمند خيزد و ناله اى كه از سوز درون و خشم فزون مايه گيرد ، گويا مىخواسته عقدهء دل بگشايد و آبى بر جگر تفتيده پاشد ، نه اينكه ، فحش و ناسزاگوئى را پيشهء خود ساخته ، در پرده درى و هتاكى راه هوى و هوس گرفته باشد ، و از اينرو مىبينيم كه سروده هايش نزد سرورانش - صلوات اللَّه عليهم - مورد قبول و پذيرش واقع شده و از\r\n","description":"","footnote":"","page_name":" 166 ","page_number":166},
  {"content":"\r\nناپسند آن ، كريمانه چشم پوشى فرموده‌اند :\r\nسرور اجل ما ، زين الدين على بن عبد الحميد نيلى نجفى ( 1 ) در كتابش « الدر النضيد فى تعازى الامام الشهيد » نقل مىفرمايد كه ( 2 ) در زمان ابن الحجاج ، دو مرد صالح بودند كه از شعر او عيبجوئى مىكردند ، يكى محمد بن قارون سيبى و ديگرى على بن زرزور سورائى :\r\nمحمد بن قارون در خواب مىبيند : گويا به روضهء شريف حسينى مشرف شده و فاطمهء زهرا - سلام اللَّه عليها - در آنجا حضور دارد و به جرز چپ در ورودى تكيه داده ساير پيشوايان تا امام صادق - عليهم السلام - نيز مقابل آن خاتون ، در زاويه اى كه ميان ضريح حسين و فرزندش على اكبر شهيد واقع شده ، نشسته‌اند و سخن مىگويند ، و او ( محمد بن قارون ) در برابرشان ايستاده است .\r\nسورائى هم كه چنين خوابى ديده و خود را در كنار اين پيشوايان مشاهده كرده است ، مىگويد : ديدم ابن الحجاج در حضور آنان مىآيد و ميرود ، به محمد بن قارون گفتم : نمىبينى كه اين مرد چه گستاخانه در حضور پيشوايان راه ميرود ؟ و او در پاسخ من گفت : من او را دوست نمىدارم تا به او بنگرم !\r\nمىگويد : حضرت زهرا ، اين سخن را شنيد ، و با خشم به دو فرمود : ابو عبد اللَّه را دوست ندارى ؟ او را دوست بداريد ! چه هر كس او را دوست ندارد ، شيعهء ما نيست . از اجتماع امامان هم صدائى برخاست كه : « هر كس ابو عبد اللَّه را دوست ندارد ، مؤمن نيست » .\r\nمحمد بن قارون گويد : ندانستم گويندهء اين سخن كدامشان بود ، بعد با وحشت\r\n\r\n","description":"","footnote":"\r\n( 1 ) فقيهى يگانه ، صاحب مقامات و كرامات است و از اساتيد دانشمند سترك ابن فهد حلى در گذشتهء سال 841 .\r\n( 2 ) اين را متتبع محقق ميرزا عبد اللَّه اصفهانى در « رياض العلماء » و سرور ما ، در « روضات - الجنات » ص 239 و استاد ما علامه حجت ، نورى ، در « دار السلام » ج 1 ص 148 نقل كرده‌اند و ما خلاصهء آنچه در رياض العلماء آمده مىآوريم .\r\n","page_name":" 167 ","page_number":167},
  {"content":"\r\nاز خواب جستم ، و از اينكه در حق ابو عبد اللَّه ابن الحجاج كوتاهى نموده و عيبجوئى كرده بودم ، انديشه ناك گشتم .\r\nديرى گذشت و خواب را بدست فراموشى سپردم ، تا اينكه به زيارت سبط شهيد - سلام اللَّه عليه - مشرف شدم ، در راه جماعتى از شيعيان را ديدم كه شعر ابن الحجاج را مىسرايند ، به آنها ملحق گشتم و با شگفت مشاهده كردم كه على بن زرزور سورائى هم در ميان آنهاست .\r\nبر او سلام كردم و گفتم : پيش از اين شعر ابن الحجاج را ناروا مىشناختى و روگردان بودى ؟ اينك چه شده كه با سكوت بدان گوش فرا داده اى ؟ گفت : خوابى ديده‌ام ، و درست عين آن رؤيائى كه من ديده بودم حكايت كرد ، و منهم جريان خواب را به دو باز گفتم .\r\nاين دو نفر مرد صالح ، پس از اين خواب ، زبان به ثنا و ستايش ابن الحجاج گشودند : اشعارش را مىسرودند و مناقب و فضائل او را منتشر مىساختند .\r\nو نيز - موقعى كه سلطان مسعود فرزند بابويه ( 1 ) ، باروى نجف را ساخت ، و به حرم شريف وارد شده با حسن ادب ، اعتاب مقدسه را بوسيد ، ابو عبد اللَّه ابن الحجاج در برابر او ايستاد و قصيدهء فائيه اى را كه از او ياد كرديم انشاد كرد ، چون به ابياتى رسيد كه فحش و ناسزا نثار دشمن كرده بود ، سرورمان شريف مرتضى علم الهدى با خشونت او را از خواندن اين گونه اشعار در حرم شريف علوى منع فرمود ، و او هم ساكت شد .\r\nچون شب در آمد ، ابن الحجاج على عليه السلام را در خواب ديد كه به او مىفرمايد :\r\nخاطرت اندوهگين نباشد ، چه مرتضى علم الهدى را فرستاديم براى معذرت خواهى بيايد ، تا نيامده از خانه خارج مشو !\r\nشريف مرتضى هم در آن شب رسول اكرم را در خواب مىبيند كه پيشوايان و امامان بتمامى در اطراف او نشسته‌اند ، در برابر آنان مىايستد و سلام مىگويد ، و\r\n\r\n","description":"","footnote":"\r\n( 1 ) در نسخه چنين بود ، و گمان ميرود صحيح آن عضد الدوله فرزند بويه باشد .\r\n","page_name":" 168 ","page_number":168},
  {"content":"\r\nاز پاسخ آنان احساس سردى مىكند ، به عرض مىرساند كه سروران من ! من بردهء شمايم ، فرزند شمايم ، دوستار شمايم ، اين سردى از چيست كه روا مىداريد ؟ ميفرمايند :\r\nبه خاطر اينكه شاعر ما ابن الحجاج را دلشكسته و غمين ساختى ، بر تو است كه خود نزد او روى و معذرت بخواهى و بعد او را برداشته خدمت مسعود بن بابويه برده و از عنايت و شفقتى كه به اين شاعر داريم ، باخبرش سازى .\r\nسيد مرتضى بلادرنگ بر مىخيزد و به منزل ابو عبد اللَّه رفته در مىكوبد ، ابن الحجاج از داخل منزل با صداى بلند مىگويد : همان سرور من كه ترا به اينجا گسيل ساخته ، دستورم داده است كه از خانه خارج نشوم . و خودش فرموده : كه نزد من خواهى آمد ، سيد مرتضى مىگويد : چشم و گوش بفرمانم ، داخل مىشود و بعد از عذر خواهى خدمت سلطانش مىبرد و هر دو داستان رؤيا را برايش بازگو مىنمايند ، و سلطان مقدم او را گرامى داشته ، عطائى شايسته و رتبه اى شايان به دو مىبخشد و دستور مىدهد شعرش را در حضور ، باز خواند .\r\n\r\nولادت و وفات :\r\nابن الحجاج در جمادى الاخرهء سال 391 در « نيل » دار فانى را وداع گفته است و آن شهركى است در كنار فرات كه بين بغداد و كوفه واقع مىشده ، جنازهء او را به بقعهء مباركه امام كاظم عليه السلام برده دفن مىكنند ، وصيت كرده بود كه در پائين پاى دو امام ، او را دفن كرده و بر لوح گورش بنويسند « و كلبهم باسط ذراعيه بالوصيد » ( سگ آنان بر در درگاه دست خود را گشوده است ) .\r\nشريف رضى ، در سوك و ماتمش قصيده اى دارد كه در ج 2 ص 562 ديوانش ديده مىشود ، و ابن الجوزى در كتاب « منتظم » ج 7 ص 217 چند بيت آن را ياد كرده است .\r\nدر كتب تراجم و فرهنگ رجال ، هر چه جستجو كرديم ، از تاريخ ولادت شاعر سخنى در ميان نبود ، ولى به تحقيق مىتوان گفت كه در قرن سوم هجرى پا به وجود نهاده و روزگارى بس دراز ، در حدود صد و سى سال ، زنده بوده ، و شواهدى قطعى در اين\r\n","description":"","footnote":"","page_name":" 169 ","page_number":169},
  {"content":"\r\nزمينه بدست است از جمله :\r\n1 - ابن شهر آشوب در معالم العلماء مىنويسد كه بر « ابن الرومى » قرائت داشته و ابن الرومى در سال 282 در گذشته .\r\n2 - قبل از امام اصطخرى در گذشتهء سال 328 متصدى امور حسبيه بوده است چنان كه در تاريخ ابن خلكان و مرآة الجنان يافعى و غير آن دو كتاب ياد شده :\r\nگفته‌اند : « ابن الحجاج در بغداد عهده دار امور حسبيه شد و مدتى در آن سمت پائيد ، و مىگويند با عزل او ابو سعيد اصطخرى به عنوان محتسب بر سر كار آمد ، و ابن الحجاج دربارهء عزل از اين سمت ، ابياتى سروده كه مشهور است » .\r\nامام اصطخرى ، آن چنان كه در شذرات الذهب ج 2 ص 132 ياد شده : در سال 320 به فرمان مقتدر باللَّه عباسى عهده دار اين منصب گشته است .\r\n3 - سرودهء شاعر در هجو ابو عبد اللَّه هارون بن على بن ابى منصور منجم در گذشتهء سال 288 ، كه در ديوانش موجود است ، و جامع ديوانش گويد : اين شعر را در جوانى سروده .\r\n4 - قصيده اى دربارهء ابو الفضل عباس بن حسين ، وزير مكتفى باللَّه عباسى دارد كه در ديوانش موجود است ، اين وزير به سال 296 مقتول شده .\r\nضمنا اشعار فراوانى در اواسط قرن چهارم سروده كه ضمن آن از پيرى و سالخوردگى خود ياد مىكند ، از جمله ابياتى است در ستايش ابو منصور بختيار پسر معز الدوله كه در سال 367 مقتول شده :\r\n- گفتم : رأى مرا بپذير . كه رأى پير ، خوش فرجام است و با تدبير .\r\n، و درباره ابو طاهر « ابن بقيه » در گذشتهء 366 قصيده اى دارد كه حقوق پس - افتادهء خود را مطالعه كرده ضمنا درخواست مىكند كه نام فرزندش در دفتر « بادويا » با حقوق كافى ثبت شود ، از جملهء آن ابيات :\r\n\r\nطلبت ما يطلبه\r\nمثلى الشيوخ الفسقه\r\n\r\n- من چيزى را مطالبه مىكنم كه مانند من ديگر پيران فاسق ، مطالبه كرده‌اند .\r\n","description":"","footnote":"","page_name":" 170 ","page_number":170},
  {"content":"\r\n، شما هيچ شاعر ديگرى را نمىيابيد كه به اندازهء ابن الحجاج از پيرى و سالخوردگى خود ياد كند ، از جمله با ابو محمد يحيى بن فهد مىگويد :\r\n- اى شاعر تازه دوران كه با شاعرى ممتاز و بىپروا ببازى برخاسته اى .\r\n- تو بسان جامهء نو بافته اى ، و شعر من چون طرازى است بر گريبان پيراهن خواب .\r\n- من پيرم ، طبعا بر هر شاعر مطبوعى بگذرم ، پشكل نثار او خواهم كرد .\r\n، و نيز ، ضمن اشعارى كه به ابى محمد ابن فهد مرقوم داشته و از تولد فرزند خود ياد مىكند ، چنين مىگويد :\r\n- يحيى بن فهد را گوئيد : اى كسى كه جانم قربانش باد .\r\n- نه اين است كه خدايم پسرى داد كه حسن رخسارش همه را مفتون سازد ؟\r\n- چون خورشيد ، آن هم خورشيد نيمروز ، و چون ماه تابان ولى در شب تاريك .\r\n- آب و رنگش مرا شيفته ساخته و در گهواره دلم براى خايه هايش غنج مىزند .\r\n- گويا - با اينكه فرزندان بسيارى دارم - قبل از او چنين پسرى نداشته‌ام .\r\n، و در قصيدهء كه 129 بيت دارد ، و دربارهء وزير ابو نصر گفته ، با اين مطلع :\r\n\r\nيا عاذلى كيف اصنع ؟\r\nو ليس فى الصبر مطمع\r\n\r\n، چنين مىسرايد :\r\n\r\nخذها اليك عروسا\r\nلها من الحسن برقع\r\nالاذن لا العين منها\r\nبحسنها تتمتع\r\nخطيبها فيك شيخ\r\nمهملج الفكر مصقع\r\n\r\n- چون عروسيش دربر كش كه از تابش حسن ، پرده بر رخسار دارد .\r\n- چشم نه ، بلكه گوش از حسن رخسارش تمتع مىبرد .\r\n- و آنكه خطبهء عقدش را برايت خوانده ، پيرى است كه فكرش باد پيما و بيانش رسا است .\r\n، و نيز ، عضد الدوله فنا خسرو ، در گذشته سال 372 را با قصيده اى كه 41 بيت است ، ثنا گفته و در آن از پيرى و فرسودگى خود ياد كرده .\r\n","description":"","footnote":"","page_name":" 171 ","page_number":171},
  {"content":"\r\nضمنا هر محققى كه بر اين دو بيت ديگرش بگذرد ، يقين مىكند كه شاعر از سالمندان و متولدين قرن سوم است ، ملاحظه كنيد :\r\n\r\nو قائلة تعيش . . .\r\n. . . مظلوما بسيف ( 1 )\r\nفقلت لها : اباكى ذاك حزنى\r\nعلى مائة فجعت بها و نيف\r\n\r\n- گويندهء مىگفت : امروز با عزت و شوكت زندگى دارى و فردا با ستم از دم شمشيرت مىگذرانند .\r\n- گفتمش : آيا غم و دردم فزون مىشود ؟ با اينكه صد سال و اندى رنج كشيده‌ام .\r\n، بعد از اين شرحى كه در طول عمر شاعر گذشت . ارزشى براى سخن ابن كثير درج 11 تاريخش ص 329 نمىماند كه گفتهء ابن خلكان را تضعيف كرده و مىگويد :\r\nچگونه ابن الحجاج قبل از ابو سعيد اصطخرى متصدى امور حسبيه شده با اينكه اصطخرى در سال 328 در گذشته و به سال 320 منصب احتساب را متولى گشته ؟\r\nچنان كه شاگردى او بگفتهء « معالم العلماء » در محضر ابن الرومى در گذشتهء 283 بعيد نمىنمايد ، چه اين شاگردى در قسمت ادبيات و مقدمات آن بوده و امكان دارد قبل از دوران بلوغ به محضر او رفته باشد ، درست مانند شاگردى شريف رضى نزد استادش سيرافى بروزگارى كه هنوز ده سال از عمر شريفش نگذشته بود و بيان آن در شرح حالش خواهد آمد .\r\n\r\nمصادر ترجمهء ابن الحجاج :\r\nيتيمة الدهر ج 3 ص 25 / تاريخ خطيب ج 8 ص 14\r\nمعجم الادباء ج 4 ص 6 / تاريخ ابن خلكان 1 ر 170\r\nمعالم العلماء ص 136 / كامل ابن اثير ج 9 ص 63\r\nمنتظم ابن جوزى 7 ر 216 / مرآة الجنان 2 ر 444\r\nمعاهد التنصيص 2 ر 62 / مجالس المؤمنين 459\r\n\r\n","description":"","footnote":"\r\n( 1 ) در ديوانش چنين يافتيم ، و البته كلماتى افتاده دارد .\r\n","page_name":" 172 ","page_number":172},
  {"content":"\r\nشذرات الذهب 3 ر 136 / ايضاح المقاصد از شيخ بهائى خ\r\nكشف الظنون ج 1 ر 498 / رياض العلماء از ميرزا عبد اللَّه خ\r\nامل الامل - از شيخ حر عاملى / رياض الجنة از سيد زنوزى خ\r\nروضات الجنات ص 239 / نسمة السحر فيمن تشيع و شعر خ\r\nسفينة البحار 1 ر 225 / تتميم امل الامل از ابن ابى شبانه خ\r\nالشيعه و فنون الاسلام 106 / تنقيح المقال ج 1 ر 318\r\nدائرة المعارف اسلاميه 1 ر 130 / اعلام زركلى 1 ر 245\r\nدائرة المعارف بستانى 1 ر 439 / دائرة المعارف فريد وجدى 6 ر 12\r\n","description":"","footnote":"","page_name":" 173 ","page_number":173},
  {"content":"\r\nقرن چهارم\r\n\r\n28 غديريهء ابو العباس ضبى\r\nدر گذشتهء 398\r\n\r\nلعلى الطهر الشهير\r\nمجدا ناف على ثبير\r\nصنو النبى محمد\r\nو وصيه يوم الغدير\r\nو حليل فاطمة و وا\r\nلد شبر و ابو شبير ( 1 )\r\n\r\n- على پاك و بلند آوازه ، عظمتش سايه افكن شد بر قلهء ثبير .\r\n- همريشهء پيامبر خدا محمد و خليفه اش در روز غدير .\r\n- جفت حلال فاطمه ، پدر شبر و شبير .\r\nدنبالهء شعر :\r\n« ثبير » با فتح ثاء سه نقطه و بعد از آن باء مكسوره ، مرتفعترين كوههاى مكه است كه بين عرفه و مكه قرار گرفته : مردى از بزرگان قبيلهء « هذيل » در آن كوه مرد و نامش بر آن كوه ماند .\r\nابو نعيم در كتاب « آنچه از قرآن دربارهء على نازل شده » و نطنزى در كتاب\r\n\r\n","description":"","footnote":"\r\n( 1 ) مناقب ابن شهر آشوب ج 1 ص 500 ط ايران .\r\n","page_name":" 174 ","page_number":174},
  {"content":"\r\n« خصائص علوى » از شعبه از حكم از ابن عباس روايت كرده كه : ما با رسول خدا در مكه بوديم ، رسول خدا دست على را گرفت و ما را بر كوه « ثبير » بالا برد ، چهار ركعت نماز خواند و بعد سر به آسمان كرده و عرض كرد :\r\n« بار پروردگارا موسى پسر عمران از تو تمنا كرد و من نيز كه محمد پيام آور توام تمنا دارم كه سينه‌ام را باز كنى و كارم را فرجام بخشى و گره زبانم بگشائى تا سخنم را بفهمند ، ياورى برايم برانگيزى از خاندانم همين على بن ابيطالب باشد كه برادر من است ، كمرم را بوسيلهء او بر بند و او را در كار من شريك ساز ! »\r\nابن عباس گويد : سروشى شنيدم مىگفت : اى احمد ، تمنايت برآورده شد .\r\n\r\nشاعر :\r\n« كافى اوحد » ابو العباس ، احمد بن ابراهيم ضبى - از قبيلهء ضبه - وزير ، ملقب به « رئيس » يكى از سياستمداران و ادب پروران كه بعد از صاحب ابن عباد ، زمام ملك و سياست را بدست گرفت .\r\nاز نديمان صاحب بود كه تقربى ويژه يافته ، از فضل و ادب او بهرهء وافى گرفته تا آنجا كه خود پرچمدار فضل و ادب گشته ، پناه ادب دوستان و فضل پروران بود معروف همگان ، و مشار اليه بالبنان .\r\nهمواره بر آن پايگاه و الا بود تا صاحب ابن عباد ، در سال 385 رخت از جهان كشيد و با اشاره و فرمان فخر الدوله بويئى در منصب وزارتش جانشين خود ساخت و ابو على ملقب به « جليل » را با او شريك كرد ، برخى از فرزندان منجم در اين باره گويد :\r\n- به خدا قسم ، به خدا قسم بعد از وزير پسر عباد هرگز رستگار نشويد .\r\n- اگر از شما كار جليل و بزرگى ساخته آيد ، اجل مرا قطع كنيد ، و اگر رئيسى از شما برخاست سرم را .\r\n، بارى شاعر ما ضبى به آن پايگاه از جلال رسيد كه حاجتمندان بار سفر بسته بر در خانه اش آرزومند نوال شدند ، قصائد ثناگران از اكناف ديار به سويش سرازير\r\n","description":"","footnote":"","page_name":" 175 ","page_number":175},
  {"content":"\r\nشد و چكامه اش چون تحفه و ارمغان به اقطار جهان رفت .\r\nدر واقع جانشين شايسته اى براى درگذشتهء صالحش صاحب بود كه تمام شئون و مقامات او را صاحب گشت .\r\nدر جامع اصفهان دكه‌هاى مرتفع و سراهاى وسيع و آبرومندى داشته كه وقف بر ابناء سبيل و درماندگان نموده و در مقابل آن قراءتخانه مخصوصش با غرفه‌هاى مطالعه و مخزن كتاب كه از آثار نفيس علمى مشحون و فنون علم و هنر را گنجى شايگان و فهرست آن - چنان كه در كتاب « محاسن اصفهان » ص 85 آمده - در سه جلد بزرگ تنظيم شده بود .\r\nفرهنگ رجال و تراجم از ثنا و ستايش او پر ، و شعراء روزگارش با قصائد نمكين ثنا گستر ( 1 ) از جملهء آنان :\r\n1 - ابو عبد اللَّه محمد بن حامد خوارزمى است كه در چكامه اش چنين ستايش مىكند .\r\n- روزى نوين و عيدى سعادت قرين و ساعتى خوش آئين ديگرت چه به كار است .\r\n- و از آن بهتر ، طلعت نيكوى رئيس است كه پرتو آن سعادتبار است .\r\n- چه بسيار ، رداى عظمتى بر دوش افكنده كه طراز آن از حله‌هاى آل يزيد بيشتر است ( 2 ) .\r\n2 - ابو الحسن ، على بن احمد جوهرى جرجانى ( كه يادش گذشت ) قصائدى در ثناى ضبى دارد ، از جمله سروده اى در سالگرد تولدش كه ثعالبى در « يتيمه » ج 4 ص 38 آورده ، برخى ابياتش چنين است :\r\n- روزى كه رفعت و شرف آزين بسته ، بىپروا پرده‌ها را به كنار زد .\r\n- روزى كه ستارهء مشترى با شهابى مسعود ، شرار افكن شد :\r\n\r\n","description":"","footnote":"\r\n( 1 ) رك : يتيمة الدهر 3 / 260 ، معجم الادباء 1 / 65 كامل التواريخ 9 / 73 معالم العلماء از ابن شهر آشوب ، ديوان مهيار ديلمى 4 / 29 اعيان الشيعه 8 / 77 دائرهء بستانى 11 / 120 .\r\n( 2 ) جامهء نادوخته كه بر دوش مىافكندند برد يا حله مىخواندند و طراز - يعنى خطوط راهراه آن - گواه شخصيت و نمودار عظمت بوده .\r\n","page_name":" 176 ","page_number":176},
  {"content":"\r\n- چكيدهء عزت آشكار و برگزيدهء دودمان و الاتبار .\r\n- شهريارى كه چون جبهء شرف پوشد ، روزگار از جامهء شرف عريان ماند .\r\n- و هر گاه در كارى خشم گيرد ، چه آتشها كه بيفروزد .\r\n- و به هنگام عطا و بخشش كه چون ابر خنده زند ، طلا بر دامن ريزد .\r\n- اى طلعت صاحب كرامت ! كجا مانندت يافت شود ؟\r\n- امروز ، روزى است كه از يمن و سعادتش ، بينوايانهم كمر بند زرين بسته‌اند .\r\n- امروز ، زاد روز مسعود تو است كه در واقع زاد روز ادب است .\r\n- خوش زى در اين بزم با بركت كه از آب انگور سيراب شده .\r\n- و سرا پردهء عشرتى بر افراز كه بر جهانى سايه افكن شود .\r\n3 - مهيار ديلمى ( يكى از شعراء غدير كه يادش خواهد آمد ) شاعر ما ضبى را با چند قصيده ثنا گفته ، از جمله قصيده اى با قافيهء ميم كه 65 بيت است و درج 3 ديوانش ص 344 ديده مىشود ، آغازش چنين است :\r\n- اى همجواران ! قافله بر سر كوه مانده شما در مغاك شده‌ايد ؟ آرى ! دلى كه از عشق خالى است كجا داند كه بر عاشق شيدا چه گذشت ؟\r\n- شما كوچ كرديد ، ساعات شب براى ما و شما يكسان است ولى جمعى بيداراند و گروهى در خواب .\r\n، و از جمله ، قصيده اى با قافيهء باء در 45 بيت كه با اين مطلع درج 1 ص 230 ديوانش ثبت شده :\r\n\r\nشفى اللَّه نفسا لا تذل لمطلب\r\nو صبرا متى يسمع به الدهر يعجب\r\n\r\n، و قصيدهء در 61 بيت با قافيهء دال كه با اين مطلع درج 1 ص 230 ديوانش آمده :\r\n\r\nاذا صاح وفد السحب بالريح أوحدا\r\nوراح بها ملاى ثقالا أو اغتدى\r\n\r\nو چكامه اى ديگر با قافيهء باء 37 بيت كه درج 1 ص 12 ديوانش با اين مطلع ديده مىشود :\r\n\r\nدواعى الهدى لك أن لا تجيبا\r\nهجرنا تقى ما وصلنا ذنوبا\r\n\r\n","description":"","footnote":"","page_name":" 177 ","page_number":177},
  {"content":"\r\nو ديگرى با قافيهء عين در 40 بيت درج 2 ص 179 ديوانش با اين سرآغاز :\r\n\r\nعلى أى لائمة أربع\r\nو فى أيما سلوة أطمع\r\nو قد أخذ العهد يوم الرحيل\r\nأمامى و العهد مستودع\r\n\r\n- به كدامين نكوهش و عتاب رو كنم ، و در كدامين تسليت خاطر طمع بندم .\r\n- با آنكه روز وداع عهد و پيمان گرفت و البته عهد و پيمان ، امانت است .\r\n، و ديگرى با قافيهء لام 52 بيت ، درج 3 ص 18 ديوانش با اين سرآغاز :\r\n\r\nاليوم أنجز ماطل الامال\r\nفأتتك طائعة من الاقبال\r\n\r\nو قصيدهء ديگر 69 بيت كه درج 4 ص 30 ديوانش ثبت آمده ، مهيار اين قصيده را در سال 392 به نظم آورده ، ملاحظه بفرمائيد :\r\n\r\nقالوا : عساك مرجم فتبين\r\nهيهات ليس بناظرى ان غرنى\r\n\r\n- گفتند : نيك بنگر ! شايد خطا كرده باشى ، هيهات ! اگرم فريب دهد ديدگان من نخواهد بود .\r\n- اين است خانه هايشان و اينهم چشمهء آب ، نگهدار و بنوش ، گوارايت مباد ! اگرم ننوشانى .\r\n- بجان خودم ، نزديك بود راهبر نشوم ، بوى عنبرى كه محبوبان بر خاك افشانده‌اند ، راهبر من گشت .\r\n- نكهت جانرا با شاخ عنبر به خاك افشاندند و رفتند ، بوى مشك آن بر جاى ماند .\r\n- اى تربتى كه بازيچهء جوانان گشتى ، آن هم بازيچهء شك و ترديد ، اينك با يقين من آشكار آمدى .\r\n- اگر عهد ديرينه را فرا خاطرم آرى ، بدان كه محفوظ است ، و چه بد خاطره اى است .\r\n- بعد از آن محبوبكان ، آهوان وحشى در تو جاى گرفتند كه اينجا خانهء شوخ چشمان است ، و كاش جا نمىگرفتند .\r\n","description":"","footnote":"","page_name":" 178 ","page_number":178},
  {"content":"\r\n- من كه نرگس مستشان را با اثر جادوى آن مىشناسم ، اين آهوان وحشى با چه اميد اطراف من مىلولند .\r\n، و در همين قصيده مىگويد :\r\n- حاشا كه دست تمنا به هر سو دراز كنم ، با آنكه جود و كرامت جايگاه مشخصى دارد .\r\n- اى بخت بپاخيز و در رى آنجا كه پايگاه دولت و استغناست صلا درده و رحمت آر بر بىنوائى كه بىخبر است .\r\n- ياريش كن تا به مراد رسد ، اين چنين موفق از محروم باز شناخته آيد .\r\n- به خاطر كيست كه رفيقم راه شرق گرفته ، با آنكه ضمانت او كافى است ، و جز آن مجاز نباشد .\r\n- اى شتران رهوار كه چون كشتى در صحرا روانيد ، مشتاقم ، سعى كنيد واى كاروان سالار ، به نشاط آمده‌ام ، سرود بر خوان .\r\n- اى غلام ! برخيز و بر شترى راهوار جهاز بربند كه ريگزار صحرا در زير پايش استوار باشد .\r\n- اگر گياهى نباشد ، با بوى گياه سر كند ولى از راه سپردن سير نشود .\r\n- چنان با نشاط و رقصان كه سوارى بر پشت آن مشكل و جهاز شتر فرياد زند :\r\nآهسته !\r\n- روزى و انصاف در اين مرز و بوم ناياب است ، به رى پناه بر و هر دو را از معدن بجوى .\r\n- اگر راه به سوى « ابو العباس » شهريار آن ديار باشد ، دشواريها آسان و سختيها هموار شود .\r\n4 - ابو الفياض ، سعد بن احمد طبرى قصيدهء در ثناى او دارد از آن جمله :\r\n- من با اين قافيه پردازيم ، شعر خود را به حساسترين قافيه پردازان و شاعران هديه مىكنم :\r\n","description":"","footnote":"","page_name":" 179 ","page_number":179},
  {"content":"\r\n- چونان كه در مثل آمده خرما به قلعهء خيبر مىبرم . اين گونه مثل فراوان است .\r\n- از دست كرمت آرزوئى دارم كه روا ندانستم نزد ديگرانش اظهار كنم .\r\n- نه بينى كه زادهء اميرم پناه داد و از ساحت خود ، عالىترين غرفه را مخصوص من ساخت ؟\r\n5 - صاعد بن محمد جرجانى ، اين دو بيت را به خدمتش ارسال داشته :\r\n- اگر بخواهم درخور اشتياق و آرزويم تحفه اى به خدمت آورم ، جز ديدگانم نخواهد بود .\r\n- ولى هديهء من بر حسب قدرت و استطاعت است ، از اين رو ديوانى با خط ابن مقله به ارمغان آوردم .\r\n6 - ابو القاسم ، عبد الواحد بن محمد بن على بن حريش اصفهانى ، ضمن قصيدهء بسيار طولانى كه ثناگستر ضبى گشته ، چنين مىگويد :\r\n- جان و خاندانم فداى آن منزل كه تو ساكن باشى ، و هم فداى آن روزگاران كه گذشت و جز ايامى قليل نافع نيفتاد .\r\n- و آن زلفان دلاويز كه بر رخسارش راه برده و باد صبا وزيده و از راهش بدر مىبرد .\r\n- و آن لذت همآغوشى كه چون ماه تابانش ببرگرفتم ، خواستم ببوسم روا نداشتم .\r\n- در كنار هم ايستاديم . زبان سرزنش ، طوفانى از رعد برانگيخت و از ديدگان ما سيلاب اشك سرازير بود .\r\n- دانه‌هاى مرواريد غلطان بر صفحه رخسارش مىدرخشيد چونان كه شبنم بر روى گل .\r\n- رقيب از صحنهء وداعمان دور شد كه نبيند ، ولى نفس پراشتياق ما را مىشنيد و برنج اندر بود .\r\n- از سرزنش دوست و معذرت او دل در برم مىطپيد و از شوخى رقيب و سخنان\r\n","description":"","footnote":"","page_name":" 180 ","page_number":180},
  {"content":"\r\nجديش در بيم و اضطراب بودم .\r\n- چگونه قلبم را سپر بلايش سازم ، با اينكه نميدانم از كدام تركش تيز مىزند .\r\n- پشت كرده و ميرود ، ولى گلزار چشم را در زير قدمش فرش كرده ، فدايش گشته و قدمهايش را مىبوسد .\r\n، پس از دورانى كه از وزارت او گذشت ، مادر مجد الدوله او را متهم ساخت كه برادرش را مسموم ساخته ، از اين رو 200 هزار دينار مطالبه مىكرد ، تا در سوگوارى او خرج كند ، ابو العباس از پرداخت آن امتناع كرد و ناچار در سال 392 از ترس به « بروجرد » گريخت كه در حوزهء عمل « بدر » فرزند « حسنويه » ( 1 ) بود .\r\nبعد حاضر شد كه مبلغ معهود را بدهد و بر سر كار خود برگردد ، مورد قبول واقع نشد ، و در همان « بروجرد » باقى ماند تا در سال 398 دار فانى را وداع گفت .\r\nبرخى گفته‌اند ابو بكر فرزند رافع كه يكى از سرهنگان فخر الدوله بود ، با يكى از چاكران ابو العباس توطئه كرده به دو سم خورانيد .\r\nپسرش تابوت او را با يكى از پرده داران به بغداد فرستاد ، و نامه اى به ابو بكر خوارزمى نگاشته خاطر نشان كرد كه پدرش وصيت كرده است تا او را در جوار سيد شهدا در كربلا دفن كنند ، درخواست كرد تا خوارزمى ترتيب كار را بدهد و آرامگاهى معادل 500 دينار برايش ابتياع نمايند .\r\nموضوع را با شريف ابو احمد ( پدر سيد شريف علم الهدى و سيد شريف رضى ) در ميان نهادند ، فرمود : ابو العباس مردى است كه به جوار جدمان پناه آورده ، از\r\n\r\n","description":"","footnote":"\r\n( 1 ) از اميران جبل ( عراق ايران ) است ، القادر باللَّه او را ملقب به ناصر الدوله ساخت و پرچمى به نامش بست ، علماء و زهاد و يتيمان را مىنواخت ، هر جمعه ده هزار درهم صدقه مىداد و سه هزار دينار به كفشدوزانى كه در فاصلهء همدان و بغداد بر سر راه حجاج بودند مىپرداخت تا كفش حجاج درمانده را تأمين كنند و هر ماه 20 هزار درهم براى كفن مردگان بىنوا اختصاص داده بود ، در حوزهء فرمانروائيش سه هزار مسجد و رباط ساخته و هر ساله صد هزار دينار حوائج زوار حرمين مكه و مدينه را تأمين ميكرد با وجود اين خرجها 20 ميليون درهم ديگر به خزانهء او سرازير مىشد . ( شذرات 3 / 73 )\r\n","page_name":" 181 ","page_number":181},
  {"content":"\r\nاين رو براى تربتش بهائى نخواهم گرفت .\r\nتربتش را مشخص كرد و تابوت را به مسجد « براثا » بردند ، ابو احمد به همراه اشراف و فقهاء حاضر شده بر او نماز خواندند و دستور داد پنجاه نفر همراه تابوت حركت كرده جنازه را در كربلا دفن كنند ( 1 ) .\r\nمهيار ديلمى ( كه ذكرش خواهد آمد ) با قصيدهء كه 59 بيت است و درج 3 ديوانش ص 27 ثبت آمده ، وزير مرحوم را رثا گفته و قصيده را خدمت فرزندش سعد به « دينور » گسيل داشت تا او را تسليت داده باشد ، ملاحظه بفرمائيد :\r\n- چيست كه از شاه نشين پرسى : كه از اينجا برخاست ؟ و از صدر زين كه : چه كس بر زمين افتاد ؟\r\n- از چه دفتر وزارت كه ديروز غلغله بود ، تعطيل شد و مجالس آن كه پر بود خالى گشت ؟\r\n- اسبان راهوار از چه زانوى غم ببرگرفته ، و ساكت و سر بزيرند ، با اينكه ديروز با غريو شيهه و شادى در صحنهء ميدان دوان بودند ؟\r\n- دلاوران را از صدر زين كه بر زمين افكند ، هم آنها كه ديروز در سايهء نيزه و شمشير چون شاهين در كمين بودند ؟\r\n- از چيست كه آسمان تاريك است ، و چرا در عزاى اختران نشسته ؟\r\n- جارچى عزاى كى را اعلام كرد كه زبانش در كام شكسته بود ، پرسيدند : مرگ آجلش درربود يا سم قاتل ؟\r\n- رفعت و شرف در گور شد ؟ يا طالع دنيا سقوط كرد ؟ يا ركن « ضبه » فرو افتاد ؟\r\n- گمان نميرفت كه با آن عزت و اقتدار ، غول مرگ به دو دست يابد .\r\n- آيا غول مرگ دانست - بجانم سوگند ندانست - كه دام و ريسمانش پاى كه را خواهد بست ؟\r\n- حادثه اى كه روزگار از عقل بيگانه شد ، گاهى روزگار دچار جهالت است .\r\n\r\n","description":"","footnote":"\r\n( 1 ) معجم الادباء ج 1 ص 65 .\r\n","page_name":" 182 ","page_number":182},
  {"content":"\r\n- اى باران ، زمين را سيراب كن و برگرد بوستان خيمه زن تا سرزمين خشك و سوزان زبان بتشكر گشايد .\r\n- بارانى كه چون دهان مشكريزان باشد و زمين تشنه را جان بخشد .\r\n- بارانى كه بر سنگ خارا اثر گذارد چونان كه نعل سمند بر مرغزار .\r\n- ابرى تيره چون شتر كه مهار بينىاش را شتر مرغى رم كرده بر نوك كشد .\r\n- و پستانهايش براى دره‌ها و تپه ماهورها سوگند خورده سوگندى راست و درست كه پر و لبريز است .\r\n- برق جهندهء آسمان با شمشيرش رگهاى آن را بريد ، اينك به هر دره جوى كشيده روان است .\r\n- ابو العباس را از جانب من برگو : به هر دره و هامون سر مىكشم تا اينكه تربتت را جسته و سيراب كنم .\r\n- ولى تودهء خاك پرده و حجابت گشته ، چگونه مورد خطاب و پيغام گردى .\r\n- خوش بخت آن سنگ و خاكى كه در زير تنت بالش و متكا گشت و بدبخت آنچه بر روى تنت هوار شد .\r\n- مىگريم و مىمويم : به خاطر خودم و به خاطر خاك نشينانى كه فرزندانش بعد از تو يتيم شوند و زنانش بىسرپرست .\r\n- و به خاطر پناهنده اى كه حوادثش در سپرده تمناى خوراك دارد ، و روزگارش خورندهء او است .\r\n- به انتظار مانده كه چه تصميم گيرد : نه در خانهء بىسامانش رحل اقامت مىافكند و نه ارادهء كوچ دارد .\r\n- از دوره گردى به هلاكت رسيده هر روز بر در اين و آن يار و ياور مىطلبد و همه گانش از در مىرانند .\r\n- تا اينكه بخت و اقبالش را در بارگاه شما يافت و رنج گذشته را با شادى سال نو از ياد برد .\r\n","description":"","footnote":"","page_name":" 183 ","page_number":183},
  {"content":"\r\n- مىگريم بر آن گروهى كه فضل و دانششان در نظر مردم جرم و گناه است و اينك همان فضل و دانش را به درگاهت شفيع آورده‌اند .\r\n- با اطمينان خاطر از كوشش مداوم و خستگى و خوارى بر كنار شدند ، و كفيل حوائج آنانى توئى .\r\n- بعد از آنكه هلاكت راهرا بر تو بست ، آواز ساربان هم راه بر آنان بست كه در گمان شرفيابى و كامورى نباشند .\r\n- گروهى پس از گروه دگر كه اگر بر فراز سمند نشينى ، در گردت حلقه زنند و چشمها را خيره سازند و اگر خشمناك شوى چون سپاهى چيره باشند كه .\r\n- با مشت استخوان دشمن را درهم شكنند . و در سايهء نيزه چون سرنيزهء آهنين باشند .\r\n- اگر دشمن خونخوارت تيراندازان ماهر « ثعل » باشند ، يك نفر از آنان باقى نماند .\r\n- درنگ و شكيبائيت را منكر و عجيب شمردند ، ولى اين مرگ بود كه پيش مىتاخت و تو با توانى به دفاع برخاستى .\r\n- آشنايان دور از ياريت دريغ كردند و نزديكان ترا تنها گذاشتند كه صياد تو چه خواهد كرد ؟\r\n- مرگ بر تو درآمد از آن درى كه هيچ مانع و دافعى نداشت جز فشار انبوهى كه به خدمت مىآمدند .\r\n- خوشحال و خرم بودند كه به دست بوس تو آمدند ، و هيچكدامشان متحمل نشده او را از در نراند .\r\n- خوان كرمت مانع نگشت ، بذل و نوالت به حمايت برنخاست و نه عطا و بخشش به كفايت و دفاع .\r\n- تلخ و شيرين روزگار تو بودى : هر كه كامش تلخ بود از قهر تو بود و آنكه شيرين ، از عسلى كه تو در دهانش ريختى .\r\n","description":"","footnote":"","page_name":" 184 ","page_number":184},
  {"content":"\r\n- به حالى اندر شدى كه نه خود چارهء دشمن توانستى و نه دوست يكرنگت كارى از پيش برد .\r\n- آرى مرگ پرجفاترين قاضى است ولى جورى كه يكسان تقسيم شود عدالت است .\r\n- آنكه از زندگى تو عبرت گيرد ، و حق خود بشناسد فريب روزگار نخورد و از باطل به شگفت اندر نشود .\r\n- اى پاىبند گورستان كه جگرهاى تفتيده و چشمان اشكبار ، حق ترا ادا نكرده اند\r\n- اگر مرگ هلاكت بارت فدا مىگرفت ، خون دلم و تمام خاندانم را فداى تو مىكردم .\r\n- چه شد كه روزگارم با فقدان تو چون نيمروز ، در تب و تاب است ، با آنكه در كنارت چون عصر طربناك بود ؟\r\n- پيش از اين با مدح و ثنا خوانيت ، جامهء فخرى بر تن داشتم كه دامنش بر خاك مىكشيد . . .\r\n، و در همين قصيده گفته است :\r\n- گمان مبر ، با آنكه طالع سعد فرزندت تابان است . اختر ديگران در برج طالعت فروزان شود .\r\n- بعد از تو ميهمانان و واردان وجه نكويش را با ميمنت پذيرا شدند ، البته در ماه تابان از خورشيد رخشان نشانه هاست !\r\n- اى سعد ! نيكرفتار باش و بار سنگين پدر را بر دوش بكش ، تا توان دارى و تا دگرانت اطاعت كنند .\r\n- من آنم كه با گريه و ناله ترا خورسند سازم و در آنچه گويم و سرايم ترا مسرور سازم .\r\n، شاعر ما ابو العباس ضبى خود شعرى لطيف و قريحهء نمكين دارد ، از جمله گويد :\r\n","description":"","footnote":"","page_name":" 185 ","page_number":185},
  {"content":"\r\n- اى سرور من ! لختى با اسيران كويت مدارا كن همانا نگاه مستت جانها مفتون ساخته .\r\n- و عقلها ربوده است ، و ندانيم واقعا جام شراب است كه مىنوشيم يا جادوى فتان .\r\n، و قطعهء ديگرى دارد كه بر زبان سرود گران مىچرخد :\r\n- اى كاش دانستمى كه مرادت چيست ؟ اين قلب نامراد ، از دوريت دردمند است .\r\n- كاش مىدانستم با كدام حسنت مرا اسير خود ساخته اى ؟ با جمالت ؟ يا كمالت ؟\r\nيا با مهر و و داد ؟\r\n- و يا ميدانستم كدامين سياهتر است ؟ خالت ؟ يا خط عذارت ؟ يا قلب و فؤاد ؟\r\n، و يا اين قطعهء ديگرش :\r\n- گفتم به آن كه گلى تحفه آورد ، و محفل ما از نشاط خندان بود .\r\n- نور دو چشم ، نزد من ، درك آرزو است ، نه فرزندى چون سام و يا حام .\r\n- گفتمش : از سخن چين بپرهيز و به خود راهش مده ، سخن چين بدبخت هيزمكش است .\r\n- از چشم زخم جاسوسانى هراسناكم كه حسودان و دشمنان گسيل مىدارند .\r\n، و اين قطعه هم از اوست :\r\n- به جدائى و قهر مكوش كه مايهء تلخ كامى و عذاب است .\r\n- خورشيد كه به هنگام غروب زرد رو شود از بيم فراق است .\r\n، و از جمله قطعاتى كه به صاحب ابن عباد گسيل داشته :\r\n- اى « كافى الكفاة » دولتت جاويد و عزتت بر دوام است و چه عظيم نعمتى است ؟\r\n- با نثر خود بر صفحهء كاغذ در شاهوار پاشيدى و دگر باره گوهرى منظوم كه رشك ستارگان است .\r\nگوهرى كه اگر از « جواهر » بود ، واقعا در سلك كشيده مىشد ، ولى « عرض » است و سلك ناپذير .\r\n","description":"","footnote":"","page_name":" 186 ","page_number":186},
  {"content":"\r\n، و قطعهء در ستايش « پروين » دارد :\r\n- گمان بردم كه « پروين » هنگامى كه در سياهى شب طالع شد .\r\n- خوشه اى است از لؤلؤتر يا دستهء از گل نرگس .\r\n، و نيز اين قطعهء ديگر :\r\n- چون « ثريا » به جلوه آمد هنگام طلوع فجر .\r\n- گمان بردم - از لمعانش - كه خوشه اى است از در و گوهر .\r\n، و اين قطعه در كوتاهى شب :\r\n- شبى كوتاهتر از انديشهء من ، در مقدار .\r\n- جلوهء كرد و رفت ، چون دوشيزهء بىقرار .\r\n، و قطعهء ديگر در شب طولانى :\r\n- چه شبها كه نخوابيدم و در فكر شدم از چه جهت طولانى است .\r\n- هر چه بيش نظاره كردم ، سياهتر شد .\r\n- دانستم كه او هم خواب بسر گشته .\r\n- يا اخترانش مرده‌اند و جامهء سياه پوشيده .\r\n، شاعر والامقام ، پايگاه مجد و عظمتش را بعد از خود به فرزندش ابو القاسم سعد بن احمد ضبى سپرد ، و او بعد از فرار پدر به « بروجرد » دنبال پدر گرفت و در همانجا بعد از پدرش به چند ماه رخت به دار بقا كشيد .\r\nمهيار ديلمى قصائد زيادى در ثنا و ستايش او سروده ، از جمله قصيدهء با 45 بيت كه در دوران اقامت بروجرد شخصا در حضور او خوانده است : آغازش اين است :\r\n\r\nذكرت و ما وفاى بحيث أنسى\r\nبدجلة كم صباح لى و ممسى\r\n\r\n، و قصيدهء ديگر نيز در 45 بيت و مطلعش اين :\r\n\r\nأشاقك من حسناء رهنا طروقها\r\nنعم كل حاجات النفوس يشوقها\r\n\r\n، و سروده اى با قافيهء نون در 44 بيت كه در ج 4 ديوانش ص 51 با اين سرآغاز ثبت آمده :\r\n","description":"","footnote":"","page_name":" 187 ","page_number":187},
  {"content":"\r\n\r\nما انت بعد البين من أوطانى\r\nدار الهوى و الدار بالجيران\r\n\r\n، در اين سروده مىگويد :\r\n- سخن از كريمان و آزادگان فراوان بود ، اما هر كه را آزمودم لفظ بىمعنى بود .\r\n- مگر « سعد » آنكه براى رفعت و تعالى به پا خاست ، هيهات كه خواب رفتگانشان چون شخص بيدار باشد .\r\n- آرام اى حسودان كينه ور ! همانا تعالى و شرف با كينه و حسد ، دست نخواهد داد .\r\n- در ميان كوههاى سر به فلك كشيده درياى هشتمى است كه صخره‌هاى كوه پيكر بر آن احاطه كرده و هم ماه تابان دگرى است .\r\n- گروهى كه چون باد به سوى خواسته‌ها مىتازند ، بادى كه براى مسابقه در جريان است .\r\n- گروهى كه هر گاه به وزارت شاهان رسند ، عمامهء آنان بر تاج شاهى فرمان دهد .\r\n- خرگاه خود را بر رهگذر مسافران به پا كرده‌اند ، گويا براى جلب مهمان قرعه مىكشند .\r\n- شب كه بر سر بام خود آتش افروزند ، از شوق مهمان ، چه بسا جان خود را بر سر هيزم نهند چه با آتش فروزانتر مهمان بيشتر آيد .\r\n- زادگان « ضبه » در پهناى زمين پراكنده‌اند به هر كوى و كنار ، و در روز نبرد چون صف دندان در شمار .\r\n- اى سوارى كه به سوى اختران تابان مىتازى ، پيش رو ، باشد كه مرا در آنجا بيابى .\r\n- بايست و ندا در ده كه : اى سعد شاهان ، رسالتى دارم از بندهء دور افتاده و دوست نزديك :\r\n- پيش از آنكه به ديدارت نائل شوم ، اشتياق خود را مىفريفتم ، البته نزديك شدن چون خيال است و ديدار آرزو .\r\n","description":"","footnote":"","page_name":" 188 ","page_number":188},
  {"content":"\r\n- و چون با روز وصلت آتش دل را فرو نشاندم ! تشنه تر از روز هجران گشت .\r\n- بسيار شد كه در برابر اشتياق زبان مقاومت كردم ، چون به عيان آمد ناتوان ماندم .\r\n- و تو اين شيوه را بر من باژگون كردى : پيش از آنكه مرا ببينى محبوبتر بودم .\r\n- از شگفتيهاست كه نزديكى من ، خود باعث دورى گشته است ، آرى زمانه چون بوقلمون رنگ و وارنگ است .\r\n","description":"","footnote":"","page_name":" 189 ","page_number":189},
  {"content":"\r\nقرن چهارم\r\n\r\n29 غديريهء ابو رقعمق انطاكى\r\n( 1 ) در گذشته 399\r\nكتب الحصير الى السرير : أن الفصيل ابن البعير\r\n- بوريا به تخت خواب نوشت كه « فصيل » نام بچهء شتر است .\r\n- به خاطر يك چنين موضوع ، سر كار امير ، هوس قورمهء قير كرده .\r\n- بجان خودم سوگند كه ما چه خرم را دو سال از علف جو محروم خواهم نمود .\r\n- بار خدايا - مگر اينكه از لاغرى با پرندگان پرواز گيرد .\r\n- ميخواهم داستان خودم را بگويم ، و اين شانس توست كه پيش صاحب خبر آمدى .\r\n- آنان كه در خشكسالى به جان هم افتادند و با كدو تنبل بر سر هم كوفتند :\r\n- به خاطر من اندوه گرفتند كه چرا همگان بودند و من در آن ميان نبودم .\r\n- اگر بودم و تو سرى خورده بودم ، امروز مىگفتند : كسى هست كه دست اين كور بيچاره را بگيرد ؟\r\n- بجان خودم كه يك روز بارانى به خانهء دوستى از دوستان رفتم .\r\n- دامن بر كمر زده و باد به سبيل انداخته كه با سطل بزرگ بر سر هم بكوبيم .\r\n\r\n","description":"","footnote":"\r\n( 1 ) منسوب به انطاكيه شهرى معروف در فاصلهء دو مرحله از شهر حلب .\r\n","page_name":" 190 ","page_number":190},
  {"content":"\r\n- آنها پيش تاختند ، منهم دلوم را دور سرم چرخاندم ، ولى متأسفانه بر سر خود كوبيدم .\r\n- اى شير مردان ، پس كلهء هم را نشانه بگيريد ، كه اين بازى ، كليد نشاط است .\r\n- غافل مشويد كه سينه‌ها را از كينه‌ها پاك كند .\r\n- اين بازى مانند « بخور » فضاى مجلس را معطر كند از اين « بخور » ملال مگيريد .\r\n- به خدا سوگند كه هر گاه موقع سحرى به ياد دوستان افتم ، جايشان را خالى مىكنم .\r\n- و هم اندوهگين شوم چه همين كه نزديك شد ديزى بپزد .\r\n- رفتند . با اينكه خودشان فطير كرده بودند ، از خوردن فطير بازماندند .\r\n\r\nلا و الذى نطق النبى\r\nبفضله يوم الغدير\r\nما للامام ابى على\r\nفى البرية من نظير ( 1 )\r\n\r\n- نه بجان آن سرورى كه رسول خدا در روز « غدير » زبان به ثنايش گشود .\r\n- سرورمان « ابو على » در جهان بىنظير است .\r\n\r\nشاعر :\r\n- ابو حامد ، احمد بن محمد انطاكى ، ساكن مصر ، معروف به « ابو رقعمق » يكى از سرايندگان مشهور و كار آمدان فنون شعر است ، در اسلوب سخن و سبك بديع چنان پيش تاخته كه ميدان وسيعى را پشت سر نهاده ، جز اينكه گاه شوخى را با جد درآميخته است .\r\nجوانى را در شام بوده ، بعد به مصر رفته و شهرتى عالمگير بدست آورده و در علم و ادب مكانتى عظيم يافته است : شاهان و رهبران و سروران مصر را ثنا گفته و از جمله :\r\nمعز ، ابو تميم معد بن منصور بن قائم بن عبيد اللَّه مهدى ، و فرزندش « زفر » عزيز مصر و « حاكم » فرزند عزيز ، و « جوهر » سرهنگ سپاه ، و « وزير » ابو الفرج يعقوب بن\r\n\r\n","description":"","footnote":"\r\n( 1 ) يتيمة الدهر ج 1 ص 284 .\r\n","page_name":" 191 ","page_number":191},
  {"content":"\r\nكلس و امثال آنان .\r\nدر مصر ، با جماعتى از بذله بافان و شوخطبعان مصادف شد ، و در شوخسرائى و هزل بافى افراط كرد تا آنجا كه لقب « ابو رقعمق » ( 1 ) به او بسته شد ، گاهى گفته مىشود كه خودش اين لقب را ساخته و اين خود اوست كه در شعرش صريحا اظهار مىدارد كه با ديوانگى هم پيمان است :\r\n- از خدا آمرزش طلبم از سخن عاقلانه اى كه بر زبان راندم ، فرزانگى شأن من نيست .\r\n- نه به آن خدائى كه تنها مرا از ميان خلق بر سر زبانها افكند و به ديوانگيم واداشت .\r\n، اين دو بيت ، از قصيده اى است كه خاطراتش را در شب « تنيس » در آن باز گفته و آن ( 2 ) نام شهرى است در مصر كه روزگارى مهد تمدن بوده و پانصد محدث صاحب قلم در آن حديث مىنوشته . آغاز قصيده چنين است :\r\n\r\nليلى بتنيس ليل الخالف العانى\r\nتفنى الليالى و ليلى ليس بالفانى\r\n\r\n، سرودهء دارد كه كاملا از افراط او در ديوانگى و خل بازى حكايت مىكند :\r\n- بس كن از نكوهش و عتابت اى معشوقهء پر چانه . من اين خل بازى و مسخرگى را با هيچ مقامى عوض نخواهم كرد .\r\n- موقعى كه ترانه‌هاى خارجى سر كنم و گروه جاكشان دنبالم روان باشند گويا -\r\n- كشيش ديرى باشم كه سحرگاه ، تلاوت خود را با آواى خوش بر گروه كشيشان به پايان برده است .\r\n- من خل شده‌ام و استاد اين فنم ، با هيچ عنوانى نامبزدار نشوم جز « خداى مسخره‌ها » .\r\n- علت آن است كه ديدم فرزانگى بىارج مانده ، منهم براى اهل زمانه ، خل -\r\n\r\n","description":"","footnote":"\r\n( 1 ) نيم اول آن از « رقاعه » بمعنى حماقت گرفته شده و نيم دوم آن از كلمهء « احمق » ( مترجم ) .\r\n( 2 ) با كسر اول و تشديد نون و بعد از آن ياء ساكن .\r\n","page_name":" 192 ","page_number":192},
  {"content":"\r\nبازى و مسخرگى آوردم .\r\n، و در قصيدهء ديگرى گويد :\r\n- آنچه خواهى خل بازى و مسخرگى دارم ، و هوسى كه مقدار كمش اكسير حماقت و خل بازى بسيار است .\r\n- شاعران زيادى در طلب آن شدند و دست نيافتند ، چگونه بر آن دست يابند كه بايد از پلهاى زيادى بگذرند .\r\n- من از خل بازى و حماقتم قدردانى مىكنم ، چه بدين وسيله پرچم خود را در آفاق جهان افراخته‌ام .\r\n- و آن را با هيچ دوستى و نه با هيچ عوضى برابر نخواهم كرد ، ابدا . ديگراناند كه از ترك حماقت معذوراند .\r\n- ايرادى در وجود من نيست جز اينكه هر گاه به نشاط آيند و من باشم چندان بر سرشان بكوبم كه شكاف بردارد .\r\n، و در قصيدهء ديگرى گويد :\r\n- گوشت به من باشد ، بر من خرده مگير از زياد و كم .\r\n- و كوچك و بزرگ و نازك و كلفت .\r\n- همانا با خل بازى و ديوانگى از فرزانگان برديم .\r\n- خدايش در نعمت بپرورد و نگهدارد هر كه كمعقل و بىمايه است .\r\n- هر چه بجويند مانند من احمق و كمخرد نخواهند يافت .\r\n- هر گاه ياد من افتند ، خواهند گفت : استاد ما طبل طبلها است .\r\n- استاد ما استاد است ولى نه استادى خردمند .\r\n، - بيشتر اشعارش محكم و خوب است ، بر روش « صريع الدلاء » و « قصار بصرى » چنان كه ابن خلكان گويد ، و به سروده اش در فنون ادب استشهاد شده آن طور كه در باب مشاكله ( 1 ) در كتاب تلخيص و ساير كتب ادبى ياد شده ، در كتاب تلخيص\r\n\r\n","description":"","footnote":"\r\n( 1 ) عوض كردن تعبير ، بخاطر اينكه با تعبير ديگران هم شكل باشد .\r\n","page_name":" 193 ","page_number":193},
  {"content":"\r\nبه اين شعرش استناد كرده است .\r\n\r\nقالوا : اقترح شيئا نجد لك طبخه\r\nقلت اطبخوا لى جبة و قميصا\r\n\r\n، سيد عباسى در ج 1 « معاهد التنصيص » ص 225 گويد : اين شعر ، سرودهء ابو رقعمق شاعر است ، از زبان شاعر نقل شده كه مىگفت : چهار نفر دوست گرامى داشتم كه در روزگار كافور اخشيدى نديم و همدم بوديم ، يك روز سرد ، پيك آنان آمد و گفت :\r\nدوستانت سلام مىرسانند و مىگويند : امروز صبح بزمى ترتيب داده‌ايم و گوسفندى فربه كشته‌ايم ، هر چه هوس دارى بگو كه برايت بپزيم ! من كه ديدم لباس گرمى ندارم كه از سرما نگهبان باشد ، به آنان نوشتم :\r\n- دوستانم صبح زود ، در فكر چاشت شدند و پيك آنان پيغامى ويژه آورد :\r\n- گفتند : پيشنهاد كن ! هر چه خواهى برايت بپزيم ، گفتم : براى من يك جبه و يك پيراهن بپزيد .\r\nگويد : پيك با رقعه رفت ، من فكر نميكردم ولى به زودى برگشت ، و چهار خلعت آورد با چهار كيسهء زر كه در هر يك ده دينار زر سرخ بود ، يكى از خلعتها را پوشيدم و روان شدم .\r\nثعالبى درج 1 « يتيمة الدهر » از ص 269 تا 296 به شرح حال او پرداخته و چهار صد و نود و چهار بيت از سروده‌هاى او را ياد كرده و در ثنايش گفته :\r\n« يگانهء دوران بود و چكيدهء احسان . و از آن چكامه سرايان كه با طبعى روان در ميدان جد و هزل گوى فضل درربود ، مديحه سرائى بود بنام و فاضلى نيك انجام و در شام همانند ابن الحجاج در عراق » .\r\nشايد تشبيه كردن شاعر به ابن الحجاج ، از نظر تشيع او باشد ، چه شيعه گرى ظاهرترين و مشهورترين خصال ابن الحجاج است ، و هر كه او را شناسد با محبت و ولايت اهل بيت وحى - كه سلام خداى بر آنان باد - مىشناسد ، خصوصا ترشروئى و خشونت او با دشمنان حق و بدگوئى و تند زبانى با آنان .\r\nاز اين رو اساس تشبيه كه بر اخص و اشهر اوصاف مشبه به ، پايه گزارى شود\r\n","description":"","footnote":"","page_name":" 194 ","page_number":194},
  {"content":"\r\nاقتضاء دارد كه شاعر ما ابو رقعمق نيز در تشيع همانند ابن الحجاج و يا نزديك به دو باشد ، علاوه بر اينكه صاحب « نسمة السحر فيمن تشيع و شعر » او را در شمار شيعيان شعر پيشه ياد كرده و فصلى مشبع و طولانى در شرح حال او آورده است .\r\nالبته ابو رقعمق با ابن الحجاج ، در شيوه شعر سرائى بر يك روش ميرفته يعنى هميشه جد را با شوخى و هزل درآميخته و خلبازى و لودگى بر اشعارش غلبه داشته و جدا بعيد نيست كه ثعالبى همين نكته را منظور نظر داشته .\r\nبارى . از سروده‌هاى او ، قصيده اى است در ثناى يكى از ممدوحين خود از سادات علوى ( 1 ) ، و از جمله :\r\n- و شگفت است ! با اينكه « حسين » دستى دارد به جود و بخشش گشاده و ريزان .\r\n- نوشابه‌ام در خدمت او ناگوار است و بهارم خشك و بىباران .\r\n- بارگاهى دارد كه بدان پناه برند و ساحتى سبزه و آبادان .\r\n- هر گاه ابر آسمان از بارش دريغ كند ، بارانى است پر فائده و شايگان .\r\n- و پناه ما در حوادث زمانه « رسى » است و در روز سختىام به ساحت او گريزان .\r\n- سرورى كه سر رفعت به آسمان سوده ، گواه عزت و شرفش نجابت پدران .\r\n- بارگاه شرفش در آسمانها باشد فوق كهكشان .\r\n- از شرافت همينش بس كه از نسل مصطفى است و زادهء على شاه مردان .\r\n- مرتبه اى كه در عزت سر به فلك كشيده ما فوق رتبت دگران .\r\n- افتخارى كه هيچكس منكر نيست از عجمان و تازيان .\r\n- اين شمائيد كه در شأنشان نازل شده اخبار آسمان .\r\n- هر آن منقبتى كه در جهانيان يافت شود ، انتسابش بشما خاندان .\r\n- در ميدان نبرد ، با زور بازوى شما جلوه فروشد ، شمشير بران .\r\n\r\n","description":"","footnote":"\r\n( 1 ) نقيب سادات در مصر ، ابو اسماعيل : ابراهيم بن احمد بن محمد بن ابراهيم بن اسماعيل بن ترجمان الدين ابو محمد قاسم بن ابراهيم بن اسماعيل بن ابراهيم بن حسن مثنى ، منسوب به رس ، در گذشتهء سال 365 هجرى . رك : تاج العروس ج 4 ص 161 .\r\n","page_name":" 195 ","page_number":195},
  {"content":"\r\n- و در مكتب معارف ، بيان شيواى شماست پرده گشاى راز عرفان .\r\n- و در روز جنگ كه نيزه‌ها درهم پيچيد شمائيد بر طرف كنندهء احزان .\r\n، و در قصيدهء ديگرى گويد ، با اين آغاز :\r\n- اندوه عشق را آشكار كرد ، زانكه كامش بر نيامد .\r\n- شيدائى كه درد عشقش به زانو درآورده اميد شفا نباشد .\r\n- چنان نحيف و لاغر گشته كه گويا به چشم نيايد .\r\n- اگر لاغرى كسى را از ديده ناپديد مىكرد ، هم او بود .\r\n- و در همين قصيده مىسرايد :\r\n- وه كه چه سرورى است « رسى » كه همگان به سرورى او خوشنوداند .\r\n- خداوند دشمنانش را ، در حوادث زمانه برخى او سازد .\r\n- به خدا سوگند ، هر كه در بارگاهش جا سازد ، به دولت و ثروت دست يابد .\r\n- كيست كه در مقامات عاليه همرتبه و همتاى او باشد .\r\n- بالاتر از آن است كه در سرورى و عظمت به پايهء او رسند .\r\n- شاهى كه تا بوده ، با قدرت و صولت از حريم خود دفاع كرده .\r\n- درياى جود و كرم كه ساحلش ناپيداست .\r\n- هر كه از جهانيان اميدش به « ابراهيم » باشد نا اميد نيست .\r\n- نه . و نه از حوادث روزگار ترسد ، اگر پاپيچ او گردد .\r\n- كسى كه زمانه از او امان خواست و او امانش داد .\r\n- چگونه نستايم كسى را كه هيچكس از خان كرمش بىبهره نيست .\r\n، و از بهترين چكامه هايش اين قصيدهء اوست كه باز هم زبان به ستايش گشوده :\r\n- سخنش را شنيديم ، پوزشش را پذيرفتيم ، گناه و لغزشش را بخشيديم .\r\n- هر سخنى مخاطبى دارد ، ولى روى سخنم با تو است ، درست بشنو اى همسايه .\r\n- آن كه با او راه آمد و شد باز كرده اى ، هميشه و هر گاهش ببينى بند قبايش باز است .\r\n","description":"","footnote":"","page_name":" 196 ","page_number":196},
  {"content":"\r\n- مىداند وجودش عذاب و شكنجهء است كه براى ديدهء تماشائيان مهيا كشته .\r\n- خداوند ، پردهء آزرمش را دريده و رواست كه شما پرده‌هاى دگرش را بدرانيد\r\n- با نگاهش مرا جادو كرد ، و هر نمكين پسرى نركس چشمش جادو است .\r\n- آن كه جفا آورده و دورى گزيده ، چه مىشد كه با خوشنودى راه آشتى مىگرفت .\r\n- با دورى و جفا مرا شكنجه و آزار داده ، با وجود اين خواهان اويم .\r\n- هميشه ، خدا نكند چنين دوستى را از دست بدهم كه جوار او را خواهانم و از جفايش بيزار .\r\n، در قسمت ثنا و ستايش گويد :\r\n- براى عزيز مصر ، دشمنى باقى نگذارد جز آنكه آتش او را خاموش كرد .\r\n- به خاطر اين بود كه سر و سامانش بخشيد و براى خود برگزيد .\r\n- منصب وزارت ، پايهء عظمتش را استوار نكرد ، نه و نه بر مقدار و مقامش افزود .\r\n- بلكه ، بنياد وزارت ويران و خراب بود ، و او جامهء عظمت و نشاط و خرمى بر او پوشيد .\r\n- هر روز با بخشش و نوالش بر سپاه مشكلات غارت مىآورد .\r\n- دستى دارد كه از بخل و خست بيزار است و در ميدان بخشش و نوال كرار غير فرار .\r\n- همين دست بخشنده و پر عطاست كه دشمنان عزيز را گريزاند و يارانش را فزون ساخت .\r\n- از دست مردى لايق و فاضل ، اين چنين - در شبان و روزان - نفع و ضرر خيزد .\r\n- به دو پناه بر كه در امان نماند جز آنكه به سايهء او رخت كشد و پناه آرد .\r\n- هر گاه بينى كه در بحر انديشه ، غوطه ور شده ، فكر خود را در مهمى به كار انداخته .\r\n- با هوش و درايت ، نكته اى را در پردهء غيب نگذارد ، جز اينكه روشن و\r\n","description":"","footnote":"","page_name":" 197 ","page_number":197},
  {"content":"\r\nآشكار سازد .\r\n- نه و نه نقطه اى از زمين را ، جز اينكه با نظر صائب ، حدود و اقطار آن را باز شناسد .\r\n- خدايش قدرت بخشيده و از حوادث روزگار درامان داشته .\r\n، نويرى در كتاب « نهاية الارب » ج 3 ص 190 سه بيت از سروده‌هاى او را ياد مىكند :\r\n- اگر با مجد و بزرگوارى بتوان بر قله شرف برشد ، او بر گردن آسمانها صعود خواهد كرد .\r\n- هر گاه بينش دانشمندان به تاريكى گرايد ، با شرار انديشه اش تاريكيهاى حوادث را مىشكافد .\r\n- او را نخواهم يافت جز نزد كسى كه قدرش را شناسد و يا در برابر نيزه‌هاى تابديده . ( 1 )\r\n، ابن خلكان در ج 1 تاريخش ص 42 شرح حال او را ذكر كرده و بعد از ثنا و ستايش سخن ثعالبى را كه ياد كرديم نقل نموده و چند بيت از اشعارش را نمونه آورده و بعد مىگويد : امير مختار مسبحى در تاريخ مصرش ياد كرده و گفته : در سال 399 وفات يافته ، و ديگران اضافه كرده‌اند كه روز جمعه بيست و دوم ماه رمضان بوده و هم گويند :\r\nدر ماه ربيع الآخر و گمان دارم كه در مصر زندگانى را بدرود گفته باشد .\r\n« يافعى » هم در « مرآة الجنان » ج 2 ص 452 شرح حال و تاريخ وفاتش را همين طور نوشته و نيز « ابن عماد حنبلى » در كتاب « شذرات » ج 3 ص 155 و سيد عباسى در معاهد - التنصيص ج 1 ص 226 و « زركلى » در كتاب « الاعلام » ج 1 ص 74 و صاحب تاريخ آداب - اللغة در ج 2 ص 264 .\r\n\r\n","description":"","footnote":"\r\n( 1 ) همين ابيات در « يتيمهء ثعالبى » ج 1 ص 274 ثبت شده .\r\n","page_name":" 198 ","page_number":198},
  {"content":"\r\nقرن چهارم\r\n\r\n30 غديريهء ابو العلاء سروى\r\n- على بعد از رسول خدا پيشواى من است و روز داورى ، شفيع من خواهد بود .\r\n- براى على فضل و مقامى ادعا نمىكنم ، جز آنچه در عقل گنجد .\r\n- نه مىگويم كه پيامبر است ، بلكه پيشواست با نص جلى و سفارش صريح .\r\n- و سخن رسول دربارهء او ، گاهيكه مقامش چون مقام هرون و الا و برتر بود :\r\n\r\nالا ان من كنت مولى له\r\nفمولاه من غير شك على\r\n\r\n- هلا آگاه شويد ! هر كه من سرور اويم ، بدون شك سرور و مولايش على است ( 1 ) .\r\n\r\nشاعر :\r\nابو العلاء ، محمد بن ابراهيم سروى ، شاعر يكتاى طبرستان و پرچمدار فضيلت و دانش آن سامان . با ابو الفضل ابن العميد ، در گذشتهء سال 360 ، نامه نگارى داشته و به مبادلهء شعر و ادب مىپرداخته است .\r\n\r\n","description":"","footnote":"\r\n( 1 ) اين سروده را « ابن شهر آشوب » در ج 1 مناقب ص 531 ط ايران ياد كرده و در اين كتابش از شاعر فقط به عنوان « ابو العلاء » ياد مىكند ، چنان كه در ج 2 ص 139 موقعى كه قصيدهء فائيهء او را مىنگارد .\r\n","page_name":" 199 ","page_number":199},
  {"content":"\r\nتأليفاتى دارد با شعرى شيوا و مشهور و كلام نمكين كه قسمت مهمى از آن در يتيمة الدهر ج 4 ص 68 محاسن اصفهان ص 52 و 56 و همچنين نهاية الارب نويرى ثبت آمده و از جمله چكامه اى در وصف طبرستان دارد كه ياقوت حموى در معجم - البلدان ج 6 ص 18 ، ايراد كرده است :\r\n- آن هنگام كه باد از پى باد خيزد ، فاخته بر شاخساران به سرود آيد .\r\n- چه غنچه‌هاى نوشگفت كه در فضا پران سازد و گلهاى خبازى پرپر كند -\r\n- درختان سيب كه ميوه‌هاى گلگونش مانند عارض مه رخساران به روى عشاق خود خنده زند .\r\n- اگر با تابش خورشيد رنگ بيشترى گيرد ، چون گونه‌هاى سرخ يار ، تمام رخ و نيمرخ عيان گردد .\r\n- مرغان سرودگر بر سر شاخ ، نغمه سرا گشته ، شور تازه اى در دل عشاق بر انگيزد .\r\n، و چكامه اى در ستايش اهلبيت دارد كه ابن شهر آشوب در مناقب ج 2 ص 73 طبع ايران ثبت كرده :\r\n- دو مخالف بر رخسارت بهم پيچيده و آشتى كردند ، بعد از آنكه روزگاران سر خلاف داشتند .\r\n- اين يك با پرچم سپيد طالع شده و آن يك پرچم سياه به خود پيچيده و به - ميدان تاخته .\r\n- شگفتم از اين است كه دو شعار مخالف را بهم درآميخته است .\r\n- اين شاهان بنى العباساند كه جامهء سياه را اشعار خود ساخته مايهء شرافت دانستند .\r\n- و آن ، سروران از زادگان زهرا ، كه پرچم سفيد بر بالاى سرشان در اهتزار است .\r\n- اما حادثه اى كه در شرف وقوع است .\r\n- چندى با رونق جوانى دمساز شد كه دوامى نداشت و چندى با پيرى كه دورهء\r\n","description":"","footnote":"","page_name":" 200 ","page_number":200},
  {"content":"\r\nخردمندى است .\r\n- جز اين است كه پيرى بعد از جوانى چون صبح سفيدى است كه پرده از رخسار سياهى كشد ؟\r\n- و يا غير از اين است كه با گذشت جوانى و آمدن پيرى كدورتها و تاريكيها به صفا و روشنى تبديل شود ؟\r\n- اگر براى حقانيت فرزندان زهرا جز اين گواه ديگرى نبود ، كفايت مىكرد :\r\n- زادگان عباس را پرچمى است سياه و دژم كه از ناز و نخوتشان حاكى است .\r\n- و زادگان زهرا - عليها سلام - را پرچمى تابان و سفيد كه نشان حق و عدالت است .\r\n- اين گواهى از روى حقيقتى پنهان پرده برداشته ، حق را اعلام كن و انصاف ده .\r\n- پيامبر خدا و دو فرزند و خاتونش مقامى را حائز شدند كه در كتاب نگنجد .\r\n- اگر افتخارات آنان به صورت عروسى تصوير شود ، فضائل و مناقبشان چون آويزه اى در گوش او عيان خواهد گشت .\r\n- ولى خردها دربارهء اهل بيت دگرگون گشته و اينك نور خدا تاريك است .\r\n- جز اينكه ابو الحسن با علم و دانش خود تاريكى را زدود و آتش دلها را فرو نشاند .\r\n- آيا در زهد و پارسائى مانند او يافت شد با آنكه دنيا در اختيارش بود ؟\r\n- آيا در اطاعت پيامبر مصطفى ، كسى بر او پيشى جست كه همواره دنباله رو او باشد ؟\r\n- آيا ديديم و يا شنيديم كه جز او با ذو الفقار به سوى دليران و پهلوانان بتازد ؟\r\n- يكه تاز ميدان را به مبارزهء تن به تن خواند ، موقعى كه گوسالهء قوم ، نفس در سينه حبس كرده و سامرى از ترس بى خود گشته بود .\r\n- روز نبرد كه دلها از ترس مرگ مىطپيد ، او غم و اندوه را از دل رسول خدا مىزدود .\r\n","description":"","footnote":"","page_name":" 201 ","page_number":201},
  {"content":"\r\n- موقعى كه ميدان جنگ در زير پاى دليران بلرزه آيد ، او چون شير ژيان است كه بيشهء خود را غرق كرده است .\r\n- پيروزى بر سر او سايه گستر است به همراه ترسى كه دل دشمنان را مىلرزاند چه بايستد و چه روان گردد .\r\n- دلائلى كه طاعت او را بر خلق واجب مىكند ، و بينى حسودان و منحرفان را به خاك مىسايد .\r\n- بعد از او ، امامان و پيشوايان از فرزندانش چون اختران تابنده‌اند كه تاج هدايت بر تارك آنان مىدرخشد .\r\n- برخى در خانه نشسته به كمال علم و دانش مشهور است و آن دگر ، قبضهء شمشير را بچنگ مىفشارد .\r\n- پاكاند و گرامى و همگان برتر و و الا ، آن چنان كه گويند « مشكل گشا ! نه مشكلزا » .\r\n، و در « يتيمة الدهر » ج 4 ص 48 ، اين دو بيت را از او ياد كرده :\r\n- بر چمنى گذشتيم كه چون گل خندان ولى از گلوى لاله‌ها خون مىچكيد .\r\n- منظره اى زيباتر از اين نديده‌ايم كه چمن خندان و خون دل از ديده اش روان باشد .\r\n، و در ستايش نرگس گويد :\r\n- سلام بر باد بهاران كه نرگس زيبا به بازار آورد .\r\n- كاسه برگش به دلبرى - دهان گشاده ، گويا ظرفى از طلاست در ملافه اى سفيد .\r\n، و هم دربارهء نرگس گويد - آن چنان كه صاحب « ظرائف و لطائف » در ص 159 و صاحب « حلبة الكميت » در ص 203 ياد كرده :\r\n- صبحگاهان به گل نرگس بنگر كه شاخهء آن مىشكفد .\r\n- آنان كه اين گل زيبا را به چشم دلبر مانند كنند ، نامشان را در دفتر حماقت ثبت كن .\r\n","description":"","footnote":"","page_name":" 202 ","page_number":202},
  {"content":"\r\n- كى تواند چشم زيبا ، منظر بديع نرگس را باز نمايد ، گر چه درخش و تابش در گوشه‌هاى آن نمايان باشد .\r\n- برگى از تره ! بر سر آن يك نان برنجى سفيد ! در وسط آن زردهء تخم مرغ !\r\n، شاعرى غريب به دو نامه نوشت ، و در ضمن ابياتى از نپذيرفتن او گله آورد كه :\r\n- چند نوبت به زيارت آمدم ، گفتند : رفت ! تشريف برد !\r\n- شايسته نيست از مانند من شاعرى روى پنهان كنيد .\r\n، به پاسخ در پشت نامه اش برنگاشت :\r\n- رونهان كردنم از جفاكارى نيست و يا فراموشكارى كه حرمت مهمان را پاس ندارم .\r\n- بخاطر اين روزگار فرو مايهء خائن است كه حق آزادگان را فرو مىگذارد .\r\n- پيش از اين روى از مهمان نهان نمىداشتم ، اينك از سايهء خود هم مىگريزم .\r\n، ثعالبى در « ثمار القلوب » ص 354 اين شعر او را ياد مىكند .\r\n- نبينى شاخسار درختان در لباس گل غرق گشته است ؟\r\n- حلقه اى از در بافته چون گردن بند كه در زيبائى و رونق آن خون رز حلال خواهد بود .\r\n- مرغان خطيب بر منبرى از گل سرخ و آس ساز سخن كرده بترنم برخاسته‌اند .\r\n، مرغان خطيب ( خطباء الطير ) همان فاخته و قمرى نر و ماده و هزار دستان و امثال آن است ، ثعالبى گويد : گمان مىرود ، اول كسى كه اين استعارهء مليح را براى مرغان خوش نوا آورده ( خطيب - منبر ) ابو العلاء سروى است در همين شعر ياد شده .\r\n، صاحب « محاسن اصفهان » در ص 52 اين شعر او را ياد مىكند :\r\n\r\nاو ما ترى البستان كيف تجاوبت\r\nاطياره و زها لنا ريحانه\r\nو تضاحكت انواره و تسلسلت\r\nانهاره و تعارضت اغصانه\r\nو كانما يفتر غب القطر عن\r\nحلل نشرن رياضه و جنانه\r\n\r\n- به بوستان ننگرى كه چگونه مرغانش نوائى با شور و حال ، ساز كرده\r\n","description":"","footnote":"","page_name":" 203 ","page_number":203},
  {"content":"\r\nگلهايش ناز مىفروشد ؟\r\n- شكوفه هايش مىخندد ، جويبارش دل مىبرد ، شاخسارش بهم مىپيچد ؟\r\n- گويا بعد از باران سحرگاهى خوش و خندان جامه‌هاى ديبا را در بر آفتاب پهن كرده است .\r\n، و در ص 56 نقل مىكند :\r\n- گويا بلبل بوستان مست شراب ، بر سر شاخ و گل ، ترنم و هلهله آغاز كرده .\r\n- كه نسيم صبا از رفتار مانده و در اطراف شاخساران آرام و قرار گرفته .\r\n، صاحب ابن عباد ، چند بيتى دارد كه به ابى العلاء نامبرده نگاشته ، آن چنان كه « مافروخى » در « محاسن اصفهان » ص 14 ياد مىكند :\r\n- دوست گرامى ، ابو العلاء سروى ! بشارتت باد كه با رخش بادپا بسويت روانم .\r\n- گمان نمىرفت بدين زودى باز گرديم آن هم به فاصله اى چنين كوتاه .\r\n- با آنكه بغداد با اصرارم مىطلبد و اهواز به وعده گاهم مىخواند .\r\n- پيامم فرستاده كه بشتاب و مرا صاحب شو تا آب رفته باز به جو آيد .\r\n- گفتم : گزيرى از اصفهان و ديدن دوستانم نيست ، كاش جوانى به من باز مىگشت .\r\n- در آنجا دوستان يكدلم را خواهم ديد ، بالاترين آرزويم همين است .\r\n- و از ديدار كسانى برخوردار شوم كه محضر آنان با ملك سليمان برابر است .\r\n، ابو العلاء نامبرده در نزاع شعوبيه كه عرب برتر است يا عجم ، نسبت به هم ميهنان خود عجم تعصب مىورزيد ، ابن العميد وزير در نامه اى به دو نگاشت كه :\r\n« سفارش دوست را بپذير ، و پند ناصح مشفق را در گوش گير ! در ميدان جهالت بيهوده متاز كه به سر درآئى ، و با لجاجت و خودسرى پرواز مياغاز كه پروانه وار جان بر سر آتش نهى ! سرور من ! از آن بيم دار كه گويند : نبرد » بسوس « از ريختن خون پستان شتر ، بالا گرفت و جنگ » غطفان « به خاطر شترى گر ، شعله ور گشت .\r\nخون هزار جنگجو ، بر سر يك تاى نان ريخت كه از « حولاء » ربوده شد ، و تازيانهء\r\n","description":"","footnote":"","page_name":" 204 ","page_number":204},
  {"content":"\r\nعذاب بر سر عجم از آنجا فرود آمد كه ابو العلاء سروى زبان به شوخى باز كرد ( 1 )\r\nبيان ( نبرد بسوس )\r\n« بسوس » دختر « منقذ » تميمى بديدن خواهرش : مادر جساس بن مره رفت ، و پناهنده اش مردى از قبيلهء جرم به نام سعد بن شمس همراه او بود ، شتر سعد در چراگاه مخصوص « كليب وائل » وارد شد ، و كليب به خاطر اين بىحرمتى شتر ، تيرى در كمان نهاد ، تير زوزه كشان بر پستان شتر نشست ، و شتر ناله كنان به سوى صاحبش سعد گريخت و شير آميخته به خون از پستانش روان .\r\nسعد كه حال و روز شتر را چنين ديد ، نزد « بسوس » آمده شكايت آغاز كرد « بسوس » دست بر سر فرياد كشيد : وا ذلاه ! وا غربتاه : داد از خوارى و فرياد از بىكسى ! سپس چند بيتى سرود كه عرب نام آن را چكامهء « مرگ » نهاده است :\r\n- بجان خودم ، اگر در خانهء پدرم منقذ بودم ، پناهنده‌ام سعد با چنين خوارى روبرو - نمىگشت .\r\n- اما اينك در ديار غربتم كه اگر گرگى بجهد ، گوسفند من غريب را مىربايد .\r\n- اى سعد ! جان خود را بخطر ميفكن ، بار سفر بربند كه در ميان اين قوم حق پناهندگى مرده است .\r\n- هر چه زودتر زاد و توشه مرا برگير و بياور تا راه را نبسته‌اند از اين ديار بگريزيم .\r\n، پسر خواهرش جساس ، استغاثه خاله را شنيد و به دو گفت : خانم آزاده ! آرام و قرار گير ، به خدا سوگند ، بخاطر شتر پناهنده ات سعد ، خون « كليب » را خواهم ريخت ، بىدرنگ سوار گشت و به جانب كليب تاخت و با نيزه سينه اش را شكافت كه از آن زخم ديرى نپائيده مرد .\r\n- در نتيجه آتش جنگ بين دو قبيلهء بكر و تغلب شعله ور شد كه تا چهل سال ادامه يافت و هنگامه‌ها برخاست ، شومى « بسوس » زبانزد همگان گشت و « نبرد بسوس »\r\n\r\n","description":"","footnote":"\r\n( 1 ) ثمار القلوب ثعالبى ص 248 .\r\n","page_name":" 205 ","page_number":205},
  {"content":"\r\nكه مشهورترين نبردهاى عرب است ، به نام او ثبت صفحات تاريخ شد .\r\n( قرص نان حولاء ) از مثلهاى مشهور عرب است : « أشام من رغيف الحولاء » شومتر از نان حولاء .\r\nحولاء زنى خباز بود كه در قبيلهء سعد بن زيد مناة مىزيست ، سبدى نان بر سر مىگذشت ، مردى از ميان سبد نانى ربود ، حولاء گفت : به خدا سوگند نه از من طلبكارى كه حق خود بازجوئى و نه دست گدائى بسويم دراز كردى كه نااميدت كرده باشم ، از چه قرص نان را ربودى ؟ معلوم است كه با فلانى سر نزاع دارى كه پناهندهء او را آزار مىدهى . به حال شكايت نزد پناه دهندهء خود رفت و آن مرد با كمك اقوام و عشيره بر سر ربايندهء نان ريختند ، قوم و عشيرهء آن مرد هم بحمايت برخاستند و هزار تن بر سر يك نان جان باختند ، و نان حولاء مثل شد براى هر چيز بىارزش كه هنگامهء بزرگ به پا سازد .\r\n( تازيانهء عذاب ) از استعاره‌هاى قرآن كريم است « فصب عليهم ربك سوط عذاب » . ( 1 )\r\n« نويرى » هم در كتاب « نهاية الارب » ج 2 ص 23 اين دو بيت را به شاعر گرانمايهء ما نسبت داده است :\r\n- سلام بر پيرى كه به مهمانى دائم آمد و سلام بر جوانى كه رفت و باز نيامد .\r\n- زيباتر از اين چيست ؟ طره اى سپيد همچون عاج بهمراه زلفى سياه چون آبنوس .\r\n\r\n","description":"","footnote":"\r\n( 1 ) حملهء آتيلاهم در تاريخ به نام تازيانهء عذاب معروف است . ( مترجم ) .\r\n","page_name":" 206 ","page_number":206},
  {"content":"\r\n\r\nغديريهء ابو محمد عونى\r\nقرن چهارم\r\n\r\nامامى له يوم الغدير أقامه\r\nنبى الهدى ما بين من أنكر الامرا\r\n\r\n- پيشواى من صاحب افتخار « روز غدير » است رهبر هدايت او را در ميان منكران به پا داشت .\r\n- هنگامى كه دست او را برافراشت ، خطبه اى برخواند و پس از ستايش كردگار آشكارا گفت :\r\n- اين مرتضى شوهر فاطمه على است كه به داماديم سرافراز است . و چه خوب دامادى است .\r\n- وارث علم من است و جانشين بعد از من . از دشمنانش به سوى خداى گريزانم .\r\n- شنيديد ؟ پذيرفتيد ؟ سخنم را فهم كرديد ؟ همه گفتند : در هيچ كارى راه خلاف نپوئيم .\r\n- شنيديم و پذيرفتيم . اى مرتضاى پسنديده از ناحيهء ما خاطر آسوده دار . ولى نيرنگ زدند . ( 1 )\r\n\r\n","description":"","footnote":"\r\n( 1 ) مناقب ابن شهر آشوب ج 1 ص 532 ط ايران .\r\n","page_name":" 207 ","page_number":207},
  {"content":"\r\n، در همين قصيده به حديثى كه در جلد دوم ص 288 گذشت چنين اشاره مىكند :\r\n- در خبرى كه از مصطفى رسول خدا به صحت پيوسته ، شكى ندارد كه مورد ترديد قرار گيرد .\r\n- فرمود : چون به آسمانها بالا شدم ، مشاهده كردم فرشتگان با گوشهء چشم نگرانند -\r\n- سوى شخصى كه ميان من و او پرده افتاد ، به خاطر عظمتى كه از او در خاطر نشست .\r\nگفتم دوست من جبرئيل ! اين كيست كه فرشتگان به دو خيره شده‌اند ؟ گفت بشارتت باد .\r\n- گفتم بشارت چيست ؟ و اين كيست ؟ گفت على همان مرد پسنديده كه خدايش بافتخارات بركشيد .\r\n- بدين خاطر ، فرشتگانش مشتاق ديدار شدند ، و خدايش با اين صورت نمودار ساخت .\r\n- رسول خدا مشتاقانه سوى او شتافت و چهرهء چون گلش را بشناخت .\r\n، و از سروده‌هاى اوست اين « غديريهء » ديگر چنان كه در مناقب ابن شهر - آشوب ج 1 ص 537 ط ايران آمده است :\r\n\r\nاليس قام رسول اللَّه يخطبهم\r\nيوم الغدير و جمع الناس محتفل\r\n\r\n- نه اين است كه روز غدير ، رسول خدا - هنگامى كه تمام مردم گرد آمدند - به خطبه برخاست -\r\nگفت : هر كه را من رهبر و سرورم ، اين على پس از من سرورم و رهبر است ، ولى نپذيرفتند .\r\n- اگر زمام خلافت را به ابو الحسن هادى امم مىسپردند ، جهانرا بس بود و راهها امن .\r\n- ولى آن يك با سينهء پر كين منتظر فرصت و آن ديگرى بر شتر سوى بصره مىتازد .\r\n، و از قصيدهء ديگرش اين چند بيت است كه در مناقب ج 1 ص 538 ط ايران آمده :\r\n","description":"","footnote":"","page_name":" 208 ","page_number":208},
  {"content":"\r\n- رسول خدا فرمود : اين مرد ( على ) امروز سرور شماست چونانكه من سرور شمايم ، بارخدايا بشنو .\r\n- منكرى نفاق پيشه برخاست و فرياد از دل پر درد بر كشيد :\r\n- اين فرمان از خداست يا خود بافته اى ؟ فرمود : پناه بر خداى بزرگ كه من خود رأى باشم .\r\n- گفت : بار الها اگر راست مىگويد كه اين فرمان از تو است ، عذاب را بر من فرود آر .\r\n- كيفر كفرش از آسمان ، سنگى بشتاب بر سر آمد و به رو در افتاد .\r\n، ابو العلاء نامبرده ، قصيدهء طولانى در ستايش مولى امير المؤمنين عليه السلام سروده و ائمهء پاك گوهر را تن به تن نام مىبرد :\r\n- رسول خدا مشعل هدايت و بر تمام عالميان حجت و گواه است .\r\n- با معجزى روشنگر حق و باطل از جانب خداى مقتدر آمد .\r\n- اول كسى كه او را تصديق كرد ، وصى او بود نوجوان .\r\n- كه نه شرك ورزيد و نه با سجده به سنگهاى جامد روح خود را آلوده كرد .\r\n- اين نوجوان ، اولين مؤمن به پروردگار است ، و همانكه دين خدا را با جهاد يارى كرد .\r\n- اول كسى كه پيشانى عبوديت بر خاك نهاد و با آداب تمام مناسك عمره و حج بپاى آورده طواف كرد .\r\n- همانكه روز مباهله ( روز كساء ) با پاكمرد جهان رسولخدا برابر آمد . هر كه در اين مقاله ترديد كند كافر است .\r\n- كيست آن جوانمردى كه در شب هجرت بر فراش رسول برخى او گشت ؟\r\nو آن كه از بذل جان دريغ كرد ؟\r\n- كيست صاحب آن خانه كه ستارهء آسمان در آن سقوط كرد ؟\r\n- كيست صاحب آن پرچم فتح كه ديروزش ، فلان و فلان با خوارى شكست به\r\n","description":"","footnote":"","page_name":" 209 ","page_number":209},
  {"content":"\r\nرسول خدا باز دادند ؟\r\n- كيست آنكه درب خانه اش به مسجد باز مىشد ، حلال و آزاد ، و دگران ممنوع شدند .\r\n\r\nمن حاز فى خم بامر اللَّه ذاك\r\nالفضل و استولى عليهم و اقتدر\r\n\r\n- كيست كه در روز « غدير خم » بفرمان حق صاحب فضل و امتياز شد و بر همگان فرمانرواى مقتدر ؟\r\n- كيست كه در تناول « مرغ بريان » با دعاى رسول خدا شريك گشت و كيست مخصوص به اين افتخار ؟\r\n\r\nمن ذا الذى اسرى به حتى راى\r\nالقدرة فى حندس ليل معتكر ؟\r\n\r\n- « خاصف نعل » كيست ، آنكه رسول خدا انواع فضائل او را برشمرد .\r\n- از روز « حنين » يرس چه كسى در صف نبرد مخلصانه شمشير زد و چه كس راه فرار گرفت ؟\r\n- آنكه با خورشيد سخن گفت و بعد از غروب و تاريكى به دعاى خود فرازش خواند تا نماز گزارد .\r\n- آنكه با اصحاب كهف هم سخن گشت ، در آن شب كه بفرمان رسول بر پلاس خيبرى سوار شدند .\r\n- و داستان اژدها كه در پاى منبر با على سخن گفت و همگان دسته دسته بكنارى خزيدند .\r\n- و آن شير دژم كه به فضل و منقبت على زبان باز كرد و اعتراف نمود كه :\r\n- او خليفهء خداست در روى زمين و خداى رحمان آنچه خواهد مقدر كند .\r\n- گنجور دانش حق و باب علم رسول كه از آن در درآيند .\r\n، و در قصيدهء دگر گويد :\r\n- اى امت كج خيم كه به خواب خرگوشى گرفتار و از عبرتها پند نمىگيريد !\r\n- اى امتى كه تبار پيامبر و خاندان او را به خون كشيد ، آن هم چه خون كشيدنى ؟\r\n","description":"","footnote":"","page_name":" 210 ","page_number":210},
  {"content":"\r\n- اى امتى كه با مرتضى ، پرچم هدايت ، پيشواى امم ، راه خيانت گرفت همانكه غمگسار ملت بود .\r\n- در جنگ « بدر » و « احد » و حصار « بنى نضير » و نبرد « خيبر » و روز « حنين » كه غبار جنگ برخاست .\r\nصاحب افتخار « غدير خم » و فداكار « شب هجرت » و آنكه به تبليغ سورهء براءت مخصوص گشت .\r\n، و قصيدهء دارد كه على بن ابى طالب امير المؤمنين را مىستايد :\r\n- خداوندش جامهء هيبت و لباس فرزانگى بر تن آراست و از عبادت بتها بپيراست .\r\n- همواره با آئين محمدش بپرورد : هم در پيرى و كودكى ، نوجوانى و نورستگى .\r\n- جز او كيست كه در قضاوت شك و شبهه را زدود و عقول را بحيرت افكند ؟\r\n- هر گاه بر خلاف رأى همگان نظر داد ، با آنكه دگران جديت و كوشش خود به كار بستند .\r\n- كتاب آسمانى طبق نظر او نزول گرفت ، گويا خداوند عزت احكام را با راى او پيوند داده است .\r\n- كيست جز او كه - هر گاه نيزه‌ها در هم رفت ، و دليران از حمله و پيشرى باز نشستند .\r\n- طرقا طروق اسلحه فضا را پر كرد و سوار كاران با فرياد و غلغله از كار ماندند .\r\n- اگر نيك بنگرى ، از گرد و غبار معركه ، كله خودها سياه و رويها دژم است :\r\n- خداوند با شمشير او كه از خون دشمنان سيراب شود ، عقده‌هاى مؤمنين بگشايد ؟\r\n- و در روز نبرد جبرئيل و ميكائيل دستيار او باشند .\r\n- كيست جز او كه احمد مرسل ، روز « غدير » و روزهاى دگر ، مىگفت :\r\n- اين برادر من سرور و پيشواى شماست و جانشين من اگر مرگ به سراغم آيد .\r\n- نسبت به من چنان است كه هرون براى موسى ، در حق شناسى او كوتاهى مكنيد .\r\n- اگر معترفاند كه هارون در غياب موسى پيشوا و سرور بنى اسرائيل بود .\r\n- على هم جانشين رسول و پيشواى امت و سرور داوران و سبكباران است .\r\n","description":"","footnote":"","page_name":" 211 ","page_number":211},
  {"content":"\r\n- حتى پسر خطاب ، هنگاميكه از غدير خم بار مىبستند ، گفت :\r\n- تو امروز سرور من گشتى و سرور همهء آنان كه براى خداى جهان روزه و نماز گزارند .\r\n- شاخه اى كه رسول خدايش در زمين نشاند و طراوت و خرمى آن بر همهء شاخساران فزون گشت .\r\n- تا آنجا سر كشيد و به آسمان برشد كه خدايش خواسته بود ، سرورى و الا .\r\n- از اينكه بر سروران قريش فرمانروا باشد ، حقيرش نشمرد و نه « اسامه » را بر او سرور ساخت .\r\n- در زندگى و مرگ امير مؤمنان بود ، فرمانى است الزامى از خداى بزرگ .\r\n- خداوندش بپاس كرامت درود فرستاد و هم فرشتگانى كه نزد خداى گرانقدر و بزرگواراند .\r\n، و از غديريهء ديگرش :\r\n- اى خاندان احمد ، اگر بركت وجود شما نبود ، نه خورشيدى مىدميد و نه مرغزار و چمن خندان مىگشت .\r\n- خاندان احمد ! اين قلب زارم در ماتم شما گريان و خون چكان است .\r\n- خاندان احمد ! شمائيد بهترين فرزندان آدم و شمائيد آخرين اميد .\r\n- پدرتان على بهترين فريادرسى بود كه براى گرفتاريها و غمها بخوانند .\r\n- همتاى قرآن ، وصى مصطفى ، پدر سبطين : حسن و حسين ، به به به آن پدر .\r\n- شوهر زهراى پاك ، پاك گوهر با حسب كه رسولش جفت خاندان خود ساخت .\r\n\r\nمن قال احمد فى يوم الغدير له\r\nمن كنت مولى له فى العجم و العرب\r\n\r\n- آنكه احمدش در روز « غدير » گفت : هر كه من سرور او باشم از عجم و عرب .\r\n- بداند كه اين مرد ، سرور و رهبر اوست . وه چه خوب سرورى ، پدرم فدايش باد .\r\n- كيست همسنگ او ! در صورتى كه او سرور خلايق است ، بفرمان خداى جهان و نص بهترين پيامبران .\r\n","description":"","footnote":"","page_name":" 212 ","page_number":212},
  {"content":"\r\n- فرداى قيامت با پرچم سپاس به محشر آيد ، و مردمان را روى دژم و سياه است .\r\n- و چون قدمها بر صراط به پيچد و لغزان شود به سوى آتش . . . .\r\n\r\nشاعر :\r\nابو محمد ، طلحة بن عبيد اللَّه بن ابى عون غسانى ( 1 ) عونى .\r\nنام عونى معروف و اشعارش بهر مرز و بوم بر سر زبانها مشهور و لطائف سروده هايش زينت بخش كتب ادبى است ، و اين خود ، نويسنده را از معرفى نام و نشان و ياد آورى شخصيت و قدرت ادبى او در بنظم كشيدن جواهر آبدار و لالى گهربار ، بىنياز خواهد ساخت ، چنان كه تاريخ حيات و قصائد و قطعات شعرش ، گواه تشيع و خود باختگى او در محبت و ولاء اهل بيت است و حاجتمند بحث و تنقيب نخواهد بود .\r\nكاروانها شعر عونى را به شهرها و آباديها ارمغان بردند ، و همگان قصائد شيوايش را با جان و دل پذيرفتند ، تا آنجا كه مداحان اشعار او را در مجالس دينى و بازارهاى جهان با صداى بلند انشاد كردند ، از جمله ، « منير » شاعر ، پدر احمد بن منير كه شرح حالش در شعراء قرن ششم خواهد آمد ، شعر عونى را در بازارهاى شهر طرابلس مىخواند و فضائل اهل بيت را آويزهء گوش دوستان مىساخت .\r\nاما ابن عساكر ، كه [ أساء سمعا و أساء جابة ( 2 ) 
  ] سخنى كج شنيده و كج تعبير كرده از اينكه نام اهل بيت با صداى بلند در بازارها برده شود ، به خشم آمده ، پيرايه اى بر سخن بسته تا نام شاعر را لكه دار سازد ، گفته : « منير شاعر در بازارهاى طرابلس با شعر عونى آواز خوانى مىكرده » .\r\nبعد از روزگارى ، ابن خلكان كه بر اين قصه واقف گشته و از اين نداى حق\r\n\r\n","description":"","footnote":"\r\n( 1 ) غسان : نام آبى است در يمن و قبائلى بدان منسوباند . و نيز - نام آبى است در مشلل نزديك جحفه .\r\n( 2 ) جابة اسم است از اجابت مانند طاعة از اطاعت ، مثل معروف عربى است ، پسركى را گفتند « ما أمك » بفتح حمزه ، يعنى كجا ميروى ؟ پنداشت كه گويد : « ما امك » بضم همزه ، يعنى مادرت كجاست ؟ پاسخ داد : بازار رفته آرد بخرد ، پدرش گفت : أساء سمعا فاساء جابة : كج شنيد و كج جواب داد ( مترجم )\r\n","page_name":" 213 ","page_number":213},
  {"content":"\r\nبيشتر به خشم آمده ، [ زاد ضغثا على ابالة ( 1 ) 
  ] غوزى بالاى غوز نهاده و مىنويسد : « شاعر منير در بازارها آوازه خوانى مىكرده » و بقيهء سخن را حذف كرده است . البته روزى به حساب اين دو نفر خواهند رسيد و آن روز رستاخيز است كه منير شاعر ، حق خود را از اين دو نفر مؤرخ امين ! باز خواهد گرفت ، و خداوند در كمين ستمكاران است .\r\nاينها همه و قصائد و قطعاتى كه در اين كتاب ياد شده و در آن ائمهء دوازده گانه را نام مىبرد ، گواه روشنى از مقام بلند و پايهء ارجمند او در موالات و تشيع است ، تا آنجا كه كوته فكران و يا بهتر بگوئيم كينه وران ، بخاطر اينكه اكثر مناقب را به نظم كشيده ، او را به غلو نسبت داده‌اند چنان كه ابن شهر آشوب در « معالم العلماء » ياد كرده است .\r\nالبته آنكه بر مضامين اشعارش واقف شود ، خواهد ديد كه عونى در جادهء وسط : بين افراط و تفريط قدم مىزده ، و براى اهل بيت جز آنچه شايستهء مقام و الا بلكه دون مراتب آنان است ، اثبات نمىكند ، و نظم او منحصر در مناقبى است كه احاديث مشهوره دربارهء آن در دست است ، از اين رو تهمت غالىگرى سخنى است جاهلانه يا از روى عناد .\r\nدر هر حال . تشيع عونى از دير باز در زمان زندگى و بعد از مرگ او مشهور و معروف است ، حتى موقعى كه در بغداد سال 443 هجرى ، ميان شيعيان و سنيان فتنه بالا گرفت و كار به خونريزى كشيد ، از جمله فجايعى كه دستهاى ستم پيشه مرتكب شد ، اين بود كه گور جمعى از شيعيان بزرگ را شكافته و به آتش كشيدند ، و از آن ميان گور « عونى » و گور شاعر معروف « جذوعى » و گور ناشى صغير على بن وصيف ( 2 ) بود كه شرح حالش تحت شمارهء 23 گذشت .\r\nعونى شاعر در فنون ادبى شعر و پرداختن شيوه‌هاى متنوع چيره دست بود\r\n\r\n","description":"","footnote":"\r\n( 1 ) مثل معروفى است : يعنى مشتى هيزم بر بالاى بارش نهاد ، در موردى گفته شود كه بليه اى پشت بليه حادث شود .\r\n( 2 ) رك كامل ج 9 ص 199 شذرات الذهب ج 3 ص 270 .\r\n","page_name":" 214 ","page_number":214},
  {"content":"\r\nو قالب الفاظ و جملات به سهولت و سادگى در دست او مىچرخيد ، ابن رشيق در كتاب « عمده » ج 1 ص 154 مىنويسد :\r\nاز انواع شعر ، نوع شگفتى است كه آن را « قواديسى » ناميده‌اند ، قواديس چينهاى سطل چرمى را گويند كه زيرورو قرار مىگيرد همانسان كه قافيهء شعر در اين اسلوب بديع ، زير و رو مىشود : گاهى ضمه دارد و گاهى كسره ، اول كسى كه من شناخته‌ام در اين فن ادبى گام نهاده ، طلحة بن عبيد اللَّه عونى است در قصيدهء طولانى و مشهور از آن جمله :\r\n\r\nكم للدمى الابكار\r\nبالجنبين من منازل\r\nبمهجتى للوجد من\r\nتذكارها منازل\r\nمعاهد رعيلها\r\nمثعنجر الهواطل\r\nلما ناى ساكنها\r\nفأدمعى هواطل\r\n\r\nعونى در پيراستن مضامين شعرى ، قدرت و تسلط كافى داشته تا آنجا كه شعراى معاصر و غير معاصر همگان ذوق لطيف او را ستوده و از ابتكارات ادبى او بهره ور گشته‌اند . گرچه نام او را بميان نياورده‌اند ، ولى واقعيت گواهى زنده است كه امتياز اصلى متعلق به شاعر ماعونى مبتكر اين مضامين است .\r\nابو سعيد محمد بن احمد عبيدى در كتاب « الابانة » [ پرده بردارى از سرقتهاى متنبى شاعر 
  ] ص 22 مىنويسد :\r\n، عونى گفته :\r\n- فصل بهاران گذشت تابستان آمد و در پيشاپيش آن سپاه گرما كه زمين را با شرارهء خود به آتش كشيد .\r\n\r\nكأن بالجو ما بى من جوى و هوى\r\nو من شحوب فلا يخلو من الكدر\r\n\r\n- گويا فضاى جهان از حرارت عشق و سوز و گداز دلم رنگ گرفته كه چنين تيره و تار است .\r\n، و متنبى گويد ( مقتول بسال 354 ه ) :\r\n","description":"","footnote":"","page_name":" 215 ","page_number":215},
  {"content":"\r\n\r\nكأن الجو قاسى ما اقاسى\r\nفصار سواده فيه شحوبا ( 1 )\r\n\r\n- گويا فضاى جهان به درد من مبتلاست كه رنگ آن تيره و تار است .\r\n، و در ص 64 « ابانه » گويد : و از شعر عونى است :\r\n- اى ياران ديرين ! رفتيد و قلب مرا در سوز و گداز عشق و جوانى تنها گذاشتيد .\r\n\r\nأبكى وفاء كما و عهدكما كما\r\nيبكى المحب معاهد الاحباب\r\n\r\n- مىگريم بر وفاى شما و مىمويم بر وعده هايتان ، چونانكه دوست را يادگارى دوست مىگرياند .\r\nو متنبى گفته :\r\n\r\nوفاء كما كالربع اشجاه طاسمه\r\nبأن تسعدا و الدمع أشجاه ساجمه ( 2 )\r\n\r\n- وفاى شما همچون ديار معشوق ، عاشق زار غمزده را اصلا دهد : بيا تا بگرييم ! و اشكها را چون ژاله روان سازد .\r\n، و باز در ص 66 « ابانه » مىنويسد :\r\nعونى در ضمن قصيدهء كه در ستايش و ثناى اهل بيت سروده چنين مىگويد :\r\n- همدمى نيست كه با من همناله شود ؟ چه گوارا و شيرين است اشكى كه به دامن دارم .\r\n- دختر زادهء مصطفى را دوستارم ، مشتاقانه و بى تاب به زيارت او روانم .\r\n\r\nو ما قدمى فى سعيه نحو قبره\r\nبأفضل منه رتبة مركب العقل\r\n\r\n- گامهاى من كه به سوى مرقدش در تب و تاب است ، امتيازى كمتر از سر من ندارد كه جايگاه عقل است .\r\n، و متنبى گويد :\r\n\r\n","description":"","footnote":"\r\n( 1 ) تمام قصيده 42 بيت است و در ج 1 ص 98 ديوانش ثبت شده ، و در مدح على بن محمد تميمى است .\r\n( 2 ) قصيده 42 بيت و در ج 1 ص 232 ديوانش ثبت است ، اين قصيده اولين چكامهء شاعر است كه در سال 337 در ثناى سيف الدوله سروده است .\r\n","page_name":" 216 ","page_number":216},
  {"content":"\r\n\r\nخير أعضائنا الرؤس و لكن\r\nفضلتها بقصدها الاقدام\r\n\r\n- شريفترين اعضاء سر و گردن است ولى با اين كشش و كوششى كه قدمها در ديدار دوست داشته ، امتياز بيشترى يافته .\r\nامينى گويد : در همين مضمون ، سرور شهيدمان سيد نصر اللَّه حائرى ، از عونى شاعر اقتباس كرده كه در قصيدهء با قافيهء كاف ، در ثناى تربت كربلاى شريف چنين مىگويد :\r\n\r\nاقدام من زار مغناك الشريف غدت\r\nتفاخر الرأس منه طاب مثواك\r\n\r\n( 1 )\r\n- اى پاك مرقد ! گامهاى آنكس كه مرقد شريف ترا زيارت كند ، تواند كه با سر ، بمفاخرت و مباهات برخيزد .\r\n، بارى - اشعار و قصائد عونى ، آنچه دربارهء اهل بيت سروده ، چه در ثنا و ستايش و يا ماتم و سوگوارى ، در كتاب « مناقب ابن شهر آشوب » و « روضة الواعظين فتال » و « صراط المستقيم بياضى » پراكنده است و آنچه از چكامه هايش گرد آورى كرده‌ايم ، از 350 بيت تجاوز مىكند ، علامهء سماوى اشعار او را در ديوانى ثبت كرده و از جمله قصيدهء معروف به « مذهبه » است كه در « مناقب » ابن شهر آشوب بطور ناقص و نامنظم ياد شده است .\r\n\r\nقصيدهء مذهبه :\r\n-\r\nپرسيد : آيا در شأن على عالى ، نصى در قرآن مجيد هست كه\r\nاوست وصى احمد پاك گوهر عدنانى ، نه ديگر كس ؟\r\n، حجتى صريح و روشن آر ،\r\nگفتم : آرى نص « غدير خم » و آيهء تبليغ به دو اختصاص دارد .\r\nباضافهء اخبار و نصوص فراوان ، غير از آنها كه دست خائنان ربود .\r\n، پنهان كرد ، باشد كه بنى اميه را خشنود سازد ،\r\n\r\n","description":"","footnote":"\r\n( 1 ) اين بيت ، داستانى ادبى و لطيف دارد كه ضمن ترجمهء سرورمان بحر العلوم در سلك شعراء قرن دوازدهم خواهد آمد .\r\n","page_name":" 217 ","page_number":217},
  {"content":"\r\nاى كور ذهن ! نشنيدى كه احمد مصطفى با حال تهنيت گفت :\r\nنسبت تو به من ، نسبت هارون است به موسى كه برادرش را گفت جانشين من باش .\r\n، از ايشان پرس : كز چه مخالفت كردند ،\r\nداستان مباهله را نشنيدى و ندانستى كه بدان وسيله برتر آمدند\r\nاز همگان ، آيا كسى با او برابر هست و نزد خدا رتبت او دارد ؟\r\n، مگر نه رسولش او را به خود خواند ،\r\nنشنيدى كه رسولش وصى خود ساخت با آنكه فقير بود و تو هم دانى\r\nاو را مخصوص كرد كه تواند اداى دين كند و اگر جز او را مخصوص مىكرد - و نكرد .\r\n، دين او را كس ادا نتوانست ،\r\nپرسيد : آيتى هست كه بى تعلل بر على پاك گوهر دلالت آرد\r\nبدان سان كه تنها آن پاك گوهر صاحب فضل باشد و ديگران مهجور .\r\n، و هر كس جز او رانده و مطرود ؟ ،\r\nگفتم : خداوند فرمود : آنگاه كه لباس تشريف بر قامت پدران و فرزندان آراست\r\nآل ابراهيم از همگان برتر و والاتراند و ما بدانها مرحمت كرديم .\r\n، خاطره اى گرامى و آوازه اى بلند ،\r\nاز اين رو ابراهيم مردى گشت الهى و از آن پس رسول پسنديده\r\nو از آن پس خليل خدا و برگزيده و از آن پس پيشوائى راهياب و راهبر .\r\n، نزد خدايش ستوده گوهر ،\r\nاين گاه بود كه استدعا كرد : پروردگارا از نژاد من پيشوائى برانگيز ، فرمودش نه\r\nولى عهدى من به ستمگران از خلق نرسد ، از ذات يگانهء من بدورست .\r\n، منزه باد آنكه پيوسته يكتاست ،\r\nمصطفى هم در اين امت آمر و ناهى است ، شبيه و نظير ندارد\r\nكردارش با گفتارى چون لؤلؤ رخشان جز به فرمان حق صادر نگشت .\r\n، و نه از پيش خود افترا بست ،\r\n","description":"","footnote":"","page_name":" 218 ","page_number":218},
  {"content":"\r\nگر او از هواى دل سخن نكند بلكه بفرمان حق دم زند\r\nاز چه طرد آنها كرد و على را پيش خواند ؟ بيهوده ؟ اينكه گمراهى است .\r\n، حاشا كه گمراه و سرگشته باشد ،\r\nقصه اين است كه مهاجر و انصار در سقيفه با نظر خود خليفهء ساختند و پرداختند\r\nو على سرگرم وظيفهء انسانى و دينى خود بود كه جثهء شريف رسول را غسل دهد .\r\n، با اندوهى گرانبار و غمى جانكاه ،\r\nدورى گذشت و خليفه در گذشت و دست دومى را در ميان عرب افراشت\r\nاو هم در گذشت و سومى را علم كرد ، البته با مجلس شورى كه آن هم انگيزهء داشت .\r\n، پيدا بود كه چگونه برگزار خواهد گشت ،\r\nسومى هم درگذشت و گروه گروه به در خانهء على روان گشتند\r\nو او جز قبول چارهء نيافت در حالى كه اتفاق نظر محال بود .\r\n، چه هر كس در پى آرزوى خود بود ،\r\nابتدا زنى شتر سوار برخاست و آن دو ( طلحه و زبير ) با او همعنان گشتند\r\nشمشير قضيه را فيصله بخشيد ولى زبان ملامتگران را نبريد .\r\n، البته نبرد هم اندكى بيش نبود ،\r\nبعد از آن معاويه خشمگين برخاست و على با ذوالفقارش در پى شتافت\r\nاما يار موافق دشمن مخالف گشت ، چون قرآنها بر سر نى بالا رفت .\r\n، بسان پرچم صلح كه فراز و نشيب گيرد ،\r\nنزديك بود سر تسليم فرود آرد و بر تكاورى رعدزا راه فرار گيرد\r\nنيرنگى ساز نمود و بفرمان شيطان مطرود ، شور حكميت آغاز كرد .\r\n، رعيت حاكم بر سلطان گشت ،\r\nعلى ناچار دست از نبرد كشيد و حكميت سرنوشت همگانرا بدست گرفت\r\nشاميان با پسر عاصى ( عمرو ) به ميعاد آمدند و او دام خود را پهن كرده .\r\n، ابو موسى اشعرى را بفريفت ،\r\n","description":"","footnote":"","page_name":" 219 ","page_number":219},
  {"content":"\r\nابو موسى بر منبر به خطبه برخاست ، گفت : من على را خلع كردم\r\nچونانكه اين انگشترى از انگشت خلع كنم ، خلافت از آن زادهء عمر باد .\r\n، اى پسر عاص بر شو و معاويه را خلع كن ،\r\nپسر عاص گفت : اى مردم گواه باشيد كه اين مرد مقتداى خود را خلع نمود\r\nسخن مرا هم بشنويد و بر من متابيد : من زادهء هند معاويه را بخلافت برگرفتم .\r\n، مردم راه و روش عمروعاص را مىپسندند ،\r\nبا وجود اين حال و مقال ، نظرت چيست ؟ چه ميگوئى و چه خواهى كرد\r\nدست به دل هر كس بگذارى ، انباشته از كينه و پدر كشتگى است .\r\n، آتشها در درونشان شعله ور است ،\r\nعلى با گواهى اهل حديث ، اول كسى است كه به اين نام مفتخر آمد\r\nاين مرتبت از جانب خدا و به دست برادر و پسر عمش به دو مخصوص شد .\r\n، وحى الهى از عنايت ازلى پرده برداشت ،\r\nاوست كه در تورات نامبردار است ، پيشينيان كه او را هادى امم خوانند\r\nصريح و آشكار در صف پاكان نامبرده شده تا بينى دشمنان به خاك ماليده شود .\r\n، آرى از هر عيب و عوارى برى است ،\r\nو نزد كاهنان معبد : آنها كه پس از ضايعهء تورات ، به جمع آن پرداختند\r\nاز هر فصلى آنچه نيكتر بود گرفتند ، همانها كه گنجوران تورات كليم محسوبند .\r\n، تا حق را به كرسى بنشانند ، نامش بورى است ،\r\nاوست كه نامش در انجيل معروف است و با عظمت و بزرگوارى همعنان .\r\n\r\nسرور دست و رو سپيدان\r\nناظر بر كارگاه امكان\r\n\r\n، در نزد آنان نامش الى است ،\r\nاوست كه در زبور نامش مشهور است ، زبور داود تابان و درخشان\r\nصاحب مقام و منصب و الا و پرچم بلند ، همنام شير ژيان .\r\n، يكه تاز ميدان ، منظورم أرى است ،\r\n","description":"","footnote":"","page_name":" 220 ","page_number":220},
  {"content":"\r\nاوست كه بزرگان هند و سران آن سرزمين از ميان جهانيان نام برند\r\nهمانها كه از تاريخ پيشين مطلعاند نامش را كنگر صاحب هنر دانند .\r\n، و كنگر قهرمان تاريخ باستان است ،\r\nاوست كه روميان فطرسش خوانند : ابرقدرت و ابردانش\r\nحافظ اسرار پنهانى ، خطيب و سخن دان صاحب معانى .\r\n، و هر كس چنين باشد بطرسى خوانند ،\r\nاوست كه فارسيانش به هنگام درس و تعليم ياد كنند\r\nبا نام نمرسنا كه نامى است مقدس و معنايش ربايندهء جانها .\r\n، و گاهى بنام بازى شاهباز پرندگان ،\r\nاوست كه در ميان تركان معروف به تير است يعنى محك\r\nاز اين رو كه زدايندهء هر گونه شك است از پيرامون حق .\r\n، اگر با لغت ترك آشنائى ،\r\nاوست كه سياهان حبشه بتريك خوانند : شجاع بىپروا\r\nپر قدرت و بىمهابا درهم كوبندهء هر هيولا ابر قهرمان و الا .\r\n، از آن پرس كه زبان حبشى شناسد ،\r\nاوست كه در زنگبار بنام حنبر شناخته آيد : بنياد كن و نجات بخش\r\nشير صحرا كه دشت و دمن حوزهء اقتدار اوست و جز به فرمان او نگذرند .\r\n، اگر خواهى از زنگيان پرس ،\r\nدر لغت ارمن بنام فريق معروف است : فاروق حق و باطل ، مؤمن و منافق\r\nبزرگسالان و پيران از قديم مىشناسند ، اگر اهل تحقيق و اطلاع باشى\r\n، از مردم ارمن بازجو ،\r\nمادر پاك گوهر براى او نامى برگزيد : آنگاه كه در كعبهء قدسش بزائيد\r\nاز كعبه برون آمد و خلق گفتند : اين چيست ؟ گفت : شير بچه‌ام حيدر .\r\n، پاك و مقدس پاى بجهان نهاد ،\r\n","description":"","footnote":"","page_name":" 221 ","page_number":221},
  {"content":"\r\nپدرش او را ظهير ناميد ، چه او را از كودكى يار و پشتبان ديد\r\nچون دامن كشتى بر ميان مىبست ، برادران بزرگتر را بر زمين مىكوبيد .\r\n، درشت استخوان ، ورزيده و نيرومند ،\r\nدايه اش بنام ميمون مىشناخت كه مبارك و سعادت قرين بود\r\nبسان دانه درش به جان مواظب بود ، چه او حامى نوزادان همشير بود .\r\n، ببركت وجودش پستان او چون جوى روان ،\r\nنام برادر همشيرش در بنى هلال ، آويختهء دست ميمون با حبال ( 1 )\r\nاين داستانى است كه مردان قبيله در شبنشينيها بازگو كرده‌اند .\r\n، موهبتى شريف ، در كودكى و صباوت ،\r\nنام او در آسمانها نزد خداوند عزت على است ، صريح و روشن و آشكار\r\nنامش از نام خود مشتق ساخت چونانكه نام رسول را در ازل از نام خود گرفت .\r\n، عطائى بود مخصوص رسول و وصى ،\r\nآراء اهل علم در نام مبارك على متفق است در معنى آن مختلف\r\nدر معنى و مقصود اين لفظ ، هر كس سخنى گفته ، البته مناسب و مؤتلف .\r\n، تير فكرش به هدف نشست ،\r\nجمعى گفتند : او بر همهء قهرمانان چيره گشت و دست همه را بر بست\r\nهر دليرى كه او را شناخت ، كنارى گرفت و سر بر تافت .\r\n، زين رو نامش على است ،\r\nبرخى گفتند : على پاى بر دوش نبى نهاده بتهاى كعبه را سرنگون ساخت\r\nچون نتوانست سنگينى رسول را بر دوش كشد ، كه از بار وحى گرانبار است .\r\n، زين رو منزلت عالى يافت ،\r\n\r\n","description":"","footnote":"\r\n( 1 ) برادر شير خوارش يكسال بزرگتر بود ، روزى تا كنار چاه خزيد و نزديك شد كه سرنگون گردد ، على دنبال او مىخزيد پايش به تناب خيمه پيچيد ، كشان كشان خود را به كودك همشيرش رسانده دست او را گرفت و نگه داشت تا دايه سر رسيد ، ديد پاى على به تناب آويخته و كودك بدست او . مترجم\r\n","page_name":" 222 ","page_number":222},
  {"content":"\r\nفرقهء گفتند : چون جايگاهش بلند است و با رسول مختار هممكان\r\nفرمانرواى عرش بر نيكانش برگزيد و اينك در بوستانى مخصوص خرامان\r\n، مرتضى صاحب جايگاه برترين است ،\r\nو جماعت دگر گويند : دانش على از همه سر بود كه رسولش\r\n« اقضاكم على »\r\nفرمود\r\nآنكه با فرمان رسول بر كرسى قضا بالا رود ، مقامش عاليتر و والاتر بود\r\n، بكوش كه شيعهء آن دانشور و الا شوى ،\r\nدر قرآن و حديث راه تأويل مپوى ، و جز ظاهر و آشكار آن مجوى\r\nخداى با مهين فرد بشر چنان سخن گفت كه همگان توانند شنفت\r\n، هم مقام رسول را باز شناسند و هم منزلت وصى ،\r\nبه دستاويز محكم الهى چنگ زن كه نه بگسلد و نه ياوه گردى پايدار\r\nآزادانه بر صراط روى - با قدمى ثابت ، قلبى آرام و استوار\r\n، جانب بهشت گيرى سالم و با قرار ،\r\nبهشت جاويدان ، بالاترين مراتب ، كه هر كس با محبوب خود دمساز شود\r\nاين موهبتى است از جانب خداى كه سپاسش واجب است ، مهربان پروردگار\r\n، عزيز و با شوكت ، پادشاه با اقتدار ،\r\nبار پروردگارا - بردهء كه با فضل و انعامت پروريدى از روز نخست\r\nندانسته نافرمانى كرد ، گفتى : اگر باز گردد گناهش بيامرزى\r\n، اينك بازگشتم تجاوزم را بيامرز ،\r\nبار پروردگارا - كردارى ندارم جز ولاء احمد و خاندان والايش\r\nهمتاى رسول و وصى او آزمون گشتهء با بلايا و هم فاطمه و دو فرزندش\r\n، سپيدرويان ، زيور عرش و كرسى ،\r\nاز آن پس على و فرزندش محمد و هم جعفر صادق و موسى راهبر\r\nباز على و آنكه سرور جوادان محمد و بعد على هادى كامور\r\n، و حسن آنكه مهدى را برآورد ،\r\n","description":"","footnote":"","page_name":" 223 ","page_number":223},
  {"content":"\r\nبارخدايا ، بپاس اينانم عزت دنيا بخش و هم راحت در گور\r\nدر زندگى باز پسين ايمنى از عذاب و پردهء بر گناهان و سيرابى از كوثر\r\n، و دمساز گشتن با آنان در مقام ارجمند ،\r\nاى طلحه ! اگر پايان دفترت بر اين نسق باشد ، دلهره و اضطرابت نباشد\r\nطلحه اى باشى نيك انجام ، و پاداشت بر خداى جهانيان در فرجام\r\n، آرى پروردگار مهربان مرا بس ،\r\n، و از چكامهء اوست در ستايش امير المؤمنين ( ع ) :\r\n- من كفالت كسى را پذيرفتم كه رسول خدايش در ميان انبوه گفت :\r\n- به رستاخيز سوارانى به محشر آيند : ما پنج سواريم كه ششمى نداريم\r\n- از آن ميان ، من بر براق سوارم و پارهء تنم فاطمه دنبال من روان\r\n- در آن روز ناقهء عضباى من پاكش محمل او خواهد بود . بهر سوى دوان\r\n- پدرم ابراهيم خليل حق بر تكاورى رهوار ، شوكت ما در آن روز باشد پديدار\r\n- برادرم صالح بر ناقهء الهى پيشاپيش من در صحراى محشر كامگار\r\n- و على بر شترى سپيد از شترهاى بهشتى سوار ، چه گويم در وصف آن شاهباز\r\n- پرچم سپاس را بنام خداى يكتاى پسنديده در دست دارد بر سر من فراز\r\n- بر سر او تاجى مرصع از نور ، درخشان و تابان چون آفتاب\r\n- پرتو نورش عرصهء رستاخيز را روشن ساخته ، وه چه باشكوه\r\n- تاجى كه هفتاد كنگره دارد ، كنگرهء رخشان چون اختر پر فروغ\r\n- سپاس گزارم پروردگار خود را بر نعمت ولاءشان فراوان و بىحساب\r\n، قصيده ءاى دارد كه در ماتم حسين سبط فداكار رسول سروده است :\r\n- اى ماه تابان كه دير نپائيدى ، در ماتم تو است كه نوحه سرا گشته ام\r\n- اى چرخ غدار ، گردش ناموزونت حوادث نامطلوب ببار آورد\r\n- بعد از عاشوراى حسين واى بر من ، شوخى و طرب گواراست ؟\r\nش - اى ماه تابان ! راه كربلا گرفتى تا بامت رسم زندگى آموزى و هم راه رستگارى\r\n","description":"","footnote":"","page_name":" 224 ","page_number":224},
  {"content":"\r\nو صلاح .\r\n- از اين رو ، دين خدا حله شاهوار به تن كرد و شرك بال و پر فرو هشت .\r\n- از اين رو ، صبح شرك تاريكى گرفت و شام دين روشنائى يافت .\r\n- نامه نگاشتند و به كربلايش خواندند ، شتابان آمد تا حقيقت خالص مشهود گردد .\r\n- و چون به وعده گاه رسيد ، ازو كناره گرفتند ، بلكه به سويش تاختند .\r\n- دشت صاف را از نيزه و شمشير چون جنگلى انبوه آراسته در كشتنش شتاب كردند .\r\n- دوستانش به دفاع برخاستند و با شمشير و نيزه هم آغوش گشتند .\r\n- هفتاد تن در ميان هفتاد هزار لشكر ، مجروح و غرقه خون بر زمين افتاد .\r\n- جملگى شربت شهادت نوشيدند ، جامى كه از پيش مهيا بود .\r\n- حسين بر ايشان بتاخت و شمشيرهاى پهن به سويش شتافت .\r\n- اى خشم خداى ! مباد كه به ناله و فريادشان رحم آورى .\r\n- بالاخره تنها و تشنه از ميان دشمن برگشت ، و همچنان تشنه و تنها رفته بود .\r\n- پيوسته ، مرغ جانش به سوى جانان پر مىكشيد ، تا پيك حق در رسيد . گفت :\r\n- بيائيد . بيائيد ! اين جرعه خون دلم را بريزيد كه مرا سوى عالم بالا خواندند .\r\n- هجوم بردند بر سرش : آن يك سرش بريد و آن ديگر بازويش .\r\n- پدرم قربان آن تشنه كامان كه خشكيده لب سوى جنان پر كشيدند .\r\n- پدرم فداى آن چهره‌هاى تابناك كه سپيده دم سر در قدم جانان كردند .\r\n- پدرم فداى آن تنهاى عريان كه از خون ، جامهء گلگون ساختند .\r\n- اى سروران من ! اى زادگان على ! دين خدا در ماتم شما شيون و زارى آغاز كرد .\r\n- كعبه و حجر و هم صفا و مروه از وحشت فقدان شما به خود لرزان و ريگزار دشتها با در آغوش گرفتن پيكر شريفتان روح افزاست .\r\n","description":"","footnote":"","page_name":" 225 ","page_number":225},
  {"content":"\r\n- با فقدان شما اركان دين ويران گشت ، قرآن و مثانى با سوره‌هاى فرقانى .\r\n- خداى بر آنها رحمت نياورد كه شما را دشمن گرفتند و بر آنان كه پيرو شمايند رحمت فراوان باد .\r\n، در ثناى امام صادق گويد :\r\n- مهار شتر را سوى مزار بقيع بچرخان و درود فراوان بر جعفر بن محمد نثار كن .\r\n- بگو اى زادهء دخت محمد ! اى پسر على ! اى فروغ هدايت كه قابل انكار نيست .\r\n- اى صادق راست گفتار كه خدايت به راستى گواه است و گواهى او بس .\r\n- پدرت رهبر ، زاده ات رهبر ، خودت رهبر ! اى پرتو جان يكتا پرستان .\r\n- اى زادهء رسول ! توئى كه دوستى اهل بيت و راه و رسم ولايت را بنياد نهادى .\r\n- ششمين فروغ جاويد ! پرچم هدايت ! آنكه آئين ولايت شما نياموخت سرگشته و گمراه ماند .\r\n، و در قصيدهء كه امير المؤمنين را ثناخوان گشته مىگويد :\r\n- خدايش از ميان خلق برگزيد و حامل قرآن ساخت ، و او به سرشت خلق داناست .\r\n- با تنزيل سوره‌هاى محكم و استوار ، دستورى روشن و تابناكش عطا كرد .\r\n- پرتو خود را بر او افكند وصلا داد : برخيز كه اينك توئى مژده بخش و بيم ده از خطر .\r\n- بصيرت آشكار گشت و كورى رخت بربست ، گمراهى پشت كرد و فريبكارى نفرت بار .\r\n- آنگاه على را وصى خود ساخت ، به به از اين وصى : سرپرستى گزين و ياورى نيك ( 1 ) .\r\n، در ضمن قصيدهء كه در ستايش ائمهء طاهرين سروده چنين مىگويد :\r\n\r\n","description":"","footnote":"\r\n( 1 ) با اين ابيات ، از حديث عشيره ياد مىكند كه در ج 2 ص 278 - 287 گذشت .\r\n","page_name":" 226 ","page_number":226},
  {"content":"\r\n- رسول حق به جانشينى خود نام شش تن و شش تن را صريحا ياد كرد ، كه همگان پيشوايند و صاحب برهان .\r\n- درود صاحب عرش بر او باد و رحمت و رضوانش پيوسته بر او ريزان .\r\n، و در قصيدهء دگر گويد :\r\n- گفتى : « براثا » خانهء مريم است ، اين حديثى است كژ با ضعف روايان .\r\n- « براثا » خانهء عيسى زادهء مريم است . پناهگاه پيامبران ، جايگاه اختران .\r\n- و هم خانهء اوصياء پيامبران و مأوايشان در دوران باستان .\r\n- هفتاد وصى ، بعد از هفتاد پيامبر مرسل ، پيشانى عبوديت بر اين درگاه سايان .\r\n- آخرين آنان پيشواى ما على است كه در آنجا نماز برد ، اين است حديث شايگان .\r\n، قصيدهء طولانى ديگر دارد كه خاندان رسول را ستايش كرده ، از آن جمله :\r\n- نبينى جبريل كه در آسمانهاى افراشته مقرب است ، كارگزار ارادهء الهى .\r\n- به خاندان رسول گويد : « من از شمايم » ! چه كسى همشأن آنهاست اگر صاحب انصافى .\r\n- آرى ! آل طه از هر كه پاى بر تودهء خاك نهاده ، شريفتر و از هر كه چشم به دنيا گشوده ، كريمتر .\r\n- كلمات تابناكى كه بر ساقهء عرش مىدرخشند و ببركت آنان گناهان آدم بخشيده شود با كرامت و مرحمت .\r\n- بركات و عناياتى كه بر سر همگان فرو ريخت و مؤمنين را در بر گرفت .\r\n- ياد آنان ، خود عمل صالحى است كه براى ابد پابرجاست و بالاترين پاداش بر آن مهيا .\r\n- آنان ، خود صلوات زاكيات و درود تابناكاند كه در تشهد نماز بر آن صلا دهند .\r\n- و حرم امن الهى كه دوستانشان ايمن و دشمنان از عذاب الهى بىامان .\r\n- هر كه خواهد ديده به ديدار حق باز كند بديشان نگرد و هر كه خواهد در\r\n","description":"","footnote":"","page_name":" 227 ","page_number":227},
  {"content":"\r\nكنار حق آرام گيرد ، كنار آنان جويد و همانها كشتى نوحاند كه هر كه از آن كنار ماند هلاك ابد يابد .\r\n- هر كه خواهد خانهء حق پويد ، در خانهء آنان كوبد ، و هر كه خواهد به ريسمان حق آويزد و سوى سما خيزد ، بدامن آنان چنگ يازد ، اينان دستاويز محكم الهىاند كه دست همگان گيرند .\r\n- و هم نامهاى نيكوى حقاند كه هر كه خدا را با نام ايشان خواند ، به مراد رسد ، كس را از ايشان گزيرى نيست .\r\n\r\nهم الوجه وجه اللَّه و الجنب جنبه\r\nو هم فلك نوح خاب عنه المخلف\r\nهم الباب باب اللَّه و الحبل حبله\r\nو عروته الوثقى توارى و تكنف\r\nو اسماؤه الحسنى التى من دعا بها\r\nاجيب فما للناس عنها تحرف\r\n\r\n، سمعانى در كتاب « انساب » مىنويسد كه : عونى شاعرى شيعه مسلك بود صحابه را در شعر خود ياد كرد و ببدى برشمرد ، در قصيدهء كه آغازش چنين است :\r\nليس الوقوف على الاطلال من شانى . . .\r\nشنيدم كه چون عمر عبد العزيز بشنيد كه عونى صحابه را ناسزا گويد ، فرمان كرد تا با چوبش بزدند تا بمرد .\r\nامينى گويد : نام عونى و عصر زندگانى او و هم مزار او بر سمعانى پنهان مانده كه چنين سخنى بر زبان رانده است ، اين قصيده اى كه نام برده ، از قصائد ابو محمد عبد اللَّه بن عمار برقى شاعر اهل بيت است كه در نزد متوكل از او سعايت بردند و همين قصيدهء را كه قافيهء نون دارد . بر او خواندند ، دستور داد : « زبانش قطع كنند و ديوان شعرش بسوزند » و چنان كردند ، نامبرده از اين زخم پس از چند روز رخت به دار بقا كشيد و اين در سال 245 هجرى بود ، از اين قصيدهء نونيه اين چند بيت است :\r\n\r\nفهو الذى امتحن اللَّه القلوب به\r\nعما يجمجمن من كفر و ايمان\r\n\r\n- اوست كه خداوند دلهاى مردم را با دوستى و ولايش آزمون كرد كه كفر آرند يا ايمان .\r\n","description":"","footnote":"","page_name":" 228 ","page_number":228},
  {"content":"\r\n- خداى صاحب شان ، اراده فرمود كه در مقام و مرتبهء فضل بىنظير باشد .\r\n- آنها كه در صدد ابطال شما برآمدند ، دچار خشم و عصيان الهى گشتند .\r\n- ممكن نيست حق شما را زير پا گذارند ، جز اينكه آيات قرآن را زير پا نهند .\r\n- از اين رو خلافت را به اهل بيت گذاريد ، كه بيگانه‌ايد و آنان پيوند رسول .\r\n","description":"","footnote":"","page_name":" 229 ","page_number":229},
  {"content":"\r\nقرن چهارم\r\n\r\n32 غديريهء ابن حماد عبدى\r\n\r\n1 .\r\n- سلطان عشق را گو : چه سازم كه معشوقم جفا پيشه است ، بفريادم رس !\r\n- آتش اشتياقى كه در دل نهان دارم آشكار سازم ، يا صبر و تحمل پيش گيرم ؟\r\n- اگر شعلهء عشق را سرپوش نهم ، بىشك تار و پود وجودم خاكستر شود .\r\n- جز اين چارهء نيست كه برخى بر ملا شود و برخى پنهان ، نهان داشتن تمام آلام چه مشكل است .\r\n- درون من خالى از عشق و دلدادگى بود ، شب كه سر به بالش مىنهادم آرام و قرار داشتم .\r\n- آهو وشى دل از كفم ربود كه زبان از ستايش و تمجيدش عاجز است .\r\n- پريچهرى كه الههء زيبائى در برابرش خجل و شرمسار و از مقابلهء او در فرار است .\r\n- سبحان اللَّه از اين زيبائى و حسن بى همال ، ولى شگفت مياوريد كه خدا حسن آفرين است .\r\n- مرا خواند . بىدرنگ لبيك اجابت گفتم ، اگر الههء زيبائى نبود ، چنين شتاب نمىگرفتم .\r\n","description":"","footnote":"","page_name":" 230 ","page_number":230},
  {"content":"\r\n- جانم را با آنچه داشتم در پاى او ريختم ، جان و مال را در پاى پريچهران ريزند .\r\n- سى بهار ، دمساز او بودم ، و شبهاى تار چون خورشيدش در بر گرفتم .\r\n- اگر دشمن ، عيبجوئى كرد ، و يا دوست زبان به ملامت گشود ، پس گوش انداختم .\r\n- و چون پيريم آغاز شد و سپيدى مو بالا گرفت ، چونانكه شعاع خورشيد تابش كند .\r\n- روز وصل را با شب هجران بدل ساخت ، و چنينم گمان نمىرفت .\r\n- وصلش را جويا شدم ، مرا راند ، سوگند خورد كه نخواهدم پذيرفت .\r\n- گريخت ، چنان كه هماورد حيدر گريخت ، روز نبرد كه از سم ستوران فضا تيره و تار گشت .\r\n- روزى كه با مشركين مقابل شد ، و از شمشيرش مرگ مىباريد .\r\n- تيغ پيچانى چون مار سپيد ، لغزنده چونانكه مور بر سنگ خارا لغزد .\r\n- هنگامى كه از نيام بركشد و در ميدان نبرد گويد : منم حيدر ! لرزه بر - كوهسار افتد .\r\n- با همان تيغ ، خاك بر دهان « مرحب » كرده به خونش كشيد و « عمرو » زادهء « ود » . را\r\n- با همان تيغ ، ستون اسلام راست شد و آئين فطرت كمال پذيرفت .\r\n، تا آنجا كه مىگويد :\r\n- اوست كوبندهء سرها ، قهرمانى كه با ضرب شمشيرش ، « نوفل » دلاور به خاك در غلطيد .\r\n- جبريل شگفت زده ، با فرياد تكبير و تهليل راه آسمان گرفت : وه چه جوانمردى !\r\n\r\nأخو المصطفى يوم الغدير و صنوه\r\nو مضجعه فى لحده و المغسل\r\n\r\n- برادر مصطفى در روز « غدير » و همريشه اش ، آنكه پيكر رسول را شست و در گور نهاد .\r\n","description":"","footnote":"","page_name":" 231 ","page_number":231},
  {"content":"\r\n- به خاطر او خورشيد بازگشت تا نمازش به وقت فضيلت باشد .\r\n- و پس از نماز ، راه مغرب گرفت چون شهابى كه سوى شيطان پرتاب گردد .\r\n- مگر احمد مختار نگفت : گاهى كه بر جهاز شتران بالا رفت :\r\n- على تنها برادر من است ، و اين شرافت با دستور جبرئيل امين !\r\n- بفرمان حق ، على پس از من جانشين من باشد ، و وصى من كه هر چه خواهد كند .\r\n- هلا ! نافرمان او نافرمان من است و نافرمان من نافرمان خدا : خداى صاحب جمال .\r\n- هلا ! او جان من است و من جان او ، اين است نص قرآن و وحى آسمان .\r\n- هلا ! من در ميان شما چون شهر علمم و على در آن شهر ، هر كه خواهد راه شهر گيرد .\r\n- هلا ! او سرور شما و صاحب اختيار شماست ، بهترين داور و دادگستر .\r\n- همه گفتند : به حكومت او رضامنديم : قطع و فصل كارها و تمشيت امور ما با اوست .\r\n- فضل ديگرى خاطر نشان سازم كه شما را بس باشد ، آن روز كه با سپاه جانب يثرب گرفت .\r\n- همگان از تشنگى به ستوه بودند ، ديرى پديدار شد و راهبى كامل و دانشمند .\r\n- بانگ بر كشيد و فريادش زد ، راهب از بيم به خود لرزيد .\r\n- وحشتزده از بالاى دير سركشيد . گفتش : اى پارسا در اينجا آبى هست .\r\n- گفت : آب از كجا ؟ سرزمينى سنگلاخ و كوهسارى خشك ؟ !\r\n- ولى خبر آسمانى انجيل حاكى است كه در اين نزديكى آبگاهى باشد با فاصلهء دو فرسنگ .\r\n- و نبيندش جز پيامبرى پاك و يا جانشين او و الا و برتر .\r\n- بنام خدا . پيش رفت و جستجو كرد ، راهب دير با مراقبت و كنجكاوى پائيد .\r\n","description":"","footnote":"","page_name":" 232 ","page_number":232},
  {"content":"\r\n- مهار تكاور بكشيد و سواران در ركابش متوقف گشتند ، آتش تشنگى شرر بر جانها مىكشيد .\r\n- فرمود : اى سواران ! همين جاست ، زير گامهايتان ، هر كه آب خواهد فرود آيد .\r\n- پاسى نگذشت كه زمين را كاويدند صخرهء پديدار شد كه از جاى نمىجنبيد .\r\n- چونان نقره صاف و سپيد ، گويا سودهء نقرهء بر آن پاشيده‌اند يا طلاى ناب .\r\n- فرمود : بركنيد ! همگان بكوشيدند و صخره از جاى نجنبيد .\r\n- گفتند : يا على ! اين صخرهء است صاف و لغزان ، همگان خسته گشتيم و وامانده .\r\n- دست يازيد ، بعد از آنكه از زين بر زمين جست و صخره را از جان بركند .\r\n- و چون گوى چوبين به كنارى افكند ، آبى سرد و گوارا پديدار گشت .\r\n- آشاميدند تا سيراب گشتند ، صخره را بر جاى اول نهاد ، نه خسته و نه درمانده .\r\n- راهب دير كه اين حال بديد ، با شتاب فرود آمد و دست آن سرور ببوسيد .\r\n- در حضور همگان اسلام آورد ، گفت : گمانم نامت آلى باشد . آرى چنين است .\r\n، تمام قصيده صد و چهار بيت است ، تنها پنجاه بيت آن در اينجا نقل شد .\r\n2\r\nابن حماد غديريهء ديگرى در ثناى امير المؤمنين سروده است ، از آن جمله :\r\n\r\nلعمرك يا فتى يوم الغدير\r\nلانت المرء اولى بالامور\r\n\r\n- بجان خودت سوگند ، اى جوانمرد « غدير » ! كه توئى آزاد مرد ، سالار و سرور .\r\n- توئى برادر مصطفى برترين خلائق ، و هم جان او در مباهلهء با خصم .\r\n- توئى همريشهء با رسول و داماد پاكش : پدر شبر و شير .\r\n- تو آن آزادمردى كه به دنيا ارج ننهادى ، آرى على در اين ويژگى يكتاست .\r\n- چشمه اى جوشان از دل كوه سر برآورد ، به سان گردن شتر .\r\n- مغنى با شتاب آمدش : مژده باد اينك آب خروشان ! فرمودش بشارت به وارثان .\r\n","description":"","footnote":"","page_name":" 233 ","page_number":233},
  {"content":"\r\n- به خدا سوگند كه آن را وقف كردم : سبيل ! در راه كردگار ، عزتمند با اقتدار .\r\n- مىفرمود : اى دنياى پست ! ديگرى را بفريب كه من مفتون نخواهم گشت .\r\n- با همسرش فاطمه در برابر آزارها صبورى گرفتند و به والاترين پاداش صابران رسيدند .\r\n- ام ايمن گفت : « نيمروزى » هنگام استراحت ، بديدار زهرا شدم .\r\n- پيش رفتم ، شگفتا ! دست آسيا ناله كنان مىچرخيد ، فاطمه ناپيدا .\r\n- بر در حجره شدم ، با دلهره و اضطراب به در كوفتم ، پاسخى نداد .\r\n- نزد مصطفى شرفياب گشتم و آنچه ديده و شنيده باز گفتم .\r\n- فرمود : سپاس پروردگار كه اين نعمت گرانبار به دخترم بخشيده زهراى بردبار .\r\n- خدايش خسته و كوفته يافت ، سنگينى خواب را بر او غالب ساخت .\r\nوه چه پر منت .\r\n- « فرشته اى بر دستاسيا موكل فرمود تا گندمش آرد نمود » خرم و شادمان بازگشتم .\r\n- همو بود كه با فرمان حق عقد او با زهراى پاكطينت در آسمانها برگزار شد :\r\n- كابين او خمس زمين مقرر گشت ، از منابع طبيعى و آنچه بر آن رويد و زايد .\r\n- على است سالار مردان ، و زهرا ، سرور زنان و اينهم والاترين كابين .\r\n- دو فرزندش شبير و شبر بر همهء خلائق فزون آمدند ، اين است لطف كردگار .\r\n- دوستى آنان را ، پاداش مصطفى ساخت در برابر مزد رسالت و تبليغ احكام .\r\nبيان :\r\nدر اين قصيده ، به پاره اى از مناقب امير المؤمنين عليه السلام اشاره كرده است :\r\nاز جمله « حديث مؤاخات و برادرى » كه در جلد سوم ص 112 - 125 گذشت ، و هم داستان مباهله كه على به منزلهء جان شريف رسول خدا نامبردار شده . ( 1 )\r\n\r\n","description":"","footnote":"\r\n( 1 ) در آيه مباهله : * ( « فَقُلْ تَعالَوْا نَدْعُ أَبْناءَنا وَأَبْناءَكُمْ وَنِساءَنا وَنِساءَكُمْ وَأَنْفُسَنا وَأَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ اللَّه عَلَى الْكاذِبِينَ ( آل عمران : 61 )\r\n","page_name":" 234 ","page_number":234},
  {"content":"\r\nو از جمله « حديث چشمه ينبع » است ، ابن سمان در كتاب « موافقه » حديث را تخريج كرده و محب الدين طبرى در « رياض النضره » ج 2 ص 228 ، از او نقل كرده .\r\nعمر در دوران خلافت زمين ينبع را در اختيار على نهاد ، على زمين ديگريهم در كنار آن خريدارى كرده و در آن چشمهء حفر كرد ، در ضمن كندوكاو ، ناگهان آب جوشان و خروشانى به پهناى گردن شتر بيرون جست ، على در كنارى خستگى مى - گرفت ، كارگرش مژدگانى آورد ، فرمود : به وارثان مژده دهيد . و آنگاه به عنوان صدقه جاريه در راه خدا سبيل كرد . ( 1 )\r\nابن ابى الحديد در شرح نهج البلاغه ج 2 ص 260 مىنويسد : در خبر است كه مردى از راه رسيد و به دو گفت : مژده باد كه در زمين شما چشمهء خروشان سر برآورد ! فرمود : بشر الوارث ! بشر الوارث ! تكرار مىكرد كه به وارث مژده بريد . بعد آن زمين را بر فقراء وقف فرمود و همان لحظه وقفنامه را برنگاشت .\r\nحموى در معجم البلدان ج 8 ص 256 و سمهودى در وفاء الوفاء ج 2 ص 393 و نيز ديگران به صدقات جاريهء امير المؤمنين در ينبع اشاره كرده‌اند .\r\nو از جمله سخن آن سرور است كه فرمود :\r\n« يا دنيا غرى غيرى »\r\nجمعى از حافظان حديث اسناد آن را در كتاب خود آورده‌اند ، چنان كه در ج 2 ص 287 كتابمان الغدير گذشت .\r\nو از جمله حديث « دست آسيا » است جمعى از حافظان حديث از زبان ابى ذر - غفارى آورده‌اند ، گفت : رسول خدا او را در پى على فرستاد ، ديد در خانهء على آسيائى مىچرخد و چرخانندهء پيدا نيست ، رسول را خبر برد ، فرمود : اى اباذر ! ندانسته اى كه خدا را فرشتگانى است كه در پهنهء گيتى روانند ، مأمور گشته‌اند كه آل محمد را يارى دهند ؟ ( 2 )\r\n\r\n","description":"","footnote":"\r\n( 1 ) حديث با همين مضمون در كتاب « الامام على » تأليف شيخ محمد رضا مصرى ص 17 ياد شده است .\r\n( 2 ) سيرهء ملا ، رياض النضره ج 2 ص 223 ، اصابه ج 2 ص 105 ، اسعاف الراغبين ص 158 ، أعجب ما رايت ج 1 ص 8 الامام على تأليف شيخ محمد رضا ص 18 .\r\n","page_name":" 235 ","page_number":235},
  {"content":"\r\nو از جمله حديث ازدواج صديقهء كبرى است كه شرح آن در جلد 2 ص 315 - 319 ، ج 3 ص 20 گذشت .\r\nو از جمله نزول آيهء مودت است كه تفصيل آن در جلد 2 ص 306 - 311 ياد شده است .\r\n3\r\nغديريهء سوم در مدح امير المؤمنين عليه السلام :\r\n- خدا را خشنود كن و شيطان را خشمناك ، تا به روز حشر ، رضوان الهى دريابى .\r\n- دوستى خود را براى آنان كه ولاءشان از جانب خدا فرض گشته ، خالص ساز .\r\n- خاندان پيامبر ، محمد سرور جهانيان ، آنكه نزد خداى ، والاترين جايگاه دارد .\r\n- گروهى كه دين و دنيا به وجود آنان قوام گرفته ، چون اركان دنيا و ديناند .\r\n- گروهى كه اخلاص در محبتشان مايهء امان و ايمنى از مخاوف باشد .\r\n- گروهى كه طاعت آنان طاعت حق . و نافرمانيشان نافرمانى خداى رحمان است .\r\n- آنان خود راه مستقيم خدايند و دوستى آنان ، روز حشر ، در ترازوى عمل گرانبار .\r\n- خدايشان به خاطر آزمايش خلائق ، محك حق و باطل و تشخيص ضلالت و هدايت ساخت .\r\n- بنيان شريعت را با مراقبت نگهبان گشته ، دروغ و بهتان را از ساحت آن زدوده‌اند .\r\n- قرآن مجيد ، طاعت آنان را بر تمام خلائق حتم و مسجل ساخت ، از قرآن بشنو !\r\n- حديث و خبر متواتر گشت كه محمد رسول حق ، ما را به دوستى و رعايت آنان سفارش كرد .\r\n","description":"","footnote":"","page_name":" 236 ","page_number":236},
  {"content":"\r\n- رسولى كه ريك بيابان در كف دستش ثناخوان گشت تا گواه رسالت او باشد .\r\n- رسولى كه خداوند قرآن مجيد را بر او نازل كرد تا بر همهء علوم حجت و برهان گردد .\r\n- آنكه « روز غدير » وصى خود را به جهانيان معرفى كرد تا اساس ايمان كامل شود .\r\n\r\nمن ذاله يوم الغدير فضيلة\r\nاذ لا تطيق بفضله جحدانا\r\n\r\n- كيست كه فضيلت « روز غدير » ويژهء اوست ، و كس انكار نتواند كرد ؟\r\n- كى است خورندهء مرغ بريان كه افتخار آن قابل ترديد و كتمان نيست ؟\r\n- كى است كه بر كوه حرى ميوهء بهشتى تناول كرد و خدايش انارى به هديه فرستاد ؟\r\n- آنكه خداى آسمانها سورهء هل أتى در ثنايش نازل كرد و حور و غلمان پاداش نهاد .\r\n- آنكه احمد مرسل از مكارم او پرده برداشت ، مكارمى كه خدا به هيچ بشرى عطا نفرمود .\r\n- آنكه جز نجيب زاده دوستش نگيرد ، مادرى نجيب كه حق شوهر شناخت و فرمان حق برد .\r\n4\r\nو در غديريهء ديگرى ، ويژهء اين عيد سعيد چنين سروده است :\r\n\r\nيا عيد يوم الغدير\r\nعد بالهنا و السرور\r\n\r\n- ( اى روز غدير اى روز سعيد ! هر ساله درآى ، با عيش و سرور )\r\n- اى روز غدير ! در نيمروز تو گشت ، على سالار و امير .\r\n- صبحگاهان جبرئيل امين فرود آمد از جانب خداى به زمين .\r\n- گفت : اى احمد والاپايگاه ، فرود آى در كنار اين آبگاه .\r\n","description":"","footnote":"","page_name":" 237 ","page_number":237},
  {"content":"\r\n- فرمان خلافت برسان و گرنه فرمانهاى دگر نيابد سامان .\r\n- بىدرنگ فرود آورد همگان و خود بر شد بر جهاز شتران .\r\n- گفت : فرمان از جانب خداى در رسيد ، خداى لطيف و خبير .\r\n- كه على را جانشين خود سازم در كنار اين غدير .\r\n- پذيرفتند : بيعت كردند ، از اين رو در جهانيان باشد بىنظير .\r\n- پيشواى پيشوايان است ، سالار صغير و كبير .\r\n- راهى است به رشد و صلاح ، پرتوى چيره بر آفتاب منير .\r\n- حجت الهى است پس از من ، بر كافر بدسكال .\r\n- از پس او بدرهاى تابان به شمار ماه‌هاى سال .\r\n- نامهاى آنان در ميان قرآن ، فراوان خوانند حافظان .\r\n- در دفتر موسى و عيسى مسطور و هم مكتوب در زبور .\r\n- هماره در لوح محفوظ ، مىدرخشد در ميان سطور .\r\n- فرشتگان الهى به زيارت آن روند ، وه چه كتيبهء رخشان ؟ !\r\n- خداى را گواه گرفت و هم جمع حاضران را كه فرمان حق بگذاشت .\r\n- آنگاه سالار غدير را بخواند و على از ميان انبوه برخاست .\r\n- با دست پيمان بستند و با دل به مخالفت برخاستند .\r\n- خداى داند ، چه كينه‌ها در سينه‌ها نهفتند .\r\n5\r\nو غديريهء ديگر باز هم در ستايش امير المؤمنين صلوات اللَّه عليه :\r\n- على عالى ، جز برادرش محمد ، در جهان همتا ندارد ( 1 )\r\n\r\n","description":"","footnote":"\r\n( 1 ) به حديثى اشاره دارد كه حافظ محب الدين طبرى در رياض ج 2 ص 164 ، از انس بن مالك آورده : رسول خدا گفت : هر پيامبرى نظير و همتا داشته . در امت من على همتا و نظير من است .\r\nحافظان ديگر هم آن را روايت كرده‌اند .\r\n","page_name":" 238 ","page_number":238},
  {"content":"\r\n- جان خود را برخى او كرد و در بسترش خوابيد ، آنگاه كه قريش به دو روى آوردند .\r\n- در « طائف » خلوت كرد و با او به راز نشست ، ياران حاضرش گفتند :\r\n- خلوتت با على به درازا كشيد ؟ بپاسخ گفت و حق گفت :\r\n- من رازى نداشتم ، خداى عزتمند آگاه با او راز گفت :\r\n\r\nو قال فى خم ان عليا\r\nخليفة بعده امير\r\n\r\n- و در « غدير خم » فرمود على بعد از او جانشين و سالار است .\r\n- در خانهء همگان را به مسجد بست ، جز او ، سينه‌ها از كينه پر جوش شد .\r\n- از هر ناهنجارى دربارهء على زبان نكشيدند ، و بدخواهى آغاز كردند .\r\n- فرمود : « شما از على چه ميخواهيد ؟ خدا خود شنوا و بيناست .\r\n- من راه شما را به مسجد مسدود نكردم ، خداى مقتدر چنين فرمود .\r\n- اى ياران ! من فرمان حق بردم ، خداى مهربان و غفور » .\r\n- اين ويژگى گواه است كه على از هر آلايشى پاك است .\r\n6\r\nو در قصيدهء ديگرى كه روز غدير را ياد كرده و على را ثناخوان گشته چنين سروده :\r\n- خداى به احمد فرمود : رسم خلافت را به قريش ابلاغ كن ، من ترا نگهبان از دشمنانم .\r\n- اگر اين فرمان ابلاغ نكنى ، ابلاغ فرامين دگر بىثمر است .\r\n\r\nفانزل بالحجيج غدير خم\r\nو جاء به و نادى المسلمينا\r\n\r\n- حاجيان را در « غدير خم » منزل داد ، على را آورد و همگان را بخواند .\r\n- دست او را برافراشت ، چنان كه حاضران ديدند و شناختند .\r\n- وه چه گرامى آنكه دستش افراشته شد ، چه گرامى آنكه دستش بيافراشت .\r\n- فرمود : و همگان ساكت و خاموش سخن او مىشنيدند :\r\n","description":"","footnote":"","page_name":" 239 ","page_number":239},
  {"content":"\r\n- هلا ! اين برادر من است و وصى بر حق ، عهد گزار و وام پرداز .\r\n- هلا ! هر كه من سالار اويم ، اين سالار اوست ، گواه باشيد .\r\n- خداى مهرورزد با هر كه على را سالار گيرد و خشم گيرد با هر كه او را دشمن بدخواه گردد .\r\n- حديثى از جابر ( 1 ) رسيده است ، كه مؤمنين را با مهر على آزمون مىنموديم .\r\n- هر كه على را دوست بود ، مؤمن مىشناختيم ، و منافقان معرف خود بودند -\r\n- با دشمنى على ، هلا ! مرگ بر آنها ! از جان ما چه مىخواهند !\r\n- اين سخن همهء انصار است ، سخن عارف آزمون .\r\n- با دشمنى على ، منافقين را آزموديم و نفاقشان را بر ملا كرديم .\r\n7\r\nباز هم قصيدهء ديگر در ثناى امير المؤمنين و ياد غدير خم ، از جمله :\r\n\r\nيوم الغدير لا شرف الايام\r\nو اجلها قدرا على الاسلام\r\n\r\n- روز غدير در تاريخ اسلام ، شريفترين و گراميترين روزهاست .\r\n- روزى كه خدا ، پيشواى ما را معرفى فرمود ، وصى پيامبر ، پيشواى پيشوايان .\r\n- پيامبر ، بر جهاز شتران ، دست على را بر افراشت و فرمود به همگان :\r\n- هر كه را من سالار و سرپرستم ، على سالار و سرور است ، اين وحى داناى عزتمند است .\r\n- اين وزير من است در زندگى ، و پس از مرگ جانشين و قائم مقام .\r\n- كردگارا ! آنكه به سالارى او گردن نهد ، به دو مهرورز ، و آنكه به دشمنى خيزد مبغوض دار .\r\n\r\n","description":"","footnote":"\r\n( 1 ) اين حديث را حافظان در كتب خود تخريج كرده‌اند . به جلد 3 ص 182 كتاب ما الغدير بنگريد .\r\n","page_name":" 240 ","page_number":240},
  {"content":"\r\n- هجوم آوردند براى بيعتى كه اكمال دين و اتمام نعمت الهى در آن بود .\r\n8\r\nقصيدهء ديگرى هم در ياد روز غدير ، سروده ، از آن جمله :\r\n- خواستى نصوص امامت را ابطال و اجماع صحابه را تأييد كنى .\r\n- آيا براستى سخن رسول نشنيدى كه روز غدير ، به چه آئين طنين افكند ؟\r\n- هلا ! اين سالار شماست ، طاعتش بجان بپذيريد . واى بر نافرمان !\r\n- به دو گفت : توئى برادر من ، چونانكه هارون برادر موسى بود ، و او خرم گشت .\r\n- به دو گفت : توئى دروازهء شهر دانشم ، هر كه خواهد بهره ياب گردد .\r\n- و شما را گفت : على بهترين داور شماست ، و شما بدادگرى هر كس گردن نهاديد .\r\n- هنگام تبليغ سورهء براءت ، خدا پيشواى امت را معرفى كرد . فريبت ندهند .\r\n- در قرآنش ، جان رسول ناميده روز مباهله ، وه چه با خشوع آمد .\r\n- آن روز كه ميان ياران ، برادرى استوار نمود ، او را به برادرى خود سرافراز فرمود .\r\n- آن روز كه مرغ بريان به انتظار بماند و پيامبر حق ، خدا را با زارى بخواند :\r\n- پروردگارا ! برانگيز آنكه به درگاهت محبوبتر است تا در كنارم بر اين سفره نشيند .\r\n- نيايش پيامبر به پايان نرسيد كه على آمد و باز گرديد .\r\n- سه نوبت ، و آخر بار ، در را بكوفت و از جاى بركند .\r\n\r\nفقال النبى له ادخل فقد\r\nاطلت احتباسك يا ذا الصلع\r\n\r\n- پيامبرش فرمود : در آى ! كه دير آمدى اى اصلع .\r\n- گفت : اينك سومين نوبت است كه آمدم و خادمت عذر آورد .\r\n- با خشم به خادم نگريست : از چه برادرم را باز گرداندى ؟\r\n- بكيفر اين كردار ، پيشى فاحشى بر صورت او نمودار گشت در ميان ابرو .\r\n","description":"","footnote":"","page_name":" 241 ","page_number":241},
  {"content":"\r\n- حال ، از چه برگزيديد ، جز آن را كه خدايتان برگزيد و بپروريد .\r\n- كجا با اين نصوص برابر آيد ، اجماع كينه وران جاه طلب ؟\r\n9\r\nقسمتى از قصيدهء ديگر كه در ثناى حيدر سروده :\r\n- سؤال كردى از « حيدر » و مرا مشكل افتاد ، پاسخ اين سؤال در حد من نيست .\r\n- خدايش همنام خود على ناميد ، از اين رو در مقام و رتبه ، سر به فلك سائيد .\r\n- خدايش از جهانيان برگزيد ، و بر شاهراه حقيقت چون علم هدايت بركشيد .\r\n- روز غدير ، براى او ، پيمان طاعت گرفت ، پيمانى استوار و زفت .\r\n- و آن روز كه مصطفى در ميان اصحاب عقد برادرى بست ، وصى او برادر و همتا گشت .\r\n- دامن حقيقت را از لوث ضلال و حيرت شست ، از اينرو پاى بر فرق جوزا نهاد .\r\n- فرشتگان آسمانش ، حيدر فاروق نام كردند ، بفرمان ذو الجلال .\r\n- پيش از همگان ، رسالت احمد را از جان و دل تصديق نمود - از اين رو نامش صديق بود .\r\n- اگر ديگران مدعى اين اسامى و القاباند ، بايد كه گواه موثقى آرند .\r\n، به حديثى اشاره دارد كه در جلد دوم ص 312 - 314 و جزء سوم ص 187 ، بدين مضمون گذشت كه على صديق اين امت و فاروق آنان است .\r\n10\r\nباز هم قصيدهء ديگر :\r\n- اى تك سوار صحرا كه شترت سبكبال و تازان مىرود ، و اشتياق پيشاپيش آن .\r\n\r\nللَّه ما أحظاك من رجل له\r\nعند الغرى لبانة لا تمنع\r\n\r\n","description":"","footnote":"","page_name":" 242 ","page_number":242},
  {"content":"\r\n- خدا را ، چه كاميابى عظيمى نصيبت گشت ، هر كه سوى نجف آيد حاجاتش رواست .\r\n- پرتو انوارش بر جان دلت بتابد و فروغ ولايتش دميدن گيرد .\r\n\r\nجدث به نور الهدى مستودع\r\nفى ضمنه العلم البطين الا نزع\r\n\r\n- مزارى كه مشعل فروزان هدايتش در بر است ، و پرچم علم و طهارتش بر در .\r\n- مزارى كه نسيم خوشبويش دليل زائران است و نور تابانش راهبر آنان .\r\n- مزارى كه عرصهء آن بوستان دلاويز مؤمنين است و دلهايشان مشتاق آن سامان .\r\n- مزارى كه در آن رضوان و آمرزش جاى گرفته و هم ايمان و فضيلتى كه انتظار توان برد .\r\n- مزارى كه فرشتگان عالم بالا به طواف آن احرام بندند و مناسك زيارت در آن جمع يابند .\r\n- برخى با خضوع ، در برابر فضل آن مقام بپاخاسته و برخى در سجود و ركوع .\r\n- به آرامگاهش كه فرا رسيدى خاك آن در ببوس ، با قلب خاشع و اشك ريزان .\r\n- بگو : درود بر تو اى سالار آزادگان كه كردارم بر او نمايان و سخنم را شنواست .\r\n- شرفياب گشتم تا ديدارت كنم ، سلام گويم و شرط ولايت بجاى آرم ، اى صاحب اقتدار .\r\n- باشد كه روز رستاخيز شفيعم باشى ، هواى توام در دل بود كه سويت شتابان گشتم و اين عشق تو است كه شفيع درگاهت ساخته‌ام .\r\n- شگفتا از اين كوران كه نور ولايتت نبينند ، با آنكه چون خور درخشان و تابان است .\r\n- گويا ، آنچه را مهيمن عزيز در قرآن فرا خوانده ، نشنيده‌اند و درنيافته‌اند .\r\n- نه اين است كه پيروى راهنماى هدايت شايسته تر است ، همانكه نجات - بخش است ؟\r\n","description":"","footnote":"","page_name":" 243 ","page_number":243},
  {"content":"\r\n- مگر او همان حصارى ( 1 ) نيست كه ميان منافق و مؤمن حجاب شود ، و دروازهء دارد كه نالايقان را با گرز آتشين برانند ؟\r\n- همان دروازه كه داخل آن رحمت الهى است و بيرونش شكنجهء رسوا ؟\r\n- نابخردانه ، راه رشد و صلاح را پس از پيامبرشان ترك گفتند و در گمراهى سر خورده تباه شدند -\r\n- آنكه از افتخارات آزادگى دم زند ، كجا تواند با او برابر شود كه در كودكى بر جهانيان سرور گشت .\r\n- به خدا سوگند ! وصى پيامبر ، در اثر خوارى از پاى ننشست ، آنها خوارتر از اين بودند .\r\n- بلكه مىخواست حجت الهى بر آنان تمام و در دنيا و آخرت رسواى همگان باشند .\r\n- روز غدير ، با او راه خيانت گرفتند و بيعت او را ضايع گذاشتند .\r\n- اى فرمانده بهشت و دوزخ ! به عشقت سوگند ، سوگندى راست كه از دل مؤمن پاك خيزد .\r\n- توئى « صراط مستقيم » بر گذرگاه دوزخ ، اى على ما را در پناه خود گير !\r\n- برستاخيز ، جام آب حيات ، خنك و گوارا در دست تو است ، دوست را سيراب و دشمن را محروم سازى .\r\n- كليد دوزخ و بهشت در دست تو است ، اين يك در آتش سوزان و آن يك را در بوستان جاى دهى .\r\n- من عشق تو را در دل كاشتم ، هر كسى آن درود عاقبت كار كه كشت .\r\n11\r\nباز هم غديريه در ستايش امير المؤمنين :\r\n\r\n","description":"","footnote":"\r\n( 1 ) فضرب بينهم بسور له باب باطنه فيه الرحمة و ظاهره من قبله العذاب ( مترجم ) .\r\n","page_name":" 244 ","page_number":244},
  {"content":"\r\n- على در بارگاه خداوندگارش گرانقدر و والاست ، گرچه ملامت سرگشتگان فراوان است .\r\n- على دستاويز محكم الهى است ، هر كس بدان چنگ يازد ، از گسستن باك ندارد .\r\n- چه شبهاى تار ، سرگرم راز و نياز ، و چه روزهاى گرم سوزان روزه دار ؟\r\n- در چه گردابهاى مرگ خيزى كه فرو رفت و چه اركان دينى كه بر افراخت ؟\r\n- از اين رو پيامبرش از جهانيان ببرادرى بر كشيد ، وه چه بهرهء شايان و چه رستگارى ؟\r\n- و روز غدير ، بر همگانش مير و سالار نمود ، و از آن پيش امامى بود مقتداى انام .\r\n\r\nهو المختلى فى بدر ارؤس صيدها\r\nكما تختلى شهب البزاة حمامها\r\n\r\n- در پيكار « بدر » سرهاى دليران را كند ، چونانكه شاهين تيز چنگال سر از تن جوجگان .\r\n- صاحب افتخار « روز خيبر » و آن پرچمى كه مرد سياه چرده با رسوائى شكست بازآورد .\r\n- فرمود : فردايش به مردى سپارم كه لبيك گويان حق و حرمت آن نگهدارد .\r\n- فرمود : پرچم مرا برگير ، و مردانه راه خيبر پيش گير ، تا پرچم من در دست تو است ، بيم هزيمتش نيست .\r\n- امير المؤمنين دامن مردى به كمر زد و با پرچم رسول رهسپر گشت ، نصرت الهى پيشاپيش آن .\r\n- در دژ را بركند و كنارى فكند ، و دشمنان را شربت مرگ چشانيد .\r\n- مرحب خيبرى كه قهرمان دليران بود . به خون كشيد ، و دماغ يهوديان را به خاك ماليد .\r\n- از او پرس كه در « سلع » ( 1 ) چه كرد و چه دمارى از روزگار « عمرو » برآورد آنگاه\r\n\r\n","description":"","footnote":"\r\n( 1 ) كوهى است در كنار مدينه ، كه خندق به آن منتهى مىشد ، و عمرو از آنجا به داخل صفوف مسلمانان تاخت .\r\n","page_name":" 245 ","page_number":245},
  {"content":"\r\nكه آتش جنگ شعله ور بود .\r\n- و دلهاى دليران مىطپيد و زبانها از ترس در كام نمىجنبيد .\r\n- در برابرش كسى قد مردانگى افراشت كه با شمشير تيز ، پردگيان او را در ماتم گذاشت .\r\n- فرمود : اى على ! توئى كه پس از من با تأويل قرآن با سركشان پيكار خواهى كرد :\r\n- از اين رو ، با « ناكثين » كه عهد او در جمل شكستند ، جنگيد . روز صفين از « قاسطين » دمار كشيد .\r\n- و در روز « نهروان » خون « مارقين » بريخت ، و سرها از پيكرها فرو ريخت .\r\n12\r\nباز هم غديريه در ثناى امير المؤمنين صلوات اللَّه عليه :\r\n\r\nولاء المرتضى عددى\r\nليومى فى الورى و غدى\r\nامير النحل مولى الخلق\r\nفى خم على الابد\r\n\r\n- مهر مرتضى اندوختهء اين جهان است و هم فرداى من .\r\n- شاه خوبان ، سالار جهانيان ، در غدير خم براى ابد .\r\n- آن روز كه به دستور حق ، دستها كشيده و با او پيمان بستند .\r\n- همتاى مصطفى در شرف و مقام ، نه بيش و نه كم .\r\n- « جنب اللَّه » در كتب آسمانى ، و ديدبان يكتاى صمد .\r\n- مادر گيتى مانندش نزايد ، نه . و نه زائيد .\r\nمجلى الكرب يوم الحرب فى بدر و فى أحد\r\nو خيبر و النضير كذا و سلع خندق البلد\r\nآنكه روز نبرد ، غبار غم از چهره‌ها زدود : روز « بدر » و « احد » .\r\n- و روز « خيبر » و يهود بنى نضير ، همين سان ، و در كوه « سلع » خندق بلد\r\n- هاى و هوى جنگ كه بالا گيرد ، با قلبى آرام و استوار .\r\n","description":"","footnote":"","page_name":" 246 ","page_number":246},
  {"content":"\r\n- دلاوران ياوه گردند از بيم شيرمرد ، يكه سوار .\r\n- جانها به لب آمده در گرو نفسها و نفسها به شمار .\r\n- از هيبت وصولتش نعره‌ها خاموش ، گويا ديارى نيست در ميان .\r\n- تنها چكاچك شمشير است كه بر كله خود نوازد يا بر درع و خفتان .\r\n، عبدى ، شاعر مورد نظر ، غديريه‌هاى فراوانى دارد ، كه باز هم برخى بيايد و از بقيه صرف نظر مىگردد .\r\n\r\nشاعر :\r\nابو الحسن ، على بن حماد بن عبيد اللَّه بن حماد عدوى عبدى ( 1 ) بصرى .\r\nحماد ، پدر شاعر ، نيز از شعراى اهل بيت است ، چنان كه فرزندش - همين عبدى مورد نظر - در قصيده اى ياد كرده :\r\n- اين كمينه بندهء شماست « على » نام و نيز پدرش « حماد » اديب ، بندهء شما بود .\r\n- پدرم پيش از من در رثاى شما شعر سرود و مرا گفت از اين راه سرنتابم .\r\n، شاعر ما از بزرگان شيعه و دانشمندى است يگانه ، از صدرنشينان بزم ادب و حافظان حديث كه با شيخ صدوق و امثال او معاصر بوده است . « نجاشى » عصر او را درك كرده و در رجالش مىنويسد كه او را ديده‌ام . ولى تأليفات ابو احمد جلودى بصرى ، در گذشتهء سال 432 را ، با يك واسطه ازو روايت مىكند كه شيخ ابو عبد اللَّه حسين بن عبيد اللَّه غضائرى ، در گذشتهء سال 411 باشد .\r\nدر اين صورت ، شاعر ما عبدى از مشايخ غضائرى است كه در سلسلهء اجازات نامى معروف و شهرتى بسزا دارد ، و از اساتيد محدثين است ، و در جلالت قدر شاعر و توثيق و مهارت او در علم حديث ، همين بس كه مانند غضائرى شيخى سترك از او روايت مىكند .\r\nو اما در فن شعر ، بىترديد از شهسواران خطهء سخن است كه پرچم فصاحت\r\n\r\n","description":"","footnote":"\r\n( 1 ) يعنى عبد قيس ، چنان كه در اشعارش بيايد .\r\n","page_name":" 247 ","page_number":247},
  {"content":"\r\nبر سر هر كوى و برزن افراخته و با علم بلاغت در ميدان شعر و ادب تاخته ، كلمات شاهوارش در صفوف فشرده منظم ، و قصائد آبدارش چون درج گهر منتظم ، نامش در الفباى رجال ( 1 ) و ادب مذكور ، و شعرش در معاجم ادبى مسطور است .\r\nدر مدح و ثنا ، سوك و رثاى اهل بيت ، فراوان شعر سروده و خوب هم از عهده برآمده ، و در ستايش آنان ، چنان داد سخن داده و بىپروا به ميدان دشمن تاخته كه ابن شهر آشوبش از جانبازان و مجاهرين شعراء اين خاندان شمرده است .\r\nاشعار او را ، از مديحه و ماتم ، علامه سماوى در يك دفتر جمع آورده و از 2200 بيت افزون آمده ، بيشتر چكامه هايش گواه سخندانى و سند پيشتازى او در فن معانى و دليل نقش آفرينى او در نكته سنجى و قافيه پردازى است ، چونانكه از بضاعت و افرش در علم و دانش و مهارت و بصيرتش در فن حديث خبر مىدهد . و اينكه هر چه داشته ، در راه نشر فضائل خاندان حق « آل اللَّه » بذل كرده ، حقائق و واقعيات پشت پرده را از اينجا و آنجا در شعر خود گرد آورده و آنچه در كتاب خدا و سنت پيامبر يافته در نصرت مذهب حق انتشار داده و همگان را به شاهراه هدايت خوانده است .\r\nاز اين رو شعرش از بافندگى و خيالپردازى بدور است ، بلكه بايد گفت : زبان استدلال و مخاصمه داشته و تنظيم كنندهء شواهد و اسناد و گوياى مذهب علوى اوست .\r\nنجم الدين عمرى در كتاب « مجدى » در شرح زندگى زيد بن على بن الحسين مىنويسد : ابو على ابن دانيال كه از خويشان من بود - خدايش رحمت كناد - قصيدهء بر من خواند كه شيخ ابو الحسن ، على بن حماد بن عبيد عبدى ، شاعر بصرى - رحمت خدا بر او باد - سرايندهء قصيده ، خودش بازگو نموده و بر او قراءت كرده بود :\r\n- ابن حماد گويد : جوانى بر من درآمد و گفت : اگر نشناختم ، معذورم دار .\r\n- دل هواى تو داشت كه خدمت رسد و از رأى وزين تو بهره ياب شود .\r\n- مىخواهم سؤالى مطرح كنم تا فائدهء برده باشم ، گفتم : بپرس كه جوابى محكم\r\n\r\n","description":"","footnote":"\r\n( 1 ) مانند : رجال نجاشى ص 171 ، انساب مجدى ، معالم العلماء ، إيضاح الاشتباه علامهء حلى ، مجالس المؤمنين ص 464 ، رياض العلماء ، رياض الجنة : روضهء پنجم ، تنقيح المقال ج 2 ص 286 .\r\n","page_name":" 248 ","page_number":248},
  {"content":"\r\nو استوار خواهى شنيد .\r\n- گفت : مسئلهء امامت از چه نزد شما ويژهء جعفر گشت نه زيد و يا دگران ؟\r\n- گفتم : از جانب خداى بزرگ ، نصوص قطعى بر امامت پيشوايان رسيده .\r\n- كه شمار امامان دوازده است ، اين گفت خاتم پيامبران است هادى امم .\r\n- نه يكتن بيش و نه كم ، مانند دوازده ماه سال .\r\n- درست مانند رسالت كه ويژهء پيامبران است ، همين سان امامت ويژهء اين خاندان .\r\n، نجم الدين گفته : اين سخنى است استوار ، و برهانى محكم ، از اين رو كه نياز بشر به امام و پيشوا - يعنى خليفه - همچون نياز آنان به پيامبر است ، چه جانشين پيامبر است كه بايد سنت پيامبر را در هر عهد و زمان برقرار دارد .\r\n، بر مىگرديم به دنبالهء شعر ابن حماد - رحمه اللَّه :\r\n- گفت : امامت ، مقرر نخواهد گشت جز براى آنكه با شمشير آخته قيام كند .\r\n- از اين رو « زيد » حائز اين مقام است نه جعفر ، به هوش آى و فكر كن .\r\n، نجم الدين گفته : در اين شعر نام جعفر به فتح راء آمده و اين مسلك كوفيين است در منع صرف :\r\n\r\nفلذاك زيد حازها بقيامه\r\nمن دون جعفر فادكر و تدبر\r\n\r\n- گفتم : با اين مقياس ، على وصى پيامبر ، بهرهء از خلافت نخواهد داشت ، بلكه اين منصب بايسته عمر است .\r\n- كه از شمشيرش كسى در امان نماند . اين بافتهء دروغزنان است .\r\n- بر همين اساس ، حسن شهيد سبط پيامبر ، امامتش باطل است چه او شمشير بر زمين نهاد .\r\n- عابد سجادهم به ظاهر نه دعوى امامت داشت و نه شمشير بركشيد ، چون ياور نداشت .\r\n- آيا صحيح است كه جعفر دشمنانرا بر خود بياشوبد و دعوت خود را علنى\r\n","description":"","footnote":"","page_name":" 249 ","page_number":249},
  {"content":"\r\nسازد با اينكه مأمور نشده ؟\r\n، نجم الدين گفته : منظور شاعر اين است كه زيد مأموريت داشته .\r\n- گواه مطلب ، فرمايش جعفر است ، آنگاه كه در مرگ زيد تسليتش گفتند .\r\n- اگر عمويم زيد پيروز مىشد ، به خدا سوگند كه به عهدش با ما وفا مىكرد .\r\nولى پيروز نگشت .\r\n، ابن حماد ، در اين دو شعر به حقيقتى اشاره دارد كه از قول حافظ مرزبانى و « كشى » در جلد دوم ص 221 و جلد سوم ص 70 گذشت .\r\n\r\nولادت و وفات\r\nبه تاريخ ولادت و وفات شاعر هيچيك واقف نگشتيم ، ولى مىبينيم نجاشى كه او را درك كرده و از او روايت نكرده ، در صفر سال 372 متولد گشته و استادش جلودى كه شاعر ما از او روايت كرده ، هفدهم ماه ذيحجهء سال 332 در گذشته ، از اين قرينه مىتوان بدست آورد كه شاعر ما عبدى در اوائل قرن چهارم متولد گشته و اواخر همان سده ديده بر جهان فرو بسته است .\r\n\r\nدر يك مجموعهء خطى بسيار قديمى ، قصيدهء از ابن حماد بدست آورديم ، كه برخى ابيات آن را ابن شهر آشوب به عبدى كوفى [ سفيان بن مصعب 
  ] منسوب داشته كه شرح حالش در جلد دوم ص 294 گذشت ، ديگران هم مانند بياضى در « صراط المستقيم » از ابن شهر آشوب تبعيت كرده‌اند ، كه صحيح نيست ، قصيده اين است :\r\n\r\nأ سائلتى عما الاقى من الاسى\r\nسلى الليل عنى هل اجن اذا جنا ؟\r\n\r\n- اى كه از رنج درونم پرسى ، از شب تار پرس : آيا ديوانه‌ام ؟\r\n- تا خبرت دهد كه شعله‌هاى عشق در وجودم شعله كشد ، چون شعلهء خاموشد شعلهء دگر بيفروزد .\r\n- مىگوئى : شب گويا نيست ، پيكر نزارم بنگر و حال درونم واپرس .\r\n- اگر باز هم ترديد كنى . جانم فدايت ، از سيلاب اشكم پرس كه ديده‌ام را\r\n","description":"","footnote":"","page_name":" 250 ","page_number":250},
  {"content":"\r\nمجروح كرد .\r\n- دوستان من ! اگر از حال ما بىخبر نبوديد ، لذات زندگى سرگرمتان نمىساخت .\r\n- ما را فراموش كرديد و با ديگران سرگرم شديد ، راه هجران گرفتيد ، و ما چنان نبوديم .\r\n- عهد بستيد كه خيانت نورزيد ، به دوستى سوگند كه مرتكب خيانت شديد و نشديم .\r\n\r\nغدرتم و لم نغدر و خنتم و لم نخن\r\nو حلتم عن العهد القديم و ماخنا\r\n\r\n- گفتيد ، و گفت خود زيرپا نهاديد ، ما بر همان گفت صادقانهء خود پائيديم .\r\n- خواب ناز گواراى شماست ، با اينكه ديدگان ما بر آتش قرار ندارد و بعد از شما نخوابيديم ؟\r\n- در ساحت شما بار فرو نهاديم تا جانى تازه كنيم ، ولى جز سوز و گداز طرفى نبستيم .\r\n- اگر ديدارمان مكروه شماست كوچ كرده ميرويم و مانند شما از دوستى ديرينه دست مىكشيم .\r\n- و مهر ديگرى را در دل مىپرورانيم ، جفا از شما است نه از ما .\r\n- بيائيد و انصاف دهيد ، ادعاى واهى مكنيد ، راه افراط مپوئيد بلكه سخنى درست آوريد .\r\n- كاش راه انصاف مىگرفتيد ولى مسجل مىشد كه نصف از شما و هشت يك از آن ما .\r\n- هر گاه خورشيد بدمد ياد شما باشم و چون پنهان شود با غم و اندوه دمساز گردم .\r\n- بر غريب اين ديار نوحه سرا گشته‌ام و خود غريب عشق و دل ، از خانه و كاشانه دور مانده‌ام .\r\n- در معاشرت با دوستانم صاف و مخلص بودم ، ندانستم كه دوستى رو بزوال است\r\n","description":"","footnote":"","page_name":" 251 ","page_number":251},
  {"content":"\r\n- روزگارى سرخوش بوديم ، چون سپرى شد ، از حسرت خون گريستيم .\r\n- به خدا سوگند كه همواره مشتاق ديدارم ، و پس از هجران شما ، ديده بر هم ننهادم .\r\n- آب گوارا ننوشيدم و اگر نوشيدم گوارا نبود . مگر اينكه باز بر سر دوستى رويم .\r\n- آتش عشق از دل بيرون نگشت ، ولى بار ندامت بر دل بماند .\r\n- بار سفر نبستند ، مگر اينكه خون ما حلال دانستند ، گويا از جان بما نزديكتر بودند .\r\n- اينكه بينى راه بغداد كمتر گيرم ، به خاطر سرگرانى شماست و دورى گزيدن از ما .\r\n- پندارد كه خاطر آسوده سازم و دل به مهر دگرى بندم ؟ چه گمان ناهنجارى ؟ !\r\n- اى نجديان ! خدا نگهدار . به شما اميد بستيم ولى تير ما به سنگ آمد .\r\n- رواست كه سرورم حسين با ياران كه چون اختران رخشان همراه بدر تابان بودند ، لگد كوب سم ستوران شوند ؟\r\n- خواهرش زينب همراه دخترانش كه شمر را با شمشير آخته بر سر حسين ديدند .\r\n- به دامنش آويختند كه دست از حسين بدار ! و ما را قربانى او ساز .\r\n- رگهاى گردنش بريد و سرش بر سر نى كرد ، چون خورشيد كه از ابر كناره گيرد .\r\n- فرياد خواهرش زينب ، بلند شد « واى بر من » و دست و گريبان از خون او رنگين كرد .\r\n- هلا ! اى رسول خدا ، يا جداه . اينك بنى اميه كين خود را از ما باز جست .\r\n- اسير گشتيم چونانكه بردگان به خوارى اسير گردند ، گرد جهانمان گردانده در بدر كردند .\r\n- زندگى من با گريه و سوز بر آنان به سر آيد نالهء اندوهم بر روزگار باقى است .\r\n- هلا ! لعنت خدا بر آنان كه ستمكارى بر اهل بيت را بنيان نهادند و آنها كه بدين راه رفتند .\r\n","description":"","footnote":"","page_name":" 252 ","page_number":252},
  {"content":"\r\n- اى خاندان احمد ! همواره مدح و ثنايتان گويم و بر دشمنانتان جز ناسزا و نفرين نثار نسازم .\r\n- كيست كه به مدح و ثنايم سزاوارتر باشد ، شمائيد گرامىترين كس كه احرام بست و قربانى كرد .\r\n- براق ، جد شما را به آسمانها برد ، تا آنجا كه با خداى گيتى قاب قوسين يا كمتر فاصله ماند .\r\n- صورتى از پيكر على پدرتان در آسمانها است كه همواره صبح و شام زيارتگاه فرشتگان است .\r\n- او همان « صديق امت » است كه ايمان آورده ، راه تقوى گرفت ، بخشيد نه كم چه پاداش بهشتى را باور داشت .\r\n- خداى صاحب عرش ، در قرآنش « جنب اللَّه » ناميده ، و دستاويز محكم ، و ديدبان ، و رخسار حق ، و گوش شنوا .\r\n- پشت پيامبرش محمد را به دو محكم ساخت ، از اين رو در حوادث روزگار به دو تكيه كرد .\r\n- در علم و شجاعت و سماحت يكتا و منفردش ساخت ، جلالتش نام برند و كردارش بر شمارند .\r\n- چونان درياست كه عنبرش بر سر آيد و در و مرجان از قعرش بزايد .\r\n- هر گاه دلاوران هماورد را نام بريم ، براى حيدر همتا و هماوردى نشناسيم .\r\n- بهنگام نبرد ، از شجاعت ، در گرداب مرگ شناور گردد ، و شيران بيشه را از ترس او دل دربر نماند .\r\n- هر كه او را در پهنهء نبرد بيند ، مرگ را با چشم بنگرد كه از اين سو و آن سويش بخواند .\r\n- شعلهء جنگ كه بالا گيرد و جنگاوران خشمگين پياپى شمشير زنند .\r\n- چشمها از خون سرمه كشد ، و دهانها كف بر لب آورده كبود گردد .\r\n","description":"","footnote":"","page_name":" 253 ","page_number":253},
  {"content":"\r\n- سنان نيزه‌ها را چون اختران شبرنگ بينى و بر بالاى آن غبار جنگ را چون شب تار .\r\n- آنگاه كه چهرهء على ديدار گردد ، تودهء دلاوران چنان پراكنده شوند كه رمهء گوسفندان از شير ژيان .\r\n- جوانمردى كه در دست چپ مرگ و با دست راست صلح و صفا تقديم كند .\r\n\r\nفكم بطل اردى و كم مرهب اودى\r\nو كم معدم اغنى و كم سائل اقنى\r\n\r\n- چه بسيار قهرمان كه به خاك افكند ، و هيولا كه هلاك نمود ، چه بسيار فقير كه بىنياز كرد و گدائى كه گنجور ساخت .\r\n- بر نيازمندان ، بىحساب ، ببخشد و هيچگاه منت ننهد .\r\n- اگر جزئى از جود و سماحتش بين جهانيان پخش شود ، كسى را بخل و خست نماند .\r\n- هر آنكه دستى به سخاوت بخشنده دارد ، چون نيك بنگرى راه و روش او را دنبال كند .\r\n- هر ثنائى كه من گفتم و ديگران گويند ، امير المؤمنين على لايق آن است .\r\n- آنكه به مهر ولايش چنگ نزند زيانكار است به ابد ، و روز رستاخيز دندان ندامت بهم سايد .\r\n- از اين رو با اخلاص دل در گرو او دارم و در همه حال خود را چاكر او شناسم .\r\n- درود خدا بر شما باد اى خاندان احمد ! مادام كه قمرى بر شاخساران برشده نغمه سرايد .\r\n- مهرش اجر رسالت است ، ايمان آورديم و پذيرفتيم .\r\n\r\nو عهدكم الماخوذ فى الذر لم نقل\r\nلاخذه : كلا . و لا كيف او انى ؟\r\nقبلنا و او فينا به ثم خانكم\r\nاناس و ماخنا و حالوا و ما حلنا\r\n\r\n- در عالم ذر ( نطفه ) كه پيمان ولايتت گرفتند ، نگفتيم : نه . چرا ؟ از كجا ؟\r\n- پذيرفتيم و راه وفا گرفتيم ، جمعى خيانت كردند و نكرديم ، باز گشتند و نگشتيم .\r\n","description":"","footnote":"","page_name":" 254 ","page_number":254},
  {"content":"\r\n- پاكيد ، از شما رسم پاكى آموختيم ، خجسته‌ايد ، از اين رو خجسته گشتيم .\r\n- آنچه خواستهء شما بود ، همان خواستيم ، آنچه مكروهتان بود پيرامونش نگشتيم ، هر چه فرموديد ، پسند كرده پذيرفتيم .\r\n- بندگان آزادهء شمائيم ، دلهاى ما سوى شما پر مىكشد ، آرى دوست به دوست مشتاق است .\r\n- از دل و جان سوى مزارتان روانيم ، و اگر با سر و چشم به زيارت آئيم ، حق شما را ادا نكرده‌ايم .\r\n- اگر در راه شما پاره پاره شويم . دل از مهر شما باز نگيريم .\r\n- ما اين مهر كيشى از پدران آموختيم و چون بميريم ، فرزندان بميراث برند .\r\n- مهر شما بهترين تجارت فردا است كه نه مغبون شويم و نه از زيان ترسيم .\r\n- از چه ثنا خوانتان نباشم ، با آنكه خدايتان در كتب آسمانى به نيكى ثنا - خوان است .\r\n- پدر شماست كه فرداى رستاخيز ، جهانيان را دو بخش كند : بخشى در نار و بخشى در بهشت عدن .\r\n\r\nو انتم لناغوث و امن و رحمة\r\nفما منكم بد و لا عنكم مغنى\r\n\r\n- پناهگاه مائيد و مايهء امن و رحمت ، از شما گزيرى نيست و نه از شما بىنيازى توان جست .\r\n- دانسته‌ايم كه اگر دل به مهر شما نبنديم ، طاعت ما قبول درگاه حق نخواهد بود .\r\n- به رستاخيز ، سوى شما بازگرديم ، هنگامى كه با شتاب سر از گور برداريم .\r\n- باز پرسى و حساب خلائق با شماست كه گروه گروه به پاى ميزان درآئيم .\r\n- مهر شما مقياس طاعت است ، سعيدتر آنكه وزنه اش سنگينتر است .\r\n- روزى كه بر حوض كوثر در آئيم ، تشنه ماند آنكه عليش براند و سيراب آنكه به خود خواند .\r\n- راهدارى بهشت با شماست ، خوشا بر ما كه با فرمانتان از « صراط » بگذريم .\r\n","description":"","footnote":"","page_name":" 255 ","page_number":255},
  {"content":"\r\n- واى بر ناصبيان ! مگر چه گناهى مرتكب شده‌ايم جز اينكه به آئين شما گرويديم .\r\n- اگر گناه ما همين است ، بيقين نه باز گرديم و نه مردود شويم .\r\n- از شما بريدند و خاندان شما را ترك كردند ، ما هم از آنان بريديم ، از اين - رو تهمت رفض بر ما نهادند .\r\n- مائيم كه در ذات حق جز عدل و دادگسترى اعتقاد نكرديم ، خدا را تنزيه كرده يكتا شناختيم .\r\n\r\nو هم شبهوا اللَّه العلى بخلقه\r\nفقالوا : خلقنا للمعاصى و اجبرنا\r\nفلو شاء لم نكفر و لو شاء اكفرنا\r\nو لو شاء لم نؤمن و لو شاء آمنا\r\n\r\n- و آنان خداى را با خلق شبيه گرفتند ، گفتند : براى گناهمان آفريدند و مجبور بوديم .\r\n- اگر خداى خواهد كافر نشويم و اگر خواهد شويم ، اگر خواهد ايمان آوريم و نخواهد نياوريم .\r\n- گفتند : رسول خدا كسى را انتخاب نفرمود ، ما خود خليفه اختيار كرديم .\r\n- گفتيم : آرى شما خود منشور خلافت صادر كرده‌ايد از اين رو شما بر امام خود سروريد ! شما تباه گشتيد و به فضل خدا تباه نگشتيم .\r\n- ولى ما همان حيدر را انتخاب كرديم كه خدايش روز غدير منشور خلافت بنام او كرد . نه بدعت نهاديم و نه راه جور گرفتيم .\r\n- برستاخيز كه همگان گرد آئيم ، جزاى اين انتخاب خود را در كنار بينيم .\r\n- به دست خود اساس دين خود را ويران كرديد . دين بىاساس پوشالى است .\r\n- مائيم كه از جانب خداى با پرتوى روشن گام زديم . خدايا ما را ثابت بدار و پرتومان بيفزا .\r\n- اميد « ابن حماد » به پروردگارش نيكو است ، سزاوار است كه نااميد نگردد .\r\n- پايهء عظمت ما بدست « شن بن افصى » نهاده شد ، و ما نگهبان آن بوديم\r\n","description":"","footnote":"","page_name":" 256 ","page_number":256},
  {"content":"\r\nخدايش خير داد .\r\n- پس از « قيس » مجد و عظمت پدر ، مرا بس ، مقام و رتبهء « عبد قيس » مرا مهياست .\r\n- « تميم » خالوى من است ، افتخارى است كه بر افتخارات ما افزون گشته .\r\n- اين جواهر منظوم ، براى سينهء عروسان گرد نيامده ، مدح و ثنائى است كه در آن گفتگو نيست .\r\n\r\nو لاظل أو أضحى و لاراح و اغتدى\r\nتأمل لا عين تراه و لا لحنا\r\n\r\n- از آن روز كه شعر فصيحم بر صاحبان خرد عرضه شد ، شعر دگران از جلوه افتاد .\r\n- بهترين چامه آن است كه الفاظ لطيف و دلپسندش با مضامين نغز و بلند زيب و زيور گيرد .\r\n- شعر خود فنى از فنون علم است ، اگر از دانش صحيح مايه نگيرد ، هذيان است .\r\n- اگر اديب سخندان شعر بىمايه سرايد ، از خجلت و شرمسارى سر بگريبان بماند .\r\n- و اگر منطق او رسا باشد ، با مضمونى نغز و استوار و لحنى خوشگوار .\r\n- گوشها از شنيدن آن محفوظ گردد ، لذتى يابد گواراتر از عهد شباب .\r\n- در هر بيت ، و جدى تازه يابد ، و چون مست شود ، گويد : كاش از سر گيرد .\r\n- باشد كه خدايم اين چامه از لطف بپذيرد ، پاداش فراوان بخشد و ميزان عملم را بدان سنگين و گرانبار سازد .\r\n- و درود فرستد بر پاك سرشتان آل احمد ، مادام كه شب تاريك شود و يا با پشت خميده راه فرار جويد .\r\n، در قطعه شعر ديگرى باز هم امير المؤمنين را ثنا گفته :\r\n\r\nحدثنا الشيخ الثقه\r\nمحمد عن صدقه\r\nرواية متسقة\r\nعن انس عن النبى\r\nرأيته على حرى\r\nمع على ذى النهى\r\nيقطف قطفا فى الهوى\r\nشيئا كمثل العنب\r\nفأكلا منه معا\r\nحتى اذا ما شبعا\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nرأيته مرتفعا\r\nفطال منه عجبى\r\nكان طعام الجنة\r\nأنزله ذو العزة\r\nهدية للصفوة\r\nمن الهدايا النخب\r\n\r\n- شيخ ثقه محمد ، از صدقه روايتى مسند آورده از انس از رسولخدا ( ص ) .\r\n- ديدمش بر كوه « حرى » با على نشسته ، خوشهء انگورى از هوا گرفت .\r\n- هر دو تناول نموده سير شدند ، بعد به آسمان برشد . بسيار شگفت آوردم .\r\n- آن ميوهء بهشتى بود كه خداى عزتمند به برگزيدگانش هديه كرد .\r\n، در اين قطعه به حديثى اشاره مىكند كه محمد بن جرير طبرى به سند خود از انس روايت كرده كه روزى ، رسولخدا بر استر سوار گشته تا كوه « كدى » روان گشت ، آنگاه استر را به من سپرده فرمود : بفلان موضع روان شو ، على را خواهى يافت كه نشسته و به تسبيح پروردگار مشغول است ، از منش سلام رسان و بر اين استر سوار كرده نزد من آر .\r\nگويد : خدمت على رفتم ، پيغام رساندم ، چون به خدمت رسيد ، رسول خدا فرمود : بنشين ! اين مكانى است كه هفتاد پيامبر مرسل بر آن قرار گرفته ، و من از همهء آنان والاترم . با هر يك از آن پيامبران برادر او همراه بوده و تو از همهء آنان بهترى .\r\nگويد : اين هنگام . ابر سفيدى بر سر آن دو سايه افكند ، خوشهء انگورى از ميان ابر آويز شد ، رسول خدا تناول مىكرد و مىفرمود : برادر ! بخور ! اين هديهء الهى است ، بعد از تناول انگور ، آب آشاميدند ، ابر بالا رفت . رسول خدا فرمود :\r\nسوگند به آنكه هر چه خواهد آفريند ! از اين خوشه سيصد و سيزده پيامبر و سيصد و سيزده وصى تناول كرده‌اند هيچ پيامبرى گرامىتر از من نبوده و هيچ وصيى از على گرامىتر نيست .\r\n، ابن حماد عبدى ، قصيدهء ديگرى در ستايش على ( ع ) دارد كه از « نونيه » عونى استقبال كرده است :\r\n","description":"","footnote":"","page_name":" 258 ","page_number":258},
  {"content":"\r\n\r\nما لابن حماد سوى من حمدت\r\nآثاره و أبهجت غرانه ( 1 )\r\n\r\n- ابن حماد تنها يك ممدوح دارد : آنكه آثارش ستوده و شمايلش خجسته و نيكوست .\r\n- آن على مرتضى است ، پاك سرشتى كه « عدنان » به وجودش افتخار دارد .\r\n\r\nصنو النبى هديه كهديه\r\nاذ كل شىء شكله عنوانه\r\n\r\n- همتاى رسول ، رفتارش چون رفتار او است و دوست آينهء تمام نماى دوست .\r\n- به حق رتبهء وصايت را احراز كرده وام او را پرداخت ، آنگاه كه وامخواهان گرد آمدند .\r\n- يار خير خواه مخلص ، موقعى كه ديگران نفاق پيشه و دورو بودند .\r\n- وارث رسول ، پرچم هدايت ، امين خاندان ، وزير و هميار جانى .\r\n- آن جوانمرد شير صولت كه هر گاه در پهنهء نبرد نمايان شد ، دلاوران سپر افكندند .\r\n- هژبرى كه اگر شير ژيانش بيند ، از هول و هيبت ، روان از تنش بپرد .\r\n\r\nصقر و لكن صيده صيد الوغى\r\nليث و لكن فرسه فرسانه\r\n\r\n- شاهين تيزچنگ است ولى شكارش دليران ، شير بيشه است ولى طعمه اش پهلوانان .\r\n- دليرى كه هر گاه در معركه جولان گرفت ، دليران دگر از ترس جان ناپديد شدند .\r\n\r\nتبكى الطلى ان ضحكت أسيافه\r\nو ترتوى ان عطشت سنانه\r\n\r\n- اگر شمشيرش بخندد . خون بگريد و اگر نوك نيزه اش تشنه ماند از خون دلاوران سيراب گردد .\r\n- روز جنگ ، درندگان صحرا دنبالش گيرند ، چون در پهنهء نبرد مهمان اويند .\r\n\r\n","description":"","footnote":"\r\n( 1 ) غران : جمع غرير بمعنى شمايل نيكو است ، در مثل گويند « أدبر غريره و اقبل هريره » يعنى جوانى او پشت كرد و پيرى رو آورد .\r\n","page_name":" 259 ","page_number":259},
  {"content":"\r\n- جان سلحشوران را در چاه هلاكت به بند كشد ، از اين رو هماوردان از او بر حذر باشند .\r\n\r\nو كم كمى قد قراه فى الوغى\r\nفليس تخبو ابدا نيرانه\r\n\r\n- چه دلاورانى كه در پهنهء نبرد مهمان او گشت ، از اينرو آتش اين مطبخ خاموش نگردد .\r\n- گواه اين سلحشورى در نبرد « بدر » و « احد » . مدينه و مكه آشكار شد .\r\n- و « جنگ خيبر » و در « بصره » كه ناكثين را به خاك نشاند و هم صفين و نهروان .\r\n- اين چنين شير مردى است كه قرآن ، از جانب خداى آسمان به ثناى او نازل گشت .\r\n\r\nفقوله « وليكم » فانما\r\nيخص فيها هو ، لا فلانه\r\n\r\n- فرمود : « انما وليكم اللَّه » و او را ويژهء اين ولايت ساخت نه فلان را .\r\n- سه تن : خدا و رسول و « على » : آنكه در ركوع نماز ، زكات بخشيد .\r\n- فرمود :\r\n« اذن واعيه »\r\nو آن حيدر است كه سخن حق را گوش شنواست .\r\n- رسولش دعا فرمود كه آنچه گويد و املاء كند ، محفوظ دارد و از خاطر نسپارد .\r\n- و فرمود :\r\n« و نضع الموازين بالقسط ليوم القيامه »\r\nو جز على برستاخيز « ميزان » نباشد .\r\n- واى بر آنكه در برابر على وزنه اش سبك آيد و خوشا بر آنكه سعادتش يار گشته وزنه اش سنگين باشد .\r\n- اوست امير مؤمنان ، رتبه اى كه از خداى يكتا جل شانه يافته است .\r\n- از قدرت و سلطنت محرومش ساختند ، با آنكه حقيقت بر آنها مكشوف بود .\r\n- سالارمان پيشواى بر حق ، از حق خود دست كشيد ، چون ياور نداشت .\r\n- جز چهار تن با او يار نگشت ، و آن چهار تن بجان حق سوگند ، اركان اربعه بودند .\r\n- مقداد و عمار ياسر ، و تسليم محض يعنى سلمان وفادار .\r\n- و هم جندب راستگو ، ابو ذر غفارى كه از فرمانش بيرون نگشت .\r\n","description":"","footnote":"","page_name":" 260 ","page_number":260},
  {"content":"\r\n- اگر مىخواست ، هلاكشان مىساخت ، ولى بجا گذاشت تا نسل مؤمنين برجاى ماند .\r\n، از چكامه‌هاى عبدى ، قصيده اى است كه پيشواى سوم سبط شهيد را رثا گفته است :\r\n\r\nللَّه ما صنعت فينا يد البين\r\nكم من حشا اقرحت منا و من عين\r\nما لى و للبين ؟ لا اهلا بطلعته\r\nكم فرق البين قدما بين الفين\r\n\r\n- خدا را ، جدائى بروزگار ما چه آورد ، كه دلها داغديده و ديده‌ها اشكبار آمد .\r\n- مرا با جدائى چه كار ؟ طلعتش ناخجسته باد ! چگونه بين دوستان تفرقه انداخت ؟\r\n- بسان دو شاخهء تر از يكريشه آب مىخوردند : شاداب و خرم ، با شمايل يكسان .\r\n- در اثر مهر و الفت گويا يك روح باشند و دو پيكر .\r\n- روزگار نتوانست با همه مكر و فسونش ، تخم اختلاف در ميان پاشد و نه آن دو عهد مودت زير پا گذاشتند .\r\n- آخر ، چشم « سفر » به آن دو يار جانى افتاد كه بىدغدغه و آرام به زندگى خود ادامه دهند .\r\n- تير بلائى در كمان نهاد و مصيبتى ببار آورد ، بعد از سالها مهر و الفت آن دو را از هم جدا كرد :\r\n- يكى در شرق و ديگرى در غرب ، پراكنده و زار ، رانده و اندوهبار .\r\n- آرى روزگار ، نسبت به دوستان يكدله حسودتر است كه روز وصل را به شب فراق تبديل كند .\r\n- به روزگار دل مبند كه رنگ و وارنگ است ، با دو چهره و دو زبان .\r\n- جفا كرد بر خاندان محمد كه به هر ديارشان پراكنده ساخت : دو تن در يك جا نباشند .\r\n- گويا سوگند ياد كرده كه آنان را تار و مار سازد ، مانند كينه ورى سرسخت\r\n","description":"","footnote":"","page_name":" 261 ","page_number":261},
  {"content":"\r\nيا دشمنى خونخواه .\r\n- گروهى در مدينه مدفون گشته‌اند و جمعى به كربلاء و برخى در نجف .\r\n- و هم خاك طوس ، و سامرا كه چون بغداد ، دو بدر تابان در ميان گرفته .\r\n- سروران من ! بر كدامتان افسوس خورم و بر كدام گريه كنم با چشم خون چكان .\r\n- بر حسن مسموم بمويم كه مظلوم ماند ؟ يا بر حسين كه پيكر عريانش ميان دو لشكر به خاك افتاد .\r\n- گريم بر آنكه محاسنش با خون خضاب گرفت ، صورتش را بر خاك نهاده رگهاى گردنش بريدند .\r\n- و زينب كه در ميان دختران حسين لطمه بر صورت مىنواخت و اشك بر دو گونه اش شيار انداخته بود .\r\n- فرياد مىزد : اى يگانه اميد زينب ! كه دست جدائى از كفم ربود .\r\n- بعد از تو روزگارم مباد ، و اگر زنده مانم روى خوش نبينم و نه خواب بچشمانم راه كند .\r\n- برادر جان ! قبل از جدائى سوى من بنگر ، به خدا سوگند كه فراقت دل مرا به آتش كشيد .\r\n- بنگر به اين دخترت فاطمه كه با ذلت يتيمى و اسيرى روبروست .\r\n- هر گاه به پيكر پرخونت نزديك شود ، آن پليد شوم با تازيانه اش بزند و او بازو سپر سازد .\r\n- پناه آورده و فرياد زند : عمه جان ! جانم بخاطر اين دو مصيبت تباه شد :\r\n- ضرب تازيانه بر پيكر ناتوان و رنجورم ، و داغ پدر كه بر دل نشسته گرانبارتر و جانكاه تر .\r\n- به يگانه بازمانده ات على بنگر كه بىياور است و با دو زنجيرش به غل بسته‌اند .\r\n- كيست كه بعد از تو بما رحم كند ، كيست به اين دو اسير يتيم شفقت آرد .\r\n","description":"","footnote":"","page_name":" 262 ","page_number":262},
  {"content":"\r\n- و حسين سبط ، در گرداب مرگ : گاهى دو دست به جلو افراشته و گاه به دو زانو مىنشيند .\r\n- توان پاسخ ندارد ، جز اينكه با چشم حسرت بار بدانها مىنگرد .\r\n- همواره چون ابر بهاران بگريم ، براى آن دو سرور شهيد .\r\n- آن دو سرور شريف كه بهترين جهانياناند از حيث پدر و جد .\r\n- نياز بران ، به درگاه حق ، پيشگامان به سوى خدا ، دو شفيع روز جزا .\r\n- عارف بمقام خالق ، حكيم در ميانهء خلق . دادگستر ، و فرزانه .\r\n- شكيبا در نقمت ، شاكر در نعمت ، پشت كرده به دنيا ، رو آورده به خدا .\r\n- گواه بر خلق ، پيشواى بر حق ، راستگو از جانب خدا ، وه چه باوفا .\r\n- پارسا ، پرهيزگار و پاك ، باايمان ، شجاع و بىباك .\r\n- حجت بر خلق ، فرمانرواى پاك سيرت ، پاك نهاد با درايت .\r\n- دو پرتو فروزان در عالم اشباح ( ذر ) و چونانكه رسول فرمود : دو گوشوارهء عرش .\r\n- دو سيب خوشبو بر دست احمد ، و دو نسل گهربار براى على و فاطمه .\r\n- درود خدا بر روح پاكشان ، و سيراب باد تربتشان در پائيز و بهار .\r\n، تا آنجا كه گويد :\r\n- ابن حماد را عملى شايستهء درگاه نباشد ، جز اينكه به دامن « ميم و عين » چنگ زده باشد .\r\n- « ميم » يعنى منتهاى آرزويم محمد . « عين » يعنى على كه نور چشم است .\r\n- درود خداى بر ايشان باد ، مادام كه خورشيد بدمد و سپس راه غروب گيرد .\r\n، اين قصيده 57 بيت است كه چهل و چهار بيت آن مذكور شد .\r\nو قصيدهء دارد در سوك سيد الشهدا سبط پيامبر كه ضمنا از حديث غدير ياد مىكند :\r\n- سلام بر آن بارگاهى كه در كربلا مىدرخشد ، و گنج پارسائى و جهان دانش در خود نهفته است .\r\n","description":"","footnote":"","page_name":" 263 ","page_number":263},
  {"content":"\r\n- محفل ماتم به پا كن و سيلاب اشك فرو ريز !\r\n- تربت پاكش با سوز دل ببوس و گونه‌ها بر خاك درش نه .\r\n- بگو ! اى آرامگاه قدس كه پيكر سرورم در بر تو است ، سيراب باشى سيراب .\r\n- بناز بر تربت دگران كه سزاوار هر گونه افتخار و نازى .\r\n- گل بوستان پيامبر در تو آرام گرفته : آنكه در قلب و ديدهء مصطفى جاى داشت .\r\n- كوه وقار و درياى دانش در تو جا ساخته ، آرى سرفرازى و باليدن سزاوار توست .\r\n- پيكرى در تو نهان است كه با فرو افتادنش اركان دين فرو ريخت با آنكه استوار بود .\r\n- آنكه جبرئيلش با سرود شادى گهواره جنبان بود ، و ميكال با تحفه و ارمغان به درگاه .\r\n- آنكه فطرس ملك به آستان همايون پناه جست و به آسمان نيلگون پركشيد .\r\n- آن روز كه سپاه « پسر هند » به سويش شتافت تا كينهء دل باز جويد .\r\n- آه ، خداوندا ! با شمشير گلويش شكافتند ، جانم فدايش باد .\r\n- با اندوهى جانكاه به خيمهء زنان چشم دوخته از غيرت دل خون مىخورد .\r\n- آن هنگام كه سمندش بازين باژگون غرقه در خون جانب خيمه‌ها گرفت شيهه كشان .\r\n- پردگيان فرياد نوحه و زارى سر كردند ، موپريشان و مويه كنان .\r\n- از خيمه بيرون شتافتند ، با آنكه جامهء تقوى و پارسائى به تن داشتند .\r\n- از سوز دل سيلى به صورت نواختند ، و با ناله و شيون برون تاختند .\r\n- آوايشان به ماتم و زارى در ميان دشمنان بلند بود ، چون ديوانگان .\r\n- چادر از سر فرو گذارده بيگانه و خويش از هم باز نشناسند .\r\n- و چون سر انور حسين را بر بالاى نى ديدند ، چون بدر تابان .\r\n- فرياد بى كسى برآوردند : اى قوم از چه رو اسير باشيم ؟ با آنكه جرمى نياورديم .\r\n- از چيست كه در ميان شما يكتن خاندان رسول را يار و ياور نيست ؟\r\n","description":"","footnote":"","page_name":" 264 ","page_number":264},
  {"content":"\r\n- بر اين سيه كاران خشم و نفرين خدا نثار باد ، و لعنتى پيوسته و هموار ، در همهء روزگار .\r\n- به آنكه بر دوستى آل احمدم ملامت كند ، برگو : پيوسته در آتش حسرت سرنگون باش .\r\n- در عوض تشويق و معذرت ، زبان به ملامت گشوده اى ، آن هم در محبت اين خاندان .\r\n- كه خداى كيهان ، على پدرشان را به روز « خم » پيشوا و رهبر ساخت بر جهانيان ؟\r\n- روزى كه دست بيعت سپردند همگان ، گوئى نه ؟ از غدير خم پرس و جهاز شتران !\r\n- آنكه رسول خدا دانش اولين و آخرين را ويژهء او ساخت .\r\n- همان كه بر دوش پيامبر گام نهاد ، بهتر به گويم : بر عرش خدا پا نهاد .\r\n- و خانهء كعبه را از لوث بتها پاك كرد : يك يك از بالا به زير افكند .\r\n- مىگفت : « اگر خواستمى ، دست بر اختران آسمان سودمى ، وه چه با اقتدار بودم آن دم » .\r\n- همان كه خورشيد مغرب براى او بازگشت سفيد و رخشان .\r\n- چون نماز پسين به وقت بگذاشت ، روان شد به سوى مغرب شتابان .\r\n- همان كه ساقى كوثر باشد ، نوشاند دوست را و محروم سازد دشمنان .\r\n- فرماندار « حشر » كه دوزخيان را در دوزخ و بهشتيان را در بهشت جاى دهد جاودان .\r\n- خداى را فرشته اى است مقرب ، بر صورت على بر فراز كيهان .\r\n- فرشتگان كه شوق لقايش دارند ، به زيارت شتابند ، به به از زائر و ميزبان .\r\n- همانكه در « صرصر » ( 1 ) مرده اى را زنده ساخت ، از گورش برآمد لبيك زنان .\r\n\r\n","description":"","footnote":"\r\n( 1 ) نزديك تيسفون ( مترجم ) .\r\n","page_name":" 265 ","page_number":265},
  {"content":"\r\n- آن على كه پيامبر خدا ، مكرر در مكررش فرمود ، با بانگ بلند :\r\n- توئى رفيق من ! دمساز من ! وزير و خليفهء من ، وه چه وزير خردمند !\r\n- توئى جايگزين من همچو هرون جايگزين موسى . از اين رو پشتيبان ديگر نخواهم .\r\n- همان كه در پهنه ميدان « عمرو عبدود » را بر خاك هلاك افكند .\r\n- و در خيبر را با دليرى و جسارت از جاى بركند .\r\n- فاتحانه پرچم را بر دوش كشيد ، كه روز قبل به دست مردى زبون و ترسو نگون گشت .\r\n- آنكه بفرمان حق جفت فاطمه شد و ديدگانش با ميلاد شبر و شبير روشن گشت .\r\nو بهم تاب ذو الجلال على آدم فارتد ذنبه مغفورا\r\n- با شرافت اين خاندان توبهء آدم به درگاه حق پذيرا شد و گناه او بخشوده آمد -\r\n- به يمن وجودشان آسمان برجا ماند و گرنه با ساكنانش فرو مىريخت .\r\n- به همراه همين خاندان رسول حق به « مباهله » برخاست ، در جهانيان شرافتى بدين پايه سترك توان يافت ؟\r\n- در شأن اين خاندان آياتى از جانب مقتدر مهيمن نازل گشت كه بس فراوان و شايگان است .\r\n- در سوره‌هاى طس و حاميم و سورهء رحمن و آيات دگر كه دروغ و افترا نيست .\r\n- در اين آيه كه گويد : « به صورت نطفه اش بيافريديم تا بيازمائيم ، از اين رو شنوا و بيناست » .\r\n- لطيفه اى است كه اگر شناساى حق تأمل كند ، مقام ارجمندش دريابد .\r\n- اى دوست من ! اگر از سورهء هل أتى و تفسير آن با خبرى گوش فرا ده كه گويد :\r\n- « نيكوكاران از جام شرابى سيراب شوند كه چاشنى آن كافور است » .\r\n- ويژهء آنان ، قادر مهيمن چشمهء برآورد كه به هنگام نوش ، در جوش و\r\n","description":"","footnote":"","page_name":" 266 ","page_number":266},
  {"content":"\r\nخروش است .\r\n- به نذرشان وفا كردند و خدايشان ستايش كرد ، با آن شرائط كيست كه به نذر خود بپايد .\r\n- آرى ، آنان از حساب و باز جوئى رستاخيز بيمناكند ، روزى كه شرار شكنجه و عذابش در هوا پران است .\r\n- خدايشان از آسيب آن روز در پناه گرفت كه جز خرمى و نشاط نبينند .\r\n- بپاس صبر و شكيبائى در شدائد ، بوستان بهشت و جامه‌هاى حرير پاداش گرفتند .\r\n- تكيه زنند بر تختهاى زرين در سايهء انبوه درختان ، نه خورشيدى پيدا و نه سوز سرما .\r\n- جامهاى شراب گوارا بچرخ افتد ، شرابى كه از چشمهء قدرت پر شود .\r\n- در پيالهء نقره و ميناى بلور ، وه چه زيبا و خوش تراش .\r\n- جامى ديگر از سلسبيل با عطر زنجبيل ، كه كامرا شيرين و معطر سازد و دل را شفا بخشد .\r\n- در عرصهء بهشت به هر سو بنگرى ، نعمتى پايدار بينى با سلطنتى برقرار .\r\n- جامه‌ها از تافتهء سبز كه پرتو آن دلرباست .\r\n- حلقه‌هاى نقرهء خام ، زيور دست و گردن ، از همه والاتر ، شراب ناب كه خمار از سرها بزدايد .\r\n- عبد العزيز جلودى ( 1 ) كه مردى راستگو و نيكوكار بود ، حديث گفت :\r\n- از راستگويان دگر همچون علائى ، كه ياد هر دو گرامى باد .\r\n- تا برسد به ابن عباس گفت : جمعى در خدمت رسول خدا بوديم .\r\n\r\n","description":"","footnote":"\r\n( 1 ) ابو احمد ، ابن يحيى بصرى ، يكى از مؤلفين اماميه و موثقين ثابت قدم كه در فقه و حديث و تاريخ كتابهاى ذى قيمتى تأليف كرده . در سال 332 هفدهم ذى حجه جهان را بدرود گفته است .\r\n","page_name":" 267 ","page_number":267},
  {"content":"\r\n- دخترش فاطمهء بتول گريان و نالان در رسيد . ( 1 )\r\n- فرمودش : چيست اى دختركم كه گريانى و نالان ؟ در پاسخ آهسته گفت :\r\n- زنان گردم جمع آمدند و هر يك به زبانى سر كوفت زدند :\r\n- پدرت ترا با على كابين بست ، شوهرى فقير و بىمال .\r\n- فرمود : فاطمه جان گوش فرا ده ! خدايرا سپاس گزار كه نعمت سرشارى نصيبت كرد .\r\n- جز بفرمان خداى ، ترا با على جفت نكردم ، همان خداى كه تدبيرش نكو است .\r\n- خدا به جبريل فرمان داد و او با آواى بلند در آسمانها صلا در داد .\r\n- فرشتگان همه فرا آمدند و در « بيت المعمور » گرد جبرئيل انبوه گشتند .\r\n- جبريل به پا خاست و حق ستايش و بزرگ داشت حق بجاى گذاشت .\r\n- آنگاه ندا در داد : پروردگارا شاهد باش كه فاطمه را با على ، جوانمرد پاك - گوهر ، جفت كردم .\r\n- خداى آسمانها فرمود : كابين اين فرخنده ازدواج را من مقرر سازم كه بالاترين كابين است .\r\n- يك پنجم سود ويژهء آب و خاك ، و مهر و و داد آنانرا بر همگان فرض و مسلم ساختم .\r\n- بدين هنگام درخت طوبى شاد باش خود را بر حوريان نثار كرد ، مشك عنبر و عبير ( 2 ) .\r\n- روايت است از رسولخدا سخنى كه در ميان امت مشهور است .\r\n- فرمود : در آن اثنا كه بهشتيان در بوستانها مىخرامند ، پرتوى بتابد .\r\n\r\n","description":"","footnote":"\r\n( 1 ) اين ابيات را ، ابن شهر آشوب در كتاب « مناقب » به نام عبدى ثبت كرده و گمان برديم كه مراد ، سفيان بن مصعب عبدى است ، از اين رو در ضمن شرح حال او در ج 2 ص 318 ياد آور اين اشعار شديم ، بعد كه بر تمام قصيده دست يافتيم متوجه شديم كه منظور ، ابن حماد عبدى است .\r\n( 2 ) شرح اين احاديث را در جلد 2 ص 318 همين كتاب الغدير ، ملاحظه فرمائيد .\r\n","page_name":" 268 ","page_number":268},
  {"content":"\r\n- چنان پرتوى كه از درخش آن چشمها خيره شود ، شگفت آورند و فرياد زنند :\r\n- مگر نه خداى عزت فرمود : آنجا نه خورشيد تابد و نه سوز سرما باشد ؟\r\n- هاتفى بهشتيان را پاسخ دهد : « آرام گيريد ، شما از هر آفتى در امانيد .\r\n- سرور و سالارتان على با زهراء مرضيه سخنى گفت كه او را به وجد آورد .\r\n- اين درخش و پرتو از شكر خند مبارك اوست » . حق او را بشناسيد و يادش گرامى داريد .\r\n- اى زادگان احمد ! به رستاخيز ، پشت و پناه من شمائيد .\r\n- به خاطر شما و به فرمان شماست كه دوستان سعادت يابند و دشمنان شما در آتش سوزان جاى كنند .\r\n- دوستى شما ذخيرهء فرداى ماست ، وه چه ذخيرهء با بركت و گرامى .\r\n- به اين قصيدهء چون در و گوهر گوش سپار كه همه جد است نه شوخى ، شايستهء سپاس نه سرزنش .\r\n- ابيات آن پرداختهء فكر و نتيجهء احساس على بن حماد است كه چنين با زيب و زيور است .\r\nقصيده 94 بيت است .\r\n، به نام ابن حماد شاعر ، در ضمن مجموعه‌هاى قديمى كه در نجف اشرف و كاظميه بدست آمد ، قصائد فراوانى ديده شد كه اينك فهرست آن را مىنگاريم ، و برخى از ابيات منتخبه را عينا درج مىكنيم :\r\n1 - قصيدهء در 46 بيت و مطلع آن :\r\n\r\nيا يوم عاشورا اطلت بكائى\r\nو تركتنى و قفا على البرحاء\r\n\r\n2 - قصيدهء در 37 بيت و تمام آن :\r\n\r\nهن بالعيد ان اردت سوائى\r\nاى عيد لمستباح العزاء\r\n\r\n- براى تهنيت عيد ، سراغ دگران گير ! آنكه پرچم عز افراشته عيدش\r\n","description":"","footnote":"","page_name":" 269 ","page_number":269},
  {"content":"\r\nكدام است ؟\r\n- در اين سوك و ماتم از هر چه عيد است ، بيگانه‌ام ، مرا با سوز دلم واگذار و بگذر .\r\n- همگان سال نو را با شادى و سرور استقبال كنند ، عيد من با فرياد زارى شروع شود .\r\n- و چون جامهء نو در پوشند ، من جامهء اندوه و مصيبت به تن بيارايم .\r\n- دگران شراب ناب نوشند ، شراب من سرشكى باشد كه همراه خون از ديده روان است .\r\n- و چون از وجد و سرور ، شادى آغاز كنند ، من با شيون و زارى بر حسين ! ترانهء غم ساز كنم .\r\n- اگر بار غمى كه از مصيبت او بر دل نشسته ، تار و پود وجودم را بر باد دهد ، كم است .\r\n\r\nايهنى بعيده من مواليه\r\nابادتهم يد الاعداء\r\n\r\n- آيا سزاوار تهنيت و مباركباد است ، آنكه سرورانش به دست دشمن نابود و هلاك شدند ؟\r\n- آه ، اى كربلاء ! چه غبار غمى كه در تو ، بر دلهاى داغدار ننشست ؟\r\n- بعد از كشتهء كربلا كه به جور سيه كارى شهيد شد ، باز هم از زندگى برخوردار باشم ؟ چه بيحيائى ؟\r\n- چگونه شربت آبم گوارا شود ، با آنكه حسين ، با تشنگى جام بلا را سر كشيد ؟\r\n- چگونه صبر و قرار گيرم كه پيكر شريفش عريان و بىردا در برابر چشم باشد ؟\r\n- چگونه سر شكم چون سيل روان نباشد ، كه محاسنش از خون خضاب گرفت ؟\r\n- پيكر او در بيابان « طف » پا مال سم ستوران گشت ، و پيكر من بر بستر نرم آرميده ؟\r\n- پدرم فداى زينب باد كه چون كنيزانش ، از پرده عزت بدر آورده به اسيرى بردند .\r\n- و چون بر شهدا گذر كرد و پيكر برادر را عريان و پر خون بر خاك ديد .\r\n","description":"","footnote":"","page_name":" 270 ","page_number":270},
  {"content":"\r\n- شتابان به سويش دويد . شمر با دشنام و ستيزش بر شمرد ، و او آرام و لرزان گفت :\r\n- اى شمر ! بگذار تا توشه اى از ديدار برادرم برگيرم . اين آخرين آرزوى يك اسير است .\r\n- آيا جدمان رسول خدا را پاس نمىداريد كه اين گونه بىآزرم ، به ستيز من برخاسته اى ؟\r\n- و بعد رو ببرادر گفت : اى برادر عزيزم ! از چه مرا در گرداب بلا يكه و تنها رها كردى ؟\r\n- در اين غم جانكاه استخوانم آب شد ، پيكرم رنجور و توانم سستى گرفت .\r\n- اى برادر ! اميدم بود كه در مرگ و زندگى غمگسار من باشى ، اميدم نا اميد گشت .\r\n- اگر مىپذيرفتند ، جان خود را فداى تو مىساختم ، گرچه ناقابل است .\r\n- اى برادر ! بعد از توبه كسى دل نبندم ، كور شوم ، كه ديگر روى جهانيان نبينم .\r\n- آه ! چه حسرتبار ، اين فاطمه دخترك تو است كه جامهء اسيرى به تن دارد .\r\n- از سوز ماتم دستى بر سر و دستى دگر بر دل گرفته مىنالد .\r\n- مىنگرد كه پدر تاجدارش در خون طپيده ، ريگهاى تفتيدهء كربلا را در مشت مىفشارد .\r\n- از شدت ضعف ، توان در پاى نمانده كه سوى پدر خيزد ، ناچار با نالهء دردناك مىگويد :\r\n- پدرجان ! روز يتيمى و ناتوانى به چه كسى پناه برم ؟ درد اندوه و محنت مرا كه دوا خواهد كرد ؟\r\n- و چون ديد كه لبهاى پدر بىحركت و تنها چشم اندوهبارش به حسرت نگران است .\r\n- جانب عمه‌ها دويده گفت : عمه جان ، خاك غم بر سرم باد كه يتيم شدم .\r\n- اى خاندان احمد ! درود خدا بر شما باد ، تا روزگار باقى است و اختران\r\n","description":"","footnote":"","page_name":" 271 ","page_number":271},
  {"content":"\r\nجوزا پرتو افشان .\r\n- شما از ميان خلق ، برگزيدهء خدائيد ، چنان كه جدتان خاتم پيامبران .\r\n- شما اختران هدايتيد ، با پرتو شماست كه خلق جهان از حيرت و گمراهى برهند .\r\n- من « ابن حمادم » خود باختهء آن خاندان كه مهر شما ذخيرهء فرداى من است .\r\n- اميدم اينكه سرافكنده نمانم ، و به آرزوهاى خود كامياب باشم .\r\n3 - قصيدهء با 75 بيت و اين سرآغاز :\r\n\r\nشجاك نوى الاحبة كيف شاءا\r\nبداء لا تصيب له دواء !\r\n\r\n4 - قصيدهء با 28 بيت و اين سرآغاز :\r\n\r\nأ يفرح من له كبد يذوب\r\nو قلب من صبابته كئيب\r\n\r\n5 - قصيدهء با 68 بيت و اين سرآغاز :\r\n\r\nو يك يا عين سحى دمعا سكوبا\r\nو يك يا قلب كن حزينا كئيبا\r\n\r\n6 - قصيدهء با 74 بيت و اين سرآغاز :\r\n\r\nأ تلعابا و قد لاح المشيب\r\nو شيب الرأس منقصة و عيب\r\n\r\n7 - قصيدهء با 67 بيت و اين سرآغاز :\r\n\r\nدعوت الدمع فانسكب انسكابا\r\nو ناديت السلو فما أجابا\r\n\r\nو در اين قصيدهء گويد :\r\n- اگر مهر خاندان رسول ، گناه است ، مرا از اين گناه چه باك است .\r\n- مهر ورزم و ثناى خود را نثار قدمشان سازم ، و نثار دشمنشان فحش و دشنام .\r\n- ثناى آنان را وسيلهء معاش خود نساختم ، بلكه خواستهء دل بود كه به جان كوشيدم .\r\n- « ابن حماد : على » با مدح و ستايش اين خاندان جز پاداش الهى را در نظر نخواهد گرفت .\r\n8 - قصيدهء با 26 بيت و اين مطلع :\r\n\r\nهل لجسمى من السقام طبيب\r\nأم لعينى من الرقاد نصيب\r\n\r\n","description":"","footnote":"","page_name":" 272 ","page_number":272},
  {"content":"\r\n9 - قصيدهء با 30 بيت و اين مطلع :\r\n\r\nيا اهل بيت رسول اللَّه انكم\r\nلا شرف الخلق جدا غاب او آبا\r\n\r\n10 - قصيدهء با 60 بيت و اين مطلع :\r\n\r\nالدهر فيه طرائف و عجائب\r\nتترى و فيه فوائد و مصائب\r\n\r\n11 - قصيدهء با 34 بيت و اين مطلع :\r\n\r\nأ يا من لقلب دائم الحسرات\r\nو من لجفون تسكب العبرات\r\n\r\nاين قصيده ، به سبك تائيهء دعبل است و در آخر قصيده گويد :\r\n\r\nاليك امين اللَّه نظم قصيدة\r\nامامية تزهو بحسن صفات\r\nعلى بن حماد دعاها فأقبلت\r\nو همته من أعظم الهممات\r\nشبيه لما قال الخزاعى دعبل\r\nتضمنه الرحمن بالغرفات\r\nمدارس آيات خلت من تلاوة\r\nو مهبط وحى مقفر العرصات\r\n\r\n12 - قصيدهء با 95 بيت و اين سرآغاز :\r\n\r\nبقاع فى البقيع مقدسات\r\nو اكناف بطيبة طيبات\r\n\r\n13 - قصيدهء با 28 بيت و اين سرآغاز :\r\n\r\nدعنى أنوح و أسعد النواحا\r\nمثلى بكى يوم الحسين و ناحا\r\n\r\n14 - قصيدهء با 43 بيت و اين سرآغاز :\r\n\r\nأرى الصبر يفنى و الهموم تزيد\r\nو جسمى يبلى و السقام جديد\r\n\r\n15 - قصيدهء با 86 بيت و اين سرآغاز :\r\n\r\nما ضر عهد الصبى لو أنه عادا\r\nيوما يزودنى من طيبة زادا\r\n\r\nدر اين قصيده به استقبال سيد اسماعيل حميرى رفته است كه در قصيدهء گويد :\r\nطاف الخيال علينا منك عبادا\r\nو از اين رو عبدى ما در آخر قصيده گويد :\r\n\r\nو ازنت ما قال اسماعيل مبتدئا\r\n« طاف الخيال علينا منك عبادا »\r\n\r\n16 - قصيدهء با 37 بيت و اين مطلع :\r\n\r\nأبك ما عشت بالدموع الغزار\r\nلذرارى محمد المختار\r\n\r\n17 - قصيدهء با 29 بيت و اين مطلع :\r\n\r\nءآمرتى بالصبر أسرفت فى امرى\r\nأ يؤمر مثلى لا ابالك بالصبر\r\n\r\n","description":"","footnote":"","page_name":" 273 ","page_number":273},
  {"content":"\r\n18 - قصيدهء با 60 بيت و اين مطلع :\r\n\r\nسلامى على قبر تضمن حيدرا\r\nسلام مشوق ما يطيق التصبرا\r\n\r\nو در آخر اين قصيدهء گويد :\r\n- من در دين خود راه افراط نپويم ، و نه در مهر « وصى » راه تقصير گيرم .\r\n- با اين روش و آئين روز رستاخيز . « على بن حماد » به ملاقات حق خواهد رفت .\r\n19 - قصيدهء با 28 بيت و اين سرآغاز :\r\n\r\nيا لائمى دع ملامى فى الهوى و ذر\r\nفان حب على قام فى عذرى\r\n\r\n20 - قصيدهء با 62 بيت و اين سرآغاز :\r\n\r\nدعى قلبه داعى الوعيد فاسمعا\r\nو داع لبادى شيبه فتورعا\r\n\r\n21 - قصيدهء با 77 بيت و اين سرآغاز :\r\n\r\nفرقت يا بين شملا كان مجتمعا\r\nأبعدت عنى حبيبى و السرور معا\r\n\r\n22 - قصيدهء با 25 بيت و اين سرآغاز :\r\n\r\nخليلى عج بنا نطل الوقوفا\r\nعلى من نوره شمل الطفوفا\r\n\r\n23 - قصيدهء با 52 بيت و اين سرآغاز :\r\n\r\nخواطر فكرى فى الحشاء تجول\r\nو حزنى على آل النبى يطول\r\n\r\n24 - قصيدهء با 58 بيت و اين سرآغاز :\r\n\r\nأ هجرت يا ذات الجمال دلالا\r\nو جعلت جسمى للصدود خيالا ؟\r\n\r\n25 - قصيدهء با 27 بيت و اين سرآغاز :\r\n\r\nالا ان زين المرء فى عمره العقل\r\nو نهج هدى ما فيه ز حلوقة زل\r\n\r\n26 - قصيدهء با 21 بيت و اين سرآغاز :\r\n\r\nيا على بن أبى طالب يا ابن المفضل\r\nيا حجاب اللَّه و الباب القديم الازلى\r\n\r\n27 - قصيدهء با 51 بيت و اين سرآغاز :\r\n\r\nناجتك اعلام الهداية فاعلم\r\nو أقمت فيها بالطريق الاقوم\r\nفانظر به عين العقل فى عقبى الهوى\r\nو اسال عن الدارين ان لم تعلم\r\n\r\n28 - قصيدهء با 55 بيت و اين مطلع :\r\n\r\nالنوم بعدكم على حرام\r\nمن فارق الاحباب كيف ينام ؟\r\n\r\n","description":"","footnote":"","page_name":" 274 ","page_number":274},
  {"content":"\r\n، قصائد ديگرى هم در مجموعه‌هاى ادبى به على بن حماد عبدى نسبت يافته ولى سرودهء ابن حماد ديگرى است محمد نام كه قرنها بعد چشم به زندگى گشوده است ، از جمله قصيدهء با اين مطلع :\r\n\r\nلغير مصاب السبط دمعك ضايع\r\nو لا أنت ذا سلو عن الحزن جازع\r\n\r\nشاعر ، در آخر اين قصيده ، خود را چنين معرفى كرده است :\r\n\r\nلعل ابن حماد محمد عبدكم\r\nله فى غد خير البرية شافع\r\n\r\n- باشد كه اين بندهء شما « محمد بن حماد » را - برستاخيز - بهترين جهانيان شافع آيد .\r\n","description":"","footnote":"","page_name":" 275 ","page_number":275},
  {"content":"\r\nقرن چهارم\r\n\r\n33 غديريهء أبو الفرج رازى\r\n\r\nتجلى الهدى « يوم الغدير » على الشبه\r\nو برز ابريز البيان عن الشبه\r\n\r\n( 1 ) - بروز غدير ، جلوهء حق بر تاريكى شبهات پرتو افكند ، و طلاى ناب از غش پاك شد .\r\n- خداى عرش ، نظام اجتماعى را تكميل فرمود ، چونانكه قرآن مجيد بىپرده بيان كرد .\r\n- رسول خدا در اجتماع مسلمانان به پاخاست و بازوى على يكتا مرد جهان را بر افراشت .\r\n- فرمود : هر كه را من سالار و سرورم ، اينش سرور و سالار است . وه چه افتخارى ؟ !\r\n\r\nشاعر :\r\nابو الفرج ، محمد بن هندوى رازى .\r\n، « خاندان هندو » از خاندانهاى مشهور اماميه‌اند كه به نشر علم و ادب به پا خاسته‌اند . در ميان اين خاندان جمعى با زيور فضل و دانش به افتخارات ويژهء نائل آمده ، در فن شعر و انشاء گامهاى وسيع و مثبتى برداشته در فرهنگ رجال با نام و نشان\r\n\r\n","description":"","footnote":"\r\n( 1 ) رك ، مناقب ابن شهر آشوب ج 1 ص 531 ط ايران ، صراط المستقيم بياضى .\r\n","page_name":" 276 ","page_number":276},
  {"content":"\r\nو شهرت علمى و ادبى فراوان ياد شده‌اند .\r\nاز جمله : ابو الفرج محمد بن هندو ، سر دودمان اين بيت شريف است كه ابن شهر آشوب در « معالم العلماء » از شعراى اهل بيت دانسته ، و در صف پرهيزگاران جاى داده است .\r\n، از جمله : ابو الفرج حسين بن محمد بن هندو است كه ثعالبى در يتيمه ج 3 ص 362 به شرح حال او مىپردازد ، و بعد از اينكه از اصحاب و دوستان صاحب ابن عباد وزير معروفش شمرده ، قسمتى از اشعار او را ياد مىنمايد و مىگويد : سروده‌هاى نمكين او فراوان است و مقام را گنجايش ذكر آن نيست ، جز اينكه چند بيت ، به عنوان نمونه ياد شود ، از جمله :\r\n- اگر قله‌هاى مجد و عظمت را برافراشته بينى ، وحشت مگير ، پيش رو كه گام به گام بدان نزديك شوى .\r\n- نيزهء بلند كه بينى سر به فلك سايد ، از خاك برخيزد و گره گره جانب آسمان گيرد .\r\n، و هم اين سرودهء ديگر :\r\n\r\nيقولون لى ما بال عينك مذ رأت\r\nمحاسن هذا الظبى أدمعها هطل ؟\r\nفقلت زنت عينى بطلعة وجهه\r\nفكان لها من صوب أدمعها غسل\r\n\r\n- گويند : ديدگانت را چه آسيب رسيد ؟ از آنگاه كه بديدار اين غزال گشودى اشكبار است .\r\n- گفتم : تير نگاهم در آغوش رخسارش جاى گرفت ، از اين روش با سيلاب سرشك غسل بايد كرد .\r\n، و از جمله : ابو الفرج ، على بن حسين بن محمد بن هندو ، شرح حال او در فرهنگهاى ( 1 ) رجال ادب ياد شده ، و همگان دانش سرشار او را ستوده به مهارت او در\r\n\r\n","description":"","footnote":"\r\n( 1 ) طبقات الاطباء ج 1 ص 323 ، دمية القصر 113 ، فوات الوفيات ج 2 ص 45 ، معجم الادباء ج 13 / 136 ، محبوب القلوب اشكورى ، نسمة السحر .\r\n","page_name":" 277 ","page_number":277},
  {"content":"\r\nفن حكمت و فلسفه ، طب ، انشاء شعر ، احساس و ادب اعتراف كرده‌اند ، كتاب « مفتاح طب » ، « مقالهء مشوقه » : پيش گفتار در علم فلك ، « كلم روحانيه » از حكمت يونانيان « وساطت » بين زنبارگان و لوطيان ، كه جنبهء هزل و شوخى دارد ، از تأليفات اوست ، ضمنا ديوان شعرى هم از خود به يادگار نهاده و در سال 420 در جرجان بدرود حيات گفته است .\r\nو از سروده‌هاى ابو الفرج على در مضامين تازه و بديع :\r\n- سنگينى وقارم در برابر آهووشى از دست رفت كه چشم جهانيان به سويش دوخته است .\r\n\r\nغدا وجهه كعبة للجمال\r\nو فى قلبه الحجر الاسود\r\n\r\n- رخسار ماهش « كعبه » زيبا پرستان ولى در سينه اش « سنگ سياه » .\r\n- و از سروده‌هاى اديبانه اش :\r\n- به آن ماهپاره بگوئيد : ترا با صلاح و فساد من چه كار است ؟\r\n\r\nزود فؤدا راحلا قبلة\r\nلا بد للراحل من زاد\r\n\r\n- از لبانت توشهء همراه مسافر دلباخته كن ، مسافر از زاد و توشه ناگزير است .\r\n، و هم اين قطعهء ديگر :\r\n- گفتند : چند روزى به دگران پرداز و دل از دوستان بىوفا بردار ، چارهء دل همين است .\r\n- ولى اين دل به گنجايش مهر آنان ساخته شده ، مهر دگران را در آن راه نيست .\r\n، و هم اين قطعهء زيباى ديگر :\r\n- بجان خودت سوگند كه به خاطر بدگويان و سخن چينان ، از نامه دريغ نكردم .\r\n- بلكه از فراقت سيل اشك بر دامنم ريزد و نامه را سياه كند : نامهء سياه قابل ارسال نيست .\r\n، و يا اين سرودهء دگر :\r\n- مرد عائله مند را با افتخار و كمال چكار ؟ كسى جانب افتخارات پويد كه تنها و يكتاست .\r\n","description":"","footnote":"","page_name":" 278 ","page_number":278},
  {"content":"\r\n- نبينى خورشيد عالمتاب كه يكتاست ، اقطار كيهان در نوردد ، و بنات نعش از جاى نجنبد ؟\r\n، و اين قطعه آخرين :\r\n- آنجا كه خوار و بىمقدار شوى ، خيمه و خرگاه بيرون زن كه خوارى فرو - مايگى است .\r\n- اگر زيستن در خانمان مايهء شكست و نقصان است ، ترك گفتن آن با عزت و شرافت توأمان است ، نه بينى كه چوب « صندل » در هندوستان با هيزم برابر است ؟\r\n، خوانندهء گرامى فراموش نكند كه شرح حال ابو الفرج على بن هندو ، در كتاب « عيون الانباء » ، « فوات الوفيات » ، « محبوب القلوب » به « يتيمة الدهر » حواله شده در حالى كه يتيمه از شرح حال او خالى است ، بلكه شرح حال پدرش حسين بن محمد در يتيمه ياد شده است .\r\nاضافات چاپ دوم :\r\n[ بلى ، ثعالبى شرح حال ابو الفرج على را در « تتمهء يتيمه » ص 134 - 143 ياد كرده و او را با عبارات زير ستوده است :\r\nدر آداب و علوم دستى كامل و سهمى به سزا داشت و در فن بلاغت فائق و كاميار بود . يگانهء روزگار در شعر و احساس و زين . نادرهء اهل فضل در صيد مضامين بكر و شيرين . پيشواى اهل ادب در نظم جواهر آبدار و لؤلؤ تابدار . اين همه با پرداخت عبارات شيوا ، و دريافت هدفهاى و الا . و اوست يادآور نقادان پر فن كه اينك شعر من است جادوى سخن .\r\nمن در كتاب « يتيمه » ، فقط شمهء از اشعار نخبهء او را ياد كردم ( 1 ) ، چون به تمام سروده‌هاى او دست نيافته بودم ، اينك در اينجا ( تتمة اليتيمه ) فصلى از چكامه‌هاى نغز و ساخته‌هاى نمكين پر مغز او درج مىكنم كه در صفحات تاريخ ادب چون معجزهء رخشان از تمام ادب پروران سبق برده است » .\r\n\r\n","description":"","footnote":"\r\n( 1 ) ج 3 ص 212 .\r\n","page_name":" 279 ","page_number":279},
  {"content":"\r\nثعالبى ، بعد از اين ثنا و ستايش ، اوراقى چند از شعر آبدار ، و قسمتى از رسالهء هزليهء « وساطت » او را زيب و زيور كتابش ساخته است 
  ] .\r\nو از جملهء اين خاندان : ابو الشرف ، فرزند ابو الفرج على بن حسين بن محمد بن هندو است كه صاحب « دمية القصر » در صفحه 113 ضمن شرح حال پدرش از او ياد مىكند .\r\nغديريهء كه در صدر اين فصل نگاشته آمد ، گاهى در مجموعه‌هاى ادبى به نام ابو الفرج : سلامة بن يحيى موصلى ثبت شده ( 1 ) و اين صحيح نيست ، زيرا دانشورى كه به كتاب « مناقب » ابن شهر آشوب و نيز كتاب « معالم العلما » ى او وارسى كرده باشد قطع دارد كه ابن شهر آشوب ، ابو الفرج موصلى را در هر دو كتاب با نام كوچك ياد مىكند ، و شاعر ما ابو الفرج را با كنايه . و خدا داناتر است .\r\n\r\n","description":"","footnote":"\r\n( 1 ) رك : يتيمة الدهر ج 1 ص 82\r\n","page_name":" 280 ","page_number":280},
  {"content":"\r\nقرن چهارم\r\n\r\n34 غديريهء جعفر بن حسين\r\nقل للذى بفجوره فى شعره ظهرت علامه\r\n- بگوى آن را كه پاى از گليم بيرون نهاده و در سروده اش آثار تجاوز آشكار است .\r\n- از بيخردى ، دين خود را به گمراهى سرگشته فروخته ، چشم طمع به حطام دنيويش دوخته :\r\n- ترا چه رسد - اى ملعون ازل و ابد - كه در اسرار امامت سخن ساز كنى ؟\r\n- پنداشتى ، امامت ميراث رسول است ، نه حق گفتى و نه شايستهء تكريم شدى .\r\n- امامت و پيشوائى با نص رسول است كه قائم مقام اوست .\r\nكمقاله فى يوم خم لحيدر لما أقامه\r\n- چونانكه در غدير خم با حيدر فرمود ، آنگاه كه او را به پا داشت :\r\n- هر كه را من سالار و سرورم ، اين على سرور سالار است . وه چه بليغ و رسا فرمود .\r\n- از صاحب خبرى پرس ، تا بدانى و سر انگشت ندامت به دندان گيرى .\r\n- اوست كه با شمشير بران در پهنهء پيكار ، غبار غم از چهره‌ها زدود .\r\n- در روز « بدر » كه سرورانت از ضرب بازويش به ستوه آمدند .\r\n","description":"","footnote":"","page_name":" 281 ","page_number":281},
  {"content":"\r\n- پدرشان ( عباس ) در بند اسارت ، با ناله و افغان خواب از چشم پيامبر ربود .\r\n- در آئين ما ، پيشوا و سالار ، آن كسى است كه رسولش علنا نام برد و اركان امامتش استوار كند .\r\n- در ميدانهاى نبرد كه آتش جنگ فروزان شود ، شعله‌هاى آن را حاضرش سازد .\r\n- اوست قلعه گشاى « خيبر » بعد از آنكه دگران با فرار ، راه سلامت جستند .\r\n- به خدا سوگند ! اگر جهانيان را با او مقياس گيرند ، با سر ناخنش برابر نيايند .\r\n، قاضى ابو المكارم ، محمد بن عبد الملك بن احمد بن هبة اللَّه بن ابى جرادهء حلبى ، در گذشتهء سال 565 ، در شرح قصيدهء ميميهء ابى فراس كه به نام « شافيه » شهرت يافته ، از مروان بن ابى حفصهء شاعر نقل مىكند كه : در حضور متوكل قطعه شعرى خواندم كه در آن به رافضىها تاخته‌ام ، متوكل به عنوان صله ، فرماندارى بحرين و يمامه را به من عطا كرد و در حضور همگان چهار خلعت بر تنم بياراست ، قطعه شعر اين است :\r\nلكم تراث محمد و بعد لكم تنفى الظلامة\r\n- جانشينى رسول ، بميراث ، شما راست ، با دادگرى شما سيه كارى از ميان برخاست .\r\n- دختر زادگان رسول ، چشم طمع بميراث او دوخته‌اند و كمترين بهره اى ندارند .\r\n- داماد كه ارث نبرد ، و دختر را جانشينى نسزد .\r\n- آنان كه ميراث شما را به خود بستند ، جز پشيمانى طرفى نبستند .\r\n- حق وراثت به حقدار رسيد .\r\n- اگر حق جانشينى و خلافت دخت رسول را بود ، هنگامهء قيامت به پا بود .\r\n- ميراث او جز بهرهء شما نيست ، نه به خدا سوگند ، كرامتى هم نيست .\r\nاصبحت بين محبكم و المبغضين لكم علامه\r\n- اينك منم كه با اين چكامه‌ام ، ميان دوست و دشمن نمايانم .\r\n، مردى كه او را جعفر بن حسين خوانند ، بر ابن ابى حفصه تاخته و با اين شعر :\r\n","description":"","footnote":"","page_name":" 282 ","page_number":282},
  {"content":"\r\n« قل للذى بفجوره » الخ سخن در دهان او شكسته است ( 1 ) .\r\nامينى گويد : به گمان اينكه شاعر ما از فرزندان ابو عبد اللَّه حسين بن حجاج بغدادى باشد يا از معاصرين او ، در شمار غديريه سرايان قرن چهارمش ياد كرديم ، و بيش از اين از شرح حال شاعر اطلاعى بدست نياورديم .\r\nالبته غير از آنچه ذكر شد ، غديريه‌هاى فراوانى از سروده‌هاى قرن چهارم بدست آورديم ، ولى چون به شرح حال سرايندگان آن واقف نشديم ، از ايراد آن صرف نظر نموديم .\r\n\r\n","description":"","footnote":"\r\n( 1 ) رك : اعيان الشيعه ج 18 ص 446\r\n","page_name":" 283 ","page_number":283},
  {"content":"\r\n\r\nشعراء غدير در قرن پنجم\r\n\r\n35 غديريهء أبو النجيب ، طاهر\r\nدر گذشتهء 401\r\n\r\nعيد فى يوم « الغدير » المسلم\r\nو أنكر العيد عليه المجرم\r\n\r\n- آنكه در برابر حق تسليم است ، روز غديرش عيد است ، أما مجرم تبهكار در عناد و انكار .\r\n- اى منكران روز غدير و آنچه رسول مختار در غدير خم اعلان كرد ! مرگ بر شما باد !\r\n- خداى تعالى كه شوكتش بلند باد ، آيتى فرستاد ، « امروز آئين شما را به كمال رساندم .\r\n- و نعمت هدايت را بر شما تمام فرمودم « آرى نصب امام ، از نعمت بخشى خداست بر انام ( 1 ) .\r\n\r\n","description":"","footnote":"\r\n( 1 ) مناقب ابن شهر آشوب ج 1 ص 528\r\n","page_name":" 284 ","page_number":284},
  {"content":"\r\n\r\nشاعر :\r\nابو نجيب ، شداد بن ابراهيم بن حسن جزرى ملقب به « طاهر » از شعراى اهل بيت است كه در رشته‌هاى مختلف شعر به نظم گهر پرداخته و بر شاخسار سخن سرود شادى ساز كرده ، با احساسى رقيق و عباراتى رشيق و مضامين ژرف و عميق . اشعار آبدارش در ديوانى گرد آمده است .\r\nابن شهر آشوب در « معالم العلماء » گويد : از شعراء با شهامت اهل بيت است كه بىپروا از فتنهء دشمنان ، نداى ولايت در داده و به ستايش اين خاندان زبان گشاده است .\r\nو در « معجم الادباء » ج 4 ص 261 گويد : از شعراء عضد الدوله فرزند بويه است مهلبى را هم ثنا گفته : شعرش دقيق و اسلوبش لطيف بود . در سال 401 در گذشته از جمله شعر او :\r\n- اگر آدميزاده از امكانات خود خوشنود نباشد و كار نيكى به فرجام نياورد .\r\n- او را واگذار كه رسم تدبير نداند ، يك روز خندان است و در برابر سالى گريان .\r\n، و از جمله شعر او :\r\n- اى گروه صوفيان ! اى شريرترين گروهان ! كيشى پديد آورديد ناستوده و پليد .\r\n- آيا خداوند عزت در قرآن فرمود كه چون چارپايان بخوريد و رقص كنان جفتك بيندازيد ؟\r\n، و همو گويد :\r\n\r\nقلت للقلب : ما دهاك أبن لى\r\nقال لى : بايع الفرانى فرانى\r\nناظراه فيما جنت ناظراه\r\nأو دعانى أمت بما أودعانى\r\n\r\n","description":"","footnote":"","page_name":" 285 ","page_number":285},
  {"content":"\r\n- به دل گفتم : از چه آشفتهء برگو ! گفت : خباز پسرى تار و پودم دريد .\r\n- جادوى چشمانش جان مرا خسته ، دلش بجوئيد تا قلب مرا شفا بخشد يا واگذاريد كه با درد خود بميرم .\r\n، و نيز گفته :\r\n- سرزمين خدا وسيع است و نعمت دنيا فراوان .\r\n- به آنها كه تن به خوارى داده بر خاك راه نشسته‌اند برگو : سبكبال بار سفر بنديد .\r\n، و نيز گفته :\r\n- راى مرا بر هم زديد ، از آن روز كه از ديده‌ام پنهان شديد روى خوش نديدم تا باز گشتيد .\r\n- شما را با شور و شيدائى من كارى نباشد ، بهر چشمى بنگرم ، ممكن نيست بهتر از شما بيابم با نگاه مهر آميز و يا با نفرت و خشم .\r\n، و نيز در ج 3 ص 194 « معجم الادباء » گويد : ابو نجيب شاعر گفت : من بيشتر اوقات ، در ملازمت وزير ابو محمد مهلبى ( در گذشتهء سال 352 ) بودم ، روزى جامه‌هاى خود را شسته و بر روى بند نهاده بودم تا خشك شود ، وزير ، چاكرى در پى من فرستاد من عذر آوردم ، عذر مرا نپذيرفت و با اصرار مرا به حضور خواند ، به دو نوشتم :\r\n- چاكرت در زير بند عريان است ، گويا - و خدا نكند - شيطان است .\r\n- جامهء مىشويد كه چرك و فرسودگى در آن شريك ملك است به هيچ وجهى جدا نمىشود ، گويا وطن كرده است .\r\n- جامهء كه از دين و آئينم فرسوده تر است ، اگر مرا دينى باشد ، آنچنانكه مردم را چند دين است .\r\n- اين حال و روزگار من بود ، قبل از اينكه احسانت دست مرا بگيرد .\r\n- هر كه مرا بيند ، روى گرداند و گويد - البته هر سخنى را دلائلى در ميان است :\r\n- اين مرد كه تار و پودى از بافتهء عنكبوت بر تن دارد ، آدميزاد است ؟\r\n","description":"","footnote":"","page_name":" 286 ","page_number":286},
  {"content":"\r\n، وزير ، برايم جبهء فرستاد با يك عمامه و شلوار باضافه 500 درهم سيم .\r\n« كتبى » در « فوات الوفيات » ص 167 به شرح حال او پرداخته و گويد : « شاعرى است كه ابو محمد مهلبى : وزير معز الدوله را ثنا گفته و هم عضد الدوله را ، وفاتش در حدود سال 400 هجرى است » و بعد شمه اى از ابيات او را نقل كرده .\r\nو نيز در ص 132 ضمن ترجمهء وزير مهلبى ، داستان رخت شوئى مزبور را كه ما از « معجم الادباء » آورديم بازگو نموده است .\r\nترجمهء حال شاعر ، در « دائرة المعارف بستانى » ج 2 ص 360 نيز مذكور است .\r\nمصادر سه گانهء كه ياد شد ، متفقا « ابو نجيب » را كنايهء « شداد بن ابراهيم » دانسته‌اند كه با لقب « طاهر » معروف بوده ، در اين صورت ، تنها پاى يكتن در ميان است ، نه دو تن چنان كه سرورمان « امين » در كتاب « اعيان الشيعه » پنداشته : يك بار در ج 1 ص 389 شاعر نامبرده را با نام كوچك « شداد » ياد كرده و گويد : در حدود سال 400 فوت كرده و دگر بارش در ج 1 ص 411 با نام بزرگش « ابو نجيب طاهر جزرى » و گويد : عصر زندگى او ناشناخته است .\r\nصاحب « دمية القصر » در ص 50 ، اين شعر را از شاعر نامبرده ياد مىكند :\r\n- بنگر به « ابن شبل » كه در عشقبازى چسان كامياب است ، پيوسته قلب دگران به دو مشتاق است .\r\n- اينك دلهاى زنان سرخوش رويش كه به ديگران نپردازند ، ديروز ، چشم مردان شيفتهء رخسارش ، گويا از زنان بيزارند .\r\n\r\nعشقوه امرد و التحى فعشقنه\r\nاللَّه اكبر ليس يعدم عاشقا\r\n\r\n- بىريش بود و مردان دلباخته اش ، ريش برآورده و زنان عاشق شيدايش ! اللَّه اكبر ! ازين رونق بازارش !\r\n، ثعالبى هم در « تتميم يتيمة الدهر » ج 1 ص 46 به ياد او پرداخته و از قصيده اى كه در ستايش سيف الدوله على بن عبد اللَّه ، در گذشتهء سال 356 سروده اين سه بيت را برگزيده :\r\n","description":"","footnote":"","page_name":" 287 ","page_number":287},
  {"content":"\r\n\r\nو حاجة قيل لى نبه لها عمرا\r\nو نم . فقلت : على قد تنبه لى\r\n\r\n- نيازى داشتم ، گفتند : چاره اش بيدار كردن عمر است ، بعد از آن راحت بخواب . گفتم على خود بيدار من است .\r\n- دو على دارم كه در دنيا و آخرت حاجت من از دست آنها رواست .\r\n- « على بن عبد اللَّه » گل بوستان من ، و « على امير المؤمنين » سرور و سالار من .\r\n، و از شعر ديگرش :\r\n- به آسمان ننگرى كه سيلاب اشكش روان گشته ، نيشخند رعد و برق با او در مزاح است ؟\r\n- كمان رنگينش از دور پيداست ، و پندارى بر لب بام است .\r\n- گويا طاقى است از عقيق سرخ و طاق دگر از فيروزه نيلگون . در وسط طاقى از زر ناب است .\r\nاضافات چاپ دوم :\r\n[ ابن خلكان هم قسمتى از شعر او را در « وفيات الاعيان » ج 2 ص 236 ، به نقل از دمية القصر آورده و احساس او را مىستايد 
  ] .\r\n","description":"","footnote":"","page_name":" 288 ","page_number":288},
  {"content":"\r\nقرن پنجم\r\n\r\n36 غديريهء شريف رضى\r\n( 406 - 359 ) 
  ]\r\n\r\nنطق اللسان عن الضمير\r\nو البشر عنوان البشير\r\n\r\n- زبان ترجمان دل است ، مژدهء شادى از قيافهء پيك پيداست .\r\n- اينك دلها از اضطراب و وحشت آرميد .\r\n- تاريكى از افق ناپديد شده صبح اميد دميد .\r\n، تا آنجا كه گويد :\r\n- بهجت و سرور از ما بريد و تنها روز « غدير » ش سر آشتى بود .\r\n- روزى پر افتخار كه وصى رسولش حلقه بر در كوفت و امير مؤمنان گشت .\r\n- از اين رو دل خنك دار و عشق عاريتى را به معشوق بازگردان .\r\n- ريشهء غم و اندوه بركن و نهال شادى و اميد بنشان .\r\n- آن ديگرانند كه اندوه دل را با جرعهء شراب چاره سازند .\r\n- و چون در جستجوى نعمت شوى ، از فضل بىكران به نصيبى جز فراوان قانع مباش .\r\n- كه چشم طمع فرو دوزى و از آب دريا به كفى قناعت ورزى .\r\n","description":"","footnote":"","page_name":" 289 ","page_number":289},
  {"content":"\r\n- اينك هنگام آن است كه دست تمنا فراز باشد و آرزوها دور و دراز .\r\n- با دو دست كرم ، جود و بخشش كن ، نه كم بلكه بسيار .\r\n- مگذار كه دست الحاح و طلب كشيده دارند با آنكه نعمتت سرشار است و بختت كامكار .\r\n- سپاس و ثنايت بر زبان است و داغ مهرت بر دل آشكار .\r\n- نك ستايشنامهء بكر و نو ، همچون درخش بوستان خرم و دلپذير .\r\n- از سراينده اش خوشدل و شادان ، چون شادى نيزار از آب غدير .\r\n، تا آخر قصيده ( 1 ) .\r\n\r\nشاعر :\r\nشريف رضى ، ذو الحسبين ، ابو الحسن ، محمد بن أبى أحمد : حسين بن موسى - بن محمد بن موسى بن ابراهيم فرزند امام أبى ابراهيم موسى كاظم عليه السلام .\r\nمادرش فاطمه خاتون دختر حسين بن ابى محمد : حسن اطروش فرزند على بن حسن بن على بن عمر بن على بن ابى طالب عليه السلام .\r\nپدرش ابو أحمد ، در عهد خلافت عباسى و دولت آل بويه ، صاحب منزلتى بزرگ و و الا بود ، ابو نصر بهاء الدين ، او را با لقب « طاهر أوحد » امتياز بخشيد . پنج نوبت سرپرستى و نقابت آل ابى طالب را به عهده گرفت ، و در حال نقابت رخت از جهان كشيد موقعى كه ديدگانش تاريك گشته بود .\r\nو اگر عزت و اقتدارش نبود ، عضد الدوله ناچار نميشد كه او را موقع بازداشت در شهر فارس در دژى محكم و استوار نگه دارد ، ابو أحمد همواره در آن دژ بود تا عضد الدوله رخت از جهان كشيد و فرزندش شرف الدوله او را آزاد نمود ، و هنگامى كه راهى بغداد شد ، به مصاحبت خود برگزيد .\r\n\r\n","description":"","footnote":"\r\n( 1 ) تمام قصيده در ديوانش ج 1 ص 327 ثبت است ، با اين قصيده ، پدرش را در روز عيد غدير ثنا گفته و از اينكه املاك او ( در سال 396 ) به دو بازگشته ، شادباش گفته است .\r\n","page_name":" 290 ","page_number":290},
  {"content":"\r\nدر خدمات دينى و اجتماعى گامهاى وسيعى برداشته و تلاش و كوششى چشمگير داشته ، با سابقهء ممتد و قدمى استوار .\r\nدر سال 304 تولد يافته و در شب شنبه 25 جمادى الاولى سال 400 چشم بر دنيا فروبسته ( 1 ) و چكامه سرايان در سوگ و ماتمش قصيده‌ها سروده‌اند ، از جمله دو فرزندش :\r\nسيد مرتضى و شريف رضى و نيز مهيار ديلمى . و هم ابو علاء معرى با قصيده اى كه در « سقط الزند » ثبت آمده است .\r\nاما سرورمان شريف رضى ، از افتخارات خاندان عترت است ، پيشوائى در علم حديث و ادب و چهرهء درخشانى از چهره‌هاى آئين و مذهب . در آنچه از تبار و الا گهرش به ارث برده ، مقام اول را حائز گشته است :\r\nاز علم سرشار ، سرشت تابان ، انديشهء روشن ، مناعت طبع ، شيوهء و الا ، خاندان پاك : با تبارى از نبى و شرافتى از على ، عظمتى از فاطمه و سيادتى از كاظم . تا برسد به فضائلى چون سيل خروشان ، و افتخاراتى چون موج از پس موج بيكران .\r\nهر چند ، دبير خوش بيان در ثنا و ستايش او داد سخن دهد ، ديدگاه كمالاتش طى نشود ، و ژرفاى معالى و مكارمش تحديد نگردد ، و زبان از وصف روح تابناكش خسته و عاجز ماند ، و تمام آنچه در فرهنگ رجال ، از مدح و منقبت او برشتهء نظم و تحرير كشيده‌اند ، دون آن مناقب بىكران و اخلاق و آداب كريمهء است كه سرورمان شريف رضى حائز آن گشته است : از فهرست نجاشى گرفته ( ص 283 ) تا يتيمة الدهر ثعالبى ( 3 ر 116 ) و انساب مجدى و تاريخ بغداد ( 3 ر 246 ) ، كامل ابن اثير 9 ر 89 ، معالم العلماء 138 ، دمية القصر 73 ، تاريخ ابن خلكان 2 ر 106 ، منتظم ابن جوزى 7 ر 279 ، خلاصهء علامه 81 ، صحاح الاخبار 61 ، انساب ابى نصر بخارى ، عمدة الطالب 183 تحفة الازهار ابن شدقم ، تاريخ ابن كثير 12 ر 3 ، مرآة الجنان 3 ر 18 ، شذرات الذهب 3 ر 182 ، شرح ابن ابى الحديد 1 ر 10 ، غاية الاختصار ، درجات الرفيعه سيد عليخان مدنى ، مجالس - المؤمنين 210 ، جامع الاقوال ، نسمة السحر يمنى ، لسان الميزان 4 ر 223 ، رياض الجنة\r\n\r\n","description":"","footnote":"\r\n( 1 ) « صحاح الاخبار » ص 60 - الدرجات الرفيعه و كتابهاى ديگر و فرهنگهاى رجال .\r\n","page_name":" 291 ","page_number":291},
  {"content":"\r\nزنوزى ، روضة البهيهء سيد عليخان . ملخص المقال ، رجال ابن ابى جامع ، اجازهء سماهيجى اتقان 121 . منهج المقال 293 تاسيس الشيعه 107 ، سمير الحاضر شيخ على ، تنقيح - المقال 107 ، يتيمهء عاملى 18 تاريخ آداب اللغه ( 1 ) 2 ر 257 ، اعلام زركلى 3 ر 889 ، دائرهء بستانى 10 ر 458 ، دائرهء وجدى 4 ر 251 ، مجلهء « الهدى » نشريهء عراق در جزء سوم از سال اول صفحهء 106 ، معجم المطبوعات .\r\nضمنا : تحليل مقام و شخصيت « شريف رضى » را در تأليفات ذيل ملاحظه مىكنيد :\r\n1 - نوشتهء كه علامه شيخ عبد الحسين حلى نجفى گرد آورده و مانند مقدمهء همراه جزء پنجم از تفسير او بطبع رسيده است . از صفحهء 1 تا 112 .\r\n2 - گلزار ادبى كه نويسندهء شهير « زكى مبارك » در دو جلد بزرگ ترتيب داده و طبع رسيده . بنام « عبقريهء شريف رضى » .\r\n3 - نوشتهء علامه شيخ محمد رضا فرزند استادمان حجة الاسلام شيخ هادى كاشف الغطاء .\r\n4 - نويسندهء معاصر ، سيد على اكبر برقعى قمى ، در كتابى بنام « كاخ دلاويز » شرح حال شريف رضى را منفردا مورد بحث و تنقيب قرار داده است .\r\nاضافات چاپ دوم :\r\n[ امينى گويد : سيد برقعى ، مردى بود نيك روش ، پاك دامن و از پيشتازان ميدان فضل و ادب ، ولى در اين سالهاى اخير ، به جانبدارى از حزبى پست و گمراه برخاست و پناه بر خدا ، چنان به سر درآمد كه از مقام و موقعيت علمى به درهء بدنامى سقوط كرد .\r\nخداوند ما را از هر گونه لغزش محفوظ و از هر اشتباهى در امان بدارد ، و از پايان سوء در پناه گيرد . 
  ]\r\n5 - نوشتهء دكتر « محفوظ » در 250 صفحه بنام « الشريف الرضى » كه در بيروت مطبعهء ريحانى به چاپ رسيده است .\r\n6 - نوشتهء فرزندم ، محمد هادى امينى ، كتابى مستقل .\r\n\r\n","description":"","footnote":"\r\n( 1 ) با اشتباهى كه در تأليف نهج البلاغه و محيط علمى مؤلف و تاريخ وفاتش مرتكب شده .\r\n","page_name":" 292 ","page_number":292},
  {"content":"\r\nضمنا برخى از جوانان فرومايهء مصر كه چون طفل ، ناخوانده بر خوان علم و ادب نشسته ( 1 ) ، در صدد تحليل مقام علمى و شخصيت ممتاز شريف رضى برآمده ، در مطاوى گفتارش از سرشت ناپاك خود پرده برداشته ، و در واقع جان خود را هدف تير ملامت و عار و ننگ ابد ساخته است :\r\nدر آن ميان كه قلم بر دست گرفته و نابخردانه مىخواهد مجد و عظمت « شريف رضى » را خاطر نشان سازد ، هرزهء درآئى آغاز كرده ، اجداد پاك و والاتبار او را به بدى ياد مىكند و آنچه در سينهء پر كينهء خود از دشمنى و عداوت خاندان رسول اقدس پنهان داشته ، با خرده گيرى و ناسزاگوئى به سرور و سالارشان سيد اوصيا امير المؤمنين على بن ابى طالب ، بر ملا كرده است .\r\nآرى اينجاست كه كوته فكرى خود را آشكار كرده رأى سخيف و عنصر پليد خود را نشان مىدهد ، و با دست خود گور خود را مىكند .\r\nفرض بفرمائيد كه اين مرد از كينه وران و حسد پيشه گان بر آن رسول است .\r\nولى مىبينيم كه هيچكس ، از نعره‌هاى وحشيانهء او در امان نمانده است : حتى پيشوايان مذهبش كه آنانرا به محاكمه مىكشد و با زبان تند و گزنده ، فحش و ناسزا نثار مىكند .\r\nمن نمىخواهم كه سخنان او را جمله جمله مورد بحث و انتقاد قرار دهم ، گفتار ياوه اش بىارزشتر از اين است كه در مقام جواب برآيند ، و گوينده اش فرومايه تر از آنكه نامش در كتب ياد شود . ولى تأسف من بر حوزهء مصر است كه نام و آوازه اش بوسيلهء سفلگان آلوده شود . تأسف من بر جامعه مصر است كه دامن فضل خود را از لوث اين آلودگيها پاك نمىسازد ، تأسف من بر مراكز چاپ و انتشار آن ديار است كه اين گونه ترهات رسوا كننده را منتشر مىسازد ، تأسف من . . . تأسف من . . . تأسف من .\r\n\r\n","description":"","footnote":"\r\n( 1 ) نامش محمد سيد گيلانى است و كتابش بنام « شريف رضى » در 109 صفحه چاپ شده .\r\n","page_name":" 293 ","page_number":293},
  {"content":"\r\n\r\nمعلمان ادب و مشايخ حديث :\r\n1 - ابو سعيد ، حسن بن عبد اللَّه بن مرزبان نحوى ، معروف به « سيرافى » در گذشتهء سال 368 ، در كودكى ، قبل از آنكه ده ساله شود ، علم نحو را از او تعليم گرفته است .\r\nاين را ابن خلكان و يافعى و صاحب « درجات الرفيعه » به نقل از ابو الفتح ابن جنى استاد شريف رضى آورده‌اند .\r\n2 - ابو على ، حسن بن احمد فارسى نحوى ، در گذشتهء سال 377 . اجازهء هم از او دريافت نموده ، و در كتاب « مجازات نبويه » از او روايت مىكند .\r\n3 - ابو عبد اللَّه ، محمد بن عمران مرزبانى ، در گذشتهء سال 384 ، و گويند سال 378 .\r\n4 - ابو محمد ، استاد اقدم ، هارون بن موسى تلعكبرى ، در گذشتهء سال 385 .\r\n5 - ابو الفتح ، عثمان بن جنى موصلى ، در گذشتهء سال 392 ، در كتاب « مجازات نبويه » فراوان از او نقل مىكند .\r\n6 - ابو يحيى ، عبد الرحيم بن محمد ، معروف به « ابن نباته » صاحب خطبه‌هاى مشهور ، در گذشتهء سال 394 .\r\n7 - استاد بزرگ ، استادمان شيخ مفيد ، ابو عبد اللَّه ابن المعلم ، محمد بن نعمان در گذشتهء سال 413 . او و برادرش سيد مرتضى علم الهدى از او علم حديث فرا گرفته‌اند .\r\nصاحب « درجات رفيعه » گويد : شيخ مفيد ، فاطمهء زهرا دختر رسول را در خواب ديد كه در مسجد كرخ بغداد بر او وارد شد و دو كودكش حسن و حسين همراه او بودند ، هر دو را به او سپرده گفت : به آنها فقه بياموز با شگفت از خواب بيدار شد . نيمروز فردا ، فاطمه دختر « الناصر » در حالى كه كنيزان دور او را گرفته بودند و دو كودكش على مرتضى و محمد رضى پيشاپيش او ، وارد مسجد شد ، شيخ مفيد برخاست و بر آن خاتون سلام گفت ، و او فرمود : اى شيخ ! اين دو فرزند مناند ، خدمت تو آوردم كه به آنان فقه بياموزى .\r\nشيخ مفيد بگريه اندر شد و داستان خواب دوشين را به آن خاتون قصه كرد و بعد به تعليم و تربيت آن دو پرداخت ، و خداوند با لطف و عنايت ، ابواب علم و دانش\r\n","description":"","footnote":"","page_name":" 294 ","page_number":294},
  {"content":"\r\nرا بر آن دو گشاده داشت تا آنجا كه شهرت و آوازهء آنان در آفاق گيتى پيچيد ، شهرتى كه تا جهان پايدار است برقرار است . اين قصه را ، ابن ابى الحديد هم در شرح نهج - البلاغه ج 1 ص 13 نقل نموده .\r\n8 - ابو الحسن ، على بن عيسى ربعى ، نحوى بغدادى ، در گذشتهء سال 420 ، چنان كه در « مجازات نبويه » صفحه 250 ، آمده است . شريف رضى در تفسير اين آيهء كريمه « رب انى وضعتها انثى و اللَّه أعلم بما وضعت » ميگويد : « استادمان ابو الحسن على بن عيسى نحوى ، شاگرد ويژهء ابو على فارسى مىفرمود - و من علم نحو را ابتدا بر او قرائت كردم ، پيش از آنكه بر استاد ديگرم ابو الفتح عثمان ابن جنى قرائت كنم . كتاب » مختصر ابن جرمى « و قسمتى از كتاب » ايضاح « ابو على فارسى را هم بر او خواندم .\r\nبا مقدمهء كه خودش به عنوان « مدخل » و درس آمادگى علم نحو به من ديكته و املا مىنمود و نيز كتاب « عروض » ابو اسحاق زجاج ، و « قوافى » ابو الحسن اخفش را نزد او تعليم گرفتم . . . » .\r\n9 - قاضى عبد الجبار ، ابو الحسن ابن احمد شافعى معتزلى ، چنان كه در « مجازات نبويه » آمده ، نزد او هم قرائت اخبار و حديث داشته .\r\n10 - ابو بكر ، محمد بن موسى خوارزمى ، نزد او تعليم فقه گرفته : مجازات نبويه ص 92 .\r\n11 - ابو حفص ، عمر بن ابراهيم بن احمد كنانى ، از او روايت حديث دارد :\r\nمجازات نبويه 155 .\r\n12 - ابو القاسم ، عيسى بن على بن عيسى بن داود بن جراح ، استاد حديث او بوده :\r\nمجازات 153 .\r\n13 - ابو محمد ، عبد اللَّه بن محمد اسدى اكفانى .\r\n14 - ابو اسحاق ، ابراهيم بن احمد بن محمد طبرى ، فقيه مالكى ، در اوائل جوانى نزد او تعليم يافته ، چنان كه در « منتظم » ابن جوزى و غير آن آمده .\r\n","description":"","footnote":"","page_name":" 295 ","page_number":295},
  {"content":"\r\n\r\nشاگردان و راويان :\r\nجمعى از نام آوران شيعه و پرچمداران مذهب عامه از او روايت مىكنند از جمله :\r\n1 - « شيخ الطائفه » ابو جعفر ، محمد بن حسن طوسى ، در گذشتهء 460 .\r\n2 - شيخ جعفر بن محمد دوريستى ( طرشتى ) .\r\n3 - شيخ ابو عبد اللَّه ، محمد بن على حلوانى . چنان كه در « اجازات » آمده .\r\n4 - قاضى ابو المعالى ، احمد بن على بن قدامه ، در گذشته 486 ( اجازات بزرگان مذهب ) .\r\n5 - ابو زيد ، سيد عبد اللَّه بن على كيابكى ابن عبد اللَّه حسينى جرجانى ، چنان كه در اجازهء شهيد دوم به پدر شيخ بهائى جبل عاملى آمده و نيز در اجازهء سرورمان مجلسى اول به فرزندش علامه مجلسى دوم .\r\n6 - ابو بكر ، احمد بن حسين بن احمد نيشابورى ، خزاعى ، از شاگردان مبرز شريف رضى و برادرش علم الهدى مرتضى است ، ( مقابيس علامهء حجت شوشترى ) .\r\n7 - ابو منصور ، محمد بن ابى نصر محمد بن احمد بن حسين بن عبد العزيز عكبرى ، معدل ، ( رك : قصص الانبياء راوندى ) .\r\n8 - قاضى ، سيد ابو الحسن على بن بندار بن محمد هاشمى ، از شريف رضى و برادرش مرتضى ، روايت كرده ( اجازهء بزرگ شيخ عبد اللَّه سماهيجى به شيخ ياسين ، و اجازهء ديگر او به شيخ ناصر جارودى بسال 1128 ) .\r\n9 - شيخ مفيد ، عبد الرحمن بن احمد بن يحيى نيشابورى ، از شريف رضى و برادرش علم الهدى ، بدون واسطه تمام تأليفات آن دو بزرگوار را روايت كرده ( اجازهء بزرگ شيخ عبد اللَّه سماهيجى كه قبلا ياد شد ) .\r\n","description":"","footnote":"","page_name":" 296 ","page_number":296},
  {"content":"\r\n\r\nتأليف و تصنيف :\r\n1 - نهج البلاغه : از اعصار پيشين تا عصر حاضر ، دانشمندان و محدثين با دقت تمام ، همت به حفظ اين كتاب گماشته و مانند قرآن كريم آن را بعنوان تبرك حفظ مى - كرده‌اند ، از كسانى كه نزديك به دوران مؤلف ، در شمار حافظان اين كتاب بشمار آمده‌اند ، قاضى جمال الدين محمد بن حسين بن محمد كاشانى است و چنان كه شيخ منتجب الدين در فهرست خود ياد كرده ، نهج البلاغه را از حفظ مىنوشته است .\r\nاضافات چاپ دوم :\r\n[ و از حافظان اين كتاب در دوران پيشين : خطيب ابو عبد اللَّه محمد فارقى ، در - گذشته سال 564 است ، چنان كه ابن كثير در تاريخ خود ج 12 ص 260 و ابن جوزى در كتاب « منتظم » ج 10 ص 229 ياد كرده‌اند 
  ] .\r\nو در اين دورانهاى اخير : از جمله ، علامه پارسا ، سيد محمد يمانى مكى حائرى در گذشتهء 28 ربيع الاول سال 1280 در حائر مقدس حسينى .\r\nو از جمله دانشمند مورخ شاعر ، شيخ محمد حسين مروت . معروف به « حافظ » عاملى . سرورمان سيد صدر الدين كاظمى بنقل از علامه شيخ موسى شراره مىگفت كه اين مرد تمام قاموس اللغة و شرح نهج البلاغه ابن ابى الحديد و چهل هزار قصيده از حفظ داشت .\r\nو بعضى از بزرگان مىگفت كه : كامل ابن اثير را از اول تا به آخر نيز حفظ داشته است ، واقعا اين فضل خدائى است كه به هر كه خواهد عطا فرمايد .\r\nو نيز از دورانهاى بسيار قديم ، نزديك به عصر مؤلف ، دانشمندان به شرح اين كتاب شريف پرداخته ، و تا كنون بيش از 70 شرح بر آن نوشته‌اند ، از جمله :\r\n1 - سيد على ابن الناصر ، معاصر سرورمان شريف رضى ، به نام « اعلام نهج البلاغه » و آن اولين و قديمىترين شرح نهج البلاغه مىباشد .\r\n2 - احمد بن محمد ، و برى ، از دانشمندان قرن پنجم .\r\n3 - ضياء الدين ، ابو الرضا ، فضل اللَّه راوندى ، قسمتهائى از نهج البلاغه را در سال\r\n","description":"","footnote":"","page_name":" 297 ","page_number":297},
  {"content":"\r\n511 بعنوان تعليق و پاورقى شرح نوشته .\r\n4 - ابو الحسن ، على بن ابى القاسم : زيد بن اميرك : محمد بن ابى على : حسين بن ابى سليمان : فندق بن ايوب بن حسن بن احمد بن عبد الرحمن بن عبيد اللَّه بن عمر بن حسن بن عثمان بن ايوب بن خزيمة بن عمر بن خزيمة بن ثابت : « ذو الشهادتين » از صحابهء رسول خدا ، اين مرد كه از بيهق نيشابور است ، در شمار مشايخ ابن شهر آشوب بوده و نهج - البلاغه را در سال 516 نزد شيخ حسن بن يعقوب قارى خوانده و شرحى بر آن نوشته بنام « معارج نهج البلاغه » . در روز شنبه 27 شعبان در سبزوار متولد شده و در سال 565 دارفانى را وداع گفته است ( 1 ) .\r\n5 - ابو الحسين ، سعيد بن هبة اللَّه ، قطب الدين راوندى ، در گذشته 573 ، نام شرحش : « منهاج البراعه » .\r\n6 - شيخ ابو الحسين ، محمد بن حسين بن حسن بيهقى نيشابورى ، مشهور به - « قطب الدين كيدرى » شرحى دارد به نام « حدائق الحقائق » در سال 576 از اين شرح فارغ شده .\r\n7 - افضل الدين ، حسن ( 2 ) بن على بن احمد ماهابادى ، از اساتيد شيخ منتجب الدين صاحب « الفهرست » در گذشتهء بعد از سال 585 مىباشد .\r\n8 - قاضى ، عبد الجبار . ( 3 ) علامهء نورى در « مستدرك » در شمار شارحين نهج البلاغه نام او را ياد كرده ، و اين نام بين جماعتى از دانشمندان معاصر شيخ طوسى مشترك است .\r\n\r\n","description":"","footnote":"\r\n( 1 ) حموى در معجم الادباء ج 5 ص 208 شرح حال او را به نقل از كتاب خودش « مشارب - التجارب » ياد كرده و شرح نهج البلاغه را از تأليفات او شمرده است ، در اين صورت صاحب « كاخ دلاويز » بىمورد منكر اين شرح شده و بر على بن يوسف شيرازى خورده گرفته است ، اشتباه ديگرش اين است كه بيهقى را اول شارح نهج البلاغه شناخته است .\r\n( 2 ) در برخى از فرهنگهاى رجال ، نام اين شارح ابو الحسن ياد شده ، و اشتباه است .\r\n( 3 ) و آنان همگان از فقهاء بزرگاند : قاضى ركن الدين عبد الجبار بن على طوسى ، قاضى عبد الجبار بن فضل اللَّه ، عبد الجبار بن منصور ، شيخ عبد الجبار بن احمد ، شيخ عبد الجبار بن عبد اللَّه مقرى رازى ، عبد الجبار بن محمد طوسى ، ابو على عبد الجبار بن الحسين .\r\n","page_name":" 298 ","page_number":298},
  {"content":"\r\n9 - فخر رازى ، محمد بن عمر طبرى شافعى ، در گذشتهء 606 ، چنان كه « قفطى » در « تاريخ الحكماء » ياد كرده .\r\n10 - ابو حامد ، عز الدين ، عبد الحميد ، مشهور به « ابن ابى الحديد » معتزلى مدائنى ، در گذشتهء 655 ، شرح او معروف و متداول است ، سلطان محمود طبسى كه ذكرش خواهد آمد ، آن را تلخيص كرده .\r\n11 - سيد ، رضى الدين ، ابو القاسم ، على بن موسى بن طاوس ، حسينى در گذشتهء 664 .\r\n12 - ابو طالب ، تاج الدين ، معروف به « ابن الساعى » على بن انجب بن عثمان بن عبد اللَّه بغدادى ، در گذشتهء 674 . اين دانشمند تأليفات فراوانى دارد ، از جمله شرح نهج البلاغه است چنان كه در « منتخب المختار » ص 138 آمده .\r\n13 - كمال الدين شيخ ميثم بن على بن ميثم ، بحرانى ، در گذشته 679 ، سه شرح بر نهج البلاغه دارد : بزرگ كوچك . متوسط .\r\n14 - شيخ احمد بن حسن ناوندى ، از دانشمندان قرن هفتم ، شاگرد شيخ جمال الدين ورامينى . حواشى فراوانى بر « نهج البلاغه » از تقريرات استادش ورامينى ثبت كرده .\r\n15 - علامهء حلى ، جمال الدين ، ابو منصور ، حسن بن يوسف بن مطهر ، در گذشتهء 726 .\r\n16 - شيخ ، كمال الدين ابن عبد الرحمن بن محمد بن ابراهيم عتائقى حلى ، يكى از دانشمندان قرن هشتم ، شرحى دارد در چهار جلد .\r\n17 - يحيى بن حمزهء علوى يمنى ، از پيشوايان زيديه ، در گذشتهء 749 ، در شرح خود ، به حل مشكلات لغوى نهج البلاغه اكتفا كرده است .\r\n18 - سعد الدين ، مسعود بن عمر بن عبد اللَّه تفتازانى شافعى ، در گذشتهء 791 يا 792 يا 793 .\r\n19 - سيد افصح الدين ( 1 ) محمد بن حبيب اللَّه بن احمد حسينى ، تاريخ فراغت از\r\n\r\n","description":"","footnote":"\r\n( 1 ) ابن يوسف شيرازى ، بحاثه ، محقق در ترجمه رسالهء « ما هو نهج البلاغه » دو شرح نام مىبرد .\r\nيكى در صفحه 17 كه شارح آن سيد افصح الدين نامبرده است ، شرح دوم در صفحه 26 بنام سيد افصح الدين ديگرى كه ناشناخته مانده ، اين اشتباه است ، سيد افصح الدين يك نفر است با يك شرح .\r\n","page_name":" 299 ","page_number":299},
  {"content":"\r\nشرح ، سال 881 .\r\n20 - مولى ، قوام الدين ، يوسف بن حسن ، مشهور به « قاضى بغداد » در حدود سال 927 در گذشته است .\r\n21 - ابو الحسن ، على بن حسن زوارهء از شاگردان محقق كركى . شرحى به زبان فارسى دارد بنام « روضة الابرار » كه در سال 947 از نوشتن آن فراغت يافته .\r\n22 - مولى جلال الدين ، حسين بن خواجه شرف الدين عبد الحق اردبيلى معروف به « الهى » در گذشتهء سال 950 ، شرحى به زبان فارسى نوشته بنام « منهج الفصاحه » .\r\n23 - مولى فتح اللَّه ابن مولى شكر اللَّه كاشانى ، در گذشته 988 ، شرحى فارسى بنام : « تنبيه الغافلين و تذكرة العارفين » .\r\n24 - عز الدين ، على بن جعفر : شمس الدين آملى ، از شاگردان شيخ على بن هلال جزائرى ، شرح فارسى .\r\n25 - مولى ، عماد الدين على قارى استر آبادى ، از بزرگان قرن دهم ، حاشيه بر نهج .\r\n26 - مولى ، شمس بن محمد بن مراد ، در سال 1013 ، شرح ابن ابى الحديد معتزلى را ترجمه كرده است .\r\n27 - شيخ بهائى عاملى ، در گذشته 1031 ، شرحى بر نهج البلاغه نوشته كه ناتمام مانده ، اين را « برقعى » در نامهء كه به من نگاشته ، تذكر داده است .\r\n28 - شيخ الرئيس ، ابو الحسن ميرزا قاجار ، شرحى نوشته ، ناتمام . ( نامهء مزبور برقعى ) .\r\n29 - شيخ نور محمد ، ابن قاضى عبد العزيز ، ابن قاضى طاهر محمد ، محلى شرح فارسى به سال 1028 .\r\n30 - مولى عبد الباقى خطاط صوفى ، تبريزى ، در گذشتهء 1039 ، شرح فارسى بنام « منهاج الولاية ( 1 ) » .\r\n\r\n","description":"","footnote":"\r\n( 1 ) بحاثهء محقق ، ابن يوسف شيرازى ، در ترجمهء « ما هو نهج البلاغه » ص 19 ، شرحى بنام « عبد الباقى » ثبت كرده و نام شرح را ندانسته ، و در ص 25 شرح « منهاج الولايه » را ثبت كرده و مؤلف آن را گمنام دانسته .\r\n","page_name":" 300 ","page_number":300},
  {"content":"\r\n31 - مولى ، نظام الدين ، على بن حسن جيلانى ، شرحى بنام : « أنوار الفصاحة » نوشته در سه جلد ، از نگاشتن جلد اول در تاريخ چهارم ربيع الاول 1053 فارغ شده .\r\n32 - شيخ حسين بن شهاب الدين بن حسين عاملى كركى ، در گذشتهء 1076 در سن 68 سالگى .\r\n33 - فخر الدين ، عبد اللَّه بن مؤيد باللَّه . شرح ابن ابى الحديد را تلخيص كرده بنام « العقد النضيد المستخرج من شرح ابن ابى الحديد » نسخهء يافت شده با تاريخ 1080 .\r\n34 - سيد ماجد بن محمد بحرانى ، در گذشتهء 1097 ، شرح او ناتمام مانده .\r\n35 - شيخ محمد مهدى بن ابى تراب سهندى ، شرح فارسى ، تاريخ فراغ ، ماه رمضان 1097 .\r\n36 - ميرزا علاء الدين محمد گلستانه ، در گذشتهء 1100 ، شرحى بنام « حدائق الحقائق » و شرحى كوتاه بنام « بهجة الحدائق » .\r\n37 - سيد حسن بن مطهر بن محمد يمنى ، جرموزى ، حسنى ( 1110 - 1044 ) .\r\nشوكانى در « البدر الطالع » ج 1 ص 311 از شرح او ياد كرده .\r\n38 - مولى تاج الدين حسن ، معروف به « ملاتاجا » پدر فاضل هندى ، در گذشتهء 1137 شرحى دارد به زبان فارسى ، در اصفهان ديده شده .\r\n39 - مولى محمد صالح بن محمد باقر ، روغنى ، قزوينى ، از بزرگان قرن يازدهم شرح فارسى ، چاپ ايران . ( 1 )\r\n40 - سيد نعمة اللَّه بن عبد اللَّه ، جزائرى شوشترى ، در گذشتهء 1112 ، شرحى در سه جلد .\r\n41 - مولى ، سلطان محمود بن غلامعلى طبسى قاضى ، از شاگردان علامهء مجلسى .\r\n\r\n","description":"","footnote":"\r\n( 1 ) اين شرح بر صاحب « وقايع الايام » مشتبه شده و آن را بنام « ملا صالح برغانى قزوينى » ثبت كرده ، برقعى در « كاخ دلاويز » و بحاثه ابن يوسف شيرازى هم در ترجمه « ما هو نهج البلاغه » دنبال اشتباه او را گرفته‌اند .\r\n","page_name":" 301 ","page_number":301},
  {"content":"\r\n42 - مولى ، محمد رفيع بن فرج گيلانى ، در گذشتهء حدود 1160 در مشهد رضوى .\r\n43 - شيخ محمد على بن شيخ ابو طالب زاهدى ، گيلانى اصفهانى ، در گذشته 1181 در هند ، برخى خطبه‌ها را شرح نوشته .\r\n44 - سيد عبد اللَّه بن محمد رضا ، شبر حسينى كاظمى ، در گذشته 1242 ، دو شرح دارد .\r\n45 - امير محمد مهدى ، خاتون آبادى اصفهانى ، در گذشته 1263 . شرح فارسى .\r\n46 - حاج سيد محمد تقى بن امير محمد مؤمن حسينى قزوينى ، در گذشته 1270 . شرح فارسى .\r\n47 - ميرزا باقر نواب ابن محمد بن محمد لاهيجى اصفهانى . به فرمان سلطان فتحعلى شاه قاجار شرحى به فارسى نگاشته كه در ايران چاپ شده .\r\n48 - حاج نصر اللَّه بن فتح اللَّه دزفولى ، به فرمان سلطان ناصر الدين شاه قاجار شرح ابن ابى الحديد را به فارسى ترجمه كرده و تحقيقاتى بر آن افزوده . تاريخ فراغ 1292 .\r\n49 - سيد صدر الدين بن محمد باقر موسوى ، دزفولى ، از شاگردان آقا محمد بيدآبادى .\r\n50 - سيد مفتى عباس ، در گذشته 1306 ( يكى از شعراء « غدير » در قرن چهاردهم ) . برقعى ضمن نامهء به من نوشته كه شرحى بر نهج البلاغه دارد .\r\n51 - مولى احمد بن على اكبر مراغى تبريزى ، در گذشته پنجم محرم 1310 تعليقهء بر مشكلات نهج البلاغه دارد .\r\n52 - شيخ بهاء الدين محمد ( از شعراء غدير در قرن چهاردهم ) شرحى دارد ( نامهء برقعى ) .\r\n53 - استاد ، محمد حسن ، نائل مرصفى ، مشكلات لغوى نهج را شرح كرده و به صورت پاورقى ذيل كتاب ، در مصر به چاپ رسيده ، سال 1328 .\r\n54 - شيخ محمد عبده ، در گذشته 1323 .\r\n55 - حاج ميرزا حبيب اللَّه موسوى خوئى ، در گذشته حدود 1326 . شرحى\r\n","description":"","footnote":"","page_name":" 302 ","page_number":302},
  {"content":"\r\nمفصل به نام « منهاج البراعة » .\r\n56 - شيخ جواد طارمى ابن حاج مولى محرم على زنجانى ، در گذشته 1325 .\r\nنام آن : « شرح الاحتشام على نهج بلاغة الامام » .\r\n57 - حاج ميرزا ابراهيم خوئى ، در سال 1325 شهيد شده ، شرحى بنام : « الدرة النجفية » دارد . در تبريز سال 1293 چاپ شده .\r\n58 - جهانگير خان قشقائى در گذشته 1328 در اصفهان .\r\n59 - سيد اولاد حسن بن محمد حسن هندى ، در گذشته 1338 ، بنام « الاشاعه » .\r\n60 - شيخ محمد حسين بن محمد خليل شيرازى ، در گذشتهء 1340 .\r\n61 - سيد على اطهر كهجوى هندوى ، در گذشتهء شعبان 1352 .\r\n62 - استاد محى الدين خياط ، ساكن بيروت . شرح او در سه جلد چاپ شده .\r\n63 - سيد ذاكر حسين اختر دهلوى ، معاصر ، شرح به زبان اردو .\r\n64 - استاد محمد بن عبد الحميد مصرى ، شرح محمد عبده ، باضافهء بعضى افادات و تحقيقات او با هم چاپ شده .\r\n65 - سيد ظفر مهدى لكهنوى ، شرح به زبان اردو .\r\n66 - سيد هبة الدين محمد على ، شهرستانى ، شرحى بنام « بلاغ المنهج » .\r\n67 - شيخ محمد على بن بشارت خيقانى ، شرحى دارد كه در قصيدهء شيخ احمد نحوى در ستايش همين شارح ، ياد شده .\r\n\r\nو لقد كسى نهج البلاغة فكره\r\nشرحا فأظهر كل خاف مضمر\r\n\r\n، در نامهء برقعى به من نام اين شارحان نيز ياد شده :\r\n68 - ميرزا محمد تقى الماسى ، نوهء علامهء مجلسى . شرح فارسى ، تمام نشده .\r\n69 - شيخ عبد اللَّه بحرانى ، صاحب « عوالم » .\r\n70 - شيخ عبد اللَّه بن سليمان بحرانى ، سماهيجى .\r\n71 - حاج مولى على ، عليارى تبريزى .\r\n72 - شيخ ملا حبيب اللَّه كاشانى . صاحب تأليفات گرانبها .\r\n","description":"","footnote":"","page_name":" 303 ","page_number":303},
  {"content":"\r\n73 - سيد عبد الحسين حسينى ، آل كمونه ، بروجردى .\r\n74 - ميرزا محمد على بن محمد نصير ، چهاردهى گيلانى ، شرح در سه جلد .\r\n75 - ميرزا محمد على قراچه داغى تبريزى .\r\n76 - استاد محمد محيى الدين عبد الحميد ، معلم دانشكدهء « اللغة العربية » در دانشگاه « الازهر » . شرح شيخ محمد عبده را ديده و مباحث مهمى بر آن افزوده كه مجتمعا در ذيل نهج البلاغه در مطبعهء استقامت مصر چاپ شده .\r\nزيادات چاپ دوم :\r\n[ مطلع شديم كه جمعى از بزرگان معاصر ، در پيرامون « نهج البلاغه » تأليفات گرانبها و يادداشتهاى پرارزشى تهيه كرده‌اند ، از جمله :\r\n77 - حاج ميرزا خليل ، صيمرى ، كمره اى ، طهرانى ، شرحى طولانى و مفصل در 24 جلد ترتيب داده كه برخى اجزاء مهم آن در تهران به طبع رسيده .\r\n78 - سيد محمود طالقانى ، شرحى بس طولانى كه برخى مجلدات آن بطبع رسيده .\r\n79 - حاج سيد على نقى ، فيض الاسلام ، اصفهانى ، در 6 جلد با خط زيبا چاپ شده .\r\n80 - حاج ميرزا محمد على ، انصارى قمى ، با نظم و نثر فارسى در چند جلد با سبكى زيبا چاپ شده .\r\n81 - جواد فاضل ، برخى خطبه‌ها را با زبانى شيرين و بيانى نمكين به فارسى برگردانده 
  ] .\r\n","description":"","footnote":"","page_name":" 304 ","page_number":304},
  {"content":"\r\n\r\nمؤلف نهج البلاغه :\r\nهمهء اين دانشمندان و بزرگانى كه نهج البلاغه را شرح و تعليق نوشته‌اند ترديدى ندارند كه اين كتاب ، گرد آوردهء شريف رضى است ، فرهنگهاى شيعه هم بطور كلى بر اين معنى اتفاق نظر دارند و هيچيك از ارباب تراجم را از دوران مؤلف تا عصر حاضر ، ملاحظه نخواهيد كرد ، جز اينكه مىبينيد صريحا نسبت كتاب را به شريف رضى صحيح دانسته و بر اين معنى جزم و يقين دارد ، مانند فهرست ابو العباس نجاشى در گذشته 450 ، و فهرست شيخ منتجب الدين ، در گذشته 585 ، و . . . و . . .\r\nخوانندهء گرامى مىتواند با مراجعهء به صورت اجازاتيكه دانشمندان و محدثين براى اصحاب خود نوشته‌اند ، صحت اين معنى را دريابد ، از جمله :\r\n1 - اجازهء شيخ محمد بن على بن احمد بن بندار ، به شيخ فقيه ابو عبد اللَّه حسين ، دائر به روايت كتاب نهج البلاغه ، تاريخ اجازه : جمادى الاخره سال 499 .\r\n2 - اجازهء شيخ على بن فضل اللَّه حسينى ، به على بن محمد بن حسين متطبب ، راجع به روايت نهج ، تاريخ اجازه ، رجب سال 589 .\r\n3 - اجازهء شيخ نجيب الدين يحيى بن احمد بن يحى حلى ، به سيد عز الدين حسن بن على ، معروف به « ابن الابرز » ، روايت همين كتاب ، تاريخ اجازه شعبان 655 .\r\n4 - اجازهء علامهء حلى ، به « بنى زهره » تاريخ : 723 .\r\n5 - اجازهء سيد محمد بن حسن ابن ابو الرضا علوى ، به جمال الدين ابن ابو المعالى سال 730 .\r\n6 - اجازهء فخر الدين محمد فرزند علامهء حلى ، به « ابن مظاهر » ، سال 741 .\r\n7 - اجازهء استادمان شهيد اول ، به شيخ « ابن نجده » ، سال 770 .\r\n8 - اجازهء شيخ على بن محمد بن يونس ، بياضى ، صاحب « صراط المستقيم » به شيخ ناصر بن ابراهيم بويهى ، احسائى ، سال 852 .\r\n9 - اجازهء شيخ على ، محقق كركى ، به مولى حسين استرابادى سال 907 .\r\n","description":"","footnote":"","page_name":" 305 ","page_number":305},
  {"content":"\r\n10 - اجازهء محقق كركى ، به شيخ ابراهيم ، سال 934 .\r\n11 - اجازهء محقق كركى ، به قاضى صفى الدين عيسى ، سال 937 .\r\n12 - اجازهء شهيد ثانى ، به شيخ حسين بن عبد الصمد عاملى ، سال 941 .\r\n13 - اجازهء شيخ حسن فرزند شهيد ثانى ، متن اجازه بسيار مفصل است .\r\n14 - اجازهء شيخ احمد بن نعمة اللَّه بن خاتون ، به مولى عبد اللَّه شوشترى سال 988 .\r\n15 - اجازهء شيخ محمد بن احمد بن نعمة اللَّه بن خاتون ، به سيد ظهير الدين همدانى ، سال 1008 .\r\n16 - اجازهء علامه ، مجلسى اول به شاگردش آقا حسين خونسارى ، سال 1062 .\r\n17 - اجازهء علامه ، مجلسى اول ، به فرزندش علامهء مجلسى دوم . اجازه طولانى است بتاريخ 1068 .\r\n18 - اجازهء شيخ صالح بن عبد الكريم ، به مولى محمد هادى فرزند محمد تقى شولستانى ، سال 1080 .\r\n19 - اجازهء مجلسى دوم ، به سيد ميرزا ابراهيم نيشابورى ، بتاريخ 1088 .\r\n20 - اجازهء علامهء مجلسى ، به سيد نعمة اللَّه جزائرى ، بتاريخ 1096 .\r\nو اجازات ديگر .\r\nبالاتر از تمام اين دلائل ، تصريحات شريف رضى است كه خود در كتابهايش بدان حواله كرده است ، مثلا در جزء پنجم از تفسيرش ص 167 مىگويد :\r\n« و كسى كه مايل است تاريخ اين موضوع را كه بدان اشاره كرديم ، بداند .\r\nبايد در كتاب ديگرمان بنام « نهج البلاغه » مطالعه و دقت كافى نمايد ، همان كتابى كه گزيدهء سخنان امير المؤمنين عليه السلام را در آن جمع آورده‌ايم و مشتمل بر سه باب است در فنون مختلفه معانى و رشته‌هاى پراكندهء سخن از خطبه‌ها و نامه‌ها گرفته تا مواعظ و حكم و كلمات قصار .\r\n","description":"","footnote":"","page_name":" 306 ","page_number":306},
  {"content":"\r\nو در كتاب « مجازات نبويه » ( 1 ) ص 223 مىگويد : « اين مطلب را در كتاب ديگرمان موسوم به » نهج البلاغه « ياد كرده‌ايم ، همان كتابى كه برگزيدهء تمام سخنان آن سرور را در آن گرد آورده‌ايم » .\r\nو در ص 41 مجازات نبويه گويد : اين معنى را در كتابمان نهج البلاغه ايراد كرده‌ايم .\r\nو در ص 161 : اين كلام را در كتاب نهج البلاغه ، ايراد كرده‌ايم .\r\nو در ص 252 : اين موضوع را در كتابمان نهج البلاغه ، ضمن سخنان آن سرور به كميل بن زياد نخعى آورده‌ايم .\r\nو در اواخر « نهج البلاغه » ضمن توضيح كلام آن حضرت\r\n« العين و كاء السته »\r\nمىنويسد :\r\nشريف رضى گويد : دربارهء اين استعاره در كتابمان مجازات آثار نبويه بحث كرده‌ايم .\r\nو در پيش گفتار كتاب « نهج البلاغه » گويد : من در سالهاى اول جوانى و شادابى زندگى ، دست به تأليف كتابى زدم ، بنام خصائص الائمه [ ويژگيهاى ائمهء اطهار 
  ] مشتمل بر خبرهاى ظريف و جالب و كلمات گهربار آنان . . . تا آخر « و كتاب خصائص الائمه ، اينك موجود است ، و حتى دو نفر با هم اختلاف نكرده‌اند كه اين كتاب تأليف شريف رضى است .\r\nدر اين صورت ، سخن جاهلانهء كه برخى از نويسندگان اظهار داشته : يعنى كتاب را به برادرش علم الهدى نسبت داده ، و بعدهم ، او را متهم ساخته كه « تمام كتاب و يا قسمتى از آن پرداختهء خود اوست كه بنام امير المؤمنين شهرت داده » ( 2 ) -\r\nو يا سخن آن نويسندهء ديگر ، كه بدون دليل ادعا كرده و گفته : « بيشتر مطالب اين كتاب باطل و ساختهء شريف رضى است » ( 3 ) با آنكه عظمت مقام او از حيث دانش و جلالت و وثوق و اعتماد مانند خورشيد آسمان درخشان است . -\r\n\r\n","description":"","footnote":"\r\n( 1 ) اينكه ، مجازات نبويه تأليف رضى است ، مورد اتفاق و پذيرش همگان است .\r\n( 2 ) ميزان الاعتدال 1 / 223 ، دائرة المعارف بستانى 10 / 459 ، تاريخ آداب اللغه 2 / 288\r\n( 3 ) ميزان الاعتدال و لسان الميزان 4 / 223 .\r\n","page_name":" 307 ","page_number":307},
  {"content":"\r\nو يا آن نويسندهء ديگر كه مردد مانده آيا اين كتاب تأليف شريف رضى است يا برادرش شريف مرتضى ، و بالاخره ساختهء اين يا آن ( 1 ) -\r\nهيچيك از اين سخنان را در بازار حقيقت ارج و ارزشى نيست ، و هيچ محملى براى آن نميتوان سراغ گرفت ، جز اينكه بگوئيم تعصب چشم نويسنده را كور كرده است . ضمنا جهالت عميق آنانرا به رجال و بزرگان شيعه و تأليفات آنان مىرساند .\r\nشگفتتر سخنى كه ديده‌ام گفتهء ذهبى در « طبقات » ج 3 ص 289 مىباشد كه مىنويسد : « در اين سال يعنى سال 436 ، شيخ حنفيه ! علامهء محدث ! ابو عبد اللَّه حسين بن موسى حسينى : شريف رضى ، سازندهء كتاب » نهج البلاغه « ، دار جهان را بدرود گفت » .\r\nابن ابى الحديد ، در شرح نهج ، ج 2 ص 546 ، بعد از اينكه خطبهء ابن ابى الشحماء عسقلانى كاتب را مىآورد مىگويد :\r\nاين زيباترين خطبهء است كه اين نويسنده ماهر القاء كرده ، و چنان كه مشاهده مىشود با زحمت هر چه بيشتر آن را ساخته و پرداخته و با مطالعهء كافى از عيب و عوارض پيراسته ، با وجود اين از سستى و بىمايگى خود خبر مىدهد .\r\nمن از اين رو خطبهء او را آوردم ، كه بسيارى از كوته فكران ، خود سرانه مىگويند « قسمت بيشتر نهج البلاغه ، كلام نوپرداختهء است كه جمعى از شيعيان فصيح ساخته و پرداخته‌اند » و چه بسا برخى از آن را به ابو الحسن رضى و يا غير او نسبت داده‌اند .\r\nتعصب چشم آنانرا كور كرده كه از راه روشن دور افتاده و به كوره راه تاريك منحرف شده‌اند و علت آن جز سرگشتگى و بىمعرفتى به سبك و اسلوب سخن نيست .\r\nمن در اينجا با كلامى موجز و مختصر ، اشتباه و مغالطهء اين انديشه را روشن مىسازم ، ميگويم : از دو حال خارج نيست يا تمام نهج البلاغه ساخته و پرداخته شده و به على امير المؤمنين نسبت يافته يا اينكه تنها برخى از آن ساختگى است ، و قسمت ديگر ، واقعا از سخن آن بزرگوار است .\r\nاحتمال اول قطعا ياوه و باطل است ، چون يقين داريم كه با تواتر ، برخى از\r\n\r\n","description":"","footnote":"\r\n( 1 ) تاريخ ابن خلكان 1 / 365 ، مرآة الجنان يافعى 3 / 55 .\r\n","page_name":" 308 ","page_number":308},
  {"content":"\r\nخطبه‌ها و نامه‌ها از آن حضرت روايت شده ، و محدثين همگى يا اكثرشان و نيز مورخين اسلامى ، بيشتر آن را نقل كرده‌اند ، با اينكه شيعه نيستند تا بگوئيم از مذهب خود جانبدارى كرده‌اند .\r\nاحتمال دوم ، گواه ادعاى ماست ، زيرا هر كس با سخن و خطابه انس يافته و در علم بيان از تحصيلات كافى برخوردار بوده و در باب فصاحت و بلاغت صاحب ذوق و تشخيص باشد ، قهرا مىتواند ، كلام ركيك و بىپايه را از كلام فصيح جدا كرده و سخن عرب اصيل را از نوپرداز باز شناسد ، و كسى كه داراى چنين ذوق و ادراكى بوده و بر مجموعهء دست يابد كه گفتهء جمعى يا دو نفر از خطبا در آن مسطور باشد خواهد توانست بين اين سخن و آن سخن ، اين سبك و آن سبك امتياز دهد .\r\nملاحظه نمىكنيد كه ما با همين دانش و معرفتى كه به شعر و نقادى آن داريم اگر ديوان ابو تمام را ورق بزنيم ، و مشاهده كنيم كه در آن ديوان چند قصيده يا يك قصيده از ديگران ثبت شده ، با ذوق و ادراك ، تفاوت آن را با شعر ابى تمام و سبك و اسلوب او درك خواهيم كرد .\r\nملاحظه كنيد ، نقادان و شعر شناسان ، از اشعار منسوب به ابى تمام ، قصائد فراوانى را حذف و اسقاط كرده‌اند ، چون با شيوهء او در نظم سخن مباينت داشته است ، و با همين روش در اشعار ابو نواس ، مطالعه كرده چكامه‌هاى فراوانى را ساقط كرده‌اند ، چون با سبك و شيوهء او در پرداختن شعر آشنائى داشته‌اند .\r\nنقادان ادب ، دربارهء شعر ديگران هم غير از ابو تمام و ابو نواس ، با همين روش به تحقيق و بررسى برخاسته‌اند ، و دليل آنان ، تنها ذوق ادبى و توجه به سبك ويژهء هر يك از شعراء بوده است .\r\nشما با تأمل و دقت در كتاب « نهج البلاغه » نيز ملاحظه مىكنيد كه تمام آن چون آب يكرنگ و يك طعم است با يك روح و يك روش ، درست مانند جسم بسيطى كه اجزاء آن هيچگونه تفاوتى با هم ندارند ، و مانند قرآن كريم كه اول آن با وسط و وسط آن با آخرش يكسان است ، هر سوره يا هر آيهء كه مورد تأمل قرار\r\n","description":"","footnote":"","page_name":" 309 ","page_number":309},
  {"content":"\r\nگيرد با ساير سور و آيات ، از حيث برداشت ، روش ، اسلوب ، مسلك ، نظم و ترتيب ، متحد و برابر است ، اگر نهج البلاغه ، قسمتى از آن ساختگى و قسمت ديگر صحيح و مسلم بود ، يك چنين اتحادى در سبك و اسلوب نداشت .\r\nبا اين برهان روشن ، سرگشتگى و گمراهى آنان كه مىگويند قسمتى از اين كتاب جعلى و ساختگى است آشكار و هويداست .\r\nضمنا بايد دانست كه گويندهء اين سخن با طرح اين احتمال ، اشكالات فراوانى بر مسلميات مذهب خودش وارد مىكند كه از عهدهء پاسخ بر نخواهد آمد ، زيرا اگر پاى اين گونه احتمالات در ميان بيايد ، و تا اين حد تسليم وسوسه و ترديد شويم به هيچ حديث رسول خدا هم وثوق و اطمينان نخواهيم يافت ، و رواست كه كسى در صدد طعن و انكار برآمده و بگويد : اين خبر جعلى است ، اين سخن ساختگى است ، و همچنين ، خطبه‌ها و مواعظ و سخنان ديگرى كه از ابو بكر و عمر نقل شده است .\r\nبارى ، منكر نهج البلاغه ، هر شاهد و قرينه اى را كه در روايات رسول خدا و پيشوايان بر حق و سخنان صحابه و تابعين و نوشته‌هاى دبيران و خطيبان ، معتبر مىشناسد ، دوستان امير المؤمنين على را مىرسد كه به همان شواهد و قرائن در اثبات نهج البلاغه و ساير فرمايشات آن سرور ، استناد كنند ، و اين مطلب واضحى است .\r\nسخن ابن ابى الحديد ، پايان پذيرفت .\r\nو همو درج 1 ص 69 ، آخر خطبهء شقشقيه مىگويد :\r\nاستاد من ابو الخير ، مصدق بن شبيب واسطى در سال 603 مىگفت : اين خطبه يعنى خطبهء شقشقيه ، را بر استاد ، ابو محمد ، عبد اللَّه بن احمد ، معروف به « ابن الخشاب » در گذشتهء 568 ، قرائت مىكردم ، موقعى كه به اين كلام رسيدم يعنى اظهار تأسف ابن عباس كه گفته بود : « به خدا سوگند ! آنقدر كه از ناتمام ماندن سخن امير المؤمنين متأسف شدم از فوت هيچ سخنى متأسف نشده‌ام » ابن خشاب به من گفت : اگر من حاضر بودم به ابن عباس مىگفتم : « مگر ، در دل پسر عمويت على عقدهء باقى مانده كه در اين خطبه بر ملا نكرده باشد ؟ تا بگوئى : كاش سخنش را تمام كرده بود ! به خدا سوگند\r\n","description":"","footnote":"","page_name":" 310 ","page_number":310},
  {"content":"\r\nبراى هيچكس از پيشقدمان و دنباله روان حرمتى بجا نگذاشته ، و كسى نبوده كه نام نبرد جز رسول خدا » .\r\nاستادم مصدق گفت : ابن خشاب مردى شوخ طبع بود ، به دو گفتم : فكر مىكنيد كه اين خطبه ساختگى باشد ؟ پاسخ داد : نه به خدا سوگند ، همانطور كه يقين دارم تو مصدقى يقين دارم كه اين خطبه از سخنان على است . گفتم : بسيارى از مردم گويند كه اين خطبه ساختهء دست « رضى » است .\r\nپاسخ داد : كجا « رضى » و يا غير او مىتوانند با اين سبك و اسلوب بديع خطبه اى بپرورانند ؟ ما تمام رسائل و منشآت رضى را ديده‌ايم ، راه و روش او را در پرداخت نثر فهميده و شناخته‌ايم ، ميان ماه من تا ماه گردون ، تفاوت از زمين تا آسمان است .\r\nبه خدا سوگند : من اين خطبه را در كتابهائى ديده‌ام كه دويست سال قبل از سيد رضى تأليف شده ، به خدا اين خطبه را با خط كسانى از علماء ادب ديده و شناخته‌ام كه پيش از ابو احمد نقيب پدر سيد رضى نوشته‌اند و بيادگار نهاده‌اند ؟ .\r\nشارح نهج البلاغه ، ابن ابى الحديد گويد : من نيز قسمتهاى زيادى از اين خطبه را در تأليفات استادمان ابو القاسم بلخى پيشواى معتزلهء بغداد ، ديده‌ام كه سالها پيش از تولد رضى زندگى داشته ، و قسمتهاى ديگرى از آن را در كتاب ابو جعفر « ابن قبه » از متكلمين اماميه ديده‌ام ، و آن ، كتاب مشهورى است كه به نام « الانصاف » خوانده مىشود و « ابن قبه » از شاگردان شيخ ابو القاسم بلخى است و در همان دوران قبل از حيات سيد رضى زندگانى را بدرود گفته است . سخن ابن ابى الحديد پايان پذيرفت .\r\nعلامه شيخ هادى آل كاشف الغطاء كتابى پرداخته در 66 صفحه كه تنها پيرامون كتاب نهج البلاغه ، و شبهات واردهء بر آن بحث مىكند ، كتاب بطور جامع ، و كامل تهيه شده و نيكو از عهدهء مطلب برآمده است ( 1 ) . شيخ محمد عبده نيز ، در مقدمهء شرح خود پيرامون كتاب نهج ، سخنان جالبى آورده ، و استاد حسين بستانه ، استاد سابق ادبيات عرب در دبيرستان مركزى زير عنوان : « ادب الامام على و نهج البلاغه » متعرض تمام\r\n\r\n","description":"","footnote":"\r\n( 1 ) با كتاب « مستدرك نهج البلاغه » در نجف اشرف به چاپ رسيده است .\r\n","page_name":" 311 ","page_number":311},
  {"content":"\r\nاشكالات شده ، و با بحث و تنقيب و جوابگوئى از توهمات ياد شده ، اعتبار آن را تأييد و تثبيت كرده است ، اين مقاله در شمارهء چهارم از سال پنجم مجلهء « الاعتدال » در نجف اشرف به چاپ رسيده است .\r\nعلامه سيد هبة الدين شهرستانى ، رسالهء پيرامون اعتبار و صحت كتاب نهج تأليف نموده و موقعيت علمى و جهانى آن را روشن ساخته است ، اين رساله تحت - عنوان « ما هو نهج البلاغه » در صيدا چاپ شده و بعد به وسيلهء يكى از فضلاء ايران ، در تهران به فارسى ترجمه شده و برخى فوائد و اطلاعات بر آن افزوده شده است .\r\n\r\nاز جمله تأليفات سيد رضى :\r\n2 - خصائص الائمه . مؤلف ، نام كتاب را در ديباچهء نهج البلاغه ياد كرده و كتابرا ستوده است ، يك نسخه از اين كتاب نزد من هست ، در اين كتاب ، برخى از كلمات امير المؤمنين را شرح و توضيح داده و در بسيارى از مواضع كتاب نام خود را برده است . با اين حال ، شگفت است كه علامهء حلى گفته : « در عراق نسخه هائى به اسم » خصائص الائمه « يافت مىشود كه از حيث اسلوب و روش با نام كتاب » ويژگيهاى پيشوايان « تناسب دارد ، ولى نسبت آن به مؤلف قطعى نيست .\r\n3 - مجازات آثار نبويه ، در بغداد سال 1328 چاپ شده .\r\n4 - تلخيص البيان عن مجاز القرآن . در چند موضع از كتاب مجازات نبويه از آن نام برده است . صفحات 2 ، 3 : 9 ، 145 را ملاحظه كنيد .\r\n5 - حقائق التأويل فى متشابه التنزيل نام تفسير اوست كه در كتاب « مجازات نبويه » از آن ياد كرده ، گاهى نام آن را حقائق التأويل نهاده و گاهى بعنوان كتاب مفصل در متشابه قرآن . نجاشى از آن با نام « حقائق التنزيل » ياد كرده و صاحب عمدة الطالب با نام « المتشابه فى القرآن » .\r\n6 - معانى القرآن ، و اين كتاب سومى است كه در پيرامون قرآن نگاشته است ابن شهر آشوب در « معالم العلماء » ص 44 از آن ياد كرده و مىگويد : مانند آن كمياب\r\n","description":"","footnote":"","page_name":" 312 ","page_number":312},
  {"content":"\r\nاست ، و نسابهء عمرى در كتاب « المجدى » گويد : قسمتى از اين تفسير را ضمن يك جلد مشاهده كردم ، بسيار نمكين و پسنديده است ، اگر بخواهيم مقياسى بدست دهيم ، بايد بگوئيم مانند تفسير ابو جعفر طبرى و يا مفصلتر از آن خواهد بود ، ابن خلكان هم مىگويد : « مشكل است كه مانند آن يافت شود ، گواه است بر سعهء اطلاعات او در نحو و لغت » .\r\nولى احتمال مىرود كه اين كتاب مورد ستايش همان تفسير نامبردهء قبلى باشد .\r\n7 - حاشيهء پيرامون اختلاف فقهاء .\r\n8 - حاشيه بر ايضاح ابو على فارسى .\r\n9 - الحسن من شعر الحسين ، قسمتى از زبدهء اشعار ابن الحجاج را گرد آورده كه شرح حال او را ضمن شعراء قرن چهارم ياد كرديم ( 1 ) .\r\n10 - « الزيادات » در شعر ابن الحجاج نامبرده .\r\n11 - « الزيادات » در شعر ابو تمام كه ضمن شعراء قرن سوم به شرح حال او پرداختيم .\r\n12 - گزيدهء شعر ابو اسحاق صابى .\r\n13 - نامه هائيكه ميان او و ابو اسحاق به صورت شعر مبادله شده . ( 2 )\r\n، و در عمدة الطالب اين چند كتاب را هم نام مىبرد :\r\n14 - رسائل و منشآت ، در سه جلد . و چنان كه در فهرست ابن نديم ص 194 ياد شده ، ابو اسحاق صابى در گذشتهء قبل از سال 380 ، مراسلات شريف رضى را به صورت كتاب در يك جا گرد آورده است .\r\n15 - اخبار قضاة بغداد .\r\n16 - شرح حال پدر بزرگوارش « طاهر » كه در سال 379 ، بيست و يكسال پيش از درگذشت پدر برشتهء تحرير كشيده است .\r\n\r\n","description":"","footnote":"\r\n( 1 ) صفحه 154 - 173 همين جلد . ( مترجم ) .\r\n( 2 ) اين كتابها در فهرست نجاشى ثبت شده .\r\n","page_name":" 313 ","page_number":313},
  {"content":"\r\n، و در كتاب تاريخ آداب اللغه ، اين چند كتاب را هم افزون ياد كرده :\r\n17 - « انشراح الصدر » يا اشعار برگزيده .\r\nو من گويم : اين كتاب ، تأليف يكى از ادباست كه از ديوان شريف رضى گزين ساخته است ، چنان كه در « كشف الظنون » ج 1 ص 513 آمده .\r\n18 - طيف الخيال . مجموعهء است كه بنام شريف رضى ثبت شده .\r\nو من گويم : اين كتاب از تأليفات برادرش سيد مرتضى است .\r\n19 - ديوان شعر ، كه چاپ شده و آوازه اش در همه جا پيچيده است . ابن خلكان گويد : جماعتى به گرد آوردن اشعار رضى همت گماشتند ، آخرين گرد آورده را ابو - حكيم خبرى عرضه كرده است ( 1 ) .\r\n\r\n","description":"","footnote":"\r\n( 1 ) امينى گويد : علامه ، شيخ عبد الحسين حلى ، ضمن شرح حال رضى در مقدمهء حقائق التأويل جزء پنجم كه به طبع رسيده مىنويسد : « نشناختيم كه ابو حكيم خبرى كيست ؟ و در چه زمان بوده و نامش چيست ؟ » اين سخن بس شگفتآور است ، زيرا ابو حكيم خبرى معروفتر از آن است كه نشناخته ماند ، ابو حكيم ، معلم ، عبد اللَّه بن ابراهيم بن عبد اللَّه بن حكيم خبرى ( با فتحه خاء و سكون باء ) يكى از اساتيد علوم عربى است ، در بغداد معلم بوده ، و خطى زيبا داشته ، در فقه نزد شيخ ابى - اسحاق شيرازى تعليم گرفته و در علم فرائض و حساب فائق آمده و در اين دو فن تصنيف دارد .\r\nديوان حماسه و ديواى بحترى شاعر را با چند ديوان ديگر شرح نوشته . در فن حديث از ابو محمد جوهرى و جماعت ديگر ، استماع حديث نموده است ، وفاتش روز سه شنبه 22 ذيحجه سال 476 بوده .\r\nدو دختر از او بجا مانده كه هر دو اهل حديث بوده‌اند ، بزرگين با نام « رابعه » كه مانند پدرش بر ابو محمد جوهرى قراءت حديث نموده و كوچكتر با نام « ام الخير فاطمه » كه از ابو جعفر محمد بن احمد معدل و جماعتى ديگر حديث فرا گرفته ، و حتى سمعانى صاحب « الانساب » ، در بغداد ، قسمت زيادى از « موفقيات » زبير بن به كار را بر همين بانو قراءت كرده است . وفات او در ماه رجب سال 534 اتفاق افتاده است .\r\nابو الفضل محمد بن ناصر بن على ، سلامى ، حافظ كه از ابو محمد جوهرى روايت مىكند ، دختر زادهء همين ابو حكيم خبرى است ، از رابعه دختر بزرگين .\r\nرك : انساب سمعانى ، معجم الادباء ، بغية الوعاة .\r\n","page_name":" 314 ","page_number":314},
  {"content":"\r\nصاحب ابن عباد كه شرح حالش در شمار شعراء قرن چهارم گذشت ( 1 ) ، پيكى به بغداد گسيل داشت كه ديوان شريف رضى را براى او رونويس كند ، ضمنا نامهء همراه آن براى شريف رضى فرستاد ، و آن در سال 385 سال وفات صاحب بود ، شريف رضى كه از ماجرا مطلع شد ، ديوان خود را براى او ارسال نموده و هم قصيدهء در ثناى او سرود كه از آن جمله است :\r\n- ميان من و تو دو حرمت دست بهم داده : نثر من كه اقتدايش به توست و شعرم .\r\n- با پيوست علم و ادب كه جوانمردان را بهم پيوند دهد ، نه چون پيوند عشيره و تبار .\r\n- اگر اشعار خود را به تو هديه سازم ، بسان بافتهء آهنى است كه بر داود عرضه گردد .\r\n، « تقيه » دخت سيف الدوله ، در گذشتهء سال 399 ، از مصر كسى را گسيل داشت كه ديوان شريف رضى را براى او رونويس كند ، روزى كه ديوان به دستش رسيد ، گفت هديهء گرانبهاتر از آن سراغ ندارم .\r\nاين موضوع ، شاهد اين است كه شريف رضى ، توجه تامى به شعر خود داشته و آن را در دوران زندگى خود جمع آورى كرده كه براى رونويس آن خدمت شريف رضى مىآمده‌اند . و چه بسا ترتيب ديوانش مانند ديوان برادرش سيد مرتضى بر اساس تاريخ و سالهاى نظم اشعار بوده است .\r\n\r\nشعر و شاعرى :\r\nواضح است كه هر كس بر روحيات سرورمان شريف رضى واقف شود ، و موقعيت ارجمند او را از جنبهء علم ، رياست و مقام رفيع بشناسد ، مقام شعر و شاعرى را ، دون مقام او خواهد يافت ، و روح او را برتر از روح دگر شاعران .\r\n- مىبيند كه هنر شعر بر شخصيت او نيفزوده و نه در مناعت و شرافت او اثرى\r\n\r\n","description":"","footnote":"\r\n( 1 ) صفحات 78 - 143 همين جلد ( مترجم ) .\r\n","page_name":" 315 ","page_number":315},
  {"content":"\r\nداشته . عظمت و مقامى براى او كسب نكرده و نه در پيشرفت اجتماعى او يار و مددكارش بوده است ، او قبل از دهسالگى به قافيه سنجى پرداخته و موقعى كه دهساله بوده ضمن قصيدهء چنين سروده :\r\n- مجد و سرورى ، مىداند بازيچهء دست من است ، گر چه در سرگرميهاى كودكان غوطه ورم .\r\n\r\nانى لمن معشران جمعوا لعلى\r\nتفرقوا عن نبى او وصى نبى\r\n\r\n- من از آن خاندانم كه چون براى مهمى گرد هم آيند ، شكوه و جلالشان بهنگام پراكنده شدن ، نمودار شود : آن يك پيامبر است و آن دگر وصى ، آن يك نقيب و آن دگر شريف و . . .\r\n- اگر خواهى ، از همت عاليم سراغ گير كه در قلب ستارگان رخشان جاى گرفته .\r\n- اگر بخواهم ، اراده‌ام چون خار بر چشم صاحبان دولت مىخلد و آنان را غرق خون مىسازد .\r\n- چه ميدانهاى پيكار كه پنجهء مرگ گلوى دلاوران را از نزديك فشرد .\r\n- هيولاى مرگ در صفوف لشكر به پا خاست و با ضرب شمشير بر آن پيكر دليران را به خاك افكند .\r\n- شمشيرها در دل دشمن بهم پيوست و سنان نيزه‌ها در خود و جوشن فرو نشست .\r\n\r\nبكت على الارض دمعا من دمائهم\r\nفاستغربت من ثغور النور و العشب\r\n\r\n- از خون دشمنان ، دم شمشير و ناوك نى اشك ريزان گشت و صفحهء اين مرز و بوم از گل و لاله خندان شد .\r\n، شريف رضى ، هنر شعر و قافيه پردازى را فضيلت و افتخار نمىدانست ، بلكه آن را وسيلهء براى پيشبرد مقاصد خود مىشناخت ، مىفرمود :\r\n- شعر براى من افتخارى نيست ، ولى هر گاه ديگران به مفاخره برخيزند من با شعر آبدارم به مقابله برخيزم .\r\n- چكامه‌ام والاتر از آن است كه با آن به استقبال بزرگان شتابم ولى هر كس\r\n","description":"","footnote":"","page_name":" 316 ","page_number":316},
  {"content":"\r\nبه زيارت من آيد شعر نمكين خود را تحفهء حضور سازم .\r\n- سرودهء كه لايق حضور شاهان است ، چونان « مثل سائر » كه بهر مرز و بوم روان است .\r\n- گر چه من در اين ميدان صاحب سر و افسرم ، از حرفهء شاعرى بيزارم .\r\n، و هم گويد :\r\n\r\nو ما قولى الاشعار الا ذريعة\r\nالى امل قد آن قود جنيبه\r\nو انى اذا ما بلغ اللَّه غاية\r\nضمنت له هجر القريض وحوبه\r\n\r\n- من شعر و قصيده را وسيلهء آرزو ساخته‌ام و به زودى مهار آن را مىكشم .\r\n- اگر خدايم بر كرسى آرزو نشاند ، از قافيه پردازى و شرمسارى آن بر كنار مىشوم .\r\n، و هم گويد :\r\n- تنها بدان خوشنودى كه بگويند : شاعر است ، خاك بر سر « شعر » كه در شمار فضيلت و افتخار برآيد .\r\n- همينت بس كه بوستان شعر و احساس خرم شود ، و شاخسار آن سر به آسمان سايد .\r\n- تا چند دلباختهء نظم و سرود باشى ، و هنوز از مرحلهء گفتار پاى به ميدان عمل نگذارى .\r\n، - شريف رضى ، در چكامه‌ها و قصائدش ، خود را حساسترين شعراى جهان مىشناسد ، گاه شعر خود را برتر از شعر « بحترى » و « مسلم بن وليد » مىبيند و گاه فروتنى كرده و خود را همپايهء « فرزدق » و « جرير » مىشمارد و يا همتاى « زهير » و گاه در صدد حق جوئى برآمده و با ديدهء ستايش شعر خود را مىسنجد و احساس خود را ما فوق احساس دگران معرفى مىنمايد .\r\nبيشتر نقادان ادب ، او را سرآمد شاعران قريش مىشناسند ، خطيب بغدادى در تاريخ خود ج 2 ص 246 مىنويسد : از ابو عبد اللَّه محمد بن عبد اللَّه دبير شنيدم كه در حضور ابو الحسين ابن محفوظ كه يكى از رؤساء بود ، مىگفت : جمعى از بزرگان علم\r\n","description":"","footnote":"","page_name":" 317 ","page_number":317},
  {"content":"\r\nو ادب را ديدم كه مىگفتند « شريف رضى از همهء شاعران قريش سر است » ابن محفوظ گفت : اين سخن استوار و صحيح است ، در ميان قريش ، شاعرانى يافت شده‌اند كه خوب مىسروده‌اند ولى كم ، اما كسى كه هم نيكو بسرايد و هم فراوان ، جز شريف رضى را نديده‌ايم .\r\nدر فرهنگ رجال ، بطور گسترده از شعر و ادب او تمجيد شده ، چونانكه ساير مفاخر او از فضائل نفسى و كمالات روحى مورد ثنا و ستايش قرار گرفته است ، در اينجا مجال وارسى و نقل تمام آن نيست ، بلكه بخاطر اختصار ، قسمتى از آن ياد مىشود :\r\n1 - نسابه « عمرى » در كتاب « مجدى » گويد : شريف رضى ، در بغداد « نقيب النقباء » خاندان ابى طالب بود ، هيبت و جلالى به كمال داشت ، با ورع و پارسائى و زهد از دنيا و بىاعتنائى . خاندان و خويشاوندان خود را رعايت مىكرد ، از پامال شدن حقوق آنان به خشم مىشد ، و از جانيان و ستمكاران ايشانهم انتقام مىگرفت .\r\nاو يكى از نوابغ روزگار و نزد بزرگان علم و ادب تعليم يافته بود ، قسمتى از تفسير او را كه بر قرآن كريم نوشته ، در يك جلد زيارت كردم ، زيبا و نمكين بود ، اگر با تفسير ابو جعفر طبرى قياس شود ، برابر و يا بزرگتر است .\r\nشعر و احساسش ، والاتر از آن است كه در وصف گنجد ، تا كنون ، لقب « سرآمد شاعران قريش » ويژهء اوست ، با توجه به اينكه حارث بن هشام ، و « عبلى » و « عمر ابن ابى ربيعه » پيشاپيش آن شاعران ، و محمد بن صالح موسوى حسنى ، و على بن محمد حمانى ( 1 ) و ابن طباطبا اصفهانى ( 2 ) ، در دنبالهء آنان آمده‌اند .\r\n2 - ثعالبى در « يتيمة الدهر » گويد : اينك شريف رضى نابغهء دوران ، و نجيبترين بزرگان عراق است ، علاوه بر تبار و الا و افتخاراتى چون خورشيد عالم آرا ، با فرهنگى نمايان و فضلى تابان ، زيب و آزين بسته و از هر چه خوبتر ، طرفى به كمال جسته . از\r\n\r\n","description":"","footnote":"\r\n( 1 ) از شعراء غدير است ، در قرن سوم . رك : الغدير ج 3 ص 57 - 69 .\r\n( 2 ) از شعراء غدير است ، در قرن چهارم . رك : الغدير ج 3 ص 340 - 347 .\r\n","page_name":" 318 ","page_number":318},
  {"content":"\r\nاين گذشته ، او سرآمد شاعرانى است كه از خاندان ابى طالب برخاسته‌اند ، چه گذشتگان و چه معاصران ، با آنكه در صف آنان ، شعراى برجسته و ماهرى ، مانند « حمانى » و « ابن طباطبا » و « ابن الناصر » و ديگران جلوه گر بوده‌اند . بلكه اگر گويم :\r\nشريف رضى « اشعر قريش » است ، گزافه نگفته‌ام و گواه آن ، ضمن مراجعهء به اشعارش مشهود مىشود ، شعرى پرمغز و استوار ، خالى از عيب و عوار ، كه در عين روانى و سلاست قرص است و متقن ، با معانى نغز و بلند ، ولى چون ميوهء بوستان مهياى تناول و چيدن .\r\nپدرش ابو احمد رياست نقبائى را عهده دار بود كه چون داروغه ، امور داخلى خاندان ابى طالب را ، رتق و فتق مىكردند ، او بر همهء آنان حكومت داشت ، به مظالم يعنى اختلافات مالى آنان رسيدگى مىنمود و كاروان حج را رهبرى مىكرد ، و تمامى اين مناصب و مشاغل ، در زمان حيات ابو احمد ، يعنى به سال 388 به فرزندش « شريف رضى » انتقال يافت .\r\n3 - ابن جوزى در « منتظم » ج 7 ص 279 مىنويسد : « رضى » در بغداد ، نقيب خاندان ابى طالب بود ، بعد از دوران سى سالگى ، قرآن كريم را در مدتى اندك ، حفظ نمود . در فقه و فرائض ميراث اطلاعات كافى داشت ، دانشمندى فرزانه و شاعرى سخندان بود . پارسا و معتقد ، با همت و الا ، روزى از زنى ، چند مجموعه يادداشت به پنج درهم خريد ، يك جزوهء آن به خط ابو على « ابن مقله » بود ، با دلال گفت تازنك را حاضر ساخت و به دو گفت : در ميان نسخه‌ها يك جزوه با خط ابن مقله يافتم ، اگر مايلى اينك جزوه را برگير ، و اگر بهاى آن را طالبى ، اينك پنج درهم ديگر از آن تواست آن زن پنج درهم را بگرفت و دعايش كرد و رفت . « شريف رضى » مردى بخشنده و با سخا بود .\r\n4 - ابن ابى الحديد ، در شرح نهج البلاغه گويد : « رضى » در مدتى اندك ، پس از دوران سى سالگى قرآن را حفظ كرده و بخش مهمى از فقه و فرائض ( ميراث ) را فرا گرفت ، دانشمندى اديب ، و شاعرى ماهر بود ، با نظمى روان و فصيح و الفاظى پر معنى و بليغ ، در پرداختن قافيه توانا و در ساختن انواع شعر مقتدر كه اگر در وادى تغزل\r\n","description":"","footnote":"","page_name":" 319 ","page_number":319},
  {"content":"\r\nگام زند و به ياد معشوق ترانه و غزل ساز كند ، احساس لطيف و خيال دلپذيرش شگفتيها ببار آرد ، و اگر در ميدان ثنا و ستايش تازد و با نظمى سهل و روان ، به صيد معانى پردازد ، هيچ شاعرى بگرد او نرسد و اگر در سوگ و ماتم ، به سوز درون دامن زند ؛ بر همهء ماتم سرايان سبقت گيرد ، و با همهء اينها ، دبيرى سخندان و صاحب سخن بوده پارسا ، با روحى شريف و همتى و الا ، پابند احكام دين ، معتقد و با يقين . از هيچكس صله و جائزه نپذيرفت ، حتى جوائز پدرش را باز مىگرداند .\r\n5 - « با خرزى » در كتاب « دمية القصر » ص 69 مىنويسد :\r\nدر محفل پيشوايان صدر نشين و در مجلس بزرگان ، صاحب پايگاه برترين است .\r\nاگرش من زبان به ستايش گشايم ، چنان است كه به خورشيد تابان گويم : وه چه پرتوى ! و يا به گلزار گويم : چه خرم و زيبائى ؟\r\nبا شعرى بديع كه اگر به مفاخره برخيزد ، بر آخرين مدارج عظمت بر شود و عقد ثريا بر تارك نهد ، و اگر راه تشبيب و غزل پويد ، احساس لطيفش از نسيم سحرى سبق جويد ، تا آنجا كه هر گاه غزليات پر شورش بر سخندان ماهر خوانده شود ، شيفته و شيدا ، فريادش به « احسنت » برآيد و بر شور و شعف فزايد .\r\nاگر به ستايش محبوبكان زبان باز گشايد ، با ترانه‌هاى شيوا ، چون مشاطه اى باشد در كنار پريچهرگان رعنا ؛ و چون به ثناى ممدوحى سخن ساز كند ، با قصائد دلربا ، عقل بحيرت ماند كه شاعر نبوغ خود را جلوه گر ساخته يا عظمت ممدوح را .\r\nو بهر حال چون سمند تيزگام به ميدان دواند ، در « وصف » باشد يا « مدح » ، بخت آن كسى فيروز باشد كه در « گروبندى » نام او بر زبان راند .\r\nو اگر بسان دبيران و منشيان خامه بر دست گيرد ، نثر شيوايش ، چون لؤلؤ شاهوار است كه بر عروس بخت نثار كند ، يا دانه‌هاى شبنمى كه بر چهرهء گل نشاند .\r\nو بحان خودم سوگند ، شهر بغداد از وجودش خرمى گرفت كه او را در دامن خود بپرورد :\r\nاز پستان دجله اش شير داد و از نسيم روحپرور خود ، مشام جانش را معطر ساخت .\r\nشعر زيبايش ، چندان از آب دجله نوشيد ، كه گوارا شد ، و چندان غوطه خورد\r\n","description":"","footnote":"","page_name":" 320 ","page_number":320},
  {"content":"\r\nكه پاك و تابناك برآمد ، هر گاه گلزار كمالات و فضائلش بجلوه آيد : بغداد با آن خرمى و نشاط ، به گشت و گزار شود ، و در گرماى نيمروز به نسيم جانفزايش پناه برد .\r\n6 - رفاعى در « صحاح الاخبار » ص 61 : مىنويسد : شريف رضى ، سرآمد شاعران قريش است ، از اين رو كه شاعر خوش پرداز قريش ، فراوان نسروده . و آنكه فراوان سروده خوش پردازد نبوده ، اما شريف رضى ميان اين دو فضيلت جمع كرده است . علاوه بر اين مردى پارسا ، با تقوا ، عادل و دادگستر بود و ابهتى عظيم در دلها داشت .\r\n\r\nالقاب ، مناصب :\r\nبهاء الدوله در سال 388 سرورمان ، سيد رضى را با لقب « شريف اجل » تشريف داد ، و در سال 392 با لقب « ذو المنقبتين » و در سال 398 با لقب « رضى ذو الحسبين » و در سال 401 دستور داد كه در حضورش او را با عنوان « شريف اجل » خطاب كنند و نامه‌هاى رسمى را با همين عنوان مزين سازند .\r\nالبته ، مناصب و كارگزاريها ، در دوران سرورمان شريف رضى ، فراوان و متعدد بوده است : از جمله : وزارت ، شامل : وزير رسمى ، وزير مختار . استاندارى : عام و خاص ، استاندارى عام هم يا با دستور و انتخاب از مركز خلافت ، يا در اثر غلبه و استيلاء و رسميت يافتن اضطرارى از جانب مركز . فرماندگى لشكر ، آن هم با دو صورت :\r\nتنها ادارهء امور لشكر و فرمان جنگ و عقب نشينى ، يا به اضافهء تقسيم غنائم و پيمان صلح . فرمان سركوبى مرتدين ، سركوبى ياغيان ، فرمان قضاوت و داورى ، سرپرستى مظالم ( دادستانى ) سرپرستى قبائل اشراف : به صورت عمومى و خصوصى ، فرمان برگزارى نماز جماعت ، فرمان رهبرى حجاج ، سرپرستى دفاتر مالى و حقوقى ، سرپرستى امور حسبيه و حفظ ناموس اجتماع ، و غير آن از سرپرستيها و كارگزاريها .\r\nاز جمله دفتر مخصوص دبيران و منشيان ، دفتر مردان موثق و عدول و اهل انصاف ( شهود ) ، دفتر بزرگان و اشراف و اعيان دفتر گردن فرازان و شير مردان و\r\n","description":"","footnote":"","page_name":" 321 ","page_number":321},
  {"content":"\r\nتك سواران ، دفتر صاحب نظران و هوشمندان و تيز بينان ، دفتر سادات علوى و اشراف خاندان نبوى ، دفتر فقهاء و پيشوايان دانش و دين .\r\nدر اين ميان منصبى است ويژهء آن كس كه تمام اين فضائل و كمالات را زير پى دارد ، مانند سرورمان شريف رضى ، نمونهء والاى فضل و كمال ، از اين رو كسى كه در صدد بحث و كنكاش از مقام و منزلت اوست و مىخواهد روحيات و معنويات او را برآورد كند ، ناچار است كه تمامى آن مناصبى را كه شريف رضى عهده دار گشته ، گرچه به صورت فهرست و اختصار باشد ، مورد مطالعه و تدقيق قرار دهد .\r\nاينجاست كه شخصيت و عظمتى ما فوق تصور ، در برابر ديدگانش مجسم مىشود شخصيتى آكنده از علم ، فقه ، حكمت ، اعتماد ، رشد ، مناعت ، جوانمردى ، هيبت عظمت ، جلال ، جمال ، وفاء ، عزت نفس ، بينش ، احتياط ، تصميم ، شهامت ، عفت بزرگ منشى ، كرم ، گردن فرازى و بىنيازى ، كه هر يك كم و بيش در وجود شاعران و اديبان ديگر وجود داشته ، و مجتمعا و تماما در وجود شريف رضى .\r\nشريف رضى ، به سال 380 در سن 21 سالگى دورهء طائع للَّه ، عهده دار نقابت و سرپرستى خاندان ابى طالب گشت و هم رهبرى حاجيان و نظارت در مظالم اجتماعى ( دادستانى ) به او سپرده شد ، فرمان اين مناصب و مقامات از جانب بهاء الدوله در سال 397 در بصره بنام او صادر ، و در محرم سال 403 سرپرستى امور اين خاندان را به طور كلى به او محول نمود ، و با عنوان « نقيب النقباء » مخاطب گشت ، گويند : سرپرستى كل مقام و رتبهء است كه به عهدهء كسى محول نشده ، جز پيشواى هشتمين على بن موسى - الرضا سلام اللَّه عليه ، كه ولى عهد مأمون بود ، و حتى بنا به نوشتهء ابن ابى الحديد در شرح نهج البلاغه ج 1 ، شريف رضى از جانب القادر خليفهء عباسى ، بر حرم مدينه و مكه ، بخلافت منصوب گشته است .\r\nبا اين همه ، شخصيت شريف رضى ، والاتر از آن است كه با منصب و مقام شناخته و يا سنجيده شود و چنان كه شاعر گويد :\r\n\r\nلم تشيد له الولايات مجدا\r\nلا ، و لا قيل رفعت مقداره\r\nبل كساها و قد تخرمها الدهر\r\nجلالا و بهجة و نضاره\r\n\r\n","description":"","footnote":"","page_name":" 322 ","page_number":322},
  {"content":"\r\n- مقام و منصب ، اركان عظمتش استوار نكرد ، نه . و نه بر قدر و منزلتش فزود .\r\n- فرمانروائى ، در چشم روزگار خوار و زبون گشته بود ، او جامهء عزت و جلالش بر تن استوار فرمود .\r\n، بارى آن مناصب و مقاماتى كه سرورمان شريف رضى عهده دار بوده در كتب دانشمندان سلف ، با تمام شرائط و آداب تجزيه و تحليل شده و در اين زمينه كتابهاى ويژهء تأليف يافته است ، ما در اينجا به مختصرى از آنچه در كتاب « احكام سلطانيه » نوشتهء « ماوردى » در گذشتهء سال 450 آمده است اكتفا مىنمائيم :\r\n\r\nنقابت :\r\n« نقابت » منصبى است كه به خاطر حفظ و نگهداشت شرافت خاندانها تأسيس شده تا از برخورد و درگيرى با افراد فرومايه در امان مانند ، ضمنا نقيب هر خاندان نسبت به افراد همتبارش مهربانتر و قهرا فرمانش نافذتر است .\r\nنقابت دو قسم است : كلى و جزئى ، نقابت جزئى ، تنها به امور سرپرستى قيام مىكند ، بدون اينكه حكمى صادر كند يا كيفرى اجرا نمايد ، از اين رو ، فقه و دانش ، جزء شرائط آن نخواهد بود ، بلكه تنها نسبت به دوازده مورد نظارت خواهد نمود :\r\n1 - آمار خانواده‌هاى سادات و حفظ نژاد و تبارشان كه با بيگانگان مخلوط و مشتبه نشوند ، آنكه از جمع خاندان خارج مىشود معلوم باشد و آنكه داخل آنان مىگردد شناخته باشد .\r\n2 - فاميلهاى مختلف با نام و نسب مضبوط گردند ، و پدر خانواده مشخص باشد ، تا در اثر تشابه نام و مكان نژاد آنان مختلط نگردد .\r\n3 - ضبط آمار نوزادان ، دختر و پسر ، تا پدر و مادر آنان مشتبه نگردد ، و ثبت نام اموات كه راه افترا و تزوير در نسب آنان بسته شود .\r\n4 - مراقبت افراد از نظر آداب و اخلاق ، تا شايستهء مقام و منزلت تبار خود ،\r\n","description":"","footnote":"","page_name":" 323 ","page_number":323},
  {"content":"\r\nدر اجتماع ظاهر شوند ، در نتيجه حشمت و موقعيت انان برقرار و حرمت رسول خدا محفوظ ماند .\r\n5 - دور نگهداشتن آنان از مشاغل پست ، و باز داشتن از كارهاى زشت و پليد كه نه خوار و بىمقدار شوند و نه زير دست اين و آن .\r\n6 - مانع شود كه پيرامون ، معاصى نچرخند و حرمت قانون را زير پا ننهند تا آنجا كه در نصرت دين اجدادشان تعصب بيشتر داشته و در پاك كردن محيط از آلودگيها و منكرات جديت وافرترى نشان دهند . و گرنه زبان ملامتگران باز شود ، و مورد خشم و نفرت واقع شوند .\r\n7 - مراقب باشد كه شرافت و افتخارات آنان ، باعث نشود كه به ديگران زور بگويند و جفا روا دارند ، كه اين خود انگيزهء خشم و كين است ، بلكه وادار كند تا با لطف و تواضع دلهاى ديگران را بجانب خود معطوف دارند .\r\n8 - يارى كند تا حقوق آنان پامال نشود ، و نه اجازه دهد كه آنان حقوق ديگران را ناديده بگيرند ، انصاف دهد و انصاف بگيرد .\r\n9 - حقوق مالى آنان را مانند سهم سادات در غنائم و اموال خراجيه استيفا كند و طبق دستور الهى ، در ميان آنان تقسيم كند .\r\n10 - مراقب باشد كه زنان و دوشيزگان با شوهران لايق و همرتبهء خود ، ازدواج كنند تا شرافت خاندان محفوظ و مصون بماند .\r\n11 - به استثناى اجراء حدود و قصاص ، نسبت به خطاكاران ، اجراء عدالت نموده سختگير باشد ، از لغزش بزرگان چشم بپوشد و با پند و تذكر از خطاى آنان در گذرد .\r\n12 - موقوفه هائى كه ويژهء آن خاندان است ، مورد نظارت و سرپرستى قرار دهد : در حفظ اصل بكوشد ، و هر چه بيشتر در ازدياد منافع و بهرهء آن تلاش كند ، و اگر توليت آن با دگران است ، در استيفاء حقوق و قسمت كردن آن نظارت كند ، اگر وقف خصوصى است ، مستحقين آن را تشخيص دهد و شرائط لازم را رعايت نمايد ،\r\n","description":"","footnote":"","page_name":" 324 ","page_number":324},
  {"content":"\r\nتا حق به حقدار برسد .\r\n\r\nنقابت كلى و عمومى\r\nعلاوه بر آنچه در نقابت جزئى و خصوصى ياد شد ، پنج وظيفهء ديگر به نقيب محول مىشود :\r\n1 - در منازعات و درگيريها داور آنان باشد .\r\n2 - سرپرستى اموال و املاك يتيمان را در دست بگيرد .\r\n3 - در مورد ارتكاب جرائم ، حدود و كيفر لازم را اجرا كند .\r\n4 - براى شوهر دادن زنان و دوشيزگانى كه براى آنان ولى و سرپرست معين نشده ، اقدام كند .\r\n5 - با اجراء حكم « حجر » دست سفيهان و نابخردان را از ضايع كردن اموال كوتاه كند و در صورت بازگشتن به رشد و صلاحيت ، اموال آنان را در اختيار خودشان قرار دهد .\r\n« نقيب » با اجراء اين پنج وظيفه مقام نقابت عمومى و كلى را احراز مىنمايد و اينجاست كه بايد فقيه و دانشمند باشد تا حكومت و داورى او نافذ گردد . . . ( احكام سلطانيه ص 82 - 86 ملاحظه شود ) .\r\nاين نقابت عامه همان منصب والائى است كه به سرورمان شريف رضى محول گشته بود .\r\n\r\nسرپرستى مظالم ( دادستانى )\r\nاز جمله وظائف اين منصب ، وادار كردن دادخواهان به انصاف و حق جوئى است و بازداشتن آنان از نزاع و مخاصمه ، از اين رو شرط احراز اين مقام آن است كه شخصيتى عاليقدر ، فرمان روا ، پر هيبت ، پاكدامن ، قانع و پارسا باشد ، زيرا اجراء وظيفهء او ، جز با سطوت و اقتدارى كه در خور اميران است و دقت و موشكافى كه شايستهء قضاة\r\n","description":"","footnote":"","page_name":" 325 ","page_number":325},
  {"content":"\r\nو داوران است ، ميسور نيست .\r\nحال اگر اين شخصيت ، از جملهء وزيران و اميران باشد ، نيازى به صدور فرمان و منشور مستقل نخواهد بود ، بلكه همان منشور وزارت و فرمانروائى ، براى نظارت مظالم و دادستانى كافى است ، اگر از جملهء وزراء و امرا نباشد ، با توجه به شرائط گذشته از افراد شايسته و لايق اين مقام دعوت شده ، منشور و فرمان ولايت و دادستانى بنام او صادر مىشود .\r\nسرپرستى مظالم ، گاه عمومى و كلى است ، يعنى نقيب ، هم در مرحله حكومت و داورى ( قضائيه ) و هم در مرحلهء اجراء و تنفيذ ( مجريه ) انجام وظيفه مىكند ، در اين صورت ، بايستى داراى جلال و مرتبهء والاترى باشد ، و از ميان افرادى انتخاب گردد كه با نائب الحكومه ، وزير مختار و يا استاندار همرديف باشد ، و اگر فقط در مرحلهء دوم ( قوهء مجريه ) عهده دار نقابت است ، چنين مقام و مرتبهء لازم نخواهد بود ، تنها كافى است كه در اجراء حق و عدالت سختگير باشد ، از نكوهش بدگويان پروا نكند و دست طمع به سوى رشوه دراز نسازد . . . ( احكام سلطانيه ص 64 - 82 ) .\r\n\r\nسرپرستى امور حج\r\nسرپرستى امور حج به دو قسمت تقسيم مىشود : گاه رهبرى كاروان منظور است و گاه اقامهء مناسك حج . رهبرى كاروان نيازمند سياست و كفايت و تدبير است و رئيس كاروان بايد مردى فرمانروا ، صاحب نظر ، شجاع ، با ابهت و كاردان باشد تا بتواند از عهدهء وظائف دهگانهء خود برآيد :\r\n1 - گرد آوردن همگان و جلوگيرى از تشتت و پراكندگى كه مايهء هلاكت اموال و جانهاست .\r\n2 - تقسيم بندى گروهها ، براى حركت و فرود ، تا موجب درگيرى و گمراهى از راه و مقصد نگردد .\r\n3 - كاروان را با نرمى و هموارى حركت دهد كه ضعيفان ، درمانده نشوند ، و\r\n","description":"","footnote":"","page_name":" 326 ","page_number":326},
  {"content":"\r\nآنها كه احيانا عقب مانده‌اند ، ياوه نشوند ، از اينروست كه پيامبر فرمود : « امير كاروان كسى است كه از همگان ضعيفتر است » يعنى آنكه چارپايش كند و ناتوان است ديگران بايد در حركت و فرود تابع او باشند و جانب او را رعايت كنند .\r\n4 - شاهراه امن و پر نعمت را براى حركت كاروان در نظر داشته باشد و از راه خشك و سنگلاخ بپرهيزد .\r\n5 - اگر آب كمياب باشد ، قبلا در تهيهء آن باشد و اگر چراگاه كم است ، در فكر علوفه چارپايان .\r\n6 - هر گاه در منزلى فرود آيند ، با اعوان خود ، بمراقبت و پاسبانى قيام كند و چون به راه افتند ، گرداگرد آنان بچرخد تا از شر سارقان و طراران در امان مانند .\r\n7 - اگر راهزنان راه كاروان را ببندند ، با تمام امكانات خود ، مقابله كند ، اگر مىتواند با نبرد و قتال ، و اگر نه با بذل اموال ، راه كاروان را باز كند كه حجاج از وظائف و اعمال حج عقب نمانند ، البته بذل اموال ، در صورتى است كه حجاج از جان و دل بپذيرند ، زيرا در اين گونه موارد ، بذل اموال واجب نيست .\r\n8 - در نزاع و درگيرى ، ميان افراد كاروان وساطت كند تا صلح و صفا برقرار گردد ، و اگر مجاز نيست ، بدون رضايت آنان داورى ننمايد ، و در صورتى كه مجاز باشد يعنى اهليت داورى داشته و فرمان لازم صدور يافته باشد ، مىتواند شخصا داورى كند ، و اگر به شهرى وارد شوند كه حاكم شرع در آن مستقر است ، مىتواند داورى را به دو محول كند .\r\n9 - ستمگران را بجاى خود بنشاند و خطاكاران را ادب كند ، و جز در صورتى كه مجاز باشد و از اهل اجتهاد ، حدود الهى را اجرا نكند .\r\n10 - مراقب وقت و هنگام باشد كه به موقع مناسك حج را دريابند ، و حتى - المقدور ، محتاج به سرعت و تاختن نشوند كه باعث رنج و خستگى خواهد بود . و موقعى كه به ميقات رسيدند به حد كافى فرصت دهد كه بانجام واجبات و مستحبات احرام موفق شوند .\r\n","description":"","footnote":"","page_name":" 327 ","page_number":327},
  {"content":"\r\nاما اقامهء حج و بپاداشتن مناسك آن :\r\nكسى كه متصدى اين كار مىشود ، و او را امير الحاج گويند ، بمنزلهء امام جماعت است در نمازهاى روزانه ، و علاوه بر شرائطى كه در امام جماعت معتبر است ، بايستى به احكام و مناسك حج مطلع باشد و وقت و هنگام آن را بشناسد . دوره اين سرپرستى و نظارت ، فقط 7 روز است كه از نماز ظهر روز هفتم ذيحجه شروع و روز 13 خاتمه مىيابد .\r\nامير الحاج ، پنج وظيفهء قطعى دارد و يك وظيفهء ششم كه در لزوم آن اختلاف شده :\r\n1 - اعلام كردن به مردم كه روز احرام و حركت براى درك مشاعر چه روزى است تا همگان تابع او باشند و به راه و روش او اقتدا كنند .\r\n2 - مناسك و اعمال حج را با همان ترتيبى كه در شرع مقرر شده ، چه بر وجه استحباب و يا بر وجه لزوم ، يادآور شده عملى سازد تا ديگرانهم از او پيروى نمايند .\r\n3 - توقف در عرفات و مشاعر و منى از حد لازم تجاوز نكند ، بموقع معين كوچ كند تا ديگران هم بمتابعت كوچ نمايند .\r\n4 - راهنمائى حجاج كه در اركان وظائف از او پيروى كنند ، و به راز و نيازى كه با خالق كعبه دارد ، توجه كرده آمين گويند .\r\n5 - امامت در نمازهاى يوميه .\r\n6 - قضاوت و داورى در ميان حجاج و اجراء كيفر از قبيل حد و « تعزير » ، كه مورد اختلاف مذاهب است .\r\nشريف رضى ، از دوران جوانى ، تا اواخر زندگى ، عهده دار اين مقام منيع بود چه در زمان پدر بزرگوارش به عنوان يار و معين يا نيابت ، و چه بطور استقلال از سال 380 هجرى ، و در اين پست ، خدمات عظيمى انجام داده كه در تاريخ ثبت شده و ياد او را جاويدان ساخته است :\r\nابو القاسم ، ابن فهد هاشمى در كتاب « اتحاف الورى باخبار القرى » ضمن حوادث سال 389 مىنويسد : در اين سال ، شريف مرتضى و شريف رضى به حج مشرف شدند ، در راه حج ، ابن جراح طائى ، آن دو را متوقف ساخت . نه هزار دينار از مال خود به دو عطا\r\n","description":"","footnote":"","page_name":" 328 ","page_number":328},
  {"content":"\r\nكردند ، تا خود را بمراسم حج برسانند .\r\n\r\nولادت ، وفات\r\nبه اتفاق مؤرخين ، شريف رضى ، به سال 359 در بغداد ، متولد گشت ، و در همانجا باليد و بزرگ شد . ( 1 ) و در همان بغداد ، بروز يكشنبه ، ششم محرم ( 2 ) سال 406 ديده بر جهان بست ، چنان كه در رجال نجاشى ، تاريخ بغداد ، عمدة الطالب ، خلاصة الرجال و غير آن آمده است .\r\nدر « شذرات الذهب » نوشته « در صبح روز پنجشنبه درگذشت » و گويا اشتباه از كاتب باشد ، زيرا مدرك گفته اش را كتاب « ابن خلكان » معرفى كرده ، و در تاريخ ابن خلكان مىنويسد : « صبح روز يكشنبه » نه پنجشنبه .\r\nدر « دائرهء وجدى » ج 4 ص 253 سال وفات را 404 نوشته ، گويا از شرح نهج البلاغهء ابن ابى الحديد گرفته ، يا خطائى است كه از كاتب رخ داده ، چون مىبينيم ، همين فريد وجدى در ج 9 ص 487 دائره اش تاريخ صحيح را ياد آور شده و نوشته : « ششم محرم سال 406 » . يكى از معاصرين شريف ، ابو الحسن احمد بن على بتى ، در گذشتهء شعبان سال 405 ، پيش از مرگ ، قصيدهء در سوگ و رثاى شريف سروده است كه در ديوان او ج 1 ص 138 ديده مىشود ، گرد آورندهء ديوانش مىگويد : بعد از تاريخ اين سروده چند ماه گذشت كه شريف رضى در گذشت . رضوان خداى بر او باد .\r\nدر مرگ « شريف رضى » ، وزير ، ابو غالب ، فخر الملك ، و ساير وزراء و اعيان و اشراف و قضاة ، همگان با پاى برهنه ، برسم عزا ، در خانه او حضور يافتند ، فخر الملك بر او نماز خواند ، و در همان خانه اش كه در محلهء كرخ رديف مسجد اهل انبار بود ، دفن شد .\r\n\r\n","description":"","footnote":"\r\n( 1 ) جرجى زيدان در « تاريخ آداب اللغة » ج 2 ص 257 ، نوشته : « شريف رضى در سامرا مىزيسته » و اين اولين اشتباه او نيست كه جهل او را به تاريخ شيعه و زندگى رجال آنان ثابت مىكند\r\n( 2 ) ابن خلكان گويد : « و گويند : در ماه صفر » و ابن كثير نوشته « پنجم محرم » .\r\n","page_name":" 329 ","page_number":329},
  {"content":"\r\nبرادرش شريف مرتضى ، بر جنازهء برادر حاضر نشد و در مراسم نماز هم شركت ننمود ، از بىقرارى و جزع نتوانست به جنازهء برادر بنگرد ، به روضهء امام موسى بن جعفر عليهما السلام پناه برد ، و در پايان روز ، فخر الملك ، شخصا به روضهء امام مشرف شده شريف مرتضى را به خانه اش فرستاد .\r\nبسيارى از مؤرخين نوشته‌اند كه : « جسد او را ، بعد از آنكه در خانه اش به امانت خاك كردند ، به كربلاء مشرفه منتقل ساختند و در كنار پدرش ابو احمد حسين بن موسى به خاك سپردند و از تاريخ چنين برمىآيد كه در قرون وسطى ، مزارش در كربلاء مشهور بوده است ، صاحب عمدة الطالب مىنويسد : « مرقد شريف رضى ، در كربلاء آشكار و معروف است » . و نيز در شرح حال برادرش مرتضى مىنويسد : « نزد پدر و برادرش به خاك رفت ، و مرقد آنان آشكار و معروف است » . رفاعى ، در گذشتهء 885 ، در كتاب « صحاح الاخبار » ص 62 مىگويد : « جنازهء شريف مرتضى را به كربلاء حسينى بردند ، مانند پدرش و برادرش ، و در آنجا به خاك سپردند ، و مرقدش در آنجا ظاهر و مشهور است » .\r\nاين موضوع ، با اعتبار عقل هم سازگار است ، زيرا فرزندان « ابراهيم مجاب » در حائر قدس جوار حضرت سيد الشهدا سكونت اختيار كردند ، ابراهيم نامبرده در نزديكى حائر از جانب بالاسر مبارك دفن شد ، و فرزندانش مرقد او را گورستان شخصى خود گرفته ، در اطراف او دفن شدند ، و هر كس از اين خاندان در بغداد يا بصره سكونت داشت ، همچون فرزندان « موسى ابرش » بعد از مرگ ، به كربلاء منتقل و در كنار جدشان به خاك رفتند ، ضمنا قطعى است كه جنازهء پدر شريف رضى ، به حائر حسينى منتقل و در همانجا دفن شد .\r\nاضافات چاپ دوم : [ و شايد ، ابتدا در خانه اش دفن شده باشد ، و بعد او را به كربلاء برده باشند ، چنان كه ابن جوزى در « منتظم ج 7 ص 247 ياد كرده است 
  ] .\r\nو هم قطعى است كه جنازهء شريف علم الهدى را بعد از اينكه در خانه اش به خاك سپردند ، به حائر حسينى منتقل نمودند ، توليت آن تربت مقدس در كف آنان بود و هيچ كس ، جز با اجازهء آنان در حائر حسينى دفن نمىشد ، همانطور كه ضمن\r\n","description":"","footnote":"","page_name":" 330 ","page_number":330},
  {"content":"\r\nشرح حال وزير ، ابو العباس ضبى ، در همين جلد صفحه 181 گذشت .\r\nجمع كثيرى از معاصرين شريف رضى ، او را مرثيه گفتند ، و در پيشاپيش آنان برادرش علم الهدى است كه گفته :\r\n- اى ياران ! داد از اين فاجعهء ناگوار كه بازوى مرا شكست ، كاش جان مرا هم مىگرفت .\r\n- پيوسته بيمناك و بر حذر بودم ، تا اينكه در رسيد ، و شرنگ مصيبت در كام من ريخت .\r\n- چندى التماس كردم و مهلت خواستم ، آخر هجوم آورد و به حال زارم ننگريست .\r\n- مگوئيد از چه سيلاب اشكش روان نيست ؟ اشك را هم چون بخت نامساعد سربارى نيست .\r\n- خدا را ، بر اين عمر كوتاه و تابناك ! ، و چه عمرها كه دراز بود و ناپاك .\r\n، از جمله كسانى كه در سوك شريف ، مرثيه ساختند ، شاگردش مهيار ديلمى است ، شرح حال او در ضمن شعراء قرن پنجم ( 1 ) خواهد آمد ، دو قصيده دارد ، كه يك قصيدهء آن 70 بيت است ، و در ديوان او ج 3 ص 366 ثبت شده ، اين چنين شروع مىشود :\r\n- بازوى « هاشم » را كه فرو انداخت ؟ دست « لوى » را در پيچيد و از پايگاه حشمت فرو كشيد ؟\r\n- در ريگزار حجاز ، قريش را در هم كوبيد و سراپردهء عزتشان بركند ؟\r\n- پاى بر فرق « مضر » نهاده با خفت و خوارى پامالشان كرد ، و كس دم برنياورد ؟\r\n- كيست كه به مكه تاخت و حرمت خانهء خدا بشكست ؟\r\n- از آن پس به مدينه تاخت و تربت پاكان عترت را پى سپر ستوران ساخت ؟\r\n- رسول خدا گرايان است ، فاطمه در صحراى « طف » بر فرزندان عزيزش زار و نالان .\r\n\r\n","description":"","footnote":"\r\n( 1 ) جلد هشتم ترجمهء شماره 38 -\r\n","page_name":" 331 ","page_number":331},
  {"content":"\r\n- دين خدا در امن و امان بود ، چه كسش بر آشوفت ؟ حصار دژ بلند و افراخته چه كسش بعزم تسخير برخاست ؟\r\n- بازوى مردان دلاور از كار ماند كه تسليم شدند ؟ ياسر از مسلمانى برتافتند ؟\r\n- يا « شريف رضى » شبان فداكار اين خاندان ، طعمهء اجل گشت كه رمهء آنان از چرا بازماند .\r\n، و قصيدهء ديگرش 40 بيت است و در ديوانش ج 1 ص 249 با اين مطلع ثبت شده :\r\n\r\nا قريش لا لفم اراك و لا يد\r\nفتواكلى غاض الندى و خلى الندى\r\n\r\n، به خاطر شهرت اين دو قصيده ، و اينكه در بسيارى از كتب تراجم و فرهنگهاى رجالى ثبت آمده ، تا برسد بديوان مهيار ديلمى ، از نقل تمام اين دو قصيده صرف نظر شد .\r\nيك نمونه از شعر شريف رضى ، قصيدهء است كه دربارهء مذهب سروده ، با ياد اهل بيت افتخار مىجويد ، و اشتياق خود را به زيارت تربت پاكشان مىرساند :\r\n\r\nالا للَّه بادرة الطلاب\r\nو عزم لا يروع بالعتاب\r\n\r\n- هلا ! چه خوش است حملهء با شتاب ، و ارادهء كه نلرزد از بيم عتاب .\r\n- و آنكه دامن همت بر كمر زده مىتازد ، همچون تاختن شمشير به سوى گردنها و رقاب .\r\n- ملامتش كنم كه از چه دورى گرفتى ؟ و او نكوهش آرد كه زود آمدى نابهنگام .\r\n- من به چشم ديدم كه عجز و ناتوانى از بيم صولت شب به خاك افتاده جنايات او را ستايش كرد .\r\nاگر روزگار ، با صولت و سطوت راه مرا نمىبست ، از همه سو به جانب سرورى و ارجمندى مىتاختم .\r\n- شيوهء جوانمرد عرب ، هم آغوشى با شمشير بران و سمند تيز گام است .\r\n- از دشمنان : جز تهديد دروغين نبيند و از او جز شمشير راست نبينند .\r\n","description":"","footnote":"","page_name":" 332 ","page_number":332},
  {"content":"\r\n- فرداست كه از شمشير و سنان خفتان سازم ، با اينكه از شيوهء جوانى بر كنار نيم .\r\n- و از سياهى شب جامه بر تن آرايم ، بهنگامى كه كاروان برون تازد ، برون تاختن شمشير از نيام .\r\n\r\nو كم ليل عبات له المطايا\r\nو نار الحى طائرة الشهاب\r\n\r\n- چه شبها كه با مركوب رهوار ، آمادهء تاخت شدم ، ديگران در اطراف آتش پر شرر سرگرم .\r\n- نگريستم كه زمين چهرهء خود را دگرگون ساخته و با شير و گرگ ببازى برخاسته .\r\n- من نيز چهره و ديدار خود دگرگون ساختم ، چنان كه سپيدى مو از خضاب .\r\n- زيباتر از آن نديديم كه سفيدى را با سياهى طراز بندند .\r\n- من با آرزوى خود همخوابه‌ام ولى سنگينى آمال و آرزو شتران قوى هيكل را به زانو درآورده است .\r\n- اگر يأس و نااميدى بر ما چيره شود ، اميد را در دل زنده كنيم و با شجاعت پيش تازيم .\r\n- هر آنگاه كه ژالهء بهارى از ابر خيزد و شرار باران همراه حباب برقص آيد .\r\n- گويا آسمانرا آب در گلو شكسته ، بر سر واديها از دهان فرو ريزد .\r\n- دره و هامون با سيلاب ، هم آغوش گشته ، ابر سپيد بر سر آن دامن بگسترد .\r\n- و چون بر تپه و ماهور بگذرد ، مانند لعاب از گردنه‌ها سرازير شود .\r\n- گويم : خداوند سرزمين مدينه را از باران رحمت و آب گوارا سيراب كند .\r\n- به ويژه ، تربت بقيع را و خفتگان آن ، آبى دامن كشان و سيلابى ريزان .\r\n- و تپه‌هاى « غرى » و چكيدهء حسبى كه در بلنديهاى آن جا گرفته .\r\n- و تربت آن شهيدى كه در بيابان « طف » خفته و با لب تشنه داعى حق را لبيك گفته .\r\n- و هم بغداد و سامرا و طوس را ، سيراب كن ، از ژالهء بهاران و سيلاب باران .\r\n","description":"","footnote":"","page_name":" 333 ","page_number":333},
  {"content":"\r\n- چشمها در كنار اين گورها اشكبار است همچون گريهء آسمان بر كوهساران .\r\n- اگر ابر آسمان از ريزش باران دريغ ورزد ، سرابها آب گشته بر زبر آن گورها روان گردد .\r\n- خدايت سيراب كند ! كه چه روزها تشنهء ديدار بودم ، از راه دور و نزديك .\r\n- اى باد « جنوب » از سر را هم بر كنار شو ، و سرماى جان گزايت را از ساحت من دور ساز .\r\n- در سياهى شب به سويم متاز كه از آن تربت پاك توشهء نگرفتم .\r\n- اگر ابرها از اكناف آسمان بدان سوى كشانده شوند و چون شتر قربانى از گلوى آنها ناودانها سرازير شود . باز هم حق آن تربت پاك ادا نشود .\r\n- مگر آن تنهاى پاك در كام زمين فرو نشدند كه به رستاخيز براى نعمت جاودانى انگيخته شوند . ؟\r\n- چه بسيار شد كه كينهء حسودان ، مست و خراب ، جام مرگ را در ميانشان به گردش آورد .\r\n- درود الهى هر دم و هر روز بر آن نشانه‌هاى هدايت و قبه‌هاى عظمت چون نسيم وزان باد .\r\n- پيوسته عزم سفر را تجديد كنم ، گرچه ياران از رفاقت و يارى دريغ ورزند .\r\n- سينهء باد و طوفان بشكافم تا نسيم جانفزائى از تربت بوتراب دريابم .\r\n- چشم دارم كه روزگارم سريارى در قدم نهد و صيد آرزو در ميان چنگالم بال و پر زند .\r\n- شتران بادپيما را جانب شما روان سازم تا چون تير شهاب دل هامون را بشكافند .\r\n- لعاب از دهانشان بر سر و گردن ريزد ، چونانكه لعاب سيل بر دامن جبال .\r\n\r\nو اجنب بينها حزق المزاكى\r\nفاملى باللغام على اللغاب\r\n\r\n- مهار توسن تيز گام را يدك كشم و بنوبت خستگى از جان شتران برآرم .\r\n","description":"","footnote":"","page_name":" 334 ","page_number":334},
  {"content":"\r\n- باشد كه آبى بر اين آتش تفته بپاشم كه در ميان سينه‌ام جاى كرده است .\r\n- ديدار و زيارتتان رهبرى است كه ما را به گنجور رستگارى و پاداش هدايت كند .\r\n- در « زورا » « بغداد ( كاظميه ) دو تربت پاك مىشناسم كه درد حسرت و اشتياقم را كنار آن شفا مىجويم .\r\n- مهار جانرا جانب آن درگاه مىكشم و سلام خود را تقديم آن بارگاه مىسازم كه بىجواب نخواهد ماند .\r\n- زيارتشان روان مرا پاك سازد و جامه‌ام را از هر عيب و عارى بپالايد .\r\n- جدم على فرمانرواى دوزخ است ( 1 ) روزى كه نجات بخشى از عذاب خدا جز او نيست .\r\n- ساقى حوض كوثر ، روزيكه دلها از تب و تاب كباب است ، و همو پيشگام بر « صراط » باشد ، براى حساب .\r\n\r\nو من سمحت بخاتمه يمين\r\nتضن بكل عالية الكعاب\r\n\r\n- دست راستش انگشترى خاتم به سائل بخشد ( 2 ) و بخل ورزد كه مجد و عزتش به يغما رود .\r\n- آيا كندن در از خيبر معجزهء نيست كه اعتراف كنند و يا « غائله » آن مار .\r\n- مىخواست كه مكرى انديشد و خدا نخواست ، كلاغى پرواز گرفت و فتنه از ميان برخاست . ( 3 )\r\n- آيا اين چنين بدر تابان در تاريكى و سياهى محو شود ؟ و اين خورشيد درخشان در ميان ابر و مه پنهان ماند ؟\r\n- هر كه بر او ستم راند ، با گذشت و وقار ، كيفر او در كف نهاد .\r\n- بينم كه ماه شعبان درآمد و مرا مشتاق زيارت ساخت ، كيست كه پاداش\r\n\r\n","description":"","footnote":"\r\n( 1 ) حديث آن در ج 3 ص 299 مشروحا گذشت .\r\n( 2 ) حديث آن در ج 2 ص 47 و ج 3 ص 155 - 162 گذشت .\r\n( 3 ) حديث آن در ج 2 ص 241 - 242 گذشت .\r\n","page_name":" 335 ","page_number":335},
  {"content":"\r\nمرا خاطر نشان سازد ؟\r\n- در قصائد خود با نام شما افتخار جويم ، نه با شعر و احساسم ، و با مدد شماست كه گامهاى استوارى در خطابه و نثر بردارم .\r\n- از آلودگى بركنارم . از اينرو كه با دشمن شما در جدالم ، هدف تير فحش و ناسزايم .\r\n- آشكارا دم از ولاى شما زنم نه در پرده . از دگران بيزارى جويم و باك نيارم .\r\n- سزاوارتر از من به ولاء شما كيست ؟ با آنكه رشتهء خاندانم بشما منتهى است .\r\n- دوستار شمايم ، گرچه دشمنم دارند ، به پابوس شما روانم گرچه از پاى درمانم .\r\n- فتنهء روزگار ميان ما جدائى افكند ، ولى بازگشت ما به يك دودمان و تبار است .\r\n، در اين قصيده بسال 391 روز عاشورا ، سيد الشهدا سبط پيامبر امام حسين عليه السلام را مرثيه گفته است :\r\n\r\nهذى المنازل بالغميم فنادها\r\nو اسكب سخى العين بعد جمادها\r\n\r\n- اينك سرزمين « غميم » است : صلادرده ! و سيلاب اشك از ديده روان ساز !\r\n- گر اين حصار بلند را وامى بر دوش است بپرداز و اگر خون دلى در اين خاكدان اسير است ، فدابخش و رهاساز .\r\n- يا بر شو بر فراز جهاز شتران و با نظارهء اين ويرانه ، آبى بر آتش درون بيفشان .\r\n\r\nنؤى كمنعطف الحنية دونه\r\nسحم الخدود لهن ارث رمادها\r\n\r\n- خندقى بپيرامون همچون قوس كمان ، نزديكتر گودالى سياه پر از خاكستر ميراث مطبخيان .\r\n- اينك طناب بند خيمه‌ها و در كنارش نشيمنگاه جوانمردان ، آتش دگران رو به خاموشى است ، جز آتش اينان .\r\n- و اين مهار بند ، ويژهء آن جوانان كه با سمند زرد و سرخ خيمهء خود آزين بندند ، و ديگران با حلهء آويزان .\r\n","description":"","footnote":"","page_name":" 336 ","page_number":336},
  {"content":"\r\n- به خدا سوگند ! با كاروانى برگرد اين ديار از حركت باز ماندم كه دستها بر جگر نهادند .\r\n- با حسرت و زارى سيلاب اشك بر رخسار روان كرده از سوز دل جامه بر تن دريدند .\r\n- چندان در اين ماتم سرا ماندند كه گويا پاى شتران و استران ميخكوب زمين كردند .\r\n- سپس راه برگرفتند ، آبشخور آنان ، سيلاب ديدگان ، توشهء راهشان غم واندهان .\r\n- هر يك جامهء عزا حمايل ساخته ، دانه‌هاى اشك چون مرواريد بر حله‌ها رخشان .\r\n- به تهنيت قدومت ، بارانى فرو ريزد كه تودهء خاك را جان بخشد ، نرم و هموار .\r\n- و چون به دشت و هامون بنگرى ، مرغزارى در نظر آيد چون حله يمن شاهوار .\r\n- از اين ديدگان كه اينك به زيارت آمده‌اند ، بجز بيخوابى و غمگسارى چه ميجوئيد ؟\r\n- ديگر اشكى بر اين ديده‌ها نماند ، نه به خدا ، خواب هم بدان راه نبرد .\r\n- اينك از گريهء بر اين ديار باز مانديم ، و بر حال زار فاطمه گريانيم كه در سوگ فرزندانش اشكبار است .\r\n\r\nلم يخلفوها فى الشهيد و قد رأى\r\nدفع الفرات يزاد عن أورادها\r\n\r\n- آيا بهنگام ولادتش دانست كه زنازادگان سر حسين را بر سر نى خواهند كرد ؟\r\n- آن روز كه عراقيان به سوگ و ماتم نشينند ، شاميان با جشن و سرورش عيد شمارند .\r\n- از خشم پيامبر نهراسيدند كه يكسر كشتزار او را درو كردند .\r\n- بينش و هدايت را در برابر سرگشتگى و ضلالت فروختند ، رشد و صلاح را وانهاده نكبت و جهالت خريدند .\r\n- رسول خدا را خصم خود ساختند و چه بد ذخيرهء براى روز جزا مهيا كردند .\r\n","description":"","footnote":"","page_name":" 337 ","page_number":337},
  {"content":"\r\n- خاندان پيامبر بر پشت شتران بدخوسوار ، خون پيامبر بر ناوك نيزه‌ها نمايان .\r\n- اى دل بسوز ، بر خاندان على كه پس از عزت و ارجمندى ، پامال امويان گشت .\r\n- مهار ذلت و خوارى در بينى كشيدند و ريسمان اسارت بر گردن نهادند .\r\n- گفتند : هلاك آل على ، دين كردگار است ! مگر نه اين دين از جدشان بيادگار است ؟\r\n\r\nطلبت ترات الجاهلية عندها\r\nو شفت قديم الغل من احقادها\r\n\r\n- به آئين « جاهليت » خون كشتگان بازجستند و سينه‌هاى پر كينه را از آتش التهاب ، شفا بخشيدند .\r\n- حقوق غائبين را ويژهء خود ساختند و بدلخواه خود بر حاضرين ستم راندند .\r\n\r\nاللَّه سابقكم الى ارواحها\r\nفكسبتم الاثام فى اجسادها\r\n\r\n- خدا ، ارواحشان را از معركهء نبرد به عالم بالا بركشيد ، و شما با تاختن بر اجسادشان فجيعترين جنايات را مرتكب گشتيد .\r\n- اگر قبه‌هاى افراشتهء آن پاكان بر زمين فرو خوابيد ، اركان دين خدا هم به خاك در غلطيد .\r\n- اينك خلافت اسلامى از مسير خود منحرف است ، ديگر به رشد و صلاح امت اميد نتوان برد .\r\n- منبر خلافت پى سپر قلدران گشت : گرگهاى بنىاميه بر زبر آن جستند .\r\n- خلافت ، ويژهء برگزيدگان خداست كه به آنان الهام بخشيد و كفيل دين و آئين ساخت .\r\n- به تمام افتخارات چنگ يازيده ويژهء خود ساختند ، ملامتى نيست كه جن و انس به حسادت برخاستند .\r\n- پارسائى و بردبارى ، منش گستاخان خونريز ، خونريزى و جلادت - اگر از خدايشان بيم نبود - روش زاهدان گوشه گير .\r\n- خاندانى كه نوزادان خود را با يراق جنگ در « قماط » پيچند و به جاى\r\n","description":"","footnote":"","page_name":" 338 ","page_number":338},
  {"content":"\r\nگهواره در صدر زين جاى دهند .\r\n- حديث آزادگى و كمالاتشان بر زبان دشمنان ، كه همواره از رقيبان روايت كنند .\r\n- اى خشم خداى ! بپاخيز و بخاطر پيامبرش بر دشمنان بتاز ، و شمشير تيز از نيام بركش !\r\n- بتاز بر آن گروهى كه خون محمد و خاندانش را بخاطر يزيد و زياد تباه كرده بر زمين ريخت .\r\n\r\nصفدات مال اللَّه ملء اكفها\r\nو اكف آل اللَّه فى أصفادها\r\n\r\n- حقوق الهى را چنگ چنگ به يغما برند و دست خاندان الهى را در غل و زنجير كشند .\r\n- با شمشير محمد ، در پى آل و تبار او تاخته بهر سو راندند ، چونانكه شتران غريبه را از سر آبگاه برانند .\r\n- گفتم - كاروان خسته و رنجور را كه چون عقابهاى خاكسترى بر قلهء كوهساران روان است .\r\n- ساروان در پى شترانى مىدود كه از لاغرى چون كماناند ، سركش آنها از بيم تازيانه مطيع گشته و او بر كفل رامها مىنوازد .\r\n- چنان تند و سريع در اهتزازند كه پندارى گردن شتران ، پيشاپيش ، جدا از تنشان دوان است .\r\n- گفتم : بايست ! گرچه دامنم پرغبار است ، دلى در سينه دارم كه از فراق ياران در تب و تاب است .\r\n\r\nبا لطف حيث غدا مراق دمائها\r\nو مناخ اينقها ليوم جلادها\r\nالقفر من ارواقها و الطير من\r\nطراقها و الوحش من عوادها\r\n\r\n- در اين صحراى « طف » كه قربانگاه شهيدان و نبردگاه دليران بود .\r\n- اينك رواقش خشك و سوزان ، پناهنده اش مرغان آسمان ، زائرش وحش\r\n","description":"","footnote":"","page_name":" 339 ","page_number":339},
  {"content":"\r\nبيابان است .\r\n- دانه‌هاى اشكى بر اين زمينريزان است كه سوز و گداز عشقش مددكار است .\r\n- اى عاشوراى حسين ! شعله‌هاى جانسوزت تار و پود مرا بسوخت .\r\n- هر ساله به سوز درونم دامن زنى ، هر چند به خاموشى آن بكوشم .\r\n- چون مار گزيده روزگارم تلخ و دردبار و چشمم در تب و تاب است .\r\n- اى جد والاتبار ! سپاه غم و حسرت ، همواره بر دلم مىتازد : حمله مىكند و مىستيزد .\r\n- سيلاب اشكم ريزان است ، اگر شبانگاهم دريغ كند ، صبحگاهان روان است .\r\n- اين بود ثنا و ستايشم . و رسا نيست . بلى . هر كسى به ميدان تازد ، مهار سمند را از كف بگذارد .\r\n- آيا بگويم : « تربتت سيراب باد » ؟ كه شما خود باران رحمتيد و ابر بهاران .\r\n- با مدح و ثنايم ، ارج و منزلت شما را بيفزايم ؟ ؟ ! شما بر قله كوهساران و من در تپه و هامون !\r\n- با چه زبان به ستايش اختران خيزم كه بر طاق آسمان همطراز كهكشان باشند ؟\r\n- خورشيد كه با روشنى و جلال ميدمد ، از ستايش ما بىنياز است .\r\n، در عاشوراى سال 377 ، اين قصيده را در سوگ جدش سيد الشهدا سروده است :\r\n\r\nساحت بذودى بغداد فآنسنى\r\nتقلبى فى ظهور الخيل و العير\r\n\r\n- بغداد ، فريادم بركشيد كه برون شو ! و من بر پشت سمند و تكاور ، با خاطرى آرام .\r\n- هر چند از اين سوبآن سويم كشاند ، با شهامت و جلادت بيشتر در برابر خود يافت .\r\n- بىواهمه بر شهر بغداد بتازم و بىمحابا آنچه خواهم كنم .\r\n- فتنهء برخاست و آوارهء ديارم كرد ، مرا آفريدند كه بر صدر زين جاى گيرم يا جهاز شتران . نه بر بالش نرم در كنار زنان .\r\n","description":"","footnote":"","page_name":" 340 ","page_number":340},
  {"content":"\r\n- هر چند از مقابله و دفاع ناتوان ماندم ، بدون باخت ، از معركه جان بدر بردم .\r\n- با شتاب ، در سياهى شب روى نهان كردم ، آنگاه كه بيابان لخت و عريان شد از دد و دام .\r\n- گويندهء گفت - و سوز دل ، اشك بر رخسارم مىباريد :\r\n- آرام گير و درد را بر خود هموار كن - براى اندوه و غم وقت بسيار است .\r\n- گفتم : هيهات ! پندت نه بموقع است ، غم و اندوه جز در روز عاشورا به دلم راه نگيرد .\r\n- روزى كه بر پسر فاطمه ، آواى رحيل بركشيد ، ناوك تيرى دو پهلو و تيز .\r\n- به خاك در غلطيد ، بىپرستار و غمخوار ، پرستارش سم ستوران ، غمخوارش تيغ ساربان .\r\n- با لب تشنه ، نيزهء جان ستان در دلش جا گرفت ، سوز تشنگى و آرزوى آب گوارا از خاطرش برد .\r\n- گويا شمشيرهاى تيز و بران كه در پيكرش جا مىگرفت ، آتشى بود كه بر خرمنى از نور در مىگرفت .\r\n\r\nللَّه ملقى على الرمضاء عض به\r\nفم الردى بين اقدام و تشمير\r\n\r\n- خدا را . بر ريگزار تفتيده كربلا ، پيكرى نگون است كه از نيش هيولاى مرگ پاره پاره غرق در خون است .\r\n- تپه‌ها با سايهء خود بر پيكر چاك چاكش رحمت آرد و گرد باد ، جسم عريانش را با دامن محبت مستور دارد .\r\n- وحش بيابان حرمت قربانگاهش شناخت ، با آنكه سه روز بر خاك افتاده بود ، گامى پيش نگذاشت .\r\n- بسا درياى آرام ، كه گرداب اجل در پيش دارد و امواج مرگبارش بدنبال است .\r\n- بسا قهرمانى كه بر روزگار مىباليد و چرخ زمانه به كام مرگش درافكند .\r\n- زادهء زياد را ناپاكى حسب بر حسين بياشوفت ، تلاش او در استحكام قدرت\r\n","description":"","footnote":"","page_name":" 341 ","page_number":341},
  {"content":"\r\nيزيد تحسين و سپاسى برنينگيخت .\r\n- خواست جنايت ننگين خود را جبران كند ، ولى شكست ، قابل ترميم نبود .\r\n- دختران رسول را به اسارت بردند ، با آنكه نهال دين سرسبز و خرم بود .\r\n- اگر غول مرگ نجيب زادهء از خاندان ما در ربود ، اين هيولا ، چنگ و دندانش هماره به خون رنگين است .\r\n- اينك با صفحهء جبين نيزه دشمن را بجان مىخرد ، كه از خاك و خون خضاب بسته .\r\n- بعد از آنكه ، با قلبى آرام و انديشهء استوار ، ناوك سنان را از جبين خود بر مىتافت .\r\n- غبار ميدان ، دامن كشان مىگذرد ، گريبان در ماتم خورشيد چاك زده .\r\n- بر گروهى كه شمشيرشان در گلو شكسته ، گويا برقى بود كه بر فراز تپه‌ها درخشيد .\r\n\r\nبنى امية ! ما الاسياف نائمة\r\nعن شاهر فى اقاصى الارض موتور\r\nو البارقات تلوى فى مغامدها\r\nو السابقات تمطى فى المضامير\r\n\r\n- اى پسران اميه ! تيغ دلاورانى كه عزيزانشان در اقصى نقاط زمين به خون طپيدند ، بخواب نخواهد رفت .\r\n- شمشير در نيام به خود مىپيچد ، سمند تيزگام در ميدان تمرين بىقرار است .\r\n- و من به انتظار روزى نشسته‌ام كه بىپروا درآيد و لرزه بر اندام اين فريب - خوردگان افكند .\r\n- تيغها ، هر چند بخواهد بر گردن دشمنان فرود آيد و شراب خون بياشامد .\r\n- رواست كه هر روز از خاندان مصطفى ، با ضرب تيغ و سنان ماهى بر زمين افتد ؟\r\n- و هر روز چشمهء زلال آنان با حوادث روزگار ، تيره و تار گردد ؟\r\n- غار تبر قوم كه ديو مرگ از چنگالش مىگريخت ، اينك در پنجهء غارتگران اسير است .\r\n- سپيد چهره ايكه با كبر و ناز مىگذشت ، در روز عاشورا ديده از جهان بربست .\r\n","description":"","footnote":"","page_name":" 342 ","page_number":342},
  {"content":"\r\n- چيست كه از چهرهء غمين و ديدگان فرو رفته‌ام در شگفتى ؟ جراحت قلبم عميق گشته التيام نگيرد .\r\n- با كدام چشم سوى معالى و ارجمندى بنگرم كه ديدگانم خشك شده چاره پذير نباشد .\r\n- با روزگار ، با زخمى جانكاه روبرو شوم ، تا عمر باقى است ، و هم قلبى كه خرم و شادان نيست .\r\n- يا جداه ! غم جانكاه و سوز درونم در اختيار نباشد . خواهم آبى از ديدگان بر - آتش دل بيفشانم .\r\n- ديدهء بيخوابم خيانت كرده از ريزش اشك دريغ دارد ، همچون كمان سخت كه از اطاعت كماندار سرپيچد .\r\n- تسلاى خاطر بر دل من حرام است ، با آنكه بر هيچ دلى حرام نباشد .\r\n، و در عاشوراى سال 387 باز هم سيد الشهدا را چنين در سوگ و ماتم نشسته :\r\n\r\nراحل انت و الليالى تزول\r\nو مضربك البقاء الطويل\r\n\r\n- از اين سرا كوچ خواهى كرد ، روزگار هم نخواهد ماند . دير زيستن درد بى - درمانى است .\r\n- نه دلاورى بجا ماند كه با شمشير هم آغوش گردد ، نه آرزوئى و نه آرزومندى .\r\n- پايان زندگى - در اين جهان - نابودى است ، بوستان سبز و خرم روزى افسرده خواهد گشت .\r\n- آدميزاده طعمهء مرگ است ، اسب تازى هم كه پرورش جنگى يابد ، عاقبت هدف تير و نيزه خواهد بود .\r\n- زندگى در شكم مادر ، با خواب نوشين شروع شود ، بعد از آن درد و رنجى است طولانى تا در خاك تيره به خواب ابد آرام گيرد .\r\n- زندگى چون ابر است كه باد جنوبش ، در روزى آكنده از مه ، گرد آورد ، و باد صبايش پراكنده سازد .\r\n","description":"","footnote":"","page_name":" 343 ","page_number":343},
  {"content":"\r\n- شيوهء روزگار است : دوستان راه سفر گيرند و بازماندگان بر آنها بگريند .\r\n- گذشت روزان و شبان ، فراق و جدائى را تسريع كند ، چونانكه گياه ، هر چند بيش قد برافرازد ، طراوت خود را از دست بدهد .\r\n- بسا جوانمردى كه از روزگار خود خرم و شادان است ، و دگرى در تب و تاب\r\n- دنياست . اگر با آن سر وصل دارد ، با اين تخم جفا كارد ، چون زيبا رويان بىوفا .\r\n- اينك بر فراق عزيزش عزادار و گريان است ، فرداست بر او بگريند و بعزايش نشينند .\r\n- آرزوها مايهء حسرت و رنج است ، نه دلگرمى و اميد .\r\n- غول مرگ را چه باك است كه كدامين عزيز را در ربايد ، بعد از آنكه پسر فاطمه را در ربود .\r\n- كدامين روز ، بخاطر حادثهء هولناك و فاجعهء دردناك ، ديده‌ها اشكبار است ؟\r\n- روز عاشوراى حسين ، كه نه دوست وفا كرد ، نه ميزبان پناه داد .\r\n- اى پسر فاطمه ! عهد كردند و عهد خود شكستند ، وفاداران چه اندكاند .\r\n- سفارش رسول را در حق تو زير پا نهادند و به خونخواهى جاهليت برخاستند .\r\n- به رويت شمشير كشيدند ، و مقدرات الهى را بهانه كردند ، عذرى بدتر از گناه .\r\n- عذر خواستند و پشيمان گشتند ، بعد از آنكه سپاه خود را بسيج كردند اين نه هنگام معذرت و پشيمانى است ؟\r\n- كارى كه جز با ضرب شمشير سرانجام نگيرد ، فرجامش تلخكامى و نابودى است .\r\n\r\nيا حساما فلت مضاربه الهام\r\nو قد فله الحسام الصقيل\r\nيا جوادا أدمى الجواد من الطعن\r\nو ولى و نحره مبلول\r\nحجل الخيل من دماء الاعادى\r\nيوم يبدو طعن و تخفى حجول\r\nيوم طاحت ايدى السوابق فى النقع\r\nو فاض الونى و غاض الصهيل\r\n\r\n- اى شمشير بران كه سرها شكستى و عاقبت با تيغ كين سرت را شكستند .\r\n- اى جوانمردى كه با سمند تيزگام به درياى خون تاختى ، بازگشتى و گلويت\r\n","description":"","footnote":"","page_name":" 344 ","page_number":344},
  {"content":"\r\nگلگون است .\r\n- ساق ستوران از خون رنگ شقايق گرفت ، روزى كه طعن نيزه آشكار است و سپيدى ساقها در خون پنهان .\r\n- روزى كه سمند تيز تك در لاى و لجن گرفتار ماند . ضعف و سستى بالا گرفت شيهه ستوران جانب پستى .\r\n- پندارى صورت خود را نهان سازم ، با آنكه با خيل ستور ، بر سر و صورت او تاختند ؟\r\n- پندارى شربت آب گوارا باشدم و هنوز سينهء دشمن از خون او سيراب نگشته ؟\r\nقبلته الرماح و انتضلت فيه المنايا و عانقته النصول\r\n- نيزه‌ها سينه اش را بوسه زدند ، تيرها از شوق رخش بپرواز آمدند ، ناوك سنانها در آغوشش نشستند .\r\n- اسيرانش بر شتران سوار گشته ، گريبانها تا به دامن چاك زده‌اند .\r\n- بخاطر آن دلها كه ديدهء عشق بديدارشان خونچكان و بخاطر آن اشكها كه بر رخسارشان روان است .\r\n- نقاب از چهرهء چون آفتابشان كشيدند ، تابش آفتاب هم خود نقاب است .\r\n- با سر انگشت چهرهء ماهشان را پنهان نمودند ، اشك رخسار هم چون حجاب است .\r\n- شكوه بردند ، اما با گريه و زارى ، فرياد زدند ، ولى با نوحه و شيون .\r\n- ساربان بدخيم كنارى نگيرد . و نالهء يتيمان آرام نپذيرد .\r\n\r\nيا غريب الديار صبرى غريب\r\nو قتيل الاعداء نومى قتيل\r\n\r\n- اى آوارهء شهر و ديار ! صبر و قرارم نماند . اى كشتهء دشمنان ! خواب بر من حرام است .\r\n- دل بىقرارم به سويت پر مىكشد ، با عشق و شعف ، با ناله و شور .\r\n- كاش در كنارت به خاك مىرفتم ، يا تربتت را در چشم مىانباشتم .\r\n- همواره مزارت بموسم باران سيراب باد .\r\n","description":"","footnote":"","page_name":" 345 ","page_number":345},
  {"content":"\r\n- بارانى نرم و هموار ، همراه بادى لطيف و نسيمى خنك و سايهء بر دوام .\r\n- اى زادگان احمد ! تا چند امروز و فردا كنم و سنان نيزه‌ام از طعن و ضرب محروم .\r\n- خيل تيز گامم در زير زين ، اشتران باد پيمايم در كمين ، تازه وارد از آمادگيم در انديشه و بيم .\r\n- تا چند ؟ باز هم تا چند ، سركشان و جانيان گردن افرازند ؟ و تا چند فرو - مايگان دون بر و الا گهران ارجمند فرمانروا باشند ؟\r\n\r\nقد أذاع الغليل قلبى و لكن\r\nغير بدع ان استطب العليل\r\n\r\n- آتش درون تار و پود قلبم را بسوخت ، عجبى نيست كه دل سوختهء در پى درمان برآيد .\r\n- كاش زنده مانم و روزى با دوستان برجهم ، در كفم شمشيرى برنده و آخته .\r\n- به خونخواهى قربانيان « طف » پيكرشان را با نوك سنان بر خاك كشم . گروه گروه بهم پيونديم .\r\n- تار و پود قلبم با مهرش زيور بسته چونان موى سپيد و سپيدى مو ، جز با مرگ درمان نيابد .\r\n- من رعيتى سر بفرمانم ، گرچه از خاندان شمايم : پدرم حيدر است و مادرم زهراى بتول .\r\n- هر گاه ديگران با مجد و جمال به ميدان مفاخرت آيند ، گوى سبقت آنراست كه گويد : جدم رسول .\r\n- همگان از ديدارم خرم و شاداند ، چون به فضل و برتريم شناسند . دگران را هر كه بينم زائد و فضول .\r\n- جمعى با شور و نوا چكامهء دلربايم را در بزم ادب بخوانند ، برخى دگر به خطابه و سخن پردازيم گوش سپارند .\r\n- كاش مىدانستم نكوهشگرم كيست ؟ با آنكه انديشمندان حقشناس بر سخنم خرده نگيرند .\r\n","description":"","footnote":"","page_name":" 346 ","page_number":346},
  {"content":"\r\n- با هدف و خواسته‌ام وداع گويم كه گمنامى بملامتم برخاست ؟ با آنكه جهانيان معذورم شناسند ؟\r\n- آرى آرزويم همين است - اگر خداوندم با بخت فيروز قرين سعادت سازد - پايگاه برتر ، آرزوى خردمندان هوشيار است .\r\n\r\n","description":"","footnote":"","page_name":" 347 ","page_number":347}
  ]