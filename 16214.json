[
  {"content":"\r\n\r\nاستفتائات\r\nجلد دوم\r\nحضرت آيت الله العظمى محمد على گرامى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nشناسنامه\r\nنام كتاب : استفتائات جلد دوم\r\nمؤلف : حضرت آيت الله العظمى گرامى قمى\r\nدناشر : دفتر حضرت آيت الله العظمى گرامى\r\nنوبت چاپ : اعتماد\r\nتيراژ : 2000 جلد\r\nتاريخ چاپ : تابستان 1386\r\nقيمت : 2000 تومان\r\nشماره شابك : 9 - 4 - 9692 - 964\r\nآدرس سايت - وايميل دفتر : http : / / gerami . orj\r\ninfogerami . orj\r\nتلفن هاى دفتر : 774399 - 7477\r\nنمابر : 7740913\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\n[ جلد دوم 
  ]\r\n\r\nمختصرى از زندگينامه‌حضرت آيت اللَّه العظمى حاج شيخ محمدعلى گرامى قمى « زيدعزه »\r\nحضرت آيت‌اللَّه العظمى حاج شيخ محمدعلى گرامى قمى در ماه رجب 1357 ه . ق مصادف با مهرماه 1317 ه . ش در شهر مقدس قم در يك خانواده متدين ديده به جهان گشود و پس از گرفتن مدرك ششم ابتدايى و خواندن مقدارى از دروس متوسطه وارد حوزه علميه قم گرديد و به سرعت به مدارج علمى دست يافتند . ايشان پس از خواندن مقدمات و سطوح متوسطه و عاليه در سن 18 سالگى در درس خارج فقه مرحوم آيت‌اللَّه العظمى بروجردى قدس سره و مرحوم امام قدس سره شركت نموده و از اساتيد ديگرى همچون آيات عظام اراكى ، گلپايگانى ، حائرى ، محقق داماد و ميرزا هاشم آملى رضوان‌اللَّه عليهم اجمعين استفاده نمودند و در فلسفه و تفسير نيز از محضر علامه طباطبائى ( ره ) كسب فيض نمودند .\r\nمعظم له از ابتدا شروع مبارزات دوران ستم‌شاهى در جريان مبارزات قرار داشته و فعاليت‌هاى گسترده‌اى در جريان انجمن‌هاى ايالتى و ولايتى سال 41 و سپس در دوره دوم و سوم مبارزات ( رفراندوم و كاپيتولاسيون ) داشته‌اند كه بارها مورد اذيت و آزار ساواك قرار گرفتند كه از جمله بايد به\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nتبعيد سال 44 و زندان سال 51 و سپس زندان حدود چهار ساله 52 تا آخر 55 و آنگاه تبعيد سال 56 تا نزديك پيروزى انقلاب اشاره نمود .\r\nمعظم له از همان اوايل تحصيل در حوزه مقدسه به تدريس نيز اشتغال داشته ، بيشتر رشته‌هاى تحصيلى حوزه چون ادبيات و منطق و فلسفه و فقه و اصول را تدريس نمودند و اينك از علماء و مدرسين جامع حوزه قم مىباشند . ايشان در عين حال داراى تأليفات فراوان در موضوعات مختلف مىباشند كه حدود 30 جلد آن منتشر شده است . از جمله اين تأليفات تعليقه استدلالى بر عروةالوثقى در چهار جلد ، و رساله توضيح المسائل ، و مناسك حج و عمره ، و . . . مىباشد .\r\nاز ديگر تأليفات منتشر شده ايشان : 4 جلد در منطق ، 2 جلد در فلسفه ، 2 جلد در اقتصاد ، 2 جلد در متد تفسير قرآن ، يك جلد در اخلاق و عرفان ، يك جلد در مسئله بردگى از نظر فقهى ، يك جلد در سيستم سياسى اسلام ، امامت و رهبرى ، مرزهاى عقيدتى ، درباره حديث لولا فاطمه عليها السلام و آثارى ديگر .\r\nمرحوم امام خمينى در چهل و اندى سال پيش ( شعبان 1381 ) درباره ايشان نوشته‌اند :\r\n« مدتها عمر شريف را صرف تحصيل علوم شرعيه نموده‌اند و بحمداللَّه به كمالات علميه و عمليه نائل شده‌اند و به صلاح و سداد و وثاقت موصوف مىباشند . »\r\nو در نامه ديگرى نوشته‌اند :\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n« . . . . . . علاقه من به امثال جناب‌عالى همواره محفوظ است » « 1 » .\r\nهمين توجه و ابراز محبت در اجازات و نامه‌هاى بزرگان ديگر چون مرحوم آيت‌اللَّه العظمى ميلانى و گلپايگانى و اراكى و . . . مشهود مىباشد .\r\nيكى از بزرگان مراجع سال‌ها پيش درباره ايشان مىنويسند :\r\n« . . . از علماء اعلام و مدرسين و الا مقام حوزه علميه قم مىباشند و سوابق علمى و انقلابى ايشان بر اهل حوزه پوشيده نيست و سال‌هاست در حوزه علميه از دروس عاليه و تأليفات ايشان استفاده مىشود و قد بلغ و الحمدللَّه بجدّه و جودة ذهنه الوقّاد و حسن سليقته مرتبة الاجتهاد و الاستنباط فى المسائل الفقيهة و الاصولية و الفلسفية . . . » .\r\nيكى ديگر از مراجع قدس سره نوشته‌اند :\r\n« . . . عمر شريف خود را در تحصيل علوم دينيه و تكميل معارف الهيّه و اشتغال به تدريس طلاب و محصلين صرف نموده و بحمداللَّه در تنقيح مسائل شرعيه و مبانى نظريه صاحب‌نظر و متخلق به اخلاق و فضائل حسنه مىباشند . . . » .\r\nو ديگرى نوشته است :\r\nبعد السلام و التحية لا يخفى ان سماحة العالم المحترم آيت‌اللَّه الحاج الشيخ محمدعلى الگرامى القمى دامت بركاته من المجتهدين البارعين المتضلّعين فى اصول الفقه و الفلسفة فينبغى ان يغتنم وجوده و\r\n\r\n\r\n","description":"","footnote":"\r\n( 1 ) - / صحيفه امام ، ج 1 و 2 .\r\n","page_name":" 5 ","page_number":5},
  {"content":"\r\n\r\nيستفاد من دروسه و محاضراته العلمية فى الحوزة العلمية حفظه‌اللَّه تعالى و كثّر امثاله والسلام عليكم و رحمةاللَّه و بركاته .\r\nو اينك به تدريس فقه و اصول ، و اقامه جماعت در دفتر معظم‌له و پاسخ به مسائل به استفتائات و مراجعات اشتغال دارند .\r\nنمايندگىهاى دفتر معظم له در تهران و اراك و مشهد و . . . موفق به خدمات مىباشند .\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\nمقدمه\r\nبسمه تعالى\r\nپس از نشر جلد اول استفتائات كه حاوى پاسخ‌هاى حضرت آيت ا . . . العظمى گرامى به سؤالات مقلدين و محققين بود ، اينك جلد دوم اين مجموعه خدمت برادران و خواهران ايمانى تقديم مىگردد . همانطور كه رويه پاسخ استفتائات مىباشد پاسخ‌ها معمولًا كوتاه و مختصر است و در حدّ بيان نظريه فقهى ، ليكن در دو مسئله به تفصيل پاسخ داده شده است كه سؤال هم خيلى مفصل بوده است ، يكى در مورد محرميت مادر زن كه مدتى است به صورت مشكلى مطرح مىشود و يكى از فضلا حوزه علميه شيراز ، نوشته مفصلى در اين قسمت براى دفتر فرستادند و نظرات حضرت آيت ا . . . را جويا شدند . و يكى هم سؤال مفصلى از يكى از حقوق‌دانان دانشمند روز ( آقاى دكتر نعمت احمدى ) در مورد برخى مسائل مربوط به قصاص . در مسئله قصر نماز نيز تا حدودى سؤال و جواب مفصل شد ليكن نه به آن اندازه . بهرحال اميد است مورد استفاده باشد . و مورد عنايت حضرت ولى عصر ارواحنافداه كه « حكم آنكه تو فرمائى » .\r\nلازم به تذكر است ، همانطور كه در جلد اول استفتائات ذكر كرديم متن سؤال‌ها و امضاء سؤال‌كنندگان در بخش مربوطهء دفتر بايگانى و محفوظ است ، ليكن در چاپ جهت اختصار حذف شده است .\r\nقم - دفتر حضرت آيت ا . . . گرامى\r\nتابستان 1385\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n\r\nبلوغ\r\nبسمه تعالى\r\nمحضر مبارك حضرت آية الله العظمى محمدعلى گرامى « مد ظله »\r\nسلام عليكم\r\nسؤال 1 : بلوغ و تكليف براى ( پسرها و دخترها ) چه سنى است ؟ ملاك بلوغ پسرها چيست ؟\r\nبسمه تعالى\r\nجواب : سن بلوغ پسران پانزده سال تمام و براى دختران نه ( 9 ) سال تمام مىباشد . اصل معناى بلوغ رسيدن به حدّ قدرت اعمال امر جنسى مىباشد ، ليكن در اسلام حدود و علائمى براى آن ذكر شده است كه جاى شبهه نباشد . در پسران : سنّ ، و احتلام ، و درشت شدن موى زهار . در دختران : سن و عادت ماهيانه ، احتلام ، موى درشت زهار .\r\nسؤال 2 : در چه مواردى لازم نيست بدن و لباس نمازگزار پاك باشد ؟\r\nجواب : تفصيلى است كه در اين صفحه گنجايش ندارد به رساله توضيح اينجانب رجوع كنيد .\r\nسؤال 3 : اگر نمازگزار مسئله را بداند و اما بعد از نماز فهميد كه بدن يا\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nلباسش نجس بوده نمازش صحيح است يا باطل ؟ اگر در حين نماز بفهمد چه طور ؟\r\nجواب : در رساله توضيح داده‌ايم . به مسائل شماره 835 به بعد رجوع فرمائيد .\r\nسؤال 4 : آيا شرايط عامه تكليف در مسائل كيفرى ( حدود ، قصاص و تعزيرات ) نيز لازم الرعايه است يا صرف بلوغ شرط صدور احكام كيفرى است ( ولو كودك به درك كافى عقلى نرسيده باشد ) ؟\r\nجواب : بسمه تعالى شرائط عامه تكليف معتبر است . ليكن تعبير « درك كافى عقلى » قدرى مبهم است ، همين كه مجنون نباشد كافى است .\r\nالبته برخى روايات سن خاصى را - بالاتر از بلوغ احياناً - شرط در اين مسائل دانسته‌اند ليكن معمولًا اين روايات را معرض عنها دانسته‌اند ، و اين معنى براى اينجانب ثابت نيست ، و لااقل در شرائط خاص ، ولى امر مىتواند به رعايت اهم و مهم سن خاصى را در مجازات منظور بدارد ، از باب اهم و مهم ، نه دخالت در اصل حكم شرعى .\r\nسؤال 5 : آيا درك تكليف از نظر عقلى و داشتن قدرت و رشد ( به معنى درك حسن و قبح ) و علم به گناه بودن و علم به مجازات عمل ارتكابى در مسائل جزايى را شرط براى مكلفين مىدانيد يا خير ؟ در صورت امكان توضيح داده شود ؟\r\nجواب : بسمه تعالى عقل و علم به گناه شرط است ، ليكن علم به مجازات دنيوى و مقدار آن و نيز رشد زائد بر عقل شرط نيست . رشد مقابل سفه در مسائل مالى در جهت حجر و رفع حجر ، معتبر است . اما قدرت : اگر منظور اين است كه گناه را بدون اختيار انجام داده است البته\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nقدرت معتبر است يعنى جبر و يا عدم اراده و اختيار همچون عمل شخص خواب يا بيهوش ، مانع مجازات است .\r\nسؤال 6 : آيا بين عقل و كمال العقل در كلام فقهاء فرق قائليد آيا عقل همان رشد و كمال عقل داشتن رشد اشد است ؟ اصغر . . . تهران\r\nجواب : بسمه تعالى رشد در عدم حجر در مسائل مالى معتبر است .\r\nدر مجازات امور كيفرى ، عقل كافى است و جنون مانع مجازات مىباشد .\r\nاجمالًا ادلهء ما عام است و همهء افراد را مىگيرد ، مجنون و نابالغ و غير مختار همچون مجبور و شخص خواب و بيهوش خارج شده‌اند . اگر در شرائط خاص اجراء حدود به اعتقادات مردم صدمه مىزند و ما نمىتوانيم با تبليغ صحيح جبران كنيم يا ضررهاى ديگرى دارد ولىّ امر مىتواند . سن خاصى و شرط خاصى را معتبر كند به مسئله 3111 توضيح المسائل اينجانب رجوع فرمائيد .\r\nسؤال 7 : پس از تحيت ، آرزومند سلامتى وجود پربركت هستيم مستدعى است مرحمت فرموده بيان كنيد :\r\nاگر دخترى به بلوغ شرعى و عقلى ( رشيده ) رسيده باشد و بخواهد با اخوى خويش زندگى كند در مفروض سؤال و به علت رفتار تبعيضى والدين حق انتخاب مكان دارد يا خير ؟ سبزوار سيد محمدرضا . . .\r\nجواب : بسمه تعالى اطاعت واجب نيست ، ليكن اگر منجر به عقوق و قهر و جدائى شود حرام است ، ايذاء والدين نيز جائز نيست ، اگر با زبان چرب و نرم جلو شدت ناراحتى گرفته شود ، مىتواند كار خود را انجام دهد و با زبان عذر و نرمش و محبت ، مصداق « معاشرت بالمعروف » هم كه در قرآن سفارش شده ، باشد .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nتقليد\r\nبسمه تعالى\r\nمحضر مبارك حضرت آية الله العظمى محمدعلى گرامى « مد ظله »\r\nسلام عليكم\r\nسؤال 8 : آيا از مرجعى كه ولايت فقيه را قبول ندارد ، مىتوان تقليد كرد ؟\r\nبسمه تعالى شرائط مرجع را در توضيح المسائل مسئله 3 ذكر كرده‌ايم و قبول داشتن ولايت فقيه يا قبول نداشتن جزء شرائط نيست .\r\nبزرگانى همچون آقايان خوئى و حجت ، و حائرى ، و اراكى و خونسارى و . . . كه در عدالت و تقوايشان هيچ شهبه‌اى وجود ندارد ولايت فقيه در غير امور حسبيه را قبول ندارند . اگر كسى - طلبه يا غير طلبه - به آنها توهين كند در اصل اعتقاد اسلاميش بايد ترديد نمود .\r\nسؤال 9 : عدول از مجتهدى كه اعلم بودنش ثابت شده نيست ، به مجتهدى ديگر كه او هم اعلميتش ثابت نشده چه حكمى دارد ؟\r\nجواب : بسمه تعالى عدول در صورتى جائز است كه دومى مسلماً اعلم باشد يا بطور علم اجمالى كه يا اعلم است و يا مساوى ، و مسلماً\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nعقب‌تر نيست .\r\nسؤال 10 : آيا هر مرجع تقليدى ، ولى فقيه است ؟\r\nجواب : بسمه تعالى هر مرجعى بلكه هر مجتهد مطلق جامع الشرائطى در امور حسبيه ولايت دارد و نيز در قضاء تحكيمى ، اما ولايت بر كل مسائل اجتماعى مربوط به انتخاب اهل حلّ و عقد يعنى متخصصين فن مىباشد كه يكى از مجتهدين را انتخاب مىكنند .\r\nسؤال 11 : زيد مقلّد مجتهدى است كه مىگويد فطرهء ضيف كه اول غروب وارد مىشود و بعد خارج مىشود به عهدهء ميزبان است ولى ميزبان مقلد كسى است كه مىگويد اين مقدار كافى نيست براى صدق عيال ، و فطرهء او به عهدهء خود او است . آيا فطره از ضيف ساقط مىشود ؟ با فرض اين كه ميزبان نيز با استناد به فتواى مجتهد ، فطره را نمىدهد .\r\nجواب : بسمه تعالى هر كسى بايد به وظيفه خود عمل كند ليكن اگر يكى به نيابت از ديگرى انجام دهد لازم نيست ديگرى انجام دهد و همين طور اگر به صورت ترديد طولى : اگر بر ذمه من است از طرف خودم و اگر بر ذمه من نيست و بر ذمهء آن طرف است از طرف او مىدهم ، اينهم به نظر اينجانب اشكال ندارد .\r\nسؤال 12 : شخصى مقلد مرجعى است كه نماز خواندن با غسل مستحبى ( مانند غسل جمعه ) را جايز مىداند . در وسط نماز متوجّه مىشود كه مرجعش يك ساعت قبل از اذان فوت كرده بود و يقين دارد كه به آن مرجعى كه بايد در حال حاضر از او تقليد كند نماز با غسل مستحبى را جايز نمىداند ، تكليفش چيست ؟ آيا نمازش باطل است يا ادامه دهد ؟\r\nجواب : بسمه تعالى ، بقاء بر تقليد جايز است در مسائلى كه عمل كرده .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nسؤال 13 : اينجانب مقلّد مرجعى هستم كه حضور در مجلس رقص و همچنين رقص زن براى زن را جايز نمىداند ، با توجّه به اينكه همسر اينجانب مقلد مرجعى است كه رقص را حرام نمىداند آيا شرعا مجازم كه به او اجازه رفتن به مجلس رقص را بدهم ؟\r\nجواب : بسمه تعالى اجازه شما رفع منع حقوقى شما را مىكند رفع منع شرعى به شمامربوط نيست .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n\r\nطهارت\r\nسؤال 14 : بسمه تعالى محضر مبارك حضرت آية الله العظمى محمدعلى گرامى « مد ظله » سلام عليكم\r\nكسى وضو گرفته كه با آن قرآن بخواند ، آيا مىتواند با همان وضو نماز بخواند ؟\r\nجواب : بسمه تعالى آرى مىتوانيد .\r\nسؤال 15 : آيا تكرار عمدى و يا سهوى مسح سر و پاها موجب بطلان وضو مىشود ؟\r\nجواب : بسمه تعالى اشكالى ندارد .\r\nسؤال 16 : شخصى طبق وظيفهء خود وضو يا غسل جبيره‌اى انجام داده است ، آيا بعد از برداشتن جبيره ، بايد وضو و غسل را اعاده كند ؟\r\nجواب : بسمه تعالى اگر آب ضررى ندارد بايد براى نماز بعدى وضوى كامل بگيرد .\r\nسؤال 17 : آيا براى مسح پا مىتوان از ترى دست از مچ تا آرنج استفاده كرد با آنكه دست به اندازه كافىتر است ؟\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nجواب : بسمه تعالى خير ، جايز نيست .\r\nسؤال 18 : آيا در تيمم بعد از آنكه دست را بر صورت كشيده‌ايم بايد دوباره دست را بر زمين نهاد براى بار دوم ؟\r\nجواب : بسمه تعالى خير ، لازم نيست حتى در تيمم بدل از غسل .\r\nسؤال 19 : بنده هنگام وضو گرفتن در دل قصد وضوى نماز مستحبى را داشتم ولى هنگام وضو گرفتن بر دهان لفظ نماز واجب را به كار بردم حال من بايد كدام يك از اين نمازها ( واجب يا مستحبى ) را بخوانم ؟\r\nجواب : بسمه تعالى فرقى نمىكند ، هر كدام را بخوانيد اشكالى ندارد . ضمنا در وضو لازم نيست قصد خواندن نماز بكنيد ، وضو به قصد پاك شدن يعنى طهارت روح به خودى خود مستحب است . و براى صحت وضو كافى است و براى همه كارهاى ديگر نيز كفايت مىكند .\r\nسؤال 20 : در غسل آيا مىتوان در شستن قسمت راست بدن اول پا را شست بعد ساير قسمتهاى ديگر سمت راست بدن را شست ؟\r\nجواب : بسمه تعالى اشكالى ندارد .\r\nسؤال 21 : اگر در مسجد وضو بگيريم جهت طهارت در فعاليتهاى فرهنگى يا . . . ولى نماز نخوانيم اشكالى دارد .\r\nجواب : بسمه تعالى اگر وقف براى نمازگزاران است اشكال دارد و اگر وقف عام است اشكالى ندارد و اگر نمىدانيد كه چگونه وقف شده و دليل و علامتى كه روشنگر باشد نيست باز هم وضو اشكال دارد .\r\nسؤال 22 : در غسل واجب براى رسيدن آب آيا لازم است كه توسط سوهان ناخن‌گير زير ناخن‌ها را بلند كرده تا آب به آنها برسد ؟\r\nجواب : بسمه تعالى هرگز . اين تصور از وسوسه شيطانى است . مگر\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nاينكه ناخن از سرانگشتان جلوتر بيايد كه آن هم بلند كردن ناخن نمىخواهد . و بدون آن تميز مىشود .\r\nسؤال 23 : آبى سفيد رنگ و چسبنده خارج شده و احتمال قوى هست كه منى باشد ، آيا غسل واجب است ؟\r\nجواب : بسمه تعالى به صرف احتمال واجب نمىشود .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\nنماز\r\n\r\nنماز\r\nسؤال 24 : بسمه تعالى محضر مبارك حضرت آيت اللَّه . . . سلام عليكم\r\n1 - در برخى از مناطق اين كره خاكى ، نواحى جغرافيايى وجود دارد كه در برخى روزهاى سال ، شاهد شبى به طول 23 ساعت و سپيده 1 ساعته مىباشند و پس از 6 ماه داراى روز 23 ساعته و سپيده 1 ساعته مىباشد . در اين مناطق چگونگى اوقات شرعى را توضيح دهيد ( وقت نمازهاى واجب و روزه ) ؟\r\n2 - در نيمكره غربى مناطقى است كه به هر 3 يا 4 طرف كه بايستيد قبله است ، در اين مناطق در چه جهتى بايد اعمال شرعى را انجام داد ؟\r\n3 - در آينده‌اى نزديك انسان به كره مريخ خواهد رفت . اگر در بين اين افراد ، مسلمان وجود داشته باشد در اين حالت با توجه به اينكه شب و روز مفهومى ندارد اوقات شرعى اين افراد چگونه است ؟ اگر اين افراد را به خواب زمستانى ببرند و پس از 8 - / 7 ماه بيدار نمايند نماز و روزه آنها چگونه است ؟ با توجه به اينكه اين افراد جاى تحرك كمى خواهند داشت چگونه و\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nبه چه سمت نماز بخوانند ؟\r\n4 - فضانوردان مسلمانى كه به فضا مىروند با توجه به اينكه هر 90 دقيقه يك بار به دور زمين مىگردند سمت و وقت نماز و كيفيت روزه آنها چگونه است .\r\n5 - با توجه به كمبود آب و نبود وسيله‌هاى كه تيمم بر آن صحيح باشد و يا بتوان بر آن سجده كرد اين افراد چگونه وضو سازند و چگونه سجده گزارند ؟ و من اللَّه التوفيق مهدى . . .\r\nجواب : بسمه تعالى 1 - به نظر اينجانب طبق شب و روز قراردادى خود عمل كنند ، بديهى است كه در كارهاى روزمره خود همهء 23 ساعت را روز نمىدانند .\r\n2 - در فرض مزبور به هر طرف جائز است نماز بخوانند ، و براى تخلّى بايد به مقدار امكان به طور منحرف از قبله بنشينند و اگر به هر صورت صدق قبله مىكند به طور تخيير يك طرف را انتخاب كنند و هميشه همان يك طرف را رعايت كنند .\r\n3 - قاعدةً شب و روز مريخ ميزان مىباشد و مادام كه در سفينه هستند مىتوانند طبق شب و روز مريخ اگر معلوم هست تنظيم اوقات كنند ، ولى چون جاى شك و شبهه موضوعى و حكمى هست مىتوانند طبق شب و روز زمين كه تا پيش از آن عمل مىكرده‌اند تنظيم وقت كنند . نماز و روز فوت شده در حال خواب بعداً بايد قضا شود . اگر جاى ايستادن ندارند به همان حالت نشسته به طرف كره زمين نماز بخوانند .\r\n4 - در هر 24 ساعت زمينى پنج نماز مىخوانند با تقسيم و تنظيم وقت با فاصله تقريبى با فاصله نمازها در زمين . و اگر شب و روز قراردادى دارند\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nمىتوانند طبق همان تقسيم كنند .\r\n5 - اگر وسيله وضو و تيمم ندارند يا اگر به مصرف برسانند در مضيقه واقع مىشوند به هر حال نماز بخوانند و احتياطاً بعداً كه در شرائط درستى قرار گرفتند قضا كنند .\r\nسؤال 25 : در رسالهء توضيح المسائل آمده است « اركان نماز اگر عمداً و يا سهواً كم يا زياد شود نماز باطل است . » سؤال اين است كه زيادى در نيّت نماز چگونه قابل تصوّر است ؟\r\nجواب : بسمه تعالى منظور جاهائى است كه تصور زياده و نقصان باشد ، در نيت ، مقصود زياده نيست مگر به عقيدهء آنها كه نيت را با تلفظ مىدانند و آنگاه آن هم مبطل نيست .\r\nسؤال 26 : بسم اللَّه الرحمن الرحيم محضر مبارك حضرت . . . با سلام\r\n1 - نماز در نعل عربى كه استحباب دارد چگونه است ؟\r\nجواب : بسمه تعالى بايد طورى باشد كه سر انگشت شصت پا به زمين برسد .\r\n2 - نماز خواندن در كفش متنجس چه صورتى دارد ؟\r\nجواب : بسمه تعالى از باب محمول متنجس ، و اگر لباس حساب شود از باب « ما لا تتم فيه الصلاة » ، اشكال ندارد . چون همراه داشتن محمول متنجس به نظر ما اشكال ندارد و همينطور لباس متنجس ، اگر به مقدار ساتر عورت نباشد .\r\n3 - نماز مستحبى كه در حال راه رفتن جايز است در حال ورزش چه صورتى دارد ؟\r\nجواب : بسمه تعالى نظر باينكه برخى اعمال ورزشى با هيئت نماز ،\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nسازگارى ندارد در آن موارد مشكل است . شايد نماز در حال لگد پرتاب كردن اينطور باشد ، ليكن برخى حركات ورزشى منافاتى با هيئت نمازگزار ندارد خصوصاً با توجه به اينكه نماز مستحبى است و در حال راه رفتن هم جائز است .\r\nسؤال 27 : كسى براى ميّتى اجير مىشود تا نماز بخواند آيا گفتن اذان و اقامه لازم است ؟\r\nجواب : بسمه تعالى بستگى به قرار اجاره دارد .\r\nسؤال 28 : خواندن سوره بعد از حمد در ركعات سوّم و چهارم نمازهاى واجب به قصد ورود يا رجاء چه حكمى دارد ؟ و حكم خود نماز چه مىباشد ؟\r\nجواب : بسمه تعالى به قصد قرآن اشكال ندارد ، ليكن اگر سورهء مفصّلى همچون سور اوليه قرآن باشد محل تامل است .\r\nسؤال 29 : حكم گفتن بيش از سه مرتبه تسبيحات اربعه در ركعت سوّم و چهارم نمازهاى واجب به قصد ورود يا رجاء چيست ؟ و حكم خود نماز چيست ؟\r\nجواب : بسمه تعالى به قصد ذكر مطلق اشكال ندارد .\r\nسؤال 30 : بسمه تعالى محضر مبارك . . . سلام عليكم\r\n1 - آيا غسل و نمازِ مذكور در برگه ضميمه در نيمه شب جمعه و در غير وقت مذكور به قصد ورود يا رجاء ، مستحب شرعى است يا خير ؟\r\nجواب : بسمه تعالى ثواب امر مستحب شرعى را دارد گرچه استحباب آن ثابت نيست پس قصد ورود نكند ( از جهت عدم ثبوت سند ) .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n2 - آيا خواندن نماز ظهر روز جمعه با صداى بلند براى فردى كه نمازش را فرادا بخواند يا براى امام در نماز جماعت ، واجب يا مستحب مىباشد ؟\r\nجواب : بسمه تعالى واجب نيست . ليكن مستحب است براى امام و فرادا . گرچه همانطور كه در شرح عروه ذكر كرده‌ام بخاطر مخالفت ابن ادريس احتياط در عدم جهر است ، ليكن احتياط استحبابى است ، فتوى همان جواز جهر است .\r\nسؤال 31 : در هنگام نماز خواندن متوجه مىشويم زخم انگشتمان سر باز كرده است و مقدار بسيار كمى خون اطراف زخم به وجود آمده است در اين صورت حكم نماز گزار چيست ؟\r\nجواب : بسمه تعالى مقدار كم خون - تا به مقدار يك بند انگشت اشاره - براى نماز اشكالى ندارد بعدا تطهير كنيد . براى وضوى پيش از نماز هم چون نمىدانيد چه موقع خون بيرون آمده اشكال ندارد ، شايد پس از خشك كردن وضو بيرون آمده باشد .\r\nسؤال 32 : در بعضى نمازهاى مستحبى خواندن « آية الكرسى » بعد از حمد ، وارد شده است . آيا قبل از قرائت آية الكرسى « بسم اللّه الرحمن الرحيم » لازم است ؟\r\nجواب : بسمه تعالى دليل خاصى در اين مورد ندارد ، ليكن در شروع هر كارى خوبست .\r\nسؤال 33 : مراد از « سر انگشت » در مسح پا و سجده نماز واجب و مستحب كُجا مىباشد ؟ امير حسين . . .\r\nجواب : بسمه تعالى سر انگشت معلوم است ، آخر انگشت قسمت نوك آن . البته دقت لازم نيست .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nسؤال 34 : بسمه تعالى محضر مبارك حضرت آيت اللَّه . . . با سلام\r\nاستدعا دارم به سؤال شرعى زير پاسخ نماييد :\r\nگفتن عبارت « و عجل فرجهم » بعد از صلوات در تشهد نماز واجب و مستحب در موارد زير چه حكمى ( جواز يا استحباب ) دارد ؟\r\nالف - به قصد دعا . ب - به قصد ورود ج - به قصد رجاء\r\nجواب : بسمه تعالى اگر به قصد ورود در اين مورد خاص ( تشهد ) نباشد ، اشكال ندارد بلكه استحباب هم دارد .\r\nسؤال 35 : بسمه تعالى محضر مبارك مرجع عاليقدر . . . سلام عليكم\r\nآيا سجده بر اسكناس صحيح است ؟\r\nجواب : بسمه تعالى به نظر اينجانب سجده بر كاغذ - حتى سفيد - در صورتى جايز است كه از ما يصحّ السجود عليه . درست شده باشد ، مثل كاغذهاى كاهى يا ساخته از چوب كه گويا فعلًا بيشتر كاغذها از چوب هستند . رنگ هم خود مانعى ديگر است .\r\n\r\nنماز جماعت\r\nسؤال 36 : حكم امامت جماعت شخص غيرروحانى را بيان فرمائيد ؟\r\nجواب : بسمه تعالى اگر وسيله‌اى براى دورى روحانيون نشود اشكال ندارد . گرفتن هر گونه منصب از روحانيون سقوط در ورطه انحراف و تضعيف مذهب است .\r\nسؤال 37 : اگر در نماز جماعت فاصله لازم از بين برود يا فاصله لازم اصلًا از اوّل نماز وجود نداشته باشد و بعد از تمام شدن آن متوجّه شود يا متوجّه\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nنشود حكم نماز جماعت چه مىباشد ؟\r\nجواب : بسمه تعالى جماعت باطل بوده ليكن نماز صحيح است و اعاده ندارد . البته مىتوان گفت كه از برخى ادله استفاده مىشود كه اگر به وظيفهء تحقيق خود عمل كرده و معتقد به صحت بوده ثواب جماعت را هم مىبرد ( تفضيلًا من اللَّه تعالى ) .\r\nسؤال 38 : اگر امام جماعت بعد از اتمام نماز متوجّه شود كه نمازش باطل بوده ( مثلًا يا وضو نداشته و يا لباسش نجس بوده و يا . . . ) تكليفش چيست ؟\r\nآيا بايد به مأمومين اطّلاع دهد ؟\r\nجواب : بسمه تعالى نماز مأمومين درست است و اطلاع لازم نيست .\r\nسؤال 39 : در نماز جماعت ، مستحب است بعد از تمام شدن حمد امام ، مأموم بگويد : « الحمدللَّه رب العالمين » سؤال اين است كه آيا در نماز ظهر و عصر كه امام حمد را آهسته مىخواند ، اين استحباب وجود دارد ؟ و حال آنكه مأموم وقتى متوجه تمام شدن حمد امام مىشود كه مشغول سوره شده است ؟\r\nجواب : بسمه تعالى قصد ورود نكند . به قصد رجاء ثواب اشكالى ندارد ، از باب ذكر مطلق ثواب هم دارد .\r\n\r\nقصر صلاة\r\nسؤال 40 : بسمه تعالى محضر مبارك آيت اللَّه . . . سلام عليكم\r\nدر مورد مسأله « قصر صلاة » نظريه‌اى به محضر مبارك حضرت عالى ارائه\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nمىگردد و بر اساس آن نماز مسافر حكم ديگرى به خود مىگيرد . اگر چنانچه نظريه مذكور مورد قبول حضرت عالى قرار گرفت خواهشمند است كه بيان فرمائيد ، در غير اين صورت مستدعى است آن فقيه بزرگوار بذل عنايت فرموده ، پاسخى فقهى - استدلالى ارائه فرمائيد ، چنان كه سيرهء علماء و فقهاء بزرگوار شيعه براساس پاسخ‌گوئى مستدل به طلاب علوم دين بوده است .\r\nپيشاپيش از بذل عنايت آن جناب كمال تشكر و قدردانى را دارم .\r\nدر آيهء 101 سورهء مباركه نساء مىخوانيم :\r\n« و اذا ضربتم فى الارض فليس عليكم جناح ان تقصروا من الصلاه ان خفتم ان يفتنكم الذين كفروا ان الكافرين كانوا لكم عدوا مبينا »\r\nدر مورد آيه شريفه ، توجه به چند نكته لازم است :\r\n1 - « اذا » در اين آيه شريف ، ظرفيه شرطيه بوده و « ضربتم فى الارض » ظرف است .\r\n2 - « ضربتم فى الارض » فقط ظرف است .\r\nپس طبق دلالت آيه قصر ، در ظرف « ضربتم فى الارض » اگر موضوع متحقق شد ، حكم نيز جارى مىشود ، يعنى در ظرف « ضربتم فى الارض » اگر خوف وجود داشت ، حكم قصر صلاة وجود دارد .\r\n3 - از طرف ديگر « ان تقصروا من الصلاه » قصر از جنس نماز را مطرح مىكند زيرا « ال » در « الصلاه » ، « ال » جنس است و در نتيجه تمام نمازها را در بر مىگيرد . پس طبق دلالت آيه شريفه ، قصر صلاه تمام نمازهاى دو ركعتى و سه ركعتى و چهارركعتى را شامل مىشود .\r\nپس حكم وجود خوف ، قصر از صلاه است و معنا ندارد كه در حالت عدم وجود خوف هم ، حكم قصر از صلاه وجود داشته باشد ، زيرا « ان\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nخفتم » با « ان لم تخافوا » تناقض دارد و نمىشود « ان خفتم » حكم قصر از صلاه را داشته باشد و « ان لم تخافوا » نيز حكم قصر از صلاه را داشته باشد ! و بر طبق دلالت آيه شريفه ، « ضرب فى الارض » به خودى خود ، موضوعيتى براى قصر صلاه ندارد بلكه « ضرب فى الارض » در آيه شريفه ، فقط ظرف حصول براى موضوع است كه به آن اشاره نموديم و از اين جهت « ضرب فى الارض » در اين آيه شريفه ، نظير « او على سفر » در آيه 6 سوره مباركه مائده است كه : « ان كنتم مرضى او على سفر . . . فلم تجدوا مآءً فتيتمموا صعيداً طيباً » پس چنان كه بر طبق اين آيه شريفه ، « او على سفر » در تيمم بدل از وضو و غسل ، به خودى خود موضوعيتى ندارد بلكه ملاك ، « فلم تجدوا مآءً » مىباشد ، همينطور در آيه قصر هم ، « ضرب فى الارض » به خودى خود موضوعيتى براى قصر صلاه ندارد . و در نتيجه ، با پيدايش موضوع كه « ان خفتم » است حكم نيز جارى مىشود كه « ان تقصروا » من الصلاه » و چون بر طبق آنچه كه گفته شد ، ملاك قصر صلاه حصول خوف است ، پس اين خوف در هر يك از نمازها كه به وجود آمد ، حكم قصر صلاة نيز به وجود مىآيد كه اين خود بر طبق قاعده عقلى و فقهى و كلى دوران امر ميان اهم و مهم است كه با پيدايش خوف ، قصر از صلاة مىكنيم . پس بر طبق دلالت منطوق آيه قصر ، قصر صلاه در حالت خوف وجود دارد و بر طبق دلالت مفهوم آيه قصر ، قصر صلاه در اختصاص و انحصار حالت وجود خوف است .\r\nاگر گفته شود كه « ان خفتم » در آيه قصر ، قيد غالبى و نوعى است در پاسخ مىگوئيم :\r\nاولًا چنان كه گفته شد ، « ضرب فى الارض » در آيه قصر ، فقط ظرف است يعنى فقط ظرف حصول حكم براى موضوع است كه قبلًا به آن اشاره\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nنموديم و گفته شد كه ظرف غالبى بوده و مقدمه حصول خوف است .\r\nثانياً با ملاحظه سياق آيات 101 و 102 و 103 سوره مباركه نساء معلوم مىشود كه محصور بحث حالت خوف است و در نتيجه معلوم مىشود كه در اين آيات ، خوف ، محور اصلى است و در نتيجه در آيه 101 سوره نساء - يعنى آيه قصر - خوف شرط اصلى است و خوف در اين آيه شريفه اصالت دارد .\r\nثالثاً در آيه 102 سوره نساء آمده است كه « و اذا كنت فيهم فاقمت لهم الصلاه فلتقم طائفه منهم معك » و اين آيه شريفه على الظاهر مسوقة لبيان كيفيه صلاه الخوف مع عدم التعرض فيها له و انما فهم ذلك من ارجاع الضمير الى المذكورين فى آيه القصر فيستكشف من ذلك ان موضوع الحكم لشرعية القصر هم الخائفون من العدو .\r\nرابعاً در آيه 103 سوره مباركه نساء آمده است : « فاذا اطمأنتم فاقيموا الصلاه » و « فاذا اطمأننتم » در اين آيه شريفه ، در مقابل « ان خفتم » در آيه 101 سوره نساء يعنى آيه قصر مىباشد همچنانكه « فاقيموا الصلاة » در اين آيه شريفه در مقابل « ان تقصروا من الصلاة » در آيه قصر مىباشد . نتيجه اينكه معناى آيه شريفه كه مىفرمايد « فاذا اطماننتم فاقيموا الصلاه » اين است كه با بر طرف شدن خوف ، ديگر قصر از صلاه نكنيد .\r\nو بالاخره اينكه امر بين وجود يا عدم وجود خوف دوران دارد كه اگر خوف وجود دارد بر طبق دلالت آيه قصر ، حكم آن قصر از صلاه است و اگر خوف وجود ندارد ، بر طبق دلالت آيه 103 سوره نساء ، حكم آن عدم قصر از صلاه است .\r\nاگر گفته شود كه « فاذا اطمأننتم » در آيه 103 سوره نساء در مقابل « اذا\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nضربتم فى الارض » در آيه 101 سوره نساء است در پاسخ مىگوئيم :\r\n1 - با ملاحظه سياق آيات 101 و 102 سوره نساء مىبينيم كه محور اصلى بحث ، خوف است و اين خوف است كه اصالت دارد : « اذا ضربتم فى الارض . . . ان خفتم » ، و اذا كنت فيهم فاقمت لهم الصلاه فلتقم طائفة منهم معك و ليأخذوا اسلحتهم ودّ الذين كفروا لو تغفلون عن اسلحتكم و امتعتكم فيميلون عليكم ميله واحده » و در آيه 103 سوره نساء مىفرمايد كه « فاذا قضيتم الصلاه فاذكروا اللَّه . . » به دنبال آن مىفرمايد كه « فاذا اطمأننتم فاقيموا الصلاه » كه اشاره دارد به اينكه پس از پايان يافتن خوف - كه از آيه 101 تا عبارت « فاذا قضيتم الصلاه » در آيه 103 همواره ذكر شده بود چه به صورت ذكر خود خوف و چه به صرف ذكر نماز در حال خوف - ديگر قصر از صلاه نبايد كرد كه « فاقيموا الصلاه »\r\nپس ملاحظه سياق آيات به ما مىفهماند كه محور اصلى بحث در آيات 101 و 102 و 103 سوره نساء خوف و احكام نماز در آن حال است .\r\n2 - « فاقيموا الصلاه » در آيه « فاذا اطمأننتم فاقيموا الصلاه » به معناى انجام نماز به صورت كامل و با تمام شرايط آن است . اكنون اين سؤال مطرح مىشود كه « فاقيموا الصلاه » در مقابل چه چيزى است ؟ و مگر جايى ، نماز بدون انجام تمام شرايط آن خوانده مىشده است ؟ با ملاحظه آيه 101 سوره نساء مىبينيم كه مىفرمايد « ان تقصروا من الصلاه ان خفتم » و نتيجه اينكه « فاقيموا الصلاه » در مقابل « ان تقصروا من الصلاه » است پس نتيجه مىگيريم كه « فاذا اطمأننتم » نيز در مقابل « ان خفتم » مىباشد .\r\n3 - اينكه گفته شود كه « فاذا اطمأننتم » در مقابل « اذا ضربتم فى الارض » مىباشد قابل قبول نيست زيرا در مقابل « اذا ضربتم فى الارض » بايد « فاذا\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nرجعتم » مىآورد نه « فاذا اطمأننتم » پس از همين جا پى مىبريم كه « فاذا اطمأننتم » قطعاً در مقابل « ان خفتم » است و مراد از آن بر طرف شدن خوف است نه بازگشت از « ضرب فى الارض » .\r\n4 - سؤال مىكنيم كه آيا اطمينان و آرامشى كه پس از بر طرف شدن خوف به وجود مىآيد ، اطمينان نيست ؟ ! !\r\nبسيار واضح و روشن است كه انسان دو حالت دارد : يا حالت خوف و يا حالت عدم خوف .\r\nاگر حالت عدم خوف داشته باشد همان حالت آرامش و اطمينان است و بالاخره اينكه پس از هر خوفى ، آرامشى است و در نتيجه بسيار روشن است كه « فاذا اطمأننتم » به معناى حصول آرامش و اطمينان پس از خوف‌هاى ذكر شده در آيات 101 و 102 سوره نساء است .\r\n5 - بسيار واضح و روشن است كه صرف « ضرب فى الارض » سبب عدم آرامش و اطمينان نمىگردد بلكه چه بسا خود ، سبب حصول آرامش و اطمينان بيشتر گردد پس « فاذا اطمأننتم » نمىتواند در مقابل « اذا ضربتم فى الارض » باشد .\r\n6 - در زبان فارسى هم اطمينان و آرامش پس از خوف وجود دارد و گفته مىشود مثلًا مىگوئيم : « در مسافرت كه بودم دزدان به كاروان ما حمله نمودند اما من خود را از آنان مخفى نمودم سپس هنگامى كه مطمئن شدم . . . » .\r\nخامساً غالبى بودن « ان خفتم » نياز به دليل و قرينه دارد و به عبارت ديگر ما هيچ دليل و قرينه‌اى نه در سياق اين آيات و نه در كل قرآن كريم نداريم كه از او بشود استفاده نمود كه « ان خفتم » شرط اصلى قصر صلاه است و لااقل\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nاينكه مسافرت داراى خوف ، حكم قصر از صلاه را دارد و البته كه ظواهر قرآن كريم حجت مىباشند . البته جمع زيادى از علماء و فقهاء و مفسرين ، خود اعتراف نموده‌اند كه از ظاهر آيه شريفه چنين استفاده مىشود كه مسافرت داراى خوف ، حكم قصر از صلاه را دارد . اگر گفته شود كه در آيه قصر « اذا ضربتم فى الارض » يك شرط مستقل و « ان خفتم » هم يك شرط مستقل براى قصر صلاه است در پاسخ مىگوييم : علاوه بر ادله‌اى كه براى رد نظريه غالبى بودن « ان خفتم » ذكر نموديم عرض مىشود كه اولا اگر « اذا ضربتم فى الارض » شرطى مستقل از « ان خفتم » بود لازم بود كه آيه شريفه به صورت زير باشد : « اذا ضربتم فى الارض . . . ان تقصروا من الصلاه و ان خفتم » .\r\nدر حالى كه آيه شريفه نفرموده است كه « و ان خفتم » . بله اگر « و ان خفتم » فرموده بود در اين صورت مىتوانستيم بگوئيم كه « اذا ضربتم فى الارض » شرطى مستقل از « ان خفتم » است ، ثانياً اگر « اذا ضربتم فى الارض » شرطى مستقل از « ان خفتم » بود در اين صورت جواب « ان خفتم » ، محذوف بوده و در تقدير خواهد بود در حالى كه اصل ، عدم تقدير است . اگر گفته شود كه آيه قصر مربوط به صلاه خوف است و ربطى به صلاه مسافر ندارد در پاسخ مىگوئيم : آنچه ثابت و مسلم است اين است كه نماز در وطن در حالت عادى و معمولى ، 17 ركعت است به اين صورت كه نماز صبح 2 ركعت ، نماز مغرب 3 ركعت ، و نمازهاى ظهر و عصر و عشاء هر كدام 4 ركعت است .\r\nحال مىخواهيم ببينيم كه آيا اين نمازها ، در جايى قصر مىشود يا خير ؟\r\nبه قرآن كريم كه اولين دليل شرعى و اسلامى است مراجعه مىكنيم .\r\nمىبينيم كه قرآن كريم قصر صلاه را در انحصار و اختصاص حالت خوف مىداند كه اگر خوف وجود دارد ، حكم آن قصر از صلاه است و اگر خوف\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nوجود ندارد ، حكم آن عدم قصر است . پس قرآن كريم قصر صلاه را در انحصار و اختصاص حالت خوف مىداند . نتيجه اينكه نمازها فقط در حالت خوف ، قصر مىشود و نه در حالت ديگر .\r\nنتيجه اينكه چون قرآن كريم ، مسئله قصر صلاه را به صورت « حصر » و انحصار و اختصاص مطرح مىكند كه قصر صلاه فقط در حال خوف وجود دارد ، پس هيچ چيز نمىتواند با اين انحصار قرآنى ، مقابله كند و البته كه سنت پيامبر اكرم صلى الله عليه و آله و ائمه اطهار قطعاً موافق و مطابق با قرآن است . از همين رو است كه روايات را بر قرآن كريم عرضه مىكنيم و آنچه را كه موافق با قرآن كريم است مىگيريم . البته در معناى « ضرب فى الارض » اختلاف شده است . اكثر علماء ، آن را به معناى مسافرت نمودن دانسته‌اند . بعضى مثل مرحوم آيت اللَّه العظمى خوئى « ره » آن را به معناى حركت در هنگام قتال گرفته‌اند . بعضى نيز آن را به معناى حركت سخت و دشوار و داراى مشقت دانسته‌اند .\r\nلكن اولًا نص آيه شريفه « ضرب فى الارض » است و نه « سفر » و در آيه شريفه فرموده است كه « اذا ضربتم فى الارض » و نفرموده است كه « اذا سافرتم » يا « اذا مشيتم » و معلوم است كه « ضرب فى الارض » كه زدن در زمين است ، يعنى پا زدن در زمين است ، كنايه از حركت داراى مشقت و دشوارى است و نه صرف حركت نمودن تا چه رسد به صرف مسافرت ، پس « ضرب فى الارض » هم شامل حركت دشوار در وطن مىشود و هم شامل حركت داراى مشقت در حضر مىشود و هم شامل حركت داراى سختى و دشوارى در سفر مىگردد . زيرا چنان كه گفته شد معناى « ضرب فى الارض » كه زدن در زمين است ، پيمودن با سختى و مشقت است و چنين پيمودن و حركتى ، هم\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nمىتواند در وطن صورت گيرد و هم در سفر ، اما « ضرب فى الارض » در آيه قصر به معناى حركت در هنگام قتال نمىتواند باشد زيرا اولًا اين سخن در اثر وجود « ان خفتم » در آيه قصر ذكر شده است نه اينكه لغت « ضرب فى الارض » را معنا نموده باشد و ثانياً در آيه قصر ذكر شده است نه اينكه لغت « ضرب فى الارض » را معنا نموده باشد و ثانياً در آيه 20 سوره مزمل مىفرمايد « و اخرون يضربون فى الارض يبتغون من فضل اللَّه . . . » و مشاهده مىكنيم كه در اين آيه شريفه ، براى كار دشوارى مانند تجارت از تعبير « ضرب فى الارض » استفاده شده است . بالاخره اينكه « ضرب فى الارض » به معناى حركت در هنگام قتال نيست بلكه به معناى « پيمودن با سختى و مشقت » است .\r\nالبته قابل ذكر است كه حتى اگر « ضرب فى الارض » به معناى صرف مسافرت نمودن باشد يا به معناى حركت در هنگام قتال باشد ، باز هم مباحث ما به قوت خود باقى است زيرا چنان كه گذشت « ضرب فى الارض » فقط ظرف است يعنى ظرف حصول « ان تقصروا من الصلاه » براى « ان خفتم » است و چنان كه گذشت ملاك قصر صلاه وجود حالت خوف است .\r\nالبته در ميان احاديث ، رواياتى وجود دارد كه قصر صلاه را در حالت وجود مشقت مطرح مىكند كه در باب 3 از ابواب صلاه مسافر در كتاب وسائل الشيعه ذكر شده است مانند صحيحه فضلاى ثلاثه : محمد بن على بن الحسين باسناده عن معاويه بن عمار انه قال لابى عبداللَّه عليه السلام : « انّ اهل مكه يتمّون الصلاه به عرفات قال عليه السلام : ويلهم اوويحهم و اىّ سفر اشدّ منه لا ، لاتتم » و آخرين حديثى كه در باب 3 از ابواب صلاه مسافر در وسائل الشيعه ، قيد مشقت را دارد ، اين حديث است : حديث 12 : محمد بن محمد بن\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nالمفيد فى ( المقنعه ) : قال : قال عليه السلام : « ويل لهولاء الذين يتمّون الصلاه به عرفات اما يخافون اللَّه فقيل له فهو سفر ؟ فقال عليه السلام و اىّ سفر اشدّ منه » . و قابل توجه اينكه نصّ حديث اين است كه « اىّ سفر اشدّ منه » و « اشدّ » اسم تفصيل است يعنى حتماً بايد قصر صلاه در مسافرت‌هاى داراى شدّت و مشقّت زياد صورت گيرد و نه هر مسافرتى و نتيجه اينكه اين روايات چون موافق با آيه قصر مىباشند قطعاً مورد پذيرش هستند . بالاخره اينكه در روايات هر جا ذكر « قصر صلاه » شده ، قطعاً مراد از آن بايد قصر صلاه در حالت خوف باشد .\r\nاگر در حديثى قصر صلاه در غير حالت خوف وارد شده است ، آن حديث را به قرآن كريم عرضه مىكنيم و در نتيجه مقبول نخواهد بود .\r\nو بالاخره اينكه حتى يك نص حديثى نداريم كه قيد عدم خوف را براى عموميت قصر صلاه در سفر مطرح كرده باشد و به فرض نبودن قيد خوف در روايات ، دليل عدمش نيست بلكه روايات با توجه به آيه قصر ، حمل و توجيه به حالت وجود خوف مىگردند و مىتوان گفت كه حتى اگر به فرض در روايات ، قصر صلاه در مطلق سفر ذكر شده باشد ، چون در آيه قصر ، قصر صلاه در انحصار و اختصاص حالت وجود خوف است ، پس مطلق را حمل بر مقيد و در نتيجه مراد از قصر صلاه در روايات ، قصر در حالت وجود خوف است و بالاخره اينكه روايات ناظر به آيه شريفه قصر بوده و در نتيجه مراد از قصر صلاه در روايات ، قصر در سفر داراى خوف بوده است .\r\nو بالاخره اينكه روايات خود بر 3 دسته مىباشند : 1 - روايات 4 فرسخ 2 - روايات مسيره يوم 3 - روايات مشقت « اىّ سفر اشدّ منه » و اين 3 دسته با هم اختلاف دارند مگر آنكه دسته اول ، دوم را حمل بر دسته سوم كنيم كه مشقتى در كار باشد در اين صورت با توجه به آيه قصر ، قصر در حالت خوف\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nخواهد بود چنان كه روايت مىفرمايد « اى سفر اشدّ منه » و البته بسيار واضح است كه سفرهاى داراى مشقت زياد ، طبعاً خوفناك مىباشند كه خوف يا قبل از حصول مشقت زياد وجود دارد و يا همراه با حصول مشقت به وجود مىآيد و يا بعد از پيدايش مشقت به وجود مىآيد . ( چه خوف بر جان ، چه خوف بر دين ، چه خوف بر مال و چه خوف بر ناموس )\r\nاگر گفته شود كه بر طبق دلالت آيات شريفه ، قصر صلاه در ابتدا در حالت مسافرت داراى خوف بوده است لكن بعداً اين حكم ، توسعه پيدا نمود و شامل مسافرت‌هاى بدون خوف هم گرديد در پاسخ مىگوييم :\r\nاولًا چنان كه گذشته قرآن كريم قصر صلاه را در انحصار و اختصاص حالت وجود خوف دانسته است و هر روايتى كه با آن معارض باشد قطعاً مقبول نيست .\r\nثانياً اينكه ( بعداً اين حكم توسعه پيدا نمود ) از كجا به دست آمده است ؟\r\nو به عبارت ديگر اين توسعه موضوع قصر صلاه از كجا به دست آمده است ؟\r\nپس ناچاراً بايد اين توسعه مورد ادعا ، از طرف روايات صورت گرفته باشد در اينجا مىگوئيم كه چون قصر صلاه به حكم صريح قرآن كريم در انحصار حالت خوف است پس هرگز نمىتواند اين ( حصر قرآنى ) را از بين ببرد و صرف مسافرت را هم سبب قصر صلاه بداند .\r\nزيرا هرگز روايات نمىتوانند حكم صريح قرآن كريم كه انحصار قصر صلاه به حالت وجود خوف است را نسخ كنند . زيرا در علم اصول ثابت نموديم كه هرگز روايات و سنت نمىتوانند حكم موضوعى انحصارى قرآن كريم را نسخ كنند .\r\nپس سنت قطعاً موافق با اين حكم صريح و انحصارى قرآنى است كه\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nانحصار قصر صلاه به حالت وجود خوف است .\r\nثالثاً روايات « اى سفرٍ اشدّ منه » قصر صلاه را در مسافرت‌هاى داراى مشقت زياد مطرح مىكند و طبعاً قبل از مشقت زياد ، يا همراه با آن و يا بعد از آن خوف وجود دارد . و حتى اگر 3 دسته روايات فوق ، قابليت جمع شدن با يكديگر را به صورتى كه ذكر نموديم ، نداشته باشند ، طبعاً تعارض خواهند داشت كه در اين صورت لازم است كه آنها را به حكم روايات متواتر ، عرضهء بر قرآن كريم كنيم كه در اين صورت طبعاً روايات « اىّ سفرٍ اشدّ منه » به خاطر موافقت با قرآن مقبول خواهند بود . همچنين اينكه در روايات ، « قصر صلاه » ذكر گرديده است طبعاً ناظر به آيه قصر بوده و چون آيه قصر ، « قصر صلاه » را در انحصار حالت خوف مىداند ، پس روايات نيز حمل و توجيه به حالت وجود خوف مىگردند .\r\nبالاخره اينكه حكم صريح و خصوصى قرآن كريم ، مبنى بر انحصار قصر صلاه به حالت وجود خوف ، تا دامنه قيامت به انحصار خود باقى است كه اميرالمؤمنين عليه السلام فرمود : « و كتاب اللَّه بين اظهركم ناطق لا يعبا لسانه » و از طرف ديگر فرمود : « و تمسك بحبل القرآن و استنصحه و احلّ حلاله و حرّم حرامه » نتيجه اينكه صرف مسافرت هرگز سبب قصر از صلاه نيست . اگر گفته شود كه اجماع وجود دارد مبنى بر اينكه صرف مسافرت سبب قصر صلاه است در پاسخ مىگوئيم :\r\nاولًا اجماع محصل غير قابل تحصيل است و اجماع منقول هم به سرنوشت آن دچار است ، ثانياً اجماع محتمل المدركيّه حجّت نيست و قابل استناد نمىباشد تا چه رسد به اجماع مقطوع المدركيّه و در مسأله قصر صلاه ، اگر هم به فرض اجماعى وجود داشته باشد ، اجماع مقطوع المدركيّه\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nخواهد بود و قطعىترين مدرك آن ، آيه قصر است و از جمله شواهد اينكه مرحوم شيخ طوسى ( ره ) در كتاب خلاف در مسأله نماز مسافر ، به آيه قصر تمسك جسته است . و اگر هم به فرض ، مدرك اجماع ، روايات باشد ، بحث مربوط به روايات را هم اشاره نموده و ذكر كرديم .\r\nثالثاً اجماع مورد ادعا ، غاية الامر معارض با قرآن كريم خواهد بود و در اين صورت قطعاً اجماع را با قرآن كريم مىسنجيم نه قرآن كريم را با اجماع و نتيجه آنكه اجماع ذكر شده به علت مخالفت با قرآن كريم ، قطعاً حجيت نداشته و مقبول نخواهد بود چرا كه به تعبير امام على عليه السلام : « و كتاب اللَّه بين اظهركم ناطق لا يعيا لسانه » . و بالاخره اينكه بر طبق دلالت قرآن كريم ، اين حكم - يعنى اختصاص و انحصار قصر صلاه به حالت خوف - از ضروريات دين مبين اسلام خواهد بود .\r\nنكته ديگر اينكه طبعاً مسافرت بسيار بيشتر از خوف اتفاق مىافتد . اكنون سؤال مىكنيم كه اگر صرف سفر داراى حكم قصر از صلاه بود ، چرا قران كريم آن را ذكر نكرد و اصلًا اشاره‌اى به آن نفرمود اما از طرف ديگر تصريح بر قصر صلاه در حالت وجود خوف نمود آيا لازم نبود كه بر طبق قاعده فقهى و كلى و عقلى دوران امر ميان اهم و مهم ، لااقل يك آيه در قرآن كريم راجع به قصر صلاه مجرد مسافرت ، وارد مىشد ؟ به لحاظ كثرت تحقق موضوع دارد و در نتيجه بايد بيشتر روى آن تأكيد مىگرديد .\r\nنتيجه اينكه به حسب دلالت منطوق آيات 101 و 103 سوره مباركه نساء و مفهوم آيه 101 سوره نساء قصر صلاه در انحصار حالت خوف است و اين خوف بر طبق قاعده دوران امر ميان اهم و مهم ، در هر نمازى كه به وجود آيد سبب قصر صلاه مىگردد و « ان تقصروا من الصلاه » هم كه قصر از جنس\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nنمازها را بيان كرده و در نتيجه تمام نمازها را شامل مىشود خود دليل قرآنى ديگرى بر اين مطلب است .\r\nروايات « اىّ سر اشدّ منه » كه در باب 3 از ابواب صلاه مسافر در كتاب وسائل الشيعه وارد شده است نيز خود از ادله روايتى و سنتى ، براى اثبات انحصار و اختصاص قصرصلاه به حالت وجود خوف است چرا كه قبل يا همراه يا بعد از هر مشقت شديد ، خوف وجود دارد ( چه خوف بر جان ، چه خوف بر دين ، چه خوف بر مال ، چه خوف بر ناموس و چه خوف بر آبرو ) و معلوم است كه اجماع و . . . نقشى در برابر قرآن و حديث ندارد .\r\nوالسلام علكيم و رحمه اللَّه\r\nجواب : بسمه تعالى خدمت برادر عزيز و گرامى پس از سلام و تحيات وافره :\r\n1 - خوف در آيه قصر صلوة در قرآن ، خوف از دشمن است و شامل خوف مشقت نمىشود . ( آيه قرآن تقريباً صريح است )\r\n2 - قصر در قرآن در همه نمازها ذكر نشده است بلكه قصر از طبيعت صلوة است لاكل فرد منها .\r\n3 - دليل قصر نماز مسافر ، روايات است نه قرآن ، قرآن هم دستور داده :\r\n« ما اتاكم الرسول فخذوه » ، و حديث ثقلين . هم تأكيد كرده كه قرآن بدون اهلبيت قرآن نيست . همانطور كه در رساله اينجانب و برخى ديگر آمده قصر هم در خوف است و هم در سفر .\r\n4 - آيه مفهوم ندارد كه نفى از غيرخوف كند و به فرض چنين باشد ظهورش خفيف است و روايات را نفى نمىكند . انصاف بدهيد اينهمه روايات قصر نماز در ارتباط با مكان و مسير ، نه زمان و نه خوف ، آيا\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nمىتوان با يك مفهوم ضعيف ، دست از اينهمه روايات برداشت ؟ با وجود اصرار قرآن بر اخذ بما أتى الرسول و با حديث ثقلين ؟ !\r\n5 - اينطور نيست كه همه جا مقيد مقدم بر مطلق باشد ، ميزان ظهور است و هر كسى در امثال مقام اين مطلب را مىفهمد .\r\n6 - فقه صرف يك بحث اطلاق و تقيد نيست ، صدها فوت و فن تخصّص دارد . بايد حتماً نزد بزرگان سال‌ها تلمذ نمود .\r\n7 - جسارت نباشد ، اگر كسى خيال كند كه بيش از همه فقهاء يا مشهور فقهاء همه اعصار مىفهمد بايد در فهم خود شك كند .\r\n8 - تمسك به اجماع نمىكنيم بلكه به روايات ، ليكن فهم اصحاب از روايت ، بدون شك يكى از مؤيدات قويه ( به تعبير مرحوم امام ) يا دليل ( به تعبير مرحوم اصفهانى ) مىباشد ، به تعبير مرحوم بروجردى اصحاب بطانه فقه هستند و ما در برون . واقعيت اين است كه ائمه از ائمه گرفته‌اند و فقهاء از اصحاب ائمه . و قصر « صلوة » مسافر از قطعيات اين مسائل مأخوذه مىباشد .\r\n9 - مثل فقه جديدى كه برخى به ظاهر معتقد شده‌اند مثل كسى است كه در جلو منزلى عبور كرده و صدائى بشنود بگويد فلان منزل دعوا بود ، ولى اهل منزل مىدانند كه بحث ديگرى بوده است .\r\n10 - هر گونه پيروى از اين روش جديد - تشكيك در مسائل مسلّمه فقه - مسلماً موجب ضعف اعتقاد مردم مىشود .\r\n11 - هر كلمه‌اى كه در موضوع حكم بيايد ظاهر در قيديت است و اگر نبود روايات ما كه به حكم قرآن بايد به آنها عمل نمود كلمه‌اى را قيد مىگرفتيم . در تيمم روايات داريم .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n12 - اين حرف هم كه اجماع در برابر قرآن ارزش ندارد ، در صورتى صحيح است كه دلالت قرآن قطعى باشد نه ظهور ، در اصل ، و استمرار ، و در اطلاق .\r\n13 - ضرب فى الارض مطلق پا به زمين زدن است و بديهى است كه منظور بطور در جا نيست ! پس حركت و رفتن منظور است ، مشقت هم ذكر نشده است ، در آيه تجارت هم همينطور است ، هر تجارتى كه مشقت ندارد ، حتى تجارت در سفر .\r\n14 - اينكه گفته‌ايد هر مشقتى خوف هم همراه دارد ، درست نيست ، مشقت غير از خوف است . و هر سختى همراه خوف و ترس نيست و اين بديهى است .\r\n15 - روايت اشد ، اشاره به خوف ندارد ، شدت در هر چيز كمال همان چيز را مىرساند چنان كه شدت بياض يعنى سفيدتر بودن و همين طور چيزهاى ديگر ، روايات مزبور مىخواهد بگويد : مگر در صدق سفر چه چيزى دخالت دارد كه در سفر به عرفات نيست ، آن يك سفر درست و حسابى است . شاهد كلام هم اينكه راوى سؤال كرد : آيا اين يك سفر است ؟\r\nيعنى سؤال از صدق سفر است نه چيز ديگر ، حضرت هم همان را جواب داد يعنى مسلماً سفر است ، و در صدق سفر چه چيزى بايدباشد كه در آن نيست .\r\n16 - ضمناً روايات عرض بر قرآن و طرح مخالف ، تخالف تبايين را مىگويد نه اطلاق و تقييد و شبه آن را ، اگر قرآن صريحاً بگويد : القصر منحصر فى الخوف ، و روايات بگويد : لا ينحصر فى الخوف ، اين تعارض ، تباين است ، نه اينطور كه يكى مىگويد : در خوف قصر است ، ديگرى\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nبگويد : در مطلق سفر قصر است . و شما خود مىدانيد كه در قرآن كلمه :\r\nانحصار نيست ، شما با مقدمات ذكر شده مىخواهيد استفاده حصر كنيد .\r\n17 - استفاده حصر ، بيشتر از مفهوم شرط خواستيد بدست آوريد و اين در صورتيستكه شرط ، مفيد عليت منحصرة باشد . در بحث‌هاى علم اصول بحث‌هاى زيادى در اين زمينه است . با اين همه حرف ، خيلى تعجب است كه ادعا كرديد انحصار قصر صلوة از ضروريات اسلام است ! ! گويا معنى ضرورى بودن برايتان روشن نيست ! ! ضرورى از قطعى بودن هم بالاتر است !\r\n\r\nبوسيدن مهر\r\nسؤال 41 : آياى بوسيدن « مُهر » بعد از پايان نماز وجه شرعى دارد ؟\r\nجواب : بسمه تعالى دليلى براى آن نيافتم . اين معنى آمده كه دست به مهر بكشد و بر صورت و دستها و سينه بكشد .\r\n\r\nتعقيبات نماز\r\nسؤال 42 : بسمه تعالى محضر مبارك . . . سلام عليكم\r\nاينكه در تعقيب نماز هنگام قرائت آية الكرسى ، دستها را روى چشم مىگذارند ، آيا وجه شرعى دارد ؟\r\nجواب : بسمه تعالى « در كتاب من‌لايحضره‌الفقيه مرحوم صدوق آمده كه : كسى كه از چشم خود ناراحتى دارد بعد از نماز آية الكرسى\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nبخواند » . و قاعدتا بايد در چنين مواردى دست به محل درد كه دعا براى آنست گذارده شود .\r\n\r\nچادر نماز\r\nسؤال 43 : از آنجا كه بعضى از زنان با چادر سفيد نماز مىخوانند ، لطفاً بفرمائيد در صورتى كه اين چادر نماز باشد و بدن زن از زير چادر نمايان باشد ( اعم از اينكه نامحرم حضور داشته باشد و يا حضور نداشته باشد ) چه حكمى دارد ؟\r\nجواب : بسمه تعالى اگر بدن پيدا نيست - حتى شبح خود بدن احتياطاً - اشكال ندارد .\r\n\r\nاحكام مسافر\r\nسؤال 44 : بسمه تعالى با عرض سلام به حضور مرجع گرانقدر شيعه . . .\r\nاينجانب دانشجوى دانشگاه پيام نور دليجان مىباشم كلاس‌هاى ما به گونه‌اى مىباشد كه در هفته دو روز و برخى مواقع در ماه به 4 و 5 بار مىرسد با اين توصيفات ، وضعيت نماز و روزه ما چگونه مىباشد . ضمناً خوابگاه نداريم و اينكه بعضى روزها تا ظهر و بعضى روزها تا عصر در دانشگاه هستيم . با آرزوى قبولى طاعات و عبادات شما .\r\nجواب : بسمه تعالى به نظر اينجانب با صرف دو بار سفر نزديك ، عنوان دائم السفر نداريد ، ضمن اينكه دليجان هم چون جايگاهى نداريد\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nحكم وطن شما را ندارد اگر شك هم بكنيد حكم قبل از اين حالت را جارى مىكنيد يعنى مسافر هستيد .\r\nسؤال 45 : بسمه‌تعالى محضر مبارك مرجع عاليقدر . . . سلام عليكم\r\nبه عرض مىرساند : اينجانب حاج عبداللَّه . . . ساكن بندر امام خمينى بدليل اينكه شغلم اقتضاء مىكند لااقل هفته‌اى دو الى سه بار مجبورم از حد ترخص خارج شده و به مسافرت راه دور بروم . به نظر حضرت‌عالى تكليف نمازها و روزه‌هاى من چه مىشود ؟\r\nجواب : بسمه تعالى اگر مدتى هفته‌اى سه بار رفته‌ايد بعداً هفته‌اى دو بار ، و يا يك بار . اگر سفر دور است مثل تهران ، مشهد با ماشين كافى است و نماز شما تمام و روزه صحيح است .\r\n\r\nنماز آيات\r\nسؤال 46 : بسمه تعالى « فاسئلو أهل الذكر إن كنتم لا تعلمون »\r\nآيا پس‌لرزه نياز به نماز آيات دارد ؟\r\nجواب : بسمه تعالى معمولًا پس لرزه به لرزه با فاصله هرچند كم با زمين لرزه قبلى گفته مىشود ، در اين صورت آرى نماز دارد .\r\nسؤال 47 : بسمه تعالى حضور محترم . . . سلام عليكم\r\nاحتراماً به اطلاع مىرسانم روز سه شنبه 19 خرداد 1383 سياره زهره از جلوى خورشيد عبور خواهد نمود باعث گرفتگى جزئى قسمتى از خورشيد مىشود ، آيا در اين حالت نماز آيات واجب است يا نه ؟ آيا مىتوان نماز\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nآيات را خواند ؟ موفق و مؤيد باشيد مهدى . . .\r\nجواب : بسمه تعالى اگر گرفتگى به طورى است كه عامه مردم مىتوانند ببينند ، نماز واجب است . ليكن اگر فقط برخى متخصصين آن هم با وسائل امكان رؤيت دارند واجب نيست و ظاهراً اينطور مىباشد .\r\nسؤال 48 : بسم اللَّه الرحمن الرحيم محضر مبارك مرجع . . . سلام عليكم\r\nبا اداى احترام به اطلاع مىرساند با توجه به پيشرفت جامعه بشرى و افزايش سطح بينش وى و سفر به مناطق جديد ، مسايلى پيش آمده كه خواستار جواب شرعى آن براى آشنايى بيشتر مردم با احكام اسلامى و عمل بر طبق احكام الهى مىباشم .\r\n1 - با توجه به گسترش فن‌آورى اطلاعات آيا افرادى كه به اين وسيله به بررسى آيات الهى همچون كسوف و خسوف و مسائلى از اين قبيل مىپردازند و از كيلومترها فاصله تصوير زنده اين رويدادها را دريافت مىكنند ، لازم است نماز آيات بخوانند ؟\r\n2 - در برخى از مناطق كره زمين شرايط جغرافيايى طورى است كه ماه تا شب 14 ديده نمىشود ، در اين مناطق در چه موقعى ماه مبارك رمضان شروع و تمام مىشود ؟\r\nجواب : بسمه تعالى جناب آقاى مهدى . . .\r\n1 - اگر كسوف و خسوف در منطقه افق خويش را ، مىبينند نماز آيات را بخوانند .\r\n2 - از طريق سائر مناطق مىتوان اصل ماه رمضان را تشخيص داد و اما حلول ماه يعنى شب اول را : تا يقين ندارند مىتوانند طبق حالت گذشته\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nعمل كنند ولى يقيناً پس از گذشت يكى دو روز از ماه ، طبق مناطق ديگر ، يقين مىكنند كه آنجا هم رمضان شده است .\r\nسؤال 49 : آيا پس لرزه نياز به نماز آيات دارد ؟\r\nجواب : بسمه تعالى آرى ، مگر اينكه كاملًا پيوسته و متصل به زلزله اصلى باشد كه با هم يكى حساب شوند در آن صورت يك نماز آيات كافى است .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n\r\nروزه\r\n\r\nرويت هلال\r\nسؤال 50 : بسمه‌تعالى محضرمبارك مرجع عاليقدر . . . بعد التحيّة و السّلام\r\nبه استحضار مبارك مىرساند از آنجا كه مدتهاست همه ساله رؤيت هلال ماه مبارك رمضان به يكى از جنجالىترين و مهم‌ترين مسائل فقهى تبديل گشته و چون از حساسيت بسيار مهم هم برخوردار است ، و از طرفى چون طرفين حكم ، وجوب و حرمت مىباشد ، لذا بر آن شديم نظر حضرتعالى را پيرامون مسائلى چند در اين رابطه استفتاء كنيم . در ضمن چون بعضى سؤالات علمى و نجومىِ صرف مىباشد ، جهت روشن شدن حكم فقهى ناگزيز از طرح آن نيز هستيم .\r\nبا آرزوى توفيق روزافزون براى حضرتعالى و آرزوى تعجيل در ظهور حضرت بقيةاللَّه الاعظم ( عج )\r\n1 . آيا در رؤيت هلال اتحّاد افق شرط است ؟\r\nجواب : بسمه تعالى به نظر اينجانب اتحاد افق شرط است و رؤيت در يك شهر فقط براى آن محل و شهرهاى نزديك آن مفيد مىباشد .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n2 . آيا رؤيت بايد در شب باشد و يا روز بعد هم كافى است ؟\r\nجواب : بسمه تعالى بايد در شب باشد و روز بعد كافى نيست ، حتى تا پيش از ظهر هم كفايت نمىكند .\r\n3 . آيا زمين در رؤيت هلال تأثير دارد ؟ و يا رؤيت منحصر به تقارب نيّرين است ؟\r\nجواب : بسمه تعالى حالت هلال و سائر حالات تا بدر ، مربوط به نسبت بين قمر و شمس است . ليكن چون مسأل رؤيت يا قابليت رؤيت در ادله شرعيه مطرح است ، نسبت با انسان هم مطرح است .\r\n4 . آيا وجود مغارب و مشارق در رؤيت و عدم رؤيت هلال مؤثر است ؟\r\nجواب : بسمه تعالى مغارب و مشارق در ارتباط با افق مىباشد و گفتيم كه اتحاد افق شرط است .\r\n5 . آيا در تمام كره زمين رؤيت هلال از نظر زمان يكسان است ؟ يا در نيمكره متفاوت است ؟\r\nجواب : بسمه تعالى بديهى است كه از نظر ما كه اتحاد افق شرط است رؤيت هلال از نظر زمان يكسان نخواهد بود ، از نظر كسانى چون مرحوم آقاى خوئى ( قده ) كه اتحاد افق را شرط نمىدانند ، نيز معتقدند كه نيمكره ديگر كه در شب با اين نيمكره مشاركت ندارند رؤيت در اين نيمكره براى آن نيمكره مفيد نخواهد بود .\r\n6 . آيا رؤيت كامل هلال شرط است يا رؤيت جزء هلال هم كافى است ؟\r\nجواب : بسمه تعالى بايد صدق « هلال » كند و اگر جزء بسيار كوچكى كه صدق هلال نمىكند رؤيت شود ظاهراً كافى نمىباشد .\r\n7 . آيا در تعيين شهرهاى هم‌افق علاوه بر طول ، عرضِ جغرافيائى هم\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nشرط است ؟\r\nجواب : بسمه تعالى اتحاد يا تقارب طول و عرض ، هر دو ملاك است .\r\n8 . آيا در صورت رؤيت هلال در شهرهاى شرقى براى شهرهاى غربى هم كافى است ؟ عكس فرض سؤال چطور ؟\r\nجواب : بسمه تعالى رؤيت در شرق براى غرب هم كافى است - و نه برعكس - زيرا معلوم مىشود قمر ظهور پيدا كرده است و براى غرب بالاتر از شرق مىباشد .\r\n9 . در صورت قائل شدن به اشتراط اتحاد افق ، وجود متعدد ليالى قدر و عيد فطر چگونه قابل توجيه است ؟\r\nجواب : بسمه تعالى منظور از عيد واحد و قدر واحد و همانند آن كه ظاهر برخى روايات مىباشد عنوان عيد فطر و قدر و مانند آن است . هر چند از نظر مصداق به حسب افقها متعّدد باشند . و اين اختصاص به نظر ما ندارد . بالاخره پيروان آن عقيده ديگر هم به حسب دو نيمكره دو عيد و دو قدر قائل هستند .\r\n10 . آيا رؤيت هلال بايد با چشم غير مسلّح باشد ؟ با عينك‌هاى نمره بالا چطور ؟\r\nجواب : بسمه تعالى از نظر اينجانب فرقى نمىكند . چشم مسلّح نيز مانند ديدن با عينك مىباشد .\r\n11 . آيا رؤيت هلال با هواپيما در ارتفاع بالا كافى است ؟\r\nجواب : بسمه تعالى عروج با هواپيما همراه با تغيير افق مىباشد - به احتمال زياد - و اين كافى نيست .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n12 . آيا در صدر اسلام هم مسأله اتحاد افق مطرح بوده است ؟\r\nجواب : بسمه تعالى پس از آنكه روايات كفايت رؤيت در يك شهر را براى شهر ديگر حمل بر شهرهاى نزديك نموديم معلوم مىشود كه منظور از عبارات روايات هم افقهاى واحد بوده است . در روايتى هم كه از طرف حضرت امير عليه السلام عصر روز عيد اعلام شد در همان محيط مقر حكومت - كوفه - اين كار شده است و هيچ مدركى براى اينكه به كلّ كشور پهناور اسلامى آن روز اعلام شده باشد يافت نشده است .\r\n13 . آيا علم و وثوق به محاسبات نجومى جهت وجود و ثبوت هلال جهت حكم به اوّل ماه كافى است ؟\r\nجواب : بسمه تعالى اگر اطمينان و علم عرفى پيدا شود كفايت مىكند .\r\n\r\nروزه\r\nسؤال 51 : بسمه تعالى محضر مبارك حضرت . . . سلام عليكم\r\n1 - بيمارى كه تا آخر عمر بايد دارو مصرف كند كه دكتر منع كرده كه روزه بگيرد تكليف چيست ؟\r\nجواب : بسمه تعالى بنا به آنچه گفته شد معلوم مىشود روزه برايش ضرر دارد و بنابراين نبايد روزه بگيرد .\r\n2 - زنان كه عادت مى شوند روزه‌هاى واجب به چه صورتى است ؟\r\nجواب : بسمه تعالى بعداً قضا ميكنند و كفاره ندارد .\r\nبسمه تعالى با عرض سلام و آروزى قبولى طاعات و عبادات ؛\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nاگر شخصى در ماه مبارك رمضان محتلم شود و قبل از اذان صبح غسل كند ، ولى پس از اذان مجدداً محتلم شود وظيفه و حكم شرعى او چيست ؟\r\nو همچنين اگر جنابت او چند روزى در پى باشد ، آيا بايد هر روز غسل كند ؟\r\nو اگر از خانواده و اطرافيان خود خجالت بكشد و مقيّد باشد و نتواند هر روز غسل كند حكم و وظيفهء شرعى اين شخص چيست ؟ « با تشكر »\r\nجواب : بسمه تعالى 1 - مجدداً براى نمازهايش غسل مىكند و براى روزهء او مشكلى نيست .\r\n2 - چيزى كه در اين باره مبطل روزه است باقى بودن عمدى بر جنابت هنگام طلوع فجر مىباشد . احتلام در روز براى روزه مشكلى نيست ، براى نمازهايش غسل مىكند .\r\n3 - در دين نبايد حيا و خجالت بكشد ليكن اگر راستى بجهاتى خاص مشكل زيادى و باصطلاح « حرج » هست مىتواند تيمم كند .\r\nسؤال 52 : بسمه تعالى حضور محترم . . . سلام عليكم\r\nكسى نذر مىكند كه قضاى روزه ماه رمضان را در سفر انجام دهد چگونه است ؟\r\nجواب : بسمه تعالى صحيح نيست ، نذر روزه در سفر فقط مربوط به روزهء استحبابى مىباشد .\r\nسؤال 53 : بسمه تعالى « فاسئلوا أهل الذكر إن كنتم لا تعلمون »\r\nمحضر مبارك مرجع عاليقدر . . . سلام عليكم\r\nاستعمال سيگار براى شخص روزه‌دار چه حكمى دارد ؟\r\nجواب : بسمه تعالى جائز نيست . در جلد سوم المعلقات توضيح داده‌ام .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nسؤال 54 : طلبه‌اى كه وارد حوزهء علميه مىشود معمولًا قصد مىكند كه حداقل تا پايهء 5 يا 6 در همان حوزه درس بخواند ، آيا آنجا حكم وطن براى او دارد ؟\r\nجواب : بسمه تعالى نماز و روزه‌اش تمام است .\r\nسؤال 55 : در فرض سؤال قبل اگر مثلًا هفته‌اى يك بار يا دو بار و يا بيشتر ، و يا هر دو هفته يك بار و يا بيشتر رفت و آمد داشته باشد نماز و روزه‌اش چه حكمى دارد ؟ در بين راه چطور ؟\r\nجواب : بسمه تعالى گفتيم كه روزه و نمازش تمام است . اگر در راههاى نزديك ( بيش از چهار فرسخ و نيم ) هفته‌اى سه بار و در راههاى دور هفته‌اى يك بار رفت و آمد كند - مثل سفر با ماشين از قم به زاهدان مثلًا كثيرالسفر نيز حساب مىشود كه در طىّ راه نيز نماز و روزه‌اش صحيح و تمام است .\r\nسؤال 56 : شخصى هر روز به بيش از مسافت شرعى سفر مىكند ، با اين توضيح كه هميشه بعد از اذان صبح از وطن خود حركت مىكند و قبل از اذان ظهر ، به آن شهر مىرسد ، حكم نماز و روزهء اين شخص را بيان فرماييد .\r\nجواب : بسمه تعالى دائم السفر مىباشد و نماز و روزه او درست است هر چند هنگام ظهر در راه باشد .\r\nسؤال 57 : شخصى در ماه مبارك رمضان مسافر بود ، بعد از اذان ظهر به وطن خود مىرسد با توجه به اينكه در سفر افطار نكرده است آيا مىتواند روزه بگيرد ؟ ( با اين توضيح كه چون وقت باقى بوده نماز ظهر و عصر را در بين راه نخوانده بلكه بعد از رسيدن به وطن نماز را كامل خوانده است . )\r\nجواب : بسمه تعالى ورود بعد از ظهر فائده‌اى ندارد و روزه او بايد\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nقضا شود .\r\nسؤال 58 : حكم شخصى كه بدون دليل روزه مستحبى خود را باطل مىكند چيست ؟\r\nجواب : بسمه تعالى ابطال روزه مستحبى اشكالى ندارد هر چند بعدازظهر باشد .\r\nسؤال 59 : اگر فرد متأهلى ، بدون رضايت والدينش و در صورت عسر و حرج تقريباً قابل تحمّل ، عهد نمايد كه تا آخر عمر ، در جميع فصول ، يك روز در ميان ، روزه بگيرد ، از منظر فقهى چه حكمى دارد ؟\r\nجواب : بسمه تعالى رضايت والدين شرط نذر و عهد نيست ليكن اگر نهى كنند از رجحان ميافتند و رجحان شرط صحت نذر و عهد است .\r\nسؤال 60 : شخصى در شب اول شوّال عدّه‌اى را در مسجد يا حسينيه دعوت كرده افطار مىدهد ، آيا فطريه آنها بر او لازم است ؟\r\nجواب : بسمه تعالى به نظر اينجانب به عهدهء ميزبان است .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n\r\nخمس و زكات\r\nسؤال 61 : بسمه تعالى محضر مبارك حضرت آية الله العظمى محمدعلى گرامى « مد ظله » سلام عليكم\r\nكسى كه براى رفتن به حج پول را در بانك مى گذارد و چند سالى مىگذرد آيا خمس به آن تعلق مى گيرد ؟\r\nجواب : بسمه تعالى در صورتى كه براى رفتن به حج راه ديگرى نباشد به نظر اينجانب خمس ندارد .\r\nسؤال 62 : بسمه تعالى خدمت حضرت آيت اللَّه . . . سلام عليكم\r\nحضرت آقا فردى مقدارى از سهم منزل خود را به نام همسر خود نمودند سپس منزل را از همسر خود خريدند وضعيت خمس همسر اينجانب را مشخص نماييد . آرزوى سلامتى حضرت عالى را از خداوند منان خواستارم .\r\nجواب : بسمه تعالى در دو صورت خمس بر همسر واجب است :\r\n1 - اگر بداند كه شوهرش اهل خمس نبوده و اين خانه از پول خمس نداده تهيه شده و متعلق خمس بوده است . چنان كه اگر مرد براى فرار از خمس ، نقل و انتقال مزبور را انجام داده نيز خمس به عهده مرد هست .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n2 - اگر زن منزل را به قصد تجارت نگه بدارد تا گران شده و سپس بفروشد كه در اين صورت قيمت مازاد بر آن مقدار كه به او بخشيده شده خمس دارد .\r\nسؤال 63 : بسمه تعالى « فاسئلوا أهل الذكر إن كنتم لا تعلمون »\r\nمحضر مبارك . . . سلام عليكم\r\nبا توجه به مسائل « زكات فطره » در رسالهء توضيح المسائل لطفاً بفرماييد منظور از « نانخور » چيست ؟ آيا به مجرّد صَرف يك افطارى در شب عيد فطر توسط مهمان ، عنوان عيلولت ، نانخور بودن و تحت تكفّل بودن بر مهمان صدق مىكند ؟\r\nجواب : بسمه تعالى در كتاب « المعلقات » توضيح داده‌ايم كه لازم نيست صدق عيلوله بطور مطلق بكند . بلكه صدق عيلوله در همان شب كافى است براى وجوب فطرة . همين كه شب عيد نانخور او حساب شود كافى است .\r\nسؤال 64 : مقدارى وام گرفته‌ام كه در طول چهار سال بپردازم ، آيا به اين پول خمس تعلق مىگيرد ؟\r\nجواب : بسمه تعالى وام خمس ندارد مگر آن مقدارى كه اقساطش پرداخته شده و آن باقى مانده است .\r\nسؤال 65 : بسمه تعالى محضر مبارك حضرت . . . سلام عليكم\r\n1 - كسى كه محتاط است و در مسائل شرعى با احتياط عمل مىكند خمس مالش را به چه كسى بدهد ؟\r\nجواب : بسمه تعالى به يكى از مجتهدين متساوى على التخيير . از فقهاء رتبهء اول از نظر احتمال اعلميت .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n2 - شخصى درآمدش از راه حلال به دست مىآيد ولى خمس مالش را نمىپردازد و يقين داريم كه به عين فرشى كه بر روى آن نشسته‌ايم و به عين منزل يا به عين غذايى كه مصرف مىكنيم خمس تعلق گرفته . با توجه به اينكه در بعضى موارد مجبوريم با اين افراد رفت و آمد كنيم و از طرفى هم در اين گونه موارد بايد از مجتهد جامع الشرائط جهت تصرف اجازه گرفت .\r\nالف ) آيا از نظر شما مجازيم در آن خانه و بر روى آن فرش نماز بخوانيم و معادل خمس غذاى مصرفى را خود بر ذمّه بگيريم و پرداخت كنيم تا از اثرات وضعى و سوئى كه دارد در امان باشيم ؟\r\nب ) با تمام فروض مذكور چنانچه بخشى از درآمد اين شخص از راه حرام بدست آيد چاره چيست ؟\r\nجواب : بسمه تعالى الف - مجازيد مصرف كرده خمس آن را بپردازيد .\r\nب - اگر يقين نداريد كه اين مال به خصوص متعلق خمس است لازم نيست چيزى پرداخت كنيد ليكن احتياط در هر حال خوب است .\r\nسؤال 66 : بسم اللَّه الرحمن الرحيم محضر مبارك حضرت . . . سلام عليكم\r\nشخصى از دنيا رفته كه طبق اظهارات خودش در ايام حيات وجوهات مالش را نپرداخته و چون وصيت كرده كه بعد از وفاتش ورثه خمس اموال او را بپردازند - و ورثه هم نمىدانند كه كدام يك از اموال خمس دارد و كدام يك ندارد لطفاً با توجه به ماترك ايشان ما را راهنمايى فرماييد .\r\n- يك دستگاه ساختمان مسكونى به همراه لوازم منزل كه از ابتداء زندگى تا به حال در آن سكونت داشته .\r\n- حدود ده هكتار زمين كشاورزى كه هر سال كاشته مىشود و از آب قنات\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nو چاه عميق سيراب مىشود .\r\n- يك حلقه چاه عميق به همراه موتور پمپ و لوازمات آن .\r\n- مقدارى كتاب كه سال‌هاى قبل از آنها استفاده مىشده ولى چند سالى است كه بلااستفاده مانده .\r\nدر ضمن مشخص فرمائيد كه اگر خمسى شامل حال مال ايشان شود ورثه قبل از اينكه سهم الارث خود را بردارند ، بايد خمس بپردازند يا بعد از آن ؟ لطفاً جواب را مرقوم فرمائيد . والسلام عليكم و رحمة اللَّه و بركاته\r\nجواب : بسمه تعالى 1 - ساختمان مسكونى اگر از منافع سال تهيه شده باشد خمس ندارد و اگر از مجموع درآمدهاى سال گذشته باشد خمس دارد و همينطور لوازم منزل\r\n2 - زمين كشاورزى و وسائل چاه آب و . . . همگى خمس دارند .\r\n3 - كتاب‌هايى كه استفاده شده و معمولًا از منافع سال خريدارى شده خمس ندارد .\r\n4 - اداء خمس مانند بدهى به اشخاص ، بر ارث مقدم است و تا خمس و بدهىهاى ديگر پرداخت نشود ورثه حق تقسيم ارث را ندارند . پس از اداء خمس اگر وصيت امور خيريه ديگرى دارد بايد از ثلث مابقى مال داده شود .\r\nسؤال 67 : حديثى را در تلويزيون نقل از حضرت صاحب الزمان نقل كرده‌اند كه فرموده : « لعنت خدا و ملائكه و جن و انس بر كسى باد كه يك درهم خمس ما را بخورند و ندهند » بزرگوارى بفرمائيد اين حديث در چه كتابى است مرقوم بفرمائيد .\r\nجواب : بسمه تعالى در باب سوم خمس كتاب وسائل ، شبيه به اين\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nتعبير ، مانند : ملعون است بر زبان من و همه انبياء . . . هست ، تعبيرات خيلى تندتر از اينها نيز در ادله وجود دارد .\r\nسؤال 68 : كسى كه براى رفتن به حج پول را در بانك مىگذارد و چند سالى مىگذرد ، آيا خمس به آن تعلق مىگيرد ؟\r\nجواب : بسمه تعالى در صورتى كه براى رفتن به حج راه ديگرى نباشد به نظر اينجانب خمس ندارد . اگر پول را به دولت تمليك كند نه اينكه امانت باشد يا به بانك به عنوان مضاربه بدهد هر چند به هدف حج .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\n\r\nعقايد\r\nسؤال 69 : بسم اللَّه الرحمن الرحيم محضر مرجع عاليقدر . . . سلام عليكم\r\nضمن آرزوى تعجيل در فرج حضرت حجت سلام اللَّه عليه و همچنين صحّت و سلامت توام با موفقيت حضرتعالى ، ضمن عرض پوزش استدعا دارم كه پاسخ سوالات زير را مرقوم و به خاتم شريف ممهور فرماييد . سعيد . . .\r\n1 - در محدوده فعاليت مسجد ما هيئت‌هاى زيادى قرار دارد كه در بعض از اين هيئت‌ها بعد از ذكر صلوات ، با و عجل فرجهم مىگويند « يا على » و بعضى هم كلمه « شريف » را اضافه مىكنند اين عمل چه صورت دارد ؟\r\nجواب : بسمه تعالى اگر بعنوان توسل به حضرت على عليه السلام و استمداد از آنحضرت است اشكال ندارد .\r\n2 - در بعضى ديگر از هيئت‌ها بعد از اينكه نام مقدس حضرت على عليه السلام برده مىشود حضّار مىگويند . « هُو » اين عمل چه صورت دارد ؟\r\nجواب : بسمه تعالى اگر منظورشان اين است كه على عليه السلام خداست كافرند و نجس . و اگر صرف تلفظ بدون توجه است حرام است و توهين به حضرت حقتعالى . خود على عليه السلام فرموده : هو اسم خداست .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nسؤال 70 : « و هُو العزيز الدّائم » حضور محترم . . . . با عرض سلام\r\nآيا معتقدين به نظرّيهء وحدة الوجود ، نجس مىباشند ؟\r\nجواب : بسمه تعالى به رساله توضيح المسائل اينجانب مسله 121 رجوع شود . وحدت وجود چندين معنى دارد .\r\nبسمه تعالى محضر مبارك . . . . سلام عليكم\r\n1 - نظر حضرت‌عالى نسبت به اصل تصوف و درويشى چيست و آيا منفكّ از حقيقت عرفان اسلامى است ؟\r\n2 - عشريّه برخى از صوفيه و دراويش ، آيا بدعت به حساب مىآيد ؟ و آيا كفايت از خمس نيز مىنمايد يا خير ؟\r\n3 - وظيفه دينى ما ، نسبت به برخى از اشعار ديوان آية اللَّه العظمى خمينى ، كه در آن از صوفى و درويش ، مدح شده است چيست ؟ ( خصوصا آنكه چنين مطالبى ، دستاويز برخى از بزرگان سلاسل تصوّف نيز ، گرديده است ) ؟ !\r\nمهدى . . .\r\nجواب : بسمه تعالى برادر مكرم جناب آقاى مهدى . . . . دامت توفيقاته بعد السلام و التحيه : در پاسخ به سؤالهاى شما عرض مىشود :\r\n1 - همهء مراحل تكامل انسان ، برنامه دقيق مىخواهد و آن برنامه را فقط خداوند مىداند و آن را به وسيله پيامبر صلى الله عليه و آله و اهل بيت او و آنها هم از طريق علما بيان كرده‌اند ، صوفيه در اين گردونه هيچ سمتى ندارند . امام زمان عليه السلام هم فرموده : پس از غيبت به فقها رجوع كنيد .\r\n2 - عشريه در اصطلاح روايات به زكات گفته مىشود ، آن هم بايد به حاكم شرع اسلامى ( مجتهد جامع الشرايط ) داده شود . و به هر حال از خمس هم كفايت نمىكند .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nصوفيه اشكالات زيادى دارند كه يكى از مهمترين آنها ايجاد تفرقه و انشعاب در ميان مسلمين است ، از قطب دستور مىگيرند با اينكه بايد از مرجع تقليد دستور بگيرند . امر به معروف و نهى از منكر ندارند و احياناً منكر اين فريضهء الهى هستند ، اوراد و كارهايى به عنوان دين انجام مىدهند كه بدعت است .\r\n3 - منظور مرحوم امام خمينى از لفظ صوفى و درويش معناى واقعى كلمه است نه گروه خاص . منظور كسى است كه از دنيا دست كشيده نه آنكه گروهى را به دور خود جمع مىكند و عشريه مىگيرد و دم و دستگاهى براى خود درست كرده است .\r\nسؤال 71 : بسمه تعالى حضرت آيت اللَّه . . . سلام عليكم\r\n1 . حكم خودزنى در عزادارى چيست ؟ حيثيت و فلسفه اين نوع عزادارى چيست ؟\r\nجواب : بسمه تعالى عزادارى فلسفه نمىخواهد ، فقط سوزش دل مىخواهد .\r\n2 . چرا به مريدان اميرالمؤمنين عليه السلام درويش مىگويند و آيا دراويش مورد تاييد ائمه اطهار مىباشند ؟\r\nجواب : بسمه تعالى اين نام براى حضرت امير عليه السلام توهين است ، پس از امام زمان عليه السلام فقط بايد از مرجع تقليد اطاعت كنيد و هيچ فرقه ديگرى رسميت ندارد ، براى رسيدن به معنويات بيشتر هم از كتب ادعيه مورد تاييد استفاده كنيد .\r\n3 . آيا شركت در مجالس مدح و سرور ائمه اطهار كه توسط دراويش برگزار مىگردد جايز است ؟ و حكم بردن شيرينى و شربت براى اين محافل\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nچيست ؟\r\nجواب : بسمه تعالى چون اينها فرقه‌اى مقابل سائر مردم هستند نبايد آنها را ترويج نمود و شركت در محافل آنها ترويج آنهاست .\r\n4 . آيا علىاللهىها محكوم به نجاست هستند ؟ و معاشرت با آنها چه حكمى دارد ؟\r\nجواب : بسمه تعالى اگر واقعا آنحضرت را خدا بدانند كافرند و نجس ، ليكن اگر صرف علاقه زياد است و فقط اسم على اللهى به آنها گفته مىشود مسلمان هستند .\r\n5 . چرا بهائيت را نجس مىدانيم ، و فرق بين ما و آنها به غير از ظهور و عدم ظهور امام زمان عليه السلام چيست ؟\r\nجواب : بسمه تعالى بهائيت ، خاتميت پيامبر را قبول ندارند ، و در حقيقت خود را از امت پيامبراكرم صلى الله عليه و آله نمىدانند .\r\n6 . عده‌اى در شهر ما زندگى مىنمايند كه از مقلدين مرحوم آيت الله ميرزا محمد صادق مجتهدى تبريزى هستند كه تمام پرچمها و حكومتها را به غير از حكومت امام زمان ( ع ) باطل و استفاده و برق و آب ، مدرسه و . . . را حرام مىدانند آيا واقعاً مرحوم آيت الله تبريزى چنين فتوايى دارند و به چه علت ؟ و حكم معاشرت با آنها چيست ؟\r\nجواب : بسمه تعالى معاشرت اشكالى ندارد ، آنها هم از نيكان هستند ، اين عقيده را دارند ، صرف اين معنى جرم نيست .\r\nسؤال 72 : بسمه تعالى حضور مبارك حضرت . . . سلام عليكم\r\nبا عرض سلام و ارادت استدعا دارم بفرماييد تفكر زير در مذهب حقه تشيع جايگاهى دارد ؟\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nجنيد بغدادى از طرف حضرت قائم امام دوازدهم مأمور اخذ بيعت معنوى بود و در زمان غيبت اجازه داشت جانشين هم تعيين كند و جانشين طريقتى هم تعيين كرد و او ابوعلى رودبارى بود . ارادتمند - مهدى . . .\r\nجواب : بسمه تعالى مطلب مزبور به هيچ وجه صحت ندارد .\r\nاين گونه شايعات از طرف صوفيه بدون هيچگونه مدرك معتبرى انجام مىشود . امام زمان عليه السلام همانند اجداد بزرگوارشان بخصوص امام صادق عليه السلام و نيز شخص پيامبر صلى الله عليه و آله ، فقهاء اسلام را جانشين خود معرفى كرده‌اند .\r\nسؤال 73 : بسمه تعالى پيشگاه مبارك . . . سلام عليكم\r\nمستدعى است حكم فرقه بهائيه را از نظر شرع انور در جهت ازدواج با مسلمانان - زن دادن و زن گرفتن - و همچنين در جهت طهارت و نجاست و خصوصاً وارد شدن آنها به حمام‌هاى عمومى مسلمانان روشن فرمائيد .\r\nجواب : بسمه تعالى اين طايفه ضاله كافر و نجس هستند و ازدواج با آنها جايز نيست و به حمام مسلمين نبايد وارد شوند . اين حكم قطعى اسلامى است ، استاد ما مرحوم امام ( ره ) نيز در چهل و شش سال پيش همين مطلب را نوشتند كه نزد من موجود است .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n\r\nادعيه و اهل بيت\r\n\r\nادعيه\r\nسؤال 74 : آيا خواندن دعاى « اللهم كن لوليك الحجة بن الحسن » و زيارت « آل ياسين » در هر زمان و مكان به قصد ورود يا رجاء مستحب است يا خير ؟\r\nجواب : بسمه تعالى در كتاب كافى شريف دعاء اللهم كن لوليك الخ را دعاء صالحين يا صادقين خوانده و آن را سيرهء آنها دانسته ، ليكن از شخص امام معصوم نقل نشده بنابراين نيت رجاء كند . و همين طور در زيارت آل ياسين به قصد رجاء بخواند گرچه ظاهر عبارات خود مؤيد صدور از معصوم است .\r\nسؤال 75 : نظرتان راجع به دعاى « ناد على » چيست ؟ آيا معتبر است يا خير ؟\r\nجواب : بسمه تعالى سنديت روشنى ندارد ، البته مرحوم مجلسى در بحار ج 20 ص 73 از شارح ديوان منسوب به حضرت امير عليه السلام نقل مىكند كه در روز جنگ احد ندائى آسمانى شد كه : ناد علياً الخ و در كتاب\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nمستدرك الوسائل ج 15 ص 483 آمده كه : به خط شهيد اول ديدم كه اين ذكر براى پيدا شدن گمشده و فرارى مفيد مىباشد : ناد علياً . . . ليكن هر دو جمله بحار و مستدرك به طور مرسل نقل شد و سند ندارد .\r\nسؤال 76 : حضرت آيت اللَّه . . . از شما خواهش مىكنم ( براى اين پسر جوان ) دعاى مخصوص براى اين پسر جوان به اسم ايجاز مهدى بكنيد . اين شخص از ولادتش عيبى در مغزش مىباشد لطفاً به من هم يك نصيحت يا دعا در مورد اين موضوع بفرمائيد . ما در انتظار هستيم براى اجابت از طرف شما همانطور كه فكر مىكنم شما . . . . كامران . . .\r\nجواب : بسمه تعالى انشاءاللَّه درموقع حساس دعا خواهم كرد ، شما در وقت مناسب با حال باطنى خود ، ابتدا زيارت عاشوراى كامل بخوانيد و سپس نوار روضه با حالى را گوش كنيد و در همان حالت توسل ، از تربت حضرت سيدالشهدا عليه السلام همراه با آب زمزم يا فرات و اگر نشد با هر آب نظيف ، مختصرى استفاده كنيد .\r\nسؤال 77 : حركت دادن انگشت سبّابهء دست راست هنگام خواندن اين فراز ( يا ذالجلال والاكرام يا ذالنعماء و الجود . . . ) از دعاى ماه رجب به چه منظور است ؟ ( حكمت اين كار چيست ؟ )\r\nجواب : بسمه تعالى دليل روائى دارد و نكته‌اش خضوعى است كه در حالت مزبور كه تبصبص ناميده مىشود ، مىباشد .\r\n\r\nاهل بيت\r\nسؤال 78 : بسم اللَّه الرحمن الرحيم ( اللهم صل على فاطمة و ابيها و\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nبعلها و بنيها )\r\nمحضر مبارك حضرت . . . با عنايت به جانفشانيهايى كه حضرت فاطمه زهرا عليهما السلام در راه حفظ و اعتلاى اسلام ناب محمدى صلى الله عليه و آله داشته و روايات متعددى كه مبنى بر عصمت و طهارت آن حضرت بوده و حجت بودن اعمال و افعال و اقوال ايشان را تأييد مىنمايد از يكطرف ، و بيدارى و رويكرد مسلمانان جهان به جايگاه بلند آن بانو در شرايط كنونى از طرف ديگر ، آيا مىتوان تيمّناً شهادت بر عصمت آن حضرت را بعد از شهادت به ولايت اميرالمؤمنين على عليه السلام در اذان و اقامه « لإحقاق حقّها و لإحياء امرها » ادا نمود يا خير ؟ الاقل محسن . . .\r\nجواب : بسمه تعالى عبادات توفيقى هستند و بايد طبق دستور شرع انجام شود ، به ذوق و احساس ما مربوط نيست ، دربارهء حضرت امير ، روايتى داريم بعلاوه برخى جهات فقهى ديگر ( در كتاب المعلقات على العروة توضيح داده‌ام ) . كه آنجهات در حضرت زهرا نيست . بعلاوه شهادت در مورد حضرت زهرا ( ع ) را چطور مىگوئيد : اگر شهادت بولايت بدهيد « ولى اللَّه » كه حضرت ولايت به معناى امامت ندارد اگر ولايت باطنى و تصرف در امور عالم منظور باشد ، غير آنحضرت هم دارند ، البته به درجات كمتر . بهرحال عبادات توفيقى بوده تابع دستور شرع باشيد .\r\nسؤال 79 : بسم اللَّه الرحمن الرحيم حضرت آيت اللَّه . . . سلام عليكم\r\nبا عنايات به تاكيد و بحث زيارت قبور ائمه اطهار و علماى اسلام ، صلحا ، شهدا ، فضلا و دانشمندان و به طور كل قبور مومنين و مومنات ؛\r\n1 - آيا حتما لازم است كه براى قرائت فاتحه ، سوره‌هاى قرآن مجيد و\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nزيارات و ادعيه مربوطه و خيرات كردن بر سر قبور حاضر شد ؟\r\n2 - آيا انجام اعمال زيارت قبور از راه دور اشكالى دارد ؟\r\n3 - با توجه به اينكه افراد در شهرستان‌هاى گوناگون و برخى در خارج كشور به سر مىبرند ؛ در صورتى كه محيطى مجازى از طريق اينترنت با فراهم‌سازى امكان نيل به زيارت از راه دور ايجاد شود ؛ كه افراد با مشاهده قبور ، احساس نزديكى و حضور درونى كرده و به قرائت فاتحه و ادعيه پرداخته و ثواب آن را هديه به اموات كنند ، ارائه اين محيط از نظر شرعى اشكال دارد يا خير ؟ نظر حضرتعالى در اين خصوص چيست ؟\r\nجواب : بسمه تعالى 1 - ظاهر روايات ما ارجحيت حضور است ، چنان كه پيامبر ( ص ) هم احياناً حاضر مىشدند ، در زيارت مشاهد مشرّفه كه صريح روايات و ادله ما مىباشد . البته ازراه دور هم بالاخره اجر و ثواب دارد .\r\n2 - اشكالى ندارد ، ليكن حضور ارجح مىباشد .\r\n3 - بعيد نيست كه اينهم نوعى حضور به حساب آيد . ارائه آن محيط كه مسلماً جائز است ، سخن در اينستكه آيا ثواب حضور مكانى را دارد ؟\r\nظاهر ادله حضور مكانى است ، ليكن آن هم يك درجه حضور حساب مىشود ، البته در مشاهد مشرفه كه از جهت تعظيم شعائر الهى اجر زيادى دارد آن اجر زياد مربوط بحضور مكانى است .\r\nسؤال 80 : بسمه تعالى « فاسئلوا إله الذكر إن كنتم لا تعلمون » سلام عليكم\r\nخواهشمند است به سؤالات دينى و شرعى حقير پاسخ دهيد :\r\nآيا كف زن در ميلاد ائمه اطهار عليهم السلام مانند سينه زنى در شهادت آن بزرگواران صلوات اللَّه عليهم اجمعين ثواب دارد ؟\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nجواب : بسمه تعالى اگر به آهنگ رقص نباشد اشكالى ندارد و چون بعنوان فرح و خوشحالى براى خوشحالى اهلبيت مىباشد ثواب هم دارد .\r\nسؤال 81 : بسمه تعالى فرق بين امامت و نبوت و رسالت با توجه به آيهء شريفهء « و اذابتلى ابراهيم ربّه بِكَلماتٍ فأتَّمُهنَّ قال انّى جاءلك للناس اماما قال و من ذريتى قال لا ينال عهدى الظالمين » چيست ؟\r\nجواب : بسمه تعالى نبوت با خبر بودن از طريق وحى ، نسبت به عالم تكوين و تشريع يعنى قوانين كمال مىباشد . رسالت ابلاغ آن مطالب و قوانين به مردم مىباشد . امامت رهبرى جامعه براى پيشرفت در مسير كمال مىباشد .\r\nابراهيم خليل نبى بود و رسول هم بود ليكن امام و رهبر نبود تا امتحان شد و امتحانات مختلف از جمله تسليم محض بودن در برابر خواست خداوند ، كه بويژه در مسئله آمادگى براى قربان كردن فرزند دلبند خويش تحقق يافت . و از جمله احترام نسبت به پيامبر خاتم و اهلبيت آنحضرت و تسليم شدن در برابر مصائب آنها سيما مصيبت حضرت امام حسين عليه السلام كه همگى فرزندان ابراهيم مىباشد . و فداى بزرگى كه در قرآن در برابر عدم تحقق قربان شدن اسمعيل ذكر شده است همان قربان شدن امام حسين عليه السلام مىباشد .\r\nسؤال 82 : عيد الزّهراء چه روزى است ؟ و آيا كف زدن و شادى كردن در اين روز وارد شده است ؟\r\nجواب : بسمه تعالى طبق روايتى كه در بحار نقل شده است همان شب نهم ربيع است و شادى در آن مستحب است . هر چند اين روايت سند كاملى ندارد ، ليكن احتمال صحت دارد . و به هر حال در آن شب چون شب\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nاول امامت حضرت ولى عصر است و او منتقم ظلمهاى بر حضرت زهرا و فرزندان اوست از آن جهت هم عيد الزّهرا حساب مىشود .\r\nسؤال 83 : بسمه تعالى محضر مبارك حضرت . . . سلام عليكم\r\nاميدوارم كه خداوند متعال به حضرتعالى طول عمر عنايت بفرمايد با توجه به دستورات دين مبين اسلام در مورد رجوع مسلمين در مسائل اسلامى به علماى دين مانند آيه شريفه « فسئلوا اهل الذكر . . . » و حديث شريف و « اما الحوادث الواقعه . . . » از آن محضر مبارك استدعا دارم در صورت امكان جواب به سؤالات ذيل كه مدتى باعث مشغوليت ذهنى بنده و دوستانم مىباشد و نيز عنايت بفرمائيد فرمايشات خود را همراه با آدرس مستندات جهت نماندن ابهامى دوباره ذكر بفرماييد . قبلًا از حسن مساعدت و لطف حضرت‌عالى كمال تشكر و امتنان را مىنمايم .\r\n1 - آيا ائمه عليهم السلام اتفاقات و مسائل شخصى كه براى كليه افراد بشر در گذشته ، حال و آينده در عالم رخ مىدهد اطلاع دارند و يا به عبارتى ائمه عليهم السلام احاطه علمى دارند يا نه ؟ مثال : آيا ائمه عليهم السلام در حال حاضر همه رفتارها و گفتارهاى انسان‌ها را در يك زمان اطلاع دارند .\r\nجواب : بسمه تعالى همه اينها را اگر بخواهند بدانند مىدانند ، اعمال و رفتار انسان‌ها را آنچه كه دخالت در ولايت و پيشوائيشان دارد حتماً مىدانند .\r\n2 - آيا اهل بيت عليم السلام علم به غيب دارند در صورت مثبت بودن منظور از غيب چيست ؟\r\nجواب : بسمه تعالى غيب هر امر نامحسوس است ، و ائمه اگر بخواهند علم به شهود و غيب دارند ، و برخى امور كه دخالت در رهبرى\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nدارد حتماً مىدانند .\r\n3 - چه اندازه اعتقاد داشتن به علم اهل بيت عليهم السلام از ضروريات مذهب مىباشد ؟\r\nجواب : بسمه تعالى اعتقاد به علم آنها گرچه مسلماً جزء اعتقادات اصيل شيعه است ليكن اگر كسى نداند به صرف آن سنى نمىشود .\r\n4 - آيا اهل بيت به علوم تجربى و عقلى مانند رياضيات ، شيمى ، فيزيك ، پزشكى و كامپيوتر و . . . كه مربوط به هدايت بشر نيست آگاهى دارند و يا اينكه دانستن اين علوم از لوازم رسالت است ؟\r\nجواب : بسمه تعالى به علوم تجربى و عقلى هم مثل ديگر امور ، اگر بخواهند بدانند حتماً مىدانند .\r\n5 - آيا مثال علم اهل بيت عليهم السلام مانند نعمت ديدن در انسان‌هاست كه به صورت افاضى اختيارى است ( افاضه از اين جهت كه از طرف خداوند اعطاء شده است و اختيارى از اين جهت كه هر موقع شخص اراده كند مىتواند هر شىء را ببيند و براى ديدن هر شىء احتياج به اجازه‌اى مجدد نيست ) يا اينكه مثال علم اهل بيت مثال وحى است كه در ضمن اينكه افاضى است ولى اختيار و اراده شخص وحى گيرنده در آن هيچ دخالتى ندارد و نزول وحى به اختيار و صلاحديد وحى فرستنده است و اختيار و اراده شخص وحى گيرنده در آن هيچ تأثير و دخالتى ندارد ؟\r\nجواب : بسمه تعالى ارادى است ، و آنچه كه در رهبرى دخالت حتمى دارد وحيانى است . يعنى آنچه كه علم به آن براى رهبرى لازم است مثل علم به رفتار انسان‌هايى كه مىتواند آنها را رهبرى كند ، و از نظر قرآن ، مطلق انسان‌ها و علم به تحولات تاريخ بشر كه اين هم در رهبرى دخالت\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nدارد . به هر حال صريح قرآن است كه : « اعملوا فسيرى اللَّه عملكم و رسوله و المؤمنون » . توبه آيه 105\r\n\r\nاحاديث\r\nسؤال 84 : بسم اللَّه الرحمن الرحيم محضر مبارك حضرت . . . با سلام\r\nلطفاً به اين سؤال جوابى مرقوم بفرماييد :\r\nمقلد شما هستم ، در مسير مطالعات مذهبى به اين ادعا برخورد كرده‌ام كه حديثى داريم بنام حديث خرقه كه على عليه السلام بر حسن بصرى و امام باقر بر ابراهيم ادهم و امام رضا عليه السلام بر معروف ، خرقه پوشانده‌اند و به نامبردگان اجازهء ارشاد داده‌اند آيا اين صحت دارد ؟ دستبوس حاج محسن . . .\r\nجواب : بسمه تعالى اين مطلب بهيچوجه واقعيت ندارد ، امام على عليه السلام آنچه كه براى كمال بشرى مفيد است به امام دوم امام حسن مجتبى عليه السلام داده كه دشمن تحريف كرده و حسن بصرى كه ارادت درستى به آل پيامبر صلى الله عليه و آله نداشته را بجاى حسن مجتبى نشانده‌اند ، امام باقر هم به امام صادق ، امام هشتم هم به امام نهم . مواظب باشيد اغفال افكار فاسد نشويد .\r\nو بالاخره امام دوازدهم هم فرموده‌اند به فقها رجوع كنيد . براى كمال انسانيت به رساله مرجع تقليد ، و به ادعيه و مستحبات وارده از اهلبيت كه مورد تاييد فقها مىباشد مثل كتاب مفاتيح محدث قمى رجوع كنيد .\r\nسؤال 85 : بسمه تعالى با سلام خدمت شما . مىخواستم نظر معظم له را در رابطه با اعتبار حديث كساء معروف در مفاتيح الجنان بدانم . البته در اصل ماجراى كسا شيعه و سنى متفق و موافق هستند . ولى سوال بنده در\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nرابطه حديث كساء مشهور در بين ما شيعيان هست .\r\nجواب : بسمه تعالى اصل حديث كساء مسلم است ، ليكن خصوص اين روايت قطعى نيست ، اما برخى خصوصيات اين روايت هم مسلم است مثل اينكه : همه آسمانها و زمين را براى اينها خلق كردم ، زيرا هدف از خلقت هر چه كه بوده بطور كامل فقط در اين 14 معصوم تحقق يافته است .\r\nو در ديگران فقط تا حدودى محقق شده است .\r\nسؤال 86 : حضرت . . . در كتاب كشكول خويش ص 30 الى 40 در رابطه با حديث صحيح بخارى در مورد عمر كه بيان كرده كه كلام پيامبر صلى الله عليه و آله را روايت كرده و گفته : ان الرجل . . . گفته‌اند اين حديث صحت ندارد . بفرمائيد آيا اين نظر مورد تأييد حضرتعالى مىباشد يا خير ، در ثانى فرد مذكور در روز قيامت آيا از جانب پيامبر مؤاخذه مىشود يا خير ؟\r\nجواب : بسمه تعالى آن حرف باطلى است ، ليكن گوينده ( نويسنده كتاب ) توبه كرده است . مسلماً عمر آن حرف را زده است . در كتابهاى حديثى شيعه و سنّى اين مطلب آمده است و راه اثبات قضايا ، تاريخ مىباشد . آنها كارهاى زشت زيادى داشته‌اند ! اينهم يكى از آن كارها . !\r\nسؤال 87 : عتبه بوسى آستان ائمه اطهار صلوات اللَّه عليهم اجمعين خم شدن و بوسيدن چه صورت دارد شنيده‌ايم مرحوم آقاى بروجردى رضوان اللَّه عليه جائز نمىدانسته‌اند . التماس دعا - ادام اللَّه ظلكم الشريف\r\nجواب : بسمه تعالى سجده براى غير خدا جائز نيست . سجده هم يعنى سر و پيشانى به زمين نهادن در برابر كسى . ليكن صرف بوسيدن اشكال ندارد . احتمالًا نظر آن مرحوم براى اين بوده كه دشمن شيعه ، رمى به شرك نكند .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\n\r\nاطعمه و اشربه\r\nسؤال 88 : بسمه تعالى حضرت . . . اوّلًا سلام عليكم ، پس از تقديم سلام ، در مورد حيوانى بنام زرافه كه جزو نشخوار كنندگان و سم‌داران و علفخواران مىباشد و در ظاهر شباهت به آهو و يا پلنگ دارد با اين اوصاف حيوان مذكور گوشتش حلال مىباشد يا حرام است . والسلام ارادتمند . . .\r\nجواب : بسمه تعالى دليلى بر حرمت آن نيست و طبق عمومات ، حلال مىباشد . و شايد تحت عنوان يحامير وحشيه هم قرار گيرند . تعجب از كتاب كلمة التقوى است كه فتوى به حرمت داده است . اكثر كتب فقهى شيعه كه اصلًا عنوان نكرده‌اند . در فقه اهل سنت مطرح شده و ابن قدامه فتوى به حليت داده و گفته : « بلا خلاف » ولى نووى فتوى به حرمت داده است .\r\nسؤال 89 : خوردن خون ، فضله و حدقهء چشم ماهى حلال گوشت چه حكمى دارد ؟\r\nجواب : بسمه تعالى خون و فضله جائز نيست ، از حدقه چشم هم اگر پرهيز شود بهتر است ولى حرمت ندارد .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nسؤال 90 : بسم اللَّه الرحمن الرحيم محضر مبارك . . . سلام عليكم\r\nاحتراماً به استحضار جنابعالى مىرساند كه حدود دو هفته پيش مراسم ختم سومين روز يك از اهالى روستا بود كه روحانى طرح هجرت روستاى ما مسأله‌اى را عنوان گرديد كه موجب باقيماندن جواب نزد ما شد اينك از شما درخواست مىشود جواب را بطور كامل براى ما كه اكثرمان كشاورز هستيم توضيح بدهيد .\r\nروحانى مزبور گفتند كه خوردن غذا در مراسم ختم ( منزل ) مكروه است حال اين سؤال است كه آيا همين غذايى كه خوردنش مكروه است مىشود به نيّت روضه امام حسين به مردم داد تا رفع كراهت شود ؟\r\nدر ضمن روحانى غذاى مكروه را با گوشت حيوانات مكروه مثل ( معذرت مىخواهم ) الاغ مقايسه كردند آيا چنين مقايسه‌اى صحيح است و اصلًا علّت كراهت غذاى مُرده چيست ؟ با آنكه آدم مجبور است كه غذاى آنان را تهيّه نمايد چون از راه دور و نزديك مىآيند ؟\r\nسؤالى ديگر : خوردن ميوه‌جات كه رسم است سر مزار مىبرند چيست ؟\r\nآيا مكروه است يا نه ؟ اگر مانعى نيست جواب را بدست حامل نامه خودمان بدهيد . متشكرم از طرف يكى از صاحبان عزاى روستا\r\nجواب : بسمه تعالى 1 - همانطور كه گفته شده مكروه است و ظاهراً علت آن هم گرفتارى بازماندگان مىباشد . 2 - بعنوان روضه رفع كراهت مىشود و ثواب هم دارد . 3 - ميوه‌جات هم مثل غذاست 4 - خوردن اين غذاها مكروه است نه غذا دادن . و البته برخى تعبيرها مناسب نيست .\r\nسؤال 91 : حضرت آية اللَّه . . . . السلام عليكم و رحمة اللَّه و بركاته\r\nپس از تحيت و آرزوى صحت و سلامتى وجود شريف عنايت فرموده پاسخ فرماييد . حكم خوردن اين مرغهايى كه در كشتارگاه ذبح مىشوند و به\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nوسيله منابع موثق شنيديم مسأله بسم اللَّه و استقبال قبله براى آنها اجرا نمىشود .\r\nجواب : بسمه تعالى اگر يقين داريد كه شرائط رعايت نمىشوند نجس است و خوردنش حرام . ولى اگر يقين نداريد و بيّنه شرعيه هم اقامه نشده اشكال ندارد .\r\nسؤال 92 : آيا ذبح با گيوتين و ماشينهاى اتوماتيك برقى هر گاه رو به قبله باشد و كسى كه تلمبه را فشار مىدهد مسلم باشد و بسم اللّه بگويد و ساير شرايط را رعايت كند آيا موجب حلّيت حيوان مىشود ؟\r\nجواب : بسمه تعالى حلال است .\r\nسؤال 93 : امروزه جهت پرورش مرغ و جوجه و گوشتى شدن طيور از آمپول‌هايى استفاده مىشود كه به نظر برخى از متخصصان موجب توليد سرطان و يا بروز برخى بيمارىها مىگردد . اين كار از نظر شرعى چه حكمى دارد ؟ آيا توليد و پرورش واستفاده از آن جايز است ؟ خريد و فروش آن چه حكمى دارد ؟\r\nجواب : بسمه تعالى خطر بزرگى براى سلامت مردم مىباشد و مسلماً جايز نيست مگر اينكه زير نظر متخصصين كنترل و تضمين شود .\r\nسؤال 94 : امروزه براى توليد برخى از كنسروها و كمپوت‌ها و محصولات ديگر از مواد شيميائى استفاده مىگردد كه احياناً موجب بروز بيمارى و آلودگى و مسموميت مىشود ، اين كار از نظر فقهى چه حكمى دارد ؟\r\nجواب : بسمه تعالى اگر درصد احتمال خطر زياد باشد ، يا احتمال ضعيف ليكن محتمل امر مهمى باشد مثل سرطان و مانند آن مسلماً جائز نمىباشد .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n\r\nمكاسب محرمه\r\n\r\nسحر و جادو\r\nسؤال 95 : بسم اللَّه الرحمن الرحيم محضر حضرت . . . با سلام\r\nخواهشمند است نظر مبارك را درباره سحر و جادو بيان نموده و آيا اسلام سحر و جادو را قبول دارد يا خير ؟ و در صورت تأييد ، راههاى ابطال سحر و جادو را مرقوم فرمائيد . ضمناً دعاهايى كه در قسمتهايى از خانه نظير كمد يا ديوارها پيدا مىشوند و اسم مبارك اعظم اللَّه دارند و برخى آيات قرآن نظير سوره فلق ، سوره ناس ، با اين اسماء براى محو و از ميان بردن آنها چگونه بايد عمل نمود خواهشمند است نظر مبارك را مرقوم فرمائيد .\r\nبا تشكر منصور . . . خمين بلوار . . .\r\nجواب : بسمه تعالى 1 - اصل سحر و جادو واقعيت دارد به اين معنى كه ممكنست از طريق سحر و جادو ضررهائى به افراد وارد شود .\r\n2 - عمل سحر و جادو شرعاً حرام است و گناه بزرگى مىباشد .\r\n3 - ابطال سحر و جادو گاهى واجب است و تعلّم سحر براى ابطال آن نيز جائز است ليكن چون در معرض وسوسه‌هاى شيطانى قرار مىگيرد و\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nخوف آن است كه خود دست به سحر بزند مراقبت نفسانى شديد لازم است .\r\n4 - اسماء مباركه را بطورى كه هتك و توهين نشوند جمع كنيد و مىتوانيد در آب جارى بياندازيد يا در زمينى پاك دفن كنيد و مابقى را از بين ببريد .\r\nسؤال 96 : بسمه تعالى محضر مبارك مرجع عاليقدر . . . . سلام عليكم\r\nلطفاً نظر مباركتان را در خصوص سوالات ذيل مرقوم بفرمائيد . ان شاء اللَّه مورد استفاده همگان قرار گيرد . متأسفانه در عصر حاضر گستره خرافه و خرافه‌پرستى به حدى رسيده است كه در هر كوى و برزن شاهد هستيم كه افرادى به عنوان فال‌گير ، رمال ، جادوگر ، طالع‌بين ، كف‌بين با انواع و اقسامش همچون ( فال هندى ، فال چينى ، فال قهوه ، فال پرنده ، طالع زنان در بروج ، فال حافظ ) ، احضار ارواح ، جن‌گيرى ، انتقال انرژى ، تجويز طلسمات و برخى موارد خاص ، ادعا گره‌گشايى ، معالجه امراض ، خبر از گذشته و آينده و مغيبات مىدهند كه در برخى موارد آيات و اسماء الهى را نيز مورد استفاده قرار مىدهند و به كارشان رنگ و بوى دينى مىدهند . در واقع از طريق آميختن حقايق ( دعا و آيات ) با دغل‌كارىها ( جاد و خرافه ) دعا و مذهب و ديانت را لوث مىكنند و از آن راهى نيز براى كاسبى خود پيدا مىكنند مثلًا مىگويند : چيزى را از تو خواهند دزديد ، مال و ثروت به تو مىرسد ! صاحب فرزند پسر مىشوى ! . . . يك خانم بلند قد ( گاهى هم كوتاه قد ، واويلا ) دشمن و بدخواه توست و به تو حسودى مىكند اين خانم ، خالى هم روى پشت بازويش دارد خيلى هم بلاست چشم شور هم دارد ، اگر مىخواهى از شرش خلاص شوى بايد پول حسابى بدهى تا دعا و طلسم به تو بدهم . حال سوال\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nاينست . 1 - فال‌گيرى ، رمالى ، سحر و جادو ، هيپنوتيزم ، اسطرلاب ، جفر ، انتقال انرژى ، در اسلام داراى چه حكميست ، نظر شارع مقدس در مورد پراختن به اين امور چيست ؟\r\nجواب : بسمه تعالى سحر حرام است ، چيزهاى ديگر اگر ضرر جسمى يا روحى بر ديگران نباشد و بعنوان قطعىالتاثير انجام نشود بلكه فقط بر احتمال تأثير انجام شود اشكال ندارد . مثلًا مىگويد : شايد اينطور باشد . اگر حاكم اسلامى طبق تحقيق بفهمد كه نوع اينها در موارد ضرر يا بعنوان قطعى مىگويند حق دارد از همهء آنها جلوگيرى كند .\r\n2 - آيا رجوع به افراد فوق‌الذكر براى گره‌گشايى و معالجه جايز است و پول دادن به اين افراد چه حكمى دارد ؟\r\nجواب : بسمه تعالى در غير سحر و غير گفته : حتماً چنين مىشود ، و غير مورد اضرار به غير ، اشكال ندارد . اينكه گفتيم غير حتمى براى اينكه هيچيك از اينها قطعى نمىباشند و بنابراين پول گرفتن در برابر تأثير قطعى اكل مال بباطل است .\r\n3 - تعليم و تعلم اين امور چه حكمى دارد ؟ نگه‌دارى و مطالعه كتبى كه در اين زمينه نگاشته شده است داراى چه حكميست و آيا جزء كتب ضاله محسوب مىشوند ؟\r\nجواب : بسمه تعالى با همان شرائط بالا براى متخصصين اشكال ندارد .\r\n4 - بعضى از فال‌گيران به درخواست مراجعين به قرآن مجيد تفأل زده و بدون داشتن علم كافى به تفسير قرآن كريم مىپردازند و در جواب تفأل نظر خود را مىگويند نه نظر قرآن را آيا اين عمل جايز است ، حكم تفسير به راى\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nكردن قرآن چيست ؟ و حكم پولى كه از طرف فال‌گير دريافت مىشود چيست ؟\r\nجواب : بسمه تعالى بطور كلى تفال با قرآن را اشكال مىكنيم . البته تفأل ، تفسير به رأى نمىباشد ، و پول گرفتن در برابر تفأل را نيز اشكال مىكنيم . تفسير به رأى مسلماً جائز نمىباشد .\r\n5 - آيا افراد فوق الذكر مثل دكتر معالج انسان محرم هستند آيا مىتوانند جهت معالجه به وسيله طلسمات و انتقال انرژى دست به اعضاى بدن نامحرم بكشند ؟\r\nجواب : بسمه تعالى چون قطعى التأثير نيستند و حتى در محيط عقلاء جزء مؤثرات حساب نمىشوند جائز نيست ، بخلاف دكتر معالج كه در صورتى كه راه ديگرى نباشد اشكال ندارد .\r\n6 - وظيفه شرعى مسولين در خصوص افراد سابق الذكر چيست ؟\r\nجواب : بسمه تعالى جلوگيرى از موارد حرام كه در حقيقت اكل مال بباطل است و استثمار مردم بيچاره . و اگر معلوم شود كه نوع آنها از قسم غيرجائز است حاكم شرع مىتواند حكم به ممنوعيت همه آنها كند .\r\n7 - توصيه حضرتعالى به افرادى كه به جاى پيدا كردن راه حل مناسب براى رفع مشكلاتشان به اين گونه افراد متوسل شده و نه تنها مال خود را از دست مىدهند بلكه در برخى موارد عرض خود را نيز از دست مىدهند چيست ؟\r\nبا كمال تشكر فراوان مهدى . . .\r\nجواب : بسمه تعالى عقل خود را به كار گيرند و در اين گونه امور خودشان با دعا ، و نماز شب ، و توسل به اهلبيت عليهم السلام ، از طريق امورى چون زيارت عاشورا و زيارت جامعه و دعاء توسل ، از طريق اهلبيت از خدا\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nبخواهند .\r\n\r\nلهو و لعب\r\nسؤال 97 : آيا هر لهوى حرام است ؟\r\nجواب : بسمه تعالى به نظر اينجانب لهو به معناى چيزى كه قلب و دل را از ياد خدا غافل مىكند و ميميراند ، و ظاهر ادله حرمت آن است ، بر خلاف لغو كه حرمت ندارد ، ليكن تعيين قطعى مصداق لهو مشكل است ، چيزهايى چون رقص و غنا و قمار و شرب خمر و مانند اينها مسلماً مصداق لهو ميباشند .\r\nگاهى لهو به معناى چيزى كه فكر را از ياد خدا غافل مىكند در كلمات فقهاء معنى شده كه اين معنى موارد نقض زيادى دارد . حتى كارهاى روزمره معمولى هم مىتوانند غلفت‌آور باشند .\r\n\r\nفيلم سازى ، مجسمه سازى و نقاشى\r\nسؤال 98 : بسمه تعالى محضر مبارك حضرت . . . سلام عليكم\r\nاحتراماً اينجانب ناصر . . . دانشجوى رشتهء مطالعات اجتماعى جهت تكميل كار تحقيقاتى خود از محضر حضرتعالى تقاضامندم نظر خود را در خصوص صورتگرى ( نقاشى و مجسمه‌سازى ) در اسلام در حد امكان مشروحاً بيان فرمائيد . ضمناً چون در اين تحقيق به نظر جنابعالى استناد خواهد شد خواهشمند است مرقومهء خود را مُهر نمائيد پيشاپيش از\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nمساعدت حضرتعالى كمال تشكر و امتنان را دارم .\r\nجواب : بسمه تعالى البته فرصت استدلال نيست ، بطور مشروح در درسهاى مكاسب محرمه توضيح داده‌ايم . ليكن نظر ما بر اينست : 1 - ساخت مجسمه غير ذى روح مانند گياه و جماد اشكال ندارد 2 - ساخت مجسمه ذى روح اگر در معرض پرستش و تقديس باشد همچون محيط هند ، و گاو مقدس ، حرام است قطعاً و گرنه ، يعنى اگر بهيچوجه در معرض تقديس نباشد چون اسباب‌بازيها آن هم به نظر اينجانب به احتياط واجب حرام است 3 - نقاشى و تصوير بدون جسميت حرام نيست هر چند تصوير ذى روح باشد .\r\nسؤال 99 : بسم اللَّه الرحمن الرحيم حضرت آية اللَّه . . . سلام عليكم\r\nاستفتائى بحضور انور آن مرجع عظيم الشأن معروض مىگردد مستدعى است جواب آن را ذيلًا مرقوم فرمائيد : نقاشى كردن و به تصوير در آوردن پيامبر اكرم صلى الله عليه و آله و سائر ائمه معصومين عليهم السلام آن هم به صورت كاريكاتورى در صورتى كه مخاطب آن بچه‌هاى ابتدائى و نوجوانان باشند به قصد آسان نمودن پيام رسانى مفاهيم اخلاق اسلامى به اين قشر ، جايز است يا نه ؟\r\nنمونهء آن را در كتاب درسى هديه‌هاى آسمانى كلاس دوم ابتدائى مىتوانيد ملاحظه نمائيد .\r\nجمعى از مقلدين معظم له\r\nجواب : بسمه تعالى ميزان جواز و عدم جواز صدق اهانت و عدم صدق است . و موارد فرق مىكند . خودتان ملاحظه كنيد با ديدن آن تصوير ، پيامبر صلى الله عليه و آله و ائمه عليهم السلام در نظر شما تحقير مىشوند يا خير ؟ بهتر است در اين گونه موارد با نور ، پوشانده شود خصوصاً قسمت سر و صورت .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nسؤال 100 : بسم اللَّه الرحمن الرحيم محضر مبارك . . . با درود ، بازگشت به عنايات حضرتعالى در مورد مطالب و نكاتى كه در سه صحفه تحرير گرديده شخصاً مطالعه فرماييد اگر امكانش نيست كسانى كه در اين قبيل خواسته‌ها شما را يارى مىنمايند خلاصه‌اى از آنچه كه مورد درخواست حقير است براى حضرتعالى به عرض برسانند و عنايات و راهنماييهاى آن جناب جوابگوى حقير باشد از خداوند منان توفيق شما و ديگر خدمتگزاران جمهورى اسلامى خواهانيم .\r\nاحتراماً به عرض جنابعالى مىرساند موضوع و مشكلى كه ما را واداشت كه در اين مورد نظر جنابعالى در رابطه با مجسمه‌سازى و هنر نقاشى سئوال مطرح نماييم و از اين تحيّر و دو راهى كه افرادى مثل من دچار آن شده‌ايم ، نجات يابيم . با توجه به اينكه وسايل ارتباط جمعى اعم از صدا و سيما و تلفن و مجسمه‌سازى و تصويرهاى زيبايى كه خداوند در طبيعت و مناظر و كشيدن و داشتن آنها چه در محل كار يا در محل زندگى انسان را به وجد مىآورد ولى متأسفانه عده‌اى بواسطه نداشتن آگاهى از اين نعم الهى طورى شده است كه غربيها ، ما را انسانهاى افراطى و بريده از هر گونه بهره‌گيرى از فن‌آورى جديد مىدانند ، ما تقاضامنديم بواسطه اينكه اين مهم نه تنها به هنروران و علاقمندان به اين رشته بلكه به اسلام عزيز هم لطمه وارد مىكند .\r\nچرا ؟ چون ما كه حتى حسب منطق قرآن اين كتاب آسمانى كه براى حضرت سليمان مثالها و صورتها ساخته‌اند و هنر نقاشى يا تجسمى و همچنين خط زيبا در فرهنگ مسلمين تعريف شده و خداوند به قلم و سطرها سوگند ياد نموده‌اند .\r\nدرست است هر چه وسيله فساد و تباهى جامعه باشد عقلًا و شرعاً حرام\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nاست و اينكه در روايات و بررسى كلمات علماى فريقين كه ملاك و مناط و حرمت مجسمه‌سازى و نقاشى امورى چون « يشبهون بخلق اللَّه » است .\r\nهمانندى به خلق خدا و مثل آفريده‌هاى خدا يا همانندى به خالق و رويارويى با خدا ، « من مثل مثلًا ، من صور صورة . . . » همانندى به بت‌پرستان و مشركان . تعظيم مجسمه كه در راستاى احترام و تكريم هياكل عبادت و بت‌هاى مورد پرستش مشركان است ، اينها در نقاشى روز نيست ، نقاشى چهره و يا به تصوير كشيدن تمام هياكل انسان يا حيوان و امثالهم ، كشيدن نقاشى انسانى در مزرعه و غيره و يا جايى در طبيعت كه آنقدر مهارت قلم به كار گرفته شده است كه براى بيننده از راه كمى دور آنقدر طبيعى باشد كه انسان خيال و فكر كند . يك انسان و حيوان يا موارد ذكر شده واقعاً زنده است ، مطالب بالا ( تكريم بت و . . . ) فرق مىكند با آنكه مثلًا براى بزرگداشت يك سرباز كه از مملكت و ناموس خود دفاع مىكند و يا يك دانشمند و يا شاعر كه افتخار براى كشور است . اين هنر و تجسم ذى روح حرام نيست و بعضى به خاطر لهو و لعب مكروه دانسته‌اند ولى اين هنر داراى اغراض عقلايى است و آن كراهت هم مرتفع و مندفع شده است و نقاشى از انسان و يا حيوان كه هيچ بىبندبارى در پى ندارد و فقط و فقط اين نيروى خدادادى كه كشيدن نقاشى و امثالهم در وجود افرادى نهفته است كه منع يا حاشيه‌تراشى و يا جلوگيرى از اين هنر الهى واقعاً جاى بسى تاسف است چون اين گونه اعمال و روشها براى كشورهاى غير اسلامى تعجب‌آور و دال بر كوته‌فكرى افراد مسلمان مىدانند كه خود ضربه‌اى به اسلام عزيز است و حتى ممكن است در كنفرانس‌هاى خارج كشور مطرح و انگشت بر نقطه ضعف ما گذارند از حضرت عالى تقاضامنديم براى اينكه خود و اسلام عزيز\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nرا سرافراز نماييم راهنمايىهاى لازم را آنطور كه شايسته يك كشور اسلامى است نماييد ، چون مجسمه‌سازى در هيچ احاديث معتبرى دال بر اينكه عذاب اخروى داشته باشد نه نهىاى كه دال بر حرمت باشد . نيامده است و همانطور كه اشاره شده ( براى حضرت سليمان حسب منطق قرآن ، مثالها و صورتهايى ساخته‌اند يعنى هنر نقاشى و يا تجسمى ) و در مورد نقاشى از چهره انسان و حيوانات مكروه ندانسته‌اند .\r\nنظر جنابعالى در اين مورد با احاديث معتبر كتاب آسمانى ( قرآن ) كه بتوان كشورهاى بيگانه و يا افراد مغرض را قانع و آنها را در جايى و كارى كه از آنها سر زده و گفته‌اند و مىگويند راهنمايى نماييم . بلكه خود را مطرح نماييم و كه هيچ برچسبى نتواند به اين هنر خدادادى و اين گونه استعدادها و حتى اسلام خدشه‌اى وارد كنند برخى مراجع هم صريحاً تجويز نموده‌اند .\r\nتوضيحاً اينكه در هيچ احاديث معتبرى نيامده است كه براى اين هنر عذاب اخروى و عذاب الهى كه دال بر حرمت باشد . حتى مكروه ندانسته و يا اينكه اگر نقاشى از چهره انسان و حيوانات و غيره . . . كه هيچ بىبند و بارى نداشته باشد حتى مكروه ندانسته . لازم به ذكر است حتى در بعضى مواقع براى اينكه به فرهنگ غنى كشور اسلامى عزيزمان لطمه‌اى وارد نشود كشيدن چهره‌ها و مناظر طبيعى هم مستحب و واجب دانسته‌اند جسارت نباشد . از حضرت . . . شخصاً سؤال كردم كه آيا مجسمه‌سازى حرام است و نقاشى از چهرهء انسان و حيوانات و . . . مكروه است ؟ جواب دادند : مجسمه‌سازى براى اهداف عقلايى حرام نيست و نقاشى و طراحى كه داراى مفسده نباشد و بىعفتى و بىبند و بارى را ترويج نكند جايز است و منعى ندارد . حال با توجه به مراتب فوق نظر شخصى خودتان را جهت هنر نقاشى و تجسمى از\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nجمله نقاشى از انسان و حيوانات به طور كامل و چهره آنها و هنر تجسمى ( مجسمه‌سازى ) كه اكنون در زمان علم و تكنولوژى هستيم و امروزه به عنوان يك علم است چيست ؟\r\nيك مطلبى است كه مىخواهم به شما بگويم حدود يك سال است كه از درس و زندگى عقب افتاده‌ام و درست نمىتوانم نماز بخوانم و اسلام را در ذهن خود يك دين وحشتناك و سخت مىدانم و آرزو مىكردم ايكاش مسلمان نبودم ولى الان با گفته‌هاى حضرت آيت اللَّه . . . دين اسلام را وحشتناك و سخت نمىدانم و آرزو مىكنم كه بتوانم از طريق اين هنر نقاشى و تجسمى خدمتى براى اسلام بكنم و مىخواهم نظر شما هم راجع هنر نقاشى و تجسمى بدانم .\r\nآدرس : فارس - داراب . . .\r\nاگر امكان دارد جواب نامه را با پست پيشتاز بفرستيد چون مىخواهم درس بخوانم و فكرم در جواب نامه است و با پست عادى چند ماه طول مىكشد اگر امكان دارد خواهش مىكنم جواب نامه را با پست پيشتاز بفرستيد .\r\nمن اللَّه التوفيق\r\nيك نكته‌اى ديگر : هر شغلى يك سختى دارد مثلًا كسى كه رشتهء جوشكارى ( صنايع فلز ) مىرود ، به چشمش آسيب مىرسد . يا يك كارگر كه سنگ و آجر بلند مىكند كمر درد و . . . مىگيرد يا يك كسى كه كارخانهء پنبه دارد خاك مىخورد و مريض مىشود يا كسى كه آرايشگاه دارد پا درد مىگيرد . . . يا كسى كه كُشتى كار مىكند ( ورزش ) گوشش خورد مىشود يا كسى كه رشته مكانيك مىرود با دستگاه‌هاى بزرگ سر كار دارد احتمال خطر است ، و همينطور سائر كارها . . . . مجسمه‌سازى هم همين طور است مجسمه‌سازى هم فشار به معده مىآورد و حتى نماز خواندن هم همين طور\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nاست ، زياد انجام دادن حركات فيزيكى باعث مىشود كه پاى انسان ساويده شود و آسيب به پاها مىرسد اصلًا كلًا هر شغلى زحمت و سختى دارد تا سختى نكشيد به جايى نمىرسيد . شكر خدا را بجا مىآورد هر قدر ما در زمينه هنر كوتاهى كنيم ضربه‌اى به استعدادهاى مملكت مىشود و سود بزرگى غربىها و اروپائيان مىكنند غربىها ما را انسان‌هاى جهان سوم مىدانند در زمينه فن‌آورى و هنر ، ولى ما ايرانيان هنرمند هستيم ، هنر نزد ايرانيان است . ايران يك كشور امپراطورى بوده و داراى فرهنگ و هنر و ادب بوده ولى متأسفانه اين هنر دارد از بين مىرود .\r\nجواب : بسمه تعالى براد محترم جناب آقاى محمد جواد . . .\r\nبعد از سلام و التحيّه نامهء مفصل شما را با دقت خواندم از نظر كلى و در نظر بدوى منهم با شما موافقم ليكن ما گرفتار مبانى فكرى و اجتهادى هستيم .\r\n1 - طبق آيه قرآن هر چه را پيامبر نهى كرده بايد ترك كنيم ، پيامبر هم فرموده پس از من از اهلبيت و قرآن پيروى كنيد .\r\n2 - همهء احكام در قرآن ذكر نشده و حواله به پيامبر و اهل ذكر داده شده است .\r\n3 - در مورد سليمان صريح روايات معتبر اين است كه تمثال ذى روح نبوده است .\r\n4 - اگر ملاك حرمت تجسيم مسئله شرك و بت‌پرستى بوده است بايد تمثال شمس و قمر مسلماً حرام باشد ، زيرا پرستندگان خورشيد و ماه زيادتر بوده‌اند چنان كه در خود قرآن هم در داستان ابراهيم آمده است . ولى مىدانيم كه تجسيم شمس و قمر جائز است .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\n5 - اگر ملاك حرمت تجسيم مسئله شرك بوده در زمان امام صادق عليه السلام و امام باقر عليه السلام كه حوزه حكومت اسلام از زمان ما هم گسترده‌تر بوده نبايد روى اين مسئله تأكيد شود . در حالى كه بسيارى روايات ما از زبان امام صادق عليه السلام و امام باقر عليه السلام مىباشد .\r\n6 - صريح حديث مناهى 6 / 94 از ابواب مايكتسب به كتاب وسائل ، و 7 و 8 و 9 ذكر عذاب مىباشد .\r\n7 - خود تعبير : تكليف مىكنند كه آن را روح دهد و نمىتواند نيز خود بيان عذاب است .\r\n8 - اگر ملاك حرمت ، مسئله شرك باشد نبايد بين تجسيم و تنقيش صورت فرقى باشد با اينكه بحسب ادلهء فقهى فرق است .\r\n9 - رواياتى كه دربارهء لباس و مكان نمازگزار آمده است آمده كه ملائكه در اطاقى كه در آن سگ يا ثمثال است وارد نمىشوند و پيداست كه سگ ارتباطى با مسئله شرك ندارد . كسى هم كه نماز مىخواند دربارهء او صحبت شرك بىجاست .\r\n10 - مسائل فقه طورى نيست كه همه جهاتش را بفهميم و گرنه احتياجى به پيامبر صلى الله عليه و آله نداشتيم .\r\nخلاصه اينكه ما ملاك اين حكم را دقيقاً نمىدانيم ، پس اين درست نيست كه بگوئيم : هر كجا قصد عقلائى باشد جائز است ، اين گونه حرفها از كم دقتى در مبانى فقهى مىباشد . اعاذنا اللَّه تعالى\r\nسؤال 101 : زنهايى كه در بعضى از فيلمها در نقش همسر با افراد گوناگون بازى مىكنند از نظر اسلام چه حكمى دارد ؟\r\nجواب : بسمه تعالى معمولا همراه با كار حرام است ، مثل خنده و\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nچشمك زدن و نگاه‌هاى عاشقانه و صحبتهاى مشعر به عشق و محبت .\r\n\r\nاستماع موسيقى و فيلم مبتذل\r\nسؤال 102 : بسمه تعالى حضرت آيت اللَّه . . . . با سلام و احترام\r\nمستدعى است با توجه به اكران فيلم مارمولك در سطح كشور نظر حضرت عالى در مورد اهانت‌آميز بودن اين فيلم چيست ؟\r\nجواب : بسمه تعالى اينجانب از چند ماه قبل در جريان ساخت اين فيلم بوده‌ام و به وزات ارشاد ، معاونت مربوطه ، تذكر داده‌ام متأسفانه نامه اينجانب بر خلاف پيگيرى برخى معاونت‌هاى ديگر بايگانى شد ، به هر حال ، اين فيلم بدون شك ، هتك حرمت روحانيت است و براى استقلال مملكت ، و احترام اعتقاد عمومى ضرر فاحش دارد . نمىدانم بدنه وزارت ارشاد چقدر فاسد است كه جلوگيرى از اين گونه فيلم‌ها و برخى كتابهاى مشتمل بر هتك مقدسات دينى را توانائى ندارد .\r\nسؤال 103 : بسمه تعالى محضر آيت اللَّه . . . سلام عليكم اينجانب قصد ساخت فيلمى درباره فقر و فحشا دارم ، در اين فيلم سعى دارم كه فقر و فحشا را از نظر دينى و علمى بررسى و با استفاده از نظريات مسؤولين و كارشناسان ، راهكارى مناسب براى آن پيدا كنم ( البته فيلمى با اين نام قبلًا ساخته شده ولى صرفاً نشان داده شد و هيچ راهكارى براى درمان آن ارائه نشد . ) در مورد ساخت اين فيلم دو سؤال پيش آمد كه خواستم حكم شرعى آن را بدانم :\r\n1 - ساخت و پخش اين فيلم چه حكم شرعى دارد ؟\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n2 - در اين فيلم با افراد مبتلا به فقر و فحشا مصاحبه مىشود و آنان مسائل و مشكلات زندگى خود را شرح مىدهند و حتى احتمال دارد كه از مراكز فساد و فحشا فيلم‌بردارى شود ( با رعايت مسائل اخلاقى و شرعى ، چون فيلم مستند است ) اين از نظر شرعى چه حكمى دارد ؟\r\nجواب : بسمه تعالى به نظر اينجانب اين كار با اين خصوصيات جايز نمىباشد ، و يكى از مصاديق اشاعه فحشا مىباشد ، كه در قرآن كريم صريحاً وعده عذاب داده شد و از گناهان كبيره مىباشد ، بحسب نصوص مذهبى و فقهى ما اشاعه فحشا شامل اشاعه اخبار فحشا هم مىباشد . اگر بطور كلى گفته شود يا ترسيم شود كه عده‌اى در جامعه مبتلا به فحشا هستند و راه درمان آن چنين و چنان است ، بدون نشان دان جزئيات مستند ، اشكالى ندارد .\r\nسؤال 104 : بسمه تعالى محضر مبارك حضرت . . . سلام عليكم\r\nاحتراماً بعرض مىرساند كه در استانهاى شمالى كشور تابستان يا هر موقع هوا صاف باشد چند كانال تلويزيونى كشورهاى شوروى سابق صاف مىگيرد . و فيلم‌هاى آنچنانى و سفيد پخش مىكند . به نظر حضرتعالى نگاه كردن به اين چنين فيلمها شرعاً چه حكمى دارد ؟\r\nلطفاً حكم شرعى و حكم حكومتى را بيان فرمائيد . والسلام با نهايت تقدير و تشكر و آرزوى طول عمر و سلامتى حضرتعالى . . . .\r\nجواب : بسمه تعالى استماع موسيقى و آهنگهاى لهو و لعب و متناسب با رقص ، بهر صورت حرام است ، نگاه كردن به اين گونه فيلمها هم اگر موجب تحريك شهوانى بر كارهاى حرام شود جائز نيست ، ليكن صرف نگاه براى استفاده زن و شوهرى كه ناتوانى جنسى دارند و\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nبدينوسيله بيماريشان رفع مىشود از نظر اينجانب اشكال ندارد . بدون استماع آهنگ .\r\n\r\nغنا و غمار\r\nسؤال 105 : بسمه تعالى محضر مبارك . . . با عرض سلام و آرزوى سلامت براى آنحضرت ، لطفاً نظر مبارك را در مورد مسائل زير بيان فرمائيد :\r\n1 - رقص چه حكمى دارد ؟ و آيا استثنائى در اينمورد مىباشد يا خير ؟\r\nجواب : بسمه تعالى براى مردان حرام است و رقص زن براى شوهر خود اشكال ندارد و براى زنهاى ديگر احتياط در ترك آنست . گرچه احتمال جواز هست ، واقع اينستكه در روايت معتبرى پيامبر اكرم صلى الله عليه و آله از رقص نهى كرده و هيچ استثنائى ننموده است ، ليكن برخى مطالب تخصصى فقهى هست كه احتمال جواز براى زن در برابر زنهاى ديگر و محارم ، اگر محرك شهوانى نباشد هست .\r\n2 - در بازى واليبال و مانند آن آيا مىشود مبلغى را طرفين بازى از ملك خود خارج و به شخص ثالثى بدهند و بعد از اتمام بازى آن شخص ثالث همان مبلغ و يا كمتر و يا بيشتر آن را با رضايت خود به برندهء بازى اهداء نمايد يا خير ؟\r\nجواب : بسمه تعالى اشكال ندارد .\r\n3 - پخش آهنگهاى حرام در حال عادّى ، در عروسى چه حكمى دارد ؟ و آيا ترانه‌هاى حرام در عروسى جايز است ؟ و نيز آوازخوانى زن در عروسى چه حكمى دارد ؟\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nجواب : بسمه تعالى آواز حرام ، به نظر اينجانب در عقد و عروسى حرام نيست ، بعيد نيست كه آهنگ هم حكم آواز را داشته باشد ليكن احتياط خوبست ، و به هر حال لازم است صدا از محوطه عقد و عروسى بيرون نرود كه استماع آن براى ديگران جائز نيست . آواز زن هم اگر در حضور مردان نباشد در عروسى جائز است .\r\nسؤال 106 : بسمه تعالى محضر مبارك . . . با عرض سلام و آرزوى سعادت براى وجود شريف آن جناب لطفاً نظر مباركتان را در رابطه با مسائل ذيل مكتوب فرمائيد :\r\n1 - خواندن آوازهاى حرام در مجالس عروسى و عقد و شنيدن آن چه حكمى دارد ؟\r\nجواب : بسمه تعالى غنا در عقد و عروسى جائز است ، بهتر است اكتفا به مجلس عروسى شود ، و بهرحال بايد در داخل جلسه بوده مزاحمت ديگران نشود .\r\n2 - حكم رقص زن براى زن و مرد براى مرد و زن و مرد به صورت مختلط چيست ؟\r\nجواب : بسمه تعالى رقص جائز نيست براى مردان مطلقا ، و براى زنان اگر براى غير شوهر خود برقصند .\r\n3 - تماشاى رقص زنان از طرف مردان و به عكس حكمش چيست ؟\r\nجواب : بسمه تعالى جائز نيست .\r\n4 - شركت در مجالس جشنى كه با ساز و آواز و رقص مختلط همران است چه حكمى دارد ؟\r\nجواب : بسمه تعالى شركت در مجلس معصيت جائز نمىباشد .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\n5 - شركت روحانيون و مبلغّين دين در اين گونه مجالسى حكمش چيست ؟\r\nجواب : بسمه تعالى گناه بزرگى است ، علاوه بر حرمت شركت در اين گونه مجالس ، چون به حيثيت لباس مقدس روحانيت صدمه مىزند گناه بزرگى است . هر گونه كارى كه لباس روحانيت را مشوّه نمايد ضربه‌اى بزرگ بر اعتقادات عمومى مردم ، و بر استقلال و امنيت اخلاقى و اجتماعى مىباشد .\r\n6 - وظيفه مؤمنين در مجالسى كه حرام انجام مىگيرد از جهت نهى از منكر چيست ؟\r\nجواب : بسمه تعالى نهى از منكر واجب است .\r\nسؤال 107 : بسمه تعالى محضر مبارك مرجع عاليقدر . . . سلام عليكم\r\n1 - شنيده شده است كه بعضى از فقهاء اشتغال به « لهو » و « لعب » را از گناهان كبيره مىدانند . حضرتعالى در اين خصوص چه نظرى داريد ؟ لطفاً نظر شريفتان را مرقوم فرماييد .\r\nجواب : بسمه تعالى لعب حرام نيست مكروه است ، لهو اگر به معناى ما يشغل الفكر عن ذكر اللَّه باشد ، كه شامل هر گونه كارى مىشود كه در حال اشتغال به آن به ياد خدا نباشيم ، كه اين امر مسلماً حرام نيست . و اگر به معناى ما امات القلب عن ذكر اللَّه باشد برخى مصاديق آن حرام است و تعيين مصداق محرّم از طريق ادلهء فقهيه معلوم مىشود . همچون رقص و غنا و مانند آن .\r\n2 - كف زدن در مجالس ( اعم از مجالس جشن عروسى ، ميلاد ائمهء اطهار عليهم السلام و . . . ) توسط طلاب علوم دينى و روحانيون چه حكمى دارد ؟\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nجواب : بسمه تعالى اگر هتك روحانيت حساب نشود اشكال ندارد .\r\n3 - آيا به نظر حضرتعالى شطرنج از آلت قمار خارج شده است ؟\r\nجواب : بسمه تعالى بحث موضوعى است نه فقهى . البته اينجانب لعب بلا رهان را هر چند با آلت قمار باشد جائز مىدانم هر چند احتياط در ترك است .\r\nسؤال 108 : حضرت آيت اللَّه . . . احتراماً در صورت مصلحت به سؤالات ذيل پاسخ فرمائيد .\r\n1 - غنا چيست حكم آن كدام است آيا مستثنياتى نيز دارد يا خير ؟\r\nجواب : بسمه تعالى قدر متيقن مفهوم غنا ، آواز مطرب - مقابل آواز عرفانى و يا غم - و مناسب مجالس عيش و نوش و رقص مىباشد . و حكم آن حرمت . و قدر متيقن استثناء آن مجالس عروسى است . آوازهاى عرفانى و نيز غم و اندوه و نوحه يك معناى مشتركى دارند و آن اشاره به غم فراق از عالم قدس مىباشد كه وطن اصلى انسان‌هاست .\r\n2 - آيا گوش دادن به غناء و تعليم و تعلم آن ، اخذ اجرت بر خواندن غنا مطلقاً حرام است ؟\r\nجواب : بسمه تعالى حرام مىباشد ، مگر تعليم براى مجالس عروسى ، و آن هم بوسيله تدريس به غير خواندن ، مثل تعليم از روى نت‌هاى مكتوب و يا تعليم هم در همان مجالس عروسى انجام شود .\r\n3 - آيا غنا در مراثى ، در قرائت قرآن ، در عروسىها ، مجلس ختان ، اعياد و مجالس سرور در حليت و حرمت فرقى دارند ؟\r\nجواب : بسمه تعالى فرقى نيست و همه حرام هستند .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n4 - آيا غنا در عروسى حلال است يا حرام . اگر حرام نيست حكم اختصاص به هنگام زفاف دارد يا كل شب و روز عروسى بلا اشكال است ، و يا مجموعه مجالس عقد و ازدواج را شامل مىشود و آيا اين حكم مخصوص زنان است يا مردان را نيز شامل مىشود و آيا مردان محرم و يا نامحرم در اين خصوص فرقى دارند ؟ و آيا مقارنات غنا از قبيل استعمال آلات موسيقى و حركاتى مثل دست زدن و رقص در مجلس عروسى حلال است يا خير ؟\r\nجواب : بسمه تعالى قدر متيقن مجلس زفاف و مقدمات آن مثل بين راه تا منزل مىباشد ليكن به نظر اينجانب احتمال حليت در مجالس عقد و عروسى و حواشى آن دو كه متعارف هست و از قديم متعارف بوده ، قوى مىباشد .\r\n5 - آيا خواندن ترانه‌ها و تصنيفات و اصوات لهوى حرام است ؟ اصوات غير لهوى از قبيل هلهله چطور ؟\r\nاصغر . . .\r\nجواب : بسمه تعالى اگر صدق غنا مىكند حرام است ، صرف هلهله كه مسلماً صدق غنا نمىكند .\r\nسؤال 109 : ملاك در حرمت الكل و موسيقى به نظر جناب‌عالى چه مىباشد ؟\r\nجواب : بسمه تعالى مسكر قابل شرب حرام ، و نجس است ، الكل بنفسه قابل شرب نيست ، مگر با علاج ، بنابراين به نظر اينجانب از جهت عنوان اسكار مشكلى ندارد و پاك و حلال است ، از نظر ضرر حرام است .\r\nموسيقى حرام هم آهنگ لهو و لعب است و قدر متيقن آن ، آهنگ مناسب با رقص مىباشد .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nسؤال 110 : كف زدن به نحو لهوى چه حكمى دارد ؟\r\nجواب : بسمه تعالى چون صدق غنا يا موسيقى نمىكند هر چند مناسب با لهو باشد معلوم نيست حرام باشد گرچه احتياط خوب است .\r\nمگر آنجا كه تشويق كار حرام مثل رقص باشد كه جائز نيست .\r\nسؤال 111 : شركت نكردن در مجالسى عروسى كه نوعاً همراه با لهو و لعب است باعث دشمنى و خصومت بين اقوام و فاميل مىشود ، وظيفه چيست ؟\r\nجواب : بسمه تعالى جلو دشمنى را مىتوان با عذرخواهى گرفت .\r\nسؤال 112 : بسمه تعالى محضر مبارك مرجع عاليقدر . . .\r\nمولودى خوانى همراه با كف زنى كه نوعى آهنگ ايجاد مىكند و انسان را به وجد در مىآورد چه حكمى دارد ؟\r\nجواب : بسمه تعالى بهتر است از كف زدن كه آهنگ رقص دارد اجتناب شود ولى به نظر اينجانب حرام نيست .\r\nسؤال 113 : با توجه به اينكه اعمال و رفتار ائمه اطهار ( ع ) براى ما حجت است و بايد آن را براى خود الگو قرار دهيم سوال اين است كه كيفيت و نحوه برگزارى مجلس جشن و عروسى حضرت اميرالمؤمنين و حضرت زهرا ( ع ) از نظر شادى و سرور چگونه بوده است ؟\r\nجواب : بسمه تعالى بالاخره مسلم است كه كارهاى حرامى كه اينك مىشود نبوده است . طبق برخى روايات زنها اشعار مىخوانده‌اند ، ليكن اشعار درست و راست . و بهرحال تظاهر به مراسم عقد و عروسى جائز و مستحب مىباشد .\r\nسؤال 114 : بسمه تعالى محضر مبارك مرجع عاليقدر . . . سلام عليكم\r\n1 - محدوده و ضابطهء لهو و طرب را تعريف كنيد .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nجواب : بسمه تعالى قدر متيقن چيزهايى مثل رقص و غنا و موسيقىِ حرام ، مىباشد .\r\n2 - بر فرض اينكه كف زدن به حدّ لهو نرسد و با امور حرام ديگرى هم همراه نباشد . سؤال اين است كه آيا نفس اين عمل و انجام اين نوع حركات در شأن شيعه است ؟ آيا انجام اين قبيل كارها براى شيعه سبك نيست و از وقار نمىاندازد ؟ آيا شيعه نبايد وقار و عظمت خود را حفظ كند ؟\r\nجواب : بسمه تعالى به هر حال حرام نيست .\r\nسؤال 115 : بسمه تعالى سلام عليكم كف زدن اگر به صورت دسته جمعى و ممتد باشد كه غالبا هم مهيّج است چه حكمى دارد ؟\r\nجواب : بسمه تعالى اگر به آهنگ رقص نباشد هيچ اشكالى ندارد .\r\nسؤال 116 : كف زدن در مراسم عروسى چه حكمى دارد ؟\r\nجواب : بسمه تعالى اگر آهنگ رقص ، و يا براى تشويق حرام نباشد اشكال ندارد .\r\n\r\nاحكام گذاردن ريش\r\nسؤال 117 : بسمه تعالى حضرت مستطاب . . . متمنى است نظر مبارك خودتان را در موضوع احكام ريش كه ذيلًا بعرض مىرسد براى اطلاع مؤمنين و مقلدين حضرت عالى مرقوم فرماييد از خداى منان توفيق و طول عمر حضرت عالى را خواستارم .\r\n1 - تراشيدن ريش چه حكمى دارد ؟\r\nجواب : بسمه تعالى به نظر اينجانب حرام است .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\n2 - ماشين كردن ريش كه از ته مىتراشد چگونه است ؟\r\nجواب : بسمه تعالى جائز نيست .\r\n3 - ماليدن پُماد براى ازالهء ريش چه حكمى دارد ؟\r\nجواب : بسمه تعالى جائز نيست .\r\n4 - عمل جراحى پلاستيك براى از بين بردن ريش براى هميشه چگونه است ؟\r\nجواب : بسمه تعالى اگر جلوى بيرون آمدن ريش را بگيرد اشكالى ندارد گرچه ترك اين كار بهتر است .\r\n5 - تيغ زدن بر گردن و گونه صورت آيا حرام است ؟\r\nجواب : بسمه تعالى اشكالى ندارد .\r\n6 - دادن اجرت براى تراشيدن ريش چگونه است .\r\nجواب : بسمه تعالى جائز نيست .\r\n7 - دست‌مزد گرفتن براى ريش‌تراشى چه حكمى دارد ؟\r\nجواب : بسمه تعالى جائز نيست .\r\n8 - خريد و فروش آلات ريش‌تراشى چه صورتى دارد ؟\r\nجواب : بسمه تعالى اگر فائده آن منحصر در تراش باشد جائز نيست ليكن ظاهراً فائده منحصر نيست .\r\n9 - اطلاق ريش ( از جهت بلندى و كوتاهى ) چقدر مىباشد ؟\r\nجواب : بسمه تعالى بطوريكه در مواجهه و برخورد حضورى صدق دانستن ريش مىكند و گفته مىشود كه فلانى ريش دارد همانقدر كافى است .\r\n10 - خضاب ( رنگ كردن ) ريش آيا مستحب است ؟\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nجواب : بسمه تعالى آرى استحباب دارد .\r\n11 - با توجه به روايت المقنع : « اذا حلق رجل لحية رجل فان لم تنبت فعليه دية كاملة و ان نبتت فعليه ثلث الديه » ديهء تراشيدن ريش چقدر است ؟\r\nجواب : بسمه تعالى قيمت ديهء كامله انسان و همينطور ثلث ديه بحسب زمانهاى مختلف فرق مىكند كه دادگاهها براساس قيمت طلا و سائر اجناس معيّنه در شرع ، براى ديات در هر سال معين مىكنند و وقتى همان قيمت تعيين شد از طرف دادگاه مورد پذيرش طرفين دعوا باشد ميزان همان مقدار پول مىباشد ، هر چند فاصله زمانى پيدا شود ، يعنى زمان جرم با زمان اداء ديه .\r\n12 - اگر فاعل ، ريش خود را بتراشد ديه را به چه شخصى بايد بدهد ؟\r\nجواب : بسمه تعالى ديه در تراش ريش ديگران بعنوان مثله كردن و آزار است نه در مورد عمل خود شخص و يا آرايشگر كه با رضايت خود فرد انجام مىدهد .\r\nگذاردن ريش واجب است يا مستحب ؟ و آيا بلند نمودن شارب ، كراهت دارد ؟ و نيز مانع صحّت وضوء است ؟\r\nجواب : بسمه تعالى واجب است به اين معنى كه تراشيدن ريش يا مانند تراش حرام است . شارب مكروه ولى مانع وضو نيست .\r\n\r\nغيبت و تهمت\r\nسؤال 118 : بسمه تعالى محضر مبارك حضرت . . . سلام عليكم\r\nشخصى گفته است هر كس غيبت مرا بكند من راضى هستم ، آيا غيبتش\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nجايز است ؟\r\nجواب : بسمه تعالى جائز نيست .\r\nسؤال 119 : اگر در مورد استادى نظرخواهى شود ، مثلًا گفته شود : كيفيت تدريس ايشان چگونه است ؟ حكم جوابى كه دربارهء استاد داده مىشود - با فرض منفى بودن جواب - چيست ؟ و آيا غيبت محسوب مىشود ؟\r\nجواب : بسمه تعالى در مقام مشورت اشكال ندارد . در غير مقام مشورت بهتر است به اين صورت گفته شود كه : زيد مثلًا بهتر از اوست .\r\nسؤال 120 : بسمه تعالى محضر مبارك حضرت . . .\r\n1 - اگر شخصى به طريق توريه در مورد شخص ديگرى چيزى بگويد مثلا بگويد فلانى چشمش ناپاك است و منظور او اين باشد كه در چشم او خار رفته ولى شنونده گمان كند كه منظور او اين بود كه به نامحرم نگاه مىكند و به همين عليت چشمش ناپاك است آيا اين تهمت محسوب مىشود ؟\r\nجواب : بسمه تعالى آرى تهمت است .\r\n2 - تهمت چگونه بخشيده مىشود ؟\r\nجواب : بسمه تعالى بايد از طرف ، حلاليت بگيريد و اگر با گفتن او مشكل مهمترى پيدا مىشود براى او استغفار كنيد و به مخاطب تهمت خود ، توضيح دهيد كه منظورتان اين نبوده و نيز توبه كنيد .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n\r\nنكاح\r\n\r\nنكاح\r\nسؤال 121 : باسمه تعالى محضر مبارك . . . سلام عليكم\r\nبا احترام خواهشمند است نظر مبارك خويش را در خصوص سوال زير مرقوم فرمائيد . آيا از زمان انعقاد عقد نكاح دائم تا زمان شب زفاف ( به اصطلاح دوران عقد بستگى ) زوجه حق دريافت نفقه دارد و نفقه بر او واجب است يا خير ؟ با تشكر محمدرضا . . .\r\nجواب : بسمه تعالى شانه العزيز از نظر شرعى بمحض وقوع عقد نكاح همهء آثار عقد از جمله ، لزوم اطاعت زوجه از زوج در مسئلهء تمكين ، و عدم خروج از منزل بدون اذن زوج ، و نيز لزوم نفقه بر زوج ، مترتب مىشود ، ليكن در محيط ايران و برخى محيطهاى ديگر متعارف اين است كه بين عقد و عروسى همه آثار عقد را بار نمىكنند مثلًا خروج زوجه اذن نمىخواهد ، تمكين از زفاف نمىكند ، از آنطرف نفقه هم نمىخواهد ، و اين تعارف بمنزلهء شرط ضمن عقد حساب مىشود و بنابراين در اين گونه محيطها نفقه ندارد ، وقتى با توجه به اين عرف و عادت عقد مىشود .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nسؤال 122 : بسمه تعالى محضر مبارك حضرت . . . سلام عليكم\r\nبا احترام خواهشمند است نظر مبارك خويش را در خصوص سوال زير مرقوم فرمائيد . همانطور كه مستحضر هستيد مطالبه مهريه از طرف زوجه عندالمطالبه مىباشد و زوج بايد به محض طلب زوجه آن را پرداخت نمايد و با عنايت به ماده 1085 قانون مدنى كه مىگويد زن مىتواند تا مهر به او تسليم نشده از ايفاى وظايفى كه در مقابل شوهر دارد امتناع كند ضمن آنكه اين موضوع در جامعه به صورت يك باب و عرف وسيله سؤ استفاده و كسب مال و تحت اجبار قرار دادن زوج به قبول خواسته‌هاى زوجه در آمده است مع الوصف آيا از نظر شرع زوجه مىتواند در دوران عقد بستگى و قبل از تميكن عام و خاص مهريه خود را به صورت دفعتا واحده طلب نمايد .\r\nبا تشكر محمدرضا . . .\r\nجواب : بسمه تعالى شانه بمحض انجام عقد ، زوجه مالك مهر مىشود ، اگر بعداً طلاق واقع شد نصف آن كم مىشود . ليكن اگر عرف و عادت يك جامعه بر اين شد كه مهر را مدتها پس از عروسى مطالبه مىكند و پرداخت مىشود ، بطوريكه اين عرف ، پس از مدتى بمنزلهء يك شرط در ضمن عقد در آيد ، در آنصورت قبل از عروسى حق مطالبه ندارد ، و اگر در ضمن عقد هم بگويند « عندالمطالبه » منصرف به مطالبه در وقت متعارف خود مىشود كه پس از عروسى است ، و ظاهراً در عرف و عادت ايرانيان همين معنى مورد نظر مىباشد و لذا مطالبه مهر بلافاصله پس از عقد را يك امر شگفت‌آورى حساب مىكنند . و بدين حساب شوهر مىتواند مهر را به پس از عروسى ، يا طلاق موكول نمايد . مطلب مزبور در مسئله اجرت المثل براى كارهاى داخلى منزل و مانند آن نيز جريان دارد يعنى اگر عرف\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nو عادت بر اين است كه زن بايد كارهاى منزل را انجام دهد و عقد نكاح با اين رسم انجام مىشود حق اجرت ندارد .\r\nسؤال 123 : بسمه تعالى با آروزى سلامتى براى شما يك دختر ، اثنى عشرى مىخواهد ، با پسرى كه مذهب حنفى دارد ازدواج كند البته او مىتواند با پسرى از خانواده اثنى عشرى هم ازدواج كند دختر مىگويد اگر فتوى به من اين اجازه را ندهد من با پسرى حنفى ازدواج نخواهم كرد .\r\nلطفاً ما راهنمايى نمائيد و جواب را به زبان اردو يا انگليسى از طريق پست براى ما ارسال نمائيد .\r\nپاكستان . . .\r\nجواب : بسمه تعالى ازدواج زن شيعه با مرد سنّى - حنفى يا غير حنفى - گرچه از نظر صحت و بطلان ، صحيح است ليكن چون خوف صدمه به اعتقاد يا آزار شديد زن بوسيله مرد مىباشد از نظر تكليفى حرام است . اين كار را نكنيد و اگر كرديد دقيقاً مراقب اعتقاد خود و فرزندتان باشيد .\r\nسؤال 124 : بسمه تعالى محضر مبارك . . . سلام عليكم\r\nخواهشمندم جوابِ سوالهاى شرعى زير را مرقوم نماييد .\r\n1 - اگر مردى بخواهد خواهر زنش به او محرم شود راه محرم شدن چه مىباشد ؟\r\nجواب : بسمه تعالى مىتواند دختر خواهر زن را با اجازهء زن خويش ( خاله دختر ) به عقد موقت خود در آورد .\r\n2 - اگر دخترى با زنا يا نزديكى به شبهه ، غير باكره شده باشد آيا در ازدواج دايم يا موقت او اجازه پدر يا جدّ پدرى لازم است ؟\r\nجواب : بسمه تعالى به نظر اينجانب اجازه لازم نيست .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n3 - آيا خواندن صيغه عقد دايم با عبارت « مَتَّعْتُ » به نظر مبارك شما جايز و صحيح است يا خير ؟\r\nحسن . . .\r\nجواب : بسمه تعالى صحيح نيست\r\nسؤال 125 : بسمه تعالى محضر مبارك حضرت . . . بعد از عرض سلام و تحيّت ، به استحضار محترم مىرساند : متأسفانه با توجّه به اين كه در جامعهء امروزى در ايران و ساير كشورها ، زنان فاحشهء زيادى وجود دارد كه در مقابل دريافت پول ، حاضر به انجام عمل جنسى مىباشند و به خاطر فقر فرهنگى و دينى ، اعتقاد و التزامى به مسألهء متعه ندارند و چه بسا آن را به استهزاء مىگيرند ؛ لذا چند مسأله پيرامون اين موضوع مطرح مىگردد :\r\n1 - آيا متعه نمودن چنين افرادى جائز است ؟\r\n2 - در صورت جواز متعه ، آيا ثوابى كه در روايات براى متعه آمده ، شامل متعه نمودن چنين افرادى هم مىشود يا اينكه فقط صرفاً جائز است ؟\r\n3 - آيا براى اجراى صيغه حتماً بايد او را از مهر و مدّت مطّلع ساخت و از وى وكالت گرفته و در حضور او صيغه را خواند يا اينكه بدون أخذ وكالت و در غياب او هم مىتوان صيغه را جارى كرد ؟ ( با توجه به اينكه يقيناً او راضى است و تنها هدف او رسيدن به پول است و چنين اظهار مىدارند كه براى يك بار رابطه برقرار كردن فلان مبلغ ) و آيا مدّت را مثلًا يك بار رابطه قرار دادن جائز است يا خير ؟\r\n4 - با توجّه به اينكه آنها هيچگونه توجّه و اعتقادى به مسأله عدّه ندارند ( و يقيناً مجدّداً با شخص ديگرى رابطه بر قرار مىنمايند ) پس از پايان مدّت آيا باز هم ملزم به عدّه نگه داشتن مىباشند يا اينكه شخص ديگرى هم مىتواند آنها را صيغه نمايد ؟\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n5 - در صورتى كه احتمال دروغ گفتن آنها وجود داشته باشد ، آيا سئوال كردن در خصوص شوهر و حيض لازم است ؟ و آيا به قول آنها در مورد شوهر نداشتن و حيض نبودن مىتوان اعتماد كرد ؟\r\n6 - در صورتى كه باكره باشند و فقط از طريق دبر و ساير استمتاعات رابطه برقرار مىكنند ، آيا باز هم اذن پدر لازم است ؟\r\n7 - با توجّه به اينكه يكى از شرائط عقد ، قصد انشاء است ؛ در خصوص متعهء چنين افرادى ، معمولًا قصد انشاء به معناى واقعى آن احراز و حاصل نمىشود ، در اين صورت تكليف چيست و عقد چه صورت دارد ؟\r\n8 - اگر مردى ، زنى را به صورت غير دائم عقد كند و به او دخول نمايد و پس از پايان مدّت ( و در عدّه ) او را به عقد دائم در آورد و به او دخول نكرده او را طلاق دهد ، در اين صورت :\r\nآيا زن غير مدخوله است و بدون عدّه نگه داشتن مىتواند عقد نمايد ؟ يا اينكه بايد عدّهء عقدِ غير دائم تمام شود ؟\r\n9 - مقصود از مشهوره ( كه برخى فرموده‌اند بنابر احتياط متعهء زانيهء مشهوره جائز نيست ) چيست ؟\r\n10 - اگر - نعوذ باللَّه - سيّدى زنا كند و بچه‌اى متولّد شود ، آيا اين ولدالزّنا ملحق به سادات است و مىشود به او خمس داد يا اينكه به سادات ملحق نيست و به او زكات تعلّق مىگيرد ؟\r\nجواب : بسمه تعالى 1 - جائز است به شرط اينكه هر چند بخاطر اضطرار ، عقد متعه را قبول كند ، و معناى آن را بداند .\r\n2 - در صورت فوق ثواب متعه را هم دارد البته براى زوج . زن هم اگر به قصد خدا ، هر چند در حال اضطرار ، قبول كند ثواب دارد .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\n3 - حتماً اطلاع از مهر و مدت لازم است . و بايد يا خود زن طرف عقد باشديا وكالت داده شما اجرا كنيد .\r\n4 - آنها شرعاً بايد عدّه نگه دارند ، شخص ديگر اگر نداند كه زن در عدّه ديگرى است اشكال ندارد ، سؤال هم لازم نيست .\r\n5 - سؤال لازم نيست و اگر جواب دادند مورد اعتماد مىباشند .\r\n6 - اگر دختر رشيده است كه سفيه نبوده مصالح خويش را مىفهمد به نظر اينجانب اذن پدر اساساً شرط نيست . ليكن اگر موجب آزار و يا عقوق شود اين كار حرام است ، هر چند عقد صحيح است . اگر پدر نمىفهمد تا اذيت شود حرام نيست . در مورد اذيت فرقى بين پدر و مادر نيست ، نبايد آنها اذيت شوند . هر چند با مخفى كارى . ضمناً طبق روايات بايد مراعات آبروى اجتماعى دختر هم بشود بخصوص در حفظ بكارت .\r\nضمناً دخول قبل و دبر فرق ندارند .\r\n7 - احراز قصد لازم نيست . همين كه معناى متعه را كه يك قرار زندگى موقت است بداند و قبول كند حكم قصد را دارد .\r\n8 - به نظر اينجانب با اين حيله عدّه از بين نمىرود و بايد عدّه نگه بدارد .\r\nگرچه بعضى گفته‌اند . اين براى ديگران . اما براى خود شخص اول كه مسلماً عدّه ندارد .\r\n9 - معناى مشهوره واضح است ، زنيكه نوعاً افراد جامعه او را به اين كار بشناسند و او هم اهل اين كار باشد . البته از نظر ما عقد صحيح است چه دائم و چه متعه ، ليكن از باب نهى از منكر ، و نيز حفظ حيثيت مرد اگر به آبروى مرد لطمه مىخورد يا عقد اين زن موجب تشويق به كارش شود عقد حرام ليكن صحيح است .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n10 - فرزند سيد است و سهم سادات هم مىتواند بگيرد ليكن از پدر خود كه زانى است ارث نمىبرد چنان كه پدر هم از او ارث نمىبرد .\r\nسؤال 126 : چرا نمىشود با زنان پيامبر ازدواج كرد ؟\r\nجواب : بسمه تعالى به دليل آيه قرآن كه حكم مادر دارند .\r\nسؤال 127 : ( سؤال انگيسى و مفصل است و خلاصه آن اينستكه ) آيا ازدواج دختر مسلمان با مرد غيرمسلمان جائز است يا خير ؟\r\nجواب : بسمه تعالى ازدواج دختر مسلمان با مرد غير مسلمان بهيچوجه جائز نمىباشد ، عقد باطل و هر گونه تماس حرام است .\r\nسؤال 128 : ازدواج دختر شيعه با فرد سنى چه حكمى دارد . حسين . . .\r\nجواب : بسمه تعالى زن شيعه نبايد با مرد سنى ازدواج كند . از اين جهت كه در معرض تغيير عقيده قرار مىگيرد و يا دائماً در معرض اذيت مىباشد ، حرام است .\r\nسؤال 129 : بسمه تعالى حضور محترم . . . . سلام عليكم\r\nاحتراماً مرقوم فرمائيد كه آيا زوج تكليف در اخذ يك مسكن مستقل براى همسر خود دارد يا نه ؟ همچنين عنايت فرمائيد كه آيا زوج مىتواند زوجه را مجبور به سكونت در منزلى بنمايد كه در آن مادر زوج سكونت داشته و برادران و خواهران زوج نيز با در دست داشتن كليد درب ورودى به كرات به آن ورود و خروج دارند يا خير ؟ در اين گونه موارد تكليف زوجه چيست ؟\r\nبا احترام مرضيه . . .\r\nجواب : بسمه تعالى شأنه زن حق دارد مسكنى مطابق با شأن خود از مرد مطالبه كند و اگر بودن مادرشوهر و ديگران برايش مشقت بسيار دارد مىتواند حق مسكن مستقل خود را مطالبه نمايد ، مگر اينكه مرد نتواند ، كه\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nبايد بعداً جبران كند .\r\nسؤال 130 : بسمه تعالى محضر مبارك حضرت آيت اللَّه . . . با سلام\r\nاحتراماً به استحضار حضرت عالى مىرساند :\r\nاينجانب در تاريخ 6 / 5 / 82 با خانمى ازدواج كرده و از آن تاريخ نامبرده در عقد بنده مىباشد ، شايان ذكر است هيچگونه رابطه زناشويى نداشته‌ايم ، مع‌هذا با توجه به اينكه طبق عرف ، دختر در فاصله زمانى بين عقدبستگى و مراسم عروسى در منزل پدرش مىباشد آيا در اين دوره به وى نفقه تعلق مىگيرد ؟\r\nجواب : بسمه تعالى اگر خانم آماده بوده كه با شما بيايد و شما او را از منزل پدرش نبرده‌ايد حق نفقه دارد و اگر او و يا پدر و مادرش آماده عروسى شما نبوده و دختر را تحويل نمىداده‌اند حق نفقه ندارد .\r\nسؤال 131 : بسمه تعالى محضر مبارك حضرت آيت اللَّه . . . با تقديم سلام\r\nآيا جايز است كه شوهر بدون اجازه و رضايت زن دايمى يا موقت خودش به مسافرت بيش از چهار ماه برود ؟ ( خواه اين مسافرت لازم باشد خواه مسافرت مستحب باشد )\r\nجواب : بسمه تعالى ترك حق چهار ماه يك بار ، بدون رضايت زن جايز نيست ، البته براى زن جوان ، و بدون عذر براى سفر و همينطور عذر غيرسفر .\r\nسؤال 132 : بسمه تعالى محضر مبارك مرجع عاليقدر . . . سلام عليكم\r\nآيا نگاه كردن شوهر به كلاه‌گيس همسرش كه از موى زن‌هاى نامحرم درست شده جايز مىباشد ؟\r\nجواب : بسمه تعالى به نظر اينجانب اشكال ندارد ليكن احتياط\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nخوبست .\r\nسؤال 133 : بسمه تعالى محضر مبارك حضرت . . . سلام عليكم\r\nاحتراماً به استحضار مىرساند ، اينجانب مهدى . . . به عنوان محقق از دانشگاه تربيت معلم تبريز حضوراً مىخواستم مصاحبه‌اى با حضرت عالى داشته باشم ولى به دليل عدم دسترسى ، خواستم سؤالات را به صورت كتبى طرح كنم و نظر حضرت عالى را در مورد ازدواج موقت بدانم .\r\n1 - نظر حضرت عالى در مورد ازدواج موقت چيست ؟\r\n2 - با توجه به وضعيت موجود كه در جامعه پيش آمده و بىبند و بارى جنسى در جامعه اسلامى بيداد مىكند . آيا ضرورت ازدواج موقت پيش نيامده است ؟\r\n3 - با توجه به اينكه فاصله بلوغ جنسى و بلوغ اقتصادى شكاف عميقى پيدا كرده ، ازدواج موقت مىتواند راه حل اين مشكلات باشد ؟ ( مشكلات جنسى جوانان )\r\n4 - با توجه به رواج فرهنگ دوست پسر و دوست دختر ، خصوصاً در دانشگاه‌ها ، آيا صلاح نيست كه اين فرهنگ غلط را در قالب ازدواج موقت درآوريم .\r\n5 - بالاخره چه راهكارى را براى رواج ازدواج موقت ( با توجه به عدم قبول عرف ) تجويز مىكنيد .\r\n6 - در پايان اگر مطلبى را لازم به توضيح ميدانيد ولى در سؤال‌ها نيامده ذكر نماييد .\r\nجواب : بسمه تعالى ازدواج موقت يك ضرورت است ، چه بسيار آنها كه امكان ازدواج دائم ندارند ، و حتى در زنان ديده شده كه به جهاتى\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nخاص در مقطعى خاص بناى ازدواج دائم ندارند ، و چه بسيار زنان بيوه‌اى كه افراد مجرد آنها را بطور دائم نمىگيرند ، قبل از ازدواج دائم هم چه بسا براى خيلى افراد ، ازدواج موقت يك ضرورت است ، براى آشنايى به مسائل جنسى ! و چه بسيار مردانى كه از ازدواج اول خود ناراضى هستند و امكان ازدواج مجدد هم ندارند . و مواردى از اين قبيل ، توجه به اين مسئله و مشابه اينها ضرورت ازدواج موقت را به خوبى معلوم مىكند . براى حل مشكل ، مسئله عرف جامعه هم لازم است فرهنگ‌سازى شود ، در رساله مراجع تقليد ، در صدا و سيما ، در مطبوعات ، در سخنرانىها ، بايد زيادتر صحبت و توضيح داده شود .\r\nسؤال 134 : بسمه تعالى محضر مبارك . . . السلام عليكم و رحمة اللَّه\r\nپس از تحيت ، اميد وجود شريف پيوسته ايام از جميع مكاره و آلام مصون و محفوظ بوده و باشد .\r\nحدود اطاعت زوجه از زوج خصوصاً در امر خروج از منزل را بفرمائيد .\r\nجواب : بسمه تعالى در تمكين و در خروج از منزل ، اطاعت لازم است .\r\nسؤال 135 : بسمه تعالى محضر مبارك حضرت . . . سلام عليكم\r\n1 - شخصى به زنى تجاوز كرده شوهرش طلاق داده همان مرد متجاوز عقد كرده و چندين اولاد دارد آيا اين فرزندان حلال‌زاده هستند ؟\r\nجواب : بسمه تعالى مشهور فقهاء فتوى به حرمت داده‌اند ليكن اينجانب در شرح عروه اشكال كرده‌ام البته احتياط همانست . اگر هنگام آميزش مقلد كسى بوده كه اين ازدواج را باطل مىداند ، و اين شخص هم علم به حرمت داشته باشد فرزند حرام مىشود و گرنه حلال‌زاده است از\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nباب وطى شبهه .\r\n2 - شخصى با پسرى لواط كرده بعداً با خواهر آن پسر ازدواج كرده آيا اولادش حلال زاده است ؟\r\nجواب : بسمه تعالى اگر با علم به حرمت آميزش كرده بچه‌ها حرام‌زاده هستند .\r\n3 - شخصى مادرزنش به بچه‌اش مرتب شير داده مسئله نمىدانسته آيا بايد زن را رها كند ؟\r\nجواب : بسمه تعالى بنابر فتواى مشهور فقها ، آرى بايد جدا شوند .\r\nليكن از نظر اينجانب مسئله روشن نيست و روايات ما در اين مسئله مربوط به شروع ازدواج با چنين موردى است ، و به احتمال قوى شامل شيردادن پس از ازدواج ، نمىشود و بنابراين به نظر من لازم نيست جدا شوند .\r\n4 - شخصى زنش فوت كرده يا طلاق داده فوراً با خواهرزنش ازدواج كرده حكم چيست ؟\r\nجواب : بسمه تعالى اگر طلاق رجعى بوده ازدواج دوم باطل است .\r\n5 - شخصى منكر خمس و زكات است مكه رفته آيا مكه‌اش قبول است يا خير ؟ چون مكه‌اش باطل است طواف نساى او هم باطل است آيا با زنش مىتواند هم‌بستر شود يا خير ؟\r\nجواب : بسمه تعالى اگر بداند پيامبر دستور خمس و زكات داده است و در عين حال انكار كند كافر و نجس است و اصل احرام حج او هم باطل است و زن هم بر او حرام مىشود چه حج برود و يا نرود . و اگر نمىداند كه در اسلام اين حكم هست و نمىدانسته كه خمس و يا زكات\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nواجب است ، هر چند خمس و زكات در مال و عهدهء او ثابت است ليكن حج او صحيح است و مشكلى نيست ليكن بايد از تركه او پس از مردنش همه بدهىهاى شرعى او ادا شود .\r\n6 - اگر زنى در عده است چه عده وفات و چه عده طلاق كسى با او ازدواج كرده اگر مسئله را مىدانست چه حكم دارد و اگر نمىدانست چه حكم دارد ؟\r\nجواب : بسمه تعالى با علم به حرمت ، ازدواجشان باطل است ، و حرمت ابدى هم مىآورد و همينطور اگر يكى از آن دو بداند و همينطور اگر هيچكدام ندانند ليكن دخول واقع شده باشد .\r\n7 - اگر زنى فرزند كسى را شير داد مثلًا فرزند خودش دختر است و فرزند بيگانه پسر است با هم مىتوانند ازدواج كنند يا نه ؟ يا پسر بخواهد با دخترى كه خواهر همين همشيره اوست ازدواج كند ؟\r\nجواب : بسمه تعالى با همشيره همشير اشكال ندارد . ليكن با خود همشير نمىتواند .\r\nسؤال 136 : بسمه تعالى حضرت آيت اللَّه العظمى . . . به استحضار شريف مىرساند كه بر اساس ماده 10 قانون مدنى ( قراردادهاى خصوصى نسبت به كسانى كه آن را منعقد نموده‌اند در صورتى كه مخالف صريح قانون نباشد نافذ است ) به پيوست فتوكپى توافق 2 / 11 / 74 كه بين زوج و زوجه در خصوص افزايش مهريه ( پيرو اختلافات قبلى واقع بين طرفين ) تنظيم شده است به محضر شريف تقديم مىگردد و نظر به اينكه بعضى از مؤمنين آن را شرط ابتدائى دانسته و لازم الوفاء نمىدانند خواهشمند است حضرتعالى مرقوم بفرماييد آيا قرارداد مذكور و شروط مندرج در آن براى زوج الزام‌آور\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nاست يا خير ؟\r\nصديقه . . .\r\nجواب : بسمه تعالى اگر به صورت مصالحه ( عقد صلح ) باشد الزام‌آور مىباشد و ظاهراً منظور همين باشد ، نظر به اينكه پس از بروز اختلاف مربوط به زندگى ، و مربوط به تجديد نظر درباره مهر مىباشد .\r\nسؤال 137 : بسم الله الرحمن الرحيم حضرت . . . . بعدالسلام\r\nبا ادب و احترام به استحضار مىرساند ، همسر اينجانب قريب به يك سال است كه با ترك شوهر و فرزند 9 ساله خود موجبات فروپاشى زندگى مشترك را فراهم نموده و عليرغم صدرو حكم تمكين از سوى دادگاه بدوى و تاييد آن توسط دادگاه تجديد نظر و به اجراء گذاردن آن و عمليات اجرائى از طريق اجراى احكام حاضر به بازگشت و تمكين نشده است ، و با اتكاء به درآمد ناشى از شغل و احساس استقلال اقتصادى ، و با اجاره مسكن جداگانه ، عملا به كيان و اصول بنيادى آن پشت پا و لطمه زده است .\r\nاين در حالى است كه شغل وى خانه دارى بوده كه در سند ازدواج نيز قيد گرديده و شرط ضمن عقد لازمى اخذ نشده است ، لذا اينجانب براى جلوگيرى از فروپاشى كانون گرم خانواده ضمن استمداد از بزرگان ، و ريش سفيدان ، اقدام به تقاضاى منع اشتغال از محاكم قانونى نمودم كه با توجه به محتويات اين پرونده و پرونده‌هاى متعدد مطرح فى ما بين و با رسيدگى همه جانبه و در نظر گرفتن مسائل شرع مقدس اسلام و مذهب تشيع ، راى بر عدم اشتغال ايشان صادر فرمودند ، ليكن همسرم كه در حال حاضر از بنده تمكين عام و خاص ندارد به همراه وكلاى خود ضمن اعتراض به راى منع اشتغال از محضر مراجع محترم عظام استفتاء نموده و با كتمان حقيقت و درج مطالب ناصحيح در استفتائيه و دريافت جواب مورد نظرش در خصوص موضوع ،\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nباعث اطاله دادرسى گرديده است .\r\nحال با عنايت به مراتب معروضه و عنايت به مدارك تقديمى و عدم رضايت اينجانب در خصوص اشتغال همسرم ( آيا با توجه به شرايط فوق اشتغال ايشان از نظر شرع مقدس اسلام جايز است ؟ ) از مقام عظماى آن حضرت استدعا دارم در پاسخ اين استفتاء ، با قلم مبارك و مهمور و مزين به مهر شريف آنچه را كه شرع مقدس اسلام و مذهب تشيع در اين خصوص بيان داشته و به منزله‌ى دستور العمل شرعى است مرقوم فرماييد .\r\nجواب : بسمه تعالى بيرون رفتن زن از منزل خصوصا اگر مزاحم حق شوهر باشد حتما بايد با اجازه شوهر باشد مگر اينكه در ضمن عقد ذكر شود يا در صحبتهاى مقدماتى عقد گفته شود و عقد بر آن اساس انجام شود .\r\nسؤال 138 : حضرت . . . با سلام ادب احتراما سؤال دارم : آيا به محض خروج زوجه از منزل مشترك و ترك زندگانى زناشويى و اثبات عدم تمكين از سوى دادگاه ، زن مستحق نفقه نخواهد بود ؟\r\nو آيا از زمان اجراء حكم تمكين ، ايشان مستحق نفقه نمىشود ؟ يعنى زمانى كه حكم اجراء شد ولى زوجه امتناع مىنمايد از تمكين ، آيا اين زمان عدم استحقاق نفقه مىباشد ؟ يا همان زمان اوليه خروج زندگانى و ترك محيط زناشويى ؟\r\nجواب : بسمه تعالى 1 - به محض عدم تمكين و تحقق نشوز ، حق نفقه ساقط مىشود .\r\n2 - اگر اختلافى در زمان تحقق نشوز و عدم تمكين باشد از طريق دادگاه حل مىشود .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n3 - دادگاه ، راه تشخيص نشوز و زمان آنست ، اما حكم سقوط نفقه مربوط به عدم تمكين واقعى است .\r\nسؤال 139 : بسمه تعالى محضر مبارك حضرت آيت اللَّه . . . . سلام عليكم\r\nمستدعى است نظر مباركتان را در مورد مسئله ذيل بيان فرمائيد :\r\nشخصى در 52 سال پيش ازدواج نموده به مهريه سه هزار تومان حال كه زوج فوت شده آيا مبلغ مهريه زوجه به نرخ روز محاسبه مىشود يا نه ؟ و در صورت محاسبه به نرخ روز ، معيار در تشخيص مبلغ آن مصوبه مجلس شوراى اسلامى است يا معيار ديگرى دارد پاسخ خود را مرقوم فرمائيد .\r\nجواب : بسمه تعالى 1 - نظر اينجانب در پول ، همان مقدار است مگر اينكه به كلى از ارزش افتاده باشد و مبلغ سه هزار تومان اينطور نيست .\r\nمىتوانست سكه و مانند آن را مهر كند كه در آن صورت همان سكه با قيمت آن را پرداخت مىكرد . ليكن فعلًا كه سه هزار تومان موجود است ، ليكن چون مىتوان گفت سه هزار تومان حالا با آن سه هزار تومان فقط در نام تومان شريك است و در ماليت هيچ تماثلى ندارند بهتر و بلكه لازم است مصالحه شود .\r\nسؤال 140 : بسمه تعالى محضر مبارك حضرت آيت اللَّه . . . سلام عليكم\r\nاحتراماً به استحضار حضرت عالى مىرساند زوجه اينجانب مهريه خويش را طبق متن ذيل به بنده بخشيده است .\r\nاينجانب مريم . . . فرزند ميرجلال . . . به شماره شناسنامه . . . متولد 7 / 10 / 61 بدينوسيله در صحت جسمى و عقلى و روحى اعلام مىكنم كه تمام مهريه و حق و حقوق ( مهريه ) خود را بخشيده و هيچ‌طلبى را از او در هيچ زمانى ندارم . مع الوصف در صورتى كه اينجانب قصد طلاق دادن زوجه\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nرا داشته باشم آيا زوجه حق رجوع به مهريه خويش را دارد .\r\nدوم . آيا مىتواند ادعا كند به قصد زندگى كردن بخشيده است .\r\nجواب : بسمه تعالى 1 - اگر هبه به قصد تقاضاى طلاق خلع و مباراة و به اين عنوان بوه حق رجوع دارد . و اگر به قصد و شرط بقاء زندگى بوده است اصل هبه اشكال داشته باطل است و اگر به قصد بقاء از طرف شوهر شروط بوده يعنى در صورتى هبه مىكند كه شوهر قصد دوام داشته باشد همان قصد اوليه براى صحت هبه كافى است و اگر مقيد به دوام قصد زندگى باشد هبه باطل است . و ظاهراً اين معنى منظور است يعنى زن در صورتى گذشت كرده كه شوهر براى هميشه با او باشد و بنابراين ، هبه باطل است ، ولى اگر هبه شرط ندارد و فقط داعى و باعث او بر هبه اين بوده كه انشاءا . . . شوهر با او بماند ، هبه صحيح است و حق گرفتن ندارد . اگر هبه مطلق بوده است تا اثبات خلاف آن نشود هبه صحيح است . ليكن ظاهراً منظور هبه بطور مطلق نيست .\r\n2 - هبه بين همسران لازم نيست ، و حق رجوع هست ليكن مهريه عين بوده يا دين ؟ اگر عين بوده و پس از هبه تصرف و تلف شده و يا اساساً دين بوده و او بخشيده است بطور مطلق ، حق رجوع نيست . ولى اگر مهريه عين خارجى بوده و اكنون هم وجود دارد و تصرف مغير وضع عين ، در آن نشده حق رجوع دارد .\r\n3 - اگر نتواند اثبات كند كه هبه مقيد به زندگى دائم بوده حمل بر هبه مطلق مىشود ولى ظاهر حال اينستكه زن وقتى مطمئن مىشود كه همسرش براى هميشه در كنار او هست چنين كارى ( هبه ) مىكند و گرنه هرگز از حق خويش نمىگذرد و بنابراين قصد زندى دائم شرط بنائى هبه\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nمىباشد هر چند صريحاً در عبارات نيامده باشد آن وقت يا هبه باطل بوده و يا حق رجوع دارد .\r\nسؤال 141 : بسم اللَّه الرحمن الرحيم محضر فقيه عاليقدر . . . سلام عليكم\r\nبا عرض پوزش از محضر رفيع حضرتعالى همانگونه كه مستحضريد شرايط اقتصادى و مالى جامعه به نحوى است كه تحمّل آن براى اقشار آسيب‌پذير كه اكثريت جامعه ما را تشكيل مىدهند دشوار مىباشد و مرد خانواده براى جوابگويى مخارج زن و فرزندان و . . . مىبايست كه با تحمل كارهاى سخت و طاقت فرسا با اضافه كار روزانه و يا پذيرش مشاغل دوّم همچون سرايدارى و نگهبانى و . . . بتواند بر مخارج فايق آيد حال با تحمّل اين مشكلات وقتى به منزل مىآيد و مىبيند كه امور منزل و خانه‌دارى و بچه‌دارى و . . . لنگ است و خانم خانه در جواب اين كاستىها با استناد به احاديث حضرت ائمه معصومين سلام اللَّه عليهم اجمعين مىگويد [ بنده هيچ وظيفه‌اى ندارم مگر اينكه به من اجرت بدهيد 
  ] و يا [ به كس ديگرى بگوييد كه اين كارهاى را انجام دهد مگر من كنيز شما هستم 
  ] و خانم خانه با كوچكترين حرفى زود قهر كرده و مرد خانه را از حق شرعى زوجيّت ( تمكين ) محروم مىكند . . . .\r\nخواهشمند است تكليف مرد خانواده و زن خانواده را در اين خصوص روشن فرماييد و به خاتم شريف ممهور فرماييد .\r\nبا تشكر سعيد . . .\r\nجواب : بسمه تعالى به نظر اينجانب در شرائطى كه عرف جامعه اين است كه زن كارهاى منزل را انجام مىدهد و مرد كارهاى بيرون را ، و قرارهاى ازدواج بر اين عرف انجام مىشود بطوريكه اگر زنى هنگام عقد بگويد انجام نمىدهم كسى او را نمىگيرد ، چون عقد بر اين اساس انجام\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nمىشود و باصطلاح « شرط مبنى عليه العقد » است بايد زن طبق همين عرف كارهاى خانه را انجام دهد و حق اجرت هم ندارد .\r\n\r\nتدليس\r\nسؤال 142 : محضر . . . اينجانب به عقد دائم مردى در آمدم و در قبل و حين عقد سخنى از بيمارى حاد قلبى وى نبود ، پس از ازدواج متوجه شدم در قلبش باطرى كار گذاشته‌اند اينك پس از سه سال كه كاملًا اثبات شده وى عاجز از انجام كار و بايد مداوم تحت مراقبت ويژه دارو و درمان باشد متأسفانه يكسال است مرا از منزل بيرون و نفقه نداده است تقاضامندم بفرمائيد :\r\n1 - با عيب قلبى زوج و جهل بنده به فسخ نكاح و عدم اطلاع به فوريت فسخ ، حق فسخ دارم يا خير ؟ 2 - نفقه بر مرد واجب است يا خير ؟ 3 - اگر زوج قسم بخورد كه از او سئوال نشده كه بيمار است آيا اصل در ازدواج سلامت است يا خير ؟\r\nجواب : بسمه تعالى 1 - اگر تدليس و غش در نكاح شده حق فسخ داريد ، ليكن بخاطر نفقه و حق مسكن مىتوانيد از طريق محاكم براى گرفتن اين حقوق خود نيز اقدام كنيد . 2 - نفقه بر مرد واجب است . 3 - اصل بر سلامت است ، مضافاً كه مىگويند استشهاد جمعى بوده كه ادعاء سلامت شده است .\r\nسؤال 143 : محضر مبارك حضرت آيت . . . السلام علكيم و رحمة اللَّه\r\nبعد از سلام عرض مىشود كه يك سؤال شرعى دارم لطفاً جواب\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nمرحمت فرمائيد ممنون مىشوم . عرض اين است كه بنده الان ازدواج كردم بعد از سه روز مطلع شدم كه خانم من حامله است - بدون ازدواج شرعى - و ماه چهارم را دارد و همان موقع از خانه بيرونش كردم و پدر خانم حمل را ضايع كرده‌اند ، الان تكليف من را مشخص كنيد چكار كنم ؟ محسن . . . پاكستان\r\nجواب : بسمه تعالى ازدواج شما اشكالى ندارد ، چون قبلًا ازدواج نكرده و در عده نبوده است . آبروى او را هم نريزيد كه خدا آبروى شما را حفظ كند در دنيا و آخرت .\r\nسؤال 144 : بسمه تعالى محضر مبارك حضرت آيت اللَّه . . . سلام عليكم\r\nاينجانب حدود 10 سال پيش با خانمى عقد نكاح دائم نمودم . در عقدنامه ايشان خود را دوشيزه ( باكره ) معرفى نموده‌اند . بعد از ده سال اينجانب پى بردم كه ايشان قبل از نكاح با شخصى ثالثى رابطه جنسى داشته و از اين رابطه حامله شده و سقط جنين با عمل سزارين نموده است . ( محل عمل سزارين را نيز براى زوج به عنوان محل عمل برداشت كيست تشريح نموده است ) ايشان در جلسه رسمى اقرار به اين امور نموده است ولى ادعا نموده كه رابطه جنسى ايشان با صيغه محرميت بوده ( ولى دليل و مدركى ارائه ننموده ) و حامله شدن ايشان نيز در اثر رابطه جنسى به جز دخول صورت گرفته و بكارت ايشان زائل نشده است . ( در حالى كه هنگام اولين مواقعه خونى نيز از ايشان مشاهده نشده است )\r\nحال سؤال اينجانب از حضرت عالى اين است است كه :\r\nاولًا : آيا اينجانب با وصف مذكور خيار فسخ عقد نكاح دارم يا خير ؟\r\nثانياً : آيا مهريه به ايشان تعلق مىگيرد يا خير ؟ احمد . . .\r\nجواب : بسمه تعالى 1 - اگر هنگام عقد يا قبل از آن شرط بكارت\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nشده حق فسخ داريد ، صرف سكوت كافى نيست . اگر در عقدنامه و هنگام صيغه عقد ذكر دوشيزه ( باكره ) شده و عقد بر آن اساس انجام شده حق فسخ داريد . به شرط آنكه با اقرار خود زن يا به شهادت دو شاهد عادل معلوم شود كه باكره نبوده است .\r\n2 - پس از دخول همه مهر بايد پرداخت شود مگر اينكه خود زن تدليس كرده باشد و با توجه به اينكه شرط بكارت بوده خود را به عنوان باكره جا زده باشد ، تدليس به صرف سكوت محقق نمىشود بايد گفته شده باشد كه باكره است . و اين ثابت شود يعنى هم ذكر در عقد و هم عدم بكارت بايد ثابت شود و اثبات اينها پس از گذشت ده سال مشكل است ليكن اگر ثابت شود حكم همان است كه ذكر شد . و اگر غير زن ، ديگرى حتى پدر يا مادر تدليس كرده باشند مهر را بايد به زن پرداخت نمود و سپس آن را از تدليس‌كننده بگيريد .\r\nسؤال 145 : بسمه تعالى حضرت آيت اللَّه . . . سلام عليكم\r\nاحتراماً اينجانب مصطفى . . . فرزند كمر على ساكن . . . با دخترى به نام معصومه . . . ساكن . . . رباط كريم تهران ازدواج كرده‌ام يكى از شرايط ازدواج سنّ زوجه حدوداً 20 سال باشد ، در محضر عقد و ازدواج كارى ساختگى انجام داده‌اند كه اينجانب متوّجه سنّ زوجه كه حدوداً 30 ساله است نشده‌ام در اصل فريب در ازدواج صورت گرفته و در اين ازدواج دخول انجام نگرفته است و پس از وقوع عقد بنده فريب دادن زوجه و خانواده‌اش را به آنها متذكر شده‌ام و ديگر تا به حال همديگر را نديده‌ايم استدعا مىشود مرقوم بفرمائيد آيا قرارداد زن و فريب در ازدواج به بنده اجازه مىدهد شرعاً و قانوناً عقد را بهم بزنم و آيا موقع طلاق مهريّه و . . . به زوجه تعلّق مىگيرد يا\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nخير ؟ و از اينكه اگر بواسطهء ريش سفيدان بخواهم دعوت به زندگى و تشكيل خانواده زوجه را قبول نمايم آنچه شرع مقدّس فرموده اينست كه هر جا مرد انتخاب زندگى و سكونت كرد زوجه نيز بايد قبول كند يا اينكه خواسته‌هاى زوجه با شرايط فوق الذكر و خواسته‌هاى زوجه با توجه به اينكه در ابتداء وصلت فريب داده است دليل است زياده زحمت است والسلام .\r\n( من اللَّه التوفيق )\r\nجواب : بسمه تعالى شانه به نظر اينجانب فريب در مقدار سن از موارد تدليس مىباشد و حق فسخ داريد و وقتى دخول نشده حق مهر هم ندارد .\r\nالبته بايد فريب اثبات شود .\r\n\r\nمذاكره با نامحرم\r\nسؤال 146 : بسمه تعالى حضرت . . . سلام عليكم\r\nلطفاً به اين سؤال ما پاسخ دهيد : 1 - مكالمه و مذاكره زن با مرد اجنبى چه صورت دارد ؟ 2 - آيا براى خانم‌هاى كارمند نيز حجاب لازم است ؟ 3 - آيا براى حجاب حتماً چادر لازم است ؟\r\nفاطمه . . .\r\nجواب : بسمه تعالى بانو فاطمه . . . - / مشاورت استاندارى . . .\r\nبعد از سلام و تحيت ، در پاسخ استفتاء آن جناب عرض مىشود :\r\n1 - مكالمه و مذاكره اگر همراه با نوعى نرمش هوس‌انگيز نباشد اشكال ندارد ليكن حتى برخى لبخندهاى هنگام مكالمه مىتواند طرف مكالمه را تحت تأثير قرار دهد . بايد مراقبت شود و همينطور چشم در چشم دوختن .\r\n2 - رعايت حجاب ، لازم ، و فرقى بين آنجا و ديگر جاها نيست . ستر\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nصورت و كفّين واجب نيست ليكن اگر وضع صورت و كفين طورى است كه محرّك شهوات مىباشد نيز حتى الامكان احتياط خوب است و گاهى لازم .\r\n3 - چادر الزاماً واجب نيست ، ليكن به شرط اينكه مانتو و امثال آن نمايانگر خصوصيات بدن نباشد و در راه رفتن مثلًا جلب انظار بخصوصيات بدن نشود ، و اين خيلى دقيق است و بدين جهت است كه از قديم چادر رسم شده است . اگر مانتو و امثال آن به حدّى گشاد باشد كه خاصيت چادر را داشته باشد ، بى اشكال مىباشد . معمولًا كار خانمها در مراكز ادارى كه در تماس با مردان است بسيار دشوار است و چه خوب است در جائى كار كنند كه تماس با جنس مخالف نباشد . به اميد توفيق همگان در مسير رضايت حضرت حق جل و علا .\r\nسؤال 147 : بسمه تعالى با عرض سلام و عرض ادب و خسته نباشيد خدمت حضرت . . . احتراماً سؤالى براى بنده پيش آمده كه خواهشمندم لطف فرموده و به آن جواب دهيد : نوجوانى هستم تازه به سن تكليف رسيده و ديدن نامحرم برايم حرام است امّا متأسفانه هنگامى كه به شهرستان مىرويم و به خانه خويشاوندان و يا بستگان مىرويم ( مثلًا خاله‌ها و يا عمه‌ها ) بعضى از دختران يا همهء آنها حجاب و عفت كامل خود را رعايت نمىكنند و اين مسئله در حالى است كه من نه مىتوانم به خانهء آنها نروم ، و اگر بروم هم همين مشكل را داريم ( اگر نروم مشكلات گِله‌گذارى را داريم ) با توجه به اين مسئله آيا نگاه كردن به آنها در حالى كه دختر عفتش را حفظ نكرده اشكال دارد يا خير ؟ اگر اشكال دارد چه كنم ؟ با كمال تشكر عبد ضعيف خدا . . .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nجواب : بسمه تعالى قطع رحم نكنيد ، هر چند با تلفن يا واسطه ، از آنها احوالپرسى و دلجوئى كنيد . رفتن نزد آنها هم اگر نگاه شما به آنها كه نامحرم هستند به قصد شهوت نباشد و نگاه مستمر يا محو در آنها شدن و زُل زدن نباشد ، به صورت و دستها تا مچ اشكال ندارد و به سائر اعضا جائز نيست . اگر مىتوانيد آنها را با زبان ليّن ، نهى از منكر كنيد و گرنه ، اگر نهى از منكر هيچ اثرى ندارد احتياطاً نگاه نكنيد ، گرچه در صورت عدم تاثير نهى از منكر ، احتمال جواز هم هست . البته بدون نظر شهوانى ، و اگر مىدانيد كه نگاهتان شهوانى مىشود نگاه نكنيد و اگر نگاه نكردن مشكل مىآورد صله رحم را فقط با تلفن و احوالپرسى با واسطه انجام دهيد .\r\nسؤال 148 : مصافحهء مرد اجنبى با زن اجنبيه شرعا جايز است يا نه ؟\r\nجواب : بسمه تعالى جايز نيست مگر از روى پارچه ، بدون فشار .\r\nسؤال 149 : آيا جايز است شخصى با دخترى رابطه برقرار كند بدون دانستن اين رابطه از سوى خانواده دختر بنام اينكه بعد از مدتى مىخواهند با هم در صورت تفاهم ازدواج كنند ؟\r\nجواب : بسمه تعالى رابطه بدون قصد ازدواج فقط به قدر ضرورت باشد . به قصد ازدواج بقدرى كه تفاهم معلوم شود ، اشكال ندارد ، ليكن اساسا به نظر اينجانب ازدواج بدون اطلاع خانواده دختر هم اگر دختر رشد فكرى دارد اشكال ندارد . بايد رعايت حرمت اجتماعى دختر ، و اذيت نشدن پدر و مادرش بشود . در رساله توضيح هم ذكر كرده‌ايم .\r\n\r\nازدواج سادات با غيرسادات\r\nسؤال 150 : بسمه تعالى محضر مبارك حضرت . . . سلام عليكم\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nمعروض مىدارد كه در منطقهء ما مرسوم است كه سادات دختران خود را به غير سيد نمىدهند و اين باعث شده كه اكثر دختران سيده با مشكل افزايش سن روبرو هستند و آيا اين جزء شرع مقدّس است يا خير ؟ لطفاً نظر فقهى مباركتان را مرقوم فرمائيد . والسلام عليكم و رحمة اللَّه سيداحمد . . .\r\nجواب : بسمه تعالى همانطور كه قبلًا هم گفته‌ايم اين اعتقاد كه ظاهراً از طرف دشمنان اهل‌بيت طرّاحى شده و به شيعه وارد شده است ، براى جلوگيرى از تكثير نسل اهل بيت پيامبر صلى الله عليه و آله و سلم عنوان شده كه تا دختران اهل‌بيت در خانه بمانند . خداوند به همهء عوام ما شعور بيشترى عنايت فرمايد . البته همسر سيّد بايد احترام سيد را محفوظ بدارد . ليكن اين معنى نبايد موجب ترك ازدواج با آنها شود ، اگر گفتند : مراعات احترام همسرت كه عالم است بكن ! آيا معنايش اين است كه با افراد عالم ازدواج نكن ؟ ! به هر حال خود پيامبر صلى الله عليه و آله دختر سيد را به مقداد كه غير سيد است به همسرى داد .\r\n\r\nفرزندخواندگى\r\nسؤال 151 : بسم اللَّه الرحمن الرحيم دفتر مرجع محترم . . .\r\nپس از عرض سلام و احترام خواهشمند است جواب سؤالات زير را مرقوم بفرمائيد .\r\nشخصى برادرش صاحب فرزند نمىشود لذا يكى از فرزندان پسر خود را با توافق خانواده‌ها ، فرزند خواندهء برادر خود مىكند و اين طفل نيز از كودكى در خانهء عموى خود بزرگ مىشود . با توجه به اين مطالب :\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n1 - آيا اين عمل فى حد نفسه اشكال دارد يا خير . ( با توجه به اينكه طرفين رضايت بر آن داشته‌اند )\r\n2 - شناسنامه گرفتن براى اين فرزند توسط عمو چه حكمى دارد ؟\r\n3 - اينكه فرزند مذكور به خاطر انس بيشتر با عمو و زندگى كردن با ايشان ، در عين اينكه از ماوقع مطلع است به عموى خود ( پدر ) بگويد و به پدر حقيقى خود ( عمو ) بگويد آيا اين گفتار شرعاً اشكال دارد ؟\r\n4 - آيا در هنگام خواندن صيغهء عقد اين پسر ، ( با اينكه خانوادهء دختر نيز از اين جريان مطلع است ) عاقد با توجه به شناسنامه‌اى كه نام پدر حقيقى در آن نيامده صيغه را جارى كند ، آيا در محرميت و زوجيت با همسر خدشه‌اى ايجاد نمىگردد ؟\r\nوالسلام سيد على اكبر . . .\r\nجواب : بسمه تعالى 1 - فى حدّ نفسه اشكالى ندارد . 2 - شناسنامه گرفتن به آن صورت از نظر اينجانب جائز نيست زيرا در آينده ممكنست خلط انساب بوجود آيد . 3 - با توجه به حقيقت مطلب اشكالى ندارد .\r\n4 - عقد مزبور هيچگونه اشكالى ندارد .\r\nسؤال 152 : يك زوج فاقد فرزند ، با چه شرائطى فرزندى را كه از پرورشگاه تحويل مىگيرند ، مىتواند ( نسبت به پدر يا مادر خانواده ) محرم نمايند ؟\r\nجواب : بسمه تعالى از طريق شير دادن يا عقد براى مادر و پدر مرد خانه . تفصيلى دارد .\r\n\r\nآميزش با زن\r\nسؤال 153 : بسمه تعالى احتراماً به عرض مىرسانم در زندگى معصومين\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nبه مواردى برخوردم كه صحت و سقم آنها برايم مشكل است . با عرض پوزش استدعا دارد درصورت امكان - كه خوب مىدانم سرتان شلوغ است و وقتتان كم - اين مشكل را حل فرمائيد . 1 - امام صادق فرمود : زن زيبا ، بلغم را قطع و زن سياه چهره باد سودا را تحريك مىكند / فروع كافى . 2 - حضرت على عليه السلام فرمود : براى بهتر و لذت‌بخش‌تر بودن جماع ؛ زن كوتاه قد ، چهار شانه و گندمگون اختيار كن / مكارم اخلاق . 3 - امام كاظم از قول امام باقر مىفرمايد : دوست ندارم كه تمام دنيا از من باشد ولى يك شب بى زن بخوابم / فروع كافى . 4 - عروس را از 4 چيز / لبنيات ، سركه ، گشنيز و سيب ترش در هفته اول بر حذر دار كه اينها رحم را نازا مىكند / مكارم الاخلاق .\r\n5 - حضرت رسول به حضرت على سفارش فرمودند : در اول ، وسط و آخر ماه با زنت آميزش نكن كه جنون ، جذام و نقصان پديد مىآيد . و هنگام آميزش با زنت حرف نزن كه فرزندت دوبين خواهد شد و شيطان از احول خوشش مىآيد . و هنگام آميزش با زنت ايستاده جماع نكن كه اين كار الاغ است و اگر فرزندى به دنيا بيايد در بستر پول مىكند چون الاغ در همه جا بول مىكند . و هنگام آميزش با زنت زير درخت ميوه‌دار جماع نكن كه فرزندت جلاد يا آدمكش يا كاهن مىشود . و هنگام آميزش با زنت در زير آفتاب جماع نكن كه فرزندت در فقر و نكبت مىباشد . و هنگام آميزش با زنت در پشت بام جماع نكن كه فرزندت سائق مىشود .\r\nخلاصه مطالب از اين دست زياد است . اگر همه را بنويسم يك كتاب مىشود . آيا واقعاً اين روايات و نقلها صحيح است . مثلًا : روايت : اول و وسط و آخر ماه با زنت همبستر نشو و الا . . . . يا روز فلان همبستر نشو . . . . . . . را چگونه مىشود توجيه كرد . . . . . . . به پاسخ صريح ، كامل و جامع حضرتعالى\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nراهگشاست . ضمناً دستور فرمائيد نسخه‌اى از كتاب استفتائات حضرتعالى را نيز ارسال دارند . با تشكر تهران . . .\r\nجواب : بسمه تعالى برخى از اين روايات ضعف سند دارند ليكن اصل حكم ذكر شده در آنها نوعاً صحيح است ، اصل حكم ، نه حكمت آن كه مثلًا فرزند همچون الاغ مىشود . اجمالًا مسئله نزديكى از مسائل مهم زندگى است و در آرامش اعصاب تأثير مهمى دارد . بسيارى از ناراحتىهاى عصبى مردان و زنان مربوط به عدم التذاذ جنسى است چنان كه خيلى از آشوب‌هاى دوران جوانى نيز از همين جاست ، همه آشوب‌ها كه براساس تفكر و انديشه صحيح نيست . توضيح برخى از مسائل ذكر شده تفصيلى مىخواهد كه در فرصت اين نامه نيست .\r\nسؤال 154 : آيا در ضمن عقد دايم جايز است شرط شود كه در فاصله زمانى بين عقد تا عروسى زوج با زوجه آميزش و دخول نكند يا خير ؟ و عقد دايمى كه چنين شرطى در ضمن آن شده است صحيح يا باطل است ؟ ( خواه اين شرط از طرف زوجه يا زوج يا هر دو باشد )\r\nجواب : بسمه تعالى به نظر اينجانب شرط صحيح و عقد هم صحيح مىباشد .\r\nسؤال 155 : اگر در فاصله زمانى بين عقد تا عروسى ، شوهر با آميزش نكردن با زن شرعى خود به حرام دچار شود ، آيا واجب است كه زن خودش را براى آميزش در اختيار شوهر قرار دهد ؟ ( با عنايت به اينكه زن در فاصله فوق در خانه پدرش زندگى مىكند )\r\nجواب : بسمه تعالى اگر شرط عدم آميزش نشده باشد ( هر چند به صورت شرط بنائى مثل اينكه عقد بر اساس مرسوم بنا شود ، و مرسوم\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nاينست ) واجب است .\r\nسؤال 156 : بسمه تعالى خدمت حضرت . . . سلام عليكم\r\nمرد متأهل دخترى را فريب داده با اين عنوان كه مدّتى متعه مىكنم تا بعدها و تدريجاً همسر اوّلىام را راضى مىكنم و به اتفاق به يكى از دفاتر ازدواج رسمى مىرويم و به عقد دائم در مىآورم حاليه معلوم مىشود كه صيغه موقت نيز جارى نشده و از طريق زنا و عمل نامشروع دختر مذكور حامله مىباشد 1 - آيا چنين خانم عدّه دارد كه لفظاً و شفاهاً مرد به زن گفت من تو را رها مىكنم بفرمائيد عدّه‌اش چند مدّت است 2 - از اينكه به وضوح و روشن معلوم است كه بچّه از زنا مىباشد و زن كه دختر بوده و فريب خورده با اين اوضاع عدّه دارد يا خير و زن مىتواند ازدواج كند يا خير .\r\nجواب : بسمه تعالى از طرف مرد حكم زنا را دارد . زن كه فكر مىكرده عقد خوانده شده براى او حلال است حكم وطى شبهه دارد ، و عدّه دارد . عدهء عقد موقت دو حيض مىباشد . و مرد كه عالم بوده حكم زنا بايد بر او اجرا شود . زن مىتواند شكايت كند اگر بتواند ثابت كند .\r\nسؤال 157 : آيا نزديكى از دُبُر با زن شرعى كه حايض نيست جايز است يا خير ؟\r\nجواب : بسمه تعالى حرام نيست ليكن كراهت شديده دارد .\r\nسؤال 158 : بسمه تعالى محضر مبارك حضرت آيت اللَّه . . . سلام عليكم\r\nاگر شخصى از دبر زوجه خويش مواقعه نمايد آيا : اولًا : اين عمل دخول تلقى مىگردد يا خير ؟ ثانياً : آيا زوجه پس از اين عمل مىتواند به بهانه حق حبس ، از تمكين خوددارى نمايد يا آنكه اين نحوه دخول مسقط حق حبس بوده و زوجه ضمن تمكين بايستى مهريه خويش را مطالبه\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nنمايد ؟ كاظم . . .\r\nجواب : بسمه تعالى عمل مزبور دخول حساب مىشود . و مسقط حق حبس است ، و بايد مطالبه مهر نمايد . و اگر مرد ، مهريه را نمىپردازد زن حق شكايت دارد . و با نظر قاضى مىتواند تا گرفتن مهريه از ادامه تمكين خوددارى كند .\r\n\r\nبيمارىهاى جنينى و مسائل ژنتيك\r\nسؤال 159 : بسمه تعالى محضر مبارك . . . سلام عليكم\r\nاگر زن و شوهرى بچه‌دار نشوند و مشكل از طرف زن باشد يعنى زن تخمك نداشته باشد آيا مىشود تخمك زن اجنبى را گرفت و با نطفه آن مرد جنين درست كرد . و آيا جنين را مىشود با عمل جراحى لاپراسكپى وارد رحم همسر آن مرد كرد .\r\nدر حالى كه گرفتن نطفه مرد توسط خود او در بيمارستان شريعتى انجام مىشود . و راه بچه‌دار شدن هم بوسيله عمل جراحى امكان‌پذير است و دكتر هم بدون قصد تلذذ اين كار مىكند لطفاً پاسخ اين سوال را مرقوم بفرمائيد چون مسئله روز و مختص عموم مردم است .\r\nادام اللَّه بقائكم الشريف\r\nسيد على . . .\r\nجواب : بسمه تعالى 1 - عمل لاپراسكپى به صورت فوق ، اشكال ندارد .\r\n2 - اگر نداشتن بچه براى شخص حقيقة حرج است كه ظاهراً اينطور است . كه چه بسا موجب افسردگى و بهم خوردن اساس خانواده مىشود ،\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nگرفتن نطفه در صورت حرج هر چند به صورت استمنا جائز است ، به شرط اينكه راه حلال امكان‌پذير نباشد .\r\nسؤال 160 : بسمه تعالى نظر به اينكه مركز تحقيقات محيط زيست دانشگاه قم به منظور نگهدارى و توسعه و ترميم محيط زيست با استفاده از دانشمندان حوزه و دانشگاه در زمينهء عوامل زيست محيطى و مبانى فقهى و حقوقى آن به تحقيق اشتغال دارد . لطفا جهت آشنايى با ديدگاههاى فقهى حضرتعالى ، پرسش‌هاى زيرا را پاسخ دهيد .\r\n1 . خريد و فروش نمونه‌هاى بيولوژيكى انسان چه حكمى دارد ؟\r\nجواب : بسمه تعالى به نظر اينجانب اشكالى ندارد هر چند بهتر است پول در برابر مقدمات حلال يا حق اختصاص باشد نظر به رعايت فتاواى مشهور . در بحث بيع ، مفصلا در اين باره صحبت كرده‌ايم .\r\n2 . توليد جنين‌هاى انسانى در لوله آزمايش ، براى استفاده‌هاى متفاوت چه حكمى دارد ؟\r\nجواب : بسمه تعالى اشكالى ندارد ، البته مقدمات بايد حلال باشد .\r\n3 . جلوگيرى از تولد افراد مبتلا به بيمارىهاى ژنتيكى مانند ايدز و . . . چه حكمى دارد ؟\r\nجواب : بسمه تعالى تا قبل از ولوج روح اشكال ندارد .\r\n4 . پيوند اعضاى حيوان به انسان چه حكمى دارد ؟\r\nجواب : بسمه تعالى اشكالى ندارد و اگر از حيوان نجس العين هم باشد همين كه پيوند خورد پاك است و جزء بدن انسان محسوب مىشود .\r\n5 . وارد كردن ژنهاى جديد به بدن انسان با نتايج وراثتى و غير وراثتى چه حكمى دارد ؟\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nجواب : بسمه تعالى اگر ضرر مهمى براى شخص نداشته باشد اشكالى ندارد .\r\n6 . انتقال ژنهاى حيوانات و ساير موجودات زنده به انسان با نتايج وراثتى و غير وراثتى چه حكمى دارد ؟\r\nجواب : بسمه تعالى اگر ضرر مهمى نداشته باشد اشكالى ندارد .\r\nبسمه تعالى محضر مبارك حضرت آيت اللَّه . . . سلام عليكم\r\n1 - آيا تلقيح مصنوعى شرعا عملى مباح و مجاز ، يا اقدامى حرام است ؟\r\nجواب : بسمه تعالى اصل كار جائز است ، موارد مختلف است .\r\n2 - تلقيح نطفه يا اسپرم زوج در رحم زوجه از طريق شوهر يا پزشك معالج جايز است يا خير ؟\r\nجواب : بسمه تعالى بوسيله شوهر جائز است . بوسيله اجنبى اگر مستلزم حرامى چون نظر نباشد و يا ضرورت باشد جائز است .\r\n3 - تلقيح نطفه حاصل از تخمك و اسپرم زن و شوهر به رحم زن ديگر ( بيگانه ) يا رحم زن ديگر همان مرد ( زن دوم ) جايز است يا خير ؟\r\nجواب : بسمه تعالى تثبيت نطفه مرد در رحم اجنبّه جائز نيست و اين ربطى به مفهوم زنا هم ندارد ، اما در رحم زن دوم خودش اشكال ندارد ، نسبت به تخمك زن هم ظاهراً جائز مىباشد .\r\n4 - تقويت اسپرم مرد به كمك اسپرم مرد ديگر يا بدون استفاده از اسپرم مرد ديگر ( با امكانات پزشكى ) جايز است يا خير ؟\r\nجواب : بسمه تعالى گفته شد كه قرار دادن اسپرم مرد در رحم زن اجنبيه جايز نيست .\r\n5 - تلقيح نطفه يا اسپرم بيگانه در رحم زن شوهردار يا بىشوهر شرعاً\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nمجاز است يا خير ؟ طفل حاصل از اين نوع تلقيح از حيث ابوت به چه كسى منسوب است ؟ آيا ولدالزنا در اين نوع تلقيح ثابت مىشود يا خير ؟\r\nجواب : بسمه تعالى 1 - جايز نيست ، طفل منسوب به صاحب نطفه است ، از نظر ارث اگر با علم به حرمت انجام شود حكم ولدالزنا را دارد .\r\nكه از يكديگر ارث نمىبرند .\r\n6 - در صورتى كه تلقيح مصنوعى با اسپرم بيگانه را عملى حرام بدانيم آيا از اين عمل حرام طفل مشروع حاصل مىشود ؟\r\nجواب : بسمه تعالى از بالا معلوم شد .\r\n7 - اگر نطفه مردى با تخمك زوجه بعد از تركيب در رحم اجاره يا عاريه‌اى ( زن ديگرى غير از صاحب تخمك ) پيوند شود و جنينى در رحم عاريه‌اى يا اجاره‌اى رشد كند و متولد شود شرعاً جايز است يا خير ؟ و چه رابطه‌اى از نظر نسب و آثار حقوقى و شرعى با صاحب اسپرم و تخمك و صاحب رحم اجاره‌اى يا عاريه‌اى و فرزندان وى يا شوهرش دارند ؟\r\nجواب : بسمه تعالى اجاره يا عاريه رحم هيچ مجوز شرعى بلكه عقلايى هم ندارد و حكم زنا را دارد مگر در جهل به مسئله .\r\n8 - آيا اهدا يا خريد و فروش نطفه براى تلقيح شرعاً جايز است يا خير ؟\r\nجواب : بسمه تعالى براى تلقيح حلال ظاهراً جايز است .\r\n9 - تلقيح تخمك زن بيگانه به رحم زن عقيم شرعاً جايز است يا خير ؟\r\nجواب : بسمه تعالى ظاهراً اشكالى ندارد .\r\n10 - در تلقيح مصنوعى با اسپرم شوهر ممكن است بعد از اخذ اسپرم شوهر براى تلقيح ، به علل مختلف از جمله نقص وسايل پزشكى ، تأخير ناخواسته در اخذ تخمك زوجه ايجاد شود و در اين فاصله شوهر فوت كند .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nو تلقيح بعد از فوت زوج صورت گيرد ، در اينجا اين سؤال مطرح است كه آيا طفل ناشى از اين تلقيح به زوج منسوب است و از وى ارث خواهد برد يا خير ؟\r\nجواب : بسمه تعالى ظاهراً فرزند هم منسوب به اوست و ارث هم ثابت است .\r\nسؤال 161 : بسمه تعالى محضر مبارك . . . . سلام عليكم\r\nاحتراماً در صورت مصلحت به سؤالات ذيل پاسخ فرماييد .\r\nالف ) سؤال اول مربوط به ناهنجارىها و بيمارىهاى مادرزادى جنينى است كه تشخيص آن در دوران باردارى در جنين قطعى است و داشتن و نگهداشتن چنين فرزندى موجب مشقت و زحمت شديد والدين خواهد بود و تولد چنين كودك معلول و ناقص الخلقه كه دچار عقب‌ماندگى ذهنى و يا جسمى شديد مىباشد و به شدت بيمار خواهد بود و از به دو تولد تا پايان عمر در وضع مشقت‌بارى به سر مىبرد ، سبب عسر و حرج براى پدر و مادر مىگردد به طورى كه زن و شوهر درخواست سقط جنين مىنمايد .\r\n1 - ميكروسفالى ( كوچكى سر ) كه نهايتاً منجر به كاهش رشد مغز و كوچكى مغز و سر مىشود و در صورت تولد ، طفل دچار عقب‌ماندگى ذهنى شديد خواهد شد .\r\n2 - هيدروسفالى كه آب داخل حفرات مغزى بيشتر از حد معمول است به طورى كه منجر به كاهش رشد قشر مغز مىگردد و در صورت تولد ، عقب‌ماندگى ذهنى خواهد داشت .\r\n3 - عدم تشكيل ديواره شكم : بيرون بودن احشاء از شكم .\r\n4 - اسپيناپيفيد ( باز و بسته ) كه سطح خارجى ستون فقرات دفاعى\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nتشكيل نمىشود و نخاع از ستون فقرات بيرون زده يا ديده مىشود و يا توسط لايه‌اى از پوست پوشيده شده است و در صورت تولد طفل دچار فلج اندام‌ها خواهد بود .\r\n5 - ناهنجارىهاى ژنتيكى نظير سندرم داون كه كروموزم 21 به جاى دو عدد سه تا مىباشد و در صورت تولد ، منجر به عقب‌ماندگى ذهنى و مشكلات جسمى خواهد شد .\r\n6 - هموفيلى و تالاسمى ماژور .\r\n7 - بيمارىهاى عفونى نظير سرخجه و توكسوپلاسموز كه مادر در حاملگى مبتلا گرديده و آزمايش‌هاى تكميلى وجود قطعى بيمارى در جنين را مشخص مىنمايد .\r\nب ) در مورد سؤال دوم كه مربوط به مواردى است كه جنين مبتلا به ناهنجارىهايى مىباشد كه مغاير با حيات پس از تولد مىباشد و امكان تشخيص قطعى آن در دوران حاملگى وجود دارد ، با توجه به اين كه بيشتر اين نوع ناهنجارىها پس از چهار ماه تشخيص داده مىشود ، و با توجه به اينكه در پايان اين حاملگى قطع نظر از مدت زمانى كه حاملگى به طول كشيده باشد قطعاً جنين پس از تولد و يا مدت كوتاهى بعد از تولد عليرغم اقدامات پزشكى خواهد مرد و فقط مشقت و رنج دوران حاملگى و عوارض باردارى براى مادر وجود دارد و ضمناً حاملگى بىحاصل كه مادر در نهايت از وضعيت حاملگى خود مطلع است كه عاقبتى جز مرگ براى جنين وى متصور نيست ، نگهداشتن و پرورش چنين جنينى در رحم براى مادر موجب عسر و حرج در طى دوران باردارى مىباشد و رنج و مشقت جسمى و روحى براى زوجين دارد به طورى كه زن و شوهر درخواست ختم باردارى\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nمىنمايند . در اين موارد حيات جنين فقط منوط به رابطه خونى جنين با مادر است و در بعضى موارد مثل هيدورپس حتى جنين در داخل شكم مادر در ماه‌هاى پايان حاملگى ممكن است بميرد . حال اين سؤال مطرح است آيا ختم باردارى در زمان تشخيص قطعى ( قبل و پس از چهار ماه ) امكان‌پذير مىباشد لازم به ذكر است كه موارد بيمارىهاى فوق محدود مىباشد و چند مورد آن به شرح زير است : 1 - هيدروپس فتاليس : تمامى حفرات بدن جنين نظير شكم و قفسه سينه و مغز و غيره آب آورده و اعضاى بدن متورم مىشود . 2 - تريزومى 18 كه كروموزم شماره 18 جنين به جاى دو عدد سه عدد مىبشد و تريزومى 13 كه كروموزم 13 جنين به جاى دو عدد سه عدد مىباشد كه منجر به ناهنجارىهاى شديد مغاير با حيات مىشود . 3 - آنانسفالى ( جنين بدون سر و مغز ) . 4 - كليه‌هاى پلى كيستيك : كه كليه‌هاى جنين بزرگتر از حد عادى و داراى كيست‌هاى متعدد و فاقد عملكرد مىباشد . 5 - آژنزى كليه‌ها : كه كليه‌هاى جنين تشكيل نمىگردد . 6 - عدم وجود حجاب حاجز : كه روده‌ها و كبد و احشاء داخل شكم وارد قفسه سينه شده و جلوگيرى از رشد ريه‌ها مىنمايد . 7 - ناهنجارىهاى متعدد در اعضاى حياتى جنين . 8 - ناهنجارىهاى متعدد در قسمت‌هاى مختلف سيستم عصبى مركزى . 9 - آژنزى ريه : عدم تشكيل ريه‌ها . با تشكر اصغر . . .\r\nجواب : بسمه تعالى در كليه موارد فوق و مشابه آن ، تا قبل از دميده شدن روح ختم باردارى جائز است ولى ديه آن طبق آنچه كه در رساله توضيح المسائل گفته‌ايم ( مسئله 3136 ) به ورثهء ديگر پرداخت شود و مىتواند خرج سائر فرزندان و ورثه را به نيّت اداءِ ديه انجام دهيد ، البته اگر كبير هستيد با اطلاع و قبول آنها باشد ، هر چند اجمالًا گفته شود بابت\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nبدهى كه بشما داريم . و اما پس از دميدن شدن روح بهيچوجه جائز نيست و قتل نفس حساب مىشود ، و قتل نفس با عسر و حرج قاتل يا مقتول جائز نمىشود . و اينكه احياناً گفته مىشود چنين جنينى حيات انسانى و حيوانى ندارد و فقط حيات گياهى دارد صحيح نيست ، اين گونه فرزندها هم احساس درد و رنج مىكنند و حيات حيوانى بلكه انسانى هم دارند هر چند ناقص . و اما زمان دميده شدن روح دقيقاً مشخص نيست ليكن مشهور آنست كه پس از گذشت چهار ماه است ، احتمالًا مزاجها مختلف است ، و اگر از راه آزمايش و علائم مختلف ، معلوم نشد مىتوان استصحاب حالت سابقه نمود . واللَّه العالم\r\nسؤال 162 : بسمه تعالى حضرت . . . . لطفاً بفرمائيد :\r\n1 - تشخيص خطر اساسى بر جان مادر به عهده مادر است يا پزشك ؟\r\nمعيار چيست ؟ در باردارى متضمن خطر جدى تنها اوضاع و احوال و شرايط قبل از زايمان معيار است يا اوضاع و احوال و شرايط پس از زايمان هم مىتواند مبناى تصميم قرار گيرد ؟\r\nجواب : بسمه تعالى ميزان احساس خطر خود مادر است ليكن از گفته پزشك هم احساس مزبور پيدا مىشود ، قبل و بعد از زايمان هم فرقى ندارند .\r\n2 - چنانچه احراز شود ادامه باردارى منجر به بروز صدمه دائمى شديد براى سلامت جسمى يا روحى زن باردار ( حرج كامل ) خواهد شد قبل از ولوج روح سقط جنين جايز است يا خير ؟ پس از ولوج روح چطور ؟\r\nاصغر . . .\r\nجواب : بسمه تعالى پيش از ولوج روح جائز است . با پرداخت ديه .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nو نه بعد از ولوج .\r\n\r\nطلاق\r\nسؤال 163 : بسمه تعالى محضر مبارك حضرت . . . سلام عليكم\r\nاحتراماً خواهشمند است نظر مبارك خود را در مسئله ذيل بيان فرمائيد :\r\nدختر و پسرى هستند كه از لحاظ عقل كمبود دارند و به ارادهء پدرانشان به ازدواج هم در مىآيند بعد از سالها كه در كنار يكديگر هستند از لحاظ زناشويى هم مشكل دارند و بعد از 24 سال زوجه هنوز باكره مىباشد و اين مربوط به زوج مىباشد . و البته همانطور كه زوج رغبتى به زناشويى ندارد ، زوجه هم به لحاظ كمبود شديد عقل احساسى در اين مورد ندارد خواهشمند است بفرمائيد نفقه و مهريه به چه مقدار طلبكار مىباشد و در صورتى كه زوج درخواست طلاق نمايد چطور است ؟\r\nجواب : بسمه تعالى در صورت طلاق نصف مهر را بايد زوج يا ولىّ او از مال زوج ، بدهد ، نفقه هم همينطور ، در ايام بقاء ازدواج بعهدهء شوهر است و همينطور ايام عدة طلاق رجعى .\r\nسؤال 164 : بسمه تعالى خدمت مرجع عاليقدر حضرت . . . سلام عليكم\r\nبا احترام معروض مىدارد كه اينجانب حامد . . . فرزند حسين كه همسرم به نام مريم . . . چهار مرحله بدون اجازه و اطلاع و در هر مرحله قريب به ده روز منزل را به شهرهاى بزرگ و نامعلوم ترك مىكرد و مىرفت . اينجانب به عنوان شوهر خانم ذكر شده براى نهى از منكر و انتقاد به نامبرده گفتم حقّ ندارى بدون اجازه از منزل بيرون به روى آن هم به جا و مكانهاى نامعلوم ، در\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nشهرهاى بزرگ ، به خاطر انتقاد بنده خانم مريم . . . به خانه پدرش رفته ادّعاى نفقه و مهريّه مطالبه مىكند ، آيا با شرايط ذكر شده كه باعث آبروريزى من و خانواده‌ام در محلّ و ملأ عام شده و به منزلش براى ادامهء زندگى اشتراكى نيز مراجعه نمىكند نفقه و مهريه به خانم ذكر شده مىرسد يا خير و از اينكه در يكى از دادگسترىهاى قم عليه بنده شكايت كرده است و از طرف ديگر به وسيله تلفن خود خانم و خانواده‌اش اينجانب حامد . . . را تهديد به مرگ مىكنند مبنى بر اينكه اگر به دادگسترى قدم بگذارى مىكشيم ، و حاكم شرع نيز به دليل عدم حضور بنده غياباً به پرداخت مهريه به همسرم حكم صادر كرده است بفرمائيد تكليف چيست و احتمال خطر جانى را بنده يقيناً براى خودم از طرف همسرم مىدهم . والسلام .\r\nحامد . . .\r\nجواب : بسمه تعالى 1 - اگر بدون اجازه شما منزل را ترك كند ناشزه مىشود و حق نفقه ندارد . ليكن مهم اثبات اين مطلب است كه بايد در دادگاه انجام شود .\r\n2 - اگر تهديد اثبات شود آنها مجرم هستند . و بعنوان همين تهديد شما حق شكايت داريد .\r\nسؤال 165 : به نام خدا حضور محترم آيت اللَّه . . . سؤال :\r\nآيا زنى كه همسرش ( شوهرش ) همسر ديگرى با اجازه دادگاه عقد دائم كرده باشد و اين زن قبلًا مثلًا تمكين كرده است ولى در حال حاضر تمكين نمىكند اجازه طلاق خُلع را دارد . در صورت مثبت بودن لطفاً توضيح دهيد .\r\nجواب : بسمه تعالى نشوز و تمكين در صحت طلاق خلع دخالت ندارد . همين كه توافق كردند كه زن مقدارى از مهر يا همهء آن يا مال ديگرى به شوهر بدهد كه او را طلاق دهد كافى است و خلع مىباشد و بائن است .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nبدون رضايت طرفين طلاق خلع نيست .\r\nسؤال 166 : اگر مرد زن اول را طلاق دهد و دادگاه ، طلاق را ردّ كند و زن همچنان در خانه پدرى خود مانده است ، زن دوم هم بلاتكليف است ، زن اول هم حالت نشوز دارد ، همه اينها براى اينكه مرد همسر دوم گرفته است ، و زن اول هنگام عقد شرط كرده بوده كه زن دوم نگيرد .\r\nجواب : بسمه تعالى اگر هنگام عقد زن شرط كند كه اگر مرد زن ديگرى بدون اجازه زن اول بگيرد زن وكيل در طلاق باشد بايد طبق شرط عمل شود .\r\nسؤال 167 : بسم الله الرحمن الرحيم محضر مبارك . . . سلام عليكم\r\nاحتراما مستدعى است فتواى مبارك خود را در خصوص استفتاء ذيل بيان فرمائيد :\r\nچنانچه دادگاه به درخواست شوهر ، حكم طلاق ( گواهى عدم امكان سازش ) صادر نمايد و پس از قطعيت دادنامه ، به درخواست زن ، حكم طلاق اجرا شود و صيغه طلاق مطابق بند ( ب ) ماده واحدهء قانون تعيين مدت اعتبار گواهى عدم امكان سازش مصوب 11 / 8 / 76 جارى گردد ، آيا طلاق مذكور صحيح است يا خير ؟\r\nجواب : بسمه تعالى اگر مرد درخواست طلاق كرده طلاق صحيح است و اگر زن درخواست كرده و مرد هم موافقت كرده صحيح است و اگر زن درخواست كرده و مرد قبول ندارد ليكن دادگاه طبق ضوابط معينه حكم طلاق داده است نيز صحيح است .\r\nسؤال 168 : بسمه تعالى حضرت آية الله العظمى . . . سلام عليكم\r\nبعد از سلام عرض مىشود يك زن پاكستانى از شوهر قبلى طلاق گرفته ،\r\n\r\n","description":"","footnote":"","page_name":" 135 ","page_number":135},
  {"content":"\r\n\r\n2 تا شاهد موجود بوده‌اند كه ريش تراش بوده‌اند ، در حال حاضر اين زن شوهر ديگرى انتخاب كرده آيا اين طلاق در نظر حضرت عالى درست است يا خير ؟ آيا تراش ريش صدمه به عدالت وارد مىكند يا نه .\r\nجواب : بسمه تعالى از نظر اينجانب تراش ريش مضرّ به عدالت است و اين طلاق باطل است ، مگر اينكه نداند كه ريش تراشى حرام است يا مقلد كسى باشد كه تراش ريش را حرام نداند .\r\nسؤال 169 : بسمه تعالى محضر مبارك حضرت آيت اللَّه . . . . سلام عليكم\r\nبا ياد خدا و و حضرت رسول صلى الله عليه و آله و اولادش كه يك كلمه در اين نامه دروغ نمىگويم ، با احترام و ادب به عرض مبارك مىرساند : اينجانب سيدرضا . . . فرزند سيديونس شغل : كشاورز . داراى يك فرزند اناث ساكن عباس آس زرند همسايه ديوار به ديوارمان شخصى به نام حاج ترابعلى . . . كه در سال 1383 فوت نموده ، و خانواده‌اش كه در كوچه ما مىنشينند دخترى دارند به نام مهناز . . . متولد 1341 مىباشد ، ضمناً پدر ايشان پسر عمه پدر من نيز هستند براى اينكه هم فاميل بوديم و هم همسايه بطور صميمانه منزل هم رفت و آمد داشتيم حتى مهناز خانم اكثر اوقات در منزل ما بود و ما هم پدرم و مادرم و زن و بچه‌ام احترام زيادى به ايشان قائل بوديم و مادرم در مريضى پدرش اكثر اوقات براى ايشان غذاى بيمار تهيه مىكرد و مىبرد تا اينكه يك روز صبح من براى گرفتن نان از ده ديگر مىرفتم چون مىبايست از جلو درب آنها رد مىشدم تا به درب رسيدم يك دفعه ديدم برادرش و پسرش جلوى من را گرفتند و من را كشيدند از ماشين به پائين و بنا كردند به كتك زدن و من اعتراض كردم گفتند تو ديشب رفتى پهلوى خواهر ما و من را آنقدر كتك زدند تا از حال رفتم در صورتى كه پدر و مادر و خانواده‌ام قسم بدهيد\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nببينيد آيا راست مىگويم يا دروغ ضمناً اگر من پهلوى خواهر آنها رفتم پس چطور دكتر ماما گواهى به دختر بودن و باكره بودن داده و تأييد كرده است ضمناً براى صدق گفته‌هايم فتوكپى گواهى دكتر ضميمه و پرونده موجود است و آنها كتك زدن‌ها را تكرار مىكردند و مىگفتند بايد همين امروز ببرى عقد كنى و پدرم و من هم ديديم خونريزى مىشود اجباراً گفتم باشد و با تهديد از خانم هم رضايت گرفتند و ايشان هم مجبوراً رضايت داد و دادگاه و محضر هم بدون اينكه دختر را پيش دكتر بفرستند حكم داد محضر هم عقد كرده ضمناً از ابتداى برنامه تا به حال در حدود شش ماه مىگذرد زناشويى و هم‌خوابى صورت نگرفته و طبق گواهى دكتر مهناز خانم باكره مىباشد و از ترس آنها ما هم نمىتوانيم شكايتى بكنيم . لذا از حضرت عالى استدعا مىكنم تكليف ما را روشن كنيد . در ثانى اگر از مهناز خانم بخواهم جدا شوم مهريه تعلق مىگيرد يا خير و عقدى كه با زور چماق صورت گيرد جايز است يا باطل ؟ تقاضاى راه نجات از آن مرجع تقليد محترم را دارم تا اينكه بتوانم به زندگى خودم با زن و بچه قانونيم ادامه بدهم و تا عمر داريم خانواده‌اى دعاگوى شما هستيم . اجركم عند اللَّه سيدرضا . . .\r\nجواب : بسمه تعالى 1 - عقد ازدواج بايد با رضايت باشد ، عقد اكراهى باطل است .\r\n2 - عقد باطل مهريه ندارد و اگر دخول شده باشد مهرالمثل دارد يعنى مهر متعارف آنجا .\r\n3 - اگر نتوانيد اكراه را اثبات كنيد عقد محكوم به صحت مىباشد ، و تمام مهر در صورت دخول و نصف آن اگر دخول نشده باشد ثابت مىباشد ، اكراه و عدم اكراه هم بايد در دادگاه ثابت شود . چاره‌اى جز\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nشكايت و بررسى نيست . دادگاه اگر بفهمد كه براى شما خطرى هست ، با احتياط تحقيق مىكند .\r\nسؤال 170 : بسمه تعالى محضر مبارك آيت اللَّه . . . با عرض سلام و خسته نباشيد لطفاً به چند سؤال اين حقير پاسخ فرماييد .\r\n1 - زنى كه طلاق مىگيرد تا چند روز بايد عُده را رعايت نمايد .\r\nجواب : بسمه تعالى بايد پس از طلاق سه پاكى را ببيند و تمام كند ، همين كه وارد حيض پس از سه پاكى شد ، عده او تمام شده است . از پاكى اول ، هر چند يك لحظه آن را درك كند كافى است مثل اينكه پس از طلاق ، پس از يك لحظه فوراً حيض شود . اين يك پاكى حساب مىشود ، دو پاكى كامل ديگر را نيز بايد صبر كند . توضيح آنها در رساله ذكر كرده‌ايم .\r\n2 - اگر اين زن به مدت 4 سال در منزل پدر خود دور از شوهر به دليل اختلاف باشد و دادگاه حكم طلاق دهد رعايت عُده لازم است يا خير ؟\r\nجواب : بسمه تعالى اگر قبلًا آميزش كرده‌اند هر چند سال‌ها پيش ، عده لازم است .\r\n3 - از يك روحانى سؤال شده براى اين زن كه 4 سال در منزل پدرش بوده رعايت عُده لازم است يا خير ؟ جواب گفته‌اند خير چون در منزل پدر بوده لازم نيست و ايشان به مدت يك ماه صيغه موقت شخصى شده‌اند و از شخص ديگرى شنيده‌اند كه شما مرتكب عمل زنا شده‌ايد چون عده را رعايت نكرده‌ايد .\r\nجواب : بسمه تعالى آن روحانى اشتباه كرده ، ليكن چون زن و شوهر مسئله را نمىدانسته‌اند زنا نبوده است ليكن ديگر نمىتوانند تمديد يا تجديد صيغه كنند .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\n4 - و آيا ايشان مىتوانند مدت صيغه را تمديد نمايند يا خير ؟\r\nجواب : بسمه تعالى نمىتوانند .\r\n\r\nطلاق غيابى\r\nسؤال 171 : بسمه تعالى حضرت آيت اللَّه . . . سلام عليكم ؛\r\nاحتراماً اينجانب مهرنگار . . . فرزند . . . شوهرم به نام بصير . . . قريب به هفت ماه است بنده را رها كرده و رفته است و اينجانب اهل تسنن هستم و احتياج شديد نيز به شوهر دارم كه مىخواهم ازدواج كنم لذا تقاضا دارم رهنمود و دستورات لازم را مرحمت فرمائيد تا اينجانب بتوانم در اولين فرصت ازدواج كنم و قضات جمهورى اسلامى ايران به مهاجرين خارجى كه منهم تبعه افغانستان هستم دخالت و رسيدگى نمىكنند و مىگويند ما به تبعه افغانىها كارى نداريم بايد مراجع تقليد دستورات لازم را مرقوم فرمايند . شايان ذكر است شوهرم مجهول المكان است . با تقديم احترام .\r\nجواب : بسمه تعالى از نظر شرعى بايد دادگاه پس از طرح شكايت شما ، از اطراف تحقيق نموده خبرى از او بگيرد . پس از چهار سال اگر خبر نشد جائز است طلاق شما را بدهند . اگر دادگاه حاضر به اين كار نشود سائر مجتهدين مىتوانند اين كار را انجام بدهند . شايد بتوان گفت در حال حاضر كه با وسائل مختلف روز مىتوان خيلى زودتر از مهلت چهار سال دربارهء فرد تحقيق نمود نيازى به چهار سال هم نيست .\r\nسؤال 172 : مقام محترم . . . اينجانب عليرضا . . . در مورخ 1359 با خانى از اقليت‌هاى مذهبى يعنى . . . بعد از تشرف و شهادتين در براى جناب حجة\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nالاسلام آقاى . . . كه آداب مسلمان شدن را به جا آوردند به همسرى عقد دائم در آمديم و دو پسر يكى متولد 1360 و دومى در سال 1367 داريم اين خانم در نبودن من با جو سازى طلاق خود را از محضر محترم دادگاه گرفته‌اند در ضمن خانم . . . با يك نفر تشرف به زهرا سلام اللَّه عليه شده‌اند . يعنى اسم آنحضرت را براى خود انتخاب كرده بود .\r\n1 - طلاق غيابى آيا در نبودن من ممكن است ؟ يا اينكه ازدواج ايشان با ديگرى باطل است يا خير ؟\r\n2 - آيا حق اين را دارد بچه‌هاى مرا به كليسا و آداب و رسوم ارائه را به اينها بياموزد ؟\r\n3 - آيا حق اين را دارد بدون حضور اينجانب تمام اثاثيه منزل را بسرقت ببرد ؟ بعد از 18 ماه متوجه شده‌ام كه ايشان كجا زندگى مىكند و اينجانب بىحرمتى نكرده‌ام كه وجهه اسلام زير سؤال نرود در بين اقليتهاى مذهبى .\r\n4 - فقط خواسته من از مرجع و نماينده دين اين است كه بچه‌هايم به من برگردند و مسلمان‌زاده بزرگ شوند در حدّ خودم كه بهتر از اينستكه به يك روند و علفى هرز بدون آداب و رسوم شرعى و ازدواج غير شرعى نيز داشته باشند امر مقرر فرماييد مطيع به فرمان شما و اصول خدا مىباشم .\r\nوالسلام عليرضا . . .\r\nجواب : بسمه تعالى 1 - براى طلاق غيابى ، در مواردى كه از مرد هيچ اطلاعى در دست نيست و مفقود شده ، لازم است پس از طرح شكايت از طرف زن ، دادگاه مدت چهار سال مهلت معين مىكند ( و ما هم احتمال مىدهيم كه در شرايط زمان ما كه وسائل روز مىتوان خيلى سريع خبر گرفت ، نيازى به چهار سال نباشد ) و در طى آن مدت از وضع مرد تحقيق\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nمىكند اگر هيچ اطلاعى بدست نيامد دادگاه مىتواند طلاق دهد و سپس زن مدت چهار ماه و ده روز عده نگه مىدارد و سپس مىتواند با ديگرى ازدواج كند ، در غير اين صورت طلاق باطل و اگر ازدواجى هم نموده باشد آن هم باطل مىباشد ، و چه بسا موجب حرمت ابدى بر مرد ازدواج دوم مىشود . البته اصل شكايت و امهال چهار سال كه ذكر شد در صورتى است كه زن از طرف نزديكان مرد به هيچ وجه تامين نفقه نشود . و اينها در صورتى است كه مرد غائب و مفقود شده باشد در مورد شما كه زن غائب شده هرگز حق طلاق غيابى را ندارد .\r\n2 - بديهى است تربيت بچه‌ها به آداب غير اسلامى حرام است و شما حق شكايت داريد و دادگاه موظف است رسيدگى كند .\r\n3 - بديهى است سرقت حرام و دادگاه پس از بررسى بايد حكم مناسب صادر نمايد .\r\n4 - خود زن اگر پس از اسلام مرتد شده حكم ارتداد بر او جارى مىشود . البته مرتد ملّى نه فطرى .\r\nسؤال 173 : بسم اللَّه الرحمن الرحيم محضر مبارك حضرت . . .\r\nبا عرض سلام و ادب ؛ زنى با اخذ وكالت‌نامه‌اى رسمى ( كه از سوى زوج جهت اطمينان و دوام زندگى مشترك ، نه به قصد طلاق ) بدون اطلاع و رضايت زوج خود را مطلقه نموده ، به صورتى كه هيچ يك از دلايل طلاق در قانون و سند نكاحيه محقق نشده است . با عنايت به مطالب فوق : 1 - آيا وقوع چنين طلاقى ، بدون اطلاع و رضايت زوج صحيح و شرعى مىباشد ؟\r\n2 - چنانچه با علم به عدم اطلاع از وقوع طلاق ، زوج جهت دعوت به زندگى مشترك و الزام به تمكين زن را ببوسد يا عملى انجام دهد آيا زوج\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nمرتكب گناه شده و بايد مورد كيفر و عقوبت قرار بگيرد ؟ عباسعلى . . .\r\nجواب : بسمه تعالى 1 - اگر هنگام انشاء وكالت ، قصد جدّى بر وكالت بوده ، هر چند براى نشان دادن حسن نيت در زندگى ، زوجه مىتواند طبق وكالت بر طلاق ، طلاق بدهد . مگر اينكه قبل از انجام طلاق ، زوج او را از وكالت عزل كند كه در آنصورت عزل مىشود حتى اگر شرط كرده باشد كه وكالت بلا عزل باشد . البته معصيت كرده كه در آنصورت عزل كرده است ليكن به هر حال عزل مىشود .\r\n2 - اگر اينكارها به قصد رجوع باشد رجوع محقق شده زوجيت برقرار است اگر طلاق رجعى بوده است . ليكن اگر طلاق بائن چون خلع بوده است زوج نمىتواند رجوع كند .\r\nسؤال 174 : بسمه تعالى خانمى هيجده سال پيش همسرش در ايران ناپديد شده و بستگان خانم تحقيقاتى در اين مدت انجام داده‌اند ولى هنوز هيچ خبرى از همسرش نشده است در حال حاضر خانم مىخواهد طلاق بگيرد با توجه به اينكه به دادگاه و حاكم شرع دسترسى ندارد تكليف اين خانم چيست .\r\nجواب : بسمه تعالى اگر مىتواند هر چند از طريق بستگان و آشنايان خود طرح دعوا و حق خود در يكى از دادگاههاى ايران نمايد و اگر اين هم امكان ندارد مىتوانيم ما ، يا يكى از وكلاى ما ، انجام دهند .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\n\r\nحج\r\nسؤال 175 : بسمه تعالى محضر مبارك حضرت آيةاللَّه گرامى « مد ظله »\r\nسلام عليكم\r\n1 - در فتواى فقها ، استحباب سعى وارد نشده است ، آيا سعى استحباب نفسى دارد يا نه ؟ و در موردى كه سهواً سعى را اضافه به جاى آورد ، فتوا به استحباب هفت شوط دوم داده‌اند ، آيا از اين مورد ، مىتوان استحباب سعى را استفاده كرد ؟ و من اللَّه التوفيق .\r\nجواب : بسمه تعالى به نظر اينجانب چون به تصريح قرآن كريم صفا و مروه از شعائر الهى هستند و سعى بين آن دو مسلماً احترام به شعائر است مستحب مىباشد . چنان كه از جملهء « و من تطوّع خيراً . . . » ذيل آيه نيز استفاده مىشود . چون ظاهراً منظور تطوع به سعى است ، نه به اصل حج .\r\n2 - هم اكنون كسانى كه قصد تشرُف به حج يا عمره را دارند ، بايد براى حفظ نوبت ، مبلغ مقررى را به بانك بسپارند كه اين مبلغ مطابق قرارداد مضاربه است و سودى نيز به آن تعلق مىگيرد و زمانى كه پس از حدود سه سال ، نوبت تشرف آن‌ها فرا مىرسد ، اصل پول و سود آن را دريافت مىكنند\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nو به سازمان حج و زيارت مىسپارند و به عمره يا حج مشرف مىشوند .\r\nحال با توجه به اينكه سپردن پول به بانك مقدمه رفتن به عمره يا حج است و چنانچه كسى اين را به بانك نسپارد نوبتى را براى رفتن به عمره و يا حج نخواهد داشت و اكنون طريق رفتن به حج نيز همين است ، آيا به اصل پول و سود آن خمس تعلق مىگيرد يا نه ؟\r\nجواب : بسمه تعالى اگر براى رفتن به حج ، راه ديگرى جز ثبت نام براى تشرف در سالهاى بعد ندارد ، اصل پول و بلكه سود حاصله كه براى رفتن به حج لازم دارد و به مصرف حج مىرسد خمس ندارد ، ليكن اين در صورتى است كه پول را تمليك سازمان كرده باشد ولى اگر پول ملك شخص متقاضى است و نزد سازمان وديعه مىباشد اصل پول و سود آن اگر سال بگذرد خمس دارد .\r\n3 - قبلًا افراد ناتوان با صندلى چرخ‌دار ( وليچر ) يا سبد ( تخت روان ) طواف داده مىشدند ، در سال جارى از طواف در صحن مسجد الحرام منع شده‌اند و حتى ممكن است كسى نباشد تا افراد ناتوان را بر دوش خود حمل كند و طواف بدهد يا همين كار نيز ممنوع شود و چنين افرادى بايد در طبقه دوم يا پشت بام مسجدالحرام طواف داده شوند آيا چنين طوافى كفايت مىكند يا نه ، وظيفه آنان چيست ؟\r\nجواب : بسمه تعالى طواف از طبقه دوم و بلكه طبقات بالاتر اشكالى ندارد .\r\n4 - اطلاعات حكايت از آن دارد كه ستون قبلى جمرات در طبقات پايين و بالا در هر جمره به صورت ديوارى به طول 25 متر و عرض يك متر ساخته شده است كه تشخيص محل قبلى ستون‌ها و ايستادن در محل پر ازدحام\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nبراى تشخيص آن ، كارى دشوار و يا غير ممكن است ، از اين رو خواهشمند است بفرمائيد تكليف حجاج در رمى جمرات چيست ؟ و آيا رمى جمرات تمامى ديوار 25 مترى كفايت مىكند يا خير ؟\r\nجواب : بسمه تعالى رمى ستون اشكال نداشته مجزى مىباشد ، ابعاد حاصله مانع نيست و دخالتى ندارد .\r\n5 - كسى كه عمره تمتع استحبابى به جا آورده ، آيا مىتواند بدون عذر و به دلخواه خود ، آن را رها كرده و حج تمتع به جا نياورد ؟ و در فرض جواز آيا انجام طواف نساء نيز لازم است يا نه ؟\r\nجواب : بسمه تعالى نمىتواند . و اگر چنين كرد احتياطاً طواف نساء را بجا آورد .\r\n6 - در مواردى كه استحباب عمره مفرده قطعى نيست ، بلكه رجاءاً به جا مىآورد آيا مىتواند در حين اعمال ، آن را رها كند ؟\r\nجواب : بسمه تعالى نمىتواند .\r\n7 - معلولى كه تنها يك دست يا يك پا ندارد و به جز نقص در مواضع سجده ، مشكلى از نظر اعمال اختيارى عمره و حج ندارد ، آيا نيابت او براى حج كفايت مىكند ؟\r\nجواب : بسمه تعالى كفايت نمىكند . ولى اگر منوب عنه به او اجازه دهد كه براى نماز شخص ديگرى را نائب از طرف منوب عنه اصلى بگيرد كه در حقيقت حج واحدى را دو نفر از طرف يك نفر انجام داده‌اند ، به نظر مىرسد شايد اشكالى ندارد و همينطور اگر كسى تبرعاً از طرف ديگرى حج انجام مىدهد و معلول است . ليكن اينهم احتياط واجب در ترك اين نيابت است . و حتى ورود در احرام ، براى چنين نائب ، مشكل ندارد .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\n8 - استفاده از ماسك‌هايى كه جهت جلوگيرى از تنفس هواى آلوده به دهن مىزنند و بند آن را پشت سر مىاندازند ، كه بخش كوچكى از سر را مىپوشاند ، براى مردان و زنان محرم چه حكمى دارد ؟\r\nجواب : بسمه تعالى اشكالى ندارد مگر اينكه براى جلوگيرى از بوى بد ، باشد ، نه ضرورت بهداشت .\r\n9 - معيار كثير الشك در تعداد دورهاى طواف و تعداد ريگ‌هاى رمى چيست ؟ و عدم اعتنا به چنين شكى به چه معناست ؟ آيا بنا بر اقل بگذارد يا اكثر ؟\r\nجواب : بسمه تعالى معناى كثير الشك عرفى است و مثلًا در نماز اگر نتواند سه نماز پشت سر هم بدون شك بخواند كثير الشك مىباشد و نبايد به شك خود اعتنا كند ، يعنى بنا به آنچه كه به نفع اوست مىگذارد .\r\nاين در نماز و طواف ، و اما در رمى جمرات كثرت شك اثرى ندارد و بايد آنقدر بياندازد كه يقين كند ، مگر آنكه از حدّ كثيرالشك هم گذشته و به حد بيمارى وسواس برسد كه در آنصورت نبايد اعتنا كند .\r\n10 - در موارد زير بجا آوردن طواف مستحبى ، به نيابت از ديگرى و نيابت كردن در طواف كسى كه او نيز اعمال به جا مىآورد ، چه حكمى دارد ؟\r\nالف : پس از احرام عمره مفرده يا تمتع ، پيش از طواف و بقيهء اعمال . ب :\r\nپس از احرام حج ، قبل از رفتن به عرفات ، ج : پس از اعمال منا ، پيش از اعمال مكه .\r\nجواب : بسمه تعالى احتياط در همه اين موارد لازم است كه تا اعمال واجب را انجام نداده طواف مستحبى نكند ، چنان كه مطلقاً نيابت در طواف ، از شخص حاضر در مكه و محدوده حرم اشكال دارد .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\n11 - يكى از مستحبات مكه ، تلاوت قرآن و ختم آن است ، آيا براى كسى كه اعمال حج به جا مىآورد و در روز عرفه و ايام تشريق ، تلاوت قرآن را در عرفات و مشعر و منا ادامه مىدهد ، همان استحباب وجود دارد ، يا خصوص شهر مكه است ؟\r\nجواب : بسمه تعالى استحباب مخصوص ، مربوط به مكه است ، چنان كه در خصوص عرفات دعا بهتر است .\r\n12 - آيا براى صحت اعمال عمره و حج براى كسى كه حسابرسى خمس ندارد پرداخت خمس لباس احرام و لباسى كه در طواف و نماز طواف مىپوشد ، كفايت مىكند يا بايد حسابرسى تمام اموال صورت گيرد ؟\r\nجواب : بسمه تعالى تخميس اموال مربوط به مذكورات و كرايه از ميقات براى صحت حج كافى است . ليكن اگر به قدر بدهى كل خمس خود ندارد مستطيع نمىباشد و حج او حجةالاسلام نيست . مگر اينكه قبلًا داشته و مستطيع هم بوده است .\r\n13 - تحيت مسجد الحرام ، نماز است يا طواف كعبه ؟\r\nجواب : بسمه تعالى بعيد نيست كه از روايات افضليت طواف بر صلوة ، براى اشخاصى كه از راه دور آمده‌اند ، افضليت طواف در هنگام ورود هم معلوم شود كه عنوان تحيت بر آن صدق مىكند . و بنابراين براى افرادى كه از راه دور آمده‌اند طواف ، تحيت مسجدالحرام است ، بخلاف اهل مكه و حوالى آن .\r\n14 - كسى كه قادر بر سجده معمول و متعارف نيست ، اگر در نماز مسجد الحرام شركت كند ، چگونه بايد سجده گذارد ؟ با توجه به اين كه مهر يا چيزى نمىتواند به پيشانى بگذارد ؟\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nجواب : بسمه تعالى اگر شركت در نماز آنها ضرورت داشته باشد و امكان سر نهادن بر مهر و مانند آن نباشد ، اشاره كافى است .\r\n15 - موالات ميان اشواط طواف و همينطور اشواط سعى ، چگونه به هم مىخورد ؟ آيا با خواندن دو ركعت نماز مستحبى يا فعل منافى با طواف ، به هم مىخورد يا نه ؟\r\nجواب : بسمه تعالى ظاهراً آن مقدار نماز اشكالى ندارد ليكن احتياط خوبست . و اگر منظور از فعل منافى صرف خروج از مطاف باشد آن هم به مقدار مختصر اشكالى ندارد .\r\nسؤال 176 : بسمه تعالى محضر مبارك حضرت آيت اللَّه . . . با تقديم سلام\r\nاستدعا دارم به سؤال شرعى زير پاسخ نماييد :\r\nآيا انجام دادن بيش از يك عمره مفرده در يك ماه قمرى به قصد ورود جايز و صحيح است ؟ ( خواه عمره‌هاى بعدى براى خود انسان باشد خواه از طرف فرد يا افراد ديگرى )\r\nجواب : بسمه تعالى به نظر اينجانب اشكال ندارد ، حتى در يك روز هم تعدد عمره ولو براى يك نفر ( خود يا ديگرى ) اشكالى ندارد .\r\nسؤال 177 : بسمه تعالى محضر مبارك . . . سلام عليكم اخيراً برخى آقايان نظر به جواز ذبح در وطن داده‌اند ، در شرائطى كه ذبح در منى ممكن نيست و اساساً چون اسراف مىشود و گوشت‌هاى حيوانات از بين مىرود و اسراف حرام است خوبست اساساً در وطن ذبح شود ؟\r\nجواب : بسمه تعالى در مورد ذبح عرض كنم :\r\n1 - آيا ادله اشتراط منى را در ذبح ، بطور مطلق مىدانيد و اطلاق اشتراط قائل هستيد ؟ در اين صورت ذبح ساقط مىشود ، و وجهى براى ذبح در\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nوطن نيست ، اگر اطلاق اشتراط قائل نيستيد و مخصوص به حال قدرت مىدانيد در اين صورت هر كجا كافى است ، ليكن ظهور عنوان هدى ، ارتباط به محل اعمال را مىرساند سيما به لحاظ روايات ذبح براى كفاره .\r\nپس قدر متيقن همان مكه و نقاط مربوط به اعمال است ، پس همانطور كه اطلاق شرطيت نيست ، اطلاق مكانى هم ندارد با توجه به عنوان هدى و روايات كفاره .\r\n2 - آيا عنوان « من لم يجد » را شامل اين گونه موارد هم مىدانيد ؟ چنان كه در وضو شامل است ، در اين صورت پس بايد وظيفه روزه را انجام دهند .\r\n3 - اسراف مربوط به ذبح نيست ، بلكه مربوط به بقاء مذبوح است ، وظيفه حاج ، ذبح است ، طبع اين گونه احكام كه موضوعات بسيار زيادى دارد مربوط به حكومت‌ها است كه قدرت دارند ، حكومت بايد ترتيبى بدهد كه از بقاء مذبوح اسراف پيش نيايد . و اللَّه العالم\r\nسؤال 178 : محضر . . . برخى آقايان نظرشان اينستكه در رمى جمرات بايد پاى ستون داخل حوضچه رمى شود ، خواستيم نظر شما را بدانيم .\r\nجواب : بسمه تعالى 1 - نظر مزبور را به دقت مطالعه كردم ، جمره را مجتمع الحصى مىدانم ، ليكن وقتى ستون نبوده مجتمع ، محل خود ستون بوده نه اطراف آن ، اطراف منحدر الحصى است نه مجتمع الحصى ، البته منحدر اليه الحصى نيز مجتمع الحصى مىشود ليكن پس از برگشت از اولين مجتمع ، البته خواهيد گفت مجتمع به معناى دقيق مورد عمل عرف نيست ليكن به هر حال مجتمع محل ايستادن شيطان بوده است ، و شمول مجتمع نسبت به منحدر بطور تسامحى است .\r\n2 - در روايات حكمت جعل اين حكم اشاره به داستان شيطان و\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nابراهيم آمده است ، البته شيطان به صورت انسانى مجسم شده است و در حال ايستاده ، رمى ابراهيم حتماً به قامت او بوده نه به كف پاى شيطان است ، و عمود بمنزله مجمسه قامت شيطان است ، رمى به عمود مسلماً رمى همان محل قامت است . رمى زمين بمنزله رمى كف پاى شيطان است ، كه مسلماً متعارف نبوده يا غيرممكن بوده است .\r\n3 - اگر بناست منحدر را هم مجتمع بدانيم چه دليلى به انحصار به حوضچه داريم ؟ چرا وسيعتر نباشد ؟\r\n4 - زدن عمود خيلى راحت از حوضچه است براى مردم عقب‌تر از دائره اول و دوم جمعيت ، و براى جلوترها از خطر كمترى برخوردار مىباشد ، وقتى مىخواهند به زمين حوضچه يعنى منحدرالحصى بزنند بايد هدف نشانه سنگ ، زمين باشد كه پائين است و خطر اصابت براى مردم بيشتر است ، البته اين دليل فقهى نيست ليكن چون در بيانات معظم له اشاره به مجروح شدن مردم بود خواستم اين را هم عرض كرده باشم .\r\n5 - اگر تاريخ ستون به زمان برخى از امامان معصوم « 1 » برگردد سكوت آن بزرگان هم دليل بر كفايت رمى عمود است چنان كه عدم تعارف زدن زمين كه به زحمت بايد از بالاى سر صفهاى جلو نشانه‌گيرى شود موجب مىشود كه بگوييم اگر رمى زمين مجزى بود بايد در روايات ذكر شده باشد . خواهيد گفت : همواره تلى از سنگ آنجا هست و همان تل را مىزنند نه زمين را ، ليكن همان تل سنگ هم پائين است بر خلاف ستون ، و هميشه\r\n\r\n\r\n","description":"","footnote":"\r\n( 1 ) - / چنان كه سكوت جميع علماء اعصار در برابر عمل رمى ستون ، عقلائيّاً كاشف از اجزاء آن مىباشد . لازمه فرمايش معظم له عدم اجزا مىباشد .\r\n","page_name":" 150 ","page_number":150},
  {"content":"\r\n\r\nهم تل سنگ نيست كه معمولًا جمع مىكنند و بيرون مىبرند . به نظر اينجانب رمى زمين محل اشكال است . اين مختصرى بود كه على العجالة تقديم محضر شد . خداوند معظم له و همه بزرگان را براى ما حفظ فرمايد .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n\r\nهبه\r\nسؤال 179 : محضر مبارك . . . به استحضار حضرتعالى مىرساند كه همه ساله در روزهاى پايانى سال طبق عُرف موجود ، مشتريان بانكها اعم از اشخاص حقيقى و حقوقى هداياى نقدى و غير نقدى ( مثل كتاب يا جعبه‌اى شيرينى يا كالا و . . . ) را به جهت تشكر و قدردانى از زحمات يكسالهء كارمندانِ بانك ، به آنها مىپردازند كه در عُرف به آن عيدى مىگويند .\r\n- حال اگر براى كارمند شرايط ذيل وجود داشته باشد خواهشمند است به سؤالات پاسخ فرماييد :\r\nتهران - حميدرضا . . .\r\nاولًا : هيچگونه اجبارى از ناحيهء كارمند بانك به مشترىها جهت دادن عيدى نباشد .\r\nثانياً : كارمند بانك توقّعى از مشترى براى دادن عيدى نداشته باشد و مشترى بدون قرار گرفتن در معذوريّت ، با رضايت خويش مبلغى وجه نقد و يا كالايى يا جعبه‌اى شيرينى و يا كادوئى هديه دهد .\r\nثالثاً : ندادن عيدى توسط مشتريان ، به هيچ وجه باعث به تأخير انداختن يا ايجاد مشكل در امورات ادارى و بانكى مشتريان در آينده از ناحيهء كارمند\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nبانك نشود .\r\nرابعاً : كارمند بانك بخاطر گرفتن عيدى از مشتريان ، به هيچ وجه قصد بى عدالتى در كار و يا انجامِ كار مشترى بر خلاف مقررات و بخشنامه‌هاى بانك را در آينده نداشته باشد .\r\nسؤال اوّل : در صورت موجود بودن چهار شرط فوق الذكر آيا اين هدايا ( نقدى و غير نقدى ) مشمول و مصداق حكم هديه است يا خير ؟ و آيا گرفتن آن توسط كارمند بانك جايز است يا خير ؟\r\nجواب : بسمه تعالى گرفتن مزبور جائز است و هديه مىباشد .\r\nسؤال دوّم : در صورت موجود بودن چهار شرط فوق الذكر آيا دريافت اين هدايا ( نقدى و غير نقدى ) توسط كارمند بانك به قصد رساندن به دست فقرا و مستمندان جايز است يا خير ؟\r\nجواب : بسمه تعالى ملك كارمند است ، به هر راه حلال مىتواند صرف كند .\r\nسؤال 180 : بسمه تعالى محضر مبارك حضرت . . . سلام عليكم\r\nانعام گرفتن از مشترى توسط خودش كه راضى است چه صورتى دارد ؟\r\nجواب : بسمه تعالى اگر هيچگونه پيشنهادى از طرف واسطه نيست و صرفا از اين نظر كه واسطه مىتواند جنس را از موارد ديگر هم تهيه كند و چون اين فروشنده را انتخاب كرده است فروشنده هديه ميدهد اشكالى ندارد - ظاهرا سؤال مربوط به واسطه خريد براى ادارات و مانند آن مىباشد - از نظر شرعى يك پورسانت حلالى است ، مگر اينكه اداره مربوطه قانون خاصى داشته باشد .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n\r\nمعاملات\r\n\r\nمعاملات\r\nسؤال 181 : محضر مبارك حضرت . . . سلام عليكم به استحضار حضرتعالى مىرساند اينجانب بهرامعلى . . . يكى از جانبازان انقلاب اسلامى مبنى بر اينكه يك قطعه زمينى به متراژ 200 متر در خارج از محدوده قرار شد تحويل ما گردد و مبلغ هشتاد هزار تومان پول گرفتند مبلغ مذكور را از شخصى گرفتم تا زمين را شريك گردد منتهى بنياد ، زمين مذكور را نداد و معامله فسخ شد و جاى ديگر به متراژ 160 متر تحويل ما جانبازان دادند شريك ما مدعى است بنده از زمين دوّمى ذى حق هستم بنياد مىگويد حق جانباز است حضرتعالى نظر مبارك را در مورد اين مسئله مرقوم فرمائيد .\r\nبيرامعلى . . .\r\nجواب : بسمه تعالى اگر مبلغ مزبور بعنوان شراكت در هر زمينى كه تهيه كنيد ، داده است در زمين دوم نيز شريك است ليكن بايد سهم شركت از اول معلوم باشد . و اگر بعنوان شركت در همان زمين اول بوده است ، آن هم كه معامله‌اش ابطال شد ديگر حقى در زمين دوم ندارد و شما فقط همان\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nمبلغ ( 80 ) را بايد پس بدهيد .\r\nسؤال 182 : بسمه تعالى محضر مرجع بزرگوار . . . . با عرض سلام لطفاً نظر مبارك را در رابطه با مسئله ذيل مكتوب فرمائيد .\r\nآيا جايز است كه شخصى از بانك وامى تحت عنوان جعاله دريافت نمايد و همان وام را تماماً به شخص ديگرى تحويل دهد تا آن شخص بابت بدهكارى يا كار ديگرى به غير از موردى كه از بانك وام گرفته‌اند خرج كنند يا نه ؟ متشكرم\r\nجواب : بسمه تعالى 1 - اساساً طرف قرارداد جعاله اگر بخواهد به شخص ثالث واگذار كند بايد با رضايت طرفين عقد جعاله ، در هنگام عقد باشد ، كه ظاهراً بانك در اينجهت مشكلى ندارد . ليكن بايد مذاكره شود .\r\n2 - بايد حتماً طبق قرار جعاله عمل شود و نمىتواند وجه را در موارد ديگر صرف كند .\r\n3 - اگر در موارد ديگر مصرف كند اگر هنگام عقد جعاله قصد ديگرى دارد ، جعاله باطل است ، و ضامن اصل پول مىباشد اگر ربح آن را پرداخت مىكند حالت ربا دارد و با اختيار جائز نيست .\r\nسؤال 183 : بسمه تعالى حضرت . . . احتراماً خواهشمند است نظر مبارك خود را در خصوص مسائل ذيل مرقوم فرماييد : قطعه زمينى از طرف سازمان مسكن و شهرسازى جهت احداث درمانگاه براى عموم مردم تخصص داده شده است . زمين فوق بنا به درخواست يكى از ادارات دولتى كه مسئوليتى در امور درمانى ندارد ، با قيمت مناسب ( چهار ميليون تومان ) به مدت معين ( بيست و دو ماه ) به آنها واگذار مىگردد اما اداره مذكور به علت ممنوعيت ادارى از ساخت درمانگاه منصرف مىشود . رويه واگذارى اين\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nاست چنانچه متقاضى در مهلت مقرر به تعهدات ساخت و ساز عمل ننمايد زمين فوق بايد به مسكن و شهرسازى عودت شود تا به فرد واجد شرايط ديگرى واگذار گردد . اما اداره فوق 5 سال پس از انقضاى مهلت واگذارى ، زمين را همچنان در تصرف خود نگه مىدارد ، بفرمائيد :\r\n1 - تصرف در مدت فوق كه موجب تأخير و محروم ماندن عده‌اى از مردم از خدمات درمانى قابل دسترس شده چه حكمى دارد ؟\r\n2 - آيا اداره فوق مىتواند زمين را به سازمان ديگرى كه قصد احداث درمانگاه را ندارد بفروشد ؟\r\n3 - در صورتى كه اداره فوق بدون عودت زمين به سازمان مسكن و شهرسازى اقدام به فروش زمين به پزشكان واجد شرايط با قيمت گزاف ( هفتصد ميليون تومان ) نمايد : الف ) سود حاصله چه حكمى دارد و در چه راهى بايد مصرف شود ؟\r\nب ) به فرض اينكه خريدار پزشك ، در موعد مقرر نتواند ثمن معامله را بپردازد و بعد از تاخير چند ماهه قادر به پرداخت ثمن باشد با يقين به ساخت درمانگاه توسط خريدار آيا بايد به آنها مهلت داد يا معامله را فسخ نمود ؟\r\nجواب : بسمه تعالى 1 - از عبارات معلوم است كه سازمان مسكن در ابتداء كار فقط بطور يكجانبه زمين را نزد خود براى درمانگاه تخصيص داده است ، و به اداره يا شخصى تحويل نداده و بنابراين كماكان در اختيار خود سازمان باقى بوده است .\r\n2 - دادن به اداره دولتى كه نمىتوانسته درمانگاه بسازد و سازمان مسكن هم بقيد احداث درمانگاه داده بوده است باطل بوده زيرا سازمان\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nفقط براى درمانگاه مىداده است و صرف يك شرط اضافى نبوده است .\r\n3 - بنابراين هنوز زمين در اختيار سازمان مسكن است ، بعداً كه به پزشگان داده است اگر شرائط را دارا باشند صحيح است و پزشكان و سازمان مسكن بايد طبق قرار فيما بين عمل كنند .\r\n4 - اداره‌اى كه نمىتوانستند درمانگاه بسازد اساساً حقى در زمين ندارد و هر گونه پول يا سود بهر عنوان نمىتواند بگيرد و تصرف و نگهدارى جائز نيست .\r\n5 - مهلت و فسخ با پزشكان تابع مقررات فيما بين سازمان و آنها مىباشد .\r\nسؤال 184 : بسم اللَّه الرحمن الرحيم محضر مبارك و منّور . . .\r\nبا تقديم سلام استدعا دارم به سوال شرعى زير پاسخ نماييد .\r\nامروزه در خريد و فروش سيم كارت موبايل ( تلفن همراه ) چنين رايج است كه اگر قيمت آن مثلًا 800 هزار تومان باشد به اين صورت مىفروشند كه مبلغ 100 هزار تومان از قيمت آن را از خريدار نقداً مىگيرد و پس از اينكه چند درصد ( مثلًا 3 درصد ) به مبلغ باقى مانده قيمت ( 700 هزار تومان ) ، اضافه مىنمايد ، آن ( باقى مانده قيمت ) را در مدّت چند ماه يا در چند فقره چك مدّت‌دار دريافت مىكند . البته مبلغ دريافتى در هر ماه يا در هر چك معين و ثابت است ، ( مثلًا 100 هزار تومان ) . آيا معامله به اين صورت صحيح است يا خير ؟ و اگر معامله صحيح نباشد راه صحيح شرعى آن چه مىباشد ؟\r\nجواب : بسمه تعالى به صورت مزبور ربا مىباشد ليكن به نظر اينجانب مىتوانند ( 700 ) تومان را به مبلغ بيشتر بفروشند مثلًا به يك ميليون يا كم و بيش . و بهتر آنكه 700 را عينى كرده بدست گرفته بگويد :\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nاين مال را به فلان مبلغ فروختم .\r\nسؤال 185 : بسمه تعالى محضر مبارك حضرت . . . سلام عليكم\r\nهمانطور كه مستحضريد احكام و مناسك عمره و حج به جهت گستردگى فروع و تبدّل موضوعات و تغييراتى كه در برخى اماكن داده شده ، لازم شد تا سؤالات جديدى از محضر مراجع تقليد مخصوصاً شما . . . مطرح تا از فتاواى معظم له استفاده شود .\r\nاخيراً طى توافقى كه سازمان حج و زيارت با بانك ملى ايران به عمل آورده ، متقاضيان حج تمتّع با مراجعه به بانك ، مبلغ يك ميليون تومان به صورت قرارداد مضاربه‌اى به نام خود به حسابى در بانك ملى واريز نموده ، فيش آن را دريافت مىدارند . اين پول تا هنگام تشرُف به نام واريز كننده و در حساب شخصى او باقى مىماند و طبق قراداد مكتوب ، مبلغى حدود 17 % به نام دارند حساب ، در پايان هر سال منفعت مضاربه تعلق مىگيرد . سازمان حج و زيارت فقط براى كسانى كه زودتر ثبت نام كرده‌اند اولويت قائل شده و پس از حدود سه سال ، نوبت اشخاص را اعلام و در صورت تمايل ، آنها را به حج اعزام مىكند ، زمان اعزام كه فرا رسيد ، واريز كننده پولى را كه در حساب مضاربه‌اى خود دارد ، از بانك اخذ و همراه با مانده هزينه‌ها به حساب حج و زيارت واريز مىنمايد و سپس به حج مشرف مىشود . حال خواهشمند است با عنايت به اينكه قرارداد مذكور به صورت كتبى بوده و شفاهاً گفتگويى بين صاحب پول و بانك رد و بدل نمىشود بفرمائيد : مبلغ درصدى كه صاحب مال به عنوان منفعت مضاربه دريافت مىكند چه صورتى دارد ؟\r\nجواب : بسمه تعالى در صورتى كه طرفين قرار ، مفهوم و احكام\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nقرارداد خود را بدانند و طبق قواعد مضاربه يا عقود شرعى ديگر انجام شود سود حاصله اشكالى ندارد و همينطور اگر متقاضيان مفهوم و احكام مضاربه و سائر عقود را ندانند ليكن كارمند بانك را وكيل كنند كه قرادادى شرعى بسته سود حاصله را به حساب آنها واريز نمايند .\r\nسؤال 186 : بسمه تعالى محضر مبارك حضرت آيت اللَّه . . . . سلام عليكم\r\nمستدعى است نظر مباركتان را در مورد مسئله ذيل بيان فرمائيد :\r\nيك زوج در 42 سال پيش از همسر خود مبلغ هفت هزار تومان به عنوان شراكت گرفته و طبقه دوم خانه خود را ساخته و بعد از مدتى آن منزل را فروخته و با پول آن در تهران خانه‌اى خريدارى نموده است ( كه هم اكنون در آن سكونت دارند ) در حال حاضر اين زن از اموال آن مرحوم بابت پول آن خانه چه مقدار طلبكار است ؟\r\nجواب : بسمه تعالى چون عنوان شركت داشته طبقه دوم خانه مشترك بوده هر يك به قدر سهم خويش و بعداً هم كه فروخته شده و با همان پول خانه جديدى خريدارى شده در خانه جديد هم شريكند هر يك به قدر سهم خويش .\r\nسؤال 187 : بسمه تعالى با سلام و عرض ادب محضر . . . اينجانب ميثم سيفى طلبه . . . در مقطع پايه پنجم اشتغال به تحصيل دارم . غرض از مزاحمت سوال دارم كه انشاءاللَّه به صورت روان جواب آن را برايم مرقوم بفرمائيد .\r\nآيا مىشود بن كالائى كه به ما طلّاب مىدهند را فروخت ؟\r\nجواب : بسمه تعالى از قرائن معلوم مىشود كه مقامات بالا كه بن مىدهند مىدانند كه افراد بخاطر نيازشان آن را گاهى مىفروشند و با علم به\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nاين ، بن مىدهند . پس اشكال ندارد . ليكن گويا در خود ورقه برخى بن‌ها نوشته شده كه حق انتقال به غير نداريد ، در اين گونه بن‌ها ، جائز نيست .\r\nسؤال 188 : بسمه تعالى محضر مبارك . . . . سلام عليكم\r\nاينجانب قطعه زمينى به مساحت هشتاد متر مربع از فردى ابتياع نموده‌ام ، ثمن معامله پرداخت گرديده و قولنامه عادى در اين خصوص تنظيم گرديده است ، فروشنده با حضور در يكى از دفاتر ثبت اسناد رسمى ، وكالتنامه‌اى محضرى در همين مورد تهيه و تسليم اينجانب نموده و براساس همين وكالتنامه بنده مجاز به هر گونه دخل و تصرف از قبيل فروش ، مراجعه به كليه ادارات دولتى و غيره شده‌ام ، حال نظر به اينكه فروشنده طبق قولنامه عادى كه در يكى از دفاتر مشاور املاك قم تنظيم گرديده مورد معامله را به اينجانب فروخته و ثمن معامله را نيز تماماً دريافت نموده است . سؤال بنده اين است كه : 1 - آيا اينجانب نسبت به زمين مورد معامله مالكيت پيدا نموده‌ام يا خير ؟\r\n2 - آيا بنده مىتوانم زمين مورد معامله را به ديگرى واگذار نمايم ( بفروشم ) يا خير ؟\r\n3 - اگر بنده تحت عقد بيع مورد معامله را به ديگرى واگذار نمودم . انتقال مال غير انجام داده‌ام يا اينكه معامله جديد صحيح و نافذ خواهد بود .\r\nمستدعيست با پاسخ به سؤال‌هاى به عمل آمده مرا ارشاد و راهنمايى فرمائيد . توفيق روزافزون حضرت عالى را از درگاه حضرت حق مسئلت مىنمايم . با تشكر - تقى . . .\r\nجواب : بسمه تعالى به نظر اينجانب قولنامه‌هاى عادى دفاتر مشاور املاك ، يك عقد و قرار معامله است و بنابر اين ملك شماست . و در\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nاين صورت وكالتنامه بعدى لغو مىباشد . و بديهى است كه ملك خود را مىتوانيد بفروشيد و فروش مال غير نيست .\r\nاگر فرض كنيم كه قولنامه عادى ، يك عقد و قرار معامله نباشد ، آنگاه وكالتنامه مزبور صحيح است و باز هم طبق همان وكالتنامه حق هر گونه دخل و تصرف داريد و باز هم فروش مال غير نيست مگر اينكه پيش از فروش و دخل و تصرف ، شما را از وكالت عزل كرده بشما اعلام كرده باشد .\r\nسؤال 189 : بسمه تعالى محضر مبارك حضرت آيت اللَّه . . . سلام علكيم\r\nمستدعى است نظر مبارك را درباره مسأله زير مرقوم بفرمائيد :\r\nاخيراً عده‌اى از مردم پول گرفته و به آنها مىگويند بعد از 40 روز با پول شما به اضافه حدود 40 % به شما برمى گردانيم و يا وسيله‌اى را به شما تحويل خواهيم داد . مثلًا 5 / 4 ميليون تومان مىگيرند و بعد از گذشتن مدت ذكر شده يا شش ميليون تومان و يا يك دستگاه ماشين پيكان تحويل مىدهند . ضمناً ، به آنها مىگويند ما هيچ تعهدى نسبت به بازگشت پول شما و يا تحويل وسيله مورد نظر نداريم و فرض كنيد پولتان را در رودخانه انداخته‌ايد .\r\nآيا چنين معاملاتى شرعاً جايز است ؟\r\nجواب : بسمه تعالى به صورتى كه ذكر كرده‌ايد اصلًا معامله‌اى نيست و مشروعيت ندارد . و اما گيرنده پول ، اگر واقعاً دهندگان پول ، از پول خود مىگذرند پس بخشش مىباشد ، ليكن مسلم است كه هرگز دهندگان اين نيت را ندارند .\r\nسؤال 190 : شخصى مبلغ صدهزار تومان به يك نفر كاسب مىدهد و شرط\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nمىكند كه هر ماه پنج هزار تومان بدهد ، آيا گرفتن پول مذكور جايز است ؟\r\nجواب : بسمه تعالى به اين صورت ربا و حرام است .\r\nسؤال 191 : بسمه تعالى محضر مبارك حضرت آيت اللَّه . . . سلام عليكم\r\nشخصى به پدرم چند سال قبل 10 هزار تومان پول داد تا برايش به مقدار 20 ورق حلب بخرد پدرم نخريد تا چند سال قبل فوت كرد . حالا بايد به مقدار 10 هزار تومان حلب بخريم يا 20 ورق حلب بخريم . ضمناً پدرم قول داده بود كه برايش مقدار 20 ورق حلب را بياورد قبل از فوت .\r\nجواب : بسمه تعالى اگر معامله انجام شده يعنى پدر شما ورق به آن شخص فروخته بايد ورق تحويل دهد و اينك كه شما وارث هستيد بايد ورق بدهيد ولى اگر پدر شما پول گرفته كه ورق بخرد ولى نخريده و فوت كرده است گرچه گناه كرده كه طبق قرار عمل نكرده است ليكن همان ده هزار تومان را بدهكار است و بايد شما از تركه او بدهيد .\r\nسؤال 192 : بسمه تعالى محضر مبارك حضرت آيت اللَّه . . . سلام عليكم\r\nبا توجه به اينكه صحت رهن منوط به قبض مال مرهونه توسط مرتهن مىباشد بفرمائيد كه براى تحقق رهن آيا تنظيم اسناد مالكيت مال مرهونه به نام مرتهن كفايت مىكند و يا اينكه ضرورتاً مىبايست از مال مرهونه خلع يد به عمل آمده و تحت تصرف مرتهن قرار گيرد ؟\r\nجواب : بسمه تعالى قبض ، لازم است و بدون آن رهن نيست و تنظيم سند بدون خلع يد هم فايده‌اى ندارد ، خلع يد هم بايد به اطلاع مرتهن برسد تا صدق قبض كند .\r\nسؤال 193 : بسمه تعالى محضر مبارك حضرت آيت اللَّه . . . سلام عليكم\r\nاينجانب قطعه زمينى را از مالك آن خريدارى نمودم و از آنجا كه طبق\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nنامه شهردارى ملك مذكور چند متر عقب‌نشينى داشت مبلغ اين قسمت را از اصل قيمت كم كرده و پول بقيه زمين را به فروشنده پرداخت نمودم .\r\nپس از مدتى با تلاش فراوان قسمتى از زمين را كه در طرح عقب‌نشينى قرار داشت از طرح خارج نموده و در كل ساخت انجام داده‌ام ، مجدداً پس از اتمام ساخت و در پايان كار ساختمان‌سازى ، شهردارى آگهى عقب‌نشينى صادر كرده است و پس از مذاكره ، شهردارى قبول كرده كه تا هنگام آغاز عملياتى طرح نياز به عقب‌نشينى نيست .\r\nحال سؤال اين است كه آيا شرعاً تصرف در اين بخش از زمين كه در طرح بوده مشروع است يا خير ؟ آيا اين اجازه موقت شهردارى تأثيرى در صحت يا فساد معامله ما با مالك اولى آن دارد يا خير ؟ آيا نسبت به او برىالذمه هستيم يا خير ؟ با تشكر فراوان . . .\r\nجواب : بسمه تعالى هنگام معامله اگر فروشنده توافق كرده كه مقدار عقب‌نشينى بدون ثمن در اختيار شما باشد ، ديگر مشكلى نيست ، و اجازه موقت شهردارى اثرى ندارد . بالاخره هم كه زمين نه براى فروشنده مىماند و نه براى شما مىماند ، عمده توافق هنگام قرار فروش مىباشد .\r\nسؤال 194 : بسمه تعالى محضر مبارك . . . سلام عليكم\r\nاينجانب مبلغى از شخصى قرض گرفتم . الآن شك دارم كه قرضم را پرداخت كردم يا نه ولى طرف مقابل يقين دارد و مىگويد پرداخت نكرده‌اى تكليف چيست ؟\r\nجواب : بسمه تعالى بايد پرداخت كنيد .\r\nسؤال 195 : اينجانب مبلغى از شخصى قرض گرفتم ، الان يقين دارم كه قرضم را پرداخت كرده‌ام ولى طرف مقابل شك دارد كه من قرضم را به او\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nداده‌ام يا نه ؟ تكليف چيست ؟\r\nجواب : بسمه تعالى بدهكار نيستيد .\r\n\r\nمعاملات هرمى و نت‌وركى\r\nسؤال 196 : بسم اللَّه الرحمن الرحيم حضرت . . . . ميگويند شما اولين كسى هستيد كه معاملات گلدكوئيستى را تحريم كرده‌ايد لطفاً به اين سؤال‌ها پاسخ دهيد :\r\n1 - آيا خريد محصول طلا در اشكال گردبند ، سكه ، ساعت حرام است يا خير ؟\r\n2 - آيا خريد كالاهاى مباح از طريق تجارت الكترونيكى كه خريدار و فروشنده همديگر را نمىبينند ليكن نوع كالا و قيمت آن معين است و كالا به صورت تضمينى و بيمه شده بدست خريدار مىرسد حرام است يا خير ؟\r\n3 - آيا اگر فروشنده يك كالا ، موافقت نمايد كه كالائى را در دو قسط بفروشد و شرط نمايد كه آن كالا را هنگام پرداخت قسط دوم به تو تحويل خواهم داد ، اين نوع معامله حرام است يا خير ؟\r\n4 - آيا اگر كسى بدون هيچ اجبارى بعنوان ويزيتور يا بازارياب براى شركتى تبليغ و تلاش بكند كه كالاى آن شركت ، كه جزء كالاهاى مباح است بيشتر به فروش برسد و در قبال اين فعاليت آن شركت مبلغى بعنوان حق الزحمه بازاريابى به او پرداخت كند . اين پول چه حكمى دارد ؟\r\n5 - آيا اگر شركتى براى سوددهى بيشتر اقدام به تبليغ و بكارگيرى بازارياب در سطح گسترده بكند و در نوع كالا هيچ غش و تقلبى نداشته باشد\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nاين كار چه حكمى دارد ؟\r\n6 - چگونه وقتى بانك مركزى ايران يك سكه بهار آزادى را 2 برابر ارزش واقعى طلاى به كار رفته ، به فروش مىرساند و 2 برابر سود مىبرد ، در حالى كه آن سكه ارزش كلكسيونى ندارد . هر ساله به تعداد دلخواه توسط بانك مركزى ضرب مىشود و طلاى آن داراى خلوص و عيار پائينى است . خريد آن اشكال ندارد ؟ ولى سودى كه شركت گلد كوئيست مىبرد كه هم طلاى آن داراى عيار و خلوص بالاتر است و هم ارزش كلكسيونى جهانى دارد و هم اينكه تنها براى يك بار ضرب مىشود خريد آن مىتواند اشكال شرعى داشته باشد ؟\r\n7 - اصولًا آيا غير ايرانى بودن يك شركت يا سودآورى خوب و بالاى يك شركت ، دليل منع معامله مىشود .\r\nجواب : بسمه تعالى برادر عزيز ر - ه بعد السلام والتحيه\r\n1 - اشكال اينها نيست بلكه همانطور كه قبلًا گفته‌ايم : آيا جنس مورد معامله شخصى است يا كلى ؟ در معامله جنس شخصى و معين طلا و جواهرات معمولًا با ديدن عكس آن رفع غرر و جهالت نمىشود ، چنان كه اين گونه اجناس بعنوان كلى هم معامله شوند همينطور است ، آيا خودتان براى خريد طلا و جواهرات همسرتان به عكس آنها اكتفا مىكنيد ؟ و يا با توصيف كلى بدون ديدن مىخريد ؟\r\n2 - مشتريان بسيار زيادى داريد آيا به تعداد همهء مشتريان كه چه بسا صدها هزار هستند سكّه موجود است كه بسيار بعيد است ، حتى در خزانه‌هاى دولتى هم معلوم نيست به اين مقدار جنس با اين خصوصيات يكنواخت وجود داشته باشد ، بلكه شما چون مىدانيد كه اكثر اين مشتريان\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nخود واسطه و دلال هستند و جنس نمىخواهند معامله صورى انجام مىدهيد ! پس معامله باطل است .\r\n3 - ارز بسيار زيادى ازاين مملكت ضعيف به اين بهانه بيرون برده مىشود . ممكنست در برخى كارهاى ديگر هم اين اشكال باشد ليكن مانع وجود اشكال در كار شما نيست .\r\n4 - جمع‌آورى پول بسيار در برابر كار نشده ، و صرف يك معامله صورى اكل مال به باطل است .\r\n5 - ملاك حرمت قمار كه ايجاد كينه و نفرت و احياناً قتل و غارت است در اين گونه معاملات نيز خصوصاً در مورد سرشاخه‌ها كه ثروت زياد و باد آورده‌اى بدون كار اساسى و فقط به صرف معرفى پيدا كرده‌اند تحقق پيدا مىكند . در نهايت عرض مىشود خدا را منظور كنيد و بدنبال كارهاى توليد مفيد برويد .\r\nسؤال 197 : بسم اللَّه الرحمن الرحيم حضرت آيت اللَّه العظمى . . .\r\nاحتراماً به استحضار مىرسانيم شركت فرهيختگان . . . نسبت به فروش محصولات مختلف اقدام نموده است . بدين ترتيب كه هر شخص مىتواند بطور حضورى و يا غير حضورى مبادرت به خريد اين محصولات از شركت اصلى يا شعب آن بنمايد . شركت براى فروش اجناس دو پيشنهاد براى مشتريان در نظر دارد :\r\n1 - مشترى ضمن خريد جنس ، براى شركت بازاريابى مىكند و اين كار را همچنان ادامه مىدهد كه در اين صورت همواره در برابر بازاريابى وجهى به حساب او منظور مىشود و وجه جنس هم از آن كسر مىشود .\r\n2 - بازارياب در هر مرحله مىتواند از ادامه فعاليت انصراف داده و الباقى\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nطلب خود را كالا يا وجه نقد دريافت نمايد . با توجه به مشروح طرح و اهداف آن خواهشمند است اعلام فرمايند خريد و فروش محصولات شركت از طريق ذكر شده و پرداخت كميسيون ( حق الزحمه ) شركت به نفرات بازارياب شرعاً جايز است يا خير ؟ و من اللَّه التوفيق شركت . . .\r\nجواب : بسمه تعالى جنس اگر معين و جزئى است بايد حتماً از نزديك ديده شود ، اجناس اختلافات زيادى دارند . و اگر يك جنس معين كلى است بايد همهء خصوصيات آن بطورى كه هيچگونه جهالتى در كار نباشد توضيح داده شود ، و جنس هم به اندازهء همهء مشتريان بيواسطه و باواسطه در اختيار فروشنده باشد ، در غير اين صورت به نظر مىرسد اين هم مانند شركتهاى مشابه كه از فروش الماس و طلاى خارجى شروع شد ، مىباشد و چه بسا قصد جدّى بر معامله نيست وصرفاً پولهائى از مردم گرفته مىشود و مقدارى به دلالها پرداخت و مابقى به حساب اصلى واريز مىشود كه مصداق اكل مال بباطل است .\r\nسؤال 198 : بسمه تعالى از : جمعى از جوانان پيرو ولايت\r\nموضوع : استفتاء يك موضوع فقهى\r\nبا احترام روش كار اين سيستم را به طرزى ساده و روشن بيان مىنمايم اميدوارم با دقت نظر به اين موضوع و فتواى مناسب در اين امر ما را در بدست آوردن آينده‌اى روشن يارى فرماييد .\r\nقبل از اينكه به توضيح اين سيستم بپردازم سؤالى دارم . آيا طلابى كه براى محاسبه وجوه دينى از قبيل خمس و زكات افرادى را به دفاتر مراجع بزرگوار معرفى مىكنند از مرجع مربوطه حق الزحمه دريافت مىكنند يا خير ؟ و اگر دريافت مىنمايند آيا براى اين كار چقدر سرمايه گذاشته‌اند ؟ و\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nچه هزينه‌اى را متقبل شده‌اند ؟ آيا فقط به خاطر اينكه زحمت كشيده‌اند و افرادى را معرفى كرده‌اند حق الزحمه دريافت نموده‌اند ؟ و آيا اين حق الزحمه كه از خمس و زكات ديگران است حرام است يا حلال ؟\r\nروش كار اين سيستم به همين شيوه است با اين تفاوت كه براى ورود به اين سيستم و عضويت در آن بايد يكى از محصولات اين شركت را خريدارى نموده و يا به يكى از تورهاى مسافرتى اين شركت رفت و شخص پس از اينكه به عضويت اين شركت در آمد مىتواند براى اين شركت بازاريابى كند و افراد جديدى را با تبليغ خود به عضويت اين شركت در آورد و هر كس با ورود خود به اين سيستم علاوه بر اينكه عضو اين شركت مىشود مىتواند افراد جديدى را به عضويت اين سيستم در آورد و همينطور معرفى افراد جديد ادامه پيدا كند . با فعاليت شما و دوستانتان اگر تعداد نفراتى را كه شما و دوستانتان به اين سيستم معرفى مىكنيد به شش نفر برسد شركت به ازاى اين شش نفر به شما حق الزحمه پرداخت مىنمايد و با ورود افراد جديد مىتوانيد از حق الزحمه‌هاى بيشترى برخوردار شويد و اين حق الزحمه‌ى بيشتر را مىتوانيد با فعاليت بيشتر ادامه دهيد . مىبينيم كه اين درآمد شما در عوض فعاليت شما و بنا به زحمت شما پرداخت مىشود يعنى كسى كه فعاليت و تلاش مىكند درآمد دارد و كسى كه فعاليت نكند از هيچ درآمدى برخوردار نيست . اين درست مثل طلابى است كه هر اندازه افراد جديدى را براى پرداخت وجوه خود بياورند مىتوانند از حق الزحمه بيشترى برخوردار شوند .\r\nنمونه‌هايى نيز در بازار كار امروز وجود دارد اكثر كارخانه‌ها و شركتهاى توليدى ويزيتورها و بازاريابهايى دارند كه كار آنها تبليغ كلامى براى اجناس\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nتوليدى است و هر چه بيشتر بتوانند اجناس كارخانه را به افراد بيشترى بفروشند از حق الزحمه بيشترى برخوردار خواهند بود .\r\nشركت ايران بين محصولات خود كه شامل كتاب سى دى و كارت‌هاى اينترنت است به همين روش ارائه مىدهد .\r\nاز طرف ديگر چون روش كار اين شركت مبنى بر حذف واسطه‌ها است يعنى به جاى اينكه اجناس خود را به عمده‌فروش خرده‌فروش پخش كننده و مغازه‌دار بدهد تا قيمتش چندين برابر شود خود محصولاتش را به طور مستقيم و بدون واسطه به فروش مىرساند اين حذف واسطه‌ها مستلزم تبليغ كلامى است يعنى افرادى بايد باشند تا در مورد محصولات شركت تبليغ كنند و اين افراد مىتوانند با بازاريابى از شركت حق الزحمه دريافت نمايند .\r\nاز مهمترين كارهاى اين شركت جاودان كردن ياد و نام بزرگان و رهبران ملتهاست اين شركت با ضرب سكه‌هاى از قبيل پاپ زان پل دوم زنرال سوكار نو گاندى و ديگر افراد ياد آنان را گرامى مىدارد .\r\nاين شركت با مجوزى كه از دفتر نشر آثار امام خمينى ( رحمه اللَّه عليه ) و شوراى امنيت ملى گرفته است اقدام به ضرب 9999 قطعه سكه با تصوير امام خمينى ( ره ) نموده است و جالب است بدانيد كه بر هر سكه يكى از سخنان گهربار امام را نيز حك كرده است .\r\nبا اين كار علاوه بر اينكه ياد و نام امام خمينى را در تمام دنيا زنده نگهداشته با پرداخت مبلغى حدود 800 ميليون تومان براى ايران درآمد نيز كسب شده است و دولت ايران نيز مىتواند با ادامه فعاليت خود با اين شركت علاوه بر اينكه نام بزرگمردان خود را جهانى كند از درآمدى كه\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nشركت مىپردازد نيز برخوردار گردد .\r\nحال با تمام توصيفات بالا از جمله شباهت پرداخت حق الزحمه به طلاب و بازاريابهاى اين شركت وجود حق الزحمه به جاى سود و همكارى ايران با ضمناً به پيوست تصوير سكه امام خمينى ( ره ) كه توسط اين شركت ضرب گرديده تقديم مىگردد .\r\nبا تقديم احترام و تشكر فراوان از قبول اين زحمت\r\nجواب : بسمه تعالى تشبيه شما به مسئله وجوه شرعيه بسيار اشتباه است : 1 - طلاب كارشان معرفى سرمايه‌داران و يا خمس‌دهندگان نيست ، معرفى نمىكنند بلكه در محل ، منبر مىروند و خدمات بزرگ تبليغى براى اساس ديانت و نيز حلّ بسيارى از مشاكل مردم مىنمايند و كمكى كه به آنها مىشود براى عنوان طلبه بودن و از جمله اين فعاليت ضمنى است و به هر كسى كه اين فعاليت را انجام دهد وجوه داده نمىشود بلكه بايد طلبه حوزه باشد . كه بنفسه خود مورد صرف وجود مىباشد . 2 - در وجوه شرعيه همچون مأمور بانك - فى المثل - واسطه در نقل و انتقال وجوه هستند و مصداق « العاملين » كه در سورهء توبه آمده هستند 3 - وجوهى كه به آنها برگشت داده مىشود فقط بخاطر اين وساطت نيست بلكه خود مصداق مصرف وجوه هستند و لذا اگر غير طلبه ، كسى واسطه باشد همچون طلبه با او معامله نمىشود . طبق روايت ، امام صادق عليه السلام گاهى كه تشخيص مىداد همهء وجوه را به شخص برگردانده است .\r\n4 - آيا تعداد سكه‌هاى ضرب شده به اندازه تعداد مشتريان با واسطه و بى واسطه هست ؟ ! با اين تبليغ وسيعى كه انجام مىدهيد و همه وسائط مىخواهند به پول برسند بطور شاخه‌اى مشتريان بسيار زيادتر از جنس\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nداريد كه جنس‌تان به آن اندازه وجود خارجى ندارند . 5 - واسطه‌ها فقط بفكر دلّالى و پول‌شوئى از اين راه هستند و اصلًا بفكر معامله واقعى نيستند 6 - صرفنظر از همهء اينها معامله شخصى است يا كلى ؟ در هر دو صورت با ديدن عكس و تصوير رفع غرر نمىشود آيا هرگز شما براى نزديكان خودتان اگر بخواهيد زر و زيور بخريد با ديدن عكس آنها معامله مىكنيد ؟\r\n7 - صرفنظر از همهء اينها بيشترين پول نصيب صندوق اوليه مىشود كه نوعاً جنس هم تحويل نمىدهند الّا موارد كمى . و در بسيارى از موارد پولهاى گزافى از اينطريق از مملكت خارج شده به حساب صاحبان اوليه شركت واريز مىشود يعنى پول در برابر هيچ - جز برخى موارد - و همه بدنبال واسطه‌گرى هستند نه معامله جنس . و گرنه مغازه‌هاى طلافروشى براى ارائه طلا كاملًا آماده‌اند ، اين واسطه‌ها طلا نمىخواهند كه به مغازه‌ها مراجعه كنند ، اينها فقط بدنبال عنوان دلّالى صرف هستند و بالاخره همه دلال هستند نه خريدار . و قصد انشاء معامله جدّى در كار نيست .\r\nاميد است مردم را به كارهاى توليدى صحيح كه به نفع مملكت باشد تشويق كنيد اين گونه كارها مصداق پول‌شوئى و به اصطلاح « اكل مال به باطل » مىباشد .\r\nسؤال 199 : بسمه تعالى محضر مبارك . . . سلام عليكم\r\nاحتراماً به عرض مىرسد شركتى است ايرانى داراى اموال مشخص و حقيقى با منعفت خاص ( صادرات و واردات كليه كالاهاى مجاز ارائه خدمات از راه‌حلهاى جامع در زمينه گسترش اينترنت  TI  خريد و فروش كالا از طريق بازار اينترنتى و همچنين حذف سهامداران به طريق بازاريابى  gnitekram krowten  فروش محصولات و كالاهاى خود و شركت طرف\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nقرارداد ، فروش تورهاى مسافرتى ، گردشگرى ، زيارتى اعم از داخلى و خارجى ) اقدام به فعاليت نموده است .\r\nكسى كه در ابتدا مىخواهد وارد اين شركت گردد بايد مبلغ 55 هزار تومان به شركت بپردازد و اين شركت شروع به فروش سهام محصولات خود و ديگر شركتهاى طرف قرارداد طبق عقود شرعى ذيل مىنمايد :\r\nالف ) شركت : شركت تمام اموال و دارايى ( سود و ضرر ) خود را در يك سبد كلى جمع مىنمايد و آن را طبق تعريف فوق ( اموال حقيقى و منفعت خاص ) به صورت سهام به هر فرد به مبلغ پنج هزار تومان واگذار مىنمايد .\r\nمبلغ سود ساليانه طبق قوانين بانك مركزى جمهورى اسلامى ( 17 % ) محاسبه و پرداخت مىگردد .\r\nب ) بيع نقد : ثمن اين معامله بيست و پنج هزار تومان و مثمن آن يك عدد كارت تخفيف مىباشد .\r\nمزاياى كارت تخفيف : 1 - تخفيف گرفتن از مراكز طرف قرارداد شركت در شهر خود و شهرهايى كه به عنوان مراكز تجارى شناخته شده مىباشند ( كيش و غيره ) .\r\n2 - تمام تخفيفات به صورت حقيقى مىباشد ( اصول كار به اين صورت است كه شركت در قبال تبليغاتى كه از آن مركز تجارى در سايت خود مىنمايد براى اعضاى شركت از ده تا سى درصد تخفيف مىگيرد كه افراد با در دست داشتن آن كارت مىتوانند از اين تخفيفات بهره‌مند شود ) .\r\nج ) بيع سلف : در باقيمانده 55 هزار تومان ثمن معامله 25 هزار تومان و مثمن آن يكى از اجناس شركت مىباشد :\r\nمزاياى محصولات :\r\n\r\n","description":"","footnote":"","page_name":" 172 ","page_number":172},
  {"content":"\r\n\r\n1 - جنس صورت خارجى دارد و علاوه بر نمايش عكس در اينترنت ، آلبوم محصولات قابل رويت به صورت حقيقى در دفتر مركزى شركت مىباشد .\r\n2 - جنس داراى تنوع بوده و به تعداد افراد خريدار مىباشد .\r\n3 - براى هر كدام از اجناس مدت معينى براى تسليم كالا وجود دارد .\r\n4 - زير قيمت بازار بودن و يا رقابتى بودن آن از ويژگىهاى مهم محصولات مىباشد .\r\n5 - در صورت هر گونه عيب در جنس شركت ملزم به تعويض آن مىباشد .\r\nدر ضمن هر يك از سهامداران علاوه بر خريد سهام و اجناس شركت در صورت تمايل مىتوانند در اين شركت اقدام به بازاريابى و جذب سهام‌دار نمايند . شركت به تمامى افرادى كه اقدام به بازاريابى نمايند مبالغى را تحت عناوين ذيل پرداخت مىكنند .\r\n1 - حق الزحمه 2 - هبه\r\nلازم به توضيح است خريد سهام ، كالا ، تورهاى مسافرتى و فعاليت ، ( بازاريابى و جذب افراد براى خريد سهام ) دارى جذابيت مىباشد و هيچ كدام نسبت به يكديگر ارجحيت ندارد تا فرد بخواهد با در نظر گرفتن هر كدام از اينها معامله صورى انجام دهد .\r\nهمچنين در اين شركت هيچگونه ضررى به افرادى كه فعاليت نمىنمايند وارد نمىشود ( چه نفر اول باشد و چه نفر آخر و حتى به فرض اشباع شدن سهام شركت ) بلكه طبق دلايل ذيل سودى بالاتر از مبلغى كه خريد مىنمايند به او پرداخته مىشود . 1 - سود ساليانه از سهام شركت 2 - زير\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nقيمت بودن كالا 3 - استفاده از كارت تخفيف به مدت يك سال از تاريخ عقد قرارداد .\r\nبا توجه به شرح فعاليت اين شركت نظر معظم له را در مورد سؤالات زير خواستاريم .\r\n1 - آيا عقود اين شركت صورت شرعى دارد ؟\r\n2 - كسب درآمدى كه به عنوان هبه به افراد تحت قانون خاص شركت ( كه در صورت تمايل به فعاليت مىپردازند ) چگونه است ؟\r\n3 - آيا گرفتن سود ساليانه سهام از شركت جايز مىباشد ؟\r\n4 - شركت افراد در سهام يكديگر ( با دو نفر اول خود و در تعادل 16 به 16 و الى آخر ) صحيح مىباشد ؟\r\nجواب : بسمه تعالى 1 - خلاصه اين شد كه پنجاه و پنج هزار تومان مىپردازند كه 25 هزار تومان قيمت كارت و 25 هزار تومان ثمن يك جنس خريدارى شده ، و 5 هزار تومان ثمن يك سهم از شركت مىباشد . اگر معامله باشد كه با كارت تخفيف چه اجناسى مىگيرد و 25 هزار تومان باقى در برابر چگونه جنسى است ، و سهم شركت چقدر ارزش دارد ( چون ارزش هر سهم مربوط به مقدار اجناس و تعداد سهام مىباشد ) اشكالى ندارد . در عين حال وظيفهء تشكيلات حكومتى است كه بر اين گونه شركت‌ها نظارت كند كه در نهايت چقدر جمع مال مىكند و چقدر به مردم مىدهند كه اكل مال به باطل نشود . 2 - اگر از جهت اخير مشكلى نباشد راه آسانترى هم داريد : كارت تخفيف را به مبلغ مثلًا پنجاه هزار تومان بفروشيد و باقى امتيازات را به عنوان شرط ضمن فروش ذكر كنيد . 3 - در صورتى كه بىاشكال باشد از پرداخت وجوه شرعى خود و رسيدگى به\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nمستمندان غفلت نكنيد . كه موجب بركت مال است .\r\nسؤال 200 : بسمه تعالى محضر مبارك . . . سلام عليكم\r\nمسأله : داد و ستد تجارى اينترنتى است با شركتى به نام گلدماين واقع در نروژ كه فعاليت خودش را در سال 2000 ميلادى در زمينه فروش محصولات طلاى خود آغاز نمود كه شرح نوع فعاليت آن بدين طريق است :\r\nشخصى مبلغ 60 دلار را به اين شركت به عنوان پيش پرداخت مىدهد و طلاى 20 گرم داراى 24 عيار را اقساط خريدارى مىكند اين شركت پيشنهادى به مشتريان خود كرده كه مىگويد اگر كسى كه پيش پرداخت كرده باشد و 2 نفر را به شركت جهت انجام خريد معرفى نمايد مبلغ 34 دلار به ايشان مسترد مىنمايد و بعد از آن هر 6 نفر كه به شركت معرفى كند مبلغ 30 دلار بابت حق الزحمه به ايشان مسترد مىگردد . هر كدام از اشخاص كه خريد مىكنند ( زير مجموعه‌ها ) با همان شرايط ، دستمزد خود را از شركت دريافت مىكنند . اقساط باقى مانده از مصرف پنج پورسانت‌هاى افراد كسر و به حساب اقساط آنان واريز مىگردد . به اين صورت كه شركت مبلغ چهار پورسانت يعنى 120 دلار را به مشترى مىدهد و پورسانت پنجم را به حساب قسط محصول خريدارى شده واريز مىكند به همين ترتيب ادامه مىيابد تا محصول از قسط آزاد مىگردد و به شخص تحويل داده مىشود و شخص محصول ديگرى را انتخاب مىكند و به همين منوال ادامه پيدا مىكند . محصول طلاى خريدارى شده به مبلغ 375 دلار مىباشد كه در ابتداى معامله معيّن و مضبوط مىباشد . محصول خريده شده معادل ريالى آن ارزش دارد كه طلاى 24 عيار مىباشد و 9 / 999 عيار شمش طلا دارد .\r\nشخصى كه طلا خريده باشد و 60 دلار را داده است اگر نتواند حتّى 2 نفر\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nخود را پيدا كند مىتواند مابقى قسط سكه يا محصول را نقداً پرداخت كند و محصول را تحويل بگيرد .\r\n- اگر هم شخصى را از بابت پرداخت مابقى سكه نداشت كه بدهد شركت بعد از 6 ماه كل مبلغ 60 دلار ايشان را به وى مسترد مىكند . اين شركت سقف ماكسيم درآمدى هم دارد كه با دادن پورسانتهاى بيش از حدّ به مشتريان خود ورشكست نمىشود به اين صورت كه هر روز بيشتر از 450 دلار پورسانت به مشترى نمىدهد .\r\nاما اين شركت داراى امنيت بالايى نيز مىباشد و امنيت آن را شركتى به نام ( ورى ساين ) تضمين نموده است . ورى ساين زير نظر دادگاه ايّاك كه زير نظر ماكرو ساخت و ديوان لاهه مىباشد كار مىكند . اين دادگاه اين قدرت را دارد كه از كمپانى به نفع مشترى طلب خسارت كند . از محضر عالى استدعا دارم ، حكم شرعى مقدس اسلام درباره مسئله فوق را ذيلًا مرقوم فرماييد .\r\nجواب : بسمه تعالى 1 - بارها گفته‌ايم اين گونه معاملات باطل است و به تعبير قرآن كريم اكل مال به باطل مىباشد ، تغيير شكل و نام كه احياناً حتى از نامهاى مذهبى هم استفاده شده اثرى در خرابى محتوى ندارد . 2 - خريد طلا چه جزئى و شخصى و چه كلى ، هرگز با ديدن عكس و تصوير و كلىگوئى انجام نمىشود و غررى مىباشد 3 - خريداران نوعاً قصد خريد ندارند و فقط براى واسطه‌گرى پول مىگيرند و قصد انشاء معامله ندارند و پول عمده را هم صندوق اصلى مىبرد . 4 - وسيله‌ايست براى استثمار كشورهاى ضعيف كه منجر به خروج ارز زياد از كشور مىشود . 5 - هرگز هم به اندازهء همهء مشتريان جنس ندارند چون مىدانند كه مشتريان هم همگى جنس نمىخواهند .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nسؤال 201 : محضر مبارك حضرت . . . با احترام به استحضار مىرساند صندوق قرض الحسنه حضرت ابوالفضل عليه السلام يزد با اجراى طرحى كه فرم آن پيوست مىباشد با شركت افراد در گردونهء طرح و اهداء تنها 2000 تومان ضمن برخوردارى از اجر معنوى ، از مزاياى آن برخوردار مىگردند . لازم به ذكر است چنانچه در تبصره بند 3 طرح تصريح شده است افراد شركت كننده در اين طرح بايد از مبلغ اهدايى به طور كامل بگذرند و هيچ گونه چشم‌داشتى نداشته باشند . بعلاوه مجرى اين طرح صندوق قرض الحسنه با شماره ثبت شده مىباشد و مبالغى كه از سوى افراد به صندوق اهداء مىشود لزوماً بايد در راستاى اهداف تعيين شده براى صندوق هزينه گردد و شبههء سودجوئى شخصى در آن راه ندارد خواهشمند است از جهت شرعى ما را راهنمايى فرمائيد . ضمناً در صورت وجود اشكال شرعى راه خروج از اشكال را بيان فرمائيد . با تشكر صندوق قرض‌الحسنه حضرت ابوالفضل يزد\r\nجواب : بسمه تعالى به نظر اينجانب اين مورد از موارد « اكل مال بباطل » است كه در قرآن كريم نهى شده است . گرچه از جهات ديگر قابل دفاع است چنان كه نفس ورقه در ارمغان بهزيستى و اعانه ملى و مانند آن ماليت دارد و از اين جهت قابل دفاع است ، ليكن به هر حال به جهاتى كه فعلًا مجال توضيح نيست اكل ما بباطل است . و اما وجوهى كه جمع شده :\r\nاگر احتمال عقلائى است كه عده‌اى به قصد هديه - واقعاً و نه اسماً - وجوه را پرداخته‌اند و نمىدانيم كه چقدر واقعاً قصد هديه داشته‌اند و چقدر به قصد بردن عوض بوده‌اند دادن خمس كفايت مىكند . ولى اگر همه به قصد بردن عوض بوده‌اند بايد همهء اموال جمع‌آورى شده صدقه داده شود . اينها در صورتى است كه صاحبان وجوه به هيچ وجه شناخته نشوند و يا\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nدسترسى ممكن نباشد و گرنه بايد به صاحبان وجوه برگردانده شود . واللَّه عالم\r\nسؤال 202 : بسمه تعالى محضر مبارك حضرت . . . . سلام عليكم\r\nنظر حضرت عالى در مورد معاملات نت‌وركى چيست ؟ و با توجه به اينكه سيستم نت‌ورك يك سيستم اقتصاد جهانى است سود حاصله از شركت‌هاى نت‌وركى ماركتينگى چيست ؟ و معامله آنها چه وجه شرعى دارد و كدام موضوع فقهى برا آنها تطبيق دارد ؟\r\nجواب : بسمه تعالى شأنه اگر عوضان كاملًا معلوم و وجود خارجى هم داشته باشند اشكال ندارد مهم اين است كه جنس موجود و به طورى معلوم باشد كه هيچ گونه جهالتى در كار نباشد . ليكن در بسيارى موارد در معاملات نت وركى ، قرارها بدون پشتوانه مىباشد . خلاصه خاصيت همان شركت‌هاى گلدكوئيست و مانند آن را دارد . كه مكرراً اشكالات آنها را ذكر كرده‌ايم كه هم جهل غررى به جنس ، و هم صرف معامله صورى بدون قصد جدى به معامله جنس مىباشد ، و هدف وساطت و دلالى صرف مىباشد و اشكالات ديگر .\r\nسؤال 203 : بسمه تعالى محضر مبارك . . . . السلام علكيم و رحمة اللَّه و بركاته پس از تحيت ، آرزومند سلامتى وجود پربركت هستيم مستدعى است مرحمت فرموده بيان كنيد :\r\nفعاليت شركت‌هايى از قبيل گلدكوئيست و گلدماين ، با فرض وجود سران يهودى آن شركت‌ها و يا عدم فرض وجود و با فرض نفس معامله كه با واسطه و از طريق اينترنت انجام مىگردد . سبزوار سيد محمدرضا . . .\r\nجواب : بسمه تعالى فعاليت شركت‌هاى مزبور و مشابه آن ، هر چند\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nاز طرف مسلمين باشد ، فى نفسه اشكال دارد ، نمونه‌اى از پاسخ استفتائات ما را در اين زمينه كه پيوست است ، ملاحظه فرمائيد . در ج 1 استفتائات نيز نمونه‌اى چاپ شده است .\r\nسؤال 204 : بسمه تعالى حضرت آيت اللَّه . . . سلام عليكم\r\nشركت آسو گستر شرق ايرانيان به شماره ثبت 255795 در اداره كل ثبت شركت‌ها ، داراى يك سايت به نام « آسوشاپ » در زمينه تجارت الكترونيك به شيوه سرمايه گذارى در داخل كشور فعاليت دارد كه به پيوست يك جلد مجله ، همه چيز ، و جدولى از جزئيات خريد از اين شركت ، نحوه فعاليت شركت به ترتيب ذيل تشريح مىگردد .\r\nبه اين نحو است كه : افراد با پرداخت مبلغ معينى يك دفتر كار الكترونيكى به همراه يك كد ( آسوكد ) از سايت آسوشاپ خريدارى مىكنند كه ورود و خروج به اين دفتر ، در كنترل خريدار و در تملك وى قرار گرفته و كليه خريد و عمليات مالى مربوط به تجارت الكترونيكى فرد ، از طريق دفتر كار الكترونيكى فرد ، از طريق دفتر كار الكترونيكى وى به عمل مىآيد .\r\nطبق قرارداد منعقد اينترنتى بين شركت و فرد خريدار ، معادل بيست درصد از مبلغ به خود خريدار تعلق دارد و مىتواند بلافاصله يا در زمانى ديگر ( به قدر 20 % ) در فروشگاه و يا بازار اينترنتى شركت آسو و يا فروشگاه‌هاى معتبر اينترنتى داخل كشور ، كالاى مورد نياز خود را انتخاب و خريد نمايد .\r\n80 % ديگر براى خريد كارت اعتبارى داشن آسو استفاده مىشود كه در اختيار خريدار براى استفاده‌هاى خدماتى ، بيمه‌اى ، مشاوره‌اى تلفنى ، آموزشى ، تفريحى و تورهاى سياحتى - زيارتى - آموزشى در داخل و بعضاً\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nخارج از كشور و نيز شركت در همايش‌هاى علمى - كاربردى قرار مىگيرد .\r\nعلاوه بر اين خريداران مىتوانند علاوه بر خريد اينترنتى به يك فروشنده كالا نيز مبدل گردند . مثلًا يك كشاورز باغدار ضمن خريد از فروشگاه و بازار مىتواند بطور مستقيم و با حداقل واسطه محصول خود را توسط فروشگاه يا بازار اينترنتى شركت به سراسر كشور و يا كشورهايى كه آسو در آنها فعال است بفروشد كه هم به نفع فروشنده است و هم به نفع خريدار و همچنين مصاديق ديگر مثل : توليدكننده كالاهاى صنعتى و يا تجار كالا و خدمات و . . .\r\nمىتوانند چنين كارى را به عمل آورند و محصولات ، خدمات و يا دانش و كالاى خود را بفروشند .\r\nاين شيوه تجارت مدرن بهترين و مطمئن‌ترين راهى است براى عملى كردن شعار از توليد به مصرف و ايجاد اشتغال و رونق اقتصادى كشور .\r\nهمچنين خريداران مىتوانند به صورت رايگان از طريق امكانات و سايت شركت ، محل كسب و يا محصول و كالاى خود را براى عرضه به بازار تبليغ كنند و به فروش برسانند .\r\nپس تا اينجا يك معامله پاياپاى اينترنتى صورت گرفته و نوع كالاى خريدارى شده نيز معلوم است و هيچ اجبارى و يا شرطى ضمن عقد كه خريدار را وادار به بازرايابى نمايد وجود ندارد اما طبيعى است كه چنانچه خريدارى ، با رعايت مقررات و شرايط بازاريابى شركت آسو ، قصد شركت در بازاريابى و دريافت درآمد و مضاعف را داشته باشد از طرف شركت آسو حق الزحمه و حق الجعاله وى از محل درآمدهاى شركت پرداخت مىگردد .\r\nلازم به ذكر است كه شركت ، از طريق فروش كارت دانش آسو كه به ارزش 80 % مبلغ معامله است در پروژه‌هاى اقتصادى و تجارى ، انتشاراتى ،\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nمؤسسات فرهنگى ، تفريحى - خدماتى و نيز در كارخانجات و معادن داخل كشور سرمايه‌گذارى كرده و از طريق اين سرمايه‌گذارى پاداش يا حق الزحمه و حق الجعاله بازاريابان را پرداخت مىنمايد . در واقع منبع پرداخت حق الزحمه بازاريابان به هيچ وجه از اصل پول خريداران جديد كه شركت‌هاى دسيسه هرمى آن را اعمل مىكنند نيست بلكه همانگونه كه گفته شده است از سود حاصل از سرمايه گذارىهاى شركت مىباشد .\r\nخواهشمند است با توجه به شرح نوع فعاليت شركت آسوگستر شرق ايرانيان ، پرسش‌هاى ذيل را براى مقلدين خود پاسخ دهيد .\r\nالف ) حكم خريد از سايت آسوشاپ ( متعلق به شركت آسو ) و دريافت خدمات و برخوردارى از تخفيفات و امكانات يادشده و مشروح چيست ؟\r\nب ) شركت در بازاريابى و معرفى شركت آسو به ديگران و دريافت حق‌الزحمه از منابع درآمدزاى شركت بابت بازاريابى و آموزش فن بازاريابى به ديگران چه حكمى دارد ؟\r\nج ) چنان كه حضرت عالى فعاليت در اين گونه بازاريابى را جايز نمىدانيد و يا احتياط كرده‌ايد آيا مقلدين شما مىتوانند از مرجع تقليد ديگر كه اين گونه فعاليت‌ها را اعم از خريد و شركت در بازاريابى را حلال و جايز مىداند تقليد نمايند ؟ خداوند شما را در پناه خود محفوظ بدارد . با تشكر فراوان . كميته فقهى سايت آسوگستر شرق ايرانيان\r\nجواب : بسمه تعالى 1 - شركت‌هاى تجارى هرمى به نظر اينجانب اشكالاتى دارد كه اين نوع شركت شما هم قسمتى از آن اشكالات را دارد .\r\n2 - تقليد از كسى كه جايز مىداند ، به شرط علم به اجتهاد او ، و رعايت فالاعلم ، اشكالى ندارد .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\n\r\nمعامله با وكالت\r\nسؤال 205 : بسم اللَّه الرحمن الرحيم محضر مبارك حضرت . . . لطفاً نظر مبارك خويش را نسبت به حكم مسائل ذيل مرقوم فرماييد :\r\n1 - شخصى بنده را وكيل خود در امر مضاربه قرار داده و مبلغ 10 ميليون تومان به اينجانب داده بنده هم اين پول را به شخصى كه كاملًا مورد اطمينانم بود از طريق پدرم دادم پس از گذشت 2 سال اين شخص كه به او اطمينان كرده بوديم خراب از كار در آمد و كلاهبردارى نمود ، حال نفرى كه به بنده پول داده بود ، بنده را ضامن آن پول مىداند و مىگويد كه تو كلاهبردارى نموده‌اى آيا بنده شرعاً ضامن هستم يا خير ؟\r\nجواب : بسمه تعالى در فرض فوق كه شخص مزبور مورد اطمينان شما بوده است شما ضامن نيستيد .\r\n2 - آيا اين عمل من مصداق كلاهبردارى يا خيانت يا مانند آن است يا خير ؟\r\nجواب : بسمه تعالى خير .\r\n3 - بر فرض كه همان ثابت باشد آيا او مىتواند دين خود را به قيمت روز مطالبه كند ؟\r\nجواب : بسمه تعالى به نظر اينجانب پول از نوع مثلى مىباشد و همان وجه اولى را ضامن هستيد . بفرض ضمان .\r\n4 - بر فرض كه ضمان ثابت باشد آيا اين شخص مىتواند بدون مراجعه به قاضى و دادگاه براى من مهلتى را تعيين كند ( مثلًا 1 ماه ) كه ظرف آن مدت دين خود را بپردازم با اينكه مىداند بنده چيزى براى پرداخت ندارم ؟\r\nجواب : بسمه تعالى بر فرض ضمان ، قاضى بايد امكانات شما را در\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nنظر بگيرد .\r\n5 - بر فرض كه اين شخص بگويد من ضمان شرعى شما را خودم استنباط كرده‌ام و از من تعهد ضمان و پرداخت دين بگيرد آيا اين تعهد معتبر است يا بنده بايد حكم خود را از مجتهد سئوال نمايم ؟\r\nجواب : بسمه تعالى استنباط او به درد شما نمىخورد .\r\n6 - اگر بنده فكر كنم كه مىتوانم خود ضمان يا عدم ضمان را استنباط كنم و بعد تعهد به ضمان بدهم بخاطر استنباط خود ، سپس از مجتهد استفتاء نمايم و مجتهد حكم به عدم ضمان من دهد آيا ديگر اين تعهد من معتبر و قابل استناد خواهد بود يا خير ؟\r\nجواب : بسمه تعالى ميزان نظر مجتهد است ، اگر شما خود مجتهد هستيد نمىتوانيد از ديگران تقليد كنيد .\r\nسؤال 206 : بسمه تعالى محضر مبارك حضرت آيت ا . . . سلام عليكم\r\nالف - اگر انسان به فردى وكالت بدهد كه بر طبق فتواى مرجع تقليد خودش ( وكيل شونده ) معامله خريد و فروشى را به صورت نقد يا نسيه انجام بدهد ، مرقوم فرماييد : الف - اين وكالت به نظر مبارك شما صحيح است يا خير ؟\r\nجواب : بسمه تعالى موكِّل بايد معامله را طبق فتواى مرجع خود انجام دهد نه فتواى مرجع وكيل .\r\nب - معامله‌اى كه مُوَكِّل ( وكيل شونده ) بر طبقِ فتواى مرجع تقليدش انجام داده است صحيح است يا خير ؟\r\nجواب : بسمه تعالى معاملهء براى موكِّل بايد براى موكِّل صحيح باشد يعنى طبق فتواى مرجع تقليد او باشد نه وكيل . و گرنه عمل لغوى\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nاست . البته وكيل مىتواند حق الوكالة را بگيرد اگر موكِل همين را خواسته است . اگر غرض عقلائى در آن تصور شود .\r\nج - اگر وكالت و معامله فوق صحيح باشد و به صورت نسيه ( اقساطى ) انجام شده باشد ، آيا مُوكِّل ( وكيل كننده ) جايز است خودش مبلغ قسط را هر ماه از خريدار بگيرد ؟\r\nجواب : بسمه تعالى چون معامله صحيح نبوده است نمىتواند پولى بعنوان قسط بگيرد .\r\nد - اگر وكالت و معامله فوق باطل باشد ، حكم شرعى جنسى كه تحويل شده و پولى كه دريافت شده چه مىباشد ؟\r\nجواب : بسمه تعالى هر يك از جنس و پول بايد به صاحبانش عودت داده شود مگر آنكه معامله مجدد و صحيح انجام شود يا تراضى بر تصرف باشد .\r\nسؤال 207 : بسمه تعالى محضر مبارك مرجع عاليقدر . . . السلام عليكم\r\nبا عرض ادب و احترام وافر ، معروض مىدارد در مورد اين سؤال نظر مبارك معظم له را بيان فرمائيد . سؤال اين است آيا ملكى را كه چند سال پيش با توجه به اينكه مالك عاقل بالغ و عالم بوده كسى را به عنوان وكيل با ارائه وكالت بلا عزل كامل و با قيد اينكه وكيل مىتواند هم ملك را به ديگرى بفروشد و هم مىتواند براى خود خريدارى نمايد . مالك بعد از اينكه مدتى گذشته و قيمت ملك بالا رفته ادعا مىكند در آن زمان اشتباه كرده و وكيل را متهم به خيانت در امانت كرده است فتواى آن مرجع عاليقدر چيست يعنى حكم شرع چيست ؟\r\nجواب : بسمه تعالى با فرض وكالت بطور ذكر شده جائز نيست او\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nرا عزل كند ، و وقتى وكيل كار را انجام داد عزل هم اثرى ندارد . وكيل هم تا خيانت اثبات نشود امين است . ليكن اگر پيش از فروش ملك ، وكالت را فسخ و وكيل را عزل كند ، عزل مىشود و نمىتواند بفروشد . هر چند عزل خلاف شرع است اگر قيد شده كه وكالت بلاعزل است .\r\nسؤال 208 : بسمه تعالى محضر مبارك . . . سلام عليكم\r\n1 - وكيل در فروش يك جنس مىتواند براى خودش بخرد ؟\r\n2 - همچنين در صورتى كه به فردى نمايندگى جهت مال غير منقولى را بدهند و فرد مذكور بنام خويش آن معامله را انجام دهد در صورتى كه كل ثمن مورد معامله توسط شخص اصيل به فروشنده پرداخت شود آيا معامله مذكور بنام نماينده طبق ماده 197 قانون مدنى قابليت ابطال دارد ؟ آيا معامله براى اصيل محسوب مىشود يا براى نماينده ؟ با تقديم احترام عليرضا . . .\r\nجواب : بسمه تعالى 1 - در صورتى كه معلوم بوده كه غرض از وكالت وساطت در فروش به ديگران است نه به خود وكيل در اين صورت فروش به خودش فضولى است و اگر موكل اجازه ندهد باطل است .\r\n2 - در صورتى كه وكالت شامل فروش به خود وكيل هم مىشده فروش به خود صحيح است و پول - ثمن معامله - هم ملك موكل است . اگر وكالت فقط در اجراء قرارداد بوده پول نبايد به وكيل داده شود ، و اگر وكالت شامل قرارداد و اخذ و اعطاء ثمن و مثمن هم بوده خريدار مىتواند ثمن را به وكيل تحويل دهد و به هر حال وكيل بايد فوراً پول را به موكل تحويل دهد .\r\n3 - وكيل در خريد مىتواند براى موكل ، و نيز مىتواند براى خود بخرد ، در مورد اختلاف بايد از طريق دادگاه حل دعوا شود .\r\nسؤال 209 : بسمه تعالى محضر مبارك . . . سلام عليكم و رحمت اللَّه\r\n\r\n","description":"","footnote":"","page_name":" 185 ","page_number":185},
  {"content":"\r\n\r\n1 - شخصى به نام على . . . در تاريخ 4 / 7 / 61 با اعلام غيبت برادرش در روزنامه كيهان كه يك هفته قبل از تاريخ فوق ، آخرين خبر از حيات وى بوده است اعلام مفقودالاثر بودن غايب را نموده است و جستجوى فراوان كرده و از غايب خبرى و يا اثرى به دست نياورده است و يقين به فوت او پيدا نموده است .\r\nتاريخ موت فرضى غايب شرعاً ، پس از چه مدت محقق مىشود و پس از چه زمانى اموال نامبرده قهراً به مالكيت وارث در مىآيد .\r\n2 - شخص وارث با علم و يقيق به موت غايب به اداره سرپرستى مراجعه نموده و طى دادنامه شماره 658 مورخ 18 / 2 / 64 صادره از شبه 102 دادگاه مدنى خاص وارث فوق را به عنوان امين كه حكم وكيل را دارد به عنوان وكيل غايب منصوب مىنمايد كه در ذيل حكم فوق در تاريخ 24 / 2 / 74 ذكر شده است اعتبار مفاد حكم فوق كماكان به قوت خود باقى است .\r\n3 - در تاريخ 23 / 8 / 72 به استناد وكالت نامه ذكر شده مبايعه نامه‌اى با اينجانب عبدالمطلب . . . در مورد فروش شش دانگ آپارتمان منعقد نموده است كه سه دانگ مربوط به خودش بوده و سه دانگ نيز قهراً به ارث به او رسيده است و در زمان تنظيم مبايعه نامه ، ملك شش دانگ بوده است .\r\nفروشنده تنها وارث غايب مىباشد و فتوكپى مبايعه نامه ، وكالت نامه ، فتوكپى اعلام درج آگهى در روزنامه كيهان و فتوكپى امين نامه كه حكم وكيل را دارد ضميمه است .\r\nلذا از آن مرجع عاليقدر تقاضا مىشود نظر مبارك خود را در مورد صحت نفوذ مبايعه نامه فوق در ذيل مرقوم بفرماييد . عبدالمطلب . . .\r\nجواب : بسمه تعالى 1 - اثبات موت بايد بوسيله دادگاه صالحه پس\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nاز تحقيق و تفحص انجام شود .\r\n2 - تا دادگاه صالحه حكم به موت نكرده ارث ثابت نيست ، ليكن به عنوان وكالت ( كه دادگاه حكم وكالت داده است ) بيع صحيح است سه دانگ كه از خودش مىباشد مشكل نيست ، سه دانگ ديگر فقط به عنوان وكالت صحيح است . ليكن وكالت اينجا ، منظور امين بودن بر اموال و رعايت مصالح اموال است . زيرا اگر شخص غائب مرده است كه اموال ملك ورثه است و وكالتى در كار نيست ، و اگر نمرده كه بايد خودش وكالت بدهد ، ليكن اگر دادگاه مىتواند او را به عنوان امين بر اموال معين كند تا آنچه اصلح است انجام دهد ، اگر رها كردن مال به همان صورت ، ضرر دارد و بايد رعايت مصلحت بشود .\r\n\r\nعمليات بانكدارى\r\nسؤال 210 : بسمه تعالى محضر . . . احتراماً با سلام و عرض ادب به استحضار مىرساند :\r\nنقش بانك در اداره و توسعه اقتصادى بلاد اسلامى امرى است اجتناب‌ناپذير ، ضمن اينكه از الزامات و ابزار مهم مديريت كشورها نيز مىباشد . همچنين مراوده و معامله با پول و سرمايه‌گذارى به لحاظ شبه ربوى از حساسيت ويژه برخوردار است . خوشبختانه قانون مترقى عمليات بانكى بدون ربا داراى 21 سال تجربه عملى در كشور است ، لذا به منظور استفاده از نظرات حضرتعالى و حسب مورد اصلاح و انطباق آئين‌نامه‌ها و مقررات سيستم بانكى با احكام ناب شريعت اسلامى ، مرحمت و قبول\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nزحمت فرموده نظريه فقهى سه پرسش اساسى زير را مرقوم و امر به ابلاغ فرماييد :\r\n1 - براى ايجاد يك بانكدارى اسلامى نمونه آيا رعايت مفاد قانون عمليات بانكى بدون ربا و دستور العملها و آئين‌نامه‌هاى اجرايى كه به تاييد شوراى محترم نگهبان رسيده است كفايت مىكند ؟\r\nجواب : بسمه تعالى به آن مقدار كه قبلًا قراردادهاى بانكى را ديده‌ام كفايت مىكند . مشكل عمده عمل به قرارداد مىباشد ، كه ظاهراً بسيارى از مراجعين به بانك براى گرفتن وام ، مراعات نمىكنند . البته به نظر اينجانب راه بهتر فروش پول به پول است كه به نظر بنده نقد يا نسيه ، به كم يا زياد اشكال ندارد ، پول مثل كالاهاى ديگر است و چون بيع قطعى است خاصيت تزايد و اضافه شدن تدريجى را ندارد ، و مردم هم به خوبى آن را مىفهمند ، قراردادهاى معمولى متعارف بانك مورد شناخت كامل بيشتر مردم نيست .\r\n2 - با عنايت به اينكه تقسيم سود در عقود اسلامى بر اساس اقرار صدق عامل بين طرفين ( سرمايه‌دار و عامل ) صورت مىپذيرد چنانچه عامل به هر دليل در خصوص كسب سود بر اقرار كذب خود اصرار ورزد ، وظيفه بانك كه امانتدار حقوق مردم است چيست ؟\r\nجواب : بسمه تعالى بديهى است در صورت اقرار به كذب ، انجام وظيفه بانك در حفظ امانت مردم لازم مىباشد . ليكن در صورت شك ، عامل در مضاربه امين مىباشد ، البته اينجا كه بين صاحب پول و عامل ، بانك واسطه و امانت‌دار مىباشد حفظ امانت مقتضى تحقيق مىباشد .\r\n3 - وجه الالتزام براساس تعاريف حقوقى عبارتست از مبلغ مقطوع\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nمعيّنى كه به تراضى طرفين براى ضمانت ايفاى تعهدات تعيين مىشود . بر اين اساس آيا اگر يكى از طرفين معاملات ( عقود بانكى ) به بخشى يا تمام تعهدات خويش وفا نكند يا به انجام نرساند ، اخذ وجه الالتزام به منظور حفظ امانت سپرده‌گذاران ) چه حكمى دارد ؟ ( از بانك سپه اداره تحقيقات و برنامه‌ريزى ، ناصر . . . )\r\nجواب : بسمه تعالى اگر وجه الالتزام در قرارداد بانك ذكر شده است بايد طبق قرار عملى شود . در صورتى كه مراجعين بانك از قرار وجه الالتزام مطلع باشند ، هر چند بنحو تا حدودى اجمالى ، و با امضاء قرارداد اصلى مشتمل بر اين خصوصيات .\r\nسؤال 211 : بسم اللَّه الرحمن الرحيم حضرت آيت اللَّه العظمى . . .\r\nسلام عليكم استدعا دارم نظريه شريف را در خصوص موضوعات ذيل تعيين فرمائيد و اينجانب را در احقاق حقّ نصرت فرمائيد .\r\nالف - شخصى 14 سال قبل كه جهت كار و تأمين مؤنهء عائله خويش ، عازم كشور ژاپن بوده است از باب احتياط و جهت اداره اموال خويش به همسرش وكالت رسمى مىدهد لكن اختيار تامّ نيز در فروش كليه اموالش به هر كس و هر شخص ، در وكالتنامه قيد مىشود امسال كه شقاق و اختلاف در خانواده بوجود آمده زوجه در تير ماه 1383 شمسى بدون اينكه زوج اطلاع داشته باشد دادخواست طلاق به محكمه خانواده ارائه مىكند و در حالى كه در منزل مشترك بسر مىبردند و با وجود اينكه وكالتنامه به ورطه فراموشى سپرده شده بود زوجه با وكالتنامه‌اى كه داشته است در شهريور ماه امسال يعنى 2 ماه بعد از اينكه دادخواست طلاق داده ، تنها منزل مسكونى و مايملك زوج را با سند رسمى به نام خود منتقل مىنمايد :\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n1 - اگر زوج با تشريح وضعيت بوجود آمده ادعا كند كه اصلًا غرض از اعطاء وكالت در 14 سال قبل ، فروش اموالش نبوده است و قصد و نيت فروش منزل در بين نبوده است آيا بر اساس قاعده ( ما وقع لم يقصد و ما قصد لم يقع ) و ( العقود تابعة للقصود ) بيع موصوف و نيز سند رسمى ناشى از بيع ، قابل ابطال است يا نه ؟\r\n2 - اگر زوجه ادعا كند كه بر اساس ظاهر وكالتنامه ، قصد خريد و فروش در بين بوده است آيا قول زوج ( موكل ) كه مدعى است قصد و نيت بيع آن هم انتقال به همسرش وجود نداشته است مقدم است يا قول زوجه ( وكيل ) .\r\n3 - به فرض اينكه نتوان وكالتنامه رسمى را تخطئه و مخدوش كرد آيا زوج مىتواند اظهارنامه يا تلگرافى و يا مكتوباً با ارسال نامه ، به زوجه بگويد كه چون در هر حال ، ظرف سه روز پس از بيع ، ثمن را پرداخت نكرده‌اى از خيار تأخير ثمن استفاده نموده و معامله را فسخ نموديم . ( ضمناً زوج به محض اطلاع از ماوقع ، با مراجعه به دفتر اسناد رسمى ، وكيل را عزل نموده است ) .\r\n4 - آيا زوجه كه وكيل بوده و اصالتاً خريدار و با وكالتنامه فروشنده بوده است مىتواند براى اينكه خيار تأخير ثمن زوج را ساقط كند ادعا كند كه بيع به صورت نسيه بوده و ثمن مؤجل بوده و يا با عقد صلح منزل مسكونى را بنام خودش منتقل كرده است يا نه ؟ اگر زوج بگويد تو مصلحت و غبطه مرا رعايت نكردى و حق نداشتى معامله نسيه آن هم با خود انجام بدهى ، قول كداميك مقدم مىباشد و يا اثبات دليل بر عهده كدام طرف است ؟\r\nاگر زوجه مدعى شود با استفاده از جمله هر كس و هر شخص ، من حق انتقال ملك را به خودم داشتم و نيز ملكى كه 50 ميلون تومان قيمت سوقيه دارد اگر زوجه ادعا كند كه مثلًا به خودم فروختم به مبلغ 10 ميليون تومان ،\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nزوج مىتواند به لحاظ اينكه مصلحت و غبطه وى رعايت نشده ، زوج مىتواند از حق حبس مبيع استفاده كند يا نه ؟ اصولًا حق حبس مبيع مختص عقد بيع است و يا به ساير عقود مال صلح و اجاره نيز تسرى دارد ؟\r\n7 - اگر مديون به جاى دين خويش ، يك يا چند فقره ، چك جارى شخص ديگرى را كه هويت و ملائت و خوش حسابى وى به داين مسجل و معلوم نيست ارائه نمايد لكن در موعد مقرر به لحاظ اينكه صادر كنند چك موجودى نداشته چك برگشت زده شود ، صرف اينكه مديون چك شخص ديگر را به داين داده و صرف اينكه داين به تصور اينكه اين چك وصول خواهد شد و به پول خويش خواهد رسيد چك را دريافت كرده است ، آيا ذمه مديون برى شده است يا همچنان مشغول است ؟\r\nعلى اللَّه توكل و إليه أديب سيد آقا . . .\r\nجواب : بسمه تعالى 1 - با وجود امضاء وكالت‌نامه ادعاء عدم قصد فروش پذيرفته نيست .\r\n2 - اگر وكالت‌نامه متضمن اجازه فروش بهر كس ، و بهر صورت و بهر قيمت بوده فروش به خود وكيل ، نسيه ، و به كمتر از قيمت صحيح بوده است ، ليكن اگر متضمن فقط فروش بهر كس بوده نه به هر قيمت و بهر صورت ، فروش نسيه آن هم به كمتر از قيمت ، مورد وكالت نبوده و بيع زوجه به خودش نسيه و به قيمت كمتر صحيح نمىباشد و خود به خود باطل است يعنى حكم بيع فضولى را دارد . و در آن صورت ديگر مسئله حق خيار تأخير ثمن و يا حبس مبيع نياز نيست .\r\n3 - تحويل گرفتن چك ديگرى اگر بعنوان قبول ضمانت شخص ديگر است مديون اولى برىء الذمه مىشود و صاحب چك ضامن است ولى اگر\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nفقط بعنوان گرفتن طلب ، از مديون اولى منتها از طريق حساب صاحب چك باشد بدون نظر به ضمانت حساب چك ، همان مديون اولى ضامن است و به نظر ما وضع چك در بازار به همين وضع دوم است .\r\nسؤال 212 : محضر مبارك حضرت آيت ا . . . با سلام و تحنيات فراوان از حضور مبارك مسئله ذيل را استفتاء مىنمايد :\r\nحدود سه سال قبل ورثه مالك ، يك مزرعه خشك و لم يزرع ، پس از چند ماه تحقيق و بررسى و رفت و آمد با سهام كارخانه لعاب كاشى كه در آن سال‌ها در اوج قيمى و رواج بود ، برابر با عرف و شرع با توجه به قولنامه پيوست معامله نموديم . لازم به ذكر است كه يكى از ورثه كارشناس در امور صنايع بود . حال پس از چند سال كه شبانه روز بىوقفه با متحمل شدن هزينه‌هاى گزاف مالى و معنوى و گرفتن وقت و اوقات كارى چند ساله ، مزرعه فوق را بنا به تأييد اهالى محل و كارشناس آباد و شاداب نمودم ، و متأسفانه كارخانه در حال حاضر با ركود و ورشكستگى مواجه شده حال با توجه به اينكه در حال حاضر بين دو عوض معامله يعنى مزرعه آباد شده از يك طرف و طرف ديگر سهام كارخانه ورشكسته شده غبن افحش پديدار شده ورثه تصميم گرفتند كه معامله را فسخ نمايند . و با توجه به اينكه يكى از ورثه ، كارشناس در امور صنايع مىباشد به دروغ خود را جاهل به قيمت واقعى اعلام نموده . حال سؤال اين است پس از گذشت چند سال از انجام معامله و پديدار شدن غبن افحش در حال حاضر بين عوضين معامله ( رشته مزرعه ، و ركود سهام ) شرعاً فسخ معامله امكان‌پذير مىباشد يا خير ؟\r\nجواب : بسمه تعالى 1 . ميزان در غبن ، قيمت زمان معامله است نه بعداً .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\n2 . بايد به محض فهم غبن ، اعمال خيار كند ، تأخير به حدى كه موجب ضرر طرف مىشود حق خيار را از بين مىبرد و اين مقدار تاخير چند ساله ، اينطور است .\r\n3 . به نظر اينجانب اسقاط خيار غبن فاحش ، شامل افحش هم مىشود ، منظور از غبن فاحش يعنى تفاوت زياد و خيلى زياد قيمت . مگر آنكه طورى باشد كه اصلًا به نظر نمىآيد مثل تفاوت يك تومان با يك ميليون يا ميليارد .\r\nسؤال 213 : بسمه تعالى حضرت آيت اللَّه . . . اينجانبان ورثه زهرا . . . به استحضار جنابعالى مىرساند كه حدود هفت ماه پيش خانه مسكونى مادرمان را به سه ميليون و دويست هزار تومان فروختيم به برادرمان احمد ، و مبلغ آن را تماماً خرج مادرمان كرده‌ايم ، حتى يك ريال هم از مبلغ فوق به هيچ يك از وراث نرسيد ، و الان تمامى وراث به قيمت فوق اعتراض دارند و حاضر هستند كه به سه برابر قيمت فوق آن را بخرند البته در معامله قبلى هيچ گونه خيارى از طرفين ساقط نشده است با توجه به اينكه قيمت آن قدر فرق مىكند ، از حضرت عالى مىخواهيم نظر مباركتان را نسبت به معامله فوق مرقوم فرمائيد كه چه صورتى دارد .\r\nجواب : بسمه تعالى اگر مغبون شده‌اند حق فسخ معامله را دارند .\r\nسؤال 214 : بسمه تعالى محضر مبارك حضرت آيت اللَّه . . . سلام عليكم\r\nاحتراماً تقاضا دارد خصوص مسئله شرعى معامله ملك ، نظر مبارك را جهت انجام عمل صحيح و تشخيص طريق ، اعلان فرمائيد .\r\nدر سال 1380 آپارتمانى به ارزش تقريبى هر متر 000 / 400 ريال به فردى معامله شده است . وجه معامله را كه كلًا در حدود 28 ميليون تومان\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nبوده است به مقدار زيربنا بوده است كه خريدار به فروشنده پرداخت نمايد .\r\n1 - 000 / 500 / 2 تومان نقداً 2 - الباقى طى تقريباً 4 قسط با چك خريدار . به علت شناخت و اطمينان كامل قرارداد ، مكتوبى تنظيم نگرديده است بلكه فقط مقدار پرداخت ماهيانه چك‌ها از طرف خريدار به فروشنده قرار شده بود . ملك پيش از انجام اين معامله در تصرف خريدار قرار گرفته بوده است و ايشان تاكنون نيز در آن سكونت دارند .\r\nاز زمان انجام معامله تاكنون هيچگونه پرداختى ديگرى از طرف خريدار ( به جز مبلغ 000 / 500 / 2 تومان اوليه ) به فروشنده پرداخت نشده است يعنى هيچكدام از چك‌ها تاكنون پرداخت نشده است . در حال حاضر ارزش ملك تقريباً 2 برابر شده است .\r\nآيا در صورتى كه خود خريدار و يا فرد ثالثى در امروز چك‌هاى فوق‌الذكر را قبول و پرداخت نمايند ، آيا فروشنده حق ديگرى نيز دارد و آيا شرعاً خريدار فقط به اندازه همان چك‌ها متعهد پرداخت مىباشد ؟ اميرحسين . . .\r\nجواب : بسمه تعالى در صورتى كه تصرف مشترى بعنوان قبض مورد معامله بوده است خيار فسخ ساقط شده است و همينطور اگر ادله تصرف به عنوان قبض بوده است .\r\nسؤال 215 : بسم اللَّه الرحمن الرحيم محضر مبارك . . . سلام عليكم\r\nاحتراماً به استحضار مىرساند اينجانب محمد على . . . ساكن اصفهان منزلى داشتم كه از طرف شهردارى اعلام شد كل آن در مسير خيابان است و بايد به شهردارى واگذار شود جهت تخريب . كه طى مراحلى مجبور شدم در سال گذشته منزل را به شهردارى بفروشم .\r\nپس از گذشت چند ماه متوجه شدم بخشى از منزل باقى مىماند كه با اين\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nوجود ارزش آن چند برابر خواهد بود .\r\nقطعاً شهردارى مىدانسته اين مقدار از ملك باقى مىماند و من نمىدانستم . لذا چون چون مغبون شده‌ام و فريب خورده‌ام آيا حق اعتراض و باز پس‌گيرى باقيمانده منزل را دارم يا خير ؟ و يا اينكه آيا مىتوانم ما به التفاوت آن را از شهردارى درخواست كنم يا نه ؟ لطفاً حكم شرعى موضوع را كتباً اعلام فرماييد . لازم به ذكر است مفاد توافق‌نامه كاملًا يك طرفه و به نفع شهردارى تنظيم شده بود كه بندهاى آن به اينجانب تفهيم نشد . با تشكر\r\nجواب : بسمه تعالى خيار غبن داريد ، يا معامله را فسخ كنيد و يا با توافق شهردارى تفاوت بگيريد .\r\nسؤال 216 : بسمه تعالى محضر مبارك . . . سلام عليكم\r\nاحتراماً ، با آرزوى سلامتى حضرتعالى ، لطف فرموده سه سؤال ذيل را جواب مرقوم فرمائيد كه مورد احتياج است :\r\n1 - آيا مغبون اختيار دارد بيع داراى غبن غير فاحش را فسخ نمايد ؟\r\n2 - آيا مغبون اختيار دارد بيع داراى غبن فاحش را فسخ نمايد ؟\r\n3 - آيا خيار فسخ براى مغبون از هنگام عقد ثابت است ، يا آنكه در وقتى كه غبن را بفهمد خيار فسخ پيدا مىشود .\r\nقم - احمد . . .\r\nجواب : بسمه تعالى 1 - غبن متسامح فيه موجب خيار نيست . و مقدار مورد تسامح با نظر عرف تعيين مىشود ، و موارد فرق مىكند .\r\n2 - غبن غير متسامح فيه كه معمولًا فاحش خوانده مىشود موجب خيار مىباشد . اصطلاح فاحش و افحش يك اصطلاح شرعى نيست ، ملاك آنست كه اگر مورد تسامح باشد موجب خيار نيست . و اگر شرط خاصى در عقد شده باشد همان معتبر است . اگر شرط شد كه هيچ خيارى نباشد\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nنيست و اگر شرط سقوط خيار غبن فاحش شد ساقط است و اگر در عرف ، فرق غبن فاحش و افحش معلوم باشد شرط سقوط خيار فاحش شامل افحش نميشود .\r\n3 - از هنگام عقد ، خيار ثابت است هر چند مغبون هنوز مطلع نشده باشد .\r\nسؤال 217 : بسمه تعالى با عرض سلام و خسته نباشيد خدمت حضرت . . . چنانچه فردى در هنگام خريد زمينى كليه خيارات از جمله خيار غبن و لو كان فاحشاً بل افحش از خود ساقط كرده باشد و بعداً معلوم شود زمين مذكور چند برابر قيمت واقعى گران‌تر فروخته شده باشد . آيا خريدار حق فسخ دارد يا خير ؟\r\nجواب : بسمه تعالى در فرض مزبور كه هر گونه خيار اسقاط شده است حق فسخ ندارد .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\n\r\nغصب\r\nسؤال 218 : بسمه تعالى محضر مبارك حضرت آية الله العظمى محمدعلى گرامى « مد ظله » سلام عليكم\r\nاحتراماً اينجانب حسنعلى . . . ساكن رحمت آباد مدّت مديد است در على آباد كشاورزى و رعيّت نموده و يك زن از تربت جام آمد به صورت عدوانى چاه عميق و مزرعه على آباد را تصرّف كرده و اشجار را قطع كرد ، و چاه عميق را حيف و ميل مىكند و صاحب ملك به نام حاج تقى جعفرى را فرارى داده و روستاى رحمت‌آباد قريب به يكصد و پنجاه جوان بيكار مىباشد آيا اولويت با اهالى همجوار است يا يك زن كه بدون دليل و مدرك متصرّف شده و صاحب متوارى نيز پير مردى از كار افتاده است خواهشمند است رهنمودهاى لازم را عنايت فرمائيد والسلام با تشكّر .\r\nحسنعلى . . .\r\nجواب : بسمه تعالى در فرض ذكرشده كار زن مزبور ناروا و حرام است . ليكن فرض مزبور به نظر بعيد مىرسد ، چگونه يك زن غريب توانسته هم مالك را متوارى كند و هم اهالى يك روستا را مغلوب نمايد . قاعدتاً بايد شما به دادگاه مراجعه كنيد و از طريق شكايت هدف خود را تعقيب\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nنمائيد .\r\nسؤال 219 : بسمه تعالى با سلام و احترام محضر آيت اللَّه العظمى . . .\r\nنظر به تصميم سازمان عمران و بهسازى تبريز در تملك غير قانونى منزل مسكونى اينجانب ، با كمترين قيمت ممكنه و خارج از عرف رايج نرخ زمين و مسكن در تبريز ، و نظر به اينكه آقايان قصد ساخت و ساز تجارى و پاساژ از منزل مسكونى بنده را دارند و هيچ حقى را نسبت به اينجانب در مورد پيشنهاد قيمت به روز ، يا عدم واگذارى منزل شخصى و يا تبديل اين منزل مسكونى توسط اينجانب به كاربرى مورد نظر آقايان ، كه تنها سرمايه و پشتوانه مالى من و خانواده‌ام مىباشد ، به رسميت نمىشناسند ، لذا از محضر حضرتعالى ، كه در درجه رفيع . . . قرار داريد ، تقاضا دارم بفرمائيد كه آيا ، تصرف سرپناه يك خانواده و تبديل آن به واحدهاى تجارى كه بى سرپناهى و از دست رفتن تنها سرمايه زندگى و پشتوانه مالى اين خانواده را به ارمغان خواهد آورد ، در يك جامعه اسلامى و عادل از نظر اسلامى و شرعى جايز است يا نه ؟ با تقديم احترام . منتظر كسب نظر مبارك حضرتعالى مىباشم .\r\nجواب : بسمه تعالى گرفتن اجبارى ملك ديگران بهيچوجه جائز نمىباشد . منزل مسكونى شما - ملك شما باشد يا در اجاره شما باشد - ديگران حق ندارند آن را از شما بگيرند مگر با رضايت شما . خريد ملك هم بايد با رضايت باشد و گرنه غصب خواهد بود . سازمان عمران هم اگر به رعايت مصالح شهر بناى بر تصرف دارد بايد با رضايت شما از شما بخرند - اگر منزل ملك شماست .\r\nسؤال 220 : بسم اللَّه الرحمن الرحيم محضر مبارك حضرت . . . سلام عليكم\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nلطفاً فتواى خود را در مورد سوالات ذيل اعلام فرمائيد :\r\n1 - آيا در زمينى كه مالك شرعى و ثبتى داشته باشد بدون اجازه مالك آن ، خواندن نماز و اجرا كردن مراسم مذهبى و غير در آن محل مجاز مىباشد يا خير ؟\r\n2 - آيا در زمينى كه وقف‌نامه ثبتى و محضرى توسط مالك يا وكيل مالك به ثبت نرسيده باشد تصرف كردن آن زمين و احداث بنا به نام حسينيه از نظر شرعى مجاز است يا خير ؟\r\n3 - فردى كه زمين غير را بدون رضايت مالك غصب نموده و احداث بنا بدون مجوز قانونى احداث نموده چه حكمى دارد ؟\r\n4 - فرد عامى كه خود را نماينده حضرت ابوالفضل عليه السلام معرفى مىنمايد از نظر شرعى چه حكمى دارد ؟\r\n5 - استفاده آب و برق غير مجاز از مال بيت المال مسلمين چه حكمى دارد ؟\r\n6 - آيا شيخ روحانى مجالس بدون اجازه مالك زمين و يا حضور وكيل ايشان مىتواند صيغه وقف جارى نمايد يا خير ؟\r\n7 - در صورتى كه شيخ روحانى بدون اجازه و حضور و اجازه مالك زمين به دروغ مكتوب نمايد و بگويد خودم صيغه وقف جارى نمودم چه حكمى دارد ؟\r\nآدرس - كرج فرديس كانال شرقى . . . با تقديم احترام حاج كربلائى . . .\r\nجواب : بسمه تعالى 1 - در فرض سؤال معلوم است كه همهء آن اعمال و حتى نشستن آنجا حرام است .\r\n2 - اگر صيغهء وقف توسط مالك يا وكيل آن خوانده نشده باشد و يا\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nبعنوان وقف تحويل نداده باشد تصرف بعنوان وقف حرام است .\r\n3 - غاصب است و هر چه زودتر بايد تخليه كند .\r\n4 - نمايندگى بدون دليل ، لغو است و ادعاء آن بى اثر و محكوم به حرمت است .\r\n5 - بدون اذن حاكم شرع حرام است .\r\n6 - هرگز نمىتواند .\r\n7 - او نمىتواند بدون اذن مالك صيغهء وقف جارى كند .\r\nسؤال 221 : بسمه تعالى محضر مبارك حضرت آيت اللَّه . . . سلام عليكم\r\nبا عرض ادب و احترام وافر معروض مىدارد ، اينجانب حسين . . . با توجه به اينكه دچار مشكل حقوقى شده‌ام ، با عرض معذرت از اينكه مزاحم وقت شريف حضرتعالى مىشوم خواهشمندم به سؤالات اينجانب جواب عنايت فرمائيد .\r\n1 - اگر كسى با فريب كارى و رشوه سند ملكى را به نام شخصى زده باشد و ثبت كرده باشد ، اگر خود فرد كه اين كار خلاف را انجام داده است در دادگاه اعتراف كند ، براى ثابت شدن حق مالك اصلى و شرعى ، آيا اين اعتراف كافى و صحيح است ؟\r\nجواب : بسمه تعالى با اعتراف مزبور ثابت مىشود كه ملك آن شخص - كه سند به نام او زده - نيست ، در صورتى كه اطمينان حاصل شود كه جعل سند شده است ، ولى اثبات اينكه ملك ديگرى ( مثلًا مالك اصلى ) است نمىكند ، اگر علاوه بر اعتراف به جعل سند ، اعتراف به مالكيت مالك اصلى هم بدهد حكم يك شاهد را دارد ، شاهدى كه عدالت ندارد . اگر قبلًا اثبات شود كه مالك ( اصلى ) يد بر اين ملك داشته و جاعل سند اعتراف به\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nجعل ملك - با اعتراف به يد - كند كافى است .\r\n2 - براى ثابت شدن مالكيتِ مالك اصلى آيا گواهى دو شاهد كفايت مىكند .\r\nجواب : بسمه تعالى گواهى دو شاهد عادل كافى است ، و اگر غاصب هم اعتراف به غصب ملك براى خود كند نيز از طريق يد قبلى اثبات ملكيت مىشود .\r\nسؤال 222 : بسمه تعالى محضر حضرت آيت اللَّه . . . سلام عليكم احتراماً خواهشمند است بفرماييد چنانچه ملكى ( زمينى ) فروخته شود و ملك هم با مدارك به خريدار تحويل شود و پس از 12 سال توسط كلاهبرداران همان ملك به فرد ثالثى با مدارك جعلى فروخته و آنها در اولين فرصت اقدام به ساخت نمايند و تملك كنند و خريدار اول به علت اهمال كارى سرش بىكلاه بماند آيا فروشنده اول در برابر خريدار اول ضامن است يا خير ؟\r\nجواب : بسمه تعالى در فرض سؤال فروشنده اولى هيچگونه ضمانتى ندارد ، چنان كه اگر در دادگاه هم مخارجى داشته باشد به عهده او نمىباشد .\r\nسؤال 223 : بسمه تعالى محضر مبارك حضرت آيت اللَّه . . . سلام عليكم\r\nاحتراماً به استحضار مىرساند اينجانب در شغل چاپ پرچم و پلاكارد ، طرح‌هايى را كه عمدتاً مذهبى و صنفى و ملى مىباشد ، به ابتكار خود ، طراحى و پس از صرف هزينه‌هاى مختلف آماده فروش مىنمايم .\r\nدر اين زمان على رغم رضايت بنده شخص ديگرى طرح‌هاى ابتكارى ما را كپىبردارى نموده و به موازات يا حتى زودتر به بازار ارايه مىنمايد كه اين\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nعمل باعث وارد شدن خسارات زيادى به اينجانب مىگردد . لذا مستدعى است بفرماييد عمل شخص نامبرده چه حكمى دارد ؟\r\nجواب : بسمه تعالى به نظر اينجانب حقوق معنوى همچون حق ابتكار طرح ، و حق تأليف و حق اختراع و . . . ماليت داشته احترام دارند و تجاوز به اين حقوق جائز نيست و موجب ضمان مىباشد .\r\nسؤال 224 : بسمه تعالى محضر مبارك . . . سلام عليكم احتراماً از محضر مبارك آن مرجع معظم به شرح ذيل طلب استفتاء ميگردد ، مستدعى است فتوى شرعى حضرت عالى را اعلام فرمائيد .\r\nاراضى اطراف امامزاده سيد اسحاق ساوه واقع در ميدان سرداران حدوداً بيش از يكصد سال قبل در يد و تصرف پدران ما بوده و با حفر چاه‌هاى عميق در آن به كشاورزى و باغدارى اشتغال داشته‌اند و بعد از درگذشت آن مرحومان اينجانبان در ادامه تصرف مالكانه آنها در اراضى مذكور به كشاورزى و باغدارى مشغول و خانه‌هايى براى سكونت خودمان در آن احداث و از مزاياى آب ، برق ، گاز و تلفن استفاده مىشود .\r\nمتأسفانه اداره حج و اوقاف و امور خيريه ساوه بدون اينكه وقفنامه‌اى و يا مدركى كه دال بر وقفيت باشد را در دست داشته باشد اقدام به اخذ سند رسمى مالكيت نموده و حكم به خلع يد و قلع بنا و مستحدثات در آن را نموده در حالى كه مسؤول وقف اداره اوقاف ساوه خودشان طبق نامه 651 در تاريخ 1 / 4 / 1335 صرفاً اعلام نموده‌اند كه امام زاده سيد اسحاق موقوفاتى ندارد و چون جزو آثار تاريخى مىباشد و به اداره ميراث فرهنگى مراجعه فرمائيد .\r\nآيا در مملكت جمهورى اسلامى اداره حج و اوقاف و امور خيريه\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nمىتواند خلع يد اقلًا 600 خانوار ساكن اراضى مذكور و قلع بناى مستحدثات و چاه‌هاى محفوره قديمى در آن را نمايد ؟ آيا شرعى است يا خير ؟\r\nجواب : بسمه تعالى اگر دليل روشنى بر وقفيت نباشد يد شما و پدران شما علامت مالكيت شماست ، ليكن احتمالًا اداره اوقاف دليلى پيدا كرده است ، بايد شكايت كنيد ، دادگاه بررسى ادله اوقاف كند .\r\n\r\n","description":"","footnote":"","page_name":" 203 ","page_number":203},
  {"content":"\r\n\r\n\r\nحدود و تعزيرات\r\n\r\nتوهين و فحش\r\nسؤال 225 : بسمه تعالى محضر مبارك . . . سلام عليكم\r\nخواهشمند است به سؤال حقير پاسخ دهيد .\r\nآيا فحش و ناسزا گفتن به مرجع تقليدى ، به اين دليلى كه دربارهء انقلاب يا شخصى حرف‌هايى زده است ، جايز است ؟\r\nجواب : بسمه تعالى حرام بزرگى است ، مجتهد حق دارد نظرش را بگويد .\r\nسؤال 226 : بسمه تعالى محضر مبارك حضرت آيت اللَّه العظمى . . . هر گاه كسى بر خلاف واقع شهادت دهد و از اين راه ضرر مادى بر مشهود عليه وارد گردد . شاهد دروغ ضامن است يا خير ؟\r\nجواب : بسمه تعالى ضامن مىباشد .\r\n\r\n","description":"","footnote":"","page_name":" 204 ","page_number":204},
  {"content":"\r\n\r\n\r\nلعن مخالفين\r\nسؤال 227 : آيا لعن عايشه ( همسر پيغمبر صلى الله عليه و آله ) و طلحه و زبير جايز است ؟\r\nجواب : بسمه تعالى فى حد نفسه لعن بر دشمنان اميرالمؤمنين جائز است ، ليكن به لحاظ اهم و مهم اگر موجب نزاع و به ضرر شيعه و اسلام تمام شود جائز نيست . البته زبير از جنگ با حضرت توبه كرده كناره گرفت .\r\n\r\n","description":"","footnote":"","page_name":" 205 ","page_number":205},
  {"content":"\r\n\r\n\r\nقضا\r\nسؤال 228 : بسم اللَّه الرحمن الرحيم امام على عليه السلام : انظر الى ما قال و لا تنظر الى من قال . امام على عليه السلام : حق را از هر كس و هر كجا فرا گيريد و باطل را از هر كس و هر كجا فرو گذاريد . خدمت مرجع تقليد معظم . . .\r\nسلام عليكم\r\nاينجانب حامد . . . ، روزنامه نگار ، اكنون بر اساس يك پرونده قضايى به اتهام عنوان شده عرضه بدون مجوز سى دى قرآنى محكوم به 3 ماه حبس تعليقى و 10 ميليون ريال جريمه نقدى شده‌ام .\r\nبا توجه به اسناد و مداركى كه در خلال تشكيل پرونده يافت شده است و همچنين با توجه به مذاكرات شفاهى با آقاى . . . مدير محترم موسسه كامپيوتر . . . ( وابسته به مركز تحقيقات كامپيوترى . . . ) مشخص شد كه اين اتهام بنا بر يك سرى توافقات از پيش صورت گرفته فى ما بين اين مركز و آگاهى و دادگسترى براى دستگيرى كسانى كه اقدام به تكثير و توزيع بدون مجوز سى دى مىكرده‌اند ، بر بنده وارد شده است .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nلازم به توضيح است كه از طرف موسسات و اشخاصى كه خود را خارج از قم معرفى كردند كه دسترسى به منابع غنى اسلامى ندارند ، با اشاره مكرر به اهداف عاليه خود در جهت گسترش فرهنگ اسلامى تعدادى از سىدىهاى مذكور را درخواست نمودند .\r\nبنده نيز با توجه به محتواى سى دىها كه قرآنى بوده و با مجوز لازم در شهر قم توليد مىشود ، و براى كمك و يارى در جهت تبليغ و ترويج فرهنگ متعالى اسلام و شرع مقدس اقدام به خريدارى سى دىهاى درخواستى از سوى فردى كه خود را نماينده مركز تهيه كننده اين سى دىها معرفى مىكرد نمودم .\r\nاما پيش از اين كه سى دىهاى قرآنى تهيه شده به دست درخواست كنندگان برسد ، ماموران آگاهى ( 7 نفر با محاصره محل خانه پدرى اينجانب ) سى دىهاى مربوطه را اخذ كرده و بنده نيز با معرفى كفيل و سپردن وثيقه تعيينى آزاد شدم .\r\nالغرض براى جلوگيرى از اطاله كلام ، با روشن شدن اين توافقات پيشينى ميان اين اشخاص و نهادها بر بنده و با توجه به عدم استطاعت مالى اينجانب و خانواده كه توان مبلغ فوق را از بنده سلب نموده و در صورت عدم پرداخت مبلغ حكم حبس بر من جارى مىشود ، تقاضا دارم به اين پرسشها پاسخ فرماييد :\r\n- با توجه به اينكه هر امر واجب ، مقدمه واجب مىخواهد آيا اين پرونده سازى و توافقات پيشينى و هزينه كردن از بودجه‌هايى كه بايد صرف گسترش اسلام شود براى پرونده سازى براى افراد هزينه مىگردد ، بى توجه\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nبه آبرو و حرمت افراد امرى واجب است ؟\r\n- آيا بر اساس حقوق حقه و قواعد شرعيه دين مقدس اسلام ، پرونده سازى و دام افكنى براى افراد مختلف ، فارغ از نوع فعاليت‌شان و براى دستگيرى عده‌اى خطاكار ، عملى مشروع و صحيح قلمداد مىشود ؟ ( ذكر اين نكته ضرورى است كه شغل اينجانب روزنامه‌نگارى بوده كه به فعاليت‌هاى خود در جهت دفاع از حقوق حقه مردم افتخار مىكنم و پرونده‌سازان با شناخت كامل از اين فعاليت بنده با استفاده ابزارى از اسلام و قرآن اقدام به اين پرونده‌سازى كردند ) .\r\n- و آيا حكم صادره از اين مقدمه مشروع و عادلانه مىباشد و قابل اجرا و بلا اشكال است ؟\r\n- در پايان توجه به اين نكته را ضرورى مىدانم كه با وجود اينكه كل رسيدگى در دادسرا و دادگاه در شعب ويژه مفاسد اجتماعى صورت گرفت و به صدور حكم انجاميد ، على رغم اعتراضات مكرر اينجانب كه جرمم جز خريد سى دىهاى قرآنى توليدى موسسه فوق و نگهدارى آن در منزل براى رساندن به دست درخواست كننده ( بدون انتفاع مادى ) نبود مبنى بر اينكه شان قرآن بالاتر از آن است كه رسيدگى به اينچنين پرونده‌هايى در شعب ويژه فاسد ( كه جز بر باد دادن حيثيت افراد منظور ديگرى بر آن متصور نيست ) امرى نادرست و بلا قبول است به نظر حضرتعالى آيا اين توهين عملى به كتاب آسمانى مسلمانان نيست ؟ در پايان از لطف و توجه حضرتعالى كمال امتنان را دارم .\r\nخاطر نشان مىسازد بر اساس مدارك موجود كه متاسفانه دادگاه محترم\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nناديده گرفت ، صرف چندين ميليون تومان پول از بيت المال مسلمين و بودجه‌هايى كه بايد براى گسترش اسلام هزينه شود ، صورت گرفته كه يكى از اسناد موجود به پيوست ارائه مىگردد .\r\nقم - حامد . . .\r\nجواب : بسمه تعالى 1 - سى دى توليدى يك مؤسسه ملك آن مؤسسه است و ديگرى حق تكثير و يا فروش ندارد ، مگر با اجازه ثابت شده از موسسه .\r\n2 - اگر به اعتقاد شما از نماينده مؤسسه خريده‌ايد حكم سرقت و كلاهبردارى و مانند آن ثابت نمىشود ، اگر نماينده ادعائى ، كلام شما را تصديق نمايد . و درصورت اختلاف شما با مؤسسه در اينجهت بايد طبق موازين قضائى ادعاء عليه شما بعنوان سرقت و . . . ثابت شود .\r\n3 - سى دىها به مؤسسه مزبور عودت داده نمىشود . و قاضى در صورت وجود قرائن و ادله بر تبانى بر سرقت و مانند آن حق دارد از باب ولايت جريمه‌اى را تعيين نمايد .\r\nسؤال 229 : به نام خدا محضر مبارك . . . با سلام و آرزوى موفقيت و طلب دعاى خير : با توجه به اينكه كليه قوانين ايران بايد على الاصول حسب اصل 4 قانون اساسى بر اساس موازين اسلامى باشند و شوراى نگهبان به منظور پاسدارى از احكام اسلام تشكيل شده است ، على الظاهر كليه قوانين ، خصوصاً قوانينى كه به تأييد شوراى نگهبان رسيده ، قطعاً منطبق با احكام اسلامى است . از طرفى در منبع اصلى احكام اسلامى ، يعنى قرآن ، تعداد آيات الاحكام مشخص است و بسيارى از قوانين از ديگر منابع اسلامى ، منجمله احاديث و روايات و فتاوى ، استخراج شده است .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nحال پرسش اين است :\r\n1 - استخراج احاديث و روايات و نيز به كار بردن فتاوى معتبر ، كه قاعدتاً بر عهده شوراى نگهبان است ، وظيفه‌اى است مشكل . اين شورا بر اساس كدام رويه منطقى و با كدام استدلال فقهى به اجماع قطعى در پذيرش حديث و روايت و فتواى صحيح مىرسند و وظيفه افراد ديگرى كه با مطالعات مستقل و با تكيه بر عقل فقهى نظر ديگرى در مقابل نظريه پذيرفته شده دارند از وجهه شرعى و قانوى برخوردار نباشد خصوصاً اينكه قانونگذار به صراحت در اصل 4 قانون اساسى از موازين اسلامى ياد كرده است . پس اگر در موضوعى يكى از مجتهدين در طول تاريخ نظر خاصى داشته باشد جزء \" موازين اسلامى \" است و نمىتوان آن را مگر با مراجعه به نص ( قرآن ) رد كرد .\r\n2 - بعضى از قوانين كه به وسيله شوراى نگهبان با احكام اسلامى تطبيق داده شده است و در آيات الاحكام نص خاصى در آن موضوع وجود ندارد در عمل مواجه با اشكال مىگردد و اصرار بر اجراى اين نوع قوانين ، به صرف تصويب ، به اعتبار حكم شرعى ، چه وظيفه‌اى را براى كسانى كه نظريات فقهى ديگرى را پذيرفته‌اند به وجود مىآورد ؟\r\n3 - وجود بعضى از قوانين كه منبع شرعى آن غير از آيات الاحكام است به چهره اسلام در جامعه جهانى لطمه مىزند . آيا وقت آن نرسيده است كه مجمعى از علما و فقها ، به همراه حقوقدانان كشور و با تكيه بر مصالح اسلام و جامعه ، نظريات مناسب‌تر فقهى را به عنوان راه حل شرعى و پشتوانه اسلامى قوانين استخراج و در تصويب آن پيشنهاد نمايند ؟\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nمهمترين چالش موجود ماده 220 قانون مجازات اسلامى است ، كه مقرر مىدارد :\r\n« پدر يا جد پدرى كه فرزند خود را بكشد قصاص نمىشود و به پرداخت ديه قتل ، به ورثه مقتول و تعزير محكوم خواهد شد . » اين ماده باعث قتلهاى زياد و استناد پدر و جد پدرى به اين ماده شده است .\r\nدرخواست دارم با تكيه بر مفتوح بودن باب اجتهاد - كه راز ماندگارى فقه شيعى است - و با در نظر گرفتن احكام ثانويه در موضوع خاص براى زمان معين و نيز با توجه به تأسيس مهم قانون اساسى ، يعنى حكم حكومتى ، كه انحصاراً از طرف مجمع تشخيص مصلحت نظام برابر اصل 112 قانون اساسى با در نظر گرفتن مصالح مسلمين نظر مجلس را كه به زعم شوراى نگهبان خلاف موازين شرع يا قانون اساسى باشد به عنوان تأسيس حكم حكومتى مردمى پياده نمود .\r\nمستدعى است نظر فقهى خود را در باب سؤالات فوق و مطالب بيشمار ديگرى كه در اكثر مواد قانون مجازات اسلامى مىتوان يافت و نيز درباره لزوم تشكيل مجمعى از فقها و علما و حقوقدانان ، در خصوص بازنگرى و اصلاح قانون مجازات اسلامى ، خصوصاً موادى كه منبع تصويب آنها غير از آيات الاحكام مىباشد ، به جهت ارشاد جامعه حقوقى ، كه دست اندر كار اجراى قوانين به تصويب رسيده مىباشند ، بيان فرمايند .\r\nبه پيوست اين نامه ، مقاله‌اى با عنوان « لزوم تشكيل مجمع حقوقدانان و مجتهدين براى اصلاح قانون مجازات اسلامى » ( چاپ شده در ماهنامه حافظ ) ارسال مىنمايم .\r\nبا احترام . دكتر نعمت . . .\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nوكيل پايه يك دادگسترى و مشاور حقوقى\r\nلزوم تشكيل مجمع حقوقدانان و مجتهدين براى\r\nاصلاح قانون مجازات اسلامى\r\nسناريوى قتلهاى اسماعيل - مردى كه همسر خود را به عقد ازدواج فاسق زن خود در آورد و در برنامه‌اى از قبل طرح‌ريزى شده شويه جديد و همسر خود و نيز خواهر وى و دو فرزند مشترك خود و همسرش را كشت - بازتاب مناسبى در مطبوعات نيافت و جامعه حقوقى در برابر اين حادثه شوم واكنشى در خود نشان ندادند كه البته بخشى از آن بر مىگردد به نبود مطبوعات آزاد و تعطيلى مظلومانه چند ده روزنامه و خانه‌نشينى صدها خبرنگار و عكاس حرفه‌اى و نويسندگان صاحب نظر تا با شناخت كافى از اصول اوليه روزنامه‌نگارى ، جامعه‌شناسى و روان‌شناسى به بررسى ابعاد مختلف اين حادثه وحشتناك بپردازند و در نهايت با اطلاع‌رسانى شفاف ، پرده از راز و رمز اين پروژه سياه بردارند . مردى از روابط پنهان همسر خود با مرد جوانى با اطلاع مىشود ، با اخذ شناسنامه جعلى و تغيير نام همسر خود ، او را به عقد مرد فاسق همسرش در مىآورد ، صدها نفر را به جشن عروسى دعوت مىكند شاباش مىدهد و خوشيها مىكند . شبها همسرش را به خانه مرد فاسق مىفرستد و روزها زن به خانه اولش بر مىگردد تا سرپرستى فرزندان و شوهر را بر عهده گيرد و در خانه قالى ببافد تا گوشه‌اى از زندگى را اداره كند و لابد هزينه‌هاى عروسى را بپردازد . بعد از مدتى مرد طراح با پرداخت مبلغى و نو نوار كردن كارگرى افغانى او را برادر زن متوفاى خود معرفى مىكند كه در دبى كار و بار حسابى دارد و خواهر شوهر همسر\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nخود را به عقد مرد اجاره‌اى در مىآورد و در صدد تهيه مقدمات جهيزيه و خروج زن از كشور است . در يك برنامه از قبل تنظيم شده زن جوان را به منزل خود دعوت مىكند و به او تجاوز مىكند . زن تقلا مىكند اما كشته مىشود و خوف‌انگيز اينكه به جنازه او هم تجاوز مىكند و سپس او را مثله مىكند . عمق كينه و عناد اين مرد را در نحوه تجاوز و كشتن خواهر شوهر همسر خود مىتوان ديد . برنامه اين مرد با نخوردن معجونى كه خواب‌آور بود به وسيله دو برادر كوچكتر و خوردن آن به وسيله برادر بزرگتر ظاهراً در قتل خواهر شوهر همسرش به زعم قاتل دچار اشكال و ايراد مىشود و از اين لحظه در صدد از بين بردن دو فرزند خود بر مىآيد ، اما هنوز يك كار ناتمام باقى مانده و آن كشتن شوهر همسر خود است . او را به بهانه پيدا كردن گنج به بيابانهاى فيروز كوه مىكشاند و با همدستى ديگران او را مىكشد و جنازه‌اش را مثله مىكند . به گفته خودش درست مانند سر بريدن گوسفند و قطعه قطعه كردن اجزاى بدن حيوان ! ! ! با كشتن فرزندان خود ظاهراً كار تمام شده است . بايد از ايران خارج شود و به ظاهر طبق اخبار اوليه مدتى در يكى از كشورهاى همجوار بوده است و بعداً مراجعت مىكند ، دستگير مىشود و با خونسردى اقرار مىكند و محاكمه و به اعدام محكوم مىشود . اما به اتهام كشتن چه افرادى ؟ به اتهام كشتن شوهر همسر خود و خواهرش . ولى دو طفل بىگناه كه عصاره وجود او بودند و همانند گوسفند در حمام خانه سر بريده شدند و بعد مثله شدند و گوشه‌اى زير خاك خفتند در اين پروند جائى نداشتند جز اينكه به استناد ماده 220 قانون مجازات اسلامى كه مقرر مىدارد : \" پدر يا جد پدرى كه فرزند خود را بكشد قصاص نمىشود و به\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nپرداخت ديه قتل به ورثه مقتول و تعزير محكوم مىشود . \"\r\nورثه اين دو فرزند نگون‌بخت چه كسانى هستند ؟ اول خود مرد و سپس مادرش كه هر دو به اعدام محكوم شدند . مشخص است چه وضعى پيش خواهد آمد . صاحب اين قلم باور دارد همين يك پرونده بايد جامعه حقوقى و به تبع آن حوزه‌هاى علميه و در نهايت علما و روحانيون صاحب فكر و انديشه را به تفكر وا دارد كه فكرى به حال بعضى از مواد قانون مجازات اسلامى بكنند . اسلام دينى جهانى و وسائل آن روزآمد است . اجتهاد مهم‌ترين دليل بر سمت و سو دادن مسائل شرعى و تطبيق آن با موضوعات روز است . مگر در خصوص شطرنج و حرمت آن روايات متعدد نداشتيم ؟\r\nولى با اجتهاد شرعى امام ، ورزش فكرى شطرنج در ايران چنان پيشرفتى كرده است كه ايران مىرود تا جايگاه علمى و هوشى خود را در اين رشته به رخ جهانيان بكشد . مگر در مورد موسيقى روايات متعددى ، حتى تا عدم حضور ملائكه در كوچه‌اى كه از آن صداى موسيقى شنيده شود . نداشتيم ؟\r\nولى امروزه موسيقى ايران در جشنواره‌هاى مختلف جهانى ظرفيت خود را چگونه نشان مىدهد ؟ در مورد ساير مسائل نيز به يقين علماى حوزه و مجتهدين مىتوانند اظهار نظر كنند . در خصوص دست دادن با زنان در كشورهاى ديگر فتوايى از حضرت آيت اللَّه . . . به حق صادر شد و صاحب اين قلم به عينه در كشورهاى مختلف ديده‌ام كه وقتى با زنان دست نمىدهيد چه واكنشى نسبت به اسلام نشان مىدهند . به هر حال اين جرأت فقهى را بايد به كار برد و اسلام را از پيرايه‌هاى احاديث مجعول و بعضاً ضد اسلام رها كرد و به مغز دين - كه رستگارى بشر است - رهنمون ساخت . آيا در\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nجامعه اسلامى و در حالى كه فضاى اسلامى حاكم است زيبنده است كه چنين ماده‌اى ( ماده 226 ) در قانون مجازات اسلامى باشد : \" قتل نفس در صورتى موجب قصاص است كه مقتول شرعاً مستحق كشتن نباشد و اگر مستحق قتل باشد ، قاتل بايد استحقاق قتل او را طبق موازين در دادگاه ثابت كند \" ؟ ؟\r\nمرورى دوباره بر اين ماده و ماده 220 ، كه فرزندكشى را با تأسف طى سالهاى گذشته رواج داده است ، به يقين بايد روح جامعه حقوقى - حوزوى را به خود مشغول كند . مگر نه اينكه با درايت رياست قوه قضائيه و مجلس و موافقت رهبرى ديه اقليتهاى دينى ايرانى با مسلمانان مساوى اعلام شد و صدر ماده 297 قانون مجازات اسلامى كه فقط از \" ديه مردم مسلمان \" ياد مىكند تغيير نكرد ؟ ناسخ و منسوخ در قرآن نشانه تكامل در مسايل دينى است و \" اليوم اكملت لكم دينكم \" نشانه جستجوگرى حضرت رسول صلى الله عليه و آله در انتخاب بهترين راه براى مسلمانان است . ممكن است گفته شود كه به استناد همين آيه ، ديگر دين كامل شده است و بشر حق تعليم تعاليم الهى را ندارد .\r\nبلكه مىگويم بر عكس ، مگر ميرزاى شيرازى از همين واژه كليدى \" اليوم \" براى تحريم تنباكو و دميدن در صور اسرافيل براى جامعه خفته ايرانى استفاده نكرد تا رستاخير مشروطه ر ابه فرياد آورد ؟ اما \" فردا \" واژه \" اليوم \" را حذف كرد و استعمال دخانيات بعد از رفع ممنوعيت استعمال آن ، محاربه با امام زمان تلقى نگرديد .\r\nيا ماده 261 مقرر مىدارد : \" اولياء دم كه قصاص و عفو در اختيار آنهاست . . . مگر شوهر يا زن كه در قصاص و عفو و اجرا اختيارى ندارند . \"\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nآيا زندگى امروزى راهى براى تأثير شوهر و زن در جمع ورثه متقاضى عفو يا قصاص نيست ؟ در حالى كه عمده مسايل زندگى بر دوش مرد و زن است .\r\nيا تبصره 2 ماده 295 كه مقرر مىدارد : \" در صورتى كه شخصى كسى را به اعتقاد قصاص يا به اعتقاد مهدور الدم بودن بكشد و اين امر بر دادگاه ثابت شود و بعداً معلوم گردد كه مقتول مورد قصاص و يا مهدور الدم نبوده است قتل به منزله خطاء شبه عمد است و اگر ادعاى خود را در مورد مهدور الدم بودن مقتول به اثبات برساند قصاص و ديه از او ساقط است . \"\r\nاين ، تبصره‌اى است كه باعث شد قتلهايى در كرمان به وقوع بپيوندد و مدتها اين شهر را در التهاب عدم امنيت فرو ببرد و حال كه قاتلين دستگير شده‌اند مدعى مىباشند كه فلان روحانى در فلان مسجد در فلان ماه سخنرانى كرده و از مهدور الدم بودن بعضى از افراد به اعتبار گناهى كه كرده‌اند ياد كرده است و ما نوار را گوش داديم و اين قتلها را انجام داديم و باور داشتيم كه مهدور الدم مىباشند .\r\nبه راستى وقت آن نرسيده است كه گروهى از حقوقدانان و علماء حوزه به اتفاق بنشينند و ريشه اين قواعد و قوانين را از متن اسلام استخراج كنند و سپس مجتهد عادل و صاحب فتوا كه اختيار \" اجتهاد \" دارد براى برون رفت از اشكالات عديده‌اى كه اين دستورات براى جامعه اسلامى ايجاد كرده است از اختيارات خود استفاده كند و با تكيه بر تعاليم و دستورات ثانوى اسلام و در نظر گرفتن صلاح و صرفه مسلمين در دنيايى كه به نوعى جنگهاى صليبى - نه در ميدان جنگ كه در دنياى زندگى و تطبيق نوع زندگى ساير اديان - با\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nدين اسلام در جريان است راهگشاى مردم شوند و متنى قابل قبول و همسو با اسلام را پياده كنند ؟ و من اللَّه توفيق\r\nدكتر نعمت . . .\r\nجواب : بسمه تعالى برادر معظم جناب آقاى دكتر نعمت . . . دامت توفيقاته و لازال مؤيداً . بعد السلام و التحيه .\r\n1 - در زمان غيبت امام معصوم ، اجتهاد براى آنها كه مقدمات اجتهاد را دارند آزاد مىباشد و راه فهم احكام همانست و ديگران هم بايد از مجتهد پيروى كنند . همانطور كه همه امور و حرفه‌هاى ديگر چنين است ، و وقتى مجتهدين متعدد هستند عقل و نقل حكم مىكند كه از اعلم پيروى كنند ، وظيفه مجلس قانوگذارى نيز پيروى از اعلم علما مىباشد ، نه پيروى از علماى معدود و محصور ، تقليد از مردگان ابتداء جائز نيست ، بنابراين آراء مجتهدين گذشته در طول تاريخ فقط به درد محققين مىخورد كه احتمالات گوناگون را در ذهن داشته باشند . تا با بررسى ادلهء احتمالات و اقوال به انتخاب بهتر برسند .\r\n2 - تشخيص احكام براى غير مجتهد ، فقط از راه تقليد اعلم ممكن است ، و تشخيص غير اعلم اعتبارى ندارد مگر آنكه از مسائل حكومتى باشد كه ولايت هم دخالت دارد .\r\n3 - احكامى كه در اجراء به مشكلاتى برخورد مىكند ، مشكلى كه اجراء را به ضرر مصالح امت اسلامى يا اعتقاد مردم مىكند ، به نظر اينجانب نبايد اجراء شود تا زمان مناسب فراهم شود چنان كه اينجانب در مسئله 3111 توضيح المسائل ذكر كرده‌ام .\r\n4 - اگر قانون عدم قصاص پدر ، موجب كثرت كشتار فرزند شود ، از\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nطريق حكم ولائى مىتواند تغيير يابد . بلكه از برخى متون روائى هم استفاده مىشود ، چرا كه در مسئله قتل كافر ذمى . اگر كسى عادت بكشتن كفار ذمى پيدا كند اعدام مىشود . اينها هم مشابه همان مسئله است گرچه آنجا عادت يك شخص مطرح است ، ليكن به نظر مىرسد ملاك ، اصل بهانه شدن يك حكم است .\r\n5 - اگر بهانه براى ديگران هم نشده موجب تجرّى ديگران نشود ليكن جرم بحدّى سنگين است كه ذهن متشرعه و عقلا از روايات عدم قصاص پدر در قتل فرزند ، هرگز معافيت چنين پدرى را - كه مثال زديد ، پرونده اسماعيل - كه علاوه بر قتل فرزند ، نيرنگ‌هاى گوناگون صورت گرفته نمىفهمد ، مىتوان او را محكوم به قصاص نمود ، اگر بخواهيم احتياط در فتوى كنيم بگوئيم : با حكم ولائى .\r\n6 - ديه كه به ورثه مىرسد ، ورثه مقتول اما غير قاتل منظور است ، قتل موجب حجاب و منع ارث مىشود .\r\n7 - در قضيهء شطرنج از اول جاى اين بحث هست كه منظور از ادلهء حرمت لعب با شطرنج ، مطلق بازى است يا قمار ؟ به نظر اينجانب چون شطرنج آلت قمار است ، وقتى لعب با آن محكوم بحرمت مىشود عنوان شطرنج كه آلت قمار است طريقيت براى قمار دارد ، چنان كه در توضيح المسائل مسئله 316 مطلق بازى را به احتمال قوى جائز دانسته‌ام حتى با آلات قمار و با توجه به اينكه هنوز هم آلت قمار حساب مىشود ، البته بدون برد و باخت . و فقط احتياط كرده‌ام ليكن به رعايت ادعاء شهرت و اجماع ، احتياط واجب گفته‌ام ليكن نظرم فى الواقع احتياط مستحب است .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nشدت احتياط موجب ذكر واجب شد . كه در چاپ بعدى اصلاح شد تعبير احتياط مستحب آمده است .\r\n8 - آواز و همينطور موسيقى به نظر اينجانب اقسام متعددى دارد ، قدر مسلم حرمت ، آن قسمى است كه مناسب با آهنگ رقص مىباشد در توضيح المسائل هم در مسئله 3169 ذكر كرده‌ام . و اين همانست كه لهو است و مخدّر است . مخدّر بودن آن هم روشن و تجربى است . غير از ادلهء عامه اين بحث ، آنها كه عادت به چنين آهنگ‌ها دارند هرگز غيرت اجتماعى صحيحى نداشته اهل نهى از منكر و امر به معروف نيستند .\r\n9 - دست دادن با نا محرم مثل محرمات ديگر و واجبات ديگر ، اگر اضطرار يا حرج پيش آيد شايد حرمتش از بين مىرود مثل شرب خمر در ضرورت . فقط در فحشاء جائز نمىباشد . به جهتى كه در محل خود بحث مىشود . ليكن مشكل دو چيز است : 1 - آيا دست دادن به نامحرم به عنوان شهوت ، در ارتكاز متشرعه مثل فحشاء نيست ؟ از قديم و همواره اين كار خيلى مستنكر بوده است ، البته اگر عارى از شهوت باشد در مسير مسئله فحشاء قرار ندهد و مشمول قانون حرج مىباشد . 2 - اگر بخواهيم در برخورد با اقوام ديگر دست از احكام خود برداريم بايد از ميهمانهاى خارجى پذيرائى با شراب و گوشت خوك هم بكنيم ، و افراد خودمان هم در سفرهاى خارجى سر سفرهء مشروب بنشينند ، حال اگر بوسيدن زنان خارجى نيز همين طور بشود يعنى اگر نبوسند موجب گله و ناراحتى بشود ، چه كنيم ؟ چنان كه مىدانيم در غرب بوسيدن همجنس معناى درستى ندارد ، و بوسيدن غيرهمجنس درست است ، بالاتر اگر همخوابى با\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nآنها نشود علامت بى اعتنائى و كدورت بشود چه ؟ كه شنيده مىشود در برخى كشورها رسم است كه با زن و دختر خويش از مهمان پذيرائى در همخوابگى مىشود ، و بديهى است كه خلاف رسم ، نوعى اهانت حساب مىشود ! و رعايت نكردن اين احترام يعنى نپسنديدن زن و خواهر صاحبخانه ! ! شك نيست كه همخوابى هم يكى از راههاى جلب محبت است و چه بسا باب مصالحه را باز مىكند ، ظريفى مىگفت براى برچيدن جنگ از زندگى بشريت خوبست چند ازدواج بين رؤساء كشورها انجام شود يا بدون ازدواج روابط جنسى برقرار كنند .\r\nبدين جهات جواز دست دادن مشكل است . هر چند براى آنها هم كه فتوى به جواز داده‌اند احترام كامل قائل هستم . چرا هميشه ما به عادات آنها احترام بگذاريم چرا آنها احترام عقائد ما را نگه ندارند ؟ به نظر من با مذاكره عاطفى و تفهيم احكام مىتوان جلو ناراحتى آنها را گرفت . شما ببينيد پيامبر اكرم صلى الله عليه و آله در مورد تراشيدن ريش و بلند كردن شارب ، رسماً به فرستادگان حاكم يمن به دستور امپراطور ايران ، اعتراض كرد و صريحاً فرمود : خداى من بخلاف روش شما فرمان داده است . با اينكه آنها سفير بودند !\r\n10 - ماده ( 226 ) بايد تفسير شود . منظور اين است كه صرف ادعاء مهدور الدم بودن كسى مجوز قتل نمىشود . بايد اثبات شود ، و بديهى است كه اثبات آن جز با شهود عدل امكان ندارد ، نظير اين مسئله تجويز قتل شوهر ، زن و فاسقِ زن خود را مىباشد . ليكن پيامبر فرمود اگر نتوانى اثبات كنى قصاص مىشوى . خلاصه اينكه ماده مزبور مجوز قتل نيست بلكه\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nانحصاراً مجوز مخصوص به صورت اثبات مهدور الدم بودن است .\r\n11 - واقعيت اين است كه احترام يك فرد مسلمان با غير مسلمان يكى نيست و نبايد ديه آنها يكى باشد ، ليكن وقتى جامعه بشرى عليه ما موضع بگيرند امكان اجراء حكم گرفته مىشود ، در روايات ما هم آمده كه برخى احكام نزد امام زمان عليه السلام محفوظ است كه او اجراء نمايد . بدين جهت حكم به تساوى ديه مسلم و كافر شد . ضمناً آيا با اين حكم به تساوى ، همه اشكالات دنياى جديد بر طرف مىشود ؟ اقليت‌هاى مذهبى را اينطور حل كرديد ، كومونيست‌ها و بهائىها و قاديانىهاو . . . را چگونه حل مىكنيد ؟ !\r\n12 - نسخ در قرآن بحثى دارد كه هنوز براى من مسلم نيست ، قرآن كتابى ابدى است در آياتى هم كه گفته مىشود نسخ شد ، تعبيرات ، نشان‌دهندهء محدوديتِ از اول است . و احتمالًا در مشابه آن قضيه ، در برخى موارد همان حكم ثابت است و شايد مسئله صدقه در نجوى همينطور باشد .\r\n13 - حكم ميرزاى شيرازى در راستاى احكام ولائى مىباشد كه طبق قواعد كلى حرمت اضرار بر مسلمين صادر شده است . اينطور نيست كه صرف زمان موجب تغيير حكم شده باشد .\r\n14 - راستى اگر كسى به قصد خدا و دفاع از حريم اهلبيت كسى را كه يقين كرده بود به حضرت زهرا عليه السلام توهين و سبّ نموده بكشد و بعد بفهمد كه اشتباه كرده بايد او را كشت ؟ اگر واقعاً بفهميم كه مطلب همين بوده است . نه آنها كه هر گونه اعدام را خلاف حقوق بشر مىدانند ، و نه آنكه اينقدر سخت بگيريم ، البته به صرف ادعا قبول نمىشود . در قصاص ، عمد\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nبايد باشد ، معلوم ، اما عمد به اصل فعل كافى است يا عمد به عنوان قتل به ناحق ، هم بايد باشد ؟ برخى كشورها در دنياى امروز كه با هرگونه اعدام مخالفند ، پس چرا اعتراضى بر ما در اين مورد كه چرا اعدام نمىكنيم .\r\n15 - واقعيت اين است كه زن و شوهر با فرزند ، در مسئله ارث فرق دارند كه هم از نظر اجتماعى اين مسأله قابل درك است و هم از نظر فقهى .\r\nحال عفو هم يك مسئله ارثى است و بايد در آن راستا مورد توجه قرار گيرد .\r\n16 - ميدانم كه توجه داريد كه حكمة اليوم در آيه اكمال با همين كلمه در فتواى مرحوم ميزرا ، جز تشابه لفظى هيچ گونه مشابهتى ندارند ، منظور حضرتعالى هم اين بوده كه قوانين با مقتضيات زمان فرق مىكند . البته همينطور است ، اگر از احكام متغيره باشد ، اسلام هم احكام ثابته دارد و هم احكام متغيره ، چنان كه در حقيقت عالم نيز هم ثابتات داريم و متغيرات .\r\nقوانين حاكم بر جهان نيز همينطور .\r\nبه اميد زيارت شما با اعتذار از تأخير در جواب\r\nسؤال 230 : بسمه تعالى محضر مبارك حضرت آيت اللَّه . . . سلام عليكم\r\nضمن احترام و از آنجا كه حسب سوابق امر در هر برهه‌اى از زمان ارائه طريق‌هاى شرعى آن مرجع عاليقدر كه با شهامت و شجاعت وصف‌ناپذير و على وار هاله‌اى از نور در ظلمات بندگان مىباشد استدعا دارد نظر شرعى خود را در زمينه ذيل مبذول كه مورد حاجت است .\r\nعده‌اى به منظور كشف جرم و دليل ، تلفن خانمى را كه حقا با يك فرد دولتى ارتباط خانوادگى دارد در اثبات ارتباط نامشروع عليه فرد دولتى شنود\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nمىنمايند ، و سپس به منظور عينيت دادن به مكالمات و ثبوت محتويات ، بدون رعايت دستورات مقامات بالاتر ادارى ، و خارج از مقررات شرعى و قانونى صرفاً به منظور نيل به هدف شوم خود . و پرونده‌سازى ، خانم مذكور را در غروب يك روز به محلى ادارى ، بدون اطلاع كسانش ، منتقل و تا صبح روز بعد توقيف ، و ممنوع الملاقات نموده و با تهديد و ايذاء و آزار سعى مىنمايند از وى اقرار بگيرند ، تا دليل مكتوبى مثبت اتهام در دست داشته باشند . در خاتمه آقايان گزارش خلاف واقعى تنظيم مىكنند كه در آن به ترتيب ، منشأ شنود تلفن‌ها ، و مجوز شرعى ، و قانونى آن ، و نيز نحوه انتقال خانم مذكور به محل ادارى و روز و ساعت تحقيق و كيفيت تحقيق را ، نه تنها مكتوم نموده بلكه با قلب واقعيت و به منظور صحه گذاردن بر گزارش خود از جهاتى قانونى و شرعى عنوان مىنمايند و در آخر گزارش مذكور را به نظر مقامات صالح رسانده‌اند ! !\r\nمراتب استفتائات به شرح ذيل است :\r\n1 - آيا شنود تلفن خانم مذكور با توجه به مندرجات فرمان هشت ماده‌اى حضرت امام خمينى ( ره ) كه به قوت خود باقى است و در جهت حفظ حريم مسلمين صادر گرديده اصولًا شرعى و قانونى و منشاء اثر خواهد بود ؟\r\n2 - گزارش مذكور با توجه به منشاء آن ، شنود تلفن و جمع‌آورى آن و جهات معنونه ، واجد اعتماد شرعى و قانونى و اعتبار مىباشد يا خير ؟ چه حكمى دارد ؟\r\n3 - براساس محتويات فرمان هشت ماده‌اى حضرت امام خمينى ( ره ) اصولًا نظر مبارك در برخورد شرعى و قانونى با اين گونه افراد كه نامشروع\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nوارد حريم خصوصى مسلمين با توجه به قدرت و وسايل ادارى تحت اختيار خود و خيانت به بيت المال و مسلمين نموده و مىنمايند چيست ؟\r\nجواب : بسمه تعالى 1 - تجسس و شنودگذارى براى كشف مفاسد اخلاقى - بفرض هم كه چيزى در واقع باشد - خلاف شرع و گناه بزرگى است و مرتكب آن بايد تعزير شود و از عدالت ساقط است .\r\n2 - از نظر قضاوت اسلامى هم شنود مزبور اعتبار ندارد ، مگر در امور مربوط به براندازى اساس نظام . ليكن از طرف ديگر ، اگر براى قاضى و هر كسى كه پرونده را مطالعه كند يقين پيدا شود كه جرم در كار بوده ، حكم جرم هم جارى ، و در آنصورت هم مجرم واقعى ، و هم آنها كه دسيسه كرده‌اند هر دو حدّ مىخواند ! حدّ آنها هم كم نيست .\r\nسؤال 231 : بسمه تعالى محضر مبارك حضرت آيت اللَّه . . . سلام عليكم\r\nآيا مجازات محارب موضوع آيه مباركه « انما جزاء الذين يحاربون اللَّه و رسوله و يسعون فى الارض فسادا ان يقتلوا او يصلبوا او تقطع ايديهم و ارجلهم من خلاف او ينفوا من الارض » « 1 » تخيير يكى از مجازات‌هاى مندرج در آيه شريفه است يا ترتيب مجازات ؟ به اين صورت كه اگر كسى كشته شده باشد قتل محارب لازم آيد و اگر مالى ربوده شده باشد قطع دست و پا اگر صرفا اقدام به ترسانيدن شده باشد تبعيد محارب مورد حكم قرار گيرد .\r\nآيا مطابق آيه شريفه ، قيام مسلحانه عليه خدا و رسول صلى الله عليه و آله كه مستلزم انكار خدا و رسول است و نيز سعى در فساد زمين و همچنين مطابق برخى روايات ، كشته شدن بىگناه ، از شروط اطلاق عنوان محارب هستند ؟ و عدم\r\n\r\n\r\n","description":"","footnote":"\r\n( 1 ) - / سوره مائده ، آيه 33 .\r\n","page_name":" 224 ","page_number":224},
  {"content":"\r\n\r\nانكار يا عدم سعى در فساد و عدم قتل ، سبب خروج از عنوان محارب مىگردد يا خير ؟\r\nسؤال يا شخصى يا اشخاصى كه به قصد فرار از كشور - و نه ترساندن مردم - اقدام به هواپيماربايى كرده‌اند و به دليل دخالت مأمورين اقدام آنها عقيم مانده و در اين ماجرا كسى كشته نشده است مىتوانند از مصاديق محارب قلمداد گردند ؟ و با توجه به نظر فقهاى شيعه - نظير محقق در شرايع ( ص 958 ) ، علامه در قواعد ( ج 2 ، ص 271 ) ، شهيد در مسالك ( ج 15 ، ص 5 ) و صاحب جواهر ( ج 41 ، ص 564 ) - كه قصد اخافه ناس را شرط تحقق محاربه دانسته‌اند ، در صورت عدم احراز چنين قصدى ، آيا مىتوان حكم محاربه را جارى كرد ؟ انجمن دفاع از حقوق زندانيان . . .\r\nجواب : بسمه تعالى 1 - همانطور كه ظاهر آيه از طريق كلمه « او » اقتضاء دارد تخيير مىباشد ، ليكن پيداست كه تخيير امام بطور جزاف نيست و همانطور كه در روايات آمده « على نحو الجناية » مىباشد . و با اين بيان ، اختلاف ميان فقها را كه تخيير است يا ترتيب مىتوان اختلافى ابتدائى دانست .\r\n2 - انكار خدا و رسول و كشتن دخالت ندارد ، محاربه غير از انكار است چنان كه در ربا هم محاربه آمده است ، و منظور انكار خدا و رسول نيست ، كشتن هم ذكر نشده است ، فساد هم همين سلب امنيت است ، هر فسادى منظور نيست ، « الفساد » نيست بلكه « فساداً » و لذا تطبيق آيه به اظهار نظرات فكرى كاملًا بىاساس است .\r\n3 - هواپيماربائى با تمسك به اسلحه از موارد بارز محاربه مىباشد .\r\n\r\n","description":"","footnote":"","page_name":" 225 ","page_number":225},
  {"content":"\r\n\r\n4 - گرچه ظاهراً بلكه صريح عده‌اى از روايات تخيير على نحو الجنايه است ليكن از برخى روايات هم تخيير براساس مصالح استفاده مىشود گرچه از نظر سند خالى از اشكال نيست ليكن اهم و مهم مقتضى آنست چنان كه در مسئله 3111 توضيح المسائل كرده‌ايم .\r\nسؤال 232 : بسمه تعالى خدمت حضرت . . . با سلام احتراماً بدينوسيله از آن مقام عالى استدعا دارد تا فتوايشان را راجع به موضوع ذيل اعلام فرماييد :\r\nشخصى به واسطه بزه كلاهبردارى مبلغى ( وجه نقد و تراول چك ) از بانك اخذ مىكند . متعاقب آن پس از چند ماه بوسيله مقامات قضايى دستگير شده و چند ماه بعد از دستگيرى موفق به رد وجوه حاصله از جرم مىشود . حال آيا بانك جواز شرعى دارد تا با استناد به نرخ تورم و يا با اين استدلال كه بانك مؤسسه‌اى مالى است و مىتوانسته با مبالغ موصوف كار كند و يا آنها را وام دهد و بهره و درآمد كسب نمايد و يا با امثال اين توجيهات ، علاوه بر دريافت اصل مال حاصله از جرم ، براى مدت ميان اخذ وجوه و پرداخت آنها ، مبلغى را به عنوان ضرر و زيان و خسارت از مجرم مطالبه نمايد ؟ « توضيح اينكه بخشى از وجوه ، تراول چك بوده كه مجرم اساساً موفق به خرج كردن آنها نشده و بخشى وجه نقد بوده كه با آن منزلى خريدارى كرده كه به خاطر موقعيت كساد بازار افت قيمت هم داشته و لذا هيچ نفع و افزوده‌اى از وجوه موصوف براى مجرم حاصل نشده است » .\r\nجواب : بسمه تعالى در مسئله تورم آراء مختلف است ، به نظر اينجانب پول مثلى است و فقط همان مقدار كه اختلاس كرده ضامن است ،\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nنقد و تراول چك هم مثل هم هستند و فرقى ندارند . بخلاف چك جارى و مانند آن كه فقط جنبه سند دارند . تأخير در پرداخت ، گناه است گناه بزرگى هم هست ليكن هر گناهى موجب ضمان مالى نمىباشد . البته حاكم شرع مىتواند براى جلوگيرى از اين گونه امور جريمه‌هاى بيشترى وضع نمايد .\r\nسؤال 233 : هو العالم حضرت آيت اللَّه العظمى . . . با سلام و احتراماً ، استدعا دارم نظريه و رأى شريف را در مورد موضوعات ذيل بيان فرمائيد .\r\nذكر اصول و ادّله و قواعد استنباط پاسخ موجب مزيد امتنان بوده و انشاءاللَّه قلم شريفتان در احقاق حق مومنى معاون خواهد بود :\r\nشخصى به حساب بانكى و جارى فردى از طريق حواله بين بانكى و يا به صورت مستقيم از همان بانك ، وجوهى را واريز مىنمايد پس از مدتى اندك ( 5 روز ) و يا طولانى ( قريب به 5 ماه ) ادعا و مطالبه وجوه واريزى را مىنمايد دريافت كننده و ذى اليد مىگويد كه تو به من مديون و بدهكار بودى و از اين بابت به حساب من پول واريز و يا حواله كردى و اسناد و چكهائى كه از بابت دين خويش سپرده بودى مسترد نمودم و با اعتمادى كه به تو داشتم از تهيه و نگهدارى كپى اسناد و چك تو خوددارى نموده‌ام و لكن طرف ديگر ، مىگويد كه من به تو مديون نبودم و اين پول را به حساب شما واريز كرده بودم تا به تهران يا تبريز به روى و از شركت ليزينگ خودرو سنگين و يا اتوبوس شراكتى خريدارى نمائيد يا نمائيم .\r\nاولًا : با توجه به اماره يَد آيا اصل بر مديون بودن مدعى [ واريز كننده پول 
  ] مىباشد يا اصل بر مديون نبودن ذى اليد وى مىباشد ؟ يا اينكه اصولًا قاعده يد در ما نحن فيه و حقوق و ديون جارى نمىگردد .\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nثانياً : آيا اصل عدم تبرع به شرحى كه فقهاء عظام كثر اللَّه امثالهم به آن استناد مىكنند و در ماده 265 قانون مدنى نيز بيان شده است مفهومش اين است كه كسى كه مالى به كسى مىدهد و يا حواله مىكند تبرعى نبوده و از بابت دين بوده است ؟\r\nثالثاً : يا اينكه مفهوم عدم تبرع بيانگر آنست كه مدعى پول را مجانى نداده و به عنوان قرض و يا عاريه و يا وديعه و امثالهم بوده و اصلِ عدمِ اشتغالِ ذمّه دهنده و اصل برائت و استصحاب مديون نبودن دهنده بر اماره يد و اصل عدم مديون بودن گيرنده غلبه دارد ؟\r\nرابعاً : با توجه به مسائل مستحدثه كه اكثر فقهاى عظام معاصر در رسالات خويش در مورد آنها از جمله عمليات بانكى و حواله بانكى ، مبادرت به صدور فتوى نموده‌اند و با عنايت به اينكه مدعى استرداد ، مستقيماً عين پول را به مدعى عليه تسليم نكرده است و پولى را كه مدعى عليه گرفته است از اموال و اسكناسهاى موجود در بانك بوده است ( كه به نظر بعض از بزرگان فقه اين اسكناسها مجهول المالك هستند ) و با عنايت به اينكه اكثر فقهاى عظام در رساله شريفشان ، عقد قرض را تعريف ننموده‌اند و به ذكر مسائل و احكام آن پرداخته‌اند بفرمائيد آيا موضوع مطروحه از مصاديق حواله بوده و لذا اصل بر مديون بودن محيل مىباشد يا نه ؟ يا اينكه انعقاد عقد قرض و تسليم و تسلّم بستگى به عرف و عادت مردم داشته و در اين قضيه نيز عقد قرض تحقق يافته است . على اللَّه اتوكّل و اليه انيب سيد آقا . . .\r\nجواب : بسمه تعالى 1 - يد حجّيت از باب اماره دارد و بر همه اصول ديگر مقدم است ليكن در مورد مزبور كه طرفين اعتراف دارند كه\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nمسبوق به يد قبلى مىباشد و ذواليد فعلى مدعيست كه از يد قبلى به او منتقل شده است ، مال مربوط به يد قبلى مىباشد مگر اينكه وجه انتقال معلوم شود . در حقيقت مدعى انتقال ، بايد اثبات كند .\r\nسؤال 234 : بنام خدا حضرت . . . لطفاً به اين مشكل عنايت كنيد و جواب بيان داريد :\r\nپيرو رواج و شايع شدن شهادت دروغ در محاكم قضايى و در بعضى جاهاى ديگر كه با استعلام از مراجع ذيصلاح ، تعداد پرونده هايى كه بر اساس شهادت شاهدان بر عليه كسى تشكيل مىشود يا پرونده‌هايى كه افراد به خاطر حيثيت بر باد رفته خود بخاطر شهادت دروغ در محاكم قضايى اقامه دعوى مىكنند پيشنهاد زير ارائه مىگردد .\r\nاز اين پس هيچ شهادتى قبل از فراهم شدن شرائط و يا مدارك زير از هيچ كس پذيرفته نشود حتى با تأييد صداقت و عدالت شاهد كه ظاهرا براى قاضى محرز گردد ؛\r\nقاضى براى اينكه بداند طرف كه اعلام آمادگى براى شهادت دادن كرده است آيا اصلا به هيچيك از كتب آسمانى ايمان و اعتقاد دارد يا نه مدارك و شرائط زير را براى احراز واقعيت از آنان بخواهد چون در جوامع قديم به علت معاشرت‌هاى پى در پى و نزديك و جمعيت كم ، اكثر مردم به خوها ، اديان و ذائقه‌هاى هم آشنا بودند ولى در جهان امروز با گستردگى و پراكندگى فراوان حتى به صرف اينكه طرف نام ايرانى يا عربى دارد يا اينكه ظاهرش شبيه مسلمانان است نمىتوان به چيزى كه عامه مردم در فكرشان مىپرورانند تمسك جست بنابراين اگر طرف ادعا مىكند كه مسلمان است و\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nآمده تا شهادت بدهد بايد پرونده‌اى در هنگامى كه اسلام آورد در سازمانى كه در آينده براى اين امور تأسيس خواهد شد يا مركزى كه از طرف مجمع مراجع عظام تعيين مىشود يا در روزنامه رسمى كشور ، تشكيل داده باشد و حائز يكى از شرايط زير باشد تا بتواند بعنوان شاهد در دادگاه بر عليه يا به نفع كسى شهادت بدهد .\r\n1 - اداى شهادتين در حضور يكى از مراجع تقليد .\r\n2 - تأييد سازمان حج و زيارت از انجام حج واجب .\r\n3 - تأييد سازمان اوقاف و امور خيريه از انجام وقف و انفاق به طور متمادى و به شكل كاملا اسلامى در گذشته .\r\n4 - تأييد وزارت رفاه از پرداخت خمس و زكات در موعد مقرر ساليانه به طور مرتب در گذشته و صرف در امور مسلمين به انتخاب طرف .\r\n5 - ثبت در روزنامه رسمى كشور .\r\nبه طرق فوق شايد بتوان جلوى شهادتهاى دروغ ، شكايتهاى تلافى جويانه و مزاحمت آور ، سوء استفاده از نقص قانون ، بازداشتهاى افراد متهم بر اساس شهادت دروغ به خاطر عدم توانايى در معرفى كردن ضامن ، سبكى و زشتى دروغ ، هزينه‌هاى تحميلى و زائد از بابت تشكيل پرونده‌هاى بى بار و محتوا و غيره را تا حدى گرفت ، چه بسا طرف كافر ، مسيحى يا يهودى است و چون شرائطى براى احراز رسمى و مستند وجود ندارد تا قاضى به آن مدارك استناد كند و وى نيز كه علم غيب و ارتباط الهامى ندارد ؟ به اسم و قيافه او نگاه مىكند و فقط به يك اقرار طرف در مسلمان بودن بسنده و اتكا مىكند ، رئيس محكمه قرآن كريم را جلوى شاهد مىگذارد تا شهادت ياد\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nكند در صورتى كه كتاب قرآن مجيد براى يك غير مسلمان مثل يك كتاب رمان خواهد بود و براى وى تقدسى براى سوگند ياد كردن ندارد و فقط براى به مخاطره انداختن يك مسلمان ، به چهره يك مسلمان در مىآيد و در جلوى دادگاه خود را مسلمان معرفى مىنمايد .\r\nمخصوصا نظر شما را در اين قسمتِ طرح مىخواهم كه قاضى يك شخص ، داننده شرع در حد بالا و داراى ارتباط با غيب و آگاه به دل افراد مخاطب نيست پس در صورت شهادت دادن يك مسيحى يا كافر يا يهودى به قرآن كريم كه كتاب او نيست و متعاقب محكوم كردن يك مسلمان مورد اتهام به مجازاتى كه قانون تعيين كرده آيا با فراهم كردن شرائط فوق زمينه عدالت فراهم نمىشود ؟\r\nجواب : بسمه تعالى جناب آقاى سيد حسين . . . سخن گاهى در شهادت است و گاهى در قسم . در شهادت حتما عدالت شرط است و شهادت فاسق قبول نيست تا چه رسد به شهادت كافر . بنابراين بايد اسلام و ايمان و عدالت ثابت شود .\r\nدر قسم كه مربوط به طرفين دعوى مىباشد حتما بايد به خداوند باشد و حتى به قرآن و كعبه و مقدسات ديگر پذيرفته نيست . اينجا شبهه ذكر شده در كلام شما مىآيد كه اگر يكى از دو طرف دعوى مسلمان نباشد قسم او چه اثرى دارد ؟ و همانطور كه گفتيم اين شبهه در شهادت جريان ندارد . ليكن اولا غير مسلمان هم به اصل خداوند اعتقاد دارند ، ثانيا در ماديّين كه به خدا اعتقاد ندارد يك نكته ديگرى مدّ نظر شارع ، احتمالا هست و آن اينكه به هيچ وجه رسميت به شريك ادعايى خداوند ( طبيعت\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nيا بت يا هر چيز ديگر ) داده نشود كه آن ضررش بيشتر است . به علاوه اصل اعتقاد به خداوند فطرى است . اما قسم به قرآن و مانند آن اصلا پذيرفته نيست .\r\nسؤال 235 : حضرت آيت الله العظمى . . . با سلام و احتراما ، استدعا دارم راى شريف را در مورد ذيل بيان فرمائيد :\r\nدر صورتى كه در موضوع حدود مثل لواط ، چهار بار اقرار عند الحاكم و نيز بينه شرعيه عليه متّهم وجود نداشته باشد آيا كسى كه قاضى غير معصوم است و مجتهد جامع الشرايط نيز نمىباشد ( مثل اكثر قضات فعلى محاكم كه مأذون مىباشند ) مىتواند با علم خويش حكم بر اعدام متهم به لواط را صادر نمايد ؟ متمنى است نظر شريف را در خصوص نفوذ و حجيت علم قاضى در مسائل حق الناس و حق اللّه اجمالا بيان فرمائيد :\r\nجواب : بسمه تعالى به نظر اين جانب اگر قاضى مشاهدهء حضورى كند يا طورى علم پيدا كند كه هر كس كه پرونده را مطلع شود يقين مىكند ، حجت است ، و مىتواند عملى كند ، ليكن اگر علم شخصى است - بدون شهود - و ديگران با اطلاع از پرونده يقين پيدا نمىكنند حجيت ندارد ، چنان كه عقلايى هم نيست . در حاشيه حقير بر ملحقات عروة الوثقى اين مسئله را بررسى كرده‌ام .\r\nسؤال 236 : اجازه قضاوت براى نسوان را توضيح بفرمائيد .\r\nجواب : بسمه تعالى زن نمىتواند در پرونده مربوط به مردان ، قاضى شود ، و بنابر احتياط واجب حتى در پرونده مربوط به زنان .\r\nسؤال 237 : بسمه تعالى محضر مبارك حضرت آيت اللَّه . . . سلام عليكم\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nدخترخانمى كه كارآموز شغل قضا در دستگاه قضائى بوده است ، در حال تحصيل فن قضا ، دو جوان توسط خانواده‌هايشان از وى خواستگارى مىنمايند كه در يك مورد اخير منجر به حصول نتيجه و ازدواج شده است .\r\nپس از چندى براساس گزارش افرادى كه از موضوع مطلع نبوده‌اند به گزينش دستگاه اعلام مىنمايند كه اين دخترخانم با اين دو جوان ارتباط دوستى دارد . نهايتاً پس از اتمام تحصيل دخترخانم و انجام مراسم تحليف شروع ورود به شغل قضا ، گزينش دستگاه مربوطه اقدام به برگزارى مصاحبه‌اى مىنمايد ، كه در مصاحبه انجام شده ، ممتحن نيز تحت تأثير گزارش موجود ، به جاى سؤال از موضوع ، اقدام به ايراد اتهام و تهديد و ارعاب دخترخانم نموده و به پاسخ دخترخانم ( مبنى بر اينكه موضوع خواستگارى بوده كه توسط خانواده‌ها انجام شده است ، نه رابطه دوستى ، و منجر به ازدواج هم شده است و سند ازدواج موجود است ) توجه نكرده حتى حاضر به رؤيت سند ازدواج نمىشود و با انعكاس نظرات و برداشت شخصى ممتحن ، كه مشهور به چنين رفتارى نيز در گذشته بوده است ، پرونده جهت بررسى به هيأت داورى سپرده شده و داوران نيز بدون اطلاع از اصل موضوع به استناد مندرجات مصاحبه‌گر اقدام به صدور رأى بر عدم صلاحيت دخترخانم مربوطه مىنمايند . عليرغم اينكه صلاحيت خانم تا قبل از حدوث مورد اخير در بررسىهاى مكرر انجام شده توسط گزينش كاملًا مورد تأييد بوده است و بعد از حدوث موضوع تعداد كثيرى از قضات عالى رتبه كتباً شهادت بر صحت و تأييد صلاحيت نامبرده داده‌اند و تعداد كثيرى از قضات هم دوره ايشان نيز كتباً شهادت داده‌اند كه ايشان مورد تظلم واقع شده است و\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nمستندات ديگر دال بر صلاحيت ايشان و عدم صداقت و امانت‌دارى مصاحبه‌گر ، نيز موجود مىباشد . با پيگيرىهاى بالغ بر هشت ماه مشكل رفع نشده و آبرو و شأن دخترخانم در جامعه و فاميل زير سؤال رفته است ، حاليه زندگى اين زوج متأثر از اين مسأله شده ( القاء اين موضوع كه قطعاً ازدواج اشتباه بوده و گناه كبيره‌اى بوده است كه موجبات عدم تأييد صلاحيت و از دست دادن شغل دخترخانم را فراهم نموده است ) و به مخاطره افتاده است . لذا مستدعى است تسريع در پاسخ به سؤالات شرعى ذيل :\r\n1 - مسؤليت شرعى افرادى كه بدون تحقيق گزارش كذب مبنى بر ارتباط دوستى دخترخانم با دو جوان را مطرح كرده‌اند چيست ؟\r\n2 - حكم شرعى عمل مصاحبه گر چيست ؟\r\n3 - با توجه به مستندات ارائه شده و سابقه مصاحبه گر مبنى بر شهرت وى در برخوردهاى اينچنينى ، پافشارى گزينش بر استناد و حجت قرار دادن مندرجات مصاحبه گر چه حكمى دارد ؟\r\n4 - در صورت عدم ثبوت گناه بدليل به تأخير افتادن شروع زندگى مشترك اين زوج جوان ، به سبب حدود اتفاقات مشروحه ، مسؤوليت شرعى مسببين چه خواهد بود ؟\r\nجواب : بسمه تعالى 1 - بديهى است كه اگر بطور قطع و يا با بيّنه شرعيه گناه ثابت نشود نسبت دادن گناه خود گناه بزرگى است و حد شرعى دارد .\r\n2 - مصاحبه گر اگر كوتاهى كرده باشد گناه بزرگى انجام داده و اگر نسبت گناه بدهد حدّ شرعى دارد .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\n3 - داوران نيز بايد قطع و يا حجت شرعيه داشته باشند و گرنه عمل آنها هم گناه بزرگى است .\r\n4 - مسبّبين به هم خوردن و يا تأخير در ازدواج دو نفر با فرض نياز آنها ، نيز گناه بزرگى است .\r\n5 - به راستى كه منصب قضاوت بسيار دشوار است و طبق روايت معتبر ، سه چهارم قضاة مشكل دارند . بايد همواره ملتجى به خداوند باشند كه فرقان و تمييز حق از باطل به آنها عطا شود .\r\nسؤال 238 : بسمه تعالى محضر مبارك . . . سلام عليكم\r\nاحتراماً اينجانب كريم . . . با شخصى معامله داشته خريد و فروش مىكرديم . در ابتداى معامله از بدهى خودم به طلبكار قبض و رسيد امضا كرده داده‌ام پس از پرداخت بدهيش قرار شد كه قبض بنده را به من مسترد گرداند كه به فراموشى سپرده شد و از ذهن اينجانب كريم . . . هم به طور كلّ فراموش شد و بعداً با همان شخص مدّ نظر دارندهء قبض از حقير ، معاملهء سنگين و قابل توجهى نيز صورت گرفته است بدون اينكه بدهى و طلبكارى در ميان باشد ، يك روز متوجه شدم كه طرف مقابل عليه بنده با قبض امانتى كه در دست داشته است شكايت نموده . اينجانب كريم . . . ابتدا در دادگاه به دليل فراموشى و غافل از اينكه قبض در نزد شخص مقابل مانده است صريحاً اعتراف و اقرار كردم كه امضاء من نيست و امضاء در قبض جعلى مىباشد پس از تشخيص هويت ثابت شد كه امضاء و قبض مال و مربوط به بنده است اما شاكى پائين قبض را دستكارى و قلم كارى كرده است يعنى اجناس و اقلامى از خودش اضافه كرده است و مطالبه مىكند لذا از حضرت\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nعالى استدعا دارم مرقوم فرمائيد :\r\n1 - به دليل فراموشى گفتم كه امضاء مال بنده نيست جرم و گناه است يا خير ؟\r\n2 - از اينكه طرف مقابل پائين امضاء اينجانب قلمكارى كرده و ادّعا دارد آيا مرتكب جرم و خلاف و جعل امضاء شده است يا خير ؟\r\n3 - هر چه مىگويم به قرآن قسم بخورد ، خوددارى مىكند ، تكليف قانونى و شرعى با چنين افراد چيست ؟ معين بفرمائيد . با تشكر\r\nجواب : بسمه تعالى شما مىتوانيد با قسم خوردن در برابر قاضى بدهى ادعائى را ردّ كنيد ، ليكن در برابر سندى كه از شما دارند بايد اثبات تدليس شود . قلمكارى در نوشته شما هم - در صورت اثبات - جرم و حرام است .\r\n\r\nدعوى سر ملك و زمين\r\nسؤال 239 : بسمه تعالى محضر مبارك مرجع عاليقدر . . . سلام عليكم\r\nبا تقديم احترام باستحضار مىرساند كه سه نفر در ملكى شريك بوديم كه پس از توافق در تقسيم آن ، مقرر گرديد با رضايت كامل طرفين ، هر يك در حصه خويش نسبت به احداث مرغدارى مبادرت ورزد . متعاقباً پس از مدتى شركاء ، ضمن ادعاى مالكيت در حصه اختصاصى اينجانب ، مطالبه اجرت المثل ايام تصرف مىنمايند . لذا ، خواهشمند است حكم شرعى قضيّه را بيان فرمائيد .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nجواب : بسمه تعالى شانه در فرض بالا - در صورتى كه مطلب اثبات شود - آنها هيچگونه حقى ندارند و ادعاء آنها باطل مىباشد و حق اجرة المثل هم ندارند .\r\nسؤال 240 : بسم اللَّه الرحمن الرحيم محضر مبارك حضرت . . . سلام عليكم\r\nبه استحضار مبارك كه اينجانب جعفر . . . در سال 1378 يكباب منزل به مساحت 250 متر از فردى به نام منصور . . . خريدارى نمودم و در بنگاه هم قرارداد با فرد مذكور بستم و سند هم به نام من است و پول هم پرداخت نمودم و بعد از مدّتى فرد مذكور فوت نموده و وارثان دستهء سوم ايشان ( دستهء اول و دوم ندارد - ) ادعا مىكنند كه بايد خانه را به ما تحويل دهى در حالى كه هم قرارداد با متوّفى بستم و هم پول داديم و هم سند به نام من است و كل مطالب فوق الذكر با مدرك معتبر خدمت شما ارسال مىگردد با توجه به اينكه اينجانب صاحب فرزند هستم و بى كار هستم و وارثان ادعا مىكنند كه بايد خانه را تحويل دهى و تخليه كنى با توجه به مدرك به پيوست نظر مبارك و شريف را بفرمائيد . اجركُم عند اللَّه\r\nجواب : بسمه تعالى خانه مزبور با توجه به مدارك ، ملك شماست و آنها بايد هر چه زودتر صرفنظر از دعوى كنند .\r\nسؤال 241 : بسمه تعالى محضر مبارك حضرت . . . يك باب مغازه در سال 1345 به مبلغ 750 تومان به عنوان سرقفلى خريدارى و پول پرداخت شده و چون كه آيت اللَّه بروجردى ( ره ) سرقفلى تنها را حرام مىدانستند در قولنامه ذكر شده است بعنوان سرقفلى و سيم‌كشى مغازه و تا سال 59 صاحب ملك زنده بوده و مبلغى بابت اجاره دريافت مىكرد و از سال 60 تا\r\n\r\n","description":"","footnote":"","page_name":" 237 ","page_number":237},
  {"content":"\r\n\r\n66 مبلغ اجاره به حساب دادگسترى واريز مىشد و ورثه موجر اقدام به شكايت كردند و دادگاه رأى به نفع ورثهء موجر داد و حكم تخليه صادر شد و لازم به ذكر است كه در قولنامه ذكر شده است كه بعد از 5 سال تخليه بشود با توجه به اين مطلب كه از سال 45 تا 59 كه صاحب ملك زنده بوده است حكم به تخليه نكرده بوده است در حال حاضر با توجه به مبلغى كه مستأجر به عنوان سرقفلى پرداخت نموده بايد ملك را تخليه كند يا خير تكليف چيست ؟\r\nجواب : بسمه تعالى 1 - سرقفلى كه در سال 45 خريدارى شده است ملك خريدار مىباشد و اگر بخواهند ملك را از شما بگيرند بايد وجه سرقفلى را به قيمت روز بشما بدهند . در صورتى كه حق سرقفلى داشته باشيد و گرنه قيمت سيم‌كشى و مانند آن ، به نسبت .\r\nسؤال 242 : بسمه تعالى محضر . . . سلام عليكم\r\nبا عرض سلام و خسته نباشيد مسأله‌اى شرعى دارم :\r\n1 - قطعه باغى سى و سه سال قبل خريدارى شده است . صاحب باغ قبل از فروش مرده بوده است ، پسرش و زنش باغ را فروخته‌اند . پدر اينها اين باغ را به دخترش داده بوده است و اين دختر در حين فروش باغ 7 يا 8 ساله بوده بالاخره صغير بوده است . خريدار 6 سال قبل در تاريخ 1379 به صورت رسمى از ثبت اسناد و املاك سند رسمى و قانونى گرفته است او با توجه به اينكه ثبت اسناد قبل از دادن سند رسمى به خريدار - چندين ماه در روزنامه رسمى كشور اعلام مىكند - و خريدار در حين دريافت سند - دختر مذكور كبيره بوده است . و از طرفى مادر دختر ميگويد در آن زمان ما چيزى نداشتيم\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nكه اين دختر يتيم و صغير را نگهدارى كنيم مجبور شديم براى حفظ جان ايشان آن باغ را بفروشيم و او را نگهدارى كنيم . الان دختر ( دختر كه خانواده دارد و چندين فرزند دارد ) ادعا مىكند كه باغ مال من است آيا ادعاى او درست است و قاضى دادگاه مىتواند باغ را به دختر برگشت دهد ؟ لطفاً جواب را بيان فرماييد ؟\r\nبا تشكر على . . .\r\nجواب : بسمه تعالى اگر مادر يا پسر ، قيم دختر نبوده‌اند فروش باغ فضولى بوده بسته به رضايت دختر پس از بلوغ مىباشد ، اگر راضى نشده معامله باطل است و مال دختر است ، البته پس از قطعى بودن هبهء پدر ، باغ را به دختر . قيم بودن مادر يا پسر بوسيله حاكم شرع و مجتهد معين مىشود يعنى مجتهد آنها را قيم مىكند .\r\n\r\nتصادفات\r\nسؤال 243 : بسم اللَّه الرحمن الرحيم ، سلام عليكم و رحمة اللَّه ،\r\nمستدعى است كه به سؤال شرعى اينجانب جواب لازم را مرقوم فرماييد .\r\nدر خرداد سال 1378 بر اثر برخورد خودروى بيمه شدهء اينجانب با كاميونى در جاده هراز ، تصادفى صورت گرفته است در حالى كه در خودروى اينجانب آقايى با خانواده‌اش به عنوان مسافر سرنشين آن بوده و بر اثر اين تصادف جراحاتى برداشته‌اند ، به حسب قوانين راهنمايى و رانندگى اينجانب مقصر شمرده شده ، و صاحب كاميون به دادگسترى آمل مراجعه\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nكرده و شكايت نموده و مسئولين دادگسترى با وجود عدم صلاحيتشان براى پيگيرى اين شكايت [ چون اينجانب روحانى بوده و شكاياتى كه مربوط به روحانيون است بايد در دادسراهاى ويژهء روحانيت بررسى شود 
  ] ، تشكيل پرونده داده و دادگاه تشكيل گرديد [ و اينجانب از كارهاى ادارى دادگسترى و عدم صلاحيتشان در آنوقت اطلاع نداشته 
  ] و قاضى نيز بعد از تشكيل دادگاه حكم صادر نموده كه براساس حكم صادره صاحب كاميون و ادارهء راه و ترابرى خسارتشان را از بيمه دريافت نموده‌اند ، و از آنطرف هم آن آقا با خانواده‌اش كه مسافر خودروى اينجانب بوده‌اند و بر اثر اين تصادف جراحاتى برداشته‌اند ، از دست اينجانب شكايت كرده بودند و لكن شكايت خود را پيگيرى نكرده بوده‌اند [ و اينجانب نيز دو روز بعد از تصادف به عيادت آنها رفته و به آنها گفته بودم كه خودروى اينجانب بيمه هست و شما اگر خواهان اخذ ديه هستيد مىتوانيد پيگير شكايت خود باشيد و ديه خود را دريافت نماييد لذا اينجانب از همان روز اعلام آمادگى براى پرداخت ديه كرده بودم 
  ] و به حسب ظاهر بر اساس قوانين ادارى بخاطر تعلل و كوتاهى شاكيان پرونده مىبايست مختومه اعلام مىشد ، ولى به دلايل نامعلومى بعد از گذشت 5 سال شاكى شكايت خود را پيگيرى نموده و به دادگسترى آمل مراجعه نموده و اين بار دادگسترى شهرستان آمل به خاطر عدم صلاحيتش براى بررسى پرونده ، پرونده را به دادسراى ويژه روحانيت سارى ارسال كرده ، در حالى كه شماره بيمه خودروى اينجانب در پشت يكى از ورقه‌ها ثبت شده بود ولى كپن بيمه و فتوكپى آن در پرونده موجود نبوده است .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nو على كل حال به حسب قوانين دادگاه اگر بخواهد حكم صادر نمايد به پرداخت ديه ، بر اساس پرداخت ديه يوم الاداء است يعنى ديه بايد به نرخ روز پرداخت شود ، كه اگر چنين شود خسارت بزرگى بر اين جانب وارد مىشود چون تفاوت قيمت ديه سال 78 با قيمت ديه امسال بسيار زياد و فاحش هست ، با اينكه ما از همان روزهاى اول بعد از تصادف اعلام آمادگى كرده بوديم به پرداخت ديه لذا هيچ تعلل و كوتاهى از سوى اينجانب در پرداخت ديه صورت نگرفته .\r\nعلى هذا سؤال اين است كه :\r\n1 - با وجود تفاوت فاحش قيمت ديه سال 78 با امسال ، خسارتى كه حاصل مىشود ، اين خسارت بر عهدهء كيست ؟ آيا متوجه شاكى است كه تعلل و كوتاهى سبب اين خسارت شده است ؟ يا اينكه خسارت متوجه اينجانب است با اينكه هيچ كوتاهى در اين امر نكرده‌ام ؟\r\nجواب : بسمه تعالى ديه بحسب قيمت سال 78 بايد پرداخت شود .\r\nاگر تعلل از طرف شما هم بود تفاوت قيمت در صورتى مطرح است كه ديه از نوع كالا باشد و اما اگر ديه به پول تعيين شده و شاكى همان ديه معين شده از طرف دادگاه را پذيرفته باشد وقتى خود پول موجود است ديگر قيمت مطرح نيست و همان پول داده شود كافى است .\r\n2 - با اينكه خودروى اينجانب بيمه بوده و به حسب قوانين بيمه ، خود بيمه ضامن هست در پرداخت ديه ، حالا اگر بيمه حاضر به پرداخت ديه اصلًا نباشد ، و يا اگر حاضر باشد فقط حاضر است كه ديه به قيمت روز ضمان كه سال 78 باشد را پرداخت نمايد نه قيمت يوم الاداء را ، در هر دو\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nصورت و با تعلل شاكى كه سبب اين خسارت و نابسامانيها شده است آيا شاكى مىتواند به صاحب خودرو يعنى به اينجانب مراجعه بكند ؟ يا اينكه چون طبق قوانين بيمه كه ضامن است بايد به بيمه مراجعه بكند كه اگر بيمه ديه را پرداخت كرده فَهُوَ و الّا مسئوليت اين امر و خسارت وارده متوجه شاكى است كه تعللش و كوتاهى او سبب اين امر گرديه است ؟\r\nجواب : بسمه تعالى ادارهء بيمه از پيش ضامن ديات است و به نظر اينجانب اين ضمان صحيح است و معمولًا مضمون له از اين عقد ضمان مطلع است و بنابراين بايد از ادارهء بيمه بگيرد . ليكن اگر ثابت شود كه اصلًا اطلاعى از بيمه و قوانين آن نداشته و به ضمانت بيمه رضايت ندارد بايد شما بدهيد و از بيمه بگيريد .\r\nسؤال 244 : بسم اللَّه الرحمن الرحيم\r\nموضوع : استفتاء : رابطه‌ى بين تقصير و مسئوليت\r\nمحضر مبارك . . . سلام عليكم\r\nمسأله - چنانچه در اثر تصادم چند وسيله‌ى نقليه ، تعدادى از سرنشينان مصدوم يا كشته شوند و خسارت به وسيله هم وارد شود لطفاً بيان فرماييد :\r\n1 - در صورتى كه ميزان تقصير هر يك از رانندگان مشخص نباشد مسئوليت هر يك از آنها چيست ؟\r\n2 - در صورتى كه ميزان تقصير هر يك از رانندگان مشخص باشد به عنوان مثال يكى هفتاد درصد و ديگرى سى درصد ميزان مسئوليت هر يك از رانندگان در پرداخت و ديات چقدر است ؟\r\nمتشكرم صادق . . .\r\nجواب : بسمه تعالى اگر هيچكدام قصد قتل ديگرى را نداشته و\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nصرفاً با افراط و تفريط آنها تصادم پيش آمده است ، حكم قتل شبه عمد را دارد و هر يك بايد نصف قيمت اموال تلف شده مقابل را بدهد و نصف ديه طرف مقابل را و نصف ديه هر كه در اين حادثه كشته شده را بدهد و اگر ماشين‌ها مسروقه ( مثلًا ) بوده‌اند قيمت نصف ماشين‌ها را بدهند ، و اگر تصادف مربوط به افراط و تفريط آنها نبوده صرفاً معلول حوادث جوى ( مثلًا ) بوده است ضامن نيستند مگر در غصب ماشين . و اگر يكى مقصر و ديگرى غير مقصر بوده مقصر ضامن است . اينها در صورتى كه هر دو ماشين در حال حركت بوده‌اند ليكن اگر يكى ايستاده يا حركت بسيار آرام نزديك به ايستادن داشته فقط طرف مقابل ضامن مىباشد . و اگر مىدانيد كه يكى مقصر است و نمىدانيد كداميك مقصرند قاعدتاً بايد طبق قانون عدل و انصاف ، تقسيط يعنى تقسيم به نسبت شود . و اگر مقصر و ميزان تقصير معلوم است طبق همان نسبت عمل مىشود مثلًا مقصر 70 % به نسبت 710 همه خسارات را مىدهد و ديگرى 310 را .\r\nسؤال 245 : بسمه تعالى محضر مبارك حضرت . . . سلام عليكم\r\nخواهشمندم ضمن بيان فتاواى و نظراتتان پيرامون سوال‌هاى ذيل ، به مبانى و مستندات و ادله آن‌ها نيز تصريح بفرماييد .\r\nالف : در معتبره يا صحيحه ابى بصير آمده است : قال : سالت ابا عبداللَّه عليه السلام عن رجل قتل رجلًا متعمداً ثمّ هرب القاتل فلم يقدر عليه ؟ قال : ان كان له مال اخذت الدية من ماله ، و الّا فمن الاقرب فالاقرب ، فان لم يكن له قرابة ادّاه الامام ، فانّه لا يبطل دم امرءٍ مسلم ( وسايل الشيعه ، كتاب الديات ، ابواب العاقله ، باب 4 ، حديث 1 ، ج 29 ، ص 395 )\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nدرباره اين روايت چند سوال مطرح است :\r\n1 . آيا جمله « فانه لا يبطل دم امرء مسلم » حكمت حكم است يا علت ؟\r\nچرا ؟\r\nجواب : بسمه تعالى ظاهر عبارت حديث عليت است .\r\n2 . اين جمله ، حكمت يا علت براى چه حكمى است ؟ تنها حكم پرداخت ديه توسط امام و از بيت‌المال ؟ يا هر سه حكم ( گرفتن ديه از مال قاتل عمدى ، گرفتن ديه از اقارب قاتل عمدى ، پرداخت ديه توسط بيت‌المال ) ؟ چرا ؟\r\nجواب : بسمه تعالى براى جهت جامعه هر سه حكم يعنى اصل ضمان و تعهد .\r\n3 . در صورتى كه به علت بودن جمله « لا يبطل » قائل هستيد ، آيا به مقتضاى « العلة تعمّم » مىتوان حكم يا احكام مذكور در اين روايت را به ساير موارد تسرّى داد ؟ مثل خودكشى قاتل عمدى ، يا كشته شدن قاتل توسط غير ولى دم و بدون اذن وى ؟ اعسار قاتل عمدى از پرداخت ديه پس از مصالحه با ولى دم نسبت به پرداخت ديه ؟ اعسار قاتل شبه عمدى از پرداخت ديه ؟\r\nاعسار عاقله از پرداخت ديه ؟ ( بخصوص در فرض اخير اگر عاقله معسر باشند ، از قاتل خطاى محضى ديه گرفته مىشود يا از بيت‌المال يا هيچ كدام ؟ ) جايى كه يك نفر چند نفر را عمداً كشته ولى در مقابل يكى از مقتولين قصاص شده است ، براى ساير اولياء دم چه تمهيدى انديشه مىشود ؟\r\nجواب : بسمه تعالى عليت منافات با محدوديت ندارد . اگر گفته شد\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nاز ميان ايندو ميوه ، الف را بخور زيرا بزرگتر است معنايش اين است كه هر چيز بزرگى را بايد خورد ! بنابراين با كمك ذوق فقهى و مبانى اجتهادى فقط به موارد مشابه كه عرف دقيق و ذوق فقهى ، مشاركت در ملاك را در آنها مىبيند تسرّى بايد داد . هر يك از موارد فوق در فقه جداگانه مورد توجه قرار مىگيرد . در مورد اول و دوم خون مقتول ابطال نشده مثل بسيارى از بديهىهاى ديگر كه بدهكار فعلًا نمىتواند پرداخت كند ، سوم و چهارم نيز همينطور ، مورد اخير هم ابطال دم نشده است .\r\n4 . مراد از الاقرب فالاقرب همان عاقله است يا چيز ديگر ؟ و اگر مراد غير از عاقله است ، اقربيّت بر طبق ارث ملاك است ؟ آيا زوج و زوجه هم داخل در الاقرب فالاقرب هستند ؟\r\nجواب : بسمه تعالى بيشتر به ذهن مىرسد كه منظور عاقله است ليكن اصل حديث را مرحوم آقاى خوئى ( قده ) ردّ كرده‌اند به اين جهت كه در قتل عمد ، قصاص است نه ديه . ليكن به نظر مىرسد كه اشكال ايشان وارد نيست ، فرض اين است كه امكان قصاص نيست ، چنان كه در عمد ، عاقله ضمانت ندارد و اينجا عمد است ، از طرفى اين حكم مخصوص فرار قاتل است همانطور كه شيخ طوسى فرموده است . به هر حال شارع مقدس درخصوص مورد فرار قاتل اين حكم را جارى كرده و عاقله را هم كه در موارد قتل‌هاى خطائى است ، در اينجا هم كه عمد است اجرا نموده است .\r\n5 . آيا حكم يا احكام در روايت فوق ، به جراحات عمدى و يا شبه عمدى و خطا محض هم قابل تسرّى است ؟\r\nجواب : بسمه تعالى قاعدتاً تسرى دارد ، البته در جراحاتى كه عاقله\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nشرعاً ضامن است ، از جراحت موضحه به بالا .\r\n6 . در صورت علت بودن ، آيا مىتوان به مقتضاى العلة تعمم ، حكم را به غير از مورد روايت سرايت داد ؟ مثلًا جنايت بر مادون نفس به صورت عمد باشد ، ولى جانى با مجنى عليه مصالحه كرده است ، اما ناتوان از پرداخت ديه است ؟ يا اينكه گرچه جنايت عمدى است ولى امكان قصاص وجود ندارد و جانى فرار كرده است ، يا توانايى مالى ندارد ؟ يا جنايت شبه عمدى است و جانى معسر است ؟ يا جنايت خطا محض است ولى عاقله معسرند ؟\r\nجواب : بسمه تعالى در مورد اول كه خودشان مصالحه كرده‌اند ، حكمت يا علت حكم تحقق ندارد زيرا ابطال دم نشده است . در مورد دوم مثل مسئله سابق است كه گفتيم قاعدةً حكم تسرّى دارد . در مورد سوم اگر به اصل حديث عمل كرديم و آن را شامل شبه عمد هم دانستيم تسرى مىدهيم ، و اين بعيد نيست . مورد چهارم و پنجم نيز همينطور .\r\n7 . آيا مىتوان به مقتضاى العلّة تعمم ، حكم را به غير از جراحات نيز تسرى داد ؟ مثلًا در ضمان مالى اگر بدهكار معسر است ، آيا مىتوان به ضمان امام يا بيت‌المال قائل شد ؟\r\nجواب : بسمه تعالى نخير ، تعميم علت و حكم حاصل از آن در اينجا تابع فهم علّت مطلقه در خارج موضوع است و اينچين مستفاد نمىشود .\r\nسؤال 246 : بسمه تعالى زنى بر اثر سانحه تصادف ، جراحتهاى زيادى بر او وارد شده و بنابر نظر پزشكى قانونى تمام قسمتهائى كه در تصادف صدمه بر او وارد شده توسط پزشكى قانونى به صورت ارش تعيين گشته ، ارش پارگى مثانه به ميزان 5 % ديه كامل مرد مسلمان ، ارش شكستگى چند قسمتى\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nدر ناحيه كف و خلف حفره حفه‌اى استابولوم همراه با در رفتگى مفصل رانى لگنى كه نيازمند انجام عمل جراحى تعويض مفصل رانى لگنى مىباشد جمعا به ميزان 30 % ديه كامل مرد مسلمان ، ارش شكستگى شاخه فوقانى و تحتانى استخوان عانه قسمت راست جمعا به ميزان 8 % ديه كامل مرد مسلمان ، ارش شكستگى استخوان بال لگنى ( ايلياك ) سمت راست به ميزان 4 % ديه كامل مرد مسلمان ، ارش آسيب عصب سياتيك سمت راست لگنى به ميزان 4 % ديه كامل مرد مسلمان ، ارش آسيب مفصل فرعى شانه چپ ( استونوكلما و يكولار ) به ميزان 2 % ديه كامل مرد مسلمان ، ارش شكستگى كشكك پاى راست به ميزان 4 % ديه كامل مرد مسلمان تعيين مىگردد .\r\n1 - آيا ارش هم مانند ديه زن وقتى كه از ثلث بالا رفته تنصيف مىشود يا خير ؟\r\nجواب : بسمه تعالى به نظر اينجانب همان حكم ديه را دارد .\r\n2 - براى محاسبه درصد ارشهائى كه در بالا قيد شده همه را يك جا محاسبه مىكنند يا هر كدام را جداگانه حساب كرده و مبنايش را مشخص مىنمايند و بعدا تعيين خسارت مىكنند ؟\r\nجواب : بسمه تعالى در مثال بالا هر كدام جدا حساب مىشوند\r\n\r\nدعوى و منازعه\r\nسؤال 247 : بسمه تعالى محضر مبارك حضرت آيت اللَّه . . . سلام عليكم\r\nبا سلام و تحيت و آرزوى سلامتى و طول عمر شما ، استدعا دارم نظر\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nخويش را در مورد مسئله ذيل اعلام فرمائيد :\r\nبا توجه به نظريه مشهور فقهاء داير بر اينكه در مورد لوث ، اگر مقتول يا اولياء دم بيش از 50 نفر بستگان نسبى نداشته باشد ، ولىّ دم يا اولياء دم و تعداد حاضرين يمين‌ها را تكرار مىكنند تا تعداد 50 يمين تكميل گردد و قاتل قصاص مىشود به نظر جناب عالى آيا مدعى يا تعداد بستگان حاضر مىتوانند قسم‌ها را تكرار نمايند تا اينكه تعداد 50 يمين تكميل گردد يا اينكه الزاماً عدد قسامين بايد 50 نفر باشند ؟\r\nسيد آقا . . . وكيل پايه يك دادگسترى .\r\nجواب : بسمه تعالى بعد از سلام و التحيه به نظر مىرسد حق با مشهور فقهاء مىباشد : 1 - روايات فضلا از امام رضا عليه السلام درباره اعضاء كه قسامه را در صورت تنهايى مجنى عليه به تكرار شخص او كافى دانسته است و در جهت منظور بحث ، فرقى بين نفس و اعضاء نيست ، بطوريكه در عرف محاوره فرقى بين آن دو ، بعيد است مگر با تصريح .\r\n2 - اگر آن مطلب پذيرفته نشود بايد بقاعده كلى يمين و بينه رجوع شود و در نتيجه خون انسان پايمال مىشود ، همانطور كه در حكمت اصل حكم قسامه در روايات مستفيضه ذكر شده است ، قاتل از ترس جان خود به آسانى قسم مىخورد ولى مقتول هم كه بينه ندارد .\r\n3 - قسامه در روايات و متون فقهى هم به معناى افراد و هم به معناى خود حلف مىباشد از روايات دسته دوم مىتوان اطلاق استفاده نمود بلكه از دسته اول نيز مىتوان اطلاق احوالى استفاده نمود .\r\n4 - فهم مشهور هم خود تأييدى يا دليلى بر مسئله است ، فقه علم نقلى\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nمشافهى ، يا نقلى عقلائى است ، و فهم ناقلان مؤيد يا دليل خوبى است .\r\nسؤال 248 : بسمه تعالى خدمت مرجع عاليقدر حضرت آيت ا . . .\r\nاگر فرضاً در روستايى همه افراد طى قراردادى پيشاپيش نسبت به حق قصاص خود متقابلًا گذشت نمايند ( در قتل خود و يا يكى از افرادى كه آنها ولى دم او مىباشند ) و به ديه رضايت دهند ، و پس از طى چند سال يكى از افراد آن روستا توسط فردى به قتل برسد . حال اگر قاتل ، مقتول و اولياء دم همه از امضاءكنندگان قرارداد باشند آيا اجراى قرارداد الزامى است و بايد به ديه اكتفا شود و يا اينكه قرارداد باطل است ؟\r\nجواب : بسمه تعالى 1 - به نظر مىرسد كه صحيح باشد ، گرچه مصداق اسقاط مالم يجب مىباشد و مشهور اشكال كرده‌اند ليكن برخى ادله عقليه اقامه شده بر مسئله كافى نيست ، و اينجا منظور اسقاط در ظرف ثبوت است ، گرچه انشاء آن فى الحال مىباشد . و اساساً مىتوان گفت اسقاط نيست بلكه شرط عدم استفاده از حق مىباشد .\r\n2 - موضوع مزبور چون به نحو تقابل مىباشد مصداق عقد و قرار مىباشد و به موجب اطلاق آيه كريمه لازم مىباشد .\r\n3 - اگر قرار مزبور منجر به هرج و مرج شود جائز نبوده باطل مىشود .\r\nسؤال 249 : بسمه تعالى محضر مبارك . . . سلام عليكم\r\nاحتراماً در خصوص موضوع مشروحه ذيل ، حكم آن ( دفاع مشروع ، عمد و غير عمد شامل شبه عمد ، در حكم شبه عمد و يا خطاى محض ) و توابع آن از ديه و غيره را بيان فرماييد .\r\nشرح ماجرا : اينجانب كه داراى سمت قضايى نيز مىباشم ، در تاريخ\r\n\r\n","description":"","footnote":"","page_name":" 249 ","page_number":249},
  {"content":"\r\n\r\n14 / 1 / 83 به همراه همسر و سه فرزند خود ( يك پسر 5 / 1 ساله و دو دختر هشت ساله و سيزده ساله ) با اتومبيل شخصى ( پرايد ) از شهرستان شمالى به مقصد شهرستان محل كارم در حركت بودم ، كه در ساعت حدود 17 و در مركز شهر و در برابر ديدگان دهها نفر ، يك اتومبيل پيكان ، با سه سرنشين جوان با سرعت جلوى من پيچيده و راه را مسدود نموده است . و به دليل شلوغى ، راه فرار نداشتم . و به محض توقف هر سه جوان از پيكان پياده و دو نفر با چاقو به خودروى من حمله و در حالى كه فحش‌هاى ناموسى و اظهار مىداشتند : شما را مىكشم ، با چاقو كاپوت ماشين را سوراخ ، سوراخ و شيشه جلوى اتومبيل سمت اينجانب را شكسته و سپس به سمت راست ماشين ، محل نشستن همسرم رفته شيشه مقابل وى را نيز خُرد نموده‌اند و جمعيت بيش از دويست نفرى همچنان ، تنها نظاره‌گر بوده و به خاطر رواج چاقوكشى در آن شهرستان و وقوع سه قتل با چاقو ظرف پنج روز گذشته در آن شهرستان و به خاطر ترس از جان خود هيچگونه ممانعتى به عمل نياوردند . وقتى كه شيشه‌ها تخريب و همچنان شاهد عربده‌كشىهاى مهاجمان ، از طرفى داد و فرياد و اشك و ترس بچه‌هاى داخل اتومبيل بودم ، كه براى كمتر پدرى قابل تحمل خواهد بود ، چاره‌اى جز پياده شدن و دفاع از مال و جان خود و فرزندان ، كه هر لحظه در معرض خطر جدى بودند ، نداشتم . پس از اينكه پياده شدم ، ضمن آنكه از مردم براى متوقف نمودن مهاجمان از ادامه تخريب و حمله به اينجانب و زن و بچه‌هايم ، استمداد طلبيدم ، از مهاجمان خواستم كه چاقو را كنار بگذارند ، اما همچنان به سوى من حمله و تهديد به مرگ مىكردند ، كه ناچار شدم جهت حفظ مال و جان\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nخود و همسر و فرزندانم ، اسلحه كمرى خود را كه به همين منظور در اختيار اينجانب قرار داده‌اند بيرون آورده و مرحوم ، كه نزديكترين مهاجم به من بود را وادار به توقف و كنار گذاشتن چاقو نمايم ، اما مؤثر واقع نشد . و به منظور دفاع از جان و مال خود و جان همسر و فرزندان و دور نمودن مهاجمين اقدام به شليك سه گلوله‌ى هوائى نمودم ، لكن مرحوم ، دائماً بر من حمله و ضربه‌هاى چاقو و مشت و لگد وارد مىنمود . ( مهاجمان رزمىكار و داراى كمربند مشكى و آبى بوده و بيش از 13 جرح داميه و حارصه با چاقو در سر و صورت و دست چپ و شكم اينجانب ايراد نمودند ) و در همين لحظاتى كه با مرحوم ، درگيرى تن به تن داشتم و مرتب عقب‌نشينى مىكردم ، تا از معركه رهائى يابم . يكى ديگر از مهاجمان ، با ضربات مكرر به درب عقب و گلگير ماشين اينجانب ، در صدد باز نمودن درب عقب و پياده كردن دخترانم بر آمده بود ، كه اين امر و ترس از خطر جان آنان ، مانع فرار اينجانب شد و براى اينكه مورد ضرب بيشتر قرار نگيرم عقب‌نشينى كرده و حدود سى متر از محل استقرار ماشين و آغاز درگيرى فاصله گرفته و به منظور دفاع ، با شليك تيرهاى هوائى ، در صدد دور نمودن مهاجمان بر آمدم و تير چهارم را به سمت پاى مرحوم شليك ولى از آنجائى كه نگاه من ، به دستان وى بود ، كه چاقو بر من وارد نكند ، گلوله به پاى وى اصابت نكرده و از تكرار آن ، به لحاظ بيم كمانه نمودن گلوله و اصابت به افرادى كه در محل تجمع نموده بودند ، خوددارى كردم . كه در اين گير و دار و در حال شليك هوايى گلوله پنجم به منظور دفاع و ممانعت از ادامه حملات و حفظ جان خود و خانواده ، بر اثر ضربه‌اى كه شخص مرحوم به دستم وارد نموده بود ، گلوله منحرف و به\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nمنتهى اليه سر وى اصابت نمود و در دم جان داد .\r\nاينك با توجه به اينكه اينجانب در مقام دفاع از نفس و ناموس و مال خود و جان همسر و سه فرزند خود در برابر تجاوز فعلى و با چاقوى سه مهاجم كه به لحاظ فرصت بسيار كم توسل به قواى دولتى عملا ممكن نبوده و استمداد از نيروى مردمى نيز موثر واقع نشد ، دست به اسلحه برده و به منظور دفاع ، اقدام به شليك هوايى نموده كه بر اثر اقدام شخص مهاجم گلوله منحرف و اين دفاع منتهى به قتل گرديده است ، استدعا دارد حكم آن و توابع آن را بيان فرماييد . و آخر دعوانا ان الحمد للَّه‌رب العالمين\r\nعيسى . . .\r\nجواب : بسمه تعالى شانه 1 - اينجانب مهاجمان را مصداق محارب مىدانم و حكمشان در قرآن مذكور است و در صورتى كه اين گونه امور به صورت تقريباً عمومى درآيد بايد حكم اشد انتخاب شود . و بنابراين دفاع در برابر آنها هم مشروع بلكه احياناً واجب است .\r\n2 - در صدق محارب ، خوف شرط نيست بلكه قصد اخافه كافيست .\r\n3 - در صدق دفاع قصد قتل لازم نيست و دخالت ندارد . بلكه انجام تير هوائى به قصد پراكنده كردن مهاجم نيز دفاع است .\r\n4 - اينجانب مهاجمان را در شرائط مذكور مهدور الدم مىدانم كه البته قاضى مىتواند بر اين اساس حكم به هدر بدهد . افراد هم حق دفاع دارند ، دفاع هم با تير هوائى انجام مىشود چنان كه با زدن مستقيم هم مىشود . اگر اخف ممكنست نبايد اشد انجام شود ليكن اگر ممكن نشد اشد اشكال ندارد ، و در آنصورت ديه هم ندارد .\r\nسؤال 250 : بسمه تعالى محضر مبارك حضرت . . . مدّ ظّله العالي\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nاحتراماً با توجه به محتويات دادنامه و سند رسمى شمارهء . . . تنظيمى در دفتر اسناد رسمى 40 لار حوزهء ثبتى فارس كه رونوشت و كپى آن طىّ دو برگ به پيوست مىباشد و با توجّه به اينكه امضاء كنندهء سند رسمى مذكور كه طبق دادنامهء اشاره شدهء فوق محكوم به قصاص نفس گرديده ( حدود يكسال پس از آزادى از زندان و نجات يافتن از مسألهء قصاص و مختومه شدن پروندهء مربوطه ) در حالت صحّت و اختيار ، بدون اكراه و اجبار و بدون هيچگونه قيد و شرطى ضمن معرّفى نمودن خود به عنوان معاون در قتل ، شرعاً و قانوناً رضايت كامل خود را نسبت به كلّيهء اولياى دم مقتول مورد نظر اعلام نموده و حقّ هر گونه اعتراض و يا دعوى حقوقى ( مالى ) و كيفرى عليه اولياى دم آن مقتول را از خود ساقط كرده و صريحاً اقرار داشته كه طىّ مدّت 11 سال نيز باعث وارد آمدن خسارات هنگفتى بر اولياى دم گرديده ، اين سؤال مطرح است كه :\r\n1 - چنانچه شرعاً و قانوناً ثابت شود كه قاتل شخص ديگرى بوده ، آيا از نظر شرعى امضاء كنندهء سند رسمى فوق الذكر حقّ مطالبهء وجوهى كه خود و يا بستگانش ( حدود يكسال قبل از تنظيم آن سند ) تحت عنوان خسارت و يا وجه المصالحه و حقّ الزّحمه به اولياى دم پرداخته و از آنان رضايت گرفته را دارد يا خير ؟\r\n2 - چنانچه امضاء كنندهء سند رسمى مذكور ضمن استفاده از اينكه ديگر اولياى دم حقّ مراجعه به دادگاه جهت تقاضاى قصاص وى را ندارند ، با اختيار خود و يا احياناً بخاطر ترس از قاتل واقعى فرضى مجددّاً اتّهام قتل را بر عهده بگيرد و با انجام اين كار در واقع موجب تبرئهء قاتل فرضى و تضييع\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nحقّ اولياى دم گردد و يا باعث شود كه اولياى دم براى به اثبات رساندن حقّ خود و محكوم و يا قصاص كردن قاتل واقعى باز هم دچار مشكلات و متحمّل خساراتى شوند ، آيا از نظر شرعى وى ضامن پرداخت ديهء مقتول و يا خسارات واردهء مجدّد بر اولياى دم خواهد بود يا خير ؟ با تشكّر و احترام . . .\r\nجواب : بسمه تعالى 1 - اگر اسقاط حقوق خود بطور مطلق باشد - نه مقيد به وضع قبلى پرونده - و يا در برابر اخفاء قاتل و اضرار به ورثه و مانند آن باشد ديگر حق مطالبه ندارد .\r\n2 - به عهده گرفتن جرم - با وصف عدم ارتكاب واقعى - حرام است و چون باعث تبرئه مجرم واقعى مىشود ضامن ديه و خسارت مىباشد .\r\nليكن جاى سؤالى هست كه چگونه ثابت شده كه قاتل شخص ديگرى است ؟ با اقرار يا بينّه يا لوث ؟ يا قطع و يقين ؟ و در نتيجه هر يك خصوصياتى پيش ميايد . عفو از قاتل اولى هم دربارهء قصاص مطلق بوده يا مقيد به شخص اولى بوده است ؟\r\nسؤال 251 : بسمه تعالى محضر مبارك . . . سلام عليكم\r\nبا تقديم احترام باستحضار مىرساند كه در شهرستان زرنديه - روستاى . . .\r\nاز توابع استان مركزى در مورخه دوّم ارديبهشت يكهزار و سيصد و هشتاد و سه ، شخصى بنام منصور . . . با چوپانى ، گوسفند چرانى مىنمودند كه دو نفر كه برادر بوده‌اند به نامهاى . . . او را كتك كارى زيادى مىكنند و او هم پيش برادران خانمش كه در باغ كارگر داشتند و كار مىكردند مىرود و به آنها مىگويد كه مرا كتك كارى نمودند و گوسفندان را هم چپاول و غارت كردند و به قلعه خودشان بردند و يكى از برادران خانمش كه . . . نام دارد با موتور . . . دو\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nتايى مىروند و عباس . . . كه برادر ديگر خانمش بود هر چه صدا مىزند گوش نمىكنند و آنها به قلعه مىروند و ولى اللَّه . . . با برادر مقتول يعنى داود . . . درگير مىشود و خود منصور . . . با مرحوم نعمت اللَّه . . . درگير مىشود و او را از پاى در مىآورد و نفر سوّم كه عباس . . . بوده كه آنها را صدا زده و نمىگذاشت بروند ، حدود 15 دقيقه بعد از آنها به نيت جدا كردن به محل نزاع مىرود و هم ولى اللَّه . . . و هم منصور . . . را جدا و از محل درگيرى دور مىكند و مقتول هم به بيمارستان منتقل و 9 روز بعد از درگيرى فوت مىكند و اكنون مسبب اصلى دعوا و نزاع كه عقد ، قصاص را هم داشته و منصور . . . است به گردن نگرفته و مىگويد به هيچ عنوان به گردن نخواهم گرفت و شخص سوم كه عباس . . . است به علت بيسواد و ساده بودن در آگاهى زندان او را فريب داده‌اند و گفته‌اند اگر تو بگويى يك ضربه به مقتول زده‌اى منصور . . . را اعدام نمىكنند و اگر نگويى او را اعدام مىكنند و ما هر چه زودتر تو را از زندان بيرون مىآوريم و او هم به علت ساده بودن مىگويد من هم يك ضربه زدم و طرف‌هاى مقتول و شاهدان حاضر در محل نزاع هم حاضر نيستند قسم بخورند كه بگويد نفر سوم زده است و او حدود 6 شش ماه است كه در زندان مىباشد و از مقام معظم له استدعا مىشود كه رهنمودهاى لازم را مرقوم فرموده تا زندانى بى گناه آزاد گردد .\r\nمن اللَّه التوفيق\r\nجواب : بسمه تعالى بطوريكه شما نوشته‌ايد مىخواهيد بگوئيد قاتل حتماً منصور . . . است ، اگر مىدانيد كه مطلب روشن است ، ليكن بايد دادگاه گفته شما را بپذيرد . از راه شهادت يا قسامه ، يا اقرار و بهرحال در اين موضوع خارجى ، بايد با مرافعه شرعيه در محضر دادگاه حقيقت روشن\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nشود .\r\nسؤال 252 : بسمه تعالى حضرت آيت اللَّه . . . سلام عليكم ؛\r\nپنج نفر 3 به 2 نزاع و دعوا كرده‌اند و منجر به كشته شدن يكى از دو نفر شده و از طرف ديگر دو نفر از 3 نفر در زندان به سر مىبرند و مقتول نيز به ضرب كدام يك از 3 نفر به قتل رسيده است معلوم نمىباشد و گواهى پزشكى قانونى مشكوك نظريّه داده است ، و شايان ذكر است دو نفر زندانى و اقوامش به طرفين مقتول و ولى دمها مىگويند قسم بخوريد كه دو نفر زندانى كه گرفتار قانون شده‌اند باعث مرگ مقتول شده‌اند ولىّ دمها از قسّامه و سوگند خوددارى مىكنند : تقاضا مىشود مرقوم بفرمائيد ولىّ دمها چه كسانى مىباشند و تكليف زندانيان اعم از شرع و قانون چيست ؟ ( من اللَّه التوفيق )\r\nجواب : بسمه تعالى قاعده كلى آنست كه اجراء حكم الهى پس از ثبوت موضوع بشود ، و اينها با شهادت يا اقرار يا قسامه مىباشند . و تعجب است كه بخواهند بدون اينها جرمى را اثبات كنند و به هر حال چون اثبات موضوع بايد در دادگاه بشود طرح مرافعه شرعيه در دادگاه بنمائيد انشاءاللَّه تعالى قاضى دادگاه با دقت خود ، حقيقت را روشن مىسازد .\r\nسؤال 253 : بسمه تعالى محضر مبارك . . . سلام عليكم\r\nبا احترام مستدعى است فتواى شريف را درباره سوال زير مرقوم فرماييد :\r\nفقها فرمودند : اگر كسى به قتل عمدى شخصى اقرار كند . پس از آن ديگرى به قتل عمدى يا خطائى همان مقتول اقرار كند ولى دم در مراجعه به هر يك از دو نفر مخير است ولى نمىتواند مجازات هر دو را مطالبه كند .\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nبا توجه به مطلب فوق بفرماييد :\r\nالف - آيا اين حكم مختص قتل عمد است يا اختصاص به جنايت بر نفس و عضو در دو حالت عمد و غير عمد دارد يا در همه جرايم مستوجب قصاص ، ديه ، حدود و تعزيرات جارى است ؟\r\nب - بر فرض تسرى حكم به ساير جرايم آيا بين حق اللَّه و حق الناس تفاوتى وجود دارد ؟\r\nج - در صورت تسرى حكم به حق اللَّه ، تخيير در مراجعه به يكى از اقارير با چه كسى است ؟\r\nد - در جرايم مانند سرقت كه واجد هر دو جنبه حق اللَّه و حق الناس مىباشد آيا صاحب مال نسبت به قطع [ مجازات 
  ] و مال ، هر دو ، مخير به رجوع به احدهما مىباشد يا فقط نسبت به جنبه مالى اقرار ، مخير به رجوع به احدهما مىباشد ؟\r\nبا تشكر - حسين . . .\r\nسرپرست مركز تحقيقات فقهى قوه قضائيه\r\nجواب : بسمه تعالى اگر راهى ديگر براى تحقيق صحت يكى از دو اقرار نباشد حكم آن تخيير عقلائى است ، چنان كه روايت هم هست . و چون در آن صورت عقلائى است در همهء فروض سؤال جريان دارد . در روايت راجع به امكان تحقيق چيزى نيست ، ليكن به نظر اينجانب از موردى كه با كمى تحقيق معلوم مىشود كه كداميك درست گفته‌اند منصرف است .\r\nسؤال 254 : محضر مبارك . . . سلام عليكم با آرزوى سلامتى و تندرستى براى حضرت عالى ، مستدعى است ضمن بيان نظر مباركتان ،\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nمستند و ادله آن را براى بحث و استفاده علمى بيان بفرمائيد .\r\nس 1 . قانون مجازات اسلامى در ماده 214 و 215 به تبع فقه اماميه مقرر دانسته كه شركت در قتل ، زمانى تحقق پيدا مىكند كه كسى در اثر ضرب و جرح دو يا چند نفر كشته شود و مرگ مستند به عمل همه آنها باشد . سؤال اين است كه :\r\nالف . مراد از « استناد » كه به كرّات در فقه به كار رفته چيست ؟ رابطه عليت يا امر ديگر ؟\r\nجواب : بسمه تعالى منظور رابطه عليّت است .\r\nب . حاكم به « استناد » كيست ؟ متخصص ( پزشكى قانونى ) يا عرف ؟\r\nمثلًا اگر سه نفر به قصد كشتن سه ضربه به ديگرى بزنند ، الف به قلب وى ، ب به لب او ، و ج به كبد وى . و مجروح بميرد ، اما پزشكى قانونى علت مرگ را ضربه وارده به كبد بداند ، قاتل كيست ؟ الف ؟ يا هر سه ؟ يا الف و ج ( با اين فرض كه ضربه وارد به قلب نيز ذاتاً و نوعاً كشنده است ) ؟ در اين فرض اگر دقت عرفى ، الف و ج را قاتل بداند اما پزشكى قانونى ج را كدام ملاك است ؟\r\nجواب : بسمه تعالى تشخيص متخصص ، ملاك است .\r\nج . اگر الف به قلب ، ج و ب به مغز وى شليك كنند و ج بميرد ، ولى پزشكى قانونى علت مرگ را ضربه وارد به مغز بداند ، قاتل چه كسى است ؟\r\nجواب : بسمه تعالى همان را كه پزشكى قانونى تشخيص داده است .\r\nد . اگر نظر پزشكى قانونى بر دقت عرفى مقدم است ، مبناى اين تقدم و\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nملاك آن چيست ؟\r\nجواب : بسمه تعالى راه تشخيص يك موضوع ، فرد يا گروه ماهر در آن فن مىباشد .\r\nس 2 . براى تحقق قتل ، بايد عمل جانى منجر به مرگ مجنى عليه شود .\r\nسؤال اين است كه مراد از مرگ ، خصوص مرگ قلبى است ؟ يا مرگ مغزى نيز مرگ محسوب مىشود ؟\r\nجواب : بسمه تعالى منظور مرگ همه بدن است ، به مرگ حيوانى نه نباتى ، و آخرين جزء علت مربوطه مرگ هم ، مرگ قلب مىباشد .\r\nس 3 . اگر پزشك به قصد كشته شدن و مردن مريض يا مصدوم وى را معالجه نكند ، آيا قاتل محسوب مىشود و نسبت به قصاص يا ديه ضامن است ؟ نيز مادرى كه بچه را به قصد كشتن شير نمىدهد ، آيا قاتل است و چه نوع قتلى انجام داده است ؟ همچنين پدرى كه مشاهده مىكند عقرب يا مارى به سمت فرزند خردسالش در حال حركت است ولى جلوى مار يا عقرب را نمىگيرد و بچه در اثر نيش زدن حيوان مىميرد ، آيا پدر قاتل محسوب مىشود ؟\r\nجواب : بسمه تعالى به نظر اينجانب اين گونه موارد قتل حساب نمىشود و قصاص و ديه ندارد ، ليكن چون گناه بزرگى مرتكب شده است تعزير دارد و چه بسا تعزير شديد از ضرب و زندان و تعطيل كار و مانند آن .\r\nس 4 . الف به قصد كشتن ب ضربه‌اى به سر او مىزند كه در نتيجه بيهوش مىشود ولى الف خيال مىكند كه ب مرده است . آن گاه الف براى خلاص\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nشدن از جنازهء ب ، او را در آب مىاندازد و ب در اثر خفگى مىميرد . عمل الف قتل عمد است ؟ يا شبه عمد يا خطاى محض ؟\r\nجواب : بسمه تعالى قتل عمد است ، مجموعه دو عمل ، يك عمل به قصد قتل حساب مىشود .\r\nس 5 . اگر كسى بدون قصد قتل ، عمل نوعاً كشنده‌اى انجام دهد كه منجر به مرگ ديگرى شود ، آيا عمل او مطلقاً قتل عمد است يا در صورتى كه از كشنده بودن عملش مطلع باشد ؟ اگر علم به كشنده بودن لازم باشد ولى قاتل ادعاى جهل به كشنده بودن دارد ، چه بايد كرد ؟\r\nجواب : بسمه تعالى بايد علم به كشنده بودن داشته باشد و به قصد قتل باشد تا عمد حساب شود .\r\nس 6 . آيا منظور از مهدور الدم در اين فرع كه : « اگر كسى ديگرى را به اعتقاد مهدور الدم بودن بكشد و بعد معلوم شود مهدور الدم نيست ، قتل صورت گرفته عمد نيست » ، مهدور الدم واقعى مثل زانى محصن و ساب‌ّالنبى صلى الله عليه و آله است يا مهدور الدم خيالى را هم شامل مىشود ؟ مثلًا كسى دختر يا خواهر يا زن ديگرى را ميربايد و پس از مدتى وى را رها مىكند اما به او تعرّض نكرده است ، اما كسان دختر و . . . مجرم را مستحق قتل مىدانند و او را با همين اعتقاد مىكشند ، آيا فرع فوق شامل ايشان مىشود يا اين كه ايشان قاتل عمدى محسوب و قصاص مىشوند ؟\r\nجواب : بسمه تعالى بايد مهدور الدم واقعى باشد آن هم براى همه ، مهدورالدم باشد نه مثل زانى محصن ، در غيرعيال . در مورد عيال ، شوره حق قتل دارد ليكن اگر نتواند اثبات زنا كند قصاص مىشود . در موارد ديگر\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nحكم قتل مربوط به قاضى مىباشد و هر كسى حق ندارد زانى يا لاطى و امثال اينها را به قتل برساند .\r\nس 7 . اگر كسى مرتكب عمل مستوجب حد شود ولى ادعا كند كه بر انجام آن اكراه شده است اما دليلى بر مدعايش ندارد ، آيا حدّ بر وى جارى مىشود به خاطر آن كه اصل در اعمال اختيارى بودن است ؟ يا حد به علت شبهه بر داشته مىشود ؟ قم - پژوهشگاه فرهنگ و انديشه اسلامى\r\nجواب : بسمه تعالى حدّ با شبهه برداشته مىشود .\r\nسؤال 255 : بسمه تعالى احتراما به استحضار مىرساند كه : در مورخه 14 / 6 / 1360 هجرى شمسى ، مرحوم پدر اين حقير به طور عمد و به وسيله اسلحه به قتل رسيده ، حدود 10 سال بعد متهم به قتل وى اقرار به قتل نموده و پس از صدور حكم قصاص از سوى دادگاه ، ما اولياى دم مقتول با متهم مصالحه كرده و به وى رضايت داده‌ايم . اكنون پس از گذشت قريب به 25 سال از حادثه قتل به دلايلى براى ما اولياى دم و بسيارى از اهالى محل مربوطه ثابت گرديده كه متهم مورد نظر معاون و يا ديده بان در قتل بوده و قاتل واقعى پدرمان شخص ديگرى مىباشد كه از يك سو چنانچه ما اولياى دم جهت احقاق حق خود بخواهيم عليه قاتل واقعى ، شاكى شويم به احتمال قوى جانمان به خطر خواهد افتاد و قاتل واقعى يا بستگانش دست به جنايت ديگرى خواهند زد و از سوى ديگر چنانچه قاتل واقعى بدون محاكمه و مجازات شرعى و قانونى رها شود هم باعث اخلال در جامعه يا خوف يا بيم تجرى مرتكب قتل يا ديگران خواهد بود و هم موجب تضييع حق ما اولياى دم خواهد شد .\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nلذا با توجه به كليه عرايض فوق الذكر و با عنايت به احكام شرع مقدس اسلام در خصوص مبارزه با ظلم و دفاع از حق ، اين سوال مطرح است كه : ايا از نظر شرعى تكليف ما اولياى دم در مقابل جنايت انجام شده توسط قاتل واقعى مورد نظر چيست ؟\r\nجواب : بسمه تعالى 1 - مصالحه با غير قاتل فايده‌اى ندارد مگر اينكه به طور مطلق از اصل قتل گذشت كرده باشيد نه خصوص آن شخص متهم اولى .\r\n2 - اگر بودن قاتل واقعى در ميان مردم موجب تجرى او در قتلهاى ديگر مىشود لازم است او را به دادگاه معرفى كنيد . ولى اگر براى خودتان خطر دارد خيلى احتياط شود .\r\n\r\n","description":"","footnote":"","page_name":" 262 ","page_number":262},
  {"content":"\r\n\r\n\r\nولايت\r\nسؤال 256 : بسمه تعالى محضر مبارك حضرت آية الله العظمى محمدعلى گرامى « مد ظله » سلام عليكم\r\nآيا اصل نظريه ولايت فقيه ، واجد أحاديث قطعى السنّه و الدلالة و الصدور مىباشد يا خير ؟\r\nجواب : بسمه تعالى در كتاب معلقات بر عروه تأليف اينجانب بحث خمس تحقيق شده كه به نظر ما اجمالًا ولايت فقيه واجد شرائط ديگر رهبرى ، شرعاً امرى مسلم است .\r\nسؤال 257 : منظور از حكم حكومتى چيست ؟ لطفا توضيح دهيد . ( آيا در اسلام چيزى به نام حكم حكومتى وجود دارد ؟ )\r\nجواب : بسمه تعالى هر حكمى كه ولى امر در حوزه اختيارات خود مىدهد حكم حكومتى است . و حوزه اختيارات او را قانونى كه با آراى مردم ومتخصصين ( اهل خبره ) رسميت يافته معين مىكند .\r\nسؤال 258 : در مسائل حكومتى و غير حكومتى منظور از « حاكم شرع » چه\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nكسى است ؟\r\nجواب : بسمه تعالى مجتهد اعلم ، يا يكى از مجتهدين در حوزه ولايت خود ، كه در امور حسبيه ، هر مجتهدى ولايت دارد ، البته در مسائل مديريت عمومى كشور ، انتخاب مىخواهد كه بوسيله انتخاب اهل خبره يك نفر از ميان مجتهدان انتخاب مىشود .\r\nسؤال 259 : آيا تبعيت از قوانين جمهورى اسلامى كه به تصويب شوراى اسلامى و تأييد شوراى نگهبان رسيده است لازم شرعى است ؟\r\nجواب : بسمه تعالى اگر براى نظم جامعه ، حكومت بايد باشد ، پس قوانين حكومتى هم لازم الاجرا مىباشد و گرنه حكومت ثبات نخواهد داشت ، مگر اينكه بدانيم در وضع قوانين اشتباه شده است كه در آن صورت لزوم ندارد و چه بسا مقابله با آن هم لازم است . و در اينجهت ميان مجتهد و غيرمجتهد ، از نظر تشخيص صحت و بطلان قانون ، فرق است .\r\nمردم در اين جهت بايد از مرجع تقليد خود سؤال كنند .\r\n\r\n","description":"","footnote":"","page_name":" 264 ","page_number":264},
  {"content":"\r\n\r\n\r\nميت ، و ارث\r\n\r\nميت\r\nسؤال 260 : بسمه تعالى محضر مبارك . . . سلام عليكم\r\nآيا شخص جنب و يا زنى كه در ايام عادت است مىتواند ميّت را غسل دهد ، كفن كند ، نماز بخواند و او را دفن كند ؟\r\nجواب : بسمه تعالى اشكالى ندارد ، بهتر است شخص متطهر بخواند و انجام دهد .\r\n\r\nوصيت\r\nسؤال 261 : محضر مبارك حضرت . . .\r\nاحتراما به استحضار مىرساند كه : مرحوم پدر اين حقير طى يك برگ وصيت نامه عادى ، عمويم را وصى مطلق خود قرار داده و اين چنين وصيت نموده كه ثلث اموالم را جهت صوم و صلوة عمر بنده بپردازند و پس از آن\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nخود وصى هر نوع صلاح بداند به آن عمل نمايد اما بعد از فوت پدرم عمويم بدون هيچگونه عذرى از عمل كردن به آن وصيت نامه خوددارى كرده و سپس اين حقير ( پسر ارشد متوفى ) كه در آن زمان 24 ساله بوده‌ام به ناچار وصيت پدر را بر عهده گرفته و تاكنون حدود 25 سال نماز و روزه عمر 45 ساله وى را انجام داده و اجرت آن را پرداخت نموده‌ام كه با توجه به عرايض فوق الذكر چند سؤال مطرح است :\r\n1 - آيا از نظر شرعى عمل نكردن عمويم به وصيت نامه مذكور خلاف بوده است يا خير ؟\r\n2 - آيا از نظر شرعى اين حقير ( پسر ارشد متوفى ) اجازه عمل كردن به وصيت نامه پدرم را داشته و اگر داشته‌ام آيا در حال حاضر مكلف به عمل كردن آن به طور كامل هستم يا خير ؟\r\n3 - آيا از نظر شرعى اين حقير اجازه دارم كه قبل از انجام تمامى صوم و صلوة عمر متوفى اجاره بهاى ثلث اراضى ديمى متعلق به متوفى و يا قيمت آن را جهت بازسازى مقبره متوفى . امور خيريه و يا زكات ، خمس ، حج و مظالم احتياطى ( از طرف متوفى ) بپردازم ياخير ؟\r\nجواب : بسمه تعالى 1 - مسلما عمو خلاف كرده كه وصيت برادر خويش را ناديده گرفته است معصيت بزرگى است .\r\n2 - نماز و روزه پدر بعهدهء پسر بزرگ است ، وقتى كه وصى عمل نكرده است .\r\n3 - نماز و روزه و خمس و زكات و حج و مظالم قطعى ، بر همه امور خيريه ديگر مقدم است .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nسؤال 262 : احتراما آيا افراد مىتوانند وصيت نمايند كه بعد از فوتشان آنان را در ملك شخصى خود بر فرض مثال قسمتى از باغ دفن نمود ؟\r\nچنانچه از نظر شرعى اشكالى نداشته باشد و مجاز است عنايت فرموده نظر شرعى خود را مرقوم نماييد .\r\nجواب : بسمه تعالى اشكالى ندارد ، ليكن اگر از نظر اجتماعى مشكلاتى براى مديريت جامعه به وجود بياورد حاكم شرع حق دارد آن را منع نموده همه مردگان را در قبرستان عمومى دستور دفن دهد .\r\nسؤال 263 : بسمه تعالى سؤال خيلى ضرورى و فورى : يك محوطهء كوچكى در خانهء مسكونى ما ، بعنوان مسجد خانوادگى قرار داده شده بود پنجاه و چهار سال پيش در آن مسجد پدربزرگمان را دفن كرده‌ايم ( بعنوان امانت كه آن را به كربلا نقل دهيم ) و در حدود ده سال پيش يكى از اعضاى ديگر خانواده را در كنار قبر پدربزرگمان دفن نموده‌ايم .\r\nهم اكنون خانهء مزبور ، فروخته شده است به يك غير شيعه ، حال خريدار غير شيعه آن خواستار انتقال اين قبور به جاى ديگرى است و همچنين مىخواهد كه مسجد را در اهداف خودش غير از جنبهء مسجديت به كار ببرد و در غير اين صورت ( بدون آن دو شرط و خواسته ) معاملهء خانهء مزبور انجام نخواهد شد .\r\nآيا ما مىتوانيم آن دو جنازه را به مشهد مقدس انتقال دهيم ؟ نظر شما راجع به معاملهء چنين خانه‌اى چيست ؟ مسؤليت ما نسبت به خريدار در رابطه با مسجد چيست ؟\r\nجواب : بسمه تعالى 1 - اگر وصيت بر انتقال به كربلا بوده در\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nصورت امكان بايد به كربلا منتقل شود و در صورت عدم امكان به مشهد اشكال ندارد . ( از باب تعدد مطلوب ) .\r\n2 - معامله خانه اشكال ندارد . مكان مزبور مسجد نيست ، فقط مصلّى و نمازخانه شخصى است و حكم مسجد را ندارد .\r\n3 - تغيير مكان نماز مزبور هم اشكالى ندارد .\r\n\r\nارث\r\nسؤال 264 : بسمه تعالى محضر مبارك . . . سلام عليكم\r\nاحتراماً تقاضاى پاسخگويى به دو استفتاء ذيل را از حضرت عالى تمنّا دارم : 1 - پدرى درزمان حيات ، تمام اموال « غير منقول » را وقف اولاد ذكور مىنمايد . آيا چنين وقفى صحيح مىباشد ؟ تكليف ورّاث در اين زمينه چيست ؟ ( توضيحاً آيا فرقى ميان وقف براى يك نسل يا وقف براى نسلًا بعد نسل مىباشد يا خير ؟ )\r\nجواب : بسمه تعالى وقف مزبور صحيح است و فرقى هم بين وقف يك نسل يا تداوم نسلها نيست البته محروم كردن برخى وراث و تبعيض ميان آنها كراهت شديد دارد ليكن حتماً پدر از ديگران ناراحتيهائى داشته است . بهرحال اختيار ملك خود را دارد .\r\n2 - پسرى پس از فوت پدر بدون رعايت حقوق خواهران اقدام به ثبت كليه ماترك پدرى به نام خود مىنمايد ( بدون رضايت و امضاء خواهران ) تكليف ورّاث در اين زمينه چيست ؟\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nجواب : بسمه تعالى ثبت مزبور فاقد ارزش شرعى است و وراث بايد اقامه دعوى نموده حق خود را بگيرند .\r\nسؤال 265 : آيا عينك ، موتور و اسلحه كه از وسائل اختصاصى پدر است جز ، « حبوه » محسوب مىشود .\r\nجواب : بسمه تعالى عينك از حبوه نيست ، اسلحه از حبوه مىباشد ، در موتور به احتياط واجب مصالحه شود . در مسئله 3070 توضيح المسائل ذكر كرده‌ايم .\r\nسؤال 266 : بسم اللَّه الرحمن الرحيم با سلام محضر مبارك . . .\r\nكسى فوت نموده و از وى يك پسر و پدر و مادر و همسر به جا مانده است كه ما مىخواهيم تكليف خود را در مسائل زير طبق شرع اسلام بدانيم .\r\n1 - آيا مهر به ارث متعلق است . 2 - سهم هر كدام از وراث به چه ميزانى مىباشد . 3 - با توجه به اينكه تاريخ عقد مربوط به 17 سال پيش مىباشد و مقدار آن پول بوده است آيا اكنون بايد به نرخ روز محاسبه شود ؟\r\nجواب : بسمه تعالى 1 - مهريه زن ، دين بر متوفى مىباشد و پيش از تقسيم ارث بايد پرداخت شود .\r\n2 - پدر و مادر هر يك ، يك ششم ، همسر يك هشتم ، و باقى مال مربوط به پسر مىباشد ، همسر از زمين ارث نمىبرد ، از قيمت بنا مىبرد .\r\n3 - به نظر اينجانب اگر چيزى مثل سكه آزادى بوده بايد همان پرداخت شود يا قيمت امروزى آن . و اگر پول نقد بوده همان مقدار سابق كافى است .\r\nسؤال 267 : محضر حضرت . . . با سلام و احترام خواهشمند است با توجه به وصيت‌نامه ذيل كه از پدرم مىباشد و اينجانب يك از 2 وصى\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nمىباشم ، راهنمايى كامل بفرماييد . بسمه ا . . . اما وصيتم از مال دنيا كه ميراث خداوند مىباشد و متاعش در اختيار اينجانب مىباشد 1 - مغازه واقع در چهل مترى نواب تهران 2 - منزل در كرج 3 - خانه‌سرا و يك قطعه زمين مزروعى در روستا و از 3 قسمت يك قسمت را براى خود قرار دادم كه آن مغازه مىباشد و آنچه در آن هست مىدهم به فرزندم امير . اما منزل كرج را فروختم به فرزندم امير 3 دانك و مادرش ( زيور ) يك و نيم دانك و دخترم نرگس يك و نيم دانك . البته به قيمت تمام شده به آنها فروختم و مبلغ آن را دريافت نمودم و به اين شرط كه تا زنده هستم هيچ يك از آن‌ها ادعاى مالكيت يا تصرف در آن به هيچ عنوان منقول يا غير منقول را نداشته باشند .\r\nمالكيت آنها ثابت ولى تصرف آن بعد از وفات من مىباشد و هيچ يك از وراث حق و ادعاى بر آنها را ندارد . و اما خانه‌سراى روستا را وقف امام حسين عليه السلام نموده‌ام و اين وقف خاص است ربطى به دولت و يا غير دولت و يا هيچ موسسه‌اى ندارد و متصدى آن نسل بعد از نسل اولادهايم مىباشند الى يوم القيامه و در اين وقت مسؤليتش به عهده فرزندانم احمد و مهدى مىباشد . در آنجا هر ساله در محرم مراسم روضه‌خوانى به پا نمايند . و در انتها زمين مزروعى مربوط مىشود به احمد و محمد و محمود و مادرشان كلثوم .\r\nتوضيح آنكه آنچه قسمت كردم قبل از فوتم مىباشد يعنى زمانيكه براى كسى نبوده است خودم بخشيده‌ام پس مالى نمانده است كه بعد از من كسى ادعاى ارث نمايد . مطالب فوق فرازى از وصيت‌نامه مرحوم پدرم بود ، براى آشنايى بيشتر حضرتعالى مطالب ذيل به استحضار مىرسانم . اولا پدرم 2 همسر داشت . اولى بنام كلثوم و فرزندانش ( محمد و احمد و محمود و\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nنرگس ) و همسر دوم بنام زيور كه 2 سال است مرحوم شده و فرزندانش ( مهدى و امير ) . در حال حاضر از فوت پدرم 14 سال مىگذرد و همسر اول و فرزندانش به خاطر مرحوميت از ارث كار را به دادگاه سپردند و در نهايت حكم دادگاه را در فروش كل اموال و تقسيم آن بين كليه وراث را اخذ نمودند .\r\nولى اينجانب به خاطر ازبين نرفتن روابط خانواده جلوى حكم را گرفتم و با صحبت با كليه وراث ، اموال را به صورت مسالمت‌آميز بين خودمان تقسيم و موافقنامه را همگى امضاء كرديم ( حدود 3 سال پيش ) و الان كه از وراث خواستم به محضر برويم براى انتقال اموال فرزندان همسر دوم مخالفت كردند . با توجه به موارد فوق از حضرتعالى خواهش بسيار دارم كه اين بنده حقير را راهنمايى بفرماييد كه چكارى انجام دهم كه اولا رضايت مادر خود كه همان همسر اول مىباشد جلب نمايم ، و ديگر اينكه دنيا و آخرتم تباه نشود . ارزش تقريبى اموال به شرح ذيل مىباشد . 1 - مغازه چهل ميليون تومان 2 - خانه كرج بيست و پنج ميليون تومان 3 - خانه روستا ده ميليون تومان و زمين مزروعى پانصد هزار تومان . التماس دعا دارم و منتظر پاسخ جنابعالى هستم .\r\nنرگس . . .\r\nجواب : بسمه تعالى 1 - مغازه بايد قيمت شده ثلث آن در خيرات براى پدر صرف شود و اگر مصرف معينى را در وصيت ذكر كرده به همان مصرف برسد . دو ثلث ديگر بين همه ورّاث از همسر اول و دوم و خود همسران هر كدام كه هنگام موت پدر زنده بوده‌اند تقسيم شود . همسران از اعيانى مىبرند ، و نه از زمين .\r\n2 - منزل كرج طبق فروش قطعى زمان حيات متعلق به زيور و\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nفرزندانش امير و نرگس مىباشد .\r\n3 - خانه روستا اگر در زمان حيات وقف قطعى شده و قبض داده شده است وقف مىباشد و گرنه حكم وصيت را دارد و از ثلث كم مىشود .\r\n4 - زمين مزروعى اگر در زمان حيات به احمد و محمود و محمد و مادرشان فروخته شده و يا هبه همراه با قبض - يعنى قبض هم داده شده - مال آنهاست و گرنه آن هم بايد از ثلث كم شود .\r\nسؤال 268 : به نام خدا محضر محترم مرجع تقليد . . . . سلام عليكم\r\nمحترماً به استحضار مىرساند خاله‌اى از اينجانب ذبيح اللَّه . . . كريمى در تاريخ 22 / 5 / 1384 بر اثر تصادف اتوبوس دار فانى را وداع گفته است ، ايشان مادر چند فرزند اعم از مذكر و مؤنث هستند امّا ايشان خواهرى و يك برادر دارند و همسرشان هم در قيد حيات مىباشد و مرحومه داراى املاكى زراعى و باغى و خانه و البسه و لوازم خانگى و زيور آلات و مبالغى وجوه نقدى در بانكها و يا نزد همسرشان مىباشد خواهشمند است فتوى شرعى در چگونگى تقسيم ارثيه و يا اينكه چه كسانى از ايشان ارث مىبرند با ميزان سهميه را كتباً با مهر و امضاء اعلام فرمائيد كه از اختلافات احتمالى در خصوص مراتب مندرج فوق پيشگيرى شود و خداى ناخواسته حقى از حقدارى تضييع نگردد و همچنين آيا مرحومه در عين اينكه فوت كرده‌اند از اموال شخصى همسرش ارثى مىبرد و اگر ارثى تعلق مىگيرد چه مقدار و آيا همسر متوفى ملزم به پرداخت مهريه او به خواهر و برادر متوفى هستند به اميد اقدامى مقتضى و امر به ابلاغ فتوى . با تقديم احترام و تشكر قبلى از شما\r\nذبيح اللَّه . . .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nجواب : بسمه تعالى 1 - پس از اداء خمس و زكات ، و مظالم اگر دارد ، و اداء حج اگر بعهده‌اش بوده ، باقى تركه بين ورثه تقسيم مىشود .\r\n2 - مهريه زن از شوهر گرفته مىشود ، اگر ملك بوده خود ملك يا قيمت آن به ارزش روز ، و اگر پول بوده و هنوز كاملًا بى ارزش نشده به اعتقاد ما همان مقدار پول .\r\n3 - نصف همهء مال و از جمله نصف مهريه كه به زن رسيده است ، مال شوهر است .\r\n4 - ما باقى ارث بين خواهر و برادر تقسيم مىشود 2 سهم ، برادر ، و 1 سهم ، خواهر .\r\nسؤال 269 : بسمه تعالى خدمت مرجع عاليقدر . . . سلام عليكم\r\nاحتراماً اينجانب ليلا . . . كه مدّتى است شوهرم فوت كرده و قيمومت دو كودكم را بر عهده گرفته‌ام و حقوق شوهرم را به بنده و مقدارى به پدر و مادر و خواهر و برادرانش پرداخت مىكنند مىخواستم شرعاً اطّلاع پيدا كنم كه اينجانب ليلا . . . مىتوانم نسبت به قيمومت خود به كودكانم ماهانه از مستمرى دريافتى به عنوان حق الزحمه برداشت نمايم يا خير ؟ مقتضى است جهت نجات از ضيق زندگى و مخارج كودكانم رهنمودهاى لازم را مرحمت فرمايند ( من اللَّه التوفيق )\r\nليلا . . .\r\nجواب : بسمه تعالى اگر احتياج داريد به مقدار ضرورت برداريد .\r\nسؤال 270 : بسمه تعالى محضر مبارك . . . سلام عليكم\r\nبا سلام و احترام شخصى از دنيا رفت و اموالى داشت ولى وصيت نكرده است آيا بر وراث واجب است ثلث مال او را در نظر بگيرند و هزينه نمايند .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nيا خير . در صورت واجب بودن آيا يوم الفوت ملاك است يا زمان پرداخت لطفاً تكليف را مشخص نماييد . على . . .\r\nجواب : بسمه تعالى 1 - واجب نيست ، ليكن اگر عمل كنند خيلى بهتر است ، بالاخره او زحمت كشده و اين اموال را براى ورثه قرار داده بهتر است شما هم به فكر او باشيد . البته از سهم كبار ، نه صغار .\r\n2 - اگر وصيت بود ميزان قيمت يوم الفوت است ، و اگر مال معينى را وصيت كرده باشد همان را هر وقت بخواهند مصرف كنند به قيمت يوم الفوت حساب مىكنند و به مقدار ثلثِ كل مال ، برايش صرف مىكنند .\r\nحال كه وصيت نكرده همه چيز بسته به رضايت ورثه مىباشد .\r\nسؤال 271 : بسمه تعالى محضر مبارك حضرت آيت اللَّه . . . سلام عليكم\r\nبرادرى ، سهم الارث پدرىِ خواهرش را ( كه پنج زمين مىباشد ) نمىدهد ولى با اعتراض خواهر ، مجبور مىشود يك زمين به او بدهد آن هم به شرطى كه متن زير را امضاء كند . 1 - سهم الارث پدرىِ من همين يك زمين است . 2 - مدعى هيچ گونه اجاره‌اى هم نيستم چون زمين با رضايت من در دست برادرم بوده . 3 - حق هرگونه ادعاى حقوقى و غيره را از خود سلب مىكنم و در اين زمينه صلح نموديم .\r\nآيا اين متن ، از لحاظ قانونى و شرعى ارزشى دارد و لازم‌الوفاء هست يا نه ؟\r\nجواب : بسمه تعالى در حقيقت براى رسيدن به مقدارى از حقوق خود از باقى حقوق خود گذشت كرده‌ايد اگر واقعاً گذشت كنيد ديگر حقى نداريد ليكن پيداست كه از روى ناچارى اظهار گذشت مىكنيد كه لااقل به مقدارى از حق خود برسيد . بنابراين شرعاً شما طلبكار باقى حقوق خود هستيد .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\n\r\nوقف\r\nسؤال 272 : بسمه تعالى محضر مبارك حضرت آية الله العظمى محمدعلى گرامى « مد ظله » سلام عليكم\r\nباغى است كه ، درختان ، ديوارها ، ساختمان آن ، ملك شخصى مىباشد ، و زمين آن قطعاً ، وقف مدرسهء جعفريه آن منطقه است لكن وقفنامه ، ظاهراً مفقود شده و هيچ اطلاعى راجع به متولى اين وقف ، و نحوهء صرف و خرج اين موقوفه نيست . لطفاً بيان فرمائيد :\r\n1 - توليت اين وقف با چه كسى است ؟ 2 - ثمره و محصول اين موقوف ، تعلق به چه كارى دارد و در چه موردى بايد مصرف گردد ؟ در حالى كه اجمالًا مشخص است كه موقوف عليهم مدرسه علميه است ) . 3 - چه مقدار از وقف متعلق به موقوفه است ؟ در حال آنكه زمين از وقف ، ولى كار ، آب ، درختان ، شخصى است . 4 - آيا مىشود اين ملك را از متولى آن اجاره كرد يا نه ؟ متولى شرعى ، كه حاكم شرع باشد ) .\r\nجواب : بسمه تعالى شانه 1 - با حاكم شرع مىباشد ، و هر مجتهد\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nجامع الشرايطى در اين مورد مىتواند متولى تعيين كند . مگر اينكه اداره اوقاف از طرف ولىّ امر براى توليت اين گونه موارد هم معين شده باشد . 2 - محصول ملك شخصى است و فقط بايد اجاره زمين پرداخت نمايد . 3 - به مقدار اجاره زمين متعلق به وقف است و بايد به متولى مدرسه جعفريه تحويل شود تا صرف در طلاب و يا تعمير مدرسه در صورت نياز بنمايد .\r\n4 - مىتوان اجاره كرد .\r\nسؤال 273 : احتراماً اينجانب محمود . . . فرزند حسين ساكن قم مرحوم حاج حسين . . . ، پدرم در زمان حيات خويش يكباب دكان ملكى خود را ( بدون آنكه نوشته‌اى تنظيم كند ) وقف براى حضرت عباس عليه السلام سلام اللَّه عليه بطور شفاهاً وقف نموده و يكى دو سال هم درحال حياتش اطعام مىنمود و سال سومى هم به جهت اين امر تهيه برنج و روغن سال آينده خودش خريدارى كرده و وصيّت كرد و همان سال هم دو اتفاق پيش آمد يكى آنكه قبل از آنكه ايام محرّم شود او فوت كرد و موفق به اين امر براى پختن نشده كه به نزد ولى وصيّت كرد كه اين عمل را انجام دهيد دومى اينكه وصيّت بين عده‌اى از دوستان و رفقاى خودش در مغازه خود آن مرحوم و يكى هم در جمع خويشاوندان ، زن و فرزندان خطاب به فرزند ذكور چنين بيان فرموده‌اند :\r\nاين مغازه وقف حضرت عباس عليه السلام است هيچ كسى حق فروش آن را ندارد و كسى هم خواب براى آنجا نبيند . و آنگاه فرموند : سه كار و عمل و حركت خيريه انجام مىدهم شما فرزندان متوّلى آنجا باشيد به اين مبنا و پايه ترتيب و طبقه سنى بيان داشته‌اند تا اولاد اولى در قيد حيات است به فرزند دومى نمىرسد و تا اولاد دومى در قيد حيات است به اولاد سومى نمىرسد\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nهمانطور نوه‌هاى آن مرحوم با رعايت سنى قرار گذاشته‌اند ( اين 3 كار ) اطعام در روز تاسوعاء ( خود مرحوم هم اين عمل را انجام داده‌اند ) 50 من برنج و روغن و خورشت 2 - سقاخانه‌اى درب مغازه‌اش بود كه خودش اداره مىكرد و گفته‌اند شما فرزندان اداره كنيد 3 - در طول آخر عمرش يك مرتبه هم آش پخته آن هم گفته‌اند انجام دهيد . حالا كه او فوت شده بعضى از ورثه زير بار وقف مىروند و بعضى وقف را قبول ندارند در صورتى كه اين مغازه ده سهم مىباشد چهار سهم آن يعنى پسر در دادگاه تنفيذ وصيّت وقف نموده قبول كرده‌اند و 1 پسر و 4 دختر وقف را قبول ندارند به دروغ قسم خورده‌اند كه اين مغازه وقف نيست ( ديانت و تقوا ندارند ) دامادها هم و همگى كتمان شهادت كرده‌اند با علم به آگاهى كه خودشان در وصيّت بوده‌اند و حرف مرحوم پدرم را خودشان گوش داده‌اند كتمان كرده و در دادگاه نيامده‌اند آيا عند اللَّه مسئولند يا خير ؟\r\nدر اين رابطه 7 نفر شهود هم موجود و شاهد بوده كه زمانى كه جهت اداى شهادت شهود به دادگاه محترم مربوطه مراجعه نمودند همهء خواندگان پرونده با آنها اتحاد نموده و شهود از اداى شهادت خويش صرفنظر كرده و دادگاه را ترك نمودند و همگى شهود ( به جز يك نفر از آنها بنام سيد حسين شبيرى ) فوت نموده‌اند و نكات قابل توجه اين است كه اينجانب از آيات عظام و علماى اعلام در اين رابطه كسب تكليف نموده از جمله حضرت آيت اللَّه العظمى جناب آقاى گلپايگانى بيان فرموده‌اند اگر كسى ملكى را وقف كند و در حيات خود عمل به وقف نمايد وقف است و ورثه نيز از آن ارث نمىبرند و همچنين حضرت آية اللَّه العظمى جناب آقاى نجفى مرعشى معتقدند در صورت ثبوت مطلب وقفيت دكان وصيّت نبوده بلكه از\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nتصرفات منجر آن مرحوم بوده است و مربوط به ثلث نيست و حضرت آيةاللَّه العظمى آقاى سيد روح اللَّه خمينى ( ره ) بيان فرموده‌اند اگر پدر در زمان حيات خود وقف كرده و طبق آن عمل نموده بايد بر طبق وقف عمل شود و در صورتى كه وقفيت در زمان حيات او ثابت نباشد حكم وصيت دارد كه نظرات آنان و دادنامه و راى دادگاه پيوست مىباشد استدعاء و خواهشمندم با توجه به فوت آنها و نبود علماى اعلام كه در قيد حيات نيستند وظيفه اينجانب و حكم در اين رابطه بيان فرمائيد . . . . در ضمن 4 سهم از 10 سهم آن دكان تنفيذ وصيّت وقف شده آيا نظر حضرت عالى نسبت به مابقى وصيت‌نامه به ساير ورثه با استناد به شهادت شهود عند اللزوم و درخواست استكتاب و تطبيق امضاء و تشخيص هويت امضاء با كمك و همكارى با قوه قضائيه و دادگاه محترم مىباشد .\r\nدر ضمن دامادها و كسانى كه به اقرار يا طُرق شرعى ديگر بايد به امر وقف عمل نمايند عند اللَّه مسئولند يا خير ؟ و دامادها چندين حرف مىزنند يكى مىگويد پيرمرد بوده بايد اوّل با اجازه زنش و ورثه اين عمل را انجام مىداد يا مىگويند پدرت حرفى در اين رابطه زده و رفته شما آن حرف را گرفته‌ايد و يا به فلان دخترش كه وضع مالى خوبى ندارد كمك مىكرد و فكرى براى او مىكرد و به او مىدادند و يا ورثه مىگويند مثل قسم به دروغ و از روى مصلحت‌آميز بوده عيبى ندارد . عيبى ندارد يا خير ؟ حكم بيان فرمائيد .\r\nبا تقديم احترامات محمد . . .\r\nجواب : بسمه تعالى 1 - قرائن مستفاده از تقرير جريان ، نشان‌دهندهء تمام بودن وقف مىباشد و بنابراين حكم وصيت را ندارد كه از ثلث باشد .\r\n2 - عمل نكردن به وقف گناه بزرگى است و آنها كه در وجدان خود علم\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nبه وقف دارند بايد از مانع‌تراشى خود ، توبه نمايند .\r\n3 - هيچ مصلحتى در كتمان وقف و نيز وصيت نمىباشد . و قسم به دروغ در اين مورد گناه بسيار بزرگى است كه حتماً دامنگير آنها خواهد شد .\r\n4 - زن و فرزند هر چند فقير و مستحق باشند حقى در تغيير وقف يا وصيت ندارند .\r\nسؤال 274 : بسمه تعالى حضرت . . . . بعدالسلام\r\nنظر حضرت عالى نسبت به زمين‌هاى واگذارى شاه به مردم از طريق اصلاحات ارضى چگونه است ؟ آيا در آن زمين مىشود مسجد ، خانه مسكونى و غيره تأسيس نمود ؟\r\nاگر چنانچه زمين فوق وقف خاص يا عام باشد چگونه عمل مىشود .\r\nنظر حضرت مستطاب عالى مورد نياز مىباشد .\r\nجواب : بسمه تعالى 1 - اگر زمين ملك اشخاص بوده با اصلاحات ارضى شاه به ملك ديگران نمىآيد مگر با رضايت مالك قبلى ، و بدون رضايت او هر گونه تصرفى حرام است ، مسجد هم نمىشود . اگر مالك آن زمان - ارباب - خود به زور از ديگران گرفته آنها مالك هستند . اگر زمين موات بوده و ارباب هم احيا نكرده با اجازه مجتهد مىتوانيد تصرف كنيد .\r\n2 - اگر زمين وقف بوده ، طبق قرار وقف بايد عمل شود ، در صورتى كه واقف مالك شرعى بوده است . و اگر گيرنده زمين ادارات اصلاحات اراضى شاه آن را وقف كرده آن وقف باطل است مگر با رضايت مالك اصلى .\r\nسؤال 275 : يكى از مدارس علميه قم داراى يك كتابخانه و مخزن كتاب\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nمخصوص طلاب خود مىباشد ، طبق قانون مدرسه خروج كتاب‌ها ( حتى يك عدد ) بدون اجازه مستقيم شفاهى يا كتبى از طرف مسئول مربوطه ، امكان ندارد و ممنوع است . گذشته از اين كه بخشى از كتاب‌ها و نشريات وقف كتابخانه شده‌اند . لطفا بيان فرماييد كه اگر شخصى به هر دليل كتاب و نشريه‌اى را از محدوده كتابخانه و مخزن ، بدون اجازه مذكور خارج سازد ، شرعا چه حكمى دارد ؟ ضمنا مطالعه با كتاب و نشريه مذكور داراى چه حكمى است ؟ اگر كتاب مورد نياز طلاب در مخزن باشد ( كه غالبا اين گونه است ) حكمش چگونه است ؟\r\nجواب : بسمه تعالى - اخراج مال وقفى از محل وقف جايز نيست و موجب ضمان است و هر گونه تصرف در آن اشكال دارد .\r\n- هر گونه كتاب كه در مخزن كتب براى استفاده عام گذاشته مىشود حكم وقف را دارد .\r\nسؤال 276 : بسمه تعالى محضر حضرت آيت‌اللَّه . . . سلام عليكم\r\nاز محضر رفيع آن مرجع بزرگوار استدعا دارم تا پاسخ به سؤال زير را مرقوم و به خاتم شريف ممهور فرمائيد . با تشكر - سعيد . . .\r\nآيا واقف مسجد مجاز است كه مسجد را فقط براى اقامه نماز بسازد و حق انجام هرگونه فعاليتى همچون كلاس‌هاى قران ، معارف ، آموزش اذان ، برنامه‌هاى عقيدتى و آموزشى را خصوصاً از نوجوانان و جوانان عزيز سلب نمايد ؟\r\nجواب : بسمه تعالى چنين حقى ندارد . كسى كه مىخواهد مكان را فقط براى نماز اختصاص دهد بايد نيت وقف مصلى كند و مسجد نمىشود و ثواب مسجد را ندارد .\r\n\r\n","description":"","footnote":"","page_name":" 280 ","page_number":280},
  {"content":"\r\n\r\n\r\nعربى\r\nسؤال 277 : من المهدى اسلاميك ريسرچ سنر الى سماحة المرجع الديني\r\nالسلام عليكم و رحمة اللَّه و بركاته : مولاى المعظم : نقدم إلى مقامكم الكريم نبذة بسيطة عن نشاط مركز المهدي ( عج ) للتحقيق و البحوث الإسلامية ، بحيث إن هذه المؤسسة تم تأسيسها منذ أكثر من أربع سنوات ، ولها فروع عديدة في مختلف بلدان العالم ، هذا المركز هدفه الأسمى هو خدمة الإسلام والمسلمين في كافة المجالات الحياتية و الدينية و التبليغية ، و إعلاء كلمة الإسلام و الدعوة للتمسك بحبل المودة المحمد صلى الله عليه و آله و آل‌بيته عليهم السلام .\r\nو لكن رغم هذا النشاط الكبير و المضي إن هذا المركز يعاني من الدعم المادي ، و هذا مما تأسف أنه ليس في متناول يدنا ، فلذلك نرجو من سماحتكم أن تأذنوا لنا بأخذ قسم من سهم الإمام و سائر الحقوق الشرعية و صرفها لصالح هذا العمل النبيل الذي نرتئي القيام به ، لنكون موفقين أكثر فأكثر في خدمة الإسلام و المسلمين . و في الختام دعاؤنا لسماحتكم به طول\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nالعمر و أدام اللَّه ظلكم الشريف و . . .\r\nالشيخ قاسم . . .\r\nمؤسس مركز المهدى ( عج ) للتحقيق و البحوث الإسلامية\r\nجواب : بسمه تعالى انتم مجاز من قبلى فى اخذ الوجوه الشرعيه من الاخماس و الزكوات و صرف نصفها فى هذا المشروع المبارك و ايصال النصف الباقى الى قم المقدسة . و التمس منك الدعاء و الزيارة عنّا لمرقد بنت الامام على عليه السلام زينب المظلومة .\r\nسؤال 278 : بسم اللَّه الرحمن الرحيم السلام عليكم و رحمة اللَّه و بركاته\r\nالسؤال : هل النبي محمد قطب عالم الامكان ، ام كل معصوم ؟ و كيف يكون النبي هو قطب عالم الامكان و هو مازال يسير بسبب دعائنا و صلواتنا في قوس الصعود ؟ مع جزيل الشكر\r\nجواب : بسمه تعالى هو قطب بمعنى انه المحور و مدار فيوضات الربّ و هذا مقتضى القواعد الفلسفيه كقاعدة عدم صدور الواحد من الكثير و متفرعاتة . و قاعدة السنخية بين العلة و المعلول . و كذا مقتضى الادلة النقلية ، و النبى و الائمة عليهم السلام و صلوا الى نهاية الكمال ، و ادعيتنا و صلاتنا عليهم لا يزيد فى ذواتهم بل تشريف و احترام ظاهرى . ثم على فرض الصعود فى الذات ايضاً لا يعارض ما ذكرنا .\r\nسؤال 279 :\r\nبسمه تعالى\r\nسماحة المرجع الدينى . . . السلام عليكم و رحمةاللَّه و بركاته . . .\r\nفنرجوا من سماحتكم الاجابة عن الاسئلة التالية :\r\nس 1 : هل الاعلم من بين الفقهاء يكون اعلم بالاصول ام بالفقه أم ماذا ؟\r\nجواب : بسمه تعالى الملاك فى الاعلمية ، اجودية الاستنباط و من\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nمبانيها الاصول كما ان منها ادبيات العرب و قدر من المنطق و غيرهما ، لكن لا تنحصر اجودية الاستنباط بالاعلمية فى الاصول ! فربما شخص هو اعلم فى الاصول و هو راجل فى الفقه . اذ صرف المقدمة لا يكفى فى تحصيل ذيها .\r\nس 2 : إن مسألة تشخيص الاعلم من بين الفقهاء الكرام من المسائل الغير متيسرة لعامة الناس لعدم القدرة على الاطلاع لنتاج العلماء و من المقارنة فيما بينها ، و من عدم الشياع المفيد للاطمئنان و ان وجد فى بعض الاماكن شياع ، فانه لسبب التبليغ لصالح ذلك المرجع ، و من عدم إتحاد شهادة اهل الخبرة - / فما هو تكليف عامة الناس ؟\r\nجواب : بسمه تعالى كل امر اوجب الوثوق يكفى فى ذلك . فلعل العامى اذا عرف ان زيداً مستعد بالاستعداد التام و كان مشتغلًا دائماً و رأى منه كتباً فقهياً و اذا راه فى حضور سائر العلماء راه يتكلم فائقاً او غير مخذول كفى . كما ان صرف قيام البنية مع كثرة البينات المتعارضة ولو بالعلم الاجمالى فى ذلك لا يكفى اذا لم يوجب الوثوق النوعى . و سيما ان رأى من بعض اهل الفن ، الرغبة الى الاهواء الدنيويّة حتى فى تعريف مصداق الاعلم .\r\nس 3 : هل ان مسألة ولاية الفقيه عقائدية ام لا و هل لها ربط بذلك ؟\r\nجواب : بسمه تعالى هى مسئلة فقهيه فرعية و لا وجه لما يقال من انها مسئلة كلامية اعتقادية الّا ما يمكن ان يقال من كونها من توابع ولاية الائمه و النبى عليهم السلام . و لكنها من هذه الناحية مشتركة مع كثير من الاحكام ايضاً و صرف ذلك لا يوجب ذلك . و هل‌ترى الفقهاء الذين لا\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nيعتقدون بها انهم من اهل السنّة مثلًا ؟ ! !\r\nس 4 : و هل لمن لم يؤمن بها يترتب عليه شيىء - / سواء كان الذي لا يؤمن بها فقيهاً أو مقلداً - / فان هناك من يقول إن عدم الايمان بها للفقيه الجامع للشرائط يوجب نقصاً في التوحيد ، كما جاء ذلك في احد كتب السيد عبدالحسين دستغيب ( قدس ) نرجوا التوضيح ؟\r\nعادل الطائي\r\nالعراق - البصرة\r\nجواب : بسمه تعالى لا يترتب على انكارها شيئ فكم من فقيه لعلها اعلم العصر هو ينكرها كالخوئى و الحجة و الخوانسارى و الحائرى قدهم .\r\nنعم عندنا الولاية ثابتة على العموم بلا اختصاص بالامور الحسبية .\r\nس 3 : يقول الفيلسوف الالماني ( هيجل ) إن التحقق الموضوعي للروح يستلزم القول بأن الروح التي هي داخل أو باطن ستميل إلى الخارج أوالى الظاهر ، لانها حالة إيجابية إلى الصيرورة الزمانية المكانية :\r\nالسؤال : ما هو رد سماحتكم على هذه الكلمة و ما تقولون في الروح ؟\r\nجواب : بسمه تعالى الروح وجود مجرد عقلانى و من ادلّه تجرده تجرد مظروفه‌اى العلم حتى الخيالى . و تدبير الروح للبدن يسمى بالنفس ، و ليس الروح داخلًا فى البدن فان ذلك يوجب كونه مادياً حالّا . لكن تجرد النفس ليس كاملًا فهى تستكمل بالتدريج فى الدنيا و على رأينا بعد الموت ايضاً . ذكرنا ذلك فى ابحاثنا فى الحركة الجوهرية . و لذلك يصح ان يقال :\r\nبتعبير فلسفى : الروح مجرد لكن له قابلة للكمال ، و مادّى اى له مادة قابلة و ليست مجردة بالتمام .\r\nس 4 : هل ان ( وحدة الفعل تدل على وحدة الفاعل ) و هذا كما هو واضح\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nعندكم برهان قديم إستدل به اكابر الفلاسفة على ثبوت الخالق و وحدته و صفاته العليا فهل يصح الاعتقاد على هذا البرهان و ما يشير إليه دليل النظام عموماً فى ضلّ الاعتقاد بان يكون الخالق . أ - لابدان يكون غير مادي ب - علمه و قدرته لا متناهيان ، و ذلك منادون ان استعين في سبيل اثبات هذه الصفات بدليل - الامكان و الحدوث - نرجوا التوضيح .\r\nالعراق - الطائى - 22 صفر 1425\r\nجواب : بسمه تعالى قانون « الواحد لا يصدر منه الّا الواحد و لا يصدر من الواحد الّا الواحد » مبرهن عليه فى الفلسفه و ورد فى الروايات كما ورد فى توحيد الصدوق عن المعصوم ع : « اليس ينبغى لك ان تعلم ان الواحد لا يقال له اكثر من فعل » و ايضاً بديهى من باب لزوم السّنخية بين العلة والمعلول . فاذا كان البارى تعالى واحداً فمعلوله ايضاً واحد و هو الوجود الامكانى المنبسط الاطلاقى ، كما فى القران : . . . و ما كان عطاء ربك محظوراً » الى الصادر عنه تعالى ليس متناهياً محدوداً .\r\nسؤال 280 : الى حضرت مولانا المرجع . . . لدينا عدة مسائل\r\nالاولى عن خطبة الامام علىٍ ( ع ) يقول فيها للَّه‌درّ فلانٍ فلقد قوّم الأود و داوى العَمَدَ و اتمّ السُنّة و خَلّفَ الفتنة »\r\nيذكر منها ابن ابى الحديد ان الامام علياً ( ع ) يمدح عمر بن الخطاب ، و كيف الامام ( ع ) يمدح عمر الذى غصب الخلافة و ابدع بدعاً كثيرة فى الاسلام و هذه الخطبة موجودة ايضاً فى كتاب نهج‌البلاغة لصبح الصالح ص 350 رقم الخطبة 228 - و شرح بن ابى الحديد طبع ايران جزء الثاني عشر ص 3 صفحة ثلاث ماذا تقولون عنها\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nجواب : بسمه تعالى اشتبه الامر على ابن ابى الحديد حتماً و على استاده السيد فخار بن معدّ الموسوى ، كيف يمكن مدح الامام ع لعمر باقامة السنة و المضىّ نقىّ الثوب ، مع ما فعل بعلى ع و فاطمه ع ، و ما ابدع فى الاسلام من منع متعة الحج و النساء ، و تغيير الاذان ، و منع صلوة التراويح فرادى ، و غير ذلك كثيراً - راجع النص و الاجتهاد للسيد شرف الدين و غيره - بل الظاهر كما قال القطب الراوندى و صرّح به الصبح الصالح ان المراد بعض اصحابه ع ، مالك الاشتر او غيره . ثم دقّق النظر فى الخطبة الشقشقية ، و ما قال عليه السلام عند دفن فاطمه ع . تعرف بغضه ع لعمر و ابى بكر ، و العجيب من اكثر اهل السنة حيث اهملوا النقل و لا ينظرون الى تحليل التاريخ و غصب حقه ع المصرّح فى كلام النبى ص بل و فى كلامه تعالى و تقدس فى القرآن ان دقق النظر .\r\nالثانية - هل يجوز لجار المسجد الاستفادة من حوض المسجد الذى هو وقف للمسجد اذ انقطع الماء و هذا الماء فى حوضٍ محلًا اوفى ظرف خاص\r\nجواب : بسمه تعالى اذا علم ان ماء المسجد وقف على العموم جاز و الّا فالظاهر انه وقف للمصلّين فيه فلا يجوز الوضوء ، و كذا سائر التصرفات الّا عند الضرورة المبيحة عند الضرورات و هذا فى غير العبادة من التصرفات .\r\nالثالثة - اذا كان الشخص يعلم انه اذا تكلم بالمعروف يهان بعدة اهانات و كلامه لا يؤثر هل يسقط عنه‌ام لا ؟\r\nجواب : بسمه تعالى يسقط عنه .\r\nالرابعة - اذا رجل اعزب مضى الى حج بيت اللَّه الحرام و نسى طواف\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nالنساء و لما رجع ايران تذكر ، و وجب عليه الزواج حيث انه لم يملك نفسه عن الوقوع فى الحرام ماذا عليه و ماذا يصنع\r\nجواب : بسمه تعالى يلزم عليه استنابة شخص لاتيان طواف النساء عنه ، و قبل الاتيان لا يجوز الزواج .\r\nسؤال 281 : بسم اللَّه الرحمن الرحيم المرجع العطوف و الأب الرئوف سماحة آية اللَّه العظمى . . .\r\nالسلام عليكم و رحمة اللَّه و بركاته\r\nاما بعد فكانت لدينا بعض من الأسئله التى تدور فى الأذهان فأذا تفضّلتم بالأجابه عليها و لكم جزيل الشكر .\r\n1 ) الكتاب الذى اوصى به النبى ( ص ) اذا كان به مقدار من الأهميَّة فلما ذا لم يكتبه النبى ( ص ) ؟\r\nجواب : بسمه تعالى كتابته ص عند ذلك يوجب اختلافاً اعظم فى الامة ، و هو تشكيك المخالفين فى اكثر كلماته ص و البحث فى حجية قوله فى حال المرض . نعوذ باللَّه من هفوات القلوب المرضى .\r\n2 ) هل العداله شرط فى امام الجماعه ؟\r\nجواب : بسمه تعالى نعم هى شرط على الاظهر .\r\n3 ) هل يجوز للأنسان ان يقلد وعدّة مراجع ؟\r\nجواب : بسمه تعالى التبعيض فى التقليد جائز اذا كان المراجع متساويين .\r\n4 ) هل شاهزنان هى ام الأمام السجاد ( ع ) ام لا ؟\r\nجواب : بسمه تعالى هكذا نقل فى كتب التواريخ و مع ذلك ليس\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nاعتقاد ذلك لازماً فى الدين .\r\n5 ) هل السيدة فاطمة الزهراء ( س ) لها الولايه و كل اعمالها حجه ؟\r\nجواب : بسمه تعالى لها الولاية التكوينيّة و حيث انها معصومة عن كل ذنب فاعما لها اسوة : و لكن مقام الامامة و كذا النبوة خاص بالرجال .\r\n6 ) هل الأمام صاحب الأمر ( عج ) متزوّج ام لا ؟ واللَّه المستعان خادم علوم اهل البيت ( عليهم )\r\nالحقير الفانى عبد الشهيد . . .\r\nجواب : بسمه تعالى نعم هو متزوج فانه تابع سنة جدّه . لكن لا يلزم كون المرئة عارفة بان زوجها هو الامام عليه السلام .\r\nسؤال 282 : بسم اللَّه الرحمن الرحيم سماحة آية اللَّه العظمى . . .\r\nس / هل يجب الدفاع عن المدن العراقيه قبل الأمر يكان ؟\r\nجواب : بسمه تعالى الدفاع واجب بلا ريب و يجب انتخاب الاحسن و الاحزم و الأنفع من الدفاع بالسلاح ، او الطرق السياسية . و يختلف ذلك بحسب الظروف .\r\nس / هل يعد من يسقط فى هذه الحروب الدفاعية شهيداً أم لا ؟\r\nجواب : بسمه تعالى بلا شك هو شهيد و مأجور بالاجر الكريم .\r\nس / ما هو رأى سماحة الشيخ بالأستفتاء القائل أفضليه الشهداء فى العراق على شهداء واقعه الطف ؟\r\nعقيل زرين الحسنى - النجف الأشرف\r\nجواب : بسمه تعالى للافضلية جهات عديدة من اخلاص النيّة ، و اهمية الموقف ، و شخصيّة الرئيس المحور ، و اثار ترك الدفاع ، و غير ذلك ، و لا ريب فى افضليّة هولاء الشهداء من جهة الاعتقاد بالحقيقة مع عدم رؤية المعصوم . لكن من جهة لحاظ مجموع الجهات لايقاس بوقعة الطف وقعة ،\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nو لا بشهداء الطّف شهداء ! ! بل الشهادة تحت رأية المعصوم مطلقا و لو فى غير الطّف ، الواقعة لحفظ المعصوم و موقفه ، افضل ، و ما ورد من القياس بعمار مربوط ببعض الجهات .\r\nسؤال 283 : حضرت . . . نستدعى من جنابكم بمناسبة تخريب حرم الامامين اصدار بيان و لو فى اسطر . جمع من العراقيين من فضلاء النجف الاشرف ساكنى قم\r\nبسم اللَّه الرحمن الرحيم\r\nانا للَّه‌و انا اليه راجعون . نشكو الى اللَّه تعالى هذه المصيبة المفجعة و هى تخريب حرم العسكريين عليهما السلام فنتقدم بالعزاء الى سيدنا و مولانا صاحب العصر و الزمان ( عج ) ونوابه الاعزاء . و جميع شيعة أهل‌البيت عليه السلام فى مشارق الارض و مغاربها لا سيما شيعة العراق الأعزاء .\r\nو يجب الألتفات الى عدد من النقاط :\r\n1 - لا ريب أن هدف الكفرة و الفسفة من هذا العمل الأثم هو ايجاد التفرقة بين أهل الاسلام . فلا بد من الاتحاد بين أهل الاسلام و عدم الفرقة .\r\n2 - أن أهل بيت النبوة عليه السلام باقون ما بقى الدهر . و كل عمل من مخالفيهم يريدون أطفاء نورهم يؤدى هذا العمل الى وجاهتم و عزتهم اكثر . فيا أحباء أهل البيت عليه السلام أعلموا أن مستقبل العالم كله تحت ولاية أهل‌البيت عليه السلام و ذلك عندما يملك الحجة بن الحسن العسكرى عليه السلام المشرق و المغرب و يرفع راية الاسلام خفاقتاً على ربوع الارض .\r\n3 - لا بد أن يتولى رعاية ضريح العسكريين عليهما السلام و خدمة الزوار أناس من أتباع أهل البيت عليه السلام و هذا امر مهم جداً و ضرورى . كما يتولى رعاية\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nاضرحة أهل السنة أناس من أهل السنة .\r\n4 - ادارة الأمور فى زمان غيبة الامام المعصوم عليه السلام بيد المراجع العظام فاللازم على جميع أخواننا المؤمنين ، الالتزام بأوامر المراجع العظام و الطاعة لهم .\r\n5 - يجب القيام بمظاهرات سلمية و اقامة مراسم العزاء فى كل أرجاء ارض العراق . و فى الختام نرفع ايدينا بالدعاء للَّه‌عزوجل أن يدفع كل سوء عن أخواننا فى العراق . و ينصرهم على اعداء الدين و المذهب و يوحد صفوفهم انه على كل شىء قدير . و السلام علكيم و رحمة اللَّه و بركاته .\r\nسؤال 284 : بسمه تعالى محضر آية اللَّه . . . نستدعى منكم اصرار بيان بمناسبة الحادثة المفجة فى كاظمين .\r\nجمع من طلاب النجف ، المقيمين فى قم\r\nجواب : بسمه تعالى\r\nالحوادث المفجعة فى عراق سيما الاخيرة فى الكاظمين يفزع و يفجّع قلب اىّ مؤمن و مسلم ، بل اىّ انسان فى اقطار العالم . لا نشك ان مسببى هذه الوقائع ليسوا من اهل السنة كما ليسوا من الشيعة بديهة ، بل و يبعد ذلك من الوهابية العنيدة ، هؤلاء بلاريب عملة المشركين و الكفار و ايدى الاستعمار و يهدفون اتحاد المسلمين و غارة اموال الناس و تركيز المستضعفين فى استضعافهم . و اللازم على المؤمنين و المسلمين ، الاجتماع حول المرجعية الدينيّة و اطاعة الامر فانها حبل اللَّه المتين فى زمن غيبة الامام المعصوم .\r\nكما ان اللازم على الناس طرّاً تكميل علمهم ، بشرائط الزمان و افكار المستعمرين و اعمالهم ، فقد مضى على العراق مصائب كثيرة و سيما على\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nعلماء الدين فصبروا حفظاً للاسلام فهل ترون مشابهاً لما وقع على السيد الاصفهانى حين قتلوا ابنه فى صفوف صلوته الجامعة فلم يلتفت و شرع فى الصلاة الثانية و عفا ، و كما صبر المولى علىّ عليه السلام على ذهاب حقه و الزهرا عليها السلام على غصب فدك ، كل ذلك حفظاً للاسلام و حقناً على دماء المسلمين و نحن نعزّى صاحب الولاية الكبرى ، الحجة الثانى عشر عليه السلام و علماء الدين و المؤمنين و سيما اولياء الدماء المسفوكات الاخيرة ، و نسئلهم المقاومة ضد الاعداء ، و الدعاء والتبتّل الى اللَّه تبارك و تعالى ، لانفراج الهموم عن الامة الاسلامية ، و هداية هذه الفرقة الجهولة العميلة المشركة ، و نجاتهم من طريق جهنم ، و خدمة اعداء الاسلام ، لاهداف حقيرة مادية ، و متاع قليل ، ثم العذاب الشديد ، و هم من بعد غلبهم سيغلبون أليس الصبح بقريب .\r\nو فى الختام اودّ ان اقول اللازم على حكومة العراق الاستمداد من القوى الاستخبارية المجاورة للعراق لهدم اساس الزندقة و النفاق ، ان كان باستخبارات العراق ضعف فى كشف الارجاس الخبيثة . قد كان فى ايران ايضاً اوائل الامر بعد انجاح الثورة امثال هذه الوقاع ، لكن وفقت الحكومة لهدمها من اساس . و نسئل اللَّه تعالى التوفيق . والسلام على اخوانى المؤمنين .\r\n\r\n","description":"","footnote":"","page_name":" 291 ","page_number":291},
  {"content":"\r\n\r\n\r\nمتفرقات\r\n\r\nاستخاره\r\nسؤال 285 : بسمه تعالى آيا استخاره نياباً افضل است يا اينكه هر شخص با هر آگاهى كه دارد براى خود استخاره نمايد و آيه مربوط را با اهل استخاره تعبير نمايد ؟ اگر در يك موضوع دو استخاره در دو زمان و يا بواسطه دو نفر صورت گيرد و جواب‌ها كمى نامشابه باشند كدام را بايد مد نظر قرار داد ؟\r\nجواب : بسمه تعالى در استخاره مهم آنست كه روحيه‌اى متصل به عالم غيب داشته باشد كه اين در خصوص استخاره كسى است كه بطورى اجازه باطنى داشته باشد - در خواب يا بيدارى او را دستور استخاره داده باشند - استخاره از باب دعا و استجابت دعاست ، دستور استخاره عام است ، ليكن اصابه به واقع بيشتر در آنچنان افراد مىباشد .\r\nسؤال 286 : بسمه تعالى محضر حضرت آيت اللَّه . . . . سلام عليكم\r\nمن جوانى هستم كه سال‌هاست اين سؤال‌ها در ذهنم هست و بسيار علاقمندم جواب‌هاى آن را بدانم ، لطف نمائيد از روى علاقه و حوصله\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nجواب‌هاى آن را برايم مرقوم بفرمائيد . با تشكر فراوان\r\n1 - آيا استخاره با قرآن يا تسبيح و يا انواع ديگر آن صحيح مىباشد . و در صورت صحت ، كدام يك بر ديگرى اولى مىباشد ؟\r\nجواب : بسمه تعالى صحيح است و قرآن اولى است .\r\n2 - آيا حضرات معصومين نيز براى خود يا ديگران استخاره نموده‌اند . و اگر نه ، چرا ؟\r\nجواب : بسمه تعالى آنها اگر بخواهند مطلبى را بدانند ، مىدانند نيازى به استخاره ندارند .\r\n3 - اگر كسى كثيرالاستخاره مىباشد ، آيا عمل او به استخاره‌ها صحيح است ؟\r\nجواب : بسمه تعالى اگر موردش باشد صحيح است .\r\n4 - چرا اگر جواب استخاره بد شود ، حتماً بايد آن عمل را ترك نمود ، ولى اگر خوب باشد انسان مىتوان به آن استخاره عمل نكند ؟\r\nجواب : بسمه تعالى معناى خوب ، لزوم نيست .\r\n5 - آيا عمل به استخاره ( با شرايط صحيح آن ) واجب است ؟\r\nجواب : بسمه تعالى واجب نيست .\r\n6 - فرق استخاره و قرعه‌اى كه همراه با خيرخواهى نمودن از خداوند است چيست ؟\r\nجواب : بسمه تعالى استخاره در لغت و در بيشتر روايات هم همينطور ، به معناى طلب خير است ، و قرعه فهم خير واقعى است ( چنان كه در برخى ادله قرعه آمده ) و يا صرفاً تحيّر است ( چنان كه از\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nبرخى ادله ديگر استفاده مىشود ) ، استخاره مرسوم ( كه از برخى روايات استفاده مىشود ) نيز فهم خير واقعى است و با احتمال اول در معناى قرعه ، از نظر ريشه كلمه و معناى آن فرقى ندارند ، ليكن در دستور قرعه خصوصياتى آمده كه با اين استخاره مرسوم هم فرق دارد ، از طرفى قرعه دليل محكمى دارد ، و استخاره به معناى مرسوم دليل محكمى ندارد گرچه در بعضى روايات آمده و تجربه نيز صحت آن را تأييد مىكند .\r\n7 - آيا تكرار استخاره در موضوعى صحيح است ، يعنى استخاره بد بياورد و انسان دوباره استخاره نمايد و يا به عكس ؟\r\nجواب : بسمه تعالى براى هر كار فقط يك دفعه استخاره صحيح است .\r\n8 - استخاره يك فرد براى ديگرى صحيح است يا خير ، چرا ؟\r\nجواب : بسمه تعالى وكالت در آن صحيح است .\r\n9 - استخاره در مورد واجب و مستحب و مباح و مكروه و حرام ، چه صورتى دارد ؟\r\nجواب : بسمه تعالى استخاره مورد تحير است . واجب و حرام تحير ندارد .\r\n10 - آيا اگر فاعل استخاره شخصى « سيد » باشد ، اولى بر عام است يا خير ، چرا ؟\r\nجواب : بسمه تعالى فرقى نمىكند ، ميزان معنويت شخص است .\r\n11 - اكثر مردم عوام هستند ، آيا مطرح نمودن استخاره از طرف دين مبين اسلام ، زمينه‌اى براى جلوگيرى از فكر و عقل در بين مردم مىشود ، چرا ؟\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nجواب : بسمه تعالى استخاره از معجزات اسلام است و موردش جائيست كه عقل هم چيزى نمىفهمد .\r\nسؤال 287 : بسمه تعالى محضر مبارك حضرت آيت اللَّه . . . سلام عليكم\r\nحدود يك سال قبل براى كارى بواسطه يك نفر از حاج آقا استخاره نمودم فرمودند ( اقدام كنيد امكانات كار فراهم است درست هم مىشود ) بعد از مدتى چون محقق نشد حضورى خدمت حاج آقا رسيدم بعد از استخاره فرمودند ( كار خيرى است ولى شرايط عوض شده ، انجام نمىشود ) . با گذشت چندين ماه هنوز موضوع براى من اهميت دارد . روزى در خواب ديدم جائى شبيه به مدرسه علميه يا امامزاده‌اى هستم كه اشخاصى در اينجا هستند كه مىتوانند مشكل تو را حل كنند . من در جستجوى آن محل بودم كه عارفى بعد از شنيدن خوابم به من گفتند كه تو احتمالًا بايد دوباره خدمت آيت ا . . . به روى و ايشان كسى هستند كه اين مشكل را حل مىكنند چون حضورى نتوانستم خدمت ايشان برسم ، اين متن را نوشتم . استدعا دارم در صورت امكان حاج‌آقا عيناً اين متن را ملاحظه فرمايند و از هر كمكى كه لازم مىدانند در حق حقير دريغ نفرمايند . توفيقات معظم‌له را از درگاه خداوند متعال خواهانم .\r\nجواب : بسمه تعالى براى هر كارى يك مرتبه استخاره كنيد ، همان دفعه اول ، اگر شرايط عوض شد بطوريكه موضوع ديگرى حساب شود به استخاره دوم عمل كنيد . و براى قضاء حاجت مشخص ، تداوم نماز شب و زيارت عاشورا با توجه به معانى آن و صدقه براى سلامت مولايمان ، امام زمان عليه السلام مفيد است .\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nسؤال 288 : بسمه تعالى حضرت آيت اللَّه . . . سلام عليكم اينجانب دانشجوى دانشگاه علوم پزشكى هستم چند سؤال در مورد استخاره ذات الرقاع از حضرت عالى داشتم كه خواهشمندم با سعه صدرى كه داريد به همه آنها پاسخ دهيد .\r\n1 - آيا به نظر شما اخبار مربوط به استخاره ذات الرقاع معتبر است يا خير ؟\r\nجواب : بسمه تعالى در اين باره چند روايت وارد شده . روايت هارون بن خارجه معتبر است .\r\n2 - بعضى از علماء مىفرمايند : در استخاره ذات الرقاع با شش رقعه ، اگر در چهار رقعه يك لاتفعل و سه افعل بيايد يا در پنج رقعه دو لا تفعل و سه افعل بيايد اين ميانه خوب است و ديگر احتياج به در آوردن رقعه ششم نيست آيا به نظر شما اين درست است يا خير ؟\r\nجواب : بسمه تعالى تا پنج تا را بشماريد ، به اكثر عمل كنيد ، ششم را لازم نيست برداريد .\r\n3 - آيا اين استخاره اعظم الاستخارات است ؟\r\nجواب : بسمه تعالى از نظر دليل ، معتبر است . ليكن از استخاره با قرآن خيلى مطالب بهتر كشف مىشود .\r\n4 - لطفاً اجازه اين استخاره را به بنده بدهيد .\r\nجواب : بسمه تعالى استخاره اجازه نمىخواهد .\r\n\r\n","description":"","footnote":"","page_name":" 296 ","page_number":296},
  {"content":"\r\n\r\n\r\nمسائل شيعه و سنى\r\nسؤال 289 : معلم مدرسه‌اى كه شاگردان شيعه دارد ، آيا جايز است به آنها نمره‌هاى اضافى بدهد تا قبول شوند و يك سال ديگر كلاس را تكرار نكنند ؟\r\nجواب : بسمه تعالى در جائى كه اگر شاگردان شيعه ردّ بشوند ، خوف غلبه سائر فرق ضد شيعه است اشكال ندارد .\r\nسؤال 290 : نظر حضرتعالى در خصوص وحدت بين شيعه و سنى چيست ؟\r\nجواب : بسمه تعالى وحدت به معناى يكى شدن واقعى كه امكان ندارد . با وجود اختلاف در مهمترين مسأله ، - حاكميت و ولايت - ولى اتحاد كه به معناى قرار و بناگذارى بر يكى بودن و همفكرى است كه براى منافع مشترك قرار مىشود خيلى خوب و لازم است .\r\n\r\nتشبه به كفار\r\nسؤال 291 : اخيراً در ميان برخى از جوانان مُدل مو و لباسهايى از آنها مُد شده است كه از كشورهاى اروپايى و بلاد بيگانه ارائه مىگردد ، نظر به اينكه پوشيدن اين لباسها و خودِ اين گونه آرايش كردن ، عرفاً از مصاديق تشبّه به كفّار است ، آيا شرعاً حرام است يا حلال ؟\r\nجواب : بسمه تعالى اكنون ديگر همه جا شيوع دارد و تشبه بكفار نيست .\r\nسؤال 292 : پوشيدن لباسهاى كفار ، يهود ، غربىها و . . . اگر به قصد تشبيه به\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nآنها باشد چه حكمى دارد ؟\r\nجواب : بسمه تعالى تشبّه ، قصد نمىخواهد ، بدون قصد هم تشبه مىشود ، ليكن اگر لباس كفار ، براى عموم مسلمين هم مورد استفاده بود ديگر لباس مخصوص كفار نيست .\r\n\r\nامر به معروف\r\nسؤال 293 : بسمه تعالى محضر مبارك . . . سلام عليكم\r\n« نهى » از امرى يا چيزى در قرآن و روايات اگر قرينه‌اى موجود نباشد حكم به حرام مىشود يا كراهت ؟\r\nجواب : بسمه تعالى ظهور نهى در حرمت است . البته احكام فقهى به صرف يك كلمه اثبات نمىشود .\r\n\r\nمصرف دخانيات و مواد مخدر\r\nسؤال 294 : بسمه تعالى محضر شريف حضرت آيت اللَّه . . . سلام عليكم\r\n1 . كشيدن ترياك براى معتادان چه حكمى دارد ؟\r\nجواب : بسمه تعالى بايد ترك كنند مگر آنكه طبق نظر پزشك متخصص ترك آن ، خوف تلف يا ضررى مهمتر باشد .\r\n2 . كشيدن ترياك به صورت تفننى و يا تفريحى چه حكمى دارد ؟\r\nجواب : بسمه تعالى معمولًا در معرض اعتياد مىباشد اگر يقين به\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nعدم اعتياد دارد و مطمئن باشد كه يكى دو مرتبه ، ضرر مهمى ندارد اشكال ندارد .\r\n3 . داير كردن مجلس جهت كشيدن ترياك چه حكمى دارد ؟\r\nجواب : بسمه تعالى احتمال اعتياد در اين صورت بيشتر است و جايز نمىباشد .\r\n4 . شركت در مجلسى كه در آن ترياك و يا ساير مواد مخدر مىكشند چه حكمى دارد ؟\r\nجواب : بسمه تعالى اگر احتمال آلوده شدن و اعتياد مىباشد جايز نيست .\r\n5 . استعمال هروئين و حشيش و هر گونه مواد مخدر چه حكمى دارد ؟\r\nجواب : بسمه تعالى خطر اينها بيش از ترياك و حرام است .\r\n6 . كشت ، توليد يا نگهدارى ، مخفى كردن و حمل ، توزيع ، خريد و فروش مواد مخدر از جمله ترياك چه حكمى دارد ؟\r\nجواب : بسمه تعالى مخفى كردن به قصد استفاده جايز نيست ، ساير تصرفات ذكر شده نيز جايز نيست .\r\n7 . كسانى كه از طريق خريد و فروش ترياك و مواد مخدر خانه‌اى مىخرند آيا نماز خواندن ، نشستن و خوابيدن در چنين منازلى جايز است يا خير ؟\r\nجواب : بسمه تعالى خانه‌اى كه از پول حرام خريده شده تصرفات در آن غصب مىباشد مگر اينكه به ذمه خريده باشد . ليكن اينجانب ، نماز را باطل نمىدانم ، گرچه از جهت تصرف حرام است .\r\n\r\n","description":"","footnote":"","page_name":" 299 ","page_number":299},
  {"content":"\r\n\r\n8 . رفت و آمد با كسانى كه مواد مخدر را خريد و فروش و يا مصرف و استعمال مىكنند چه حكمى دارد ؟\r\nجواب : بسمه تعالى اگر در معرض ابتلاء و اعتياد مىباشد جايز نيست .\r\n9 . پولى كه از خريد و فروش ترياك و مواد مخدر بدست مىآيد چه حكمى دارد ؟\r\nجواب : بسمه تعالى چون در معرض آلوده كردن جامعه اسلامى است كسب حرام است و تصرف در آن پول جايز نيست و بايد به صاحبان پول برگردد .\r\n10 . آيا دليل شرعى از قرآن و روايات بر حرمت مواد مخدر و ترياك وجود دارد يا نه ، در صورتى كه هست بيان بفرماييد ؟\r\nجواب : بسمه تعالى 1 - اضرار به نفس در حد بالا 2 - اضرار به جامعه اسلامى بطور شديد 3 - مفاسد اخلاقى مترتب بر آن كه حرمت اضرار و مفاسد اخلاقى از نظر شرعى معلوم است ، ادلهء حرمت اضرار ، و اهلاك خود ، و اهلاك نسل كه مجموعاً در قرآن و روايات آمده است .\r\n11 . فلسفه حرمت اعتياد چيست ؟\r\nجواب : بسمه تعالى عقل و عقلا قبح آن را درك مىكنند ، به علت مفاسد ذكر شده در جواب قبلى .\r\n12 . در صدر اسلام و زمان ائمه معصومين از ترياك و مواد مخدر خبرى نبود ، پس چگونه مصرف و استعمال آن حرام است ؟\r\nجواب : بسمه تعالى عناوين كلى مذكوره در نصوص شرعى كفايت\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nمىكند .\r\n13 . با اينكه در سوره نحل آيه 89 خداوند مىفرمايد : « و نزلنا عليك الكتباب تبياناً لكل شى » ، ولى چطور آيه صريحى در مورد مواد مخدر نيامده است ؟\r\nجواب : بسمه تعالى مانند بسيارى از دستورات ديگر در سطح كلى ذكر شده است .\r\n14 . آيا ازدواج با خانواده‌اى كه كار و شغلشان قاچاق مواد مخدر است جايز مىباشد يا خير ؟\r\nجواب : بسمه تعالى چون در معرض آلودگى و اعتياد است جايز نمىباشد .\r\n15 . دختر دادن به شخصى كه شغلش خريد و فروش مواد مخدر است و يا ترياك مىكشد جايز است يا خير ؟\r\nجواب : بسمه تعالى اين كار در معرض هلاكت قرار دادن دختر مىباشد و معلوم است كه جايز نمىباشد .\r\n16 . در صورت مشاهده كردن برگزارى مجالسى كه در آن ترياك مىكشند و يا اطلاع از كسانى كه مواد مخدر را خريد و فروش مىكنند تكليف متدينين و مؤمنين در اين باره چيست ؟\r\nجواب : بسمه تعالى اگر با نصيحت و خيرخواهى نتيجه‌اى ندهد بايد از طرق انتظامى و قضائى اقدام شود ، مگر اينكه معلوم باشد كه صرف تفنن است و تكرار نمىشود .\r\n17 . كشيدن سيگار و انواع دخانيات چه صورت دارد ؟\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nجواب : بسمه تعالى مقدار زياد سيگار از نظر احتمال ابتلاء به آسم و برونشيت و حتى سرطان ، خطرناكتر از ترياك مىباشد گرچه ابتلاء به اعتياد ترياك خطر فتور و سستى و بىغيرتى بيشترى دارد .\r\n18 . حكم استعمال دخانيات چيست ؟\r\nجواب : بسمه تعالى به حد ضررش حرام است مثل روزى يك پاكت سيگار مثلا ، و هر قدر كه ضرر مهمى داشته باشد .\r\n\r\nدفينه\r\nسؤال 295 : سلام عليكم و رحمة الله با عنايت به اينكه ميراث كهن فرهنگى ، تاريخى ، مذهبى معرف هويت ملى ، فرهنگى و دينى و موجوديت و معنويت محسوب مىشود و حفظ و مراقبت از آن كه معمولا در قالب بقاع متبركه ، مساجد و مدارس كهن تجلى دارد از وظائف مهم سازمان ميراث فرهنگى و گردشگرى جمهورى اسلامى است . به منظور تنوير افكار عمومى و نهادينه ساختن فرهنگ حفظ و حراست از آثار تاريخى ، مذهبى مستدعى است نظرات فقهى خود را پيرامون پرسش‌هاى ذيل مبذول فرمائيد تا به استحضار عموم رسانده شود .\r\n1 - آيا گنجينه‌ها و دفينه‌هايى كه در ملك شخصى افراد پيدا مىشود به صاحب ملك تعلق دارد و يا اينكه ملك حكومت مىباشد ؟\r\nجواب : بسمه تعالى اگر ملك را خريده و دفينه ، ملك فروشنده يا صاحب قبل ، و قبل او نباشد ، ملكِ صاحب فعلى مىباشد ، مگر اينكه دفينه\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nدر اعماق دور زمين باشد كه هنگام تملك مورد معامله قرار نگرفته باشد و اگر احيا كرده تبعاً هم مقصود نباشد ، در اين صورت هم اگر صاحب ملك استخراج كند ملك اوست مگر اينكه حاكم ا سلامى با حكمى ولايى استخراج را ممنوع كند .\r\n2 - آيا حفارى غير مجاز در بقاع متبركه ، بناهاى تاريخى ، محوطه‌ها و تپه‌هاى باستانى به طمع كشف آثار و اشياء تاريخى ، گنجينه‌ها و دفينه‌ها مجاز مىباشد يا خير ؟\r\nجواب : بسمه تعالى اين گونه حفارىها كه موجب تخريب اوقاف مىشود ، جايز نيست و اگر موجب تخريب هم نباشد حاكم اسلامى مىتواند با حكم ولايى منع نمايد .\r\n3 - آيا خريد و فروش اشياء عتيقه و آثار تاريخى به‌اى نحو كان بدون هماهنگى و اجازهء حكومت مجاز است يا خير ؟\r\nجواب : بسمه تعالى تابع نحوه ملكيت است اگر مالك است حق فروش دارد ليكن حاكم اسلامى براى حفظ تاريخ و فرهنگ ملت مىتواند فروش را منع و خصوصا مانع خروج از مملكت شود .\r\n4 - آيادر صورت اطلاع از چنين مسائلى ( حفارى - خريد و فروش و قاچاق اشياء تاريخى . . . ) لازم است مؤمنين ، حكومت را در جريان قرار دهند يا خير ؟\r\nجواب : بسمه تعالى در موردى كه خلاف شرع انجام شود جلوگيرى آن به هر صورت لازم است .\r\n\r\n","description":"","footnote":"","page_name":" 303 ","page_number":303},
  {"content":"\r\n\r\n\r\nپيام و بيانيه\r\nسؤال 296 : حضرت . . . مستدعيست چند جمله‌اى بمناسبت ايام عاشوراى حسينى براى ما بنويسيد . متشكريم .\r\nجواب : بسمه تعالى همه عالم به بركت انسان كامل ، ولى خدا بوجود آمده است ، آنوقت با ولى خدا ، اسم اعظم خدا ، حسين عليه السلام چه كردند ؟ ! تاريخ بشريت فاجعه‌اى همچون كربلا را ضبط نكرده است ، ولى خدا مورد هجوم و حمله سخت دشمن ، آن هم به نام دين ، اطرافيان و نزديكان همگى شهيد ، زن و فرزندان اسير ، از يك قطره آب هم كه از هيچ جنبنده‌اى دريغ نداشتند دريغ كردند ، طفل شيرخواره را مورد تيراندازى وحشيانه قرار دهند ، حمله وحشيانه به خيام حرم بطوريكه بچه‌هاى خردسال به اطراف بيابان ، بىسرپرست فرار ، گوشواره از گوش دختران خردسال طورى بكشند كه گوش پاره كنند ، جسد شهدا را زير پاى ستوران له كنند ، گريه و ضجه اطفال را با شلاق پاسخ گويند ، فرسنگ‌هاى زياد اسيران را بر شتران بىجهاز نشاندند ، كه اگر بدن غيرمجروحى هم براى زنان و كودكان مانده بودد همگى مجروح شدند . . . تازه نسبت كفر و زندقه نيز به آنها بزنند و مردم را دعوت به جشن و سرور براى كشتن و اسارت آنها كنند . . .\r\nاين وظيفه هر انسانى است كه نام اين مظلومان تاريخ را زنده نگه دارد ، و در اين ميان مؤمنان به اهل بيت پيامبر كه دل سوزان از اين حادثه جانگداز دادند بيشتر موظفند و البته بديهى است كه اين سوزش هرگز درمان نمىپذيرد تا بقية اللَّه العظم ظهور فرموده انتقام بگيرد .\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nسؤال 297 : پيام به درخواست خبرگزارى ايرنا براى حوادث هجوم قواى متفقين و ائتلاف به نجف اشرف\r\nجواب : بسم اللَّه الرحمن الرحيم ألم تركيف فعل ربك باصحاب الفيل ؟ ! الم يجعل كيد هم فى تضليل ، هجوم به مهبط ولايت و مركز تفسير وحى الهى ، حرم مطهر علوى و حوزه نجف نتيجه‌اى جز خذلان نخواهد داشت ، امريكا جز خسارت‌هاى متوالى طرفى نسبت ، درگيرى در آن مكان مقدس به نفع هيچ كس نيست ، دشمن بهره‌اى نمىبرد ، دوست هم بايد خيلى پخته كار كند كه درگيرى را به داخل آن حريم امن نكشاند ، نمىدانم چرا از روش پيامبر اكرم صلى الله عليه و آله درس نمىآموزيم ، جنگ‌ها را همواره به بيرون مدينه مىكشاند ، در احزاب هم كه نزديك مدينه بود خندق را فاصله قرار داد ، اينكه گفته شود ما انجام وظيفه مىكنيم نتيجه به ما مربوط نيست حرف بسيار نادرستى است ، وظيفه در رابطه با نتيجه است ، مردم هم بايد همواره از مرجعيت تبعيت كنند ، آنچه در آينه جوان بيند ، پير در خشت خام آن بيند .\r\nاز خداى رحمن و رحيم عاجزانه درخواست داريم همه گونه شرور را از شيعيان مولى على عليه السلام و از كل مسلمين جهان دور فرمايد .\r\n\r\nكودك آزارى\r\nسؤال 298 : بسمه تعالى لطفاً به اين مطلب و سپس سؤال مهم توجه فرمائيد :\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nآزار و اذيت جنسى كودكان نه توسط پيروان شيطان بلكه اساسا توسط پيروان پر و پا قرص مسيح و محمد انجام شده است . البه بسيارى از اين حرف خوششان نمىآيد اما تعداد بسيار كمى هستند كه قادرند در مورد صحت آن جدل كنند .\r\nطبق آمار حدود دو بيليون كودك در جهان زندگى مىكنند . هر كودكى بىخدا و بدون دين متولد و وارد اين جهان مىشود . طبيعت كودكان را طى يك پروسه بيولوژيكى يكسان به اين جهان مىآورد تا آزادانه زندگى كنند ، اما سيستم نابرابر حاكم در جامعه و خانواده بلافاصله آزادى آنها را محدود و مشروط مىكنند و از جمله به آنها مهر تعلق به اين دين و آن آئين مانند مسلمان ، مسيحى ، هندو ، پروتستان ، كاتوليك و يهودى را مىزنند . دستگاه اديان و رهبران دينى از اين طريق براى خود پيروان ، اعتبار ، نفوذ و كسب و كار مالى دست و پا مىكنند و كودكان به مثابه ملك طلق والدين خود ، بىشخصيت ، حقير و خرد مىشوند . تحميل رسم و آئين ستمگرانه دينى در زمانى كه هنوز قدرت عقلى و فكرى كودكان رشد كاملى نكرده و تفكر نقادانه‌اى كسب نكرده‌اند ، مانع رشد آزادانه كودكان شده و آنها را تحميق مىكند . آموزش مذهب ، ترس و وحشتى دائمى از يك موجود خيالى را در كودكان مىكارد و گناه و جهنم را در ذهنشان فرو مىكند . اين تعاليم ، بچه‌ها را آنقدر مىترساند ، كه در هراس از مرگ و در خوف و ترس دائمى به سر مىبرند . و بدين جهت غالباً شخصيتى بالغ و سالم ندارند .\r\nمجازات و تنبيه جسمى كودكان بخش لاينفكى از وظايف دينى والدين و جزيى از آيه‌ها و سوره‌هاى اديان رسمى و اصول فرقه‌هاى مختلف مذهبى\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nاست و در همه كشورها چه پيشرفته و چه فقير و عقب مانده عمل مىكند .\r\nمكان‌هاى ايزوله و بسته‌اى كه در آنها مدارس دينى برقرارند و كليه مكان‌هاى مذهبى مانند كليسا ، معبد و مسجد مناسب‌ترين مكان‌ها براى اذيت همه جانبه روحى ، جسمى و جنسى كودكان توسط اديان هستند . پشت ديوارهاى بلند و اطاق‌هاى تاريك اين مكان‌ها ، اعمال دهشت بار كشيش‌ها و اسقف‌ها و مراجع دينى ديگر عليه كودكان صورت مىگيرد .\r\nآزار كودكان منحصر به جوامع فقير و اسلامى نيست . در آمريكا سالانه بيش از يك ميليون كودك آزار و اذيت مىشوند كه در اين ميان آزار دينى بيشترين رقم را دارد . اين آزار شامل تحميل دعا و مراسم مذهبى به كودكان ، تحميل رسم و آئين زجرآور بيرون آوردن شيطان كه در جسم و روح كودكان لانه كرده محروم كردن آنها از دارو و درمان به دليل اعتقادات مذهبى والدينشان و مواردى از اين قبيل مىشود . آزار دينى كودكان غالباً توسط ساختار و مقامات سلسله مراتب نهادهاى دينى مانند كليسا ، مسجد و معبد مخفى و لاپوشانى مىشود و قربانيان را وادار مىكنند كه سال‌ها در خفا ، درد و زجر تحمل كنند .\r\nپدوفيلى بدترين نمونه جنايات در حق كودكانى است كه از ابتدائىترين ابزار براى دفاع از خود محروم هستند . علائم و زخم‌هاى ناشى از رابطه جنسى و آزار جنسى قابل مشاهده‌اند ، اما احساس گناه و دردى كه كودكان به خاطر تجاوز جسمى متحمل مىشوند ، بلافاصله آشكار و علنى نمىشوند ، بخصوص كه غالباً شهادت متجاوزين كه مقامات سلسله مراتب مذهبى هستند بر شهادت كودكان ترجيح داده مىشوند . در اين مورد كشيش‌ها ،\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nاسقف‌ها و كاردينال‌هاى كاتوليك و پروتستان يد طولائى دارند و اين عمل جنايتكارانه بخشى از تاريخ آلوده و ضد انسانى مسيحيت است . در دين اسلام ، كه مظهر تمام فضايل اين دين محسوب مىشود با ازدواج با عايشه 9 ساله بدترين نمونه‌هاى آزار كودكان را ارائه داده است .\r\nطبق قانون اسلام ، دختران با پايان سن كودكى يعنى نه ساله شدن و پسران با پانزده ساله شدن مىتوانند ازدواج كنند . اين نفس توحش است .\r\nقابل تصور نيست كه يك كودك نه ساله دختر ، از اين سن به بعد نه تنها از دوران كودكى ، از تخيلات كودكانه ، بازى ، آموزش و فرصت براى گسترش ظرفيت‌هاى ذهنى و عملى خود محروم شود بلكه مورد معامله جنسى قرار گيرد .\r\nطبق قوانين اسلامى مسؤوليت كيفرى كودكان با پايان يافتن سن كودكى آنان شروع مىشود ، و با وى عيناً مانند فرد بزرگسال برخورد مىشود . كودك از نظر حقوق اسلامى بر دو نوع است : كودك غيرمميز كه به كودكان تا سن هفت سالگى و كودك مميز كه به كودكان هفت تا 10 يا 15 ساله اطلاق مىشود . اگر كودك مميزى مرتكب جرمى بشود ، دادگاه اسلامى علاوه بر آنكه والدين يا سرپرست قانونى او را ملزم به تربيت كودك مىكند ، حق دارد كودك را هم تعزير كند . براساس قانون مجازات اسلامى تعزير عبارت است از تأديب يا عقوبتى كه نوع و مقدار آن در شرع تعيين و به نظر حاكم شرع واگذار شده است از قبيل حبس ، جزاى نقدى و شلاق كه از حد شرعى كمتر است . در برخى جرائم تعزير كودك اجبارى است .\r\nميليون‌ها كودك در كشورهايى كه تحت حكومت‌هاى اسلامى هستند و\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nيا سيستم آموزش آنها اسلامى است مانند ايران ، پاكستان ، افغانستان و سودان و ساير كشورهاى خاورميانه بطور سيستماتيك مغزشويى مىشوند ، طبق گزارشات كميسيون حقوق بشر پاكستان مدرسه‌هاى اسلامى اين كشور از جمله در لاهور و مسجد مدينه كودكان را در سنين 7 تا 15 ساله به زنجير مىكشند تا قران را حفظ كنند و فقط در مواقع حمام و تعويض لباس ، زنجير را از دست و پاى آنها در مىآورند . علت به زنجير كشيدن كودكان اين است كه در غير اين صورت ، كودكان را نمىتوانند به حفظ قرآن به عربى وادار كنند .\r\nبسيارى از كودكان مدرسه‌هاى اسلامى در دوران حاكميت طالبان ، به عنوان طلبه و جنگجو به افغانستان رفتند و آموزش نظامى ديدند تا با اسلحه و نارنجك و قرآن ، كفار و سكولاريست‌ها و زنان و مردم بيگناه را وحشيانه سركوب كنند و به خاك و خون بكشند .\r\nدر خانقاه گجرات پاكستان ، پير خانقاه در مقابل دعايى كه براى زنان نازا مىخواند ، از آنها مىخواهد كه در صورت بچه‌دار شدن ، اولين كودك را به او تقديم كنند . بسيارى از زنان نازا اين شرط را مىپذيرند . به محض تولد ، پير خانقاه و اطرافيان او ، سر كودك را در كلاهى آهنين فرو مىكنند كه تا سالها ادامه دارد با اين كار تعمداً از رشد مغزى كودكان جلوگيرى مىكنند و از اين كودكان در رسم و آئين‌هاى خانقاه و همچنين وادار كردن آنها به گدايى استفاده مىكنند . اين كودكان را موش‌هاى پير خانقاه مىنامند . در كنار اين جنايات ، تجاوز و سوء استفاده از كودكان به شدت شايع است و كسانى كه اين تابوها را بشكنند و افشاگرى كنند با خشم و تظاهرات اسلامىها و فتواى مرگ از سوى رهبران گروه‌هاى اسلامى روبرو مىشوند .\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nاسلامىها هميشه از كودكان در جنگ‌ها استفاده كرده‌اند . جنگ ايران و عراق كه هزاران كودك و نوجوان را به خاك و خون كشيد ، جنگ در افغانستان و چچن از ساير نمونه‌ها هستند . واقعه تكان دهنده نيمه اول سال 2000 در اوگاندا بىحقوقى كودكان در پيشگاه خدا و دين را عريان‌تر كرد . در اواسط ماه مارس بيش از 500 نفر از پيروان يك فرقه مذهبى در غرب اوگاندا كه سران آن از سابق كشيش‌ها و خواهر مقدس‌هاى كليساى كاتوليك بودند ، در عجله براى رسيدن به بهشت در آخر زمان ( يعنى سال 2000 ) در يك مراسم جنون‌آميز مذهبى خود را همراه با بيش از صد كودك خود دسته جمعى به آتش كشيدند . صد بچه معصوم و بيگناه كه چيزى از جنون مذهبى و روان بيمار والدينشان نمىدانستند ، زنده زنده در آتش سوختند و خاكستر شدند .\r\nاينك احتراماً به عرض مىرساند ، مطلب گرفته شده از اينترنت درخصوص كودك آزارى و حمله به دين مبين اسلام مىباشد ، لذا مستدعى است ، مرحمت نموده ، پاسخ و نظر مبارك را مرقوم فرماييد .\r\nجواب : بسمه تعالى 1 - برخى آزارهاى جنون‌آميز چون به آتش كشيدن و يا تشويق به خودسوزى از آنچه كه در اوگاندا گذشته ، ربطى به اسلام ندارد ، و حتى يك نمونه هم در تاريخ يكهزار و چند ساله اسلام وجود ندارد . آزارهاى جنسى كودكان نيز كه در اسلام به اشد وجه حرام و ممنوع است .\r\n2 - ترساندن از عذاب قيامت نه تنها عيب نيست بلكه بازدارنده از گناه و سقوط در منجلاب فساد مىباشد ، هر ترسى هم بد نيست چنان كه هر غم\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nو اندوهى هم بد نيست چون غم فراق خدا ، يا غم عقب ماندن از سعادت .\r\nليكن بهتر است براى پرهيز از گناه هم از عشق استفاده شود ، فطرت عشق ، عشق به كسى كه اهل هستى و اين همه نعمت به ما داده و همواره بندگان خود را دوست دارد ، و حتى گناهانشان را با توبه مىبخشد و دستور مىدهد كه بدون واسطه با او صحبت كنند .\r\n\r\nشهادت براى دفاع از سرزمين و خانه\r\nسؤال 299 : بسمه تعالى محضر مبارك حضرت آيت اللَّه . . . پس از عرض سلام و ادب مستدعى است نظر مبارك را در رابطه با مسائل ذيل مبذول فرماييد .\r\n1 - حكم شرعى عمليات استشهادى چيست ؟\r\nجواب : بسمه تعالى اگر طرد دشمن بدون آن ممكن نباشد ظاهراً جائز مىباشد و اين مسئله طوريستكه اگر جائز باشد بطور اجمال ، و به قدر كفائى ، واجب مىشود ، زيرا اگر دفاع و جهاد واجب باشد و راهى جز آن نباشد و فرض هم بر جواز است پس بايد واجب باشد تا دفاع و جهاد واجب ، تحقق پذيرد ، البته اينجا بحث اهم و مهم مطرح است ، مراتب دشمنى دشمن ، و مقدار تأثير استشهاد ، بايد مورد سنجش قرار گيرد .\r\n2 - آيا عمليات استشهادى به عنوان اولى حرام است ، اما ولى امر و ولى فقيه از باب عنوان ثانوى آن را جايز مىداند ؟\r\nجواب : بسمه تعالى استحسانات عقليه حكم مىكند وقتى طرد\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nدشمن متجاوز به مقدسات ، متوقف بر آن باشد جائز است ، يعنى مصداق دفاع و جهاد مىباشد ، اگر حرام باشد به هيچوجه با حكم ولى فقيه جائز نمىشود . اگر كشتن خود يا ديگران حرام است به گفته ولى فقيه نمىتوان او را يا خود را كشت . البته اين مسئله در روايات اهل‌بيت عليهما السلام وارد نشده است و در آن زمان دستورى در اين باره داده نشده است ، ليكن با توجه به ملازمات عقليه مىتوان حكم مزبور را فهميد ، از اين مسئله مشكل‌تر ، انتحار ، بدون كشتن دشمن است مثل خودكشى راهب‌هاى بودائى در جريان استقلال ويتنام ، براى تحريك مردم و جوامع دنيا .\r\n3 - مسؤول تشخيص ضرورت انجام عمليات استشهادى كيست ؟\r\nجواب : بسمه تعالى در دفاع شخصى ، خود شخص ، و در دفاع از مكتب و مملكت ، مشاورين متخصص ، زير نظر ولى فقيه ، البته اگر خود شخص علم يقينى داشته باشد طبق يقين خود عمل مىكند .\r\n4 - ادله فقهى جواز عمليات استشهادى چيست ؟\r\nجواب : بسمه تعالى بعيد نيست كه مطلقات دفاع و جهاد ، از باب اهم و مهم ، شامل آن بشود ، گرچه در زمان پيامبر صلى الله عليه و آله و على عليه السلام و ساير اهل‌بيت عليهما السلام موردى نداريم كه كسى چنين عملى انجام داده باشد و مورد تأييد معصوم قرار گرفته باشد . و خودكشى هم بسيار گناه بزرگى است ، ليكن با همه اين احوال عقل و عرف استشهاد را در صورتى كه هيچ راه ديگرى براى دفع دشمن نباشد مصداق دفاع مىداند و مورد حديث « من قتل دون ما له فهو شهيد » و « من قتل دون عرضه فهو شهيد » مىشمارد .\r\n5 - تفاوت انتحار با عمليات استشهادى در موضوع و حكم چيست ؟\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nجواب : بسمه تعالى شايد بتوان گفت : گرچه انتحار و خودكشى معناى عام دارد ليكن وقتى به هدف اعلاى دفاع و جهاد انجام مىشود حالت تقديس پيدا مىكند و عنوان استشهاد به خود مىگيرد و موجب انصراف ادله حرمت قتل نفس از آن مىگيرد . ليكن عمليات استشهادى مرسوم فعلى ، صرف خودكشى نيست بلكه عده‌اى از افراد دشمن را نيز به هلاكت مىافكند .\r\n6 - آيا ادله جهاد شامل عمليات استشهادى نيز مىشود ؟\r\nجواب : بسمه تعالى ادله دفاع شامل مىشود بطوريكه در بالا گفته شد ، جهاد چون بايد به اذن امام معصوم باشد بطوريكه ادعاء اجماع شده ، و يا اذن مجتهد جامع الشرايط كه ولايت پيدا كرده است ، بايد شرايط خاص زمان و مكان رعايت شود . و خصوصيات آن هم هنگام اذن ، مطرح مىشود يا بطور عام اذن داده مىشود .\r\nسؤال 300 : بسمه تعالى محضر مبارك حضرت آيت اللَّه . . . سلام عليكم\r\nبشرف عرض مىرساند : 1 - آيا دفاع از مال و حريم خانه واجب است ؟\r\n2 - آيا در حين دفاع از مال و حريم خانه اگر صاحب خانه كشته شود شهيد محسوب مىگردد ؟\r\n3 - آيا درحين دفاع از مال و حريم خانه متجاوز كشته شود چگونه است ؟\r\nبذل محبت نموده مرقوم فرمائيد . محمدرضا . . .\r\nجواب : بسمه تعالى دفاع از جان و ناموس واجب است و از مال جائز مىباشد .\r\n2 - آرى شهيد حساب مىشود ، البته غسل و كفن دارد ، بخلاف شهيد در\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nميدان جنگ با دشمن متجاوز بر مملكت .\r\n3 - خون دزد هدر است و ارزش ندارد . احتياط آنست كه سلسله مراتب رعايت شود ، اگر با سر و صدا و مانند آن دزد مىگريزد به همان اكتفا شود و اگر با ضرب و شتم فرار مىكند او را نكشيد .\r\n4 - البته بايد دزدى اثبات شود ، شنيده شده كه احياناً كسى را با اغفال دعوت كرده‌اند آنگاه گفته‌اند كه براى دزدى آمده بوده است .\r\n\r\nمتفرقات\r\nسؤال 301 : بسمه تعالى محضر مبارك حضرت آيت اللَّه العظمى . . .\r\nبه استحضار مىرساند كه به سؤالات شرعى زير پاسخ لازم را مرقوم فرماييد : 1 - سفاهت يعنى چه ؟\r\nجواب : بسمه تعالى كارهاى غير عقلانى انجام دادن را سفاهت مىگويند .\r\n2 - سفيه يعنى چه و به چه كسانى سفيه مىگويند ؟ و آيا فرد سفيه عاقل محسوب مىگردد يا نه ؟\r\nجواب : بسمه تعالى عاقل بمعنى مقابل مجنون هست ، ليكن سفيه كارهاى غير عقلانى انجام مىدهد . ولى مجنون نيست .\r\n3 - فرق بين مجنون و سفيه را بيان فرماييد ؟\r\nجواب : بسمه تعالى مجنون عاقل نيست ، سفيه مجنون نيست گرچه كار غير عقلانى مىكند . و اين با تكرار و تجربه بدست مىآيد .\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nسؤال 302 : بسمه تعالى محضر مبارك مرجع عاليقدر . . . سلام عليكم\r\nسلام و تحيت عرض مىشود بنده سيد كوثر . . . اهل منطقه محمود پور سريان از توابع شهرستان هر دوى از ايالت اتراپردش در هند ، و فرزند بزرگ خانواده هستم كه مسئوليت خانه به عهده بنده مىباشد و در حال حاضر طلبه حوزه قم هستم . مشكلاتى پيش آمده كه به عرض حضرتعالى مىرسانم .\r\nامسال بخاطر باران شديد در منطقه ، خانه‌هاى كاه گلى منطقه كه همه‌شان سادات زيدى بود . آب باران آنها را خراب كرده و از بين رفته . عده زيادى كه توانايى ساخت خانه‌هايشان را داشتند ، ساختند . اما بنده بخاطر عدم توانائى مالى نتوانستيم بسازيم . و فعلا زير چادر كه خودمان درست كرديم با مشكلات فراوان زندگى مىكنيم . و از طرف ديگر يك خواهر بزرگ دم بخت داريم كه بايد فريضه او را هم انجام دهيم كه بخاطر عدم توانائى مالى از عهده هر دو مورد مانديم و حداقل در هر دو مورد خرج دويست هزار روپيه هندى مىباشد . و مومنين هم مىگويند كه ما به شما كمك مىكنيم اما بايد از آيت اللَّه اجازه اخذ و صرف سهم امام عليه السلام و سهم سادات بياوريد تا ما به شما از سهمين كمك كنيم . لذا در خدمت حضرت عالى تقاضا داريم حيث رفع هر دو مشكلات فوق مبلغ 200000 دويست هزار روپيه هندى اجازه اخذ و صرف سهمين مرحمت بفرمائيد . ازلطف و محبت حضرت عالى صميمانه تشكر مىكنيم .\r\nسلامتى حضرت عالى را از خداى منان مسئلت مىنمائيم و آرزوى پيروزى اسلام بر كفر جهانى داريم . سيد كوثر . . .\r\nجواب : بسمه تعالى هر آنچه كه براى حل مشكل آنها لازم است هر\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nچند بيش از آن مقدار هم باشد قبول است ، پس از تحقيق .\r\nمبلغ دويست هزار روپيه هندى كه مورد نياز شما - سيد كوثر . . . - براى ساخت منزل و ازدواج خواهر سيده شما مىباشد از باب سهم سادات و اگر سهم سادات كم آمد تا مقدارى هم از سهم امام قبول دارم .\r\nپرداخت‌كنندگان مأجور هستند انشاء اللَّه تعالى .\r\nسؤال 303 : با توجه به اينكه در مسجد و حتى مساجد ديگر همچون گذشته چاه نگهدارى و امحاء قرآنها و اسماء جلاله وجود ندارد و اخيراً سازمان بازيافت تاكيد زيادى مبنى بر اينكه كاغذ زباله نيست و درخواست مىكند كه اين گونه كتب مستعمل و غير قابل استفاده كه خصوصاً مردم هم روزانه به حجم آنها اضافه مىنمايند را به آنها داده و حتّى در قبال تحويل متناسب با وزن آن ، مبلغى را به مسجد مىدهند تحويل آنها براى تبديل به كاغذ و يا محصولات كاغذى چه صورت دارد ؟\r\nجواب : بسمه تعالى اگر تنجيس نشود اشكالى ندارد . بايد به خريداران سفارش كنيد .\r\nسؤال 304 : با توجه به فقدان بودجه كافى براى برگزارى مسابقات ورزشى جهت جوايز و . . . آيا اشكالى دارد كه از تيم‌هاى شركت كننده مبالغى را دريافت و خرج مراسم كنيم ؟ ضمناً با توجه به اينكه ممكن است مبالغى اضافه بماند با توجه به رضايت دهندگان آيا صرف مبلغ مازاد براى مصارف فرهنگى و عقيدتى اشكالى دارد ؟\r\nجواب : بسمه تعالى در فرض مزبور اشكالى ندارد .\r\nسؤال 305 : با توجه به اينكه در اسلام فقط چهار عيد داريم ( عيد فطر ، عيد\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nغدير ، عيد قربان و جمعه ) ، عيدى كه ما در كشورمان داريم بنام « عيد نوروز » آيا اسلام آن را تأييد مىكند ؟\r\nجواب : بسمه تعالى بعنوان اينكه جريان غدير و غلبه موسى بر سحره و نجات ابراهيم از آتش و . . . در اين روز بوده است عيد مىباشد . اين از نظر عيد مكتبى . اسلام مانع عيد طبيعى هم نشده است .\r\nسؤال 306 : به نظر مبارك شما شبى كه در آن ماه به صورت قرص كامل است ( شب چهاردهم ) دليل و ملاك شرعى براى ثابت شدن اوّل ماه قمرى مىباشد تا از اين راه وضعيت يوم الشك معلوم شود ؟\r\nجواب : بسمه تعالى اين دليل نمىباشد .\r\nسؤال 307 : بسمه تعالى جمهورى اسلامى ايران شماره : . . .\r\nوزارت آموزش و پرورش تاريخ : . . . سازمان آموزش و پرورش استان قم\r\nقال الصادق عليه السلام : من تعلَّم العِلمَ و عَمِلَ به و عَلَّمَ للَّه‌دعِىَ فى ملكوت السموات عظيماً\r\nمحضر مبارك . . . سلام عليكم با احترام و عرض ادب ، به استحضار مىرساند با نزديك شدن ماه مهر و طليعه‌ى مهرورزى و تقارن آن با ايام المبارك شعبان المعظم ، مقطعى از سال است كه رويداد بسيار عظيمى را در خود جاى داده است . آغاز سال تحصيلى و بازگشايى مدارس ، عزيمت بيش از 16 ميليون دانش‌آموز و يك ميليون نفر نوآموزى كه براى نخستين بار كلاس و درس را در پايه‌ى اول تجربه مىنمايند ، بدون شك بيانگر نقش و جايگاه رفيع دستگاه آموزش و پرورش است . تأثيرپذيرى زير ساخت‌هاى اقتصادى ، اجتماعى و فرهنگى جامعه از نظام تعليم و تربيت و نقش آن در\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nرشد و توسعه‌ى همه جانبه به همگان واضح و مبرهن است .\r\nيقيناً تعامل و مراوده‌ى بين عناصر خانه و مدرسه و تشريك مساعى مديران ارشد نظام در اين حوزه اثر بخشى و كيفيت آن را فزونى خواهد بخشيد بنابراين از محضر مستطاب عالى ، تمنا دارد در آستانه‌ى اين رويداد مهم ، با رهنمود گهربار خويش آينده‌سازان و مجموعه‌ى خدوم و فداكار آموزش و پرورش را مستفيض فرموده و با بيان نقطه نظرات خود ، طريق روشنى را پيش پاى مناديان دانش و بينش قرار دهيد . بديهى است رهنمود آن انديشمند فرزانه و مرجع عظيم‌الشأن ، سرلوحه فعاليت مديران ، اولياء و دانش‌آموزان كشور اسلامى ايران قرار خواهد گرفت . بدواً از توجه و عنايت حضرت عالى كمال تقدير و تشكر را دارد . ارادتمند منصور . . .\r\nرئيس سازمان آموزش و پرورش استان قم\r\nجواب : بسمه تعالى بعد السلام و التحيه و تشكر بعرض مىرساند :\r\n1 - دانش‌آموزان بخصوص دبيرستانى را در هر ماه لااقل يك بار به ملاقات علما بخصوص آنها كه علاوه بر علم و تقوى ، از معنويت بيشترى برخوردارند ببريد و حتى المقدور سوالهائى هم مطرح شود ، ديدار و سؤالهاى آنها پس از صحبت مقدماتى دبيران ، بسيار مفيد است . بهتر است اين زيارتها متنوع باشد تا چهره‌ها و رفتارهاى متنوعى از علماء الهى داشته باشند .\r\n2 - همواره نمايشگاه كتاب در داخل دبيرستانها در ديد دانش‌آموزان باشد هر چند به امانت ببرند .\r\n3 - با مقامات بالا صحبت كنيد اينكه اخراج و يا تنبيه دانش‌آموزان\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nفاسد الاخلاق ممنوع شده است ، يقيناً به ضرر همه دانش‌آموزان و همهء جامعه مىباشد يك جوان فاسد ، ديگران را نيز بفساد مىكشاند ، نمىدانم كدام شخص و گروهى اين قانون را مطرح كردند و يقيناً عند اللَّه تبارك و تعالى مسئول هستند . احتمالًا براى لحاظ حقوق بشر به سبك غربى ! راستى مايهء تأسف است .\r\n4 - در كلاسها همواره از تاريخ پيامبر و اهلبيت گفته شود و لازم نيست آنها را با امثال ماها مخلوط كنند و تاريخ علماو اهل‌بيت را يكسان در نظر جوانها و نوجوانان ترسيم كنند ، اين در هم‌آميزى ما را در نظرها خوب نمىكند بلكه آن بزرگان را پائين مىآورد .\r\n5 - از مظلوميت دبيران در اين زمان بسيار رنج مىبرم ، حقوق كم و تحقير در برابر دانش‌آموزان و اوليائشان كه حتى حق هيچگونه تنبيه و توبيخ بچه‌ها را ندارند ، « اين ره به تركستان است » . پيش از انقلاب اينطور نبود ، به اميد اصلاح امور\r\nسؤال 308 : بسمه تعالى با عرض سلام خدمت حضرت . . . انشاء اللَّه در پناه خداوند متعال باشيد . لطفاً به سؤالات زير پاسخ بفرمائيد :\r\n1 ) به نظر حضرتعالى در مورد عرفايى چون محى الدّين عربى ، با يزيد بسطامى ، حسين بن منصور حلاج و جلال الدّين محمّد بلخى مولوى چيست ؟ و آيا كتاب تذكرة الاولياء كتاب معتبرى است ؟ و قابل استفاده ؟\r\nجواب : بسمه تعالى جهات مثبت و منفى دارند از جهت مثبت استفاده كنيد . حتى در كتب محيى الدين چيزهاى خلاف اهل‌بيت و شيعه زياد است .\r\n\r\n","description":"","footnote":"","page_name":" 319 ","page_number":319},
  {"content":"\r\n\r\n2 ) اگر كسى دروس حوزوى را بطور آزاد مىخواند و كمى درسهاى او ضعيف است ولى مسلط بر احكام شرعيه است و ملبس به لباس روحانيت هم مىباشد . آيا اشكال دارد كه ملبس است و بعضىها او را تحقير مىكنند كه تو لياقت ندارى ؟ تكليف او چيست ؟\r\nجواب : بسمه تعالى حتماً زياد كار كند تا باسواد شود ، درس نخواندن اكنون ، در آينده شما حتماً خطر بزرگى براى خود و اسلام دارد .\r\n3 ) اگر كسى ادعاى رفاقت با كسى را دارد ولى عملًا دوستش گرفتار مىشود او را كمك نمىكند و با كسى دوستش درگير مىشود و او حمايت نمىكند و مىگويد : نمىتوانم به خاطر تو با بچه محله‌هايم دعوا كنم ؟ و در اين حال اگر اين دوست او قولى را داده به او و يك موقع دير مىشود و به او بد رفتارى مىكند ؟ آيا مىتواند با چنين دوستى كه شرائط دوستى را رعايت نمىكند حق قطع رابطه بردارد ؟\r\nجواب : بسمه تعالى ايجاد ارتباط با او واجب نيست ليكن هر قدر گذشت كنيد اجر داريد .\r\n4 ) نظر حضرتعالى در مورد اين مسئله چيست ؟ اگر كسى علاقه دارد كه به عرفان دست پيدا كند و دنبال استاد عرفان مىگردد ولى پيدا نمىكند چيست ؟ و چه بايد بكند ؟\r\nجواب : بسمه تعالى درس بخوانيد عرفان بدون تعمق در فلسفه ضلالت مىآورد .\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nسؤال 309 : به نام خدا\r\n صدها فرشته بوسه بر آن دسته مىزنند * كز كار خلق يك گره بسته وا كنند \r\nپدر عزيز و گرامى : جناب . . . با اهداء صميمانه‌ترين سلام‌ها و درودها از سرزمين كريمان و آرزوى سلامتى و توفيق روزافزون براى جناب‌عالى .\r\nنامه‌اى را كه مىخوانيد ؛ توسط جمعى از فرزندان شما در يك از نقاط محروم و دورافتاده كشور نوشته شده است . فرزندانى كه تقدير الهى سرنوشت‌شان را چنين رقم زده است كه از نوازش دست مهربان پدر و مادر محروم باشند و در عوض ، در سايه‌ى مهر و محبت جمعى از خيرخواهان جامعه ، گروهى از معلمان و مربيان دلسوز خود ، همراه با خواهران و برادران كوچكترشان در دو مركز شبانه‌روزى آموزشى - فرهنگى امام حسن مجتبى عليه السلام و حضرت زهرا ( س ) تلاش مىكنند تا راهى به سوى سعادت و سرافرازى آينده پيدا كنند .\r\nآرى ، ما در اين مراكز مىآموزيم ؛ براى سربلندى و رفعت بايد افق فكر و انديشه‌مان را وسيع گردانيم و از لحظه لحظه فرصت‌هاى ناب ، بهترين استفاده‌ها را ببريم تا راه روشن زندگى را بيابيم .\r\nما مىخواهيم با انديشه‌اى مثبت‌گرا ، شادابى و طراوت را به ميهمانى خود فرا خوانيم و غبار افكار منفى و يأس و نوميدى را از چهره‌ى خويش برگيريم ؛ چرا كه در اينجا آموخته‌ايم آينده‌ى نظام اسلامى و كشور عزيزمان نيازمند مردان و زنان سبزانديش ، تلاشكر و با همت و با اراده است .\r\nما در اينجا و در پرتو راهنمايى و هدايت و حمايت مربيان دلسوزمان ، با\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nشركت در فعاليت‌هاى متنوع علمى ، آموزشى ، پژوهشى ، فرهنگى ، هنرى و ورزشى با اراده‌ى مصمم خود را براى ساختن فرداى افتخارآفرين كشورمان آماده مىكنيم ؛ هر چند در دوران كوتاه عمر خويش طعم تلخ محروميت و مشكلات و نابسامانىهاى زيادى را چشيده‌ايم و زندگيمان تفاوت زيادى با ساير افراد جامعه دارد ؛ ولى مىخواهيم به هم ثابت كنيم برخى ناكامىها و محروميت‌هاى دنيوى نمىتواند نوجوانان و جوانان با غيرت و علاقه‌مند يك كشور را از حركت در مسير رشد و تعالى باز دارد .\r\nما در اينجا آموخته‌ايم كه فعل « مىتوانيم » را با تمام وجود صرف كنيم ؛ چرا كه زندگى يعنى : خواستن ، اعتماد به نفس و ايمان به توانمندىهاى خود ، آن كه در حركت و تكاپو است زنده مىماند و آنكه به سكوت و سكون تن مىدهد ؛ پژمرده خواهد شد .\r\nما در اين جا مىآموزيم كه قلب خود را لبريز از عشق نماييم ؛ كه آرامش و سعادت لحظه لحظه زندگى ما را به همراه خواهد داشت . آرى ، هر چند پيكرى مجروح و زخم خورده داريم ؛ ولى مصمم هستيم در آينده التيام‌بخش دردهاى ديگران باشيم .\r\nما مىدانيم و باور داريم اگر پدران و مادرانمان نيستند كه دست نوازش بر سرمان بكشند ، هستند پدران و مادرانى كه لطف خويش را از ما و خواهران و برادرانمان دريغ نمىكنند و تكيه‌گاهمان خواهند بود . آن‌ها كه روحشان به بلندى آسمان و قلبشان به وسعت اقيانوس است ؛ آن‌ها كه زمزمه‌ى كلامشان سرود زندگى است و دستان گرمشان نوازشگر شانه‌هاى كوچك يتيمان و نگاه عميق و محبت‌آميزشان التيام‌بخش دردهاى كهنه و مانده از جور زمان ،\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nآن‌ها كه بر مولايشان امام على عليه السلام اقتدا مىكنند و چون او عشق را در پشت لبخندهاى محزون و اشك‌هاى انتظار مىجويند ، آدم‌هاى آسمانى كه در دست‌هايشان سبدهايى است لبريز از ميوه‌هاى ملكوت .\r\nو اينك اميدواريم در اين مسير پرفراز و نشيب كه در پيش روى ماست ؛ به هر نحو ممكن از لطف و عنايت جناب عالى بهره‌مند شويم و حركت به سوى فردايى روشن را با آرامش و اطمينان خاطر بيشترى طى كنيم ؛ قول مىدهيم در ادامه‌ى راه شهيدان عزيز ، لحظه‌اى از كوشش و تلاش براى عزت و سربلندى اين نظام و كشور غفلت نكنيم .\r\nبىترديد آينده‌ى درخشان خويش را مرهون الطاف الهى و حمايت‌هاى ارزشمند مادى و معنوى جناب‌عالى و ديگر همراهان مىدانيم و به پاس اين خيرانديشى و محبتتان ، هر شب بر سجاده‌ى نياز به درگاه الهى از پشت تنهايىهاى نمناك و بارانىمان خدا را با لهجه‌ى گل‌هاى نيلوفرى صدا مىزنيم و براى طراوت و شادابى باغ زندگى شما و سلامتى فرزندان عزيزتان دعا خواهيم كرد و خاطره‌ى شيرين لطف شما را همواره به خاطر خواهيم سپرد .\r\nاگر وقت شريفتان اجازه داد ؛ چند جمله‌اى هم ما را نصيحت فرماييد كه باعث افتخارمان خواهد بود .\r\nبا احترام و آرزوى توفيق الهى\r\n« به نمايندگى از فرزندان مراكز آموزشى - فرهنگى امام حسن مجتبى عليه السلام و حضرت زهرا ( س ) و دانش‌آموزان استعدادهاى درخشان وابسته به بنياد نيكوكارى و فرهنگى سيد الشهداء عليه السلام شهرستان راور استان كرمان »\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nجواب : بسمه تعالى فرزندان عزيزم در مراكز آموزشى شهرستان راور !\r\nضمن عرض سلام و تحيت ، و اعلام وصول نامهء مهر و لطف شما عرض مىكنم :\r\n1 - دنيا جاى راحتى نيست ، كسانى را هم كه از دور تصور مىكنيد خوش هستند هر كدام گرفتاريهائى داخلى و خارجى دارند ، هر كس بنوبه خود ، راحتى و آرامش در آخرت است .\r\n2 - انسان با ارادهء و همت خويش ، ذات خود را مىسازد ، انسان كامل كسى است كه با زحمت خود بكمال برسد نه آنكه در زير چتر حمايت پدر و مادر و ديگران بارور شود ، پيامبر اكرم در همان دوران طفوليت هم پدر را از دست داد و هم مادر را .\r\n3 - سعى كنيد با نماز اول وقت و نماز شب و زيارت عاشورا و زيارت جامعه و احياناً تشكيل مجالس روضه و شركت در عزادارى و استماع روضه ، هر چند از طريق استفاده از نوار . روح خود را جلا دهيد . انشاء اللَّه آينده با شماست ، چه بسيار كسانى كه بدون پدر و مادر بكمال و موقعيت خوب اجتماعى رسيدند و چه بسيار آنها كه در ناز و نعمت بودند و سقوط كردند . توكل بر خدا كنيد .\r\n4 - كاش مىتوانستيد دسته‌جمعى سفرى هم به قم داشته باشيد تا ضمن زيارت ، و تنوع ، شماها را از نزديك زيارت كنيم .\r\nسؤال 310 : بسمه تعالى با سلام آيا در روز قيامت ، يا آخرت ، ما بستگان خودمان را ملاقات مىكنيم و مىشناسيم .\r\nجواب : بسمه تعالى در قرآن كريم آمده كه : « ذلك يوم مجموع له\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nالناس « 1 » / در آن روز همهء مردم جمع مىشوند » و ليكن چون همه گرفتارند چه بسا از يكديگر فرار كنند كه مورد مطالبه واقع نشوند . ولى بهر حال مىتوانند يكديگر را ببينند .\r\nسؤال 311 : بسمه تعالى « فاسئلوا أهل الذكر إنى كنتم لا تعلمون »\r\nمحضر مبارك مرجع عاليقدر . . . سلام عليكم\r\nخواهشمند است به سؤالات دينى و شرعى حقير پاسخ دهيد .\r\n1 - صحبت كردن مردان با صداى تقليدى زنان و بالعكس چه حكمى\r\nدارد ؟\r\nجواب : بسمه تعالى اشكالى ندارد ليكن اگر محرّك باشد بايد اجتناب شود . در حرمت صحبت محرّكه شهوانى ، بين طرز صحبت تقليدى و اصالى فرقى نيست .\r\n2 - اگر قبل از مغرب شب عيد فطر ، مهمان وارد شود آيا فطريه بر عهدهء ميزبان است يا مهمان ؟\r\nجواب : بسمه تعالى اگر با دعوت بوده به عهدهء ميزبان است . هر چند پس از مغرب وارد شود و اگر بدون دعوت بوده اگر پيش از مغرب وارد شود و آنجا افطار يا غذا بخورد نيز به عهده ميزبان است .\r\n3 - حدّ و مرز تأديب فرزند چيست ؟\r\nجواب : بسمه تعالى زدن متعارف تا كمتر از ده ضربه اشكال ندارد .\r\nلازم است رعايت وضع جسمانى و حالات روحى فرزند بشود و ظاهراً بدين جهت در شرع تعداد دقيق مشخص نشده است : از يك تا ده .\r\n\r\n\r\n","description":"","footnote":"\r\n( 1 ) - / سوره هود ، آيه 103 .\r\n","page_name":" 325 ","page_number":325},
  {"content":"\r\n\r\n4 - كف زدن حكمش چيست ؟ ( چه حكمى دارد ؟ )\r\nجواب : بسمه تعالى اشكال ندارد .\r\nآيا بردگى امروزه احكامش ثابت است يا فسخ شده است ؟\r\nجواب : بسمه تعالى همان حكم را دارد ، به كتاب نگاهى به بردگى به قلم اينجانب رجوع شود .\r\nسؤال 312 : حضور محترم . . . . مرحوم شيخ حر عاملى در كتاب التجاره ابواب الدين و القرض ، باب 9 را چنين ناميده است :\r\n« باب انه يجب على الامام قضاء الدين عن المومن المعسر من سهم الغارمين او غيره ان كان انفقه فى طاعة اللَّه » و ذيل اين باب 5 روايت را آورده است .\r\nسوال اين است :\r\n1 . مستفاد از اين روايات چيست ؟ مسئوليت بيت المال به معناى مديون بودن آن در قبال دين يا اينكه فقط چون پرداخت دين به مصلحت جامعه و حكومت است ؟\r\nجواب : بسمه تعالى از باب مصلحت ، امام پرداخت مىكند ، بيش از اين از روايات استفاده نمىشود . گرچه تعبير برخى روايات اين است كه به عهدهء امام است . ليكن بر سر هم بيش از اين استفاده نمىشود كه وظيفه مقام ولايت است . نه اينكه دين بر ذمه او باشد .\r\n2 . رابطه بدهكار و امام ( يا بيت‌المال ) پس از پرداخت دين توسط امام يا بيت‌المال چيست ؟ و آيا امام حق رجوع به بدهكار را دارد ؟\r\nجواب : بسمه تعالى اگر بدهكار موسر شد بايد پرداخت كند .\r\n\r\n","description":"","footnote":"","page_name":" 326 ","page_number":326},
  {"content":"\r\n\r\n3 . اگر بدهكار معسر بود و امام دين را نپرداخت تا اينكه بدهكار موسر شد ، آيا مسئوليت پرداخت دين بر عهده امام است يا بر عهده بدهكار يا هر دو ؟\r\nجواب : بسمه تعالى به عهدهء بدهكار است .\r\n4 . اگر شك داشته باشيم دين مديون ، فى طاعة اللَّه بوده يا خير ، اصل و قاعده چه اقتضا مىكند ؟\r\nجواب : بسمه تعالى اصل صحت ، اثبات نمىكند ، بايد اثبات شود .\r\n5 . آيا مىتوان گفت مسئوليت جانى و عاقله در جنايات شبه عمد و يا خطا محض ، نوعى دين است ؟ و آيا اين روايات شامل پرداخت ديه مىشود ؟\r\nجواب : بسمه تعالى به هر حال اينها هم به عهدهء هستند و دين مىباشند .\r\n6 - آيا اگر بعداً معسر موسر شد ، امام مىتواند به او رجوع ، و ديه پرداخته را اخذ كند ؟\r\nجواب : بسمه تعالى آرى . ليكن امام مىتواند براساس مصالح ، گذشت كند و شايد نوعاً مصلحت چنين باشد ، پس از پرداخت ديگر گرفته نمىشود مگر آنجا كه احتمال توطئه‌اى براى سوءاستفاده باشد .\r\nسؤال 313 : بسمه تعالى محضر مبارك حضرت . . . . سلام عليكم\r\nضمن عرض ادب و آرزوى سلامتى آن مرجع عاليقدر به استحضار مىرساند اينجانب حسين . . . طلبه‌اى هستم كه به صورت آزاد تحصيل مىنمايم امّا شهريه‌اى ندارم كه بعضى از ايام با مشكلات مىتوانم ادامه\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nتحصيل بدهم از آن طرف نيز مورد سرزنش اهل خانه همسر مىباشم لذا خواهشمندم كه با بيانات حكيمانه خويش اين حقير را مستفيد بفرمائيد تا بتوانم بر مشكلات فائق آيم و بتوانم ادامه تحصيل بدهم .\r\nفرق بين مسلمان و مؤمن چيست ؟ بفرمائيد مؤمن چه كسانى و چه خصوصياتى دارد .\r\nجواب : بسمه تعالى مؤمن معتقد به خلافت على عليه السلام و فرزندانش پس از پيامبر است و به وظائف خود عمل مىكند . عمل ، علامت باور و ايمان است ، ليكن از باب توسعه به هر كسى كه معتقد به خلافت و ولايت على عليه السلام و يازده فرزندان او باشد گفته مىشود ، هر چند به وظائف خود ، عمل نكند .\r\nسؤال 314 : بسمه تعالى « فاسئلوا أهل الذكر إن كنتم لا تعلمون »\r\nمحضر مبارك مرجع عاليقدر . . . سلام عليكم\r\nخواهشمند است به سؤالات دينى و شرعى حقير پاسخ دهيد .\r\n1 - متأسفانه مرسوم است كه در روز عيد فطر و عيد قربان بعضى مساجد و محلّات براى اقامهء نماز عيد فطر و قربان جهت اعلام ، اذان مىگويند . آيا اذان گفتن با اين توجيه كه ما به قصد اعلام مىگوييم كه مردم براى نماز عيد فطر و قربان حضور يابند و بدانند كه نماز عيد اقامه مىشود و به قصد ورود در شرع نمىگوييم . آيا اين عمل وجه شرعى دارد و جايز است ؟ براى نماز ميّت چطور ؟ ( با اين قصد كه مؤمنين اطلاع پيدا كنند و تعداد بيشترى در تشييع جنازه و نماز ميّت شركت كنند ) .\r\nجواب : بسمه تعالى اذان و اقامه در غير صلوات يوميه ، به قصد\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nورود از شرع جائز نيست ، تصور عدم قصد ورود هم در يك عبادت اعلامى مشكل است . و به فرض كه از اين جهت تشريع نباشد ، بدعت است و جائز نيست . در غير يوميه فقط سه مرتبه « الصلاة » گفته مىشود . البته اينجانب بطوريكه در معلقات ج دوم گفته‌ام در غير عيدين ، « الصلاة » هم معلوم نيست وارد شده باشد .\r\n2 - حضرتعالى « لغو » را چگونه معنى مىكنيد ؟\r\nجواب : بسمه تعالى كار بيهوده را لغو مىگويند و دليلى هم بر حرمت آن نيست .\r\nسؤال 315 : بسمه تعالى محضر مبارك . . . سلام عليكم\r\nاينجانب عزيز اللَّه . . . دانشجوى كارشناسى ارشد دانشگاه تربيت مدرس مىباشم تحقيقى در خصوص كنترل رشد جمعيت و نظر فقهى علماء شيعه به عهده دارم نظر حضرت عالى درباره سياست كنترل رشد جمعيت از سوى دولتها و نيز خود افراد چيست ؟ لطفاً نظر خود را در اين مورد مرقوم فرمائيد .\r\nجواب : بسمه تعالى از نظر حقوق اسلامى جلوگيرى از انعقاد نطفه اشكالى ندارد ليكن پس از انعقاد نطفه جائز نيست ( يعنى اسقاط حمل ، چه نطفه و چه پس از آن ، جائز نيست ) مگر اينكه ضرورت يا حرجى در كار باشد ، آن هم نه پس از ولوج روح ، كه معمولًا در چهار ماهگى انجام مىشود . ضمناً جلوگيرى از نسل بطور كلى ، منع يك حركت تكاملى در طبيعت است كه از روى ضعف مديريت انجام مىشود .\r\nسؤال 316 : بسمه تعالى محضر مبارك . . . نظر به اينكه مركز تحقيقات محيط زيست دانشگاه قم به منظور نگهدارى و توسعه و ترميم محيط زيست\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nبا استفاده از دانشمندان حوزه و دانشگاه در زمينهء عوامل زيست محيطى و مبانى فقهى و حقوقى آن به تحقيق اشتغال دارد . لطفاً جهت آشنايى با ديدگاههاى فقهى حضرتعالى و ارائه آن به مقلدان ، پرسش‌هاى زير را پاسخ دهيد . 1 - عدم رعايت اصول و قوانين محيط زيست از نظر شرعى چه حكمى دارد ؟\r\nجواب : بسمه تعالى هرآنچه مضّر به سلامت مردم باشد يا به استفاده مردم از طبيعت لطمه بزند اشكال دارد .\r\n2 - دفن زباله‌هاى جنگى در زمين و دريا كه باعث آلودگى محيط زيست و شيوع بيمارى در ميان مردم و نسلهاى آينده مىگردد چه حكمى دارد ؟\r\nجواب : بسمه تعالى ايجاد خطر براى جامعه به هر صورت باشد جائز نمىباشد .\r\n3 - اگر زمين‌هاى مناطق جنگى بدون پاكسازى صحيح در اختيار كشاورزان قرار گرفت آيا استفاده از آن جهت توليد محصولات كشاورزى جائز است ؟\r\nجواب : بسمه تعالى هر گونه ايجاد مشكل براى سلامت مردم جائز نيست ، چنان كه قرار دادن جنس آلوده در اختيار مردم ، بدون آگاهى ، اشكال غش و خدعه را هم دارد .\r\n4 - اگر متخصصان و كارشناسان محيط زيست اعلام كردند كه توليد و استفاده از محصولات كشاورزى مثل سبزى و حبوبات و ميوه و . . . در زمين‌هاى جنگى به جهت عدم پاكسازى صحيح زباله‌هاى جنگى ، موجب بروز بيمارىها مىگردد . آيا خريد و فروش و استفاده از اين محصولات جائز\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nاست ؟ با تشكر - احمد . . .\r\nجواب : بسمه تعالى بدون آگاهى دادن به مشتريان ، غش در معامله ، و نيز چون اضرار يا احتمال ضرر مهمى است جائز نمىباشد .\r\nسؤال 317 : بسمه تعالى خدمت حضرت آيت‌اللَّه . . . سلام عليكم\r\n1 . با توجه به حق مردم در استفاده از منابع طبيعى ( دريا ، جنگل ، رودخانه ، سبزه‌زارها و . . . ) آيا اشخاص حقيقى يا حقوقى مىتوانند مانع از استفاده عموم گردند و يا استفاده از منابع طبيعى را منبعى براى كسب درآمد خويش قرار دهند ؟\r\nجواب : بسمه تعالى اين گونه امكنه از انفال مىباشد و تابع مقررات حكومت اسلامى است ، و اگر دولت مقرراتى وضع نكرده است استفاده يكسان براى عموم است و هرگونه تصرف انحصارگرانه و يا تملك بدون قانون ممنوع است .\r\n2 . حقوق مردم در استفاده از جنگل و دشت و رودخانه و آبشار و ساحل دريا و . . . با چه معيار فقهى مشخص مىگردد ؟\r\nجواب : بسمه تعالى استفاده از انفال در حدّى كه مانع استفاده ديگران نباشد جائز است . كسانى كه براى تفرج به يكى از اين مكانها مىروند تا يك روز كامل حق استفاده دارند و اگر روز بعد هم نياز بود همينطور ، شايد روايات حق السبق در مكان كسب و كار به اين موارد هم تطبيق شود كه يك روز حق دارد و اگر اثاثيه‌اش برقرار است براى روزهاى بعد نيز و اگر يك مكان را احيا كنند اگر طبق قوانين حكومت اسلامى باشد مىتوانند تملك نمايند .\r\n\r\n","description":"","footnote":"","page_name":" 331 ","page_number":331},
  {"content":"\r\n\r\n3 . دولت تا چه اندازه مىتواند از حقوق مردم در استفاده از منابع طبيعى به ويژه دريا و جنگ و دشت و صحرا و . . . جلوگيرى نمايد ؟\r\nجواب : بسمه تعالى دولت براى حفاظت اين مكانها حق دارد مانع تصرفات شود ، ليكن در انحصار گروهى خاص قرار دادن بدون نظر ولى فقيه جائز نيست و با نظر او هم حتماً بايد براساس رعايت مصلحت جامعه و حكومت باشد .\r\n4 . حق اولويت و حدود آن در استفاده از منابع طبيعى با چه معيارى مشخص مىگردد ؟\r\nجواب : بسمه تعالى از نظر مكانى به مقدار حاجت و از نظر زمانى به اندازه يك روز . اگر اثاثيه‌اش همانجا همراه خود برقرار باشد براى روزهاى بعد نيز ، چنان كه با نظر ولى فقيه و مأمورين حكومتى و با رعايت مصلحت جامعه قابل ادامه مىباشد . ولى فقيه حق تمليك هم دارد اگر بمصلحت جامعه باشد .\r\n5 . آيا « عدم النفع » در منابع طبيعى و عوامل زيست محيطى موجب ضمان است ؟\r\nجواب : بسمه تعالى اگر منظور منع استفاده از اين منابع طبيعى است ، دولت اسلامى مىتواند براى حفاظت آنها مانع تصرفات شود و اگر منظور كارهائى است كه اضرار حساب نمىشود بلكه عدم النفع است به نظر مىرسد موردى اينچنين نباشد . اگر قابل انتفاع نيست اضرار به مكان مسلمين است كه همچون اضرار به طرق و راهها موجب ضمان است .\r\n6 . پرداخت خسارت‌هاى ناشى از عدم النفع در محيط زيست وعوامل\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nآن بر عهدهء چه كسى است ؟\r\nجواب : بسمه تعالى تا احيا نشده ملك كسى نيست ، منع استفاده براى تفرج و مانند آن ، بدون مصلحتى خاص گرچه جائز نيست ليكن موجب ضمان نمىشود .\r\nسؤال 318 : چرا روز نهم ربيع الاول در بين شيعيان با عنوان عيد معروف است و سبب شادى در اين روز چيست ؟\r\nجواب : بسمه تعالى شروع امامت امام زمان عليه السلام است . البته روز مرگ دشمن اهل بيت هم هست بنا به برخى تواريخ .\r\nسؤال 319 : بنده نذر كرده بودم به مدت 10 ماه يك دهم حقوق خود را صدقه بدهم ولى بنا به مشكلاتى اين كار را انجام نداده‌ام ولى بجاى اين كار در هر ماه مقدار كمترى پول از يكدهم حقوق را صدقه مىدهم در هر ماه آيا بنده در نذر خودم تخلف كرده‌ام ؟ و اگر تخلف در نذر كرده‌ام چه مقدار بايد كفاره بپردازم .\r\nجواب : بسمه تعالى اگر نذر كرده‌ايد بايد طبق نذر عمل كنيد هر گونه تخلف نذر كفاره دارد كه در رساله توضيح ذكر كرده‌ايم ، در سايت ما هم رساله را مىتوانيد ببنيد . ليكن اگر صيغه نذر را نخوانده‌ايد و فقط به دل نذر كرده‌ايد يا گفته‌ايد ، نذر مىكنم ، اين براى تحقق نذر كافى نيست .\r\nسؤال 320 : بسمه تعالى سلام عليكم 1 - آيا اعتكاف در غير مساجد اربعه ( مسجد الحرام و مسجد النبى و مسجد كوفه و مسجد بصره ) و مساجد جامع هر شهر صحيح است ؟\r\n2 - آيا اطاعت از دستور فرمانده ما فوق در دوران صلح واجب است ؟\r\n\r\n","description":"","footnote":"","page_name":" 333 ","page_number":333},
  {"content":"\r\n\r\n3 - اگر كسى ادعاى ديدن امام زمان ( عج ) يا يكى از ائمه ( ع ) را كند آيا مىتواند پيامى از آن حضرت نقل كند ؟\r\n4 - در صورت امكان در مورد عطار نيشابورى و سيره و شخصيت او توضيح دهيد ؟\r\n5 - وحدت وجود را تعريف كرده و بفرماييد كه آيا وحدت وجودى كه عرفا و فلاسفه مىگويند با وحدت وجودى كه فقهاى عظام مىفرمايند يكى است يا فرق دارند ؟\r\nجواب : بسمه تعالى 1 - به نظر اينجانب اختصاص به مساجد اربعه ندارد بلكه حتى لازم نيست مسجد جامع باشد ، همين كه مسجدى باشد كه در آن نماز جماعت صحيحى بر پا شده باشد كافى است .\r\n2 - در حكومتهاى الهى اطاعت از حكم الهى و منصوبين از طرف او به آن مقدار كه در حيطهء وظيفه شان است لازم است .\r\n3 - اگر يقين دارد كه امام بوده و پيام داده است جايز است ، ليكن به درد ديگران نمىخورد ، دستور اهل بيت اسلام در دوران غيبت تقليد و اطاعت از مرجعيت است .\r\n4 - در تخصص من نيست .\r\n5 - به رساله توضيح المسائل اينجانب در بحث كافر رجوع كنيد . مسئله 121 .\r\nسؤال 321 : باسمه تعالى با عرض احترام ، به استحضار مىرساند :\r\nحدود 15 سال قبل ، شخصى رؤياى صادقه‌اى مبنى بر وجود امامزاده‌اى در منطقه‌اى از داراب مىبيند و سپس محل مورد خواب را كنده و سنگ قبر\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nقديمى كه نشان از خفته بودن شخصى در آن مكان دارد به دست مىآيد ، علم‌ها و كتل‌ها به منطقه سرازير مىشود و به جهت بعد مسافت به زيارت اين مزار كه در سنگ قبر سيد عبدالمطلب حسينى نوشته بود مشرف مىشوند ، يكى از محققين حوزه نيز با برخى از قراين احتمال دادند كه او يكى از سادات سجادى قرن هفتم هجرى مىباشد كه عينا نظريه ايشان پيوست مىشود .\r\nبا وجود آن كه مزار مورد نظر بين مردم از شهرت و اعتقاد خاصى برخوردار است و اهالى با دست خود آن را ساخته‌اند ، برخى از مغرضان در صدد تخريب آن مىباشند ، خواهشمنديم نظريه خود را نسبت به مكان فوق اعلام فرماييد .\r\nآيا با وجود اينكه سنگ قبرى نيز در كنده كارى پيدا شده و آثار قدمت در آن است مىتوان مكان فوق را خراب كرد ؟\r\nآيا مكان مورد نظر كه پس از 15 سال به عنوان يك زيارتگاه مهم شناخته شده ، تخريب آن باعث بازى با احساسات و عقايد مردم نيست ؟ از بذل توجه و عنايت شما كمال تشكر و امتنان داريم :\r\nجواب : بسمه تعالى 1 - صرف رؤيا دليل بر مطلب نيست ، و اگر كسى از خواب خود مطمئن شد براى ديگران دليل نيست ، ليكن اگر از روى سائر جهات ، براى افراد اطمينان حاصل شود ، خواب هم اگر شرايط صدق را از نظر خواب بيننده و ساعت خواب و غير ذلك داشته باشد مؤيد مسئله مىباشد .\r\n2 - چون مزار وسيله‌اى براى توسل و تقرب به اهلبيت عصمت شده\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nاست تخريب آن صلاح نيست ، مگر اينكه قرائنى باشد كه دلالت بر سوء استفاده مالى و غيره به وسيله افراد سودجو نمايد .\r\nسؤال 322 : حكم برهنه شدن زنها در عزادارى چيست ؟\r\nجواب : بسمه تعالى اگر نامحرم نباشد و مورد نگاه شهوى نباشند اشكال ندارد .\r\nسؤال 323 : چرا روز نهم ربيع الاول را عيد الزهرا ناميدند ؟ ( در اين روز چه واقعه‌اى رخ داده است ؟ )\r\nجواب : بسمه تعالى روايتى در بحار نقل كرده كه روز كشته شدن دشمن اهل‌بيت عليه السلام است ، ليكن شايد هم بتناسب شروع امامت حضرت مهدى باشد .\r\nسؤال 324 : اينكه پشت سر مسافر آب مىريزند آيا منشأ شرعى و روايى دارد يا نه ؟\r\nجواب : بسمه تعالى با وجود تتبع نسبتا زياد ، دليلى نيافتم .\r\nسؤال 325 : منظور از « قمر در عقرب » كه در بعضى تقويمها نوشته شده است چيست ؟\r\nجواب : بسمه تعالى يعنى ماه در برج عقرب ، از برجهاى حركت خويش است . ضبط تاريخ دقيق اين مطلب مهم است . احيانا برخى از شاگردان حقير كه در اين قسمت تحصيلاتى داشتند مىگفتند حساب كرده‌ايم زمان آن را تقويم‌ها اشتباه نوشته‌اند .\r\nسؤال 326 : بسمه تعالى محضر محترم حضرت . . . سلام عليكم\r\nبه اطلاع مىرسانم كه عده‌اى از مردم روسيه و ارمنستان و . . . بر اثر\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nخواندن كتاب شريف لولا فاطمه عليه السلام كه برگفته شده از نوارهاى سخنرانى جنابعالى مىباشد كه به زبان روسى توسط اينجانب سيد مصطفى . . . ترجمه گرديده و به كشورهاى شوروى سابق ارسال گرديده و عده‌اى بر اثر خواندن اين كتاب شيعه گرديده‌اند كه حدود 76 نفر را شناسايى كرده‌ايم كه اين عده حاضر به عمل تقيه نيستند لذا از خانه و كاشانه خود طرد شده و مجبور به ماندن در كوچه و خيابان شده‌اند لذا از حضرتعالى درخواست راهنمايى اين گروه از تازه مسلمانان شيعه را داريم تا ضمن عمل كردن طبق وظيفه شرعى خود اين مشكل آنها نيز بر طرف گردد . سلامتى و بقا حضرتعالى را از خداوند منان خواستارم .\r\nجواب : بسمه تعالى شأنه در شرايط خاص اين عزيزان بايد تقيه كنند در قرآن كريم و روايات اهل بيت عليهما السلام توصيه شده است و امام صادق عليه السلام فرمود : رد تقيه دين من و پدران من مىباشد . اين عزيزان تقيه كنند تا بتوانند تكثير مؤمن كنند و محصور نشوند . پيامبر اكرم صلى الله عليه و آله در مورد عمار كه تقيه كرد فرمود : او فهميده‌تر از پدر و مادرش مىباشد كه آنها تقيه نكردند و از بين رفتند .\r\nسؤال 327 : بسمه تعالى محضر مبارك حضرت . . . با سلام و تحيت\r\nاگر خاطر شريفتان باشد چندى قبل كه به قم آمده بودم به حضورتان شرفياب شدم و يك از فروعات فقهى در مورد مسأله محرميت مادر زن را مطرح نمودم . اگر چه آن مسأله صرفاً بهانه‌اى بود براى آشنايى بيشتر و شايد ارتباطهاى علمى كه البته براى حقير بسيار سودمند و مفيد مىبود اما با كمال تعجب برخورد سرد و بىمهر جنابعالى . . . . تصورات ذهنى مرا به هم ريخت .\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nو اگر مثلًا بنده در آن مجلس با هيئتى در لباس روحانى و احياناً با محاسنى بلند حاضر مىشدم ممكن بود قدر مقبول‌تر مىنماياندم .\r\nحضرتعالى به احتمال زياد از جمله افرادى هستيد كه قبل از سن 30 سالگى به درجه اجتهاد رسيده‌ايد . بنده از شما سؤال مىكنم آيا در آن دوران وقتى مسأله‌اى به ذهنتان مىرسيد و مثلًا با استاد خود مرحوم علامه طباطبايى مطرح مىكرديد آيا آقاى طباطبايى هم همين گونه به شما پاسخ مىدادند ؟\r\nحقير نسبت به خود گله و شكايتى ندارم و خدا گواه است كه ناراحت هم نيستم اما مطلب مهم اين است كه در گذشته نه چندان دور و حداقل در زمان آيت اللَّه العظمى بروجردى اين سنت حسنه در حوزه‌هاى عليمه جارى بوده است كه به فكر اشخاص حتى اگر اشتباه هم بود ارزش داده و توجه مىكردند و آنگاه آنها را راهنمايى كرده و راه درست را به آنها ياد مىدادند و ثمره آن هم همين است كه مىگويند كه بعد از آيت اللَّه العظمى بروجردى حدود 700 مجتهد مسلم در حوزه علميه قم پرورش يافته است آن هم كسانى كه غالباً زير 30 سال سن داشته‌اند . اما با وضع فعلى و جوّ حاكم بر حوزه‌هاى علميه در زمان ما يا اصلًا كسى به خود جرأت وارد شدن در حوزه فقاهت و اجتهاد را نمىدهد و يا اگر هم كسى با هزار اگر و اما وارد شود با برخوردى شبيه برخورد حضرتعالى با حقير مواجه مىشود و ثمره اين مسأله را خود بالعيان مشاهده مىفرماييد كه نوعاً طلاب حوزه‌ها مقلدانه در دروس خارج شركت مىكنند و مقلدانه مىشنوند و مىپذيرند و واقعاً چند درصد آنها مجتهدانه و محققانه به جلو مىروند ؟ آن هم اگر با برخورد تند بزرگان مواجه\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nنشوند .\r\nگويند روزى در درس مرحوم شيخ انصارى يا يكى ديگر از بزرگان يك طلبه تازه وارد اشكالى كرد . يكى از علماى حاضر در آن جلسه خطاب به او گفت : بچه حرف نامربوط نزن . مىگويند شيخ از بالاى منبر به آن عالم رو كرد و گفت : مگر شما از روز اولى كه آمديد اينجا همه حرفهايتان مربوط بود ؟\r\nواقعاً بجا بود كه به حرف نامربوط حقير هم عنايتى مىكرديد و حداقل جزوه‌اى كه برايتان آورده بودم را مىپذيرفتيد و اشكالات آن را متذكر مىشديد .\r\nعلى اى حال بيش از اين مزاحم وقت شريفتان نمىشوم و از صراحت لهجه خود پوزش مىطلبم و حسب الامر حضرتعالى اصل مسأله را مطرح كرده و منتظر جواب عالمانه شما مىمانم .\r\nمدرك فقهاى عظام بر محرم بودن مادر زن با داماد چيست ؟ زيرا آيات قرآن در اين مورد دلالتى ندارند . در سوره نور و احزاب چنين نيامده و در سوره نساء هم صرفاً حرمت ازدواج با مادر زن مطرح است .\r\nضمناً در كلمات متقدمين هم اصلًا به مسأله نگاه كردن داماد و يا پوشش مادر زن اشاره نشده و مطلبى نيامده بلكه صرفاً مسأله حرمت ازدواج مطرح است و متأخرينى مانند صاحب جواهر هم كه مسأله نگاه و پوشش را مطرح كرده‌اند دليلى ارائه نكرده‌اند .\r\nاجماع و شهرت در اين مسأله هم با توضيحات مفصلى كه حقير نوشته‌ام مخدوش است .\r\nضمناً بين حرمت ازدواج و محرم بودن به معناى جواز نگاه يا عدم وجوب\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nپوشش هم ظاهراً تلازمى وجود ندارد چرا كه تلازم دليل مىخواهد و تا آنجا كه ما بررسى كرديم چنين دليلى نيافتيم .\r\nاگر دليل خاصى بر اصل محرميت مادر زن وجود دارد كه حقير نيافته‌ام و يا دليلى بر تلازم بين حرمت ازدواج و محرم بودن موجود است آنگونه كه حضرتعالى فرموديد لطف بفرماييد با ذكر مأخذ آن بيان فرماييد .\r\nبا عرض معذرت متذكر مىشوم نگاه بنده به اين قضيه نگاه يك مقلد نيست بلكه دليل تفصيلى اين مسأله مد نظر است و البته به تفسير نورالثقلين كه فرموديد هم مراجعه كردم و چيزى نيافتم .\r\nنكته آخر اينكه تاكنون به هر كدام از آقايان علما كه مراجعه كرده‌ام در ابتداى امر مسأله را ضرورى و روشن مىدانستند و حتى حوصله مطالعه جزوه را هم نداشتند اما پس از مطالعه جزوه نظرشان عوض شد بعضى پذيرفتند و بعض ديگر احتياط واجب را در وجوب پوشش مادر زن در برابر داماد دانستند . عده‌اى هم در اين مورد به سيره تمسك كردند كه آن را هم مفصلًا جواب داده‌ام .\r\nبسيار خوشحال مىشوم كه در اوقات فراغت و استراحت خود همانگونه كه احياناً به صفحات روزنامه‌ها نگاه مىفرماييد نيم نظرى هم به كاغذ پاره‌هايى كه برايتان ارسال كرده‌ام بياندازيد و اشكالات موجود را متذكر شويد .\r\nاميدوارم با عنايات حضرت ولى عصر عليه السلام اين جريان فتح بابى باشد براى ارتباطهاى علمى ديگر و استفاده حقير از محضر مباركتان .\r\nضمناً اگر جزوه ارسالى را مطالعه فرموديد در نزد خودتان مىماند اما اگر\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nحوصله آن را نداشتيد و آن را قابل مطالعه ندانستيد لطف فرموده آن را به همراه جوابيه خود برايم بفرستيد .\r\nوالسلام عليكم و رحمة اللَّه و بركاته\r\nحوزه علميه شيراز على . . .\r\n1 - لا يرد البالغ على امه ولا على اخته ولا على من سوى ذلك باذن و لا يؤذن لا حد حتى يسلم فان السلام طاعة الرحمن . 65\r\nيعنى امام باقر عليه السلام فرمودند هر كس به سن بلوغ رسيده بر مادر و خواهر و دختر و غير اينها وارد نشود مگر آنكه اجازه بگيرد و اجازه نمىدهند مگر سلام كند زيرا سلام اطاعت از خدا است .\r\n2 - محمد بن يعقوب عن عدة من اصحابنا عن احمد بن محبوب عن ابى ايوب الخراز عن ابى عبداللَّه عليه السلام فى حديث قال : و يستأذن الرجل على ابنته و اخته اذا كانتا متزوجتين يعنى امام صادق عليه السلام فرمودند انسان در وقت وارد شدن بر دختر يا خواهرش بايد اجازه بگيرد اگر آنها ازدواج كرده‌اند .\r\nكه البته از مطالب گذشته و ساير روايات معلوم است كه قيد اذا كانتا متزوجتين ، قيد غالبى يا توضيحى است . يعنى با توجه به رسم اعراب و همينطور مسلمانان صدر اسلام كه در سنين پايين ازدواج مىكرده‌اند و نوعاً دختران در سن 9 سالگى به خانه بخت مىرفته‌اند ، متزوج بودن ملازم با بالغ بودن به حساب مىآمده است و بنابراين جمله اذا كانتا متزوجتين يعنى اگر بالغ هستند . نه اينكه اين قيد احترازى باشد كه نتيجه بگيريم كه پس اگر دختر يا خواهر انسان ازدواج نكرده جايز است بدون اجازه بر او وارد شويم چون واضح است كه ازدواج كردن يا عدم آن در اين حكم موضوعيت ندارد .\r\n\r\n","description":"","footnote":"","page_name":" 341 ","page_number":341},
  {"content":"\r\n\r\n3 - و اخرج ابن جرير و البيهقى فى السنن عن عطاء بن يسار ان رجلًا قال يا رسول اللَّه صلى الله عليه و آله استأذن على امى ؟ قال نعم . قال انى معها فى البيت . قال استأذن عليها . قال انى خادمها افاستأذن عليها كلما دخلت ؟ قال افتحب ان تراها عريانة ؟ قال لا . قال فاستأذن عليها .\r\nيعنى مردى از پيامبر صلى الله عليه و آله سؤال كرد آيا موقع ورود بر مادرم بايد اجازه بگيرم ؟ حضرت فرمودند بله . او سؤال كرد با مادرم در يك اتاق زندگى مىكنم آيا اجازه لازم است ؟ پيامبر فرمودند بله . او دوباره پرسيد من خدمتگذار مادرم هستم آيا هر گاه بر او داخل مىشوم بايد اجازه بگيرم ؟\r\nحضرت فرمودند آيا دوست دارى مادرت را برهنه ببينى ؟ او گفت نه . و پيامبر صلى الله عليه و آله فرمودند پس اجازه بگير و وارد شو .\r\nواژه عريان در اين خبر اعم است از نيمه عريان بودن كه جاهايى مانند سينه و شكم و ران ديده شود و يا برهنگى كامل كه حتى عورتين هم نمايان باشد . اما با توجه به روايات متعدد ديگرى كه نزديك به همين مضمون از پيامبر صلى الله عليه و آله نقل شده است معلوم مىشود كه مراد از عريان بودن در اين روايت ، برهنگى كامل نيست .\r\nدر هر حال از مجموع اين ادله كاملًا بدست مىآيد كه فتواى مشهور كه مىگويند محرمان مىتوانند به تمام بدن يكديگر بجز عورت نگاه كنند سخنى بى دليل است و منشأ آن اشتباهى است كه در برداشت از آيات سوره نور شده است .\r\nنگاه داماد به مادر زن\r\nآنچه در اين بخش مطرح مىشود مسأله جواز نظر به مادر همسر و به\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nاصطلاح محرم بودن مادر زن با داماد است كه در آيات مربوط به حجاب اصلًا بحثى از آن به ميان نيامده و دليل واضحى هم وجود ندارد كه مادر زن با داماد خود محرم باشد . از اين رو در اين فصل بر آنيم تا مبانى نظرى اين مسأله را به بوته نقد گذاشته و با يك بررسى اجمالى و در عين حال دقيق در ادله مربوطه ، روشن سازيم كه آيا واقعاً داماد با مادر همسر خود محرم است يا خير ؟ و آيا يك مرد مىتواند همانگونه كه به مادر خود مىنگرد به مادر زن خود نگاه كند ؟\r\nلازم به ذكر است كه مطالب اين بخش سابقاً توسط اين قلم و در جزوه‌اى تحت عنوان « محرميت مادر زن ؟ ! » نگارش يافت و نگارنده آن را به بعضى از آيات عظام و علما نيز اراه نموده است كه نوعاً از طرف علماء اشكالى به مطالب مطروحه وارد نگرديد . و تنها جوابى كه شنيده شد اين بود كه آقايان علماء در اين مسأله به سيره تمسك مىكنند . و اگرچه در نسخه اصلى اين نوشتار به سيره و عدم دلالت آن اشاره شده بود اما مثل اينكه بيان ما در آن قسمت مكفى نبوده است از اين رو در اينجا سعى بر آن است تا در طى اين نوشتار دليل سيره را بيشتر بررسى كرده و اشكالات وارد بر آن را بهتر روشن سازيم .\r\nقبل از ورود به اصل بحث ذكر اين نكته لازم است كه واژه محرميت داراى دو معناى متفاوت است .\r\n1 - محرميت به معناى حرمت ازدواج كه معمولًا فقهاى متقدم و متأخر در كتب فقهى خود هر كجا كه از محارم نام مىبرند مراد همين معنا است يعنى زنهايى كه انسان نمىتواند با آنها ازدواج نمايد .\r\n\r\n","description":"","footnote":"","page_name":" 343 ","page_number":343},
  {"content":"\r\n\r\n2 - محرميت به معناى عرفى آن يعنى جواز نظر به يكديگر كه در اين معنا هر گاه گفته‌ايم شود فلان زن با انسان محرم است مراد آن است كه انسان مىتواند به او نگاه كند آنگونه كه به مادر و خواهر خود مىنگرد و آن زن هم حق دارد زينتهاى خود را در برابر اين مرد محرم آشكار سازد .\r\nو البته تلازمى هم بين اين دو معنا وجود ندارد يعنى اينطور نيست كه با هر كس ازدواج حرام شد جواز نظر به او مسلّم بشود بلكه مواردى وجود دارد كه ازدواج با بعضى از زنان حرام است يعنى محرميت به معناى اول محقق است اما محرميت به معناى دوم و جواز نظر به او موجود نيست .\r\nپس مىگوييم : در قرآن كريم تنها در يك آيه از مادر زن نام برده شده است و آن آيه 23 سوره نساء مىباشد كه مىفرمايد : حرمت عليكم امهاتكم و بنائكم و اخواتكم و عماتكم و خالاتكم و بنات الاخ و بنات الاخت و امهاتكم الاتى ارضعنكم و اخواتكم من الرضاعة و امهات نسائكم و ربائبكم الاتى فى حجوركم من نسائكم الاتى دخلتم بهن فان لم تكونوا دخلتم بهن فلا جناح عليكم و حلائل ابنائكم الذين من اصلابكم و ان تجمعوا بين الاختين الا ما قد سلف ان اللَّه كان غفوراً رحيماً .\r\nيعنى حرام است بر شما ازدواج با مادر و دختر و خواهر و عمه و خاله و برادر زاده و خواهر زاده و مادرانى كه به شما شير داده‌اند و خواهر رضاعى و مادر همسر و دختر همسرى كه با او آميزش داشته‌ايد و اگر آميزش نكرده باشيد بر شما باكى نيست و زنِ پسران اصلى شما ( نه فرزند خوانده‌ها ) و همين طور با دو خواهر يك جا ازدواج كردن ممنوع است مگر آنچه در زمان جاهليت بوده و خداوند آمرزنده و مهربان است .\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nآنچه از سياق آيه قبل و بعد از اين آيه معلوم مىشود اينكه مراد از محرميت در اين آيه شريفه همان محرميت به معناى اول يعنى حرمت ازدواج است زيرا آيه قبل از اين آيه در مورد ازدواج بوده و از به نكاح در آوردن زن پدر نهى مىكند كه : ولا تنكحوا ما نكح آباؤكم من النساء الا ما قد سلف و در آيات بعد هم پيرامون مسأله نكاح و ازدواج مطالبى بيان مىفرمايد . علاوه بر اينكه در اين آيه شريفه ، حرمت به ذات تعلق گرفته و اين امر مستلزم اشكالاتى است زيرا حرام شدن ذات معناى موجهى ندارد پس حتماً بايد يك قيد محذوفى در تقدير باشد تا معناى آيه كامل گردد مثل كلمه نكاح يا استمتاع و امثال آن . پس حرّمت عليكم امهاتكم در واقع يعنى حرّمت عليكم نكاح امهاتكم . چنانچه مرحوم علامه طباطبائى ( ره ) در تفسير الميزان در ذيل اين آيه شريفه مىفرمايند : مراد از تحريم مادران و ساير اشخاص نامبرده ، حرمت ازدواج با ايشان است همانطور كه از اطلاق كلام به مناسبت حكم و موضوع بدست مىآيد چنانچه در آيه حرّمت عليكم الميتة و الدم . پيداست كه حرمت خوردن آن مدّ نظر است . . . پس حق آن است كه در آيه تقديرى بگيريم كه معنى و طى را برساند نه رشته زناشويى و به اقتضاى ادب قرآن از تصريح به آن خوددارى شده است .\r\nپس آيه شريفه فوق مربوط به بيان اين نكته است كه ازدواج با گروهى از زنان حرام است و از آن جمله مادر - دختر - خواهر - عمه - خاله - دختر خواهر - دختر برادر - مادر رضاعى انسان - خواهر رضاعى - مادر زن - دختر زن در صورتى كه به دخول شده باشد - زنِ پسر ( عروس ) - جمع بين دو خواهر . اما همانطورى كه گفته شد حرمت ازدواج با جواز نظر دو امر جدا\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nهستند و ملازمه‌اى بين اين دو وجود ندارد يعنى نمىشود گفت هر كس كه ازدواج با او حرام شد جايز است به او نگاه هم كرد زيرا بسيارى از زنان هستند كه ازدواج با آنها حرام است اما با اين حال محرَم هم نيستند يعنى نمىشود به آنها نگاه كرد از آن جمله :\r\n1 - زنى را كه در عدّه عقد كرده باشند به اتفاق همه فقها حرام ابدى مىشود ولى مع ذلك كسى نگفته كه مىشود به او نگاه كرد .\r\n2 - زنى را كه در حالِ احرام حج عقد كنند حرام مؤبد مىشود اما جواز نظر محرمانه به او بدنبال نمىآيد .\r\n3 - اگر با پسرى لواط شد دختر و مادر و خواهر او بر لواط كننده حرام ابدى است اما با اين حال لواط كننده حق نگاه كردن به آنها را هم ندارد و باصطلاح محرم عرفى نمىشود .\r\n4 - اگر كسى با زنى زنا كند بعداً حق ندارد با دختر يا مادر او ازدواج نمايد در حالى كه اين امر مستلزم محرميت به معناى جواز نظر هم نيست .\r\n5 - خواهر زن كه ازدواج با او جمعاً حرام است .\r\nبنابراين ملازمه‌اى بين حرمت ازدواج و جواز نگاه وجود ندارد و لذا اين آيه شريفه تنها دلالتى كه دارد آن است كه ازدواج با مادر زن حرام است اما اينكه آيا مىشود به او نگاه كرد يا نه امرى است مسكوت عنه كه در اين آيه نسبت به آن مطلبى عنوان نشده است .\r\nان قلت : اگر كسى اشكال كرده و بگويد سياق آيه افرادى را ذكر كرده كه با انسان محرم به معناى دوم هستند و جايز است به آنها نگاه كرد مثل مادر - خواهر - دختر - عمه و خاله و . . . پس ذكر مادر زن در اين بين نيز نشان از آن\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nدارد كه مادر همسر هم مانند مادر و خواهر خود انسان بوده و همانطورى كه نگاه كردن به مادر و خواهر جايز است نگاه به مادر همسر هم جايز است .\r\nقلت : در جواب مىگوييم همانگونه كه گفته شد اين آيه اصلًا در مقام بيان اين امر نيست كه به چه كسى مىشود نگاه كرد و به چه كسى نمىشود و ذكر مادر زن در اين ميان نيز دلالتى بر محرميت مادر همسر با داماد به معناى جواز نظر داماد به او ندارد زيرا خواهر زن هم در اين آيه ذكر شده و باتفاق فقها خواهر زن محرم نيست و نمىشود به او نگاه محرمانه نمود . پس نهايت چيزى كه از اين آيه شريفه استفاده مىشود حرمت ازدواج با مادر همسر و ساير افراد مذكوره ديگر است و انسان به آنها نگاه كند نيز از اين آيه استفاده نمىشود بلكه از آيه 31 سوره نور كه وجوب حجاب را بيان كرده و موارد استثناء شده را ذكر فرمود ، نامى از مادر زن نيست و بعبارت ديگر اينكه آن آيه‌اى كه دلالت بر محرميت مادر و خواهر و دختر و خاله و عمه و . . . دارد نسبت به مادر همسر ساكت است .\r\nآيه 31 سوره نور مىفرمايد : قل للمؤمنات يغضض من ابصارهن و يحفظن فروجهن و لا يبدين زينتهن الا ما ظهر منها و ليضر بن بخمرهنّ على جيوبهن ولا يبدين زينتهن الا لبعولتهن او آبائهن او آباء بعولتهن او ابنائهن او ابناء بعولتهن او اخوانهن او بنى اخوانهن او بنى اخواتهن او نسائهن او ما ملكت ايمانهن او التابعين غير اولى الاربة من الرجال او الطفل الذين لم يظهروا على عورات النساء ولا يضربن بارجلهن ليعلم ما يخفين من زينتهن و توبوا الى اللَّه جميعاً ايّه المؤمنون لعلكم تفلحون .\r\nيعنى به زنان با ايمان بگو چشم از نگاه به مردان اجنبى فرو بندند و دامن\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nخويش را حفظ كنند و زينت خويش جز آنچه آشكار است را آشكار نكنند و بايد كه روپوشهايشان را به گريبانها كنند و زينت خويش را نمايان نكنند مگر براى شوهران يا پدران يا پدرشوهران يا پسران يا پسر شوهران يا برادران يا خواهرزادگان يا برادر زادگان و يا زنان هم كيش و يا آنچه مالك آن شده‌اند يا مردانى كه ديگر ميل به زن ندارند و يا كودكانى كه از اسرار زنان بى خبرند و بگو كه پاى خويش را بر زمين نكوبند كه آنچه از زينتشان پنهان است آشكار نشود . اى مؤمنان همگى بسوى خدا توبه بريد شايد رستگار شويد .\r\nدر اين آيه شريفه خداوند حكم مىفرمايد كه زنهاى مؤمن چشم خود را از حرام ببندند و دامن خود را از گناه حفظ كنند و زينتهاى خود را آشكار نسازند مگر آنها كه خود آشكار است ( وجه و كفين ) و چادرهاى خود را بر سر و سينه بياندازند و زينت خود را آشكار نكنند مگر براى شوهر - پدر - پدرشوهر - پسر - پسر شوهر - برادر - پسر برادر - پسر خواهر - زنهاى مؤمن هم كيش - كنيزان و بردگان خود - مردان خنثى و كسانى كه فاقد ميل به زنان هستند و پسر بچه نابالغ .\r\nبنابراين از آيه شريفه معلوم مىشود كه زن مىتواند در برابر اين گروه نامبرده زينتهاى خود را آشكار كند و آنها هم متقابلًا مىتوانند به محارم خود نگاه كنند اما در اين آيه نامى از داماد نيست و اين مطلب عنوان نشده كه زن مسلمان مىتواند زينت خود را در برابر شوهر دخترش نيز آشكار سازد لذا از اين آيه هم استفاده نمىشود كه داماد حق داشته باشد كه به مادر زن خود نگاه كند .\r\nلازم به ذكر است كه در بررسى آيات مىبايست ظرف زمانى آيه را مدّ نظر\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nقرار داشت . توضيح اينكه اگر ما در ظرف زمانى كنونى بخواهيم اين مطلب را تحليل كنيم براى ما اين امر مشكل خواهد بود كه بپذيريم مادر همسر با داماد محرم نباشد چرا كه تاكنون هر چه شنيده‌ايم بر خلاف اين بوده است و لذا قبول اين امر دشوار مىنمايد اما اگر خود را در ظرف زمانى سال پنجم هجرى و سالِ نزول اين آيه قرار دهيم خواهيم ديد كه تا ديروز زنان بدون پوشش اسلامى و چادر در مجامع عمومى و كوچه و بازار و مسجد و . . .\r\nحاضر مىشدند . و امروز اين آيه نازل شده و به زنان يك دستور جديد مىدهد كه : و ليضربن بخمرهن على جيوبهن . . . بايد كه زنان خود را از نامحرم بپوشانند ولا يبدين زينتهن الا . . . براى افرادى كه بطور مشخص و معين ذكر شده‌اند . واضح است كه اين آيه شريفه در مقام تشريع و قانون‌گذارى است و وقتى كه زنان صدر اسلام را خطاب مىكند كه بايد پوشيده باشند و آنگاه افرادى را استثناء كرده و اجازه مىدهد كه زن در برابر آنها بطور متعارف و عادى و بدون پوشش و چادر حاضر شود و با اين حال اسمى از داماد يعنى شوهر دختر برده نشده ، اين امر چه وجهى مىتواند داشته باشد ؟ آيا بعد از نزول اين آيه زنى بوده كه سؤال كند پس تكليف ما در برابر دامادمان چه مىشود ؟ آيا اصلًا جايى براى پوشش بوده است ؟ و اصولًا اگر كسى چنين سؤالى مىكرد با چه جوابى روبرو مىشد ؟\r\nان قلت : اگر كسى اشكال كرده و بگويد در آيات 173 سوره بقره و 115 سوره نحل آمده است : انمّاحرم عليكم الميتة و الدم و لحم الخنزير . . . يعنى بر شما حرام شده مردار و خون و گوشت و خوك . و در آيه 145 سوره انعام مىفرمايد : قل لا اجد فى ما اوحى الىّ محرماً على طاعم يطعمه الا ان\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nيكون ميتة او دماً مسفوحاً او لحم خنزير فانه رجس . . . يعنى اى پيامبر به مردم بگو در چيزهايى كه به من وحى شده حرامى نيافتم مگر مردار خون و گوشت خوك كه اينها پليدند .\r\nواضح است كه اين آيات شريفه در مقام حصر نيستند چرا كه غير از اين سه مورد محرمات كثير ديگرى هم وجود دارند بعضى از اهل سنت همين استدلال را كرده و حكم به اباحه وحوش و سباع و درنده‌گان نموده‌اند و دليل خود را هم همين آيات ذكر كرده‌اند ! در حالى كه اين گونه مشى و برداشت از آيات قرآن صحيح نيست چرا كه حكم بسيارى از امور در روايات مطرح شده است و حصر در آيه هم حصر حقيقى نيست بلكه حصر اضافى است .\r\nقلت : در جواب از اين اشكال بايد بگوييم البته اگر ادله ديگرى اعم از آيه يا روايت ولو ضعيف وجود مىداشت كه حكم ارتباط و محرميت مادر زن و داماد را صراحتاً ذكر كند مسأله تمام شده اعلام مىشد كما اينكه در مورد محارم رضاعى كه در آيه ذكر نشده‌اند روايات متعددى وجود دارند كه دلالت بر مقصود مىكنند اما همانگونه كه يادآور شديم نه در آيه ديگرى از قرآن به مسأله مورد بحث ما اشاره شده است و نه روايتى داريم كه صريح يا ظاهر آن دلالت بر جواز نظر داماد به مادر زن و جواز آشكار كردن زينت توسط مادر همسر در برابر داماد داشته باشد .\r\nرواياتى هم كه در اين مورد وجود دارند همه ناظر به همان حرمت ازدواج مىباشند نه مسأله محرميت و جواز نگاه كردن داماد به مادر همسرِ خود .\r\n( چنانچه خواهد آمد ) بنابراين همانگونه كه گفته شد آيه 31 سوره نور در مقام تشريع و قانون‌گذارى است و امروز صبح ( در ظرف زمانى سال پنجم\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nهجرى ) كه آيه شريفه نازل شد زنان مسلمان وظيفه خود را دانستند كه حجاب واجب است و در ضمن يك سرى افراد مثل شوهر - پدر و پسر و برادر و . . . كسانىاند كه مىشود زينتها را در برابر آنها نمايان ساخت و مع ذلك نامى هم از داماد در كار نيست در حالى كه جايگاه داماد كمتر از ملك يمين و بردگان يا كمتر از اطفال و مردان خصى و مجبوب نيست كه در آيه شريفه از آنها صراحتاً نام برده شود .\r\nعلاوه بر اين وجهى هم نداشته كه زنى سؤال كند پس داماد چه ؟ و اگر هم سؤال مىكرد جواب مىشنيد كه مگر آيه را توجه نكردى ؟ و اگر همچنين پرسش و پاسخى مطرح شده بود قطعاً به ما مىرسيد تا حكم محرميت مادر زن و داماد بطور قطع مسجل شود در حالى كه اين امر نيز منتفى است .\r\nمؤيد اين معنا آن است كه فقهاى شيعه در بحث حرمت ازدواج با مادر زن اختلاف نظر دارند كه آيا ازدواج با مادر زن مطلقاً حرام است يا اينكه تنها در صورت دخول به دختر ، ازدواج با مادرش حرام و در صورت عدم دخول ازدواج با مادر او اشكال ندارد ؟\r\nآنچه از ملاحظه كلمات فقها و از تدبر در روايات بدست مىآيد اين است كه بعضى از فقهاى اماميه بر اين عقيده بوده‌اند كه ازدواج با مادر زن در صورتى كه به دخترش دخول نشده باشد جايز است چنانچه مرحوم ابن ابى عقيل و شيخ صدوق و من لا يحضره الفيه صريحاً فتوا به جواز داده‌اند و ابن جنيد و علامه حلى در مختلف توقف كرده‌اند .\r\nو البته رواياتى هم بر طبق اين حكم وجود دارد و اگرچه بعضى از بزرگان مانند شيخ طوسى در تهذيب اين روايات را طرح كرده و از درجه اعتبار\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nساقط نموده‌اند و دليل خود را مخالفت اين روايات با قرآن دانسته‌اند اما ظاهراً مخالفتى بين اين روايات با قرآن وجود ندارد زيرا در آيه شريفه تصريح شده بود : و امهات نسائكم و ربائبكم الاتى فى حجوركم من نسائكم الاتى دخلتم بهن فان لم تكونوا دخلتم بهن فلا جناح عليكم 74 و همانگونه كه قيد دخول قطعاً به جمله دوم راجع است اما امكان رجوع آن به جمله اول نيز وجود دارد چنانچه از بعضى از صحابه هم نقل شده است اختلافى است و احتمال هر دو هم وجود دارد ما نمىتوانيم اين روايات را مخالف قرآن تلقى كنيم . به عبارت ديگر اينكه مراد از مخالفت روايات با قرآن كه موجب سقوط آنها از درجه اعتبار مىشود مخالفت به نحو تباين كلى و امثال آن است نه مخالفت از نوع عموم و خصوص يا اطلاق و تقييد و امثال آن .\r\nچنانچه علامه در مختلف مىگويد : انا نمنع معارضتهما للكتاب فان الاصل فى الوصف والشرط و ان كان الرجوع الى الاخير الا انه يمكن العود فيهما الى الجملتين معاً و هذان الحديثان قويان [ منظورشان صحيحه جميل بن دراج و حماد بن عثمان است كه دلالت بر جواز دارند 
  ] لا يبعد عندى العمل بهما و ما ذكره من تعذر الرجوع الى الجملتين ضعيف و بالجملة فنحن فى هذه المسألة من المتوقفين الا ان الترجيح للتحريم عملًا بالاحتياط و بفتوى الاكثر من الاصحاب .\r\nالبته انصاف آن است كه در طرح اين روايات مىتوانيم به اعراض مشهور از آنها و به معارض بودن آنها با روايات مشهورتر تمسك نماييم .\r\nدر هر حال اصل اين مسأله اختلافى است چنانچه علامه در مختلف مىگويد : المشهور عند علمائنا اجمع الا ابن ابى عقيل تحريم ام الزوجة\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nمؤبداً سواء دخل بالبنت او لا . . . و قال ابن ابى عقيل قال اللَّه تعالى و امهات نسائكم و ربائبكم الاتى . . . دخلتم بهن . . . فالشرط عند آل الرسول فى الامهات و الربائب جميعاً الدخول و اذا تزوج الرجل المرأة ثم ماتت عنه او طلقها قبل ان يدخل بها فله ان يتزوج امها او بنتها و اما الصدوق فانه روى فى كتاب من لا يحضره الفقيه عن جميل بن دراج عن الصادق عليه السلام انه سئل عن رجل يتزوج امرأة ثم طلقها قبل ان يدخل بها هل له ان يتزوج ابنتها ؟ قال الام و الابنة فى هذا سواء اذا لم يدخل باحديهما حلت له الاخرى و قال فى المقنع اذا تزوج البنت فدخل بها اولم يدخل فقد حرمت عليه الام و قد روى ان الام و البنت فى هذا سواء اذا لم يدخل باحدهما حلت له الاخرى فجعله هنا رواية . . . .\r\nو صاحب جواهر در اين باره مىگويد : و هل تحرم امها بنفس العقد عليها ؟ فيه روايتان اشهرها رواية و فتوى انها تحرم بل فى الغنية و الناصريات الاجماع عليه لدخولها تحت امهات نسائكم و للاخبار والاحتياط خلافاً للحسن فاشترط الحرمة بالدخول كالبنت للاصل و صحيح جميل بن دراج و حماد بن عيسى . . .\r\nلازم به ذكر است كه مراد صاحب جواهر از « حسن » حسن بن ابى عقيل عمانى است و ديگر اينكه آن روايتى كه مربوط به اين بحث است صحيحه حماد بن عثمان است نه حماد بن عيسى كه در اين مورد صاحب جواهر اشتباه كرده است .\r\nاكنون ما در اين مختصر در مقام نقض و ابرام اين نظريه نيستيم بلكه صرف نظر از صحت و سقم اين رأى ، نفس همين اختلاف در بين فقها نشان\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nاز آن دارد كه محرميت مادر زن و داماد امرى ضرورى و مسلّم نبوده است و الا وجهى نداشت كه اين مسأله تا زمان امام باقر و صادق عليهما السلام همچنان مبهم بماند بطورى كه در محضر آن بزرگواران از آنها سؤال شود كه اگر شخصى دخترى را گرفته و به او دخول نكرده بعد از طلاق مىتواند مادرش را عقد كند يا نه ؟ نفس اين سؤال چه دلالتى دارد ؟ آيا غير از آن است كه محرميت مادر زن و داماد امرى مسلّم نبوده و بالاتر از آن ، اصلًا عرف صدر اسلام و اعصار ائمه معصومين عليهم السلام چنين بوده كه مادر همسر و داماد را محرم تلقى نمىكرده‌اند بلكه مادر زن را به مثابه خواهر زن به شمار مىآورده‌اند كه ازدواج با او حرام است اما محرم نيست . چه در غير اين صورت وجهى براى آنگونه سؤالات وجود نداشته است . لذا به نظر مىرسد مشهور كه مادر زن را محرمِ داماد مىداند به اين معنا كه جايز است داماد به او نگاه كند همانگونه كه به خواهر و مادر خود مىنگرد امرى است كه از خلط بين محرميت به معناى حرمت ازدواج و محرميت به معناى جواز نظر بوجود آمده است و مبناى محكمى ندارد . و جالب آنكه اكثر فقهاى گذشته نيز متعرض مسأله جواز نظر و عدم آن نشده‌اند بلكه صرفاً مسأله حرمت ازدواج را مطرح كرده‌اند و بعضى ديگر نيز مثل صاحب جواهر كه متعرض مسأله جواز نگاه كردن شده‌اند دليلى بر فتواى خود اقامه ننموده‌اند بلكه صرفاً به نقل فتوا بسنده كرده‌اند كه به نظر مىرسد يا ملاك آنها شهرت در مسأله بوده و يا نظر به آيه 23 سوره نساء داشته‌اند كه گفته شد دلالتى در اين جهت ندارد .\r\nعبارت جواهر چنين است : و للرجل ان ينظر الى جسد زوجته باطناً و ظاهراً . . . و كذا له ان ينظر الى المحارم التى يحرم نكاحهن نسباً او رضاعاً او\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nمصاهرة او ملكاً ما عدا العورة مع عدم تلذذ وريبة .\r\nكه دو اشكال عمده بر كلام صاحب جواهر وارد است . اول اينكه ايشان جواز نظر به محرمات از راه مصاهره را بطور مطلق ذكر كرده‌اند در حالى كه همانطور كه قبلًا گفته شد بين حرمت ازدواج و جواز نظر ملازمه‌اى وجود ندارد كما اينكه مواردى را هم بعنوان مثال ذكر كرديم .\r\nدوم آنكه شخصيتى مثل صاحب جواهر كه دأب و سيره او در كتابش بر بيان تفصيلى ادله و براهين عقلى و نقلى بر فتاوا است در اين مسأله به ذكر مدعى اكتفا كرده و دليلى بر اين حكم اقامه نكرده است .\r\nالبته اشكالِ سومى هم به ايشان وارد است و آن اينكه همانگونه كه در فصل قبل گذشت نگاه محارم به يكديگر نيز داراى محدوديت است نه آنكه محارم بتوانند به تمام بدن يكديگر بجز عورت نگاه كنند در حالى كه صاحب جواهر به اين مطلب نيز توجه نداشته است .\r\nاما مرحوم آيت اللَّه حكيم در مستمسك كه متوجه اين امر بوده‌اند كه بطور مطلق ملازمه‌اى بين محرميت مصاهره‌اى و جواز نظر وجود ندارد در ذيل مسأله 23 عروة كه مىگويد : يجوز النظر الى المحارم التى يحرم عليه نكاحهن نسباً او رضاعاً او مصاهرة ماعدا العورة مع عدم تلذذ و ريبة و كذا نظرهن اليه ، مىفرمايد : [ المصاهرة 
  ] بالمعنى الآتى بيانه و هو المختص بعلاقة الزوجية لا غير فانه الذى تقتضيه الادلة الموجبة للخروج عن عموم حرمة النظر فلا يشمل التحريم الحاصل من الزنا او اللواط او نحو ذلك . 81\r\nو اگرچه اشكال اول وارد بر صاحب جواهر بر ايشان وارد نيست اما صاحب مستمسك نيز از ذكر دليل بر اين حكم خوددارى كرده و بيان\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nننموده‌اند كه آن ادله‌اى كه موجب خروج نگاه داماد به مادر همسر از عمومات حرمت است كدام است . آنگاه در بحث مصاهره ادله‌اى را كه آورده‌اند همگى مربوط به آن است كه ازدواج با محرمهاى مصاهره‌اى حرام است و ديگر اينكه آيا نشر حرمت ازدواج از راه مصاهره تنها منحصر در وطى شرعى است يا از راه زنا و لواط و وطى شبهه و امثال آن هم حاصل مىشود ؟ و اصلًا دليلى كه از آن جواز نظر به مادر زن استفاده شود را ذكر ننموده‌اند .\r\nپس ادله‌اى كه ما در دست داريم چه آيه و چه روايت ، نهايت دلالتى كه دارند همان حرمت ازدواج با مادر زن است نه چيز ديگرى و حرمت ازدواج هم مستلزم جواز نظر نيست چنانچه گذشت .\r\nان قلت : اگر كسى اشكال كرده و بگويد شهرت در اين مسأله و بلكه اجماع فقها بر محرميت ماد زن با داماد است . توضيح آنكه اولًا مسأله اجماعى است و ثانياً شهرت هم در اينجا حاكم است و همانطور كه مىدانيم شهرت سه قسم است 1 - شهرت روايى 2 - شهرت عملى 3 - شهرت فتوايى .\r\nشهرت روايى يعنى اينكه يك روايتى را همه اصحاب نقل كرده باشند ولو به آن عمل هم نشده باشد كه اين نوع شهرت حجت نيست زيرا صرف نقل روايت بدون افتاء بر طبق آن مشكلى را حل نمىكند بلكه بر عكس وقتى مىبينيم كه بزرگان رواياتى را نقل كرده ولى بر طبق آن فتوا نداده‌اند معلوم مىشود اشكالى در كار بوده كه مانع از عمل كردن آنها و افتاء بر طبق آن خبر شده است مثل اينكه در باب ازدواج با مادرِ دخترِ غير مدخول بها روايات صحيحه‌اى داريم اما مشهور به آنها عمل نكرده و بر طبق آنها فتوا نداده‌اند كه\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nهمين اعراض مشهور موجب وهن آنها مىشود . بنابراين شهرت روايى يعنى صرف نقل روايت در كتب روايى دليلى بر حجيت آن نيست و اگرچه بعضى از بزرگان همانند شيخ انصارى در رسائل ، شهرتِ وارد شده در مقبوله عمر بن حنظله و امثال آن را حمل بر شهرت روايى كرده‌اند اما ظاهراً آنگونه نيست و آن روايات دليل بر حجيت شهرت روايى نيستند كه بحث مفصل در اين زمينه خارج از حوصله اين نوشتار است .\r\nاما شهرت عملى آن است كه مشهور بر طبق يك خبرى فتوا داده و به آن عمل كرده باشند كه اين نوع شهرت حجت بوده و بلكه در بعضى از موارد عمل مشهور جبران ضعف سند روايت هم مىكند كما اينكه اعراض مشهور موجب سستى روايت مىشد .\r\nاما شهرت فتوايى يعنى اينكه يك فتوايى مشهور شده باشد بدون وجود دليل ظاهرى براى آن . به اين معنا كه وقتى يك حكمى مشهور باشد و ظاهراً هيچ دليلى هم بر آن وجود نداشته باشد اما مع ذلك فقها آنگونه فتوا داده باشند معلوم مىشود كه آن حكم را از معصوم عليه السلام تلقى كرده‌اند .\r\nبه عبارت ديگر اينكه اگر يك جكمى در كتب فقها بود كه روايتى هم بر طبق آن وجود نداشت و بلكه قواعد و اطلاقات هم بر خلاف آن اقتضا مىكرد و با اين حال همهء فقها بر طبق آن فتوا داده بودند و مشهور شده بود ما از يك چنين شهرتى مىفهميم كه آنها مسأله را از معصوم عليه السلام تلقى كرده‌اند زيرا فقهاى شيعه اهل نص و دليل‌اند و به قياس و استحسان هم عمل نمىكنند و به ساده‌گى هم فتوا نمىدهند پس حتماً دليلى وجود داشته كه به ما نرسيده يا مسأله را سينه به سينه از معصوم عليه السلام تلقى كرده‌اند . بعد مثالى را\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nكه براى شهرت فتوايى ذكر مىكنند آن است كه فقها در باب سفر صيد فرموده‌اند : سفر صيد سه گونه است 1 - اينكه خرجى خود و عيال و اولادش وابسته به صيد باشد كه در اينجا نماز او شكسته و روزه هم ندارد . 2 - اينكه سفر او براى تفريح و خوشگذرانى باشد كه يك سفر لهوى بودهو نماز و روزه او هم تمام است چون سفر معصيت به حساب مىآيد . 3 - اينكه سفر صيد براى توسعه در نفقه باشد يعنى اينكه او خرجى خودش را دارد اما براى درآمد بيشتر به صيد مىرود كه در اينجا مشهور فقها معتقدند كه نمازش تمام اما روزه ندارد و بعضى هم براين حكم ادعاى اجماع كرده‌اند با اينكه ما يك قاعده كلى داريم كه مىگويد « كلما قصرت افطرت » و طبق آن نماز و روزه با هم تلازم دارند بطورى كه هر جا نماز شكسته بود روزه هم واجب نيست و هر جا روزه نبود نماز هم شكسته است اما در مورد سفر صيد براى توسعه در نفقه ، مسأله بر خلاف قواعد اوليه است يعنى طبق مشهور نمازش تمام اما روزه ندارد با اينكه ما هيچ دليلى نه در قرآن و نه در روايات بر چنين مطلبى نداريم .\r\nاز طرف ديگر چون فقها كسانى اند كه بدون دليل فتوا نمىدهند پس حتماً اين فتوا داراى مبناى محكمى بوده كه به ما نرسيده است يا اينكه آنها اين مسأله را سينه به سينه از معصوم عليه السلام تلقى كرده‌اند كه باعث شهرت آن شده است كه اين شهرتِ فتوايى اگر كاشف از قول معصوم باشد قطعاً حجت است و در غير اين صورت نمىشود آن را حجت دانست و از حضرت آيت اللَّه العظمى بروجردى ( ره ) نقل شده كه ايشان معتقد بودند كه قريب 400 مسأله در فقه وجود دارد كه دليلى بر آن نيست مگر شهرت فتوايى بطورى كه\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nاگر شهرت فتوايى را حجت ندانيم آن 400 مسأله فاقد دليل خواهند بود .\r\nبا ذكر اين توضيحات گفته مىشود كه در مسأله محرميت مادر زن و داماد شهرت فتوايى قاطع وجود دارد و بلكه نزديك است كه اين حكم اجماعى باشد .\r\nقلت : در جواب مىگوييم اگر هيچ دليل و مدركى كه بتواند مأخذ حكم مشهور قرار بگيرد وجود نداشته باشد مىشود از فتواى مشهور به رأى امام عليه السلام پى برد و به عبارت ديگر آنكه آن شهرت كاشف از قول معصوم عليه السلام خواهد بود زيرا فقهاى بزرگ قطعاً بدون دليل فتوا نمىدهند پس اگر در مسأله‌اى اتفاق نظر داشتند يا مسأله به حد شهرت رسيده بود حتماً دليلى وجود داشته كه ممكن است به ما نرسيده باشد يا اينكه آنها آن حكم را سينه به سينه از معصوم عليه السلام تلقى كرده‌اند اما بايد توجه داشت كه امثال اين گونه مسائل مشهور در فقه محدود و مشخص است و اكثر مسائل اجماعى يا مشهور داراى مستندات نقلىاند بطورى كه اساس اجماع يا شهرت در آنها مبتنى بر دليل نقلى است و به اصطلاح اجماع و شهرت ، مدركى مىباشند كه فى نفسه حجيت ندارند بلكه حجيت آنها وابسته بر حجيت آن مدرك روايى است .\r\nبراى نمونه مىبينيم كه در زمان قبل از محقق حلى در مسأله آب چاه شهرتى مطرح بود و فقهاى بزرگ آن زمانها همه معتقد بودند كه آب چاه به مجرد ملاقات با نجاست متنجس مىشود بلكه اين نظريه نزديك به اجماع بود اما چون اين مسأله داراى مدارك روايى است واضح است كه تحقق شهرت يا اجماع هم بر اساس همان روايات صورت گرفته بود و كسى هم\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nغير از آن حكم را از آن ادله استنباط نمىكرده است . اما به زمان علامه حلى كه مىرسيم ايشان در اين مسأله خدشه كرده و صحيحه محمد بن اسماعيل بن بزيع را مطرح نمود كه در آن امام عليه السلام فرموده بودند : ماء البئر واسع لا يفسده شىء الا ان يتغير ريحه او طعمه فينزح حتى يذهب الريح و يطيب طعمه لان له مادة 84 و بر طبق آن حكم به عدم نجاست آب چاه فرمود با اينكه اگر آن شهرت و اجماع ، قطعى و كاشف از قول معصوم مىبود مرحوم محقق نمىتوانست به استناد يك روايت در مقابل آن بايستد و فتوا صادر كند . حتى نقل شده كه ايشان در ابتدا مردد بود كه فتوا به عدم نجاست چاه بدهد يا نه ؟ و از طرف ديگر يك چاه آب هم در منزل داشته است . گويند پيش خود فكر كرد مبادا اين مسأله ريشه در نفسانيات داشته باشد و او براى راحتى و آسايش خودش اين گونه فكر مىكند لذا دستور داد اول چاه آب منزلش را پر كردند بعد كه ديد مسأله نفس در كار نيست و ادله كاملًا دلالت بر مطلوب دارند صريحاً فتوا داد و پس از مدتى آن شهرت قاطعه نزديك به اجماع منهدم شد و تا امروز هم ديگر كسى فتوا به نجس شدن آب چاه نداده است و روايات نزح چاه را هم حمل بر استحباب مىكنند .\r\nپس خلاصه امر اينكه در بحث محرميت مادر زن و داماد هم اگر براى فتواى مشهور هيچ دليل و مدركى كه بتواند مأخذ آن فتوا باشد وجود نداشت شهرت فتوايى به معناى ذكر شده محقق مىبود اما به نظر مىرسد و بلكه احتمال قوى چنين است كه مأخذ حكم مشهور آيه 23 سوره نساء است كه مىفرمايد : حرمت عليكم امهاتكم و بناتكم و . . . و امهات نسائكم . . . كه از خلط بين حرمت ازدواج و محرميت به معناى جواز نظر به\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nاين حكم رسيده‌اند [ و جالب آنكه نگارنده تاكنون از هر يك از علماء به صورت ابتدا به ساكن از دليل محرميت مادر زن سؤال كرده‌ام فوراً آقايان آيه شريفه مذكور را قرائت نموده‌اند 
  ] پس شهرت فتوايى به معناى ذكر شده مخدوش است . از طرف ديگر اجماع ادعا شده هم بفرض آنكه محقق باشد بر اساس حدس و اجتهاد مدعى آن است نه آنكه كاشف از قول معصوم باشد به دليل آنكه اگر محرميت مادر همسر با داماد امرى قطعى و مسلّم بود ديگر وجهى نداشت كه فقها اختلاف كنند كه آيا مىشود بعد از طلاق دختر غير مدخول بها با مادرش ازدواج كرد يا نه ؟ و ديگر وجهى نداشت كه اين مطلب را از معصوم بپرسند و بالاتر آنكه بعضى هم فتوا به جواز صادر كنند .\r\nپس همه اينها مؤبد آن است كه محرميت مادر همسر با داماد امرى قطعى و اجماعى و مسلّم نبوده و نيست .\r\nيكى از محققين معاصر پس از مطالعه جزوه « محرميت مادر زن ؟ ! » چنين نوشته‌اند :\r\nتنها امرى كه مىتوان در اين مسأله مورد استناد قرار داد سيره عملى مسلمين است زيرا چنان كه از عبارت فخرالمحققين استفاده مىشود باور همه امت و فقهاى فريقين محرميت مادر زن نسبت به داماد است . اين عبارت و عبارتهاى ديگر فقها در اين مسأله لااقل نشانگر سيره عملى مسلمانان در تاريخ تدوين فقه يعنى مدت زمانى بيش از هزار سال مىباشد و اين در حالى است كه اين موضوع مورد ابتلاء همه اقشار جامعه از جمله فقها و مفسران قرآن بوده و هست . فتاوا و كلمات فقها نشان مىدهد در اين مدت بسيار طولانى هيچ‌گاه رفتار فقها و ساير علماء با مادران همسر خود مانند\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nرفتار با نامحرمان نبوده است . از سوى ديگر بسيار بعيد است گفته شود اين سيره به عصر امامان عليه السلام متصل نيست و بطور ناگهانى پس از دوران ايشان پيدا شده است . كاوشها نشان مىدهد به استثناى يكى دو صده اخير هر چه مسلمانان از صدر اسلام دور تر شده‌اند در امر حجاب شدت عمل و غيرت بيشترى نشان داده‌اند تا جاييكه در پاره‌اى موارد منجر به پرده‌پوشى - نقاب زنى و محبوسيت زنان شده است . حال چگونه مىتوان گفت در مورد مادران همسران عكس اين واقعيت رخ داده است ؟ بنابراين اگرچه آيه يا روايتى دال بر محرميت مادر زن در دست نيست ولى نمىتوان از اين سيره عملى مستمر و دامنه‌در نيز چشم پوشيد .\r\nاقول : در مقام پاسخ به اين سخنان توجه به چند نكته حائز اهميت است .\r\nاول آنكه محقق محترم در نوشتار خود فرمودند : چنانچه از عبارت فخرالمحققين استفاده مىشود باور همه امت و فقهاى فريقين محرميت مادر زن نسبت به داماد است !\r\nبايد بگوييم همانگونه كه قبلًا ذكر شد متقدمين از فقهاى اماميه كه ممكن است فتاواى آنها در جهت تحقق شهرت فتوايى يا اجماع ارزشمند باشد نوعاً متعرض مسأله نگاه كردن داماد به مادر زن نشده‌اند . بعنوان نمونه در نهايه شيخ يا خلاف و مبسوط يا مقنعه مفيد و مقنع صدوق يا انتصار سيد مرتضى و امثال آن اصلًا مسأله نگاه كردن مطرح نيست بلكه تنها مسأله حرمت ازدواج با مادر زن عنوان نشده است .\r\nو البته اگر در كلام بعضى از فقهاى متأخر مانند فخر المحققين يا فقهاى بعد از او مثل صاحب جواهر نسبت به نگاه كردن داماد به مادر زن مطلبى\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nآمده باشد صرفاً فتواى آنها خواهد بود كه دليلى هم بر آن اقامه نكرده‌اند و صرف ادعاى اجماع از طرف امثال فخر المحققين از قبيل اجماعات منقول است كه نوعاً مبتنى بر حدس و اجتهاد خود آنها است و واقعاً به شكلى نيست كه كاشف از قول معصوم باشد . بالاتر آنكه حتى در پاره‌اى از موارد ما با ادعاى اجماع از سوى كسانى مواجه مىشويم كه جزء متقدمين هستند اما وقتى آن مسأله مورد بررسى قرار مىگيرد محرز مىشود كه آن اجماع مبتنى بر اجتهاد خود آن شخص بوده است و نمونه‌هاى زيادى از اجماعات منقول و مدركى در كلام امثال شيخ طوسى و سيد مرتضى مىتواند گواه اين معنا باشد .\r\nبنابراين نفس ادعاى شهرت يا اجماع يا نقل عباراتى شبيه « باور همه امت و فقهاى فريقين » نمىتواند دليل محكمى تلقى گردد زيرا سؤال ما اين است كه منشأ اين باور كجاست ؟ و امت اسلام از كجا به اين باور رسيده است ؟\r\nدوم آنكه ايشان فرمودند : اين در حالى است كه اين موضوع مورد ابتلاى همه اقشار جامعه از جمله فقها و مفسران قرآن بوده و هست و فتاوا و كلمات فقها نشان مىدهد كه در اين مدت طولانى هيچ گاه رفتار فقها و ساير علما با مادران همسر خود مانند رفتار با نامحرمان نبوده است .\r\nدر جواب بايد بگوييم اگر منظور نويسنده محترم از علماء و مفسران ، علماء و مفسرانِ متأخر يا معاصر است اين سخن شما درست است اما عمل كرد علماى متأخر و معاصر براى فقيه ديگر حجت نيست و نمىشود به آن استناد كرد . اما اگر منظور شما مفسران صدر اسلام مانند ابن عباس و قتاوه\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nو . . . يا حداقل فقهايى مانند شيخ طوسى و مفيد و صدوق و سيد مرتضى و امثالهم باشد بايد بگوييم واقعاً ما اطلاع نداريم كه مثلًا جناب سيد مرتضى يا شيخ طوسى در برخورد با مادر زن خود چگونه رفتار مىكرده‌اند و بعنوان نمونه وقتى شيخ صدوق در من لا يحصره الفقيه و ابن ابى عقيل عمانى صراحتاً فتوا به جواز ازدواج با مادرِ دخترِ غير مدخول بها صادر كرده‌اند آيا مىشود پذيرفت كه آنها معتقد به محرميت مادر زن بوده‌اند ؟ يعنى آيا ايشان فتوا به جواز ازدواج با محارم داده‌اند ؟\r\nآيا فردى مثل ابن جنيد يا علامه حلى كه در مختلف در باب نكاح مادرِ دختر غير مدخول بها توقف كرده و صراحتاً فتوا به حرمت نداده است معتقد به محرميت مادر زن بوده است ؟ اگر چنان بود كه توقف ايشان در اين مسأله وجهى نداشت و بسيار بعيد است كه اينان متوجه لوازم سخن خود نبوده باشند .\r\nبنابراين انصاف آن است كه ما نمىتوانيم سيره جاريه در زمان خود را ملازم با رواج همين سيره در اعصار متقدمين هم بدانيم .\r\nسوم آنكه ايشان مىفرمايد : بسيار بعيد است كه گفته شود كه اين سيره به عصر امامان متصل نيست و بطور ناگهانى و پس از دوران ايشان پيدا شده است !\r\nدر جواب بايد گفت واقعاً ما اطلاعى از وضعيت حاكم بر اعصار متقدمين نداريم چه رسد به وضعيت حاكم بر زمان امام صادق و امام باقر عليهما السلام . وقتى كه در زمان امام پنجم و ششم از ايشان راجع به ازدواج با مادرِ دختر غير مدخول بها سؤال مىشود اين خود بهترين شاهد و گواه است كه در آن زمانها\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nمردم مسلمان نسبت به مادر همسر خود رفتارى شبيه به رفتار با مادر خود نداشته‌اند كه اگر چنان بود و محرميت مادر زن امرى مسلّم و روشن و مانند محرميت عمه و خاله بود ديگر وجهى براى آنگونه سؤالات وجود نداشت .\r\nآيا شما روايتى را سراغ داريد كه در آن از معصوم در مورد ازدواج با عمه و خاله سؤال شده باشد ؟ قطعاً چون محرميت عمه و خاله امرى روشن و بديهى بوده است كسى هم در رابطه با آن سؤال نمىكند . اما مىبينيم به راحتى شخصيتهاى برجسته‌اى مانند حماد بن عثمان يا جميل بن دراج از امام صادق عليه السلام در مورد ازدواج با مادر دختر غير مدخول بها پرسيده‌اند . اين امر مؤيد آن است كه در آن ازمان محرميت مادر زن در ذهن آنها متصور نبوده است و مادر زن را شبيه خواهر زن مىدانسته‌اند چنانچه در روايات زيادى در مورد نگاه به خواهر زن يا ازدواج با او سؤال شده است .\r\nگذشته از اينكه در تعدادى از اين روايات آمده است : الام و الابنة فى هذا سواء اذا لم يدخل باحديهما حلت له الاخرى 84 آيا امام عليه السلام حكم بجواز نكاح محارم كرده‌اند ؟ يا اگر واقعاً محرميت مادر زن مسلم بود ايشان مىتوانستند به اين صراحت اين گونه بفرمايند ؟ يا مثلًا از مخاطبين اين احاديث كسى نبوده است كه بعد از اين سخن امام ، از ايشان سؤال كند كه پس محرميت مادر زن چه مىشود ؟ آيا اگر خود در محضر امام عليه السلام چنين مىشنيديد براى شما محرميت مادر زن زير سؤال نمىرفت ؟ حقيقت آن است كه نگارنده نمىتوانم بپذيرم كه اين سيره ادعا شده در عصر معصوم هم مانند زمان ما جريان داشته باشد .\r\nچهارم آنكه ايشان فرمودند : كاوشها نشان مىدهد كه به استثناء يكى دو\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nصده اخير هر چه مسلمانان از صدر اسلام دور تر شده‌اند در امر حجاب شدت عمل و غيرت بيشترى نشان داده‌اند . . . حال چگونه مىشود گفت در مورد مادران همسران عكس اين واقعيت رخ داده است ؟ . . . !\r\nبايد بگوييم البته در اصل مطلب مذكور در باب غيور شدن مردم خدشه‌اى نيست اما در خصوص چگونگى برخورد مسلمانان اعصار متأخر با مادر زن خود بايد پذيرفت كه اين امر كاملًا متأثر از آراء فقهاى متأخر است كه منشأ اين فتوا هم عدم دقت و توجه به مبانى اين مسأله بوده است . يعنى آقايان نوعاً اين مسأله را از بديهيات و ضروريات فقه تلقى كرده و خود را بىنياز از پرداختن به آن دانسته‌اند و همانگونه كه هيچ فقيهى را سراغ نداريم كه مثلًا در جلسات درس خارج فقه خود به مسائلى مانند اصل وجوب نماز يا دو ركعت بودن نماز صبح پرداخته باشد و يا در كتابهاى استدلالى فقهى صفحاتى را در جهت اثبات اين گونه مسائل پر كند ، مسأله محرميت مادر زن هم در ذهن ايشان همين گونه بوده و هست و نوعاً آن را مفروغ عنه دانسته و به آن نپرداخته‌اند .\r\nو البته آنچه كه مىشود در آن ادعاى جريان سيره مستمره كرد همين است كه آقايان اين مسأله را از ضروريات مىدانند و تاكنون هم كسى در تبيين مبانى فقهى آن كوششى نكرده است و تا آنجا كه ديده شد نوعاً به ذكر فتوا در اين باب بسنده كرده و دليلى ارائه ننموده‌اند .\r\nعلاوه بر اينكه گذشته از تمام مطالب فوق تمسك به سيره در جايى است كه دليلى بر خلاف آن در شرع وجود نداشته باشد . مثلًا سيره رايج در بين مردم ربا دادن و گرفتن است . يا مثلًا در مجالس جشن عروسى نوعاً شاهد\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nاختلاط زن و مرد در بين مردم جريان دارد و يا رسم مردم آن است كه نوعاً مجالس عروسى را آنگونه بر پا مىكنند پس اين امور بلا اشكال است ؟\r\nدر ما نحن فيه نيز اگر هيچ دليلى بر خلاف سيره نبود شايد مىشد به آن تمسك كرد اما با توجه به اينكه اين سيره با عمومِ قرآنى و لا يبدين زينتهن مخالف است نمىشود به آن تمسك كرد و نگارنده تا آنجا كه جستجو نمود موفق نگرديد كه در بين آقايان علماى علم فقه و اصول فردى را بيابد كه معتقد به جواز تخصيص عموم قرآن بوسيله سيره باشد .\r\nعلاوه بر اينكه به اعتراف خود مستشكل ، اين مسئله از موارد شبهات تحريميه است كه به اتفاق علماء نمىتوان از لزوم احتياط در آن چشم پوشيد .\r\nپس نتيجه كلى اين بخش اينكه اولًا ازدواج با مادر زن قطعاً و مطلقاً حرام است و ثانياً محرميتى بين مادر زن و داماد به معناى جواز نگاه كردن داماد به مادر همسر و جواز آشكار كردن زينت توسط مادر زن در برابر داماد وجود ندارد و در اين جهت مادر زن و خواهر زن مثل يكديگرند .\r\nجواب : بسمه تعالى برادر مكرم جناب آقاى على . . .\r\nبعد السلام والتحيه 1 - اينكه گفته شد : فقه علم عقلى نيست تا هر كس . . . ، منظور شخص شما نيست ، اساساً فقه علمى نقلى يا نقلى عقلائى است . و منظور جائز نبودن مطلق فتوى براساس احتمالات است از هر كه باشد . گرچه نفس احتمال بد نيست چنان كه محقق در مقدمه معتبر گفته است .\r\n2 - اينجانب از كنار شهرت به آسانى نمىگذرم حتى شهرت ميان\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nمتأخرين ، كه امارهء عقلائيه است بر آراء اساتيدشان و هكذا طبقاً عن طبق .\r\nبنابراين اينكه بگوئيم شهرت در ميان علماء متأخر بر جواز نظر بوده نه قدما ، و آن اعتبارى ندارد . به نظر من صحيح نيست . اگر در ميان متأخرين شهرت بود و نقل خلافى از قدما هم نبود اماره عقلائيه است بر اينكه نظر اساتيد متأخرين و اساتيد اساتيد و . . . همه همين بوده است . خصوصاً اينكه شما معتقديد متأخرين جواز نظر را از ضروريات ميدانسته‌اند ، آيا ممكن است با تسلسل طبقات فقه و فقهاء ، چيزى را كه قدما حرام مىدانستند متأخرين جواز آن را از ضروريات بدانند ؟ !\r\n3 - اگر لحن كلام تند بوده قصد توهين نبوده است . بگذريم .\r\n4 - مسلماً فقها در اين مسئله - جواز نظر - هرگز توجه به دلالت مطابقى آيه نداشته‌اند ، چيزى كه همه مىفهمند كه آيه در مورد حرمت زواج است نه مسئله نظر ، بلكه منظورشان همين مسئله ملازمه است كه حضوراً ذكر شد .\r\n5 - همانطور كه آقاى حكيم فرموده و شايد تعبير من در معلقات عروه ج 4 بهتر باشد كه ملازمه در حرمت بالذات است نه بالعرض ، و در حرمت بالدوام است نه موقت ، نگوئيد كه آيه قيد ندارد زيرا وقتى بذات بطور مطلق تعلق مىگيرد همين معنى استفاده مىشود .\r\n6 - روايت ملازمه در كافى ج 5 ص 439 و تهذيب ج 7 ص 313 و استصبار 3 ص 194 موجود است روايت عبيد بن زراره همانطور كه حضوراً گفتيم ، نه اينكه بگويد : كلماً الخ بلكه به خوبى ملازمه را مىرساند .\r\nالبته روايات باب تغسيل موتى هم استفاده مىشود با توجه به مفهوم\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nمحارم به آنطور كه خودتان مىگوييد . اميد است در ملاقات حضورى بيشتر آشنا شويم . بنده بخاطر آرتورز انگشت ، نوشتن زياد مقدورم نيست .\r\nجزوه شمارا هم كاملًا خواندم نكات انتقادى ديگرى هم دارم كه اگر بخاطرم بماند حضوراً عرض مىكنم ، ضمناً تخصيص عموم قرآن بسيره هم اشكالى ندارد بلكه اگر سيره قطعى است حتماً لازم است .\r\n6 - مسئله دخول و عدم دخول چيزى نيست كه شما اينقدر روى آن مانور مىدهيد ، صحبت اينستكه دخول در حرمت نكاح دخالت دارد يا نه ، بعبارت ديگر بدون دخول به دختر ، مادر به عنوان يك مادر زن داراى احكام شرعى حساب مىشود يا خير ، اگر حساب شد آنوقت ملازمه هم مىآيد .\r\n7 - مسئله آب چاه را كه مثال مىزنيد و در اين اواخر خيلىها ديده‌ايم روى آن مانور مىدهند و هر نظر جديدى را زير پوشش احترام به علامه ( نه محقق ) مطرح مىكنند ، اولًا در نزد برخى از قدما هم مطرح بوده در ثانى متأخرين از علامه هم همه آن را نپذيرفته‌اند و ثالثاً روايت داشت و رابعاً وجه تمسك قدما هم معلوم بود ، البته خيلى هم سست نبوده و لذا علامه با زحمت فراوان توانست بر خلاف آن فتوى دهد .\r\n8 - در شبهات تحريميه نظر ما بر برائت است نه احتياط . اخباريون قائل به احتياط هستند .\r\n9 - در مورد نگاه به تمام بدن محارم بايد عرض كنم : الف ) وقتى كلمه عريان به تمام بدن و يا اصل بدن بدون خصوصيت اطلاق شود ظهور در لخت بودن همه بدن دارد . پس منع از نظر به محارم ، عريانيةً منظور همه\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nبدن حتى عورتين است ، مگر دليل روشنى بر خلاف آن باشد ، البته برخى فقهاء از سينه تا زانو را احتياط واجب در ترك نظر دانسته‌اند ليكن از باب احتياط است . ب ) برخى روايات به خوبى دلالت دارد كه لزوم اذن جنبهء احتياط و مقدماتى دارد نه الزامى . البته ظاهراً شما هم روى الزام اذن تكيه نكرده‌ايد . آنچه را كه حضرت مىخواهد از جنبه عاطفى انسانى روى آن تكيه كند اينستكه انسان نمىخواهد مادر و خواهر خود را لخت ببيند و اينستكه قباحت دارد يعنى لخت كامل و اما ديدن سينه و يا قدرى بالاى زانو كه معلوم نيست قباحت فطرى و عقلائى داشته باشد .\r\nسؤال 328 : بسمه تعالى محضر مبارك حضرت . . . ضمن عرض سلام و تحيت استدعا دارم پاسخ سؤالات ذيل را مرحمت بفرماييد :\r\n1 . حكم شرعى كسى كه منكر وجود موجوداتى به اسم جن مىباشد چيست ؟\r\n2 . آيا تسخير جن ممكن است يا خير و حكم شرعى آن چيست ؟\r\n3 . آيا در ميان اجنه مذاهب مختلف چون شيعه و سنى و جبر گرا و . .\r\nوجود دارد يا خير ؟\r\n4 . آيا احكام فقهى متعارف از قبيل طهارت و نجاست و احكام معاملات و نكاح . . . شامل جنيان نيز مىشود ؟\r\n5 . ازدواج با جن ممكن است يا خير و حكم شرعى آن چيست ؟\r\nبا تشكر - سيد مراد . . .\r\nجواب : بسمه تعالى 1 - مادام كه به انكار قرآن برنگردد اشكالى ندارد .\r\n\r\n","description":"","footnote":"","page_name":" 370 ","page_number":370},
  {"content":"\r\n\r\n2 - ممكنست ولى از اينجهت كه ايجاد سلطه بر ديگرى ، بدون رضايت اوست ، و ايجاد محدوديت و سلب آزادى اوست ، جائز نيست . ليكن صرف ارتباط تسخير نيست .\r\n3 - از اينكه آنها هم چون انسان‌ها مختار هستند شايد همين تقسيمات در آنها هم باشد ، ليكن خبر اطمينان‌بخشى نداريم . از آيات سوره جن و برخى آيات ديگر استفاده مىشود كه آنها هم اگر مسلمان باشند از امت پيامبر اكرم صلى الله عليه و آله هستند ( هر چند در برخى آيات ديگر پيامبر صلى الله عليه و آله پيامبر بشر و ناس معرفى شده است ) و بنابراين حديث پيامبر كه : امت من هفتاد و سه فرقه هستند و فقط يك فرقه اهل نجاتند شامل آنها نيز مىشود .\r\n4 - از جواب بالا معلوم شد .\r\n5 - از قرار اطلاعات واصله ممكن است و واقع شده و در زمان ما هم طبق گفته برخى افراد طرف اين مسئله ، كه با اينجانب تماس داشته‌اند ، هست ، و ظاهراً طبق ادله احكام فقهى هم بايد باشد چرا كه آنها هم اگر مسلمانند از امت اسلامى هستند .\r\nسؤال 329 : بسمه تعالى محضر مبارك حضرت آيت ا . . . سلام عليكم\r\nاحتراماً ، در خصوص كسانى كه مرگ مغزى مىشوند و احراز مرگ واقعى آنها و همچنين ، اهداء اعضاى آنها چگونه است ؟ اگرچه قبل از مرگ مغزى اجازه اهداء اعضاى خويش را داده‌اند .\r\nجواب : بسمه تعالى 1 - مرگ مغزى مرگ مطلق شخص نيست ، مرگ يك عضو است . و البته عضو مهم است ، ليكن تا قلب كار مىكند هنوز شخص نمرده است و لذا اعضاء بدن او آثار حيات دارد و مثلًا متعفن نشده\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nاست .\r\n2 - برداشتن دستگاه تنفسى هم از آنها جائز نيست هرچند كه دستگاه كمك تنفس آنهاست و بدون دستگاه نمىمانند ، از اينجهت همانند افراد مبتلا به آسم كه نياز به اسپره دارند مىباشند .\r\n3 - اينكه اينها حيات دراز مدت ندارند نيز مجوز كشتن آنها نمىشود چنان كه بسيارى سرطانىها به زودى مىميرند اين مجوز كشتن زودرس نمىشود .\r\n4 - اهداء اعضائى كه موجب سرعت مرگ آنها شود به هيچ وجه جائز نمىباشد هر چند خودشان وصيت كرده باشند . اهداء سائر اعضاء اشكال ندارد .\r\nسؤال 330 : بسمه تعالى محضر مبارك حضرت آيت ا . . . سلام عليكم\r\nبراى تربيت فرزندانى تواناتر و آگاهتر تجربه جهانى نشان داده است كه آموزش مهارت‌هاى زندگى در سنين كودكى بخصوص در مقاطع سنى دبستان و راهنمايى مىتواند به پيشگيرى از آسيب‌هاى اجتماعى در بزرگسالى ( از جمله اعتياد ، ايدز و ساير مشكلات ناشى از رفتارهاى پرخطر ) منجر شود . با توجه به تأكيد مؤكد اسلام بر آموزش و نقش پراهميت سنين خردسالى ، جايگاه اين آموزش‌ها در مذهب ما چيست ؟ روحانيون و ائمه جماعات چه نقشى در اين خصوص مىتوانند داشته باشند ؟\r\nجواب : بسمه تعالى براى جلوگيرى از ابتلاء به اين گونه بيمارىها ، آموزش لازم است ليكن از طرف ديگر نفس آموزش اين گونه مسائل موجب تحريكات غيرطبيعى نوجوانان مىشود و چون هنوز درصد خطر\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nابتلاء نوجوانان ، در محيطهاى نسبتاً مذهبى و سالم ، كمتر از خطر تحريكات مزبور است ، بايد آموزش‌هاى مزبور در سنين خيلى نزديك به احتمال آميزش و در مواردى كه بحسب محيط و سائر شرائط ، احتمال آميزش زياد است ، انجام شود . به نظر مىرسد سنّ دانش‌آموز ابتدائى و راهنمايى براى آموزش مزبور زود است ، خصوصاً در محيطهاى نسبتاً اخلاقى و سالم . روحانيون نيز مىتوانند اين دستور را به اولياء مدارس و اولياء فرزندان تفهيم نمايند .\r\nسؤال 331 : بسمه تعالى محضر مبارك . . . سلام عليكم\r\nبا احترام ، با توجه به زلزله اخير در كشور پاكستان و زلزله دو سال پيش در بم كه منجر به كشته و زخمى شدن تعداد بيشمارى از انسان‌ها به علت مقاوم نبودن ساختمان‌ها گرديد و با عنايت به اين موضوع كه ايران روى كمربند زلزله قرار داشته و از مناطق زلزله‌خيز جهان مىباشد ، بر آن شديم تا پاسخ فقهى آن مرجع عاليقدر را در مورد چند سوال شرعى جويا شده و در سايت ايسنا جهت اطلاع و استفاده عموم درج نمائيم . از لطف و عنايت حضرت‌عالى سپاسگذاريم . محمدجواد . . .\r\n1 . آيا مقاوم سازى ساختمان توسط مردم وجوب شرعى دارد و آيا توان مالى افراد در اين زمينه دخالت دارد ؟\r\nجواب : بسمه تعالى نظر به لزوم شرعى پرهيز از خطر ، مقاوم سازى ساختمان ، وجوب شرعى دارد ، در صورت عدم توان مالى بايد از ساختمان كوچك‌تر ولى مقاوم استفاده نمود .\r\n2 . آيا سازندگان ساختمان ( معمار ، بنا ، كارگر و . . . ) و مهندسين ناظر در\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nمورد مقاوم سازى آن مسؤوليت شرعى دارند ؟\r\nجواب : بسمه تعالى مسؤوليت آنها سنگين‌تر از صاحب كار است ، نظر به تخصص اينها و عدم تخصص صاحبان كار در اغلب .\r\n3 . آيا توليدكنندگان مصالح ساختمانى ( كارخانجات سيمان ، آجر و . . . ) در بحث مقاوم سازى استاندارد مسئولند ؟\r\nجواب : بسمه تعالى اينها مسؤوليتشان اگر بيش از سازندگان ساختمان نباشد كمتر نيست .\r\nسؤال 332 : بسمه تعالى محضر مبارك حضرت آيت اللَّه . . . پس از تحيت حضرتعالى مودت فرموده نظر مبارك را در مورد مسائل ذيل عنايت فرمائيد .\r\n1 - استفاده از كراوات جهت تزيين و ما يشابه له چه حكمى دارد ؟\r\nجواب : بسمه تعالى اشكال ندارد فعلًا لباس كفار حساب نمىشود .\r\n2 - آيا موضوع له حجاب تنها با چادر مصداق پيدا مىكند يا خير ؟\r\nجواب : بسمه تعالى چادر ، بنفسه موضوعيت ندارد ليكن بدون چادر بعيد است حجاب كامل رعايت شود .\r\n3 - حكم كف زدن در مراسم كه جنس مخالف حضور نداشته باشد چگونه است ؟\r\nجواب : بسمه تعالى مطلقاً كف زدن اشكال ندارد .\r\n4 - كيف حكم صلاة الآيات فى عدّة الحيض و النفاس ؟\r\nجواب : بسمه تعالى الاقوى عدم وجوب القضاء بالنسبة الى الموقت اذا استوعب الحيض و النفاس تمام الوقت بخلاف الزلزله . لكن\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nالاحوط القضاء مطلقا .\r\n5 - لباس سفيد همانطور كه عنايت داريد در اسلام مستحب است ، و لكن در حال حاضر چنان كه در ملأ عام از آن استفاده شود كه جلب توجه نمايد چگونه است آيا حكم لباس شهرت را دارد يا خير ؟\r\nجواب : بسمه تعالى اين لباس شهرت حرام نمىباشد . در اصل مسئله شهرت در لباس هم اشكالى داريم كه در معلقات عروه ذكر كرده‌ايم .\r\n6 - دستمزدى كه در ازاء تدريس كلاس‌هاى خصوصى توسط مدرسين اخذ مىگردد چگونه است ؟\r\nجواب : بسمه تعالى اشكالى ندارد و طبق توافق طرفين بايد انجام شود .\r\n7 - حكم صوت النساء إذا قران القرآن دون الغناء ؟\r\nجواب : بسمه تعالى ما لم يكن فى صوتها نوع خضوع او دلال يوجب طمع الذى فى قلبه مرض لاشكال فيه .\r\nسؤال 333 : بسمه تعالى خدمت حضرت آيت ا . . . سلام عليكم\r\n1 - آيا رضايت زن براى حضور شوهر در عرصه فعاليت‌هاى دينى و فرهنگى مثل مسجد و بسيج شرط است ؟\r\nجواب : بسمه تعالى هرگز . اين تصور مربوط به زن سالارى مد روز مىباشد .\r\n2 - آيا استفاده از سيفون در دستشويى ( توالت ) از مصاديق اسراف است ؟\r\nجواب : بسمه تعالى نخير . چيزى كه براى بهداشت لازم است\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nاسراف نيست البته به قدر ضرورت باشد .\r\n3 - آيا مىشود به خانواده بىبضاعتى كه اهل نماز و عبادت نبوده و با مانتو و دستان لاك زده و آرايش كرده در بين مردم آمد و شد مىكنند كمك نمود يا اينكه كمك و احسان خود را صرف خانواده مستحق مؤمن نماييم ؟\r\nجواب : بسمه تعالى حتىالمقدور ، مادام كه متدينين مستحق وجود دارند كمك‌هاى خود را به ديگران ندهيد .\r\nسؤال 334 : بنام خدا با سلام و آرزوى موفقيت در فيزيك مدرن مىگويند ذره بنيادين ماده همان انرژى است و تمام عالم انرژى با فركانس‌هاى متفاوت است حال دو اشكال مطرح مىشود :\r\n1 - مىگويند افكار ما همان انرژى با فركانس بسيار بالاست كه ديده نمىشود ، و از طرفى بر خلاف ماده انرژى امكان انتشار دارد ، و مثلًا كارهايى كه مرتاضان ( و شايد اوليا ) كه انجام مىدهند همان تبديل و انتشار انرژى است كه بر روند جهان تأثير مىگذارند آيا با اين وجود مسئله تجرد روح اثبات‌پذير است ( اين حقير كتاب اصول فلسفه را چندين بار مطالعه كرده و با براهين اثبات تجرد روح آشنايم ، در ضمن بدليل دانشجو بودن ، فيزيك نوين را كاملًا بلدم پس پاسخى در خور بدهيد ! همچنين اگر كتابى در اين زمينه هست معرفى نماييد ) .\r\n2 - در مورد اصل عليت هم مىگويند بقاى جرم و انرژى و هم‌عرض بودن آنها ثابت مىكند كه آنها ازلى و ابدى هستند ، زيرا مقدار كل ماده و انرژى نه كم مىشود نه زياد ( بنده گرچه مىدانم ريشه نيازمندى اشياء به علت ، حادث زمانى بودن نيست كه حد وجودى است ، اما از راهنمايى شما\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nممنون مىشود ) .\r\nجواب : بسمه تعالى علم ، عقلى و يا خيالى و جزئى ، مسلماً مجرد است بدليل عدم تغيير و عدم فساد ، و عدم انطباق كوچك بر بزرگ ، تصوير فلان مكان در ذهن شما ثابت است هر چند خود آن مكان از ميان رفته باشد . و اگر علم مجرد است مكان آن هم بايد مجرد باشد ، امكان ندارد كه ظرف مجرد يك امر مادى محدود باشد . مسئله 4 / 2 * 2 ، به اين اطاق و اين ساعت محدود نمىشود . مىتوانيد بكتاب « فلسفه » بقلم اينجانب رجوع فرمائيد .\r\n2 - ازليت ماده ضررى بمسائل اعتقادى ندارد ما هم احتمال ازليت مىدهيم . خداى ازلى فياض است ازلًا و ابداً .\r\nسؤال 335 : اگر تنوين و نون ساكن به كلمه‌اى كه با يكى از حروف « ى ، ر ، م ، ل ، و ، ن » شروع مىشود برسد ، آيا به نظر مبارك شما واجب است كه ادغام كند يعنى نون را به آن حرف ، تبديل كند و با تشديد بگويد ؟\r\nجواب : بسمه تعالى اينجانب واجب نمىدانم ، ليكن از باب زيبايى سخن و فصاحت خوب و حتى احتياط استحبابى دارد .\r\nسؤال 336 : بسمه تعالى حضرت آيت اللَّه . . . سلام عليكم\r\nشخصى روحانى هستم به علت بيمارى اعصاب دچار فراموشى شده و در پاسخگويى به مسائل شرعى و سخنرانىها مرتكب اشتباهات زيادى مىشوم ! از آن سو مردم هم در اجتماع بنده را به عنوان روحانى شناخته شده و مراجعاتى به اينجانب دارند ، با اين اوصاف آيا بهتر نيست كه اينجانب لباس روحانيت را كنار گذاشته تا خود راحت‌تر باشم و هم ديگران دچار\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nاشتباه نشوند به طور كلى تكليف چيست ؟ امر اللَّه . . .\r\nجواب : بسمه تعالى 1 . لازم است شما دائماً رساله را مطالعه كنيد و اگر به صورت پرسش و پاسخ بوسيله يكى از نزديكان شما باشد بهتر است ، اين باعث مىشود در ذهن شما حضور بيشترى پيدا كند .\r\n2 . اشكالى ندارد كه اعلام كنيد مبتلا به فراموشى شده‌ايد و جواب مسئله ندهيد ليكن لزوم نداردكه از لباس خارج شويد . به هر حال براى مردم نماز مىخوانيد ، منبر مىرويد ليكن مسئله نگوييد و آنچه را شك داريد كلًا به ديگران ارجاع دهيد .\r\nسؤال 337 : حدود اطاعت از والدين در صورت تعارض با صلاح فرزند بنحويكه اطاعت ، باعث خسران در مسائل علمى و عقيدتى گشته و ايجاد مزاحمت در زندگى خصوصى فرزند و موجب ناراحتى روحى و روانى و جسمى مىگردد ؟\r\nجواب : بسمه تعالى اطاعت از والدين ( به معناى انجام دستور ) لازم نيست ليكن بايد معاشرت به خوبى و ادب انجام شود هر چند خواسته آنها انجام نشود .\r\nسؤال 338 : بسمه تعالى محضر مبارك حضرت . . . با سلام و آرزوى طول عمر با عزت براى شما احتراماً به استحضار عالى مىرسانم ؛\r\nاينجانب على . . . فرزند روح اللَّه شغل : بيكار ، داراى 27 سال سن ، وضعيت ، تأهل ، داراى نامزد مىباشم . اينجانب به دليل مشكلات و ناراحتىهايى كه داشتم دست به ارتكاب عملى زده‌ام كه هيچ سوء نيتى در آن نداشته‌ام به اين نحو كه اينجانب بر سر مسائل ازدواج و بيكارى و نيز\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nمسائل مالى با خانواده‌ام اختلاف دارم كه بعد از درگيرى با پدر خانواده اقدام به ترك منزل براى دو شب و اقامت در حرم مطهر نمودم تا شايد خانواده راضى شوند لكن هيچ خبرى نشد ؛ سپس از شدت ناراحتى اقدام به استعمال قرص‌هاى اعصاب و روان نمودم كه حالت طبيعى را برايم مختل كرد به دليل حساسيت نسبت به آنها و خلاصه با پوشيدن لباس زنانه در حد يك بلوز و يك چادر بدون هيچ‌گونه آرايش سر و صورت و يا هر گونه كلاه‌گيس و غير ، حتى محاسنم نيز بلند بود ؛ از منزل خارج و در گوشه‌اى از خيابان نشستم تا اينكه توسط مأمورين دستگير و اكنون دادگاه به خاطر اتكاب فعل حرام قصد محكوميت و مجازات بنده را دارد . حال از آن جائى كه اينجانب هيچ‌گونه شاكى خصوصى ندارم و هيچ‌گاه قصد سوئى نداشتم و فقط جهت فشار آوردن به خانواده تا اينكه فكرى به حال ازدواج بنده و همسرم ( نامزدم ) نمايند دست به اين كار زده‌ام تقاضاى اعلام نظر شما درخصوص اينكه آيا اين عمل حرام مىباشد يا خير ؟ با تشكر - على . . .\r\nجواب : بسمه تعالى اصل اين كار جائز نبوده است ليكن چون - بطوريكه عنوان شد و شاكى هم در كار نيست - به علت بيمارى و بدون قصد جدى و هدف سوئى بوده است انشاءاللَّه مورد عفو مىباشيد .\r\nسؤال 339 : بسمه تعالى محضر مبارك حضرت آيت اللَّه . . . سلام عليكم\r\nمتأسفانه در حال حاضر افرادى كه عمدتاً به دليل ناآگاهى ( ناآگاهى مسؤولان و پرسنل سيستم بهداشتى كه بسيارى از بيماران نيازمند خون در سال‌هاى گذشته ، خون آلوده دريافت كرده‌اند ، ناآگاهى افرادى كه در ازدواج موقت از روش‌هاى پيشگيرى از بيمارى چون ايدز غافل بوده‌اند و ناآگاهى\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nجمعى در روش‌هاى پيشگيرى از اعتياد و كاهش آسيب اعتياد تزريقى ) تعداد قابل توجهى از همشهريان و هم‌ميهنان ما به ويروس ايدز آلوده شده‌اند .\r\nبعضاً مشاهده شده است كه اين افراد آلوده از جامعه طرد مىشود ، از مدرسه اخراج مىشوند و از حق انسان بودن و روابط انسانى اجتماعى محروم مىشوند . نظر حضرت عالى در خصوص اين افراد چيست ؟\r\nجواب : بسمه تعالى طرد بيماران آنچنانى بطور كلى ، خلاف اخلاق اسلامى و انسانى است . بايد ضمن آموزش آنها به طرز معاشرت با ديگران ، ديگران را آموزش به طرز رفتار با آنها داد . خصوصاً در موارد ذكر شده‌اى كه آنها هيچ‌گونه تقصيرى نداشته‌اند .\r\nسؤال 340 : با توجه به اينكه عامل بيمارى ايدز به صورت ويروس در بدن سال‌ها بدون علامت مىماند و حتى آزمايشات دقيق هم در مراحل ابتدايى ممكن است روشنگر وضعيت آلودگى نباشد ، براى جلوگيرى از ابتلا مردم مسلمان به بيمارى غيرقابل علاج ايدز ، استفاده از وسايل پيشگيرانه با تأثير ثابت شده ( مانند كاندوم ) در صيغه چه حكمى دارد ؟\r\nجواب : بسمه تعالى در صورت احتمال ابتلاء به بيمارى واجب است از چنين وسائلى استفاده شود .\r\n\r\n","description":"","footnote":"","page_name":" 380 ","page_number":380},
  {"content":"\r\n . \r\n","description":"","footnote":"","page_name":" 381 ","page_number":381},
  {"content":"\r\n . \r\n","description":"","footnote":"","page_name":" 382 ","page_number":382},
  {"content":"\r\n . \r\n","description":"","footnote":"","page_name":" 383 ","page_number":383},
  {"content":"\r\n . \r\n","description":"","footnote":"","page_name":" 384 ","page_number":384},
  {"content":"\r\n . \r\n","description":"","footnote":"","page_name":" 385 ","page_number":385},
  {"content":"\r\n . \r\n\r\n","description":"","footnote":"","page_name":" 386 ","page_number":386}
  ]