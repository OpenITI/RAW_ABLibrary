[
  {"content":"\r\n\r\nكتاب النكاح\r\nسلسله مباحث خارج فقه\r\nآية الله العظمى مكارم شيرازى ( مدظله )\r\nجلد ششم\r\nسال تحصيلى 84 - 83\r\nتهيه وتنظيم :\r\nمحمدرضا حامدى - مسعود مكارم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمكارم شيرازى ، ناصر ، 1305 - كتاب النكاح : سلسله مباحث خارج فقه آية الله العظمى مكارم شيرازى ( مدظله ) / تهيه وتنظيم محمدرضا حامدى ، مسعود مكارم . - قم : مدرسة الامام على بن ابى طالب عليه السلام 13 - .\r\n( دوره ) isbn 964 - 6632 - 89 - 0\r\n( ج . 6 ) isbn 964 - 8139 - 53 - 9\r\nعنوان ديگر : كتاب النكاح : تقريرات مباحث خارج فقه حضرت آية الله العظمى مكارم شيرازى ( مدظله ) .\r\nپشت جلد به انگليسى :\r\nketab - al - nekah : the juris prudence lessons of his hotiness ayatullahelozma makarem shirazi .\r\nفهرستنويسى بر اساس جلد دوم ، 1380 .\r\nكتابنامه .\r\nمندرجات : ج 1 . - - ج . 2 . سال تحصيلى 80 - 79 . - - ج . 4 . سال تحصيلى 82 - 81 - -\r\nج . 5 . ( چاپ اول : 1383 ) .\r\n1 . زناشويى ( فقه ) . الف . حامدى ، محمدرضا . 1348 - ، گردآورنده . ب . مكارم ، مسعود ، 1346 - ، گردآورنده . ج . عنوان . د . عنوان : كتاب النكاح : تقريرات مباحث خارج فقه حضرت آية الله العظمى مكارم شيرازى ( مدظله ) .\r\n2 ك 7 م / 1 / 189 bp\r\n36 / 297\r\nكتاب النكاح ( جلد ششم )\r\nتقريرات مباحث خارج فقه حضرت آية الله العظمى مكارم شيرازى ( مدظله )\r\nتهيه وتنظيم : محمدرضا حامدى - مسعود مكارم\r\nتيراژ : 1000 نسخه\r\nنوبت چاپ : اول\r\nتاريخ انتشار : 1385\r\nصفحه و قطع : 146 صفحه / رحلى\r\nچاپخانه : سليمانزاده\r\nناشر : مدرسة الإمام على بن أبى طالب ( ع )\r\nشابك : 9 - 53 - 8139 - 964\r\nقم - ابتداى خيابان شهدا - كوى آمار ( 22 ) - پلاك 15\r\nتلفكس : 7732478\r\nwww . amiralmomeninpub . com\r\nقيمت : 1000 تومان\r\n\r\n","description":"","footnote":"","page_name":" 2 ","page_number":2},
  {"content":"\r\n . \r\n","description":"","footnote":"","page_name":" 3 ","page_number":3},
  {"content":"\r\n\r\n\r\n[ جلد ششم 
  ]\r\nبسم اللّه الرّحمن الرّحيم\r\n\r\nمقدّمهء حضرت آية اللّه العظمى مكارم شيرازى بر كتاب النكاح\r\nبحث‌هاى مربوط به نكاح و زناشويى هميشه در ميان همهء اقوام مورد توجّه بوده ، و پايهء اصلى بسيارى از روابط اجتماعى را تشكيل مىدهد و به همين دليل در فقه اسلامى جايگاه مهمّى دارد .\r\nمخصوصا در عصر و زمان ما كه مسائل مستحدثهء فراوانى به سبب دگرگونىهاى روابط اجتماعى و آميختن ملّت‌ها با يكديگر ، و نفوذ تشريفات و امور غير اخلاقى ، در اين امر حياتى پيدا شده ، اين بحث از اهمّيّت بيشترى برخوردار شده است .\r\nروى اين جهات ما اين بحث را در سالهاى اخير به عنوان موضوع درس خارج فقه خود انتخاب كرديم و تا آنجا كه ممكن بود به روشن ساختن زواياى اين بحث فقهى پرداختيم ، و به خصوص مسائل مستحدثه در كنار بحث‌هاى اصلى و سنّتى فقه اسلامى از ديدگاه اهل بيت عليهم السّلام با دقّت دنبال شد و تا آنجا كه امكان داشت براى حلّ مشكلات مردم ، در اين مسائل تلاش به عمل آمد و نتيجهء آن همين است كه امروز به طور فشرده در دسترس شما مخاطبين عزيز قرار دارد .\r\nاين جانب به نوبهء خود از زحمات حجج اسلام ، فضلاى محترم جناب آقاى محمد رضا حامدى و آقاى مسعود مكارم كه در گردآورى و تنظيم و تنقيح بحث‌ها كوشيدند و به صورت آبرومندى آن را عرضه داشتند ، تشكّر و سپاسگزارى مىنمايم و مزيد توفيقات آنان و خوانندگان محترم را از خداوند بزرگ مسألت دارم و اميدوارم ذخيرهء يوم المعاد همهء ما باشد .\r\nقم حوزه علميّه ناصر مكارم شيرازى دى ماه 1383 - ذى الحجّه 1425\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nمقدّمه\r\nالحمد للّه الّذى لا يبلغ مدحته القائلون و لا يحصى نعمائه العادّون و لا يؤدّى حقّه المجتهدون ثم الصلاة و السلام على رسوله و امين وحيه سيّدنا و نبيّنا نبىّ الرّحمة و امام الامّة حبيب إله العالمين محمّد صلى اللّه عليه و على آله المعصومين الهداة المهديّين و لعنة اللّه على اعدائهم اجمعين الى قيام يوم الدّين .\r\nكتاب حاضر ششمين جلد از مجموعهء « دروس خارج فقه حضرت آية اللّه العظمى مكارم شيرازى ( مدّ ظلّه العالى ) » در بحث نكاح است ، كه در سال تحصيلى 84 - 83 تدريس شده كه به شكلى نوين در دسترس علاقه‌مندان قرار گرفته است .\r\nبعد از آن كه در طول سال تحصيلى ، پس از هر جلسه ، جزوهء درس استاد ، در اختيار علاقه‌مندان قرار گرفت ، و با استقبال خوبى مواجه شد ، بر آن شديم كه مجموعهء درس‌ها را از ابتداى بحث‌هاى « كتاب النّكاح » در هر سال جمع‌آورى كرده و در اختيار عزيزانى كه در همهء مباحث همراه نبوده و قصد دارند به جهت پيوستگى مطالب از ابتدا آنها را دنبال كنند ، به چاپ برسانيم . بدين منظور مجموعهء درس‌ها بازبينى گرديد و تمامى روايات و مطالبى كه از كتب مختلف نقل شده ، به طور دقيق و با ذكر آدرس كامل به آن اضافه گرديد تا طالبين را از مراجعه به كتب مختلف بىنياز كند .\r\nويژگى ممتاز درس استاد معظم ، دسته‌بندى دقيق مطالب و كيفيّت بديع و دقيق ورود و خروج به مباحث است كه در اين امر نيز سعى شده است كه به همان شيوه مطالب سنگين و مهم علمى با دسته‌بندى و تيتر مناسب و شماره‌گذارى ارائه شود .\r\nاز جمله ويژگىهاى اين مجموعه كه آن را از نظائرش ممتاز مىكند ، اين است كه به صورت « درسى - فارسى » تنظيم شده كه ضمن سهولت دسترسى به مطالب ، حال و هواى حضور در درس را دارد ؛ علاوه بر اين در كنار اين مجموعه ،  DC  نرم‌افزارى دروس نيز آماده شده كه به راحتى با استفاده از رايانه قابل دسترسى مىباشد . اميد است توانسته باشيم خدمت كوچكى نسبت به عزيزانى كه توفيق شركت در دروس حضرت استاد را نداشته‌اند ، يا به جهت تعمّق در مطالب درسى ، سخنان استاد را بر روى كاغذ پياده نكرده‌اند برداشته باشيم .\r\nلازم به ذكر است كه در بعضى از دروس براى رعايت نظم و ترتيب مطالب و مباحث ، قسمت‌هايى از مطالب درسى جابجا و به قسمت‌هاى مربوطه منتقل گرديده ، لذا آن دسته از عزيزانى كه دروس حضرت استاد را از نوار كاست و يا  DC  ، در كنار اين مجموعه پىگيرى مىنمايند ، به اين نكته توجّه داشته باشند .\r\nلطفا هر گونه پيشنهاد و يا انتقاد خود را به آدرس ناشر ارسال داريد تا در مراحل بعدى از آن استفاده گردد .\r\nاللّهم وفّقنا لما تحبّ و ترضى محمّد رضا حامدى - مسعود مكارم 1 ذىقعده 1427 حوزهء علميّهء قم\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nبسم اللّه الرّحمن الرّحيم\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\n[ مهر 
  ]\r\n1 - مسئلهء 1 ( ما يصحّ جعله مهرا ) 16 / 6 / 83 بحثى كه در اين سال تحصيلى در ادامهء كتاب النكاح داريم ، احكام مهر و اولاد است كه در عصر و زمان ما دو بحث مهمّ است ، زيرا مسائل مستحدثه و مشكلات زيادى در مورد آن دو وجود دارد .\r\nمرحوم امام ( ره ) در تحرير الوسيله در مورد مهر 24 مسأله دارند كه 19 مسأله در احكام و شرايط مهر و پنج مسأله در مورد اختلاف زوج و زوجه است .\r\n\r\n[ مسائلى در احكام و شرايط مهر 
  ]\r\n\r\nمسألة 1 : كلّ ما يملكه المسلم ( آيا مسلمان خصوصيّتى دارد ؟ ) يصحّ جعله مهرا\r\nعينا كان أو دينا ( گاهى خانهء موجود را مهر قرار مىدهد و گاهى به صورت دين بر ذمّهء زوج است و يا از كسى طلبكار است و آن را مهر قرار مىدهد ) أو منفعة لعين مملوكة من دار أو عقار أو حيوان و يصحّ جعله من منفعة الحرّ ( مثل داستان موسى و شعيب كه شعيب دختر خود را در مقابل كار كردن موسى براى او به موسى تزويج كرد ) كتعليم صنعة و نحوه ( مثل تعليم قرآن ) من كلّ عمل محلّل بل الظاهر صحّة جعله حقّا ماليّا قابلا للنقل و الانتقال كحقّ التحجير و نحوه ( فرع اوّل ) و لا يتقدّر به قدر بل ما تراضى عليه الزوجان كثيرا كان أو قليلا ( فرع دوّم ) ما لم يخرج بسبب القلّة عن الماليّة ( فرع سوّم ) نعم يستحبّ فى جانب الكثرة أن لا يزيد على مهر السنّة و هو خمس مائة درهم ( فرع چهارم ) .\r\n\r\nعنوان مسأله :\r\nمرحوم امام در اين مسأله در مورد « ما يصحّ كونه مهرا » صحبت مىكند كه داراى چهار فرع است :\r\n\r\nفرع اوّل : چه چيزهايى را مىتوان مهر قرار داد ؟\r\nهر چيزى كه در ملك انسان در آيد مىتوان آن را مهر قرار داد .\r\nمرحوم امام ( ره ) تعبير ملك مسلمان دارد كه ظاهرا از جواهر گرفته شده و نيازى به آن نيست ، پس تمام چيزهايى كه به ملك در آيد مىتواند مهر باشد كه پنج چيز است :\r\n1 - اعيان ، 2 - منافع ، 3 - دين ( آنچه كه در ذمّه است و وجود خارجى ندارد ) ، 4 - منافع حرّ ( مثل اين كه موسى مهريّهء دختر شعيب را چند سال كار كردن قرار مىدهد ) ، 5 - حقوق قابل انتقال ( مثل حقّ تحجير ) .\r\n\r\nفرع دوّم : مهر اندازهء خاص ندارد .\r\nالبتّه اين مسأله محلّ خلاف است و اهل سنّت مقدار مهر را تعيين كرده‌اند ، و در بين شيعه هم بعضى اين كار را كرده‌اند ، ولى مشهور اين است كه اندازهء خاصّى از نظر قلّت و كثرت ندارد .\r\n\r\nفرع سوّم : چيزى كه مهر قرار داده مىشود ، بايد علاوه بر ملكيّت ماليّت هم داشته باشد .\r\n\r\nفرع چهارم : مستحبّ است اندازهء مهر بيش از مهر السنّة ( پانصد درهم ) نباشد .\r\nفقهاى ديگر مانند محقّق ثانى در جامع المقاصد و علّامه در قواعد و صاحب جواهر مستقيما سراغ بحث از مهر رفته‌اند ، امّا آيا نبايد ابتدا سراغ اصل وجوب مهر رفت ؟\r\n2 - ادامهء مسئلهء 1 17 / 6 / 83\r\n\r\nقبل از ورود به بحث از فروع چهارگانهء مسأله ، چند نكته بايد مقدّمتا روشن شود :\r\n\r\nنكتهء اوّل : چرا مرحوم امام ( ره ) از ابتدا سراغ جنس مهر و مقدار آن رفته‌اند\r\nدر حالى كه بحث از لزوم مهر بايد مقدّم شود ؟\r\nالبتّه مرحوم امام در مسئلهء چهارم اشاره‌اى كرده است كه ذكر مهر در عقد دائم لازم نيست ، ولى بحث در اين است كه آيا مهر جزء اركان است ؟ و بحث در اين نيست كه اگر مهر ذكر نشود ممكن است .\r\nما مىگوييم در عقد دائم و موقّت اگر دخول نباشد ، در بعضى از صور مهر واجب نيست ولى عند الدخول مهر لازم است ، چه ذكر مهر كنند يا نكنند . اگر بگويند مهر المسمّى و اگر نگويند مهر المثل لازم است .\r\nاين مسأله بقدرى واضح بوده كه فقها آن را اصلا مطرح نكرده‌اند و حكم را مسلّم گرفته و سراغ موضوع رفته‌اند ؛ دليل آن صريح آيهء قرآن است كه مىفرمايد :\r\n « وَ امْرَأَةً مُؤْمِنَةً إِنْ وَهَبَتْ نَفْسَها لِلنَّبِيِّ إِنْ أَرادَ النَّبِيُّ أَنْ يَسْتَنْكِحَها خالِصَةً لَكَ مِنْ دُونِ الْمُؤْمِنِينَ »  « 1 » .\r\nنكاح بدون مهر ، هبه است و مطابق آيه ، هبه جزء خصائص النبى بوده است و غير پيامبر نمىتواند عقدى به عنوان هبه داشته باشد ، حتّى اگر زن تصريح كند كه « وهبتك و زوّجتك نفسى » بازهم ممكن نيست و عند الدخول مهر دارد ، و علاوه بر\r\n\r\n\r\n","description":"","footnote":"\r\n( 1 ) . سورهء احزاب ، آيهء 50 .\r\n","page_name":" 7 ","page_number":7},
  {"content":"\r\n\r\nآيه روايات و اجماع هم دلالت دارد كه مهر لازم است .\r\nنتيجه : تسلّم لزوم مهر عند الدخول در عقد دائم ، سبب شده است كه در اينجا فقها از آن نامى نبرند .\r\n\r\nنكتهء دوّم : مهر در قرآن و روايات ، اسامى مختلفى دارد .\r\nبعضى مانند ابن قدامه در مغنى در ابتداى بحث مهر نه نام براى آن ذكر كرده‌اند . مرحوم صاحب جواهر در باب مهور ده اسم براى مهر ذكر مىكند ، ولى مشهور و معروف پنج اسم است كه چهار مورد در قرآن آمده است : « اجور ، صدقات ، فريضه ، نحلة » ، و « مهر » كه از همه مشهورتر است و در قرآن نيامده است :\r\n « لا جُناحَ عَلَيْكُمْ إِنْ طَلَّقْتُمُ النِّساءَ ما لَمْ تَمَسُّوهُنَّ أَوْ تَفْرِضُوا لَهُنَّ فَرِيضَةً » .  « 1 »\r\n« فريضه » به معناى مهر است و چون مهر واجب است به اين نام گفته شده است .\r\n « وَ آتُوا النِّساءَ صَدُقاتِهِنَّ نِحْلَةً »  . « 2 »\r\n« صدقات » و « صدقات » هر دو صحيح و به معناى مهر است .\r\n« نحلة » به معناى هديه است و چون مهر شبيه هديه است ، به اين نام ناميده شده است .\r\n « فَمَا اسْتَمْتَعْتُمْ بِهِ مِنْهُنَّ فَآتُوهُنَّ أُجُورَهُنَّ . »  . « 3 »\r\nآيه در مورد متعه است ولى ماهيّت مهر در عقد دائم و موقّت فرقى نمىكند .\r\n « يا أَيُّهَا النَّبِيُّ إِنَّا أَحْلَلْنا لَكَ أَزْواجَكَ اللَّاتِي آتَيْتَ أُجُورَهُنَّ »  . « 4 »\r\nاين آيه در مورد عقد دائم است كه از مهر تعبير به « اجور » شده است .\r\n« مهر » از الفاظ مشهور است ، كه در روايات آمده ولى در قرآن نيست .\r\n\r\nوجه تسميهء مهر :\r\nمادّهء مهر به معناى مهارت است ، شايد وجود مهريّه سبب مىشود كه زوج و زوجه دقّت و مهارت بيشترى در انتخاب يكديگر انجام دهند .\r\n\r\nنكتهء سوّم : شهيد ثانى در مسالك تعريفى براى مهر ذكر كرده است\r\nكه صاحب جواهر هم از قول ايشان نقل مىكند . مرحوم شهيد مىفرمايد كه اين تعريف از بعضى از اهل تسنّن گرفته شده است :\r\nهو مال يجب بوطىء غير زنا منها ( از ناحيهء زوجه ) و لا ملك يمين أو به عقد النكاح أو تفويت البضع قهرا ( اگر كسى سبب تفويت بضع شود ضامن مهر است ) على بعض الوجوه كإرضاع ( مطابق مشهور - كه ما نپذيرفتيم - اگر مادر زن ، نوهء دخترى را شير دهد ، دخترش در خانهء شوهر حرام مىشود و چون تفويت بضع كرده بايد مهر را بدهد ) و رجوع شهود ( شهودى شهادت دادند كه اين مرد با اين زن ازدواج كرده و مهر را از زوج گرفته و به زن دادند ، حال اگر شهود از شهادت خود برگردند ، چون تفويت بضع كرده‌اند بايد مهر را به زوج بدهند ) . « 5 »\r\nو لكنّ الإنصاف ، تعريف خوبى نيست . قسم اوّل ( وطى بدون زنا مهر دارد ) و قسم دوّم كه در عقد نكاح مىدهند خوب است و آن هم مهر است ولى چيزى را كه در مقابل تفويت بضع مىدهند مهر نمىگويند ، چون آن چه كه مىدهد از باب خسارت و ضمان است نه اين كه مهر باشد و در واقع خسارت المهر است ، بنا بر اين تعريف كامل نيست .\r\nنتيجه ، در واقع مهر آن است كه در عقد نكاح ذكر مىشود و يا در وطى شبهه به گر\r\nدن واطى مىآيد و در مقابل بضع است .\r\n\r\n[ فروع 
  ]\r\n\r\nفرع اوّل : چه چيزهايى را مىتوان مهر قرار داد ؟\r\nهمان گونه كه گفته شد هر چه كه در ملك انسان در آيد مىتوان مهر قرار داد مانند اعيان ، منافع ، دين ، منافع حرّ و حقوق قابل انتقال . دليل اين كه امور فوق را مىتوان مهر قرار داد چيست ؟ اصل اوّليه در اين مسأله كدام است ؟\r\n\r\nادلّه :\r\nعمومات آيات و روايات مىگويد هر چيزى كه مالكيّت و ماليّت داشته باشد ، مىتواند مهر قرار داده شود .\r\n\r\n1 - آيات :\r\nالف )  « وَ أُحِلَّ لَكُمْ ما وَراءَ ذلِكُمْ أَنْ تَبْتَغُوا بِأَمْوالِكُمْ مُحْصِنِينَ غَيْرَ مُسافِحِينَ »  « 6 » :\r\nبعد از ذكر محرّمات نكاح « اموالكم » مىفرمايد كه عام است يعنى هم ملك و هم مال باشد و جنس آن فرقى نمىكند كه عين يا دين و يا منفعت حرّ باشد ، پس آيه عام است . ادامهء آيه در مورد متعه است و « اجورهنّ » مىگويد كه عام است .\r\n\r\n\r\n","description":"","footnote":"\r\n( 1 ) . سورهء بقره ، آيهء 236 .\r\n( 2 ) . سورهء نساء ، آيهء 4 .\r\n( 3 ) . سورهء نساء ، آيهء 24 .\r\n( 4 ) . سورهء احزاب ، آيهء 50 .\r\n( 5 ) . مسالك ، ج 8 ، ص 157 .\r\n( 6 ) . سورهء نساء ، آيهء 24 .\r\n","page_name":" 8 ","page_number":8},
  {"content":"\r\n\r\nب )  « وَ آتُوا النِّساءَ صَدُقاتِهِنَّ نِحْلَةً »  « 1 » :\r\nتعبير « صدقاتهنّ » عام است و هر چيزى كه جنبهء هديه يا صدقه دارد يعنى هر چيزى كه ماليّت و ملكيّت داشته باشد مىتواند مهر باشد .\r\n3 - ادامهء مسئلهء 1 18 / 6 / 83\r\n\r\n2 - روايات :\r\nروايات كثيرى داريم كه آنها هم اطلاق دارد . روايات دو طايفه است :\r\nطايفهء اوّل : هر چه طرفين به آن راضى شوند و تعبير « قلّ أو كثر » ندارد .\r\nطايفهء دوّم : هر چه طرفين به آن راضى شوند و تعبير « قلّ او كثر » دارد .\r\nطايفهء اوّل :\r\n* . . . عن أبى الصباح الكنانى ( صحيحه است ) عن أبى عبد اللّه عليه السّلام قال : سألته عن المهر ما هو ؟ ( نمىگويد مقدارش چقدر است و سؤال كلّى است ) قال : ما تراضى عليه الناس ( جواب وسيعى است و هر چه را كه راضى باشند شامل است ) . « 2 »\r\nطايفهء دوّم :\r\n* . . . عن فضيل بن يسار ( صحيحه است ) عن أبى جعفر عليه السّلام قال :\r\nالصداق ما تراضيا عليه ( عام است ) من قليل أو كثير ( خصوص مقدار را مىگويد ) فهذا الصداق . « 3 »\r\n* . . . عن الحلبى ( صحيحه است ) عن أبى عبد اللّه عليه السّلام قال : سألته عن المهر فقال : ما تراضى عليه الناس أو اثنى عشرة أوقية ( چهل درهم ) و نشّ ( نصف ، يعنى دوازده تا ، چهل درهم ، به اضافهء بيست درهم كه جمعا پانصد درهم مىشود ) أو خمس مائة درهم . « 4 »\r\n« نشّ » در لغت دو معنا دارد : يكى به معناى جوشش و معناى ديگر آن نصف است . آيا بين اين دو معنا ارتباطى موجود است ؟\r\nممكن است كه گفته شود چيزى كه مىجوشد به تدريج كم مىشود و نصف مىشود و ممكن است كه لفظ مشترك باشد و ارتباطى بين دو معنا نباشد .\r\nدر ادامه خواهيم گفت در جايى كه به مهر المثل رجوع مىشود آيا مهر المثل پانصد درهم است يا زنان هم حال اين زوجه ملاك است ؟\r\n* . . . عن زرارة بن أعين عن أبى جعفر عليه السّلام قال : الصداق كل شىء تراضى عليه الناس قلّ أو كثر فى متعة أو تزويج غير متعة . « 5 »\r\n* . . . عن زرارة عن أبى جعفر عليه السّلام قال : الصداق ما تراضيا عليه قلّ أو كثر . « 6 »\r\nهمان حديث قبل است و فقط ذيل را ندارد .\r\n* . . . عن جميل بن درّاج ( صحيحه است ) قال : سألت أبا عبد اللّه عليه السّلام عن الصداق قال : هو ما تراضى عليه الناس أو اثنتا عشرة أوقية و نشّ أو خمس مائة درهم و قال : ( امام گفته است يا جميل ؟ ) الأوقية أربعون درهما و النش عشرون درهما . « 7 »\r\n4 - ادامهء مسئلهء 1 22 / 6 / 83 ممكن است كسى در اطلاق اين روايات خدشه‌اى وارد كند به اين بيان كه بگويد روايات طايفهء اوّل خوب است ولى طايفهء دوّم در مقام بيان مقدار است نه در مقام بيان جنس ، چون تعبير « قلّ أو كثر » در اين روايات قرينه است بر اين كه « ما » در « ما تراضى » به معناى مقدار است يعنى « المقدار الذي تراضى عليه الناس » ، پس عموميّت در مقدار است ولى اگر در جنس شك كرديم كه آيا مثلا عمل حر يا حقّ تحجير مىتواند مهر واقع شود يا نه ، نمىتوانيم عموميّتى نسبت به جنس از اين روايات بفهميم .\r\nمؤيّد ديگر براى سلب عموم و انحصار آن به مقدار ، اين است كه اين روايات ممكن است ناظر به فتاواى عامّه باشد ، چون عامّه در فتاواى خود اختلاف شديدى دارند و غالبا در ناحيهء اقلّ مهر حدّ معيّنى براى مهر ذكر كرده‌اند . مرحوم شيخ طوسى در كتاب خلاف ، مسئلهء 2 از كتاب صداق اين اختلاف را نقل كرده و مىگويد :\r\nمالك اقلّ مهر را سه درهم ، ابو حنيفه ده درهم ، ابن شبرمه پانزده درهم ، نخعى چهل درهم و سعيد بن جبير پنجاه درهم مىدانند ، بنا بر اين چون اين همه اختلاف در اقلّ مهر وجود دارد ، روايات ناظر به بيان اقلّ و اكثر است نه ناظر به بيان جنس ، پس\r\n\r\n\r\n","description":"","footnote":"\r\n( 1 ) . سورهء نساء ، آيهء 4 .\r\n( 2 ) . وسائل الشيعة ، ج 15 ، ح 1 ، باب 1 از ابواب مهور .\r\n( 3 ) . ح 3 ، باب 1 از ابواب مهور .\r\n( 4 ) . ح 4 ، باب 1 از ابواب مهور .\r\n( 5 ) . ح 6 ، باب 1 از ابواب مهور .\r\n( 6 ) . ح 9 ، باب 1 از ابواب مهور .\r\n( 7 ) . ح 10 ، باب 1 از ابواب مهور .\r\n","page_name":" 9 ","page_number":9},
  {"content":"\r\n\r\nعموميّت در ناحيهء جنس استفاده نمىشود ، كه در اين صورت روايات نسبت به جنس از كار مىافتد و فقط آيات باقى مىماند .\r\nقلنا : اوّلا ، همهء روايات تعبير « قلّ أو كثر » ندارد ، به عنوان مثال روايت اوّل كه روايت « ابو الصباح » است تعبير « ما هو » دارد كه سؤال از جنس است و « قلّ أو كثر » هم ندارد .\r\nثانيا ، اختلافى كه عامّه داشتند منحصر به مقدار نيست بلكه در جنس هم اختلاف دارند . مثلا ابو حنيفه مىگويد عمل حرّ نمىتواند مهر واقع شود - كه بحث آن خواهد آمد - پس نمىتوانيم عمومات را منحصر به مسئلهء مقدار بدانيم بنا بر اين عمومات هم شامل مقدار مىشود و هم شامل جنس .\r\nجمع‌بندى : به عنوان پايهء اصلى مسأله عموماتى اقامه و يك اصل اساسى تأسيس كرديم كه مطابق آن ، مقدار هر چه باشد از نظر قلّت و كثرت ، و جنس هر چه باشد كه شامل عين ، دين ، حقوق ، عمل حر و . . . مىشود ، مىتواند مهر واقع شود .\r\nدر اينجا هم در جنس و هم در مقدار مخالفينى در بين اصحاب داريم . اوّلين مخالف مرحوم شيخ طوسى در كتاب نهايه است . ايشان و جماعتى مخالفت كرده و گفته‌اند كه اجارهء نفس نمىتواند مهر واقع شود ( اجارهء خانه ممكن است ولى اجارهء نفس ممكن نيست ) و دليل آن همان روايتى است كه مرحوم محقّق در متن شرايع آورده و صاحب جواهر هم بحث كرده است و معتقدند كه خالى از ضعف نيست .\r\nروايت از بزنطى ( احمد بن محمّد بن ابى نصر ) است و دو سند دارد كه در يك سند « سهل بن زياد » است و اين كه مرحوم محقّق فرموده « لا يخلو عن ضعف » ظاهرا ناظر به اين سند است ، ولى سند منحصر به اين نيست و روايت سند ديگرى هم دارد .\r\n* محمّد بن يعقوب ، عن عدّة من أصحابنا ، عن سهل بن زياد و عن على بن إبراهيم ( استاد كلينى ) عن أبيه ، جميعا عن أحمد بن محمّد بن أبى نصر ( با توجّه به اين كه على بن ابراهيم و پدرش ابراهيم بن هاشم و بزنطى هم ثقه هستند ، اين سند روايت خوب است ) قال :\r\nقلت لأبى الحسن ( الرضا ) عليه السّلام قول شعيب :  « إِنِّي أُرِيدُ أَنْ أُنْكِحَكَ إِحْدَى ابْنَتَيَّ هاتَيْنِ عَلى أَنْ تَأْجُرَنِي ثَمانِيَ حِجَجٍ فَإِنْ أَتْمَمْتَ عَشْراً فَمِنْ عِنْدِكَ »  ( بزنطى در ادامه مىپرسد ) أىّ الأجلين قضى ؟ قال : الوفاء منهما أبعدهما عشر سنين قلت : فدخل بها قبل أن ينقضى الشرط أو بعد انقضائه قال : قبل أن ينقضى ، قلت : فالرّجل يتزوّج المرأة و يشترط لأبيها إجارة شهرين يجوز ذلك ؟ فقال : إنّ موسى قد علم أنّه سيتمّ له شرطه ( موسى مىدانست كه زنده مىماند و به شرطش عمل مىكند ، پس شرطش صحيح است و منحصر به موسى است و شما كه نمىدانيد اين كار را نكنيد ) فكيف لهذا بأن يعلم أنّه سيبقى حتّى يفى و قد كان الرجل على عهد رسول اللّه صلّى اللّه عليه و آله يتزوّج المرأة على السورة من القرآن و على الدرهم و على القبضة من الحنطة . « 1 »\r\nآيا اين صدر و ذيل با هم منافات ندارد ؟ در جواب اين روايت چند اشكال وجود دارد :\r\nاشكال سندى : قابل حل است چون روايت دو طريق دارد .\r\nاشكال دلالى : اشكالات متعدّدى به روايت وارد شده است :\r\n1 - آيا علم داشتن در مقام اجاره لازم است ؟ اگر اين گونه باشد اجارهء نفس باطل مىشود ، در حالى كه از مسلّمات فقه است . در اينجا يك اصل عقلايى به نام « اصالة البقاء » داريم يعنى عقلا وقتى قرار دادى مىبندند فرضشان اين است كه آن قدر زنده مىمانند كه وفا كنند ؛ اگر اصالة البقاء كه يك اصل عقلايى است حاكم نباشد تمام معاملات به هم مىريزد و معاملهء سلف ، نسيه ، اجارهء نفس و شرط ضمن العقد همه باطل مىشود .\r\n2 - موسى عليه السّلام از كجا مىدانست كه تا آن زمان زنده مىماند ، چرا كه هنوز پيامبر نشده بود بلكه بعد از وفا به عهدش و حركت از نزد شعيب و رسيدن به طور ايمن ندا را شنيد و به پيامبرى مبعوث شد پس علم غيب قبل از مبعوث شدن محلّ كلام است .\r\n3 - روايت تناقض صدر و ذيل دارد . امام مىفرمايد در عهد پيامبر صلّى اللّه عليه و آله كسانى بودند كه تعليم يك سوره را مهر قرار مىدادند كه ممكن است يك سورهء كوتاه يا يك سورهء طولانى باشد و چه بسا مدّت طولانى طول بكشد تا زن سوره را بياموزد و از كجا مىدانستند كه تا آن زمان زنده مىمانند تا سوره را تعليم دهند .\r\nبنا بر اين روايت داراى اشكالات متعدّدى است و لعلّ اين روايت به نظر صاحب جواهر ناظر به كراهت باشد ، ولى ما مىگوييم ناظر به تقيّه است و شايد امام به عنوان تقيّه اين را فرموده است و صدر و ذيل را هم متناقض فرموده تا شنونده بفهمد كه تقيّه است ، پس اين دليل كافى نيست .\r\nدر آيهء شريفه اشكالات ديگرى هم هست :\r\n1 - مهر را نمىتوان براى پدر زن قرار داد كه آيه مىفرمايد :\r\n « عَلى أَنْ تَأْجُرَنِي ثَمانِيَ حِجَجٍ »  .\r\nجواب : در گذشته هر چه پدرها مىگفتند دخترها\r\n\r\n\r\n","description":"","footnote":"\r\n( 1 ) . ح 1 ، باب 22 از ابواب مهور .\r\n","page_name":" 10 ","page_number":10},
  {"content":"\r\n\r\nمىپذيرفتند و الآن هم در خانواده‌هاى سنّتى پدر و مادر حرف اوّل را مىزنند پس به خاطر رضايت دختر بوده است .\r\n2 - در زوجه و مهر ترديد است ، چون در مورد زوجه آيه مىگويد :  « إِحْدَى ابْنَتَيَّ هاتَيْنِ »  و در مورد مهر مىگويد  « أَيَّمَا الْأَجَلَيْنِ قَضَيْتُ »  .\r\nجواب : اين كه  « إِحْدَى ابْنَتَيَّ »  مىگويد اين است كه در مقام صيغهء ازدواج نبوده بلكه پيشنهاد ازدواج است و امّا ترديد در مهر هم به اين جهت است كه وقتى بين اقلّ و اكثر واقع شد ، اقلّ مهر واقعى و اكثر بخشش است و مستحب ، و لذا در اصول وقتى تخيير بين اقل و اكثر بود مىگوييم كه اقل واجب و اكثر مستحب است .\r\n5 - ادامهء مسئلهء 1 24 / 6 / 83\r\n\r\nسؤال : آيا عمل حرّ مىتواند مهر واقع شود ؟\r\nدليلى بر منع نداريم و عموماتى كه در مورد مهر در كتاب اللّه و سنّت وارد شده ، شامل عمل حرّ هم مىشود بنا بر اين همان كارى كه موسى در مقابل دختر شعيب انجام داد ديگران هم مىتوانند انجام دهند .\r\nعلاوه بر اين روايات خاصّه هم داريم كه عمل حرّ مهر واقع شده است كه بعضى از روايات در منابع ما و بعض ديگر ، هم در منابع ما و هم در منابع اهل سنّت آمده است . اسناد بعضى از اين روايات قابل خدشه است كه ضعف سند با عمل مشهور جبران مىشود .\r\n* . . . عن محمد بن مسلم ، عن أبى جعفر عليه السّلام قال : جاءت امرأة إلى النبى صلّى اللّه عليه و آله فقالت : زوّجنى فقال رسول اللّه صلّى اللّه عليه و آله : من لهذه ؟ فقام رجل فقال : أنا يا رسول اللّه زوّجنيها فقال : ما تعطيها ؟ فقال : ما لى شىء قال :\r\nلا ، فأعادت فعاد رسول اللّه صلّى اللّه عليه و آله الكلام فلم يقم أحد غير الرجل ثمّ أعادت فقال رسول اللّه صلّى اللّه عليه و آله فى المرّة الثالثة أ تحسن من القرآن شيئا ؟\r\nقال : نعم قال : قد زوّجتكها على ما تحسن من القرآن فعلّمها إيّاه . « 1 »\r\nتعليم قرآن مصداق عمل حرّ است كه پيامبر صلّى اللّه عليه و آله آن را مهر قرار دادند .\r\n* . . . عن بريد العجلى ، عن أبى جعفر عليه السّلام قال : سألته عن رجل تزوّج امرأة على أن يعلّمها سورة من كتاب اللّه فقال : ما أحبّ أن يدخل حتّى يعلّمها السورة و يعطيها شيئا . . . . « 2 »\r\nآيا از اين روايت خلاف مقصود استفاده نمىشود ؟ اين كه امام چيز ديگرى را هم به تعليم قرآن ضميمه مىكند ، آيا دليل بر اين نيست كه عمل حرّ نمىتواند به تنهايى مهر باشد ؟\r\nخير ، چرا كه تعبير « ما احبّ » دليل بر كراهت و نشانهء جواز است ، پس اين روايت هم در صورت دقّت شاهد بر بحث ماست .\r\nروايت ديگر همان مضمون روايت اوّل است كه در منابع ما « 3 » و در منابع اهل سنّت « 4 » آمده است .\r\nبنا بر اين روايات متعدّد است كه عمل حرّ مىتواند مهر واقع شود ، و جاى ترديد و بحث ندارد .\r\nبعضى مثل ابو حنيفه گفته‌اند كه عمل حرّ نمىتواند مهر باشد چون ماليّت ندارد ، اگر عبد بود منافع او ماليّت داشت چون خودش مال است ، ولى حرّ چون خودش مال نيست ، منافعش هم ماليّت ندارد ، پس نمىتواند مهر واقع شود .\r\nمرحوم شيخ طوسى هم معتقد است كه عمل حرّ نمىتواند مهر باشد ، ولى دليل ايشان روايت است و مطابق روايت اين گونه مهر مخصوص حضرت موسى عليه السّلام بوده است ، چون او به علم پيامبرى عالم بود كه مىماند و كار مىكند ، ولى در ديگران چنين علمى نيست .\r\n\r\nجواب :\r\nجواب شيخ طوسى را قبلا بيان كرديم و در جواب ابو حنيفه مىگوييم كه عمل حرّ اگر ماليّت نداشته باشد ، تمام قراردادهاى اجارهء نفس و فعل حرّ باطل است ، در حالى كه اين خلاف سيرهء عقلاست ، پس مال است و تعريف مال ( المال ما يبذل بازائه المال ) بر آن صادق است ، و مردم در مقابل عمل حرّ مال مىدهند ، منتهى در واقع عمل در ذمّه است همانطور كه در بيع اعيان ، ثمن ( بيع نسيه ) يا مثمن ( بيع سلف ) در ذمّه است ( كلّى در ذمّه ) ، پس همان گونه كه كلّى در ذمّه در اعيان ماليّت دارد ، عمل حرّ هم در ذمّه است و ذمّه مشغول است و اشكالى ندارد ، ممكن است كسى گندمى نداشته باشد ولى هزار خروار گندم در ذمّه را بفروشد ، بنا بر اين همانطور كه مال در ذمّه قرار مىگيرد عمل هم در ذمّه قرار مىگيرد و متعهّد مىشود كه عملى را انجام بدهد ، پس وسوسهء ابو حنيفه اشتباه محض و بر خلاف فتواى خودش در باب اجاره است كه اجارهء حرّ را اجازه مىدهد\r\n\r\n\r\n","description":"","footnote":"\r\n( 1 ) . ح 1 ، باب 2 از ابواب مهور .\r\n( 2 ) . ح 2 ، باب 7 از ابواب مهور .\r\n( 3 ) . مستدرك الوسائل ، ج 15 ، ح 2 ، باب 2 از ابواب مهور .\r\n( 4 ) . سنن بيهقى ، ج 7 ، ص 242 .\r\n","page_name":" 11 ","page_number":11},
  {"content":"\r\n\r\nو بر خلاف سيرهء عقلا و اجماع است .\r\nنتيجه : ما هيچ مشكلى از ناحيهء عمل حرّ نداريم ، پس اجناس مهر حدّ و مرز معيّنى ندارد و هر چيزى كه ماليّت دارد مىتوان آن را مهر قرار داد .\r\n\r\nفرع دوّم : اندازهء مهر از نظر قلّت و كثرت\r\nمشهور و معروف اين است كه از نظر قلّت و كثرت مهر نامحدود است . بله اسلام به قلّت مهر تشويق كرده ولى كثرت را حرام نكرده است و شاهد آن اطلاق روايات است كه مىفرمود « ما تراضى عليه الناس قلّ أو كثر » ، آيات قرآن هم اطلاق دارد و حتّى يك آيه تصريح دارد و مىفرمايد :\r\n « وَ آتَيْتُمْ إِحْداهُنَّ قِنْطاراً »  « 1 » كه ظاهر آيه اين است كه مهريّه‌اش قنطار باشد . در تفسير قنطار بين مفسّرين اختلاف است .\r\n6 - ادامهء مسئلهء 1 25 / 6 / 83 مرحوم شهيد ثانى در مسالك كلام سيّد مرتضى را از انتصار چنين نقل مىكند :\r\nفإنّه ذهب فى الإنتصار إلى أنّه لا يجوز تجاوز مهر السنّة و هو خمس مائة درهم قدرها خمسون دينارا فمن زاد عليه ردّ إليه و نسب هذا القول إلى ظاهر ابن الجنيد و ليس كذلك . . . و احتج السيّد المرتضى على مذهبه بإجماع الطائفة و هو عجيب فإنّه لا يعلم له موافق فضلا عن أن يكون ممّا يدّعى فيه الإجماع . « 2 »\r\n« قنطار » از مادّهء قنطرة به معناى پل است و از آنجا كه پل بزرگ است مال عظيم را هم قنطار مىگويند . بعضى به همين معنا قناعت كرده‌اند ، ولى بعضى براى آن اندازه معيّن كرده‌اند ، به عنوان مثال « ملىء مسك ثور ذهبا » ( به اندازهء پوست گاو ) ، و بعضى آن را هشتاد هزار درهم دانسته‌اند . مرحوم طبرسى در دو جا قنطار را مطرح مىكند يكى در ذيل اين آيه و ديگرى در اوايل سورهء آل عمران  « وَ الْقَناطِيرِ الْمُقَنْطَرَةِ »  « 3 » .\r\nمعناى ديگر قنطار به اندازهء ديهء انسان است و بعضى ديگر هزار و دويست أوقيه « 4 » يعنى چهل و هشت هزار درهم گفته‌اند و بعضى هزار و دويست مثقال طلا و يا هزار دينار گفته‌اند .\r\nپس اين آيه هم دليل بر اين مىشود كه از نظر كثرت اندازه‌اى ندارد ؛ ولى مرحوم سيّد مرتضى مخالفت كرده و فرموده است كه بيش از مهر السنّة جايز نيست و اگر مهر را بيش از آن قرار دهند به مهر السنّة برمىگردد و ادّعاى اجماع مىكند ، در حالى كه قائل هم ندارد .\r\nكلام سيّد مرتضى در انتصار در مسئلهء 164 چنين است :\r\nو ممّا انفردت به الاماميّه أنّه لا يتجاوز بالمهر خمس مائة درهم جيادا ( سالم ) قيمتها خمسون دينارا فما زاد على ذلك ردّ الى هذه السنة و باقى الفقهاء يخالفون فى ذلك و الحجّة بعد اجماع الطائفة . . . « 5 »\r\nدليل ديگر سيّد علاوه بر اجماع اين است كه مهر السنّة قدر متيقّن ، و زايد بر آن مشكوك است و اصل در اينجا فساد است ( اصل در معاملات فساد است ) .\r\nأضف إلى ذلك ، يك روايت هم داريم كه همان روايت « مفضّل بن عمر » است كه مىگويد نبايد از مهر السنّة تجاوز كرد كه مجموعا سه دليل است :\r\n1 - اجماع .\r\n2 - قدر متيقّن .\r\n3 - روايت مفضّل بن عمر .\r\n7 - ادامهء مسئلهء 1 28 / 6 / 83\r\n\r\nبررسى ادلّهء سيّد مرتضى :\r\nسه دليل براى قول سيّد مرتضى ذكر شده است كه دو دليل را خودشان بيان كرده‌اند :\r\n\r\n1 - اجماع :\r\nبا اين كه مرحوم سيّد در اين قول تنهاست ولى ادّعاى اجماع مىكند كه وجه آن بيان خواهد شد .\r\n\r\nجواب از دليل :\r\nتكليف اجماع معلوم است ، چون اگر اجماع بر خلاف نباشد اجماع بر وفاق نيست و سيّد ظاهرا تنهاست .\r\nچرا سيّد به اين محكمى ادّعاى اجماع مىكند ؟\r\nشايد از قبيل اجماع بر قاعده باشد ، شبيه مطلبى كه مرحوم شيخ انصارى در رسائل در باب اجماع منقول دارد :\r\nاجماع بر قاعده به اين معنا است كه كبرى ، يك قاعدهء مسلّم است ولى صغرى را شخص مدّعى درست كرده و چون كبرى\r\n\r\n\r\n","description":"","footnote":"\r\n( 1 ) . سورهء نساء ، آيهء 20 .\r\n( 2 ) . مسالك ، ج 8 ، ص 166 - 168 .\r\n( 3 ) . سورهء آل عمران ، آيهء 14 .\r\n( 4 ) . يك « أوقيه » چهل « درهم » است .\r\n( 5 ) . انتصار ، ص 292 .\r\n","page_name":" 12 ","page_number":12},
  {"content":"\r\n\r\nمسلّم بوده روى نتيجه ادّعاى اجماع مىكند ، در حالى كه فقط كبرى مسلّم و اجماعى بوده است .\r\nتصوّر ما اين است كه چون دليل دوّم ( اصالة الفساد در معاملات ) مرحوم سيّد يك قاعدهء مسلّم و اجماعى است ، ايشان اين قاعدهء اجماعى را گرفته و مصداق آن را هم خودشان درست كرده‌اند ( دليل بر زايد بر مهر السنّة نداريم ) و نتيجه گرفته است كه زايد بر مهر السنّة باطل است و ادّعاى اجماع كرده است .\r\nصغرى از نظر ما باطل است پس اجماع سيّد درست نيست .\r\n\r\n2 - اخذ به قدر متيقّن :\r\nقدر متيقّن مهر السنّة است و اصل فساد مهريّهء زايد است ( اصل در باب معاملات فساد است ) پس هر چه بيش از مهر السنّة باشد به حكم اصالة الفساد فاسد است .\r\n\r\nجواب از دليل :\r\nاصالة الفساد در موارد شك است و زايد بر مهر السنّة مشكوك نيست ، چون هم قرآن  ( وَ آتَيْتُمْ إِحْداهُنَّ قِنْطاراً )  و هم روايات متعدّدهء صحيحه دلالت بر اين داشت كه زايد بر مهر السنّة جايز است ( ما تراضى عليه الناس قلّ أو كثر ) و جاى شك نيست . حال وقتى شك نداشتيم صغرايى نداريم تا كبراى مسلّم را در آن جارى كنيم ، پس اين دليل هم باطل است .\r\n\r\n3 - روايت مفضّل بن عمر :\r\n* و باسناده ( شيخ طوسى ) عن محمّد بن أحمد بن يحيى ( ثقه ) عن محمّد بن الحسين ( ظاهرا ثقه است ) عن محمّد بن سنان ( محلّ بحث است ) عن المفضّل بن عمر ( محلّ بحث است ) قال : دخلت على أبى عبد اللّه عليه السّلام فقلت له : أخبرنى عن مهر المرأة الذي لا يجوز للمؤمنين أن يجوزوه ( تجاوز كنند ) قال : فقال : السنّة المحمّدية صلّى اللّه عليه و آله خمس مائة درهم فمن زاد على ذلك ردّ إلى السّنة و لا شىء عليه أكثر من الخمس مائة درهم ( تا اينجا مطابق نظر سيّد مرتضى است ولى از اينجا به بعد حكم ديگرى را بيان مىكند كه كسى با آن موافقت نكرده است و آن اين كه اگر يك درهم از مهر را داد و بعد دخول حاصل شد بقيّهء مهر از بين مىرود ) فإن أعطاها من الخمس مائة درهم درهما أو أكثر من ذلك ثمّ دخل بها فلا شىء عليه ( زوج ) قال :\r\nقلت : فإن طلّقها بعد ما دخل بها قال : لا شىء لها إنّما كان شرطها خمس مائة درهم فلمّا أن دخل بها قبل أن تستوفى صداقها هدم الصداق فلا شىء لها إنّما لها ما أخذت من قبل أن يدخل بها فإذا طلبت بعد ذلك ( دخول ) فى حياة منه أو بعد موته فلا شىء لها . « 1 »\r\n\r\nجواب از دليل :\r\nاين روايت از نظر سند و هم دلالت اشكال دارد .\r\nاز نظر سند : مرحوم شهيد ثانى كه از نقّادان اسناد است مىفرمايد اين سند در دو جا مشكل دارد كه يكى « مفضّل بن عمر » و ديگرى « محمّد بن سنان » .\r\nأضف إلى ذلك ، به فرض كه سند روايت صحيح باشد ولى معرض‌عنهاى اصحاب است ، پس سند از دو جهت ( هم از نظر رجال و هم از نظر اعراض مشهور از آن ) قابل اشكال است .\r\nاز نظر دلالت : صدر روايت خوب است و دلالت دارد ولى ذيل حديث فتوايى است كه كسى به آن قائل نيست ، چون اگر اين حرف درست باشد تمام مهرهايى كه در محيط ما مرسوم است باطل مىشود ، چرا كه چيزى از مهر را جلوتر نمىدهند ، پس ذيل روايت قابل عمل نيست .\r\nإن قلت : ما راه تقطيع را پيش مىگيريم و به صدر روايت عمل مىكنيم كما اين كه قدما در بعضى از موارد چنين كرده و قسمتى را كه قابل عمل است اخذ كرده‌اند .\r\nقلنا : مهمترين دليل بر حجّيت خبر واحد بناى عقلاست ، عقلا به خبر ثقه اعتماد مىكنند ، اگر خبرى به دست آنها برسد كه نصف آن قابل اعتماد باشد به آن اعتماد نمىكنند و لذا تقطيع براى ما مشكل است و نمىتوانيم از بعضى از بزرگانى كه تقطيع را گفته‌اند تقليد كنيم .\r\nپس دلالت روايت هم ، به خاطر ذيل نامأنوس و نامطلوب آن زير سؤال رفت .\r\nنكته : سيّد مرتضى از كسانى است كه قائل به عدم حجيّت خبر واحد است ، حال با اين وجود چگونه به اين روايت عمل مىكند ؟ !\r\nسلّمنا ؛ كه اين روايت از نظر دلالت و سند قابل خدشه نباشد ، آيا مىتواند مقابل آيهء قرآن و روايات متعدّدى كه مشهور به آن عمل كرده‌اند ، ايستادگى كند ؟ با اين وجود چگونه مىتوان به اين روايت عمل كرد ؟\r\nفتلخّص من جميع ذلك ؛ ما هيچ دليلى نداريم كه زايد بر مهر السنّة جايز نباشد .\r\n\r\nفرع سوّم : ماليّت مهر\r\nمرحوم امام در مورد فرع سوّم مىفرمايد :\r\nما لم يخرج بسبب القلّة عن الماليّة .\r\nيعنى چيزى كه مهر قرار داده مىشود ، علاوه بر ملكيّت بايد\r\n\r\n\r\n","description":"","footnote":"\r\n( 1 ) . ح 14 ، باب 8 ، از ابواب مهور .\r\n","page_name":" 13 ","page_number":13},
  {"content":"\r\n\r\nماليّت هم داشته باشد ، به عنوان مثال يك استكان آب و يا يك عدد گندم اگر چه ملكيّت دارد ولى ماليّت ندارد و نمىتوان آن را مهر قرار داد .\r\n8 - ادامهء مسئلهء 1 30 / 6 / 83\r\n\r\nفرع چهارم : مستحب است بيش از مهر السنّة نباشد\r\nمرحوم امام در اين فرع مىفرمايد :\r\nنعم يستحب فى جانب الكثرة أن لا يزيد على مهر السنّة و هو خمس مائة درهم .\r\nاگر چه زايد بر مهر السنّة را اجازه داديم ولى مستحب است بيش از مهر السنة نباشد . اصحاب در اينجا سه بحث دارند :\r\n1 - تقليل مهر مستحب است .\r\n2 - بيش از مهر السنّة نباشد .\r\n3 - مقدار مهر السنّة .\r\nاين بحثها بايد جداگانه بحث شود .\r\n\r\nاستحباب تقليل مهر :\r\nبحث اوّل را مرحوم امام متعرض نشده‌اند و آن را در بحث دوّم ادغام كرده‌اند ؛ اين بحث در كلمات اصحاب آمده و اجماعى است . مرحوم محقّق در شرايع و علّامه در قواعد مىفرمايند :\r\nيستحب تقليل المهر . « 1 »\r\nمرحوم شهيد ثانى در مسالك مىفرمايد :\r\nلا خلاف فى استحباب تقليل المهر و أن لا يتجاوز مهر السنّة الذي تزوّج به النبى صلّى اللّه عليه و آله نسائه و زوّج به بناته . « 2 »\r\nاز قرار معلوم در قسمت اوّل اختلافى نيست .\r\n\r\nادلّه :\r\n\r\n1 - اجماع :\r\nهمان گونه كه گفته شد مخالفى در مسأله وجود ندارد .\r\n\r\n2 - دليل عقلى :\r\nاگر مهر سنگين شود ، رغبت جوانان به ازدواج كم مىشود و اين امر باعث كثرت مفاسد است ، به همين جهت عقل مىگويد مهر كم ، هزينه‌هاى ازدواج سبك و تشريفات محذوف ، تا جوانان به سهولت بتوانند ازدواج كنند و گناه كم شود .\r\n\r\n3 - روايات :\r\nروايات متعدّدى در باب پنج داريم كه سند بعضى از روايات ضعيف است ولى چون متعدّد و معمول بهاست ضعف سند جبران مىشود :\r\n* عن محمّد بن مسلم ، عن أبى عبد اللّه عليه السّلام قال : من بركة المرأة خفّة مئونتها و تيسير ولادتها و من شومها شدّة مئونتها و تعسير ولادتها . « 3 »\r\nدر اينجا مهر مطرح نيست بلكه تعبير به « مئونة » است كه مفهوم عامّى دارد و يكى از مهمترين مؤونه‌هاى زن مهر اوست ، خفّت مؤونه اختيارى است ولى تيسير ولادت اختيارى نيست .\r\nاين روايت از يك نظر خوب است كه تمام هزينه‌ها را شامل مىشود و از يك نظر هم تصريح به مهر نكرده است .\r\n* . . . عن خالد بن نجيح ( سند ممكن است مشكل داشته باشد ) عن أبى عبد اللّه عليه السّلام قال : تذاكروا الشوم عند أبى فقال : الشوم فى ثلاث فى المرأة و الدابّة و الدار فامّا شوم المرأة فكثرة مهرها و عقم رحمها ( دوتاى ديگر را در اينجا ذكر نكرده‌اند كه مركب شوم ، مركب چموش است و دار شوم ، خانه‌اى است كه همسايهء بد داشته باشد ) . « 4 »\r\n* و باسناده عن اسماعيل بن مسلم ، عن الصادق جعفر بن محمد عن أبيه عن آبائه عليهم السّلام قال : قال رسول اللّه صلّى اللّه عليه و آله : افضل نساء أمّتي أصبحهنّ وجها و أقلّهنّ مهرا . « 5 »\r\nآيا منظور پيامبر صلّى اللّه عليه و آله اين است كه مسئلهء جمال و زيبايى از صفات مهم است يا نكتهء ديگرى است ؟\r\nتصوّر ما اين است كه زنان با جمال مهر بيشترى دارند ، حال اگر زنى در عين اين كه با جمال است مهرش كم باشد ، اين مهم است ولى اگر زن بىجمال مهرش كم باشد خيلى مهم نيست .\r\n* محمد بن على بن الحسين قال : روى أنّ من بركة المرأة قلّة مهرها و من شومها كثرة مهرها . « 6 »\r\nكأنّ اين حديث هم برگرفته از احاديث سابق است كه صدوق تعبير « روى » دارد .\r\n* الحسن الطبرسى فى مكارم الأخلاق نقلا من كتاب نوادر الحكمة عن على عليه السّلام ( مرسله است ) قال : لا تغالوا بمهور النساء فتكون عداوة . « 7 »\r\n\r\n\r\n","description":"","footnote":"\r\n( 1 ) . شرايع ، ج 3 ، ص 547 .\r\n( 2 ) . مسالك ، ج 8 ، ص 199 .\r\n( 3 ) . ح 3 ، باب 5 از ابواب مهور .\r\n( 4 ) . ح 1 ، باب 5 از ابواب مهور .\r\n( 5 ) . ح 9 ، باب 5 از ابواب مهور .\r\n( 6 ) . ح 8 ، باب 5 از ابواب مهور .\r\n( 7 ) . ح 12 ، باب 5 از ابواب مهور .\r\n","page_name":" 14 ","page_number":14},
  {"content":"\r\n\r\nممكن است جوانى خواستگار دخترى باشد و با سخت‌گيرى در مهر مواجه شود و بالاجبار موافقت كند ولى در نزد خود كينه به دل مىگيرد تا تلافى كند كه گاهى ناخودآگاه است .\r\n* عنه صلّى اللّه عليه و آله قال : إنّ من أعظم النساء بركة أيسرهنّ صداقا . « 1 »\r\nأضف إلى ذلك ؛ روايات متعدّدى كه در اين باب و ابواب ديگر آمده و سخن از قلّت مهر حضرت فاطمهء زهرا عليها السّلام دارد كه خيلى سبك بوده و مهر هم صرف جهيزيّه شد . اين روايات كه قلّت مهر و خفّت و سبك بودن جهيزيّه را بيان مىكند به دلالت التزامى تشويق به قلّت مهر است كه از آن استحباب استفاده مىشود .\r\nأضف إلى ذلك ؛ عمل پيامبر در تقليل مهر نساء خودش و دخترانش دليل بر استحباب است و اين كه از نظر شريعت مقدّس اسلام ، قلّت مهر ، امر مطلوبى است .\r\n\r\nبقى هنا أمور :\r\n\r\nالأمر الأوّل : آيا استحباب قلّت مهر مخصوص عروس و خانوادهء عروس است\r\nو يا براى داماد هم مستحب است ؟\r\nگاهى عروس و اطرافيان عروس مهر را سبك در نظر مىگيرند ولى داماد مىگويد كه زياد باشد ، آيا اين استحباب تقليل شامل حال زوج هم مىشود ؟ ظاهر بعضى از كلمات عموميّت است ، از جمله ظاهر كلام مرحوم محقّق كه مىفرمايد « يستحبّ تقليل المهر » كه شمول دارد و زوجه و زوج را شامل است . مرحوم علّامه هم در قواعد همين تعبير را دارد كه ظاهرش عام است ، ولى بعضى مثل مرحوم صاحب جواهر و مرحوم محقّق ثانى در جامع المقاصد و مرحوم شهيد ثانى در مسالك مىخواهند از ادلّه استظهار كنند كه اين حكم مخصوص مرئه و ولىّ مرئه است كه شايد علّتش انصراف است ، يعنى روايات انصراف دارد ، چون كثرت را اطرافيان مرئه مىگويند و اين كه زوج طرفدار كثرت باشد فرد نادرى است ، پس تكثير مهر از ناحيهء زوجه فرد غالب است و روايات هم ناظر به فرد غالب است و شامل فرد نادر نمىشود .\r\nحال آيا واقعا اين گونه است ، يا نه مفاسدى كه در كثرت مهر است شامل زوج هم مىشود ؟ وقتى شوهران طرفدار مهر سنگين باشند ، باعث مىشود كه ديگران نتوانند و موجب فساد است . روايت هم « شوم المرأة » مىفرمود و فرق نمىكند كه كثرت ، از ناحيهء زوج باشد يا زوجه ، پس اين انصراف ، انصراف بدوى است ( انصرافى كه با تأمّل زايل مىشود ) بنا بر اين ما هم مانند مرحوم محقّق و علّامه قائل به عموميّت مىشويم .\r\n\r\nالأمر الثانى : آيا اين حكم مربوط به مهريّهء نقد و حاضر است\r\nكه در زمان‌هاى گذشته معمول بوده يا مهريّهء نسيه را هم شامل مىشود ؟ آيا مفاسدى كه از مغالات در مهر حاصل مىشود شامل مهر نسيه هم مىشود ؟\r\nدر به دو نظر به نظر مىرسد كه براى زمانى است كه مهر حاضر است ، چون جوانان نمىتوانند آن را پرداخت كنند ، پس انصراف به مهر حاضر دارد ، زيرا در آن زمان‌ها مهر حاضر بود .\r\nو لكنّ الإنصاف ؛ اين انصراف هم بدوى است به خصوص اگر مهر غايب مطالب باشد .\r\nمهر دو گونه نوشته مىشود : گاهى نوشته مىشود عند المطالبه و گاهى نوشته مىشود عند القدرة و الاستطاعه كه امروزه كمتر اين چنين نوشته مىشود ، چون منشأ نزاع است .\r\nاين مفاسد منحصر به مهر حاضر نيست ، بلكه در مهر غايب هم - به خصوص اگر عند المطالبه باشد - اين مفاسد وجود دارد .\r\n9 - ادامهء مسئلهء 1 31 / 6 / 83\r\n\r\nالأمر الثالث : در بسيارى از موارد كثرت مهر دليل بر عدم قصد جدّى است ،\r\nبه عنوان مثال آلاف و الوف را مهر قرار داده است ، و معلوم مىشود كه قصد جدّى ندارد ، وقتى به او گفته مىشود كه چرا اين اندازه مهر قرار داده‌اى مىگويد چه كسى مهر را داده و چه كسى آن را گرفته ؟ ! معنايش اين است كه خيلى جدّى نيست .\r\nاگر واقعا فزونى مهر نشانهء عدم قصد جدّى باشد در چنين مواردى مهر باطل و به مهر المثل منتقل مىشود . حال با اين بيان مىتوان در زمان ما مهرهاى سنگين را ابطال كرده و منتقل به مهر المثل نمود و مشروط بودن رضايت زوجه به آن مهر سنگين موجب بطلان عقد نمىشود ، چون معتقديم كه شرط فاسد ، مفسد عقد نمىباشد و عقد مستقل و مهر هم مستقل است ، پس تقييد عقد به رضايت در اينجا مشكلى ايجاد نمىكند .\r\n\r\nالأمر الرابع : اگر قصد جدّى هست ولى عدد ، عدد سنگينى است\r\n( مثلا مىگويد دوازده هزار سكّه ) ، نشان مىدهد كه زوج در\r\n\r\n\r\n","description":"","footnote":"\r\n( 1 ) . سنن بيهقى ، ج 7 ، ص 235 .\r\n","page_name":" 15 ","page_number":15},
  {"content":"\r\n\r\nمسائل مالى رشد كافى ندارد ، در اين صورت باز مهر ، فاسد و باطل است و به مهر المثل منتقل مىشود .\r\n\r\nالأمر الخامس : گاهى مهر حالّ و نقد را در ذمّه قرار مىدهند\r\nو مىگويند عند المطالبه بايد بپردازد و مؤجّل نيست . در اين صورت گاهى زوج امكاناتى دارد ( مثلا پدر پولدارى دارد كه حامى اوست ) در اين صورت اگر زوجه مهر را مطالبه كند و بگويد تا مهر را ندهى به خانه‌ات نمىآيم ، بايد مهر را بدهد ، امّا اگر كسى باشد كه قراين حال گواهى مىدهد كه ذكر عند المطالبه در متن عقد در مورد او جدّى نيست . ( مثلا دانشجويى است كه پولى ندارد ) در اين صورت مهر جدّى است ، امّا عند المطالبه جدّى نيست چون شخصى كه يك سكّه هم ندارد ، دويست سكّهء مطالب را به عنوان مهر قرار داده است در اين موارد نمىتوانند بگويند تا مهر را ندهى زوجه به خانه‌ات نمىآيد .\r\nاين مسأله در زمان ما منشأ بسيارى از مشكلات شده است ؛ عدّه‌اى از زوجه‌ها به جهت عدم اعتماد به زوج اين كار را مىكنند و بعضى از زوجه‌ها هم مىخواهند با آن تجارت كنند ، به اين عنوان كه در باغ سبزى نشان مىدهند و مثلا صد سكّهء طلا مهر قرار مىدهند و بعد از عقد و قبل از عروسى مطالبهء مهر مىكنند و زوج را تا پاى زندان مىبرند ؛ و اين كه ما مىگوييم مهر بايد ميسّر باشد ، ديگر اين مشكلات پيش نمىآيد ، اگر چه عند المطالبه نوشته شده باشد ، چرا كه قراين حاليّه نشان مىدهد كه ذكر آن جدّى نيست .\r\nما معتقديم كه در اين موارد :\r\nاوّلا ، قرينه بر عدم جدّ وجود دارد .\r\nثانيا ، بايد ادّعاى اعسار اين افراد را بپذيريم ، نه اين كه ابتدا به زندان برود تا ثابت شود معسر است ، چون ممكن است چند ماه طول بكشد و آبروى افراد برود .\r\nادّعاى اعسار اين روزها براى جوانان خيلى ساده است ، وقتى دانشجو يا طلبه است معلوم است كه چيزى ندارد و مهر تقسيط مىشود و وقتى زوج قسط اوّل را پرداخت ، زوجه بايد تمكين كند كه در اين صورت بسيارى از دعواها حل مىشود و بىخود و بىجهت پرونده‌ها ساخته نمىشود و زندان‌ها هم پر نمىشود .\r\nالأمر السادس : گاهى قلّت مهر هم سبب مشكلاتى شده و اركان خانواده متزلزل مىشود ، مثلا مهريهء زن را يك سكّه و يا يك جلد قرآن قرار مىدهند و گاهى سبب مىشود جوان هوس‌باز پس از چند روز اين زن را نمىپسندد و به او مىگويد بيا مهرت را بگير و به خانهء پدرت برو ، كه اين امر باعث تزلزل اركان خانواده ، زواج و نكاح است ، آيا در اينجا هم تقليل مهر خوب است ؟ آيا بايد بين موارد تفصيل دهيم ؟ به اين معنا كه بگوييم در جايى كه اشخاص مؤمن ، متديّن و شناخته شده هستند ، مانعى ندارد كه مهر كم باشد ولى در مورد جوانهايى كه اطمينان نداريم كه فردا چه مىكنند ، محكم كارى كنيم تا مجبور شود كوتاه بيايد و يا اين كه بينابين را بگيريم ، يعنى نه مهر السنّة كه پانصد درهم باشد و نه آلاف و الوف ، بلكه يك مقدار معقولى را مهر قرار دهيم .\r\nما هم به افراد توصيه مىكنيم چون وسوسه‌هاى طلاق و توقّعات زوج و زوجه از هم زياد است ، بايد سنگ نسبتا سنگينى به پاى آنها ببنديم تا نتوانند از خانه و زندگى فرار كنند .\r\nپس به هر حال مىتوانيم استثنايى به حكم شرعى بزنيم و بگوييم نسبت به اشخاص و يا جوامع مختلف مقدار مهر تفاوت مىكند ، اگر جايى اطمينان كافى نبود و خوف متلاشى شدن خانواده بأىّ شىء يسير بود ، مانعى ندارد كه مهر نيمه سنگينى را براى او در نظر بگيريم تا ازدواج آنها به سادگى منجر به طلاق نگردد .\r\nاينها مسائلى است كه فقيه بايد در نظر بگيرد و نمىتوان در همهء موارد يكسان حكم كرده و گفت بايد مهر به اندازهء مهر حضرت زهرا عليها السّلام باشد كه در اين صورت ظلم به زوجه است ، و دليل آن انصراف ادلّه به جايى ديگر است ، چرا كه شارع به خاطر تسهيل در امر ازدواج مهر را سبك قرار داده ، حال اگر ببينيم اين امر ، موجب تسهيل امر طلاق مىشود ، ادلّه از چنين جايى منصرف است و معيار مهر تعبّدى نيست ؛ پس جايى كه خوف متلاشى شدن است بيش از مهر السنّة كراهت ندارد ، منتها خيلى بالا نباشد .\r\n\r\n2 - استحباب مهر السنّة :\r\nتا اينجا ثابت كرديم كه تقليل مهر مستحبّ است ( اگر استثنائات را كنار بگذاريم ) امّا چرا مهر السنّة ، و مقدار آن چقدر است ؟\r\n\r\nدليل اين مسأله روايات است\r\nكه در باب چهارم از ابواب مهور وارد شده ؛ روايات متعدّد است كه چند نمونه از آن را بيان مىكنيم :\r\n* . . . عن عبيد بن زرارة ( سند خوب است ؛ نجاشى در مورد او\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nمىگويد ثقة لا بأس به و لا شك فيه ) قال : سمعت أبا عبد اللّه عليه السّلام يقول : مهر رسول اللّه صلّى اللّه عليه و آله نسائه اثنتى عشر أوقية و نشّا و الأوقية أربعون درهما و النّش نصف الأوقية و هو عشرون درهما . « 1 »\r\nاگر بخواهيم به مقتضاى آيهء  « لَقَدْ كانَ لَكُمْ فِي رَسُولِ اللَّهِ أُسْوَةٌ حَسَنَةٌ »  « 2 » به رسول اللّه صلّى اللّه عليه و آله اقتدا كنيم ما هم بايد همين روش را ادامه دهيم .\r\n* و عن على بن إبراهيم ، عن أبيه ( ظاهرا مرسله است ) عن حمّاد بن عيسى ، عن أبى عبد اللّه عليه السّلام قال : سمعته يقول : قال أبى : ما زوّج رسول اللّه صلّى اللّه عليه و آله شيئا من بناته و لا تزوّج شيئا من نسائه على أكثر من اثنتى عشر أوقية و نشّ ( پيامبر صلّى اللّه عليه و آله اين كار را نكرد ، معنايش اين است كه شما همچنين نكنيد ) . . . « 3 »\r\n* . . . عن أبى العبّاس ( بيش از صد روايت در كتب ما دارد ولى اين شخص جاعل است ) قال : سألت أبا عبد اللّه عليه السّلام عن الصداق أله وقت ( وقت به معناى اندازه است ) ؟ قال : لا ، ثم قال : كان صداق النبى صلّى اللّه عليه و آله اثنتى عشر أوقيّة و نشّأ ( مستحبّ است و واجب نيست كه از مهر السنّة تجاوز نشود ) . « 4 »\r\n10 - ادامهء مسئلهء 1 1 / 7 / 83 اندازهء مهر السنه پانصد درهم ( 250 مثقال نقره ) است و اگر هر مثقال هزار تومان باشد مبلغ مهر دويست و پنجاه هزار تومان مىشود و گفته شد كه پيامبر اكرم صلّى اللّه عليه و آله بيش از اين مقدار مهر قرار نداد ، نه براى همسرانش و نه براى دخترانش . حديث بعد تاريخچهء معنوى جالبى براى اندازهء مهر السنّة ( پانصد درهم ) بيان مىكند :\r\n* . . . عن الحسين بن خالد ( سند معتبر نيست و به عنوان مؤيّد خوب است ) قال : سألت أبا الحسن عن مهر السنّة كيف صار خمس مائة ؟ فقال : إنّ اللّه تبارك و تعالى أوجب على نفسه أن لا يكبّره مؤمن مائة تكبيرة و يسبّحه مائة تسبيحة و يحمده مائة تحميدة و يهلّله مائة تهليلة و يصلّى على محمّد و آله مائة مرّة ثم يقول : اللهم زوّجنى من الحور العين إلّا زوّجه اللّه حوراء عيناء و جعل ذلك مهرها ثم أوحى اللّه إلى نبيّه صلّى اللّه عليه و آله أن سنّ ( سنّت بگذار ) مهور المؤمنات خمس مائة درهم . . . « 5 »\r\nاين روايت هم دليل است بر اين كه مهور نساء بيش از مهر السنة نباشد .\r\nاشكال : در باب 22 از ابواب مهور روايات ديگرى وجود دارد كه مىفرمايد نبايد مهر بيش از مهر السنّة باشد ، چرا سيّد مرتضى سراغ اين روايات نرفته و فقط همان يك حديث را گفته است ؟\r\nجواب : در اين باب مسئلهء فرعيّهء ديگرى مطرح است كه امام ( ره ) در مسئلهء دوازده به آن مىرسد و آن اين كه اگر تعيين مهر به زوج يا زوجه تفويض شود باطل نيست ، حال اگر زوج در مورد مهر گفت هر چه نظر زوجه باشد مىپذيرم ( تفويض به زوجه ) در اينجا مهر نبايد بيش از مهر السنّة باشد ، و اگر به زوج تفويض شود ، زوج مىتواند هر چقدر خواست مهر را قرار دهد ، كه حتّى آنها هم كه بيش از مهر السنّة را اجازه مىدهند ، در اينجا به همين شكل فتوا داده‌اند .\r\nپس اين بحث در مورد كراهت زايد بر مهر السنّة نيست بلكه در مورد تفويض مهر است .\r\n\r\nروايات معارض :\r\nدر مقابل روايات مهر السنّة يك سلسله روايات معارض داريم ؛ روايتى مىگويد خليفهء دوّم ، امّ كلثوم دختر على عليه السّلام را خواستگارى كرد و چهل هزار درهم مهر قرار داد :\r\n* محمّد بن الحسن فى المبسوط ( شيخ طوسى و روايت مرسله است ) على ما نقل عنه ( كتاب مبسوط نزد صاحب وسائل حاضر نبوده است ) أنّه روى أنّ عمر تزوّج أمّ كلثوم بنت على عليه السّلام فأصدقها أربعين ألف درهم ( روايت ندارد كه على عليه السّلام نپذيرفت ) . « 6 »\r\nهمين مضمون در يك روايت ديگر هم آمده است ؛ اين حديث را مرحوم ابن ادريس در آخر كتاب سرائر از ابو القاسم بن قولويه ( صاحب كتاب كامل الزيارات كه تاريخ وفاتش 368 ه . ق است ) نقل كرده است :\r\n* . . . أبى القاسم بن قولويه عن عيسى بن عبد اللّه الهاشمى ( كان من رجال الصادق عليه السّلام و وفات امام صادق عليه السّلام در سال 148 است ، پس ابن قولويه نمىتواند از « عيسى بن عبد اللّه » نقل كند ، چون زمان اين دو به هم نمىخورد ، پس مرسله است و لو ظاهرا مسند و معنعن است . مرحوم آية اللّه العظمى بروجردى در اين موارد خيلى دقّت داشتند ) قال ( عيسى بن عبد اللّه ) : خطب عمر بن\r\n\r\n\r\n","description":"","footnote":"\r\n( 1 ) . ح 3 ، باب 4 از ابواب مهور .\r\n( 2 ) . سورهء احزاب ، آيهء 21 .\r\n( 3 ) . ح 4 ، باب 4 از ابواب مهور .\r\n( 4 ) . ح 8 ، باب 4 از ابواب مهور .\r\n( 5 ) . ح 2 ، باب 4 از ابواب مهور .\r\n( 6 ) . ح 2 ، باب 9 از ابواب مهور .\r\n","page_name":" 17 ","page_number":17},
  {"content":"\r\n\r\nالخطاب ( قطعا عيسى بن عبد اللّه در زمان عمر نبوده و از كسى شنيده است پس يك ارسال هم در اينجاست ) و ذلك قبل أن يتزوّج أمّ كلثوم بيومين و قال : يا أيّها الناس لا تغالوا بصدقات النساء ( در مهر نساء غلو نكنيد ) فإنّه لو كان الفضل فيها لكان رسول اللّه صلّى اللّه عليه و آله يفعله . . . . ثمّ نزل عن المنبر فما أقام إلّا يومين أو ثلاثة حتّى أرسل فى صداق بنت علىّ بأربعين ألفا . « 1 »\r\nاين روايت كه از دو جهت ارسال دارد ، سند معتبرى نداشته و نمىتوان به آن اعتماد كرد ؛ علاوه بر اين اصل چنين ازدواجى زير سؤال است و مشكوك ، هر چند اهل سنّت روى آن خيلى مانور مىدهند تا در مسائل مربوط به شهادت حضرت زهرا عليها السّلام تشكيك كنند ، چون حضرت على عليه السّلام نمىتواند دخترش را به قاتل همسرش بدهد ، از اينجا نتيجه مىگيرند كه واقعهء شهادت حضرت زهرا عليها السّلام محلّ اشكال است ، ولى همان گونه كه گفته شد ، مرحوم شيخ مفيد اين داستان را ساختگى مىدانند .\r\nدر مورد ازدواج امّ كلثوم با عمر روايتى هم در كافى است . در مورد اين ازدواج عمدتا سه نظريّه موجود است :\r\nالف ) نظريّهء شيخ مفيد :\r\nايشان معتقد است راوى اين خبر شخص غير موثّق است و اين نكاح ثابت نيست ؛ پس اين روايت براى كثرت مهر قابل استدلال نيست و خصم هم نمىتواند از آن استفاده كند كه چگونه حضرت دخترش را به قاتل همسرش داده است .\r\nب ) نظريّهء سيّد مرتضى :\r\nايشان اين بحث را تعقيب كرده و مىفرمايد كه سند هر دو روايت در كافى « 2 » معتبر است ولى هر دو دلالت دارد كه اين ازدواج اجبارى بوده است ؛ يكى تعبير « غصبناه » دارد كه دليل بر اجبارى بودن است و روايت ديگر مىفرمايد ، عمر امّ كلثوم را خواستگارى كرد و حضرت فرمودند كه « إنّها صبيّة » تا عمر منصرف شود ، عمر ، ابن عبّاس را فرستاد و گفت عيب من چيست كه على عليه السّلام مرا نپذيرفته است و بعد تهديد كرد .\r\nابن عبّاس پذيرفت و خدمت حضرت رسيد و عرض كرد كه عمر تهديد كرده است و حضرت فرمود كه من عهد كرده‌ام كه دخترم را به چنين شخصى ندهم و ابن عبّاس گفت من عهده‌دار نكاح امّ كلثوم مىشوم كه ابن عبّاس برنامهء نكاح را ترتيب داد .\r\nاين روايت هم نشان مىدهد كه برنامهء نكاح اجبارى بوده و روايت به درد استدلال براى كثرت مهر نمىخورد .\r\nج ) نظريّهء بعضى ديگر :\r\nفقط خطبهء عقدى خوانده شد ولى هرگز صبيّهء حضرت به خانهء عمر نرفت و منجرّ به جدايى شد .\r\nاز طرف عامّه هم راجع به اين ازدواج روايتى آمده است ولى تناقض ظاهرى دارد ؛ از جمله اين كه بعد از عمر پسران جعفر بن ابى طالب يكى پس از ديگرى با او ازدواج كردند و دو تا از آنها از دنيا رفتند و در نكاح سوّمى بود كه امّ كلثوم از دنيا رفت كه با تاريخ حيات پسران جعفر بن ابى طالب سازگار نيست ، علاوه بر اين از جهات گوناگون ديگرى نيز داراى تناقض است ، پس اين روايت هم قابل استدلال نيست .\r\nجواب : اين روايات مرسله است ، علاوه بر اين در مورد ازدواج امّ كلثوم با عمر اصل مسأله محلّ بحث است و شيخ مفيد مىفرمايد راوى اين خبر « زبير بن بكّار » شخص فاسدى است ، پس اين نكاح ثابت نيست .\r\n11 - ادامهء م 1 و 2 ( لو جعل المهر ما لا يملكه المسلم ) 4 / 7 / 83 روايت معارض ديگر روايتى است كه مىگويد امام حسن عليه السّلام زنى را تزويج كرد و صد كنيز و همراه هر كنيز هزار درهم مهر آن زن قرار داد :\r\n* قال ( شيخ طوسى در مبسوط كه باز سند ندارد ) و تزوّج الحسن عليه السّلام امرأة فأصدقها مائة جاريه مع كلّ جارية ألف درهم ( يعنى صد هزار درهم و صد جاريه ) . « 3 »\r\nدر مورد روايت ديگر تصوّر ما اين است كه اين مسائلى كه به امام حسن عليه السّلام نسبت مىدهند ، مجعولات زمان معاويه است كه براى خراب كردن چهرهء امام حسن عليه السّلام چنين نسبت‌هايى به آن حضرت مىدهند ، مثلا مىگويند كثير الزواج بوده‌اند و يا كثيرا طلاق مىدادند .\r\nأضف إلى ذلك : اين مهريّه از ناحيهء شوهر است و سابقا ديديم كه كراهت ، در جايى كه مهر سنگين از ناحيهء زوجه پيشنهاد شود ، محلّ بحث است ، پس اين روايات نمىتواند معارضه كند .\r\nسلّمنا ، روايات معارض داريم كه با روايات مهر السنّة\r\n\r\n\r\n","description":"","footnote":"\r\n( 1 ) . ح 5 ، باب 9 از ابواب مهور .\r\n( 2 ) . ج 5 ، ص 346 ، باب تزويج امّ كلثوم لعمر .\r\n( 3 ) . ح 3 ، باب 9 از ابواب مهور .\r\n","page_name":" 18 ","page_number":18},
  {"content":"\r\n\r\nمعارضه مىكند ، ولى راه جمع معلوم است ، هم جمع دلالى متصوّر است و هم اعمال مرجّحات ؛ و امّا جمع دلالى به اين بيان كه اينها براى اين است كه بفهمانند اين كار حرام نيست و براى اثبات جواز است .\r\nو امّا اعمال مرجّحات هم در اينجا به اين كيفيّت است كه اوّلين مرجّح مىفرمايد : « خذ بما اشتهر بين أصحابك » كه روايات مهر السنّة مشهور و دستهء ديگر شاذ و نادر است ، پس آنها را كنار مىگذاريم .\r\n\r\n3 - مقدار مهر السنّة :\r\nتا اينجا بحث در اصل مهر السنّة بود ، حال بحث در اين است كه مقدار آن چقدر است ؟\r\nمقدار مهر السنّة پانصد درهم مسكوك به نرخ روز است ( دويست و پنجاه مثقال نقره ) قيد مسكوك در بسيارى از ابواب مثل ديه ، مهر ، . . . مىآيد ، كه مسكوك بودن قيمت آن را بالا مىبرد ، كما اين كه در طلا چنين است .\r\nهر مثقال نقره هزار تومان است كه پانصد درهم دويست و پنجاه هزار تومان است و اگر مسكوك بودن را هم اضافه كنيم حدود سيصد هزار تومان مىشود . بنا بر اين ، اين كه در بعضى از قباله‌ها مهر السنّة را 26 ريال و چند شاهى مىنويسند و جهش معلوم نيست .\r\nنكته : در اينجا نكته‌اى لازم به ذكر است :\r\nبعضى در مهر نامه‌ها مىنويسند مهريّهء اين زن را اوّلا مهر السنة ( 500 درهم ) و ثانيا پانصد سكّهء بهار آزادى قرار داديم ؛ آيا اينها واقعا به مستحب عمل كرده‌اند ؟\r\nخير ، چرا كه بايد كلّ مهريّه پانصد درهم باشد نه قسمتى از آن .\r\nإن قلت : در مهريّهء مربوط به حضرت جواد عليه السّلام چنين چيزى ديده مىشود . چرا كه حضرت مهر السنّة را بعلاوهء يك چيز اضافى مهر قرار دادند .\r\nمرحوم صاحب رياض مىفرمايد :\r\nو لو احتيط مع إرادة الزيادة بجعل الصداق السنّة و ما زاد نحلة ( بخشش ) كان حسنا تأسّيا بمولانا الجواد عليه السّلام حيث فعل ذلك بابنة المأمون ( أمّ الفضل ) قال : و ما بذلت لها من الصداق ما بذله رسول اللّه صلّى اللّه عليه و آله لأزواجه و هو اثنتا عشر أوقية و نشّ على تمام الخمس مائة و قد نحلتها من مالى مائة الف ( كه ظاهرا به قرينهء ما قبل صد هزار درهم مراد است ) . « 1 »\r\nقلنا : امام در اينجا مهريّه را فقط مهر السنّة و اضافه را نحله و بخشش قرار داد و جزء مهر نبود .\r\nاين حديث را از رياض نقل كرديم چرا كه در وسائل نيامده است ولى در من لا يحضره الفقيه « 2 » آمده است و تعجّب است با اين كه اين كتاب از كتب اربعه است ، چگونه صاحب وسائل اين روايت را ذكر نكرده است !\r\nمرحوم حاجى نورى هم در مستدرك « 3 » اين حديث را نقل كرده است ولى در حديث مستدرك « نحلتها مائة الف الف » آمده است كه صد ميليون درهم مىشود كه در تمام آن جامعه پيدا نمىشده است و احتمالا اشتباه از ناسخ است .\r\n\r\nمسألة 2 : لو جعل المهر ما لا يملكه المسلم\r\nكالخمر و الخنزير صحّ العقد و بطل المهر فلم تملك شيئا بالعقد و إنّما تستحقّ مهر المثل بالدخول ( اگر دخولى نشود مهرى نيست و فقط يك چيزى به عنوان هديه داده مىشود ) نعم فيما إذا كان الزوج غير مسلم فيه تفصيل ( مرحوم امام اين تفصيل را بيان نمىكنند ) .\r\n\r\nعنوان مسأله :\r\nاگر مهر را چيزى قرار دهند كه مسلمان مالك آن نمىشود ، مهر باطل و عقد صحيح است و در صورتى كه دخول حاصل شود ، زوجه مستحقّ مهر المثل است و اگر دخول نشود ، مستحقّ چيزى نيست و مستحب است به عنوان هديه چيزى به زوجه بدهند و اگر زوج غير مسلمان باشد ، مسأله داراى تفصيل است .\r\nبنا بر اين اگر مهريّه را چيز حرامى قرار دهند به يقين مهريّه باطل است كه سه فرع دارد :\r\nفرع اوّل : آيا بطلان مهر به عقد هم سرايت مىكند ؟\r\nفرع دوّم : مهريّه كه باطل شد ، عقد بدون مهر ممكن نيست در صورتى كه قائل به صحّت عقد شويم جانشين مهر چيست ؟\r\nفرع سوّم : در مورد غير مسلمين چنين مهرى چه حكمى دارد ؟\r\nقبل از ورود به بحث از اين فرع ابتدا اشكالى را جواب مىدهيم .\r\nإن قلت : اين مسأله در عصر و زمان ما محلّ ابتلا نيست و كسى چنين مهرى قرار نمىدهد ، حتّى در اعصار گذشته هم\r\n\r\n\r\n","description":"","footnote":"\r\n( 1 ) . ج 7 ، ص 136 .\r\n( 2 ) . ج 3 ، ح 4399 .\r\n( 3 ) . ج 14 ، ص 311 .\r\n","page_name":" 19 ","page_number":19},
  {"content":"\r\n\r\nچنين نبود .\r\nقلنا : متأسّفانه عنوان مسأله محدود مطرح شده است ولى مصاديقى دارد كه در زمان ما محلّ ابتلاست ، مثل اين كه اموالى از دزدى ، ارتشا ، رباخوارى و . . . را مهر قرار بدهند - كه همهء اينها اموال حرام است - در چنين مواردى حكم چيست ؟\r\nپس بحث در مورد مهر حرام است كه مصاديق متعدّدى دارد و چون مسأله يك فرعش در مورد غير مسلمان بود اين دو مورد ( خمر و خنزير ) را به عنوان مال حرام ذكر كرده‌اند .\r\nحتّى در مورد كسانى كه وجوهات شرعيّهء خود را نمىدهند ، همين بحث مىآيد ، كه اگر چنين مالى را مهر قرار دهند ، حكم آن چيست ؟ اكنون هر يك از اين سه فرع را مورد بررسى قرار مىدهيم :\r\n12 - ادامهء مسئلهء 2 5 / 7 / 83\r\n\r\nفرع اوّل : آيا بطلان مهر به عقد هم سرايت مىكند ؟\r\nاقوال :\r\nاين كه اصل عقد صحيح است يا باطل اختلافى است .\r\nمرحوم شيخ طوسى در خلاف ، كتاب الصداق مسئلهء اولى مىفرمايد :\r\nإذا عقد على مهر فاسد مثل الخمر و الخنزير و الميتة و ما أشبهه فسد المهر و لم يفسد النكاح و وجب لها مهر المثل ( مرحوم شيخ طوسى مقيّد به دخول نكردند ) و به قال جميع الفقهاء ( فقهاى عامّه ) إلّا مالكا فإنّ عنه روايتان إحداهما مثل ما قلنا و الأخرى يفسد النكاح و به قال قوم من أصحابنا .\r\nمعلوم مىشود كه شيعه هم اختلاف دارند ، بلكه از عبارت شيخ طوسى استفاده مىشود كه اختلاف در بين شيعه بيشتر است تا اهل سنّت ، پس معلوم مىشود كه در مقابل مشهور كه قائل به صحّت عقد هستند ، جمعيّت قابل ملاحظه‌اى هم قائل به فساد عقد هستند .\r\nمرحوم شهيد ثانى در مسالك موافقين و مخالفين را نام برده و مىفرمايند :\r\nالبحث هنا يقع فى موضعين أحدهما : فى صحّة العقد و فساده فقد ذهب جماعة منهم الشيخان ( مرحوم شيخ مفيد و شيخ طوسى ) فى المقنعة و النهاية و القاضى ( ابن برّاج ) و التّقى ( ابو الصباح الحلبى ) الى البطلان . . . و اختار المصنّف و جماعة منهم الشيخ فى كتابى الفروع ( ممكن است اشاره به تهذيب و استبصار باشد ) و ابن ادريس و أكثر المتأخرين الصحّة . « 1 »\r\nمرحوم صاحب حدائق قول سوّمى هم نقل مىكند كه قول به توقّف است . مىفرمايد صحّت ، ظاهر بين متأخّرين است و جماعتى از قدما هم قائل به صحّت شده‌اند ، ولى جماعتى هم قائل به توقّف شده‌اند :\r\nتوقّف العلّامة فى المختلف و كذا شيخنا الشهيد الثانى فى المسالك . صاحب حدائق اعتراف مىكند كه اينها در ذيل كلامشان صحّت را ترجيح داده‌اند يعنى ابتدا توقّف كرده‌اند و بعد صحّت را ترجيح داده‌اند . « 2 »\r\nجمع‌بندى : از مجموع اقوال ، چهرهء مسأله از ناحيهء فتاوا روشن شد ، به اين بيان كه صحّت مشهور بين متأخّرين و جماعتى از قدماست و بطلان در بين عامّه و خاصّه شاذ است و توقّف هم اجمالا از بعضى استفاده مىشود .\r\n\r\nدليل قائلين به صحّت : مطابقت اصل\r\nاصل در چنين عقدى صحّت است . مراد از اصل همان عمومات عقود به نحو عام و عمومات باب نكاح به نحو خاص است ؛ عمومات عقود مثل أوفوا بالعقود يعنى عقدى انجام شده و مهر آن خمر و يا خنزير بوده و مهر باطل است ، حال چرا عقد صحيح نباشد ، در حالى كه عقد بدون مهر صحيح است ؟ پس به مقتضاى أوفوا بالعقود اين عقد صحيح است و سراغ مهر المثل مىرويم .\r\nعمومات خاص هم داريم ، منتهى آياتى كه در آن مهر ذكر شده به درد استدلال نمىخورد بلكه بايد عموماتى پيدا كنيم كه سخن از مهر در آنها نيست كه از جملهء آنها آيهء 3 سورهء نساء است :\r\n « فَانْكِحُوا ما طابَ لَكُمْ مِنَ النِّساءِ مَثْنى وَ ثُلاثَ وَ رُباعَ »  آيه عام است و شامل هر نكاحى است الّا ما خرج بالدليل و دليلى هم بر خروج ما نحن فيه نداريم ، پس اصل عقد صحيح است .\r\nو يا آيهء 32 سورهء نور كه مىفرمايد :\r\n « وَ أَنْكِحُوا الْأَيامى مِنْكُمْ وَ الصَّالِحِينَ مِنْ عِبادِكُمْ وَ إِمائِكُمْ »  كه البتّه آيهء قبل بهتر است .\r\nبعضى گفته‌اند كه از قبيل مقتضى موجود و مانع مفقود است كه مقتضى همان عمومات است و مانع مفقود است ، چون مهر\r\n\r\n\r\n","description":"","footnote":"\r\n( 1 ) . ج 8 ، ص 162 و 163 .\r\n( 2 ) حدائق ، ج 24 ، ص 425 .\r\n","page_name":" 20 ","page_number":20},
  {"content":"\r\n\r\nفاسد نمىتواند مانع باشد ، زيرا اجماعى است كه اگر اصل مهر هم نباشد عقد صحيح است ، پس ما نحن فيه به طريق اولى صحيح است ، چون مهر فاسد بالاتر از نبودن مهر نيست و وقتى فقدان مهر اشكالى ندارد ، مهر فاسد هم مشكلى ايجاد نمىكند .\r\n\r\nادلّهء قائلين به بطلان :\r\nقائلين به بطلان چند دليل اقامه كرده‌اند .\r\n\r\n1 - رضايت در عقد مقيّد به مهر است\r\nشما قائل به بطلان مهر هستيد و مىگوييد مهر المثل بايد داده شود كه اين داخل در قاعدهء عقلائيّه‌اى است كه مىگويد « ما وقع لم يقصد و ما قصد لم يقع » ، به اين بيان كه مهر المثل واقع است ولى مقصود نيست و مهر المسمّى مقصود است ولى واقع نيست .\r\nبه تعبير ديگر رضايت در عقد مقيّد بوده به اين مهر و بدون اين مهر راضى نبوده ، حال وقتى معلّق عليه ( مهر ) باطل شد ، معلّق ( عقد ) هم باطل مىشود ؛ درست مثل اين كه يك هزار سكّه از مال حرام مهر قرار دهند ، شما مىگوييد تبديل به مهر المثل مىشود ؛ مثلا پنجاه سكّه مهر المثل مىدهد كه خلاف رضايت زوجه است و چه بسا خلاف رضايت زوج هم باشد .\r\n\r\n2 - نكاح از قبيل معاوضات است\r\nشاهد آن آيات قرآن است كه تعبير به « اجورهنّ » دارد كه نشان دهندهء معاوضه بودن است .\r\nأضف إلى ذلك ، صيغهء نكاح را با « باء » مىخوانند ( زوّجتها بهذا المهر ) كه نشان دهندهء معاوضه بودن است ، حال اگر در معامله يكى از عوضين باطل شود ، معاوضه باطل مىشود نه اين كه فقط يك طرف باطل شود .\r\n\r\n3 - روايات\r\nروايات متعدّدى داريم كه مىفرمايد : « المهر ما تراضى به الناس قلّ أو كثر » كه عكس نقيض آن ( مفهوم ) را أخذ مىكنيم :\r\nما لم يتراض عليه الناس فليس به مهر ، پس مهر المثل مهر نيست و عقد بدون مهر مىشود و عقد بدون مهر باطل است كه مىگويد « ما قصد لم يقع و ما وقع لم يقصد » و اين زوج و زوجه قصدشان اين بوده است كه با اين مهر عقد كنند و اگر مهر باطل شد عقد هم باطل مىشود ، چون مهر المثل مقصود نيست و آن هم كه مقصود است باطل است .\r\n13 - ادامهء مسئلهء 2 6 / 7 / 83\r\n\r\nجواب از دليل اوّل :\r\nاز اين دليل دو جواب مىدهيم :\r\n1 - جواب نقضى :\r\nما يك سلسله جواب‌هاى نقضى داريم و در اينجا پايه‌اى بنا مىگذاريم كه در باب معاملات با آن زياد سر و كار داريم :\r\n1 - شرط فاسد مفسد نيست ، پس فساد شرط باعث فساد عقد نمىشود در حالى كه طرف مقابل به عقد راضى شده بود به شرط اين كه شرط موجود باشد .\r\n2 - معامله‌اى انجام شده بعد معيوب در آمده كه در اينجا حكم مىكنند معامله صحيح است ، منتهى شخصى كه جنس معيوب به دستش رسيده خيار عيب دارد .\r\n3 - جنسى خريد و مغبون شد ، در حالى كه حاضر نبود جنس گران بخرد ولى معامله صحيح است ، منتهى خيار غبن دارد .\r\n4 - در بيع ما يملك و ما لا يملك ؛ در ما يملك معامله صحيح است و در ما لا يملك باطل است ولى خيار تبعّض الصفقة دارد ، مثلا خانه‌اى فروخته كه نيمى از آن مال خودش است و نيم ديگر آن مال غير ، مىگويند معامله در سه دانگ آن صحيح است در حالى كه مشترى خانه‌اى دربست و شش دانگ مىخواسته است .\r\n5 - بيع ما يملك و ما لا يملك ( بيع گوسفند و خنزير ) ، بيع در ما يملك صحيح است و در ما لا يملك صحيح نيست و خيار تبعّض صفقه دارد .\r\n6 - شرطى در معامله باشد و شخص مقابل تخلّف كند ، معامله صحيح است و خيار تخلّف شرط دارد ، در حالى كه به اين معامله راضى نبود .\r\nاگر شما اين قيد و شرطها را در معاملات موجب فساد بدانيد و بگوييد وقتى شرط به هم خورد ، مشروط هم به هم مىخورد ، مشكلات زيادى در ابواب فقه پيدا مىشود .\r\n2 - جواب حلّى :\r\nحلّ مسأله به اين است كه ما قبول داريم العقود تابعة للقصود ولى قصود شخصى ملاك نيست ، بلكه قصود نوعى عقلايى مطرح است ؛ وقتى تمام خانه‌اى را خريدى كه نصف آن\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nمال شخص ديگرى بوده ، عقد در نصفش صحيح است و عقلا اين را صحيح مىدانند و يا در ما نحن فيه عقدى كه با مهر فاسد انجام مىدهد عقلا آن را باطل نمىدانند ، چون اركان آن زوج و زوجه است و مهر المثل همان مقصود است با يك مقدار كمتر و چيزى مباين با مهر المسمّى نيست .\r\nو إن شئت قلت : در اينجا در واقع تعدّد مطلوب است ، عقد يك مطلوب و مهر مطلوب ديگرى است و يا بيع يك مطلوب و شرط مطلوب ديگر است ، وقتى تعدّد مطلوب شد با بطلان يك مطلوب ، مطلوب ديگر باطل نمىشود .\r\nإن قلت : شايد كسى وحدت مطلوب در نظر داشته باشد يعنى بگويد من اين زن را با قيد اين مهر مىخواهم و يا خانه را به قيد شش دانگ بودنش مىخواهم و مطلوبم واحد است .\r\nقلنا : وحدت و تعدّد مطلوب به ميل شخصى نيست ، عقود ، امور عقلايى است و در عرف عقلا بايد تعدّد يا وحدت مطلوب باشد و معيار ، افراد و اشخاص نيستند ؛ به عبارت ديگر عقود بر محور ارادهء اشخاص دور نمىزند ، بلكه دائر مدار عرف عقلاست . در ما نحن فيه هم استدلال به العقود تابعة للقصود باطل است ، چون قصود شخصى مراد نيست ، بلكه قصود عقلا مراد است و به همين جهت است كه اگر يك جفت كفش بخرد كه يك لنگهء آن براى بايع و لنگهء ديگر براى ديگرى است عقلا نمىگويند در لنگه‌اى كه مالك است عقد صحيح است ، چون در اينجا وحدت مطلوب است ، بنا بر اين اصل معامله تابع قصد است و امّا ترتّب احكام بر آن ، تابع قصد نيست بلكه عقلايى است .\r\n\r\nجواب از دليل دوّم :\r\nدليل دوّم قائلين به فساد عقد در صورت فساد مهر اين بود كه نكاح نوعى معاوضه است و لذا تعبير به « اجورهنّ » در آن شده است و يا در صيغه ، از « باء مقابله » استفاده مىشود ، پس معاوضه است ، حال اگر در معاوضه احد العوضين فاسد باشد ، معاوضه فاسد مىشود ( ثمن يا مثمن ، خمر يا خنزير باشد ) و نكاح هم شبيه معاوضه است ، پس باطل مىشود .\r\nجواب : نكاح معاوضه نيست ، بلكه به كنايه اسم معاوضه بر آن اطلاق شده است ، به عنوان مثال در باب جواز نظر ، روايات كثيره‌اى مىفرمود كه نظر كردن به محاسن مرئه جايز است چون يشتريها بأغلى الثمن ، و گفتيم كه بيع حرّ جايز نيست ، پس اين بيع كنايه است و تعبير اجور ، هم كنايى است .\r\nو ممّا يدلّ على ذلك ، عقد بدون مهر به اجماع صحيح و در قرآن هم آمده است ، در حالى كه معاوضه بدون عوض صحيح نيست ، پس به يقين نكاح از باب معاوضه نيست ، و هكذا در مورد تفويض ( عقد مىكند و تعيين مهر را بر عهدهء زوجه و يا بر عهدهء زوج قرار مىدهد ) اگر بنا بود نكاح معاوضه باشد ، اين نكاح باطل بود چون جهل به عوضين در معاوضه مبطل است ، پس اين دليل كه نكاح را مثل معاوضه دانستند هم ساقط شد .\r\n\r\nجواب از دليل سوّم :\r\nدليل سوّم اين بود كه روايات مىفرمود : « المهر ما تراضيا عليه الناس » و مهر المثل تراضى ندارد ، پس مهر المثل ، مهر نيست .\r\nجواب : مفهومى كه از روايات گرفته شده است در واقع مفهوم لقب است و مفهوم لقب حجّت نيست ، پس اين روايات مفهومى ندارد كه بگويد مهر المثل مهر نيست حال كه مهر نيست ، پس نكاح بدون مهر و باطل است .\r\nسلّمنا ؛ چنين مفهومى داشته باشد ، در اين صورت مىگوييم عامى است كه قابل تخصيص است و لذا در عقد بدون مهر تخصيص خورده است و قائل به مهر المثل مىشويم .\r\n14 - ادامهء مسئلهء 2 7 / 7 / 83\r\n\r\nفرع دوّم : اگر قائل به صحّت عقد شويم جانشين مهر در اين عقد چيست ؟\r\nاحتمالات متعدّدى در كلمات بزرگان ديده مىشود ، كه اين احتمالات را از حدائق « 1 » نقل مىكنيم :\r\nاحتمال اوّل : در صورتى كه دخول حاصل شود مهر المثل جانشين مهر فاسد است و اگر دخول حاصل نشود مهر نيست .\r\nاين قول به شيخ در خلاف و ابن ادريس و محقّق منسوب است .\r\nاحتمال دوّم : در نزد مستحلّين خمر و خنزير آن را قيمت مىكنيم و همان مبلغ را به عنوان مهر پرداخت مىكنيم و اگر حرّ هم مهر قرار داده شود به فرض عبد بودن قيمت مىشود .\r\nاين قول شيخ در مبسوط است .\r\nاحتمال سوّم : تفصيل داده و بگوييم مواردى كه قيمت دارد ،\r\n\r\n\r\n","description":"","footnote":"\r\n( 1 ) . ج 24 ، ص 425 .\r\n","page_name":" 22 ","page_number":22},
  {"content":"\r\n\r\nقيمت را مهر قرار مىدهيم و جايى كه نزد هيچ قومى قيمتى ندارد ( مثل اين كه شخص حرّ را مهر قرار داده‌اند كه قيمتى ندارد مگر اين كه فرض كنيم كه اگر عبد بود چه قيمتى داشت همان را قيمت قرار دهيم ) در اينجا بايد مهر المثل داد .\r\nاين قول را از كسى نقل نمىكند .\r\nاز كلمات جواهر « 1 » در ما نحن فيه استفاده مىشود كه احتمالات ديگرى هم در مسأله وجود دارد .\r\nنتيجه : ظاهر اين است كه قول اوّل صحيح است ، چون ذكر مهر حرام ، كالعدم است و اگر ذكر مهر نكنند ، معيار مهر المثل است و امّا چرا قيمت حرام مهر نباشد با اين كه قيمت أقرب الأشياء است به آن چيزى كه مهر قرار داده شده ؟ چون ملكى نيست تا قيمت أقرب الأشياء باشد و مفهومى ندارد ، بنا بر اين تفصيل هم كه قول سوّم بود ، باطل است ، زيرا يك طرف تفصيل هم قيمت بود و گفتيم شىء حرام قيمت ندارد .\r\nحال اگر بگويد فلان مقدار خنزير كه قيمت آن اين قدر است ، را مهر قرار مىدهم ، در اينجا معيار قيمت است كما اين كه اگر گفته شود مهر اين زن ده سكهء طلا به قيمت نهصد هزار تومان است ، در اينجا مهر همان قيمت است .\r\n\r\nفرع سوّم : در مورد غير مسلمين كه خمر و خنزير برايشان ماليّت دارد چنين مهرى چه حكمى دارد ؟\r\nدر كلام بزرگان مسأله اين گونه مطرح شده است كه ، اذا زوّج الذمّيان و خمر و خنزير مهر قرار داده شود ، چه حكمى دارد ؟\r\nمرحوم محقّق در شرايع فرمايشى دارد كه آن را از جواهر نقل مىكنيم :\r\nو لو عقد الذمّيان على خمر أو خنزير صحّ لأنّه يملكانه ( بنا بر مذهب خودشان ) و لو أسلما أو أسلم أحدهما قبل القبض ( قبض مهر ) دفع القيمة لخروجه عن ملك المسلم ( كأنّ يك مهريّه‌اى قرار داده‌ايم و مهريّه نابود و يا ناياب شده است كه در اينجا قيمت را مىدهند ) سواء كان عينا أو مضمونا ( گاهى خمر يا خنزير موجود را مهر قرار مىدهد كه در اينجا بعضى گفته‌اند قيمت مهر نيست و قيمت براى جايى است كه در ذمّه باشد ، امّا اگر عين خارجى باشد بايد همان عيون خارجى را بردارد ، خصوصا اگر زن هنوز مسلمان نشده است ، مرحوم محقّق بين عين خارجى و ذمّه فرقى نمىگذارد و معتقد است در هر دو صورت بايد قيمت داده شود ) . « 2 »\r\nو من العجب مرحوم امام ( ره ) در مسئلهء هفت همين مسأله را با اضافاتى تكرار مىكنند و ما در آنجا مىگوييم كه حكم منحصر به خمر و خنزير نيست و تمام اموال حرام مثل مال غصبى ، ربا و . . . را شامل مىشود ؛ پس مسأله شديدا محلّ ابتلاست .\r\nمرحوم محقّق ثانى در جامع المقاصد « 3 » كلامى دارد كه خلاصهء آن چنين است :\r\nايشان در ابتدا مىفرمايند : اگر غير مسلمانان عقدى بستند و خمر و خنزير را مهريّه قرار دادند ، هم عقدشان صحيح است و هم مهرشان ، در ادامه مىفرمايند : اگر در حال كفر مهر را تحويل دهد ديگر زوجه طلبى ندارد ، چون در حالى تحويل داده كه هر دو معتقد به ماليّت بوده‌اند ، امّا اگر قبل از دفع ، هر دو يا يكى از آن دو مسلمان شوند ، در اين صورت اگر زوج اسلام آورد چيزى كه حرام است نمىتواند تحويل دهد و ماليّت ندارد و اگر زوجه اسلام آورد نمىتواند تحويل بگيرد . در اينجا قول اصح ، قيمت خمر و خنزير در نزد مستحلّين است . در ادامه ايشان تفصيلى را كه در كلام شرايع آمده ( فرق بين عين و دين ) ذكر مىكند .\r\n\r\nمقتضاى قاعده :\r\nقاعده در اين مسأله ( فرع سوّم ) چيست ؟ اين فرع داراى سه صورت است كه صور مسأله را تك تك بررسى مىكنيم .\r\n\r\nصورت اوّل : هيچ يك مسلمان نشده‌اند\r\nو براى رفع خصومت نزد قاضى مسلمان آمدند . در اينجا قاضى از باب قاعدهء الزام حكم مىكند كه مهر را بدهد . اگر قاعدهء الزام نباشد همزيستى مسالمت‌آميز مسلمانان ( التعايش السلمى ) با ديگر اديان ممكن نيست و سيره قائم است بر اين كه قاعدهء الزام جارى شود .\r\nحال اگر قبل از اين كه مسلمان شوند مهر را پرداخت كرده ، زوجه ديگر چيزى طلبكار نيست .\r\n15 - ادامهء مسئلهء 2 8 / 7 / 83\r\n\r\nصورت دوّم : اگر قبل از دادن مهر هر دو يا يكى از آن دو مسلمان شوند ،\r\nنمىتوانند خمر و خنزير را به عنوان مهر بدهند و بايد قيمت\r\n\r\n\r\n","description":"","footnote":"\r\n( 1 ) . ج 31 ، ص 13 .\r\n( 2 ) . ج 31 ، ص 8 و 9 .\r\n( 3 ) . ج 13 ، ص 337 .\r\n","page_name":" 23 ","page_number":23},
  {"content":"\r\n\r\nعند المستحلّين را بپردازند كه اقرب الأشياء به مهر است ، چون مهرى بوده كه قبل از مسلمان شدنشان براى آنها ماليّت داشته در حالى كه مهر المثل براى جايى است كه عقد خالى از مهر باشد .\r\n\r\nصورت سوّم : دفع مهر نكرده‌اند ، ولى مهر عين خارجى است\r\nكه دو حالت دارد :\r\nگاهى زوجه مسلمان نشده كه عين خارجى را برمىدارد ، چون براى او ماليّت دارد و گاهى هر دو و يا زوجه مسلمان شده كه در اين صورت عين خارجى هم باشد نمىتواند بردارد و بايد تبديل به قيمت شود ، چون اقرب الأشياء نسبت به مهر است .\r\nو امّا هناك روايتان :\r\nدو روايت داريم كه يك روايت مؤيّد ( فتواى مشهور ) و ديگرى مخالف است :\r\n* و عنه ، عن البرقى ( احمد بن محمد بن خالد ) و الحسين بن سعيد ( اهوازى ) عن القاسم بن محمدا الجوهرى ( ضعيف و مجهول الحال است ) عن رومى بن زرارة ( الشيبانى كه حديث كم دارد و ثقه است ) عن عبيد بن زرارة ( ثقه است ) قال : قلت لأبى عبد اللّه عليه السّلام :\r\nالنصرانىّ يتزوّج النصرانيّة على ثلاثين دنّا ( خمره ) خمرا و ثلاثين خنزيرا ثم أسلما بعد ذلك و لم يكن دخل بها ، قال : ينظر كم قيمة الخنازير و كم قيمة الخمر و يرسل به إليها ثمّ يدخل عليها ( ذيل يك حكم مستحبّى است و اشاره به سبك بودن مهر است ) و هما على نكاحهما الاوّل . « 1 »\r\nمعناى روايت صحّت نكاح است و احتياج به تجديد صيغه ندارد و فقط در مورد مهر ، قيمت را مىدهند و عمل مشهور هم جابر ضعف سند است .\r\n* . . . عن طلحة بن زيد ( سند خوب است ) عن أبى عبد اللّه عليه السّلام قال : سألته عن رجلين من أهل الذمّة أو من أهل الحرب تزوّج كل واحد منهما امرأة و مهرها خمر و خنازير ثمّ أسلما ؟ قال : ذلك النكاح جايز حلال لا يحرم من قبل الخمر و الخنازير و قال ، إذا أسلما حرم عليهما أن يدفعا إليهما شيئا من ذلك يعطياهما صداقهما « 2 » .\r\nتعبير « صداقهما » بوى مهر المثل مىدهد ، چون نمىگويد قيمت بدهند ، پس اين عبارت شايد خالى از ظهور در مهر المثل نباشد ، ولى با توجّه به صراحت روايت قبل « صداقهما » را تفسير به قيمت عند المستحلّين مىكنيم .\r\n16 ادامهء مسئلهء 2 11 / 7 / 83\r\n\r\nبقى هنا أمران :\r\n\r\nالأمر الاوّل : اهل كتاب مالك خمر و خنزيرند پس نسبت به خودشان مهرشان صحيح است\r\n؛ آيا اين بر خلاف قاعدهء كلّيه‌اى كه مىفرمايد : الكفّار مكلّفون بالفروع كما أنّهم يكلّفون بالأصول نيست ؟\r\nصاحب جواهر در اينجا كلامى دارد كه در واقع اشكال به عبارت مرحوم محقّق است كه مىفرمايد :\r\nو لو عقد الذّميان على خمر أو خنزير صحّ لأنّه يملكانه .\r\nصاحب جواهر در اينجا فتح باب كرده و مىفرمايد اگر اينها مكلّف به فروع هستند يكى از احكام فرعيّه اين است كه نبايد مالك خمر و خنزير شوند ، مگر اين كه بگوييد كفّار فقط مكلّف به اصول هستند .\r\nاين قاعده يك مسئلهء مهمّ است كه كفّار مكلّف به فروع هستند ، پس بايد ببينيم منابع و مدارك آن چيست ؟ وقتى قاعده ثابت شد ، نوبت به بررسى تضادّ بين آن با قاعدهء الزام مىرسد .\r\nكسى به اين قاعده متعرّض نشده و در قواعد فقهيّه از ما هم فوت شده است .\r\nدر بسيارى از جاها مشاهده مىكنيم كه ما با اهل كتاب معاملهء كسانى را مىكنيم كه مكلّف نيستند ، به عنوان مثال در كشور خودمان اهل ذمّه را نهى از منكر و امر به معروف نمىكنيم كه مثلا شراب نخورند ، فقط مىگوييم ، تظاهر نكنند ، و يا مراكز ساخت شراب و پرورش خنزير دارند و آنها را آزاد گذاشته‌ايم و نهى از منكر نمىكنيم كه اين نشان مىدهد آنها مكلّف به فروع نيستند ، دليل اين تسامح چيست ؟\r\nمثال ديگر : زمانى كه ميته با مزكّى مشتبه شود گفته شده است كه بايد از آن اجتناب كرد ولى روايت داريم كه جايز است به مستحلّين آن را فروخت ، حال اگر در اسلام بيع آن به مسلمين حرام است به غير مسلمان هم نبايد فروخت ، چون آنها هم مطابق قاعده ، مكلّف به فروع هستند و يا بعضى از ماهىهاى حرام را به خارج صادر مىكنند و بلا مانع است كه اگر اينها\r\n\r\n\r\n","description":"","footnote":"\r\n( 1 ) . ح 2 ، باب 3 از ابواب مهور .\r\n( 2 ) . ح 1 ، باب 3 از ابواب مهور .\r\n","page_name":" 24 ","page_number":24},
  {"content":"\r\n\r\nمكلّف به فروع هستند نبايد جايز باشد .\r\nمثال سوّم : اگر كفّار پيش پيامبر صلّى اللّه عليه و آله محاكمه‌اى را آوردند  ( فَإِنْ جاؤُكَ فَاحْكُمْ بَيْنَهُمْ أَوْ أَعْرِضْ عَنْهُمْ )  « 1 » پيامبر صلّى اللّه عليه و آله مىتواند مطابق مذهب خودشان بر آنها حكم كند و يا مطابق احكام اسلام حكم كند ؛ حال وقتى دين آنها نسخ شده و آنها هم مكلّف به فروع هستند ، چگونه مىتوان مطابق مذهب آنها كه نسخ شده است حكم كرد .\r\nما مىگوييم احكام تابع مصالح و مفاسد است ، يعنى خداوند مصالح ملزمه را واجب و غير ملزمه را مستحب ، و مفاسد ملزمه را حرام و غير ملزمه را مكروه كرده است . آيا اين فقط در مورد مسلمانان است يعنى اگر غير مسلمان باشند اين مصالح و مفاسد در مورد آنها نيست ؟ اگر اين مفاسد و مصالح عام است ، بايد شامل آنها هم شود كه مىشود ، پس آنها هم مكلّف به فروعند .\r\nاز طرف ديگر ما با كفّار معاملاتى مىكنيم كه گويا مكلّف به فروع نيستند ، از جمله اين كه ما اهل ذمّه را امر به صلاة و صيام و زكات . . . ( امر به معروف ) و يا نهى از شرب خمر در خانه‌هايشان ( نهى از منكر ) نمىكنيم ، اگر مكلّف هستند چرا اينها را امر به معروف و نهى از منكر نكنيم ؟\r\nاينها از عوامل حرام ( مثل بيع خمر و خنزير ، و آلات قمار و . . . ) مالك اموال زيادى مىشوند و ما با آنها خريدوفروش مىكنيم ، خمس و زكات نمىدهند و آنها پولهايى كه از اين راه به دست مىآورند به ما مىدهند ، اگر مكلّف به فروع هستند ، اين معاملات ما چه شكلى پيدا مىكند ؟ اصولا ما به اينها اجازه مىدهيم به دين خودشان عمل كنند و در عمل به مذهبشان آزادند ، اين چگونه با مكلّفون به فروع سازگار است ؟\r\n\r\nمدارك قاعده :\r\nمدارك قاعدهء « الكفّار مكلّفون بالفروع كما أنّهم مكلّفون بالاصول » چيست ؟\r\nچهار مدرك براى آن پيدا كرده‌ايم :\r\n\r\n1 - اجماع :\r\nصاحب جواهر و ديگران قاعده را مسلّم و اجماعى دانسته‌اند و هركجا اين قاعده در كلمات فقها ذكر شده به عنوان يك قاعدهء اجماعى مطرح شده است ، ولى مدارك ديگر را كه ذكر مىكنيم معلوم مىشود كه اجماع مدركى است .\r\nعلاوه بر اين ، آن اجماعى كه مىگويد : شرائط التكليف اربعة ( عقل ، بلوغ ، قدرت و اختيار ) ، مطابق اين اجماع اگر ايمان و اسلام هم از شرايط عامّهء تكليف باشد ، آن وقت كفّار مكلّف نيستند و حال آن كه كسى شرط پنجمى ذكر نكرده است ، پس اين اجماع هم مىتواند دليل بر قاعده باشد .\r\n\r\n2 - عمومات :\r\nعموماتى كه در كتاب و سنّت است سه گونه است :\r\nالف ) عموماتى كه در ابتداى آنها  « يا أَيُّهَا الَّذِينَ آمَنُوا »  آمده است مانند :  يا أَيُّهَا الَّذِينَ آمَنُوا كُتِبَ عَلَيْكُمُ الصِّيامُ »  « 2 » اين عمومات شامل كفّار نمىشود .\r\nب ) عموماتى كه  « يا أَيُّهَا الَّذِينَ آمَنُوا »  ندارد ولى مخاطب مسلمين هستند ، مانند :  وَ السَّارِقُ وَ السَّارِقَةُ فَاقْطَعُوا  « 3 » و يا  الزَّانِيَةُ وَ الزَّانِي فَاجْلِدُوا  « 4 » كه مراد مسلمانانند .\r\nج ) عام است مانند :  أَحَلَّ اللَّهُ الْبَيْعَ وَ حَرَّمَ الرِّبا  « 5 » كه عام است و بايد شامل كفّار هم شود و يا  « يَسْئَلُونَكَ عَنِ الْخَمْرِ وَ الْمَيْسِرِ قُلْ فِيهِما إِثْمٌ كَبِيرٌ »  « 6 » كه عام است و فرقى نمىكند مسلمين باشند يا كفّار .\r\nاز اين قبيل خطابات در كتاب و سنّت فراوان است كه خطاب عام است .\r\nدر مواردى هم خطاب  « يا أَيُّهَا النَّاسُ »  و  « يا بَنِي آدَمَ »  است كه اين خطاب‌ها عام است و تمام بنى آدم را شامل مىشود .\r\nإن قلت : اهل كتاب بر بعضى از چيزها قدرت ندارند مثلا در عبادات قصد قربت معتبر است و براى آنها قصد قربت ممكن نيست .\r\nقلنا : مىتوانند قصد قربت كنند ، ايمان مىآورند ( به عنوان مقدّمه ) و بعد مىتوانند قصد قربت كنند پس چون قبل از ايمان مخاطب هستند بايد بروند و مقدّمهء قصد قربت را كه همان ايمان است فراهم كنند .\r\n\r\n3 - مذمّت يهود در قرآن بر ارتكاب گناهان فرعيّه :\r\nقرآن مجيد يهود را در آيات متعدّدى به خاطر ارتكاب\r\n\r\n\r\n","description":"","footnote":"\r\n( 1 ) . سورهء مائده ، آيهء 42 .\r\n( 2 ) . سورهء بقره ، آيهء 183 .\r\n( 3 ) . سورهء مائده ، آيهء 38 .\r\n( 4 ) . سوره نور ، آيهء 2 .\r\n( 5 ) . سورهء بقره ، آيهء 275 .\r\n( 6 ) . سورهء بقره ، آيهء 219 .\r\n","page_name":" 25 ","page_number":25},
  {"content":"\r\n\r\nگناهان فرعيّه مذمّت مىكند و اگر مكلّف به فروع نباشند ، مذمّت آنها معنا ندارد ، به عنوان مثال مىفرمايد :\r\n سَمَّاعُونَ لِلْكَذِبِ أَكَّالُونَ لِلسُّحْتِ  « 1 » تفاسير متعدّدى براى  « سَمَّاعُونَ لِلْكَذِبِ »  بيان شده است ؛ ولى بهترين تفسير اين است كه يهود پاى صحبت پيامبر صلّى اللّه عليه و آله مىنشستند و استماع مىكردند تا بتوانند نقطهء ضعفى پيدا كرده و دروغى ببافند و همچنين آنها مال حرام مىخوردند ، پس ، از اين مذمّت معلوم مىشود كه آنها مكلّف به فروع و احكام اسلام هستند ، چون مذهب خودشان نسخ شده است و اگر مكلّف به احكام اسلام هم نباشند ، مذمّت معنا ندارد .\r\nمثال ديگر آياتى كه آنها را بر تحريف ، مذمّت مىكند :\r\n « يُحَرِّفُونَ الْكَلِمَ عَنْ مَواضِعِهِ »  « 2 » معلوم مىشود كه مكلّف به فروع هستند كه مذمّت مىشوند .\r\n\r\n4 - تأسّف كفّار در روز قيامت :\r\nآياتى در قرآن داريم كه حكايت از تأسّف كفّار در روز قيامت دارد كه چرا مثلا نماز نخوانده‌اند و يا اطعام مسكين نكرده‌اند ، اگر مكلّف به فروع نيستند ، چرا افسوس مىخورند .\r\nمؤمنين در روز قيامت به جهنّمىها مىگويند :\r\n  ما سَلَكَكُمْ فِي سَقَرَ * قالُوا   ( آنها هم جواب مىدهند )     لَمْ نَكُ مِنَ الْمُصَلِّينَ * وَ لَمْ نَكُ نُطْعِمُ الْمِسْكِينَ * وَ كُنَّا نَخُوضُ مَعَ الْخائِضِينَ وَ كُنَّا نُكَذِّبُ بِيَوْمِ الدِّينِ     « 3 » ، به قرينهء آيهء آخر مخاطبين كافر بوده‌اند ، پس مراد از مجرمين كفّار هستند كه آنها تأسّف مىخورند چرا فروع دين را انجام نداده‌اند ، و معلوم مىشود كه آنها هم مكلّف به فروعند .\r\n17 - ادامهء مسئلهء 2 12 / 7 / 83\r\n\r\nراه جمع :\r\nجمع بين قاعده و اين احكام اين است كه اينها داخل در يكى از دو قاعدهء الزام و جبّ ( الاسلام يجبّ ما قبله ) است . قاعدهء الزام براى دنيا است كه ما با آنها معاملهء عدم تكليف به بعضى از فروع كنيم ، ماهى غير فلس‌دار و يا مذكّاى مشتبه به ميته را به آنها مىفروشيم . شارع از باب ضرورت چنين اجازه‌اى داده است ، و اگر بخواهيم همه را الزام بكنيم ، وادار كردن همهء آنها به دين اسلام ممكن نيست ؛ لذا مطابق قاعدهء الزام رفتار مىكنيم ولى در آخرت گرفتار هستند بنا بر اين در دنيا ، مكلّف به فروع بودن آنها اثرى براى ما ندارد ، ولى در آخرت گرفتارند .\r\nگاهى هم داخل در قاعدهء جبّ است ، مطابق اين قاعده اموالى كه در زمان كافر بودن به دست آورده و بعد مسلمان شده ، لازم نيست آن اموال را دور بريزد ، در زمان پيامبر صلّى اللّه عليه و آله همچنين نبود . اين قاعده خيلى چيزها را شامل مىشود اموال ، نمازهاى فوت شده ، غسل‌هاى واجبى كه بر گردن آنهاست ، همه را صرف نظر مىكنيم و سوابقشان ناديده گرفته مىشود ، پس ما در معاملهء آنها با خودشان قاعدهء الزام را جارى مىكنيم و وقتى مسلمان شدند ، قاعدهء جبّ را جارى مىكنيم . البتّه ممكن است استثنائاتى داشته باشد مثل اين كه قتل نفس كرده باشد .\r\nمرحوم صاحب جواهر هم بيانشان قريب به همين مضمون است و بعيد است كه مرحوم محقّق هم چيزى بر خلاف اين فرموده باشند .\r\n\r\nالأمر الثانى : اين مسأله ( حرام ) منحصر به خمر و خنزير نيست بلكه عام است\r\nو :\r\nاوّلا ؛ تمام چيزهايى را كه كفّار براى آن ماليّت قائلند و ما قائل نيستيم شامل مىشود مثل آلات لهو و يا قمار و ربا . . .\r\nثانيا ؛ از اين هم فراتر مىرويم چيزهايى كه از نظر ما و هيچ كس ماليّت ندارد را هم شامل مىشود ، مثل مال غصبى كه اگر مهر قرار داده شود ، باطل است و سراغ مهر المثل مىرويم .\r\nثالثا ؛ اگر اموال غير مخمّس را مهر قرار دهند ، مهر باطل مىشود چون يك پنجم آن باطل است و زن هم به الباقى راضى نمىشود . إن قلت : قصد انشا بر مال غصبى متصوّر نيست و غاصب نمىتواند انشاى تمليك بر مال غير كند ، چرا كه مهر نوعى تمليك است .\r\nقلنا : نظير اين مسأله در كتاب بيع وجود دارد ؛ در بيع فضولى زمانى كه براى خودش بفروشد يا غاصب براى خودش بفروشد جواب داده‌اند كه شخص غاصبى كه مال مردم را براى خودش مىفروشد ، ملك عرفى مراد اوست نه تمليك شرعى و قصد بيع مىكند و قصدش هم جدّى است ، پس بيع عرفى است ؛ در ما نحن فيه هم مىگوييم به صورت جدّى مهر قرار مىدهد و به جهت غير مبال بر شرع بودن ، تمليك مهر عرفى است .\r\n\r\n\r\n","description":"","footnote":"\r\n( 1 ) . سورهء مائده ، آيهء 42 .\r\n( 2 ) . سورهء مائده ، آيهء 13 .\r\n( 3 ) . سورهء مدّثر ، آيهء 42 - 46 .\r\n","page_name":" 26 ","page_number":26},
  {"content":"\r\n\r\n18 - مسئلهء 3 ( لا بدّ من تعيين المهر فى الجملة ) 13 / 7 / 83\r\n\r\nمسألة 3 : لا بدّ من تعيين المهر بما يخرج عن الإبهام\r\nفلو أمهرها أحد هذين أو خياطة أحد الثوبين مثلا بطل المهر دون العقد و كان لها مع الدخول مهر المثل نعم لا يعتبر فيه التعيين الذي يعتبر فى البيع و نحوه من المعاوضات ( آيا تعيين اينجا مثل تعيين معاوضات است ؟\r\nخير دقّت باب معاوضات لازم نيست بلكه فى الجمله تعيين لازم است ) فيكفى مشاهدة الحاضر ( مثلا يك گونى گندم و تعيين وزن آن لازم نيست ) و إن جهل كيله أو وزنه أو عدّه أو ذرعه كصبرة من الطعام و قطعة من الذهب و طاقة مشاهدة من الثوب ( پارچه ) و صبرة حاضرة من الجوز ( دليل تكرار صبره در اينجا به اين جهت است كه طعام كشيدنى است و گردو شمردنى ) و أمثال ذلك .\r\n\r\nعنوان مسأله :\r\nدر مهر تعيين لازم است ، امّا تعيين دقيق مانند ابواب معاوضات لازم نيست ، بلكه تعيين فى الجمله كافى است ، چون نكاح معاوضه نيست .\r\n\r\nاقوال :\r\nمرحوم صاحب جواهر مىفرمايد :\r\nبلا خلاف أجده فيه بل نسبه بعضهم إلى قطع الأصحاب ( اين تعبير در كلام رياض هم آمده است ) . « 1 »\r\nمرحوم شهيد ثانى در مسالك كلامى دارد كه ظاهرش مخالفت است و مىفرمايد :\r\nمن جملة المفسدات للمهر جهالته فمتى عقد على مجهول كدابة و تعليم سورة غير معيّنة بطل المسمّى لأنّ الصداق و إن لم يكن عوضا فى أصله إلّا أنّه مع ذكره فى العقد تجرى عليه أحكام المعاوضات و الجهالة من موانع صحّتها . « 2 »\r\nمرحوم صاحب رياض مىفرمايد :\r\nو لا بدّ من تعيينه إذا ذكر من متن العقد ليخرج من الجهالة الموجبة للغرر و الضرر المنهيّ عنهما فى الشريعة ( در واقع دو دليل را براى مسأله ذكر كرده است : يكى نهى النبى عن الغرر است و دليل ديگر لا ضرر است ) .\r\nدر ادامه مىفرمايد : تعيين فى الجمله كافى است و تعيين دقيق لازم نيست ، كما اينكه مثلا در بيع سلف لازم است و بعد تصريح مىكند كه كيل و وزن و شمارش لازم نيست و مشاهده كافى است . « 3 »\r\nجمع‌بندى اقوال :\r\nمسأله تقريبا مسلّم است و عمدتا اصحاب به اين معنا قائل شده‌اند كه تعيين در اينجا با تعيين در بيع تفاوت دارد .\r\n\r\nادلّه :\r\nاصل اين كه اگر تعيين نكنند ، مهر باطل است ، دليل چندانى نمىخواهد چون در صورت عدم تعيين مهر ، نكاح نه يك قرارداد شرعى است و نه يك قرارداد عقلايى و تيرى در تاريكى است و به مهر المثل منتقل مىشود .\r\nامّا صاحب رياض پنج دليل ذكر كرده كه تعيين دقيق لازم نبوده و تعيين بينابين در مهر كافى است :\r\n\r\n1 - قطع اصحاب :\r\nقطع الاصحاب بكفاية انتفاء معظم الغرر ( جهل ) و اغتفار الباقى ( چشم‌پوشى ) فى النكاح ، كه در واقع عبارت اخراى اجماع است .\r\n\r\n2 - موافقت با اصل :\r\nموافقت با اصل اين است كه تعيين دقيق لازم نيست . مراد از اصل چيست ؟ مرحوم صاحب رياض مراد از اصل را بيان نمىكند .\r\n\r\n3 - عمومات كتاب و سنّت :\r\nمرحوم صاحب رياض براى عمومات كتاب و سنّت مثال نمىزند كه بهترين عام از كتاب ، آيهء 24 سورهء نساء است  « وَ أُحِلَّ لَكُمْ ما وَراءَ ذلِكُمْ أَنْ تَبْتَغُوا بِأَمْوالِكُمْ »  كه اطلاق دارد و تعيين دقيق ندارد . در سنّت هم رواياتى كه مىفرمود : « المهر ما تراضى به الناس قلّ أو كثر » اطلاق دارد .\r\n\r\n4 - روايت :\r\nداستان زنى كه خدمت پيامبر آمده و عرض كرد يا رسول اللّه صلّى اللّه عليه و آله زوّجنى و پيامبر او را در مقابل تعليم قرآن به مردى تزويج كرد « زوّجتكها بما معك من القرآن » كه نمىدانيم چقدر قرآن مىدانست ، پس تعيين است ولى تعيين دقيق نيست .\r\nاين دليل از بقيّهء دلايل بهتر است و در ادامه اين روايت را از نظر سند مورد بررسى قرار مىدهيم .\r\n\r\n5 - ما دلّ على كفاية مثل هذا فى العقد الموقّت :\r\nدر عقد موقّت داريم كه جهالت به اين مقدار مضر نيست . در\r\n\r\n\r\n","description":"","footnote":"\r\n( 1 ) . ج 31 ، ص 18 .\r\n( 2 ) . ج 8 ، ص 180 .\r\n( 3 ) . ج 7 ، ص 145 .\r\n","page_name":" 27 ","page_number":27},
  {"content":"\r\n\r\nباب 21 از ابواب عقد موقّت چند روايت داريم كه مىفرمايد « قبضة من الطعام » كافى است ، در حالى كه دقيق نبوده و معلوم نيست چقدر است . حال وقتى در عقد موقّت كه مهر ، از اركان آن است اين مقدار جهالت مضر نباشد ، در عقد دائم به طريق اولى مضر نيست .\r\n\r\nبررسى ادلّهء صاحب رياض :\r\nاكنون هر يك از اين ادلّه را كه در كلام صاحب رياض آمده مورد بررسى قرار مىدهيم :\r\nامّا دليل اوّل : آيا قطع اصحاب كه عبارت اخراى اجماع است كافى است ؟ خير ، اجماع در اينجا مدركى است ، چون مسأله دلايل ديگرى هم دارد و اين اجماع كاشفيّتى از قول معصوم ندارد و ما اجماع را از باب كشف ، حجّت مىدانيم .\r\nامّا دليل دوّم : مراد از اصل چيست ؟ اگر مراد اصل عملى است كه اصل اوّلى در باب معاملات فساد است و اگر مراد عمومات و اطلاقات است كه به دليل سوّم برمىگردد و چيز اضافه‌اى نيست .\r\nامّا دليل سوّم : تمسّك به عمومات كتاب و سنّت خوب است و مناقشه‌اى ندارد .\r\nامّا دليل چهارم : روايت « محمّد بن مسلم » چون يك حديث است و متضافر نيست بايد از سند آن بحث كنيم :\r\n* محمد بن يعقوب ، عن محمد بن يحيى ، عن احمد بن محمد ( كه يا احمد بن محمد عيسى است و يا احمد بن محمد بن خالد برقى است كه هر دو از بزرگان قم هستند ) عن على بن الحكم ( در رجال چند نفر به اين نام هستند جامع الروات مىگويد چند نفر نيست و يك نفر است و او « على بن الحكم الكوفى » و ثقه است و روايات زيادى دارد و نشانهء اين كه اين شخص « على بن الحكم الكوفى » است روايت كردن « احمد بن محمد » از اوست ) عن العلا بن رزين ، عن محمد بن مسلم عن أبى جعفر عليه السّلام قال : جاءت امرأة إلى النبى صلّى اللّه عليه و آله فقالت زوّجنى يا رسول اللّه صلّى اللّه عليه و آله فقال رسول اللّه صلّى اللّه عليه و آله :\r\nمن لهذه ؟ فقام رجل ، فقال : أنا يا رسول اللّه صلّى اللّه عليه و آله زوّجنيها فقال : ما تعطيها ؟ فقال : مالى شىء قال : لا فأعادت و أعاد رسول اللّه صلّى اللّه عليه و آله الكلام فلم يقم أحد غير الرجل ثم أعادت فقال رسول اللّه صلّى اللّه عليه و آله فى المرّة الثالثة : أ تحسن من القرآن شيئا ؟ قال : نعم قال : قد زوّجتكها على ما تحسن من القرآن فعلّمها إيّاه . « 1 »\r\nاين حديث خوبى است كه مىتواند شاهد بر بحث ما باشد چون پيامبر صلّى اللّه عليه و آله زنى را در مقابل آنچه كه از قرآن در نزد مرد بود به او تزويج كرد ، در حالى كه معلوم نبود آن مرد چقدر قرآن مىداند كه تعيين فى الجمله است .\r\nاللّهم إلّا أن يقال ، درست است قرآنى كه نزد مرد بود ممكن است يك يا چند سوره باشد ولى شايد در تعليمش تفاوت قيمت چندانى در عرف نباشد ، پس اين مورد از جاهايى است كه و لو مقدار قرآنى كه با اوست مبهم بوده ولى از جهت ماليّت عرفيّه خيلى تفاوتى در آن نبود ، بنا بر اين حديث قابل استدلال نيست . اين بهترين دليل بود ولى جاى چانه‌زدن دارد .\r\n19 ادامهء مسئلهء 3 14 / 7 / 83 امّا دليل پنجم : رواياتى كه در عقد موقّت آمده بود و مىفرمود كفّى از طعام را مىتوان در عقد موقّت مهر قرار داد كه كفّ طعام مشاهد ولى نامعلوم است ؛ حال وقتى در عقد موقّت كه مهر از اركان آن است تعيين فى الجمله جايز باشد ، در عقد دائم كه مهر از اركانش نيست به طريق اولى جايز است .\r\nاين دليل هم قابل مناقشه است ، چون كفّ از طعام در آن زمان يك كيل عرفى بوده است ؛ اگر چه دقيق نيست مانند اين كه اندازهء كر را به وجب و يا فاصلهء صفوف جماعت را با قدم تعيين مىكنيم در حالى كه وجبها و قدمها متفاوت است ، ولى نوعى تعيين عرفى است .\r\nأضف إلى ذلك ، از لابلاى كلمات صاحب رياض و ديگران دو دليل ديگر هم مىتوان استنباط كرد . تعبير صاحب رياض اين بود كه جايز نيست مجهول بودن مهر به دليل غرر و دليل ضرر :\r\nو لا بدّ من تعيينه إذا ذكر من متن العقد ليخرج من الجهالة الموجبة للغرر و الضرر المنهى عنهما فى الشريعة .\r\nدر كتاب بيع مكاسب ، مرحوم شيخ مىفرمايد :\r\nمهمترين دليل براى اين كه در معاملات تعيين ثمن و مثمن لازم است ، حديث غرر است .\r\nآيا اين حديث به صورت « نهى النبى عن بيع الغرر » است يا به صورت « نهى النبى عن الغرر » ؛ اگر « عن بيع الغرر » باشد كما اين كه در روايات متعدّدى آمده است ، نمىتوان از آن در باب نكاح استفاده كرد ، مگر اين كه كسى الغاى خصوصيّت كند كه كار آسانى نيست ، چون نكاح از معاوضات نيست . امّا روايتى داريم\r\n\r\n\r\n","description":"","footnote":"\r\n( 1 ) . ح 1 ، باب 2 از ابواب مهور .\r\n","page_name":" 28 ","page_number":28},
  {"content":"\r\n\r\nكه « نهى النبى عن الغرر » ، مرحوم شيخ در مكاسب در بحث معلوميّت ثمن مىفرمايد :\r\nو الأصل فى ذلك ( معلوميّت ثمن ) حديث نفى الغرر المشهور بين المسلمين .\r\nاين روايت در كتب فقهى ما موجود است و در كتب عامّه هم آمده است . حال اگر حديث در مورد نفى بيع غررى باشد ، به درد ما نحن فيه نمىخورد و اگر نفى غرر مطلق باشد به درد بحث ما مىخورد ، چون غرر به معناى جهل موجب فريب ، خدعه و نيرنگ است .\r\n« المغرور يرجع الى من غرّه » يعنى شخصى كه فريب خورده به شخصى كه او را فريب داده است رجوع مىكند و غرور به معناى فريب است ، فريبى كه منشأ آن جهل است .\r\n« نهى النبى عن الغرر » يعنى هر جهالتى كه موجب فريب و منشأ نزاع شود ، باطل است كه در نكاح هم مىتوان به آن استدلال كرد .\r\nحديث نفى ضرر مطلق است و مىفرمايد اضرار جايز نيست و جهل گاهى سبب ضرر است .\r\nاين عبارت در بسيارى از كتاب‌هاى فقهى به صورت حديث نبوى نقل شده است ، از جمله در خلاف شيخ طوسى در كتاب الضمان و مسئلهء 5 كتاب الشركة و همچنين در سرائر ابن ادريس ، كه مىفرمايد :\r\nو الرسول نهى عن الغرر . تعبير « روى » ندارد بلكه قطعى مىگويد و معنايش اين است كه گويندهء اين سخن اطمينان به آن داشته است .\r\nمرحوم علّامه هم در مختلف در سه كتاب متاجر باب سلف و ديون باب ضمان و كتاب اجاره اين تعبير را آورده است و معلوم مىشود كه مخصوص بيع نيست . صاحب غنيه هم در كتاب الشركة آن را نقل كرده است . مرحوم شيخ انصارى در مكاسب كتاب البيع در شرط معلوميّت ثمن عبارتى دارد كه اين روايت را اسناد به همهء مسلمين داده و فرموده كه همهء مسلمين عقيده دارند :\r\nو الأصل فى ذلك حديث نفى الغرر المشهور بين المسلمين .\r\nآيا مجموع اين تعبيرات سبب نمىشود اطمينان پيدا كنيم كه اين حديث از پيامبر صلّى اللّه عليه و آله صادر شده است ؟ ما در حجّيت خبر واحد قائليم كه براى وثاقت به روايت ، وثاقت راوى يكى از طرق است ؛ حال آيا با اين مقدار نقل بزرگان وثاقت به روايت پيدا نمىشود ؟\r\nالبتّه اگر سراغ نفى ضرر برويم بايد معلوميّت مطلقه را معتبر بدانيم نه معلوميّت فى الجمله . بعضى مىگويند معلوميّت مطلقه لازم نيست چون نكاح معاوضه نيست و مرئه را خريدوفروش نمىكنند ، ولى به تعبيرى معاوضهء بين نكاح و مهر است و به همين دليل « أجورهنّ » گفته شده و باء مقابله در صيغهء آن آورده شده است . پس كأن مغالطه‌اى شده و فكر كرده‌اند كه اگر نكاح معاوضه باشد معاوضهء مهر با مرئه است ، ولى اين گونه نيست بلكه معاوضهء نكاح و منافع مرئه در مقابل مهر است و به همين جهت است كه مىگوييم نكاح بدون مهر نداريم و نكاح بايد عوض داشته باشد و نكاح بدون مهر نوعى نكاح مخصوص پيامبر صلّى اللّه عليه و آله بوده است .\r\nما معتقديم ؛ حدّ اقل در عصر و زمان ما تعيين دقيق مهر على الاحوط لازم است ، چون عدم تعيين را در عرف ما ، غرر ، ضرر و سفهى مىدانند ، مثلا كيسه‌اى را نشان دهند و بگويند هر چه در اين است ، مهر تو باشد ، اين را عرف نمىپذيرد .\r\nو الشاهد على ذلك ؛ شاهد اين كه نكاح معاوضه است ، مراسمى است ( مهر بران ) كه قبل از عقد به عنوان تعيين مهر قرار مىدهند و چانه مىزنند و صورت مجلس كرده و مىنويسند ، پس در عصر و زمان ما تعيين مهر مانند تعيين در باب بيع و اجاره است ، بلكه از آن هم محكم‌تر ، حال كه موضوع عوض شده عمومات شامل نمىشود .\r\nنتيجه : احوط اين است كه تعيين دقيق لازم است و حتّى هديهء كلام اللّه مجيد يا قيمت آينه و شمعدان را هم بايد تعيين كنند و يا در سكّه ، نوع را تعيين كنند كه جديد است يا قديم ، پس هر چه كه در مهر قرار مىدهند قيمتش را تعيين كنند ، چون در عصر ما عقلا و عرف ، مهر همراه با ابهام را صحيح نمىدانند و به همين جهت به احتياط وجوبى قائل هستيم .\r\n20 - م 4 ( ذكر المهر ليس شرطا فى صحّة القعد الدائم ) 15 / 7 / 83\r\n\r\nمسألة 4 : ذكر المهر ليس شرطا فى صحّة العقد الدائم\r\nفلو عقد عليها و لم يذكر لها مهرا اصلا صحّ العقد ( فرع اوّل ) بل لو صرّح بعدم المهر ( زوّجتك بلا مهر ) صحّ و يقال لذلك اى لإيقاع العقد بلا مهر :\r\nتفويض البضع و للمرأة ( اى يقال للمرأة ) الّتي لم يذكر فى عقدها مهر مفوّضة ( فرع دوّم ) . ( مفوّضه يعنى مهرش تفويض به بعد\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nشده و مفوّضه يعنى خودش تفويض كرده است ) .\r\n\r\nعنوان مسأله :\r\nذكر مهر در عقد موقّت شرط است ولى در عقد دائم شرط نيست . گاهى ممكن است كه بعضى از اين امر تعجّب كنند كه چگونه ذكر مهر در عقد موقّت شرط است ولى در عقد دائم شرط نيست ولى نكته‌اش معلوم است ، زيرا عقد موقّت وقتش محدود است و ممكن است يك روزه يا بيشتر باشد بنا بر اين اجرت بايد متناسب با همان مدّت باشد ، به همين جهت در حال تغيير است و بايد معيّن شود ولى عقد دائم مدّتش معمولا تا پايان عمر است و مهر آن ، مهر المسمّى است كه معيّن است .\r\nاين مسأله داراى دو فرع است كه مرحوم امام ( ره ) اين دو را با هم ذكر كرده‌اند :\r\nفرع اوّل : عدم ذكر مهر در متن عقد .\r\nفرع دوّم : تصريح به عدم مهر در متن عقد « زوّجتك بلا مهر » اين جاى گفتگو دارد .\r\n\r\nفرع اوّل : عدم ذكر مهر در متن عقد\r\nاگر مهر در عقد دائم ذكر نشود عقد صحيح است و اين كه در صورت عدم ذكر مهر چه چيزى به عنوان مهر ثابت است بحثى است كه در مسئلهء پنجم خواهد آمد .\r\n\r\nادلّهء فرع اوّل :\r\nمسأله داراى دلايل متعدّدى است\r\n\r\n1 - اجماع :\r\nاجماعى است كه عقد بدون مهر صحيح است كه البتّه اجماع مدركى است .\r\nمرحوم صاحب جواهر مىفرمايد :\r\nلا خلاف فى أنّ ذكر المهر ليس شرطا فى صحّة العقد بل الاجماع بقسميه ( محصّل و منقول ) عليه . « 1 »\r\n\r\n2 - آيهء : لا جُناحَ عَلَيْكُمْ إِنْ طَلَّقْتُمُ النِّساءَ ما لَمْ تَمَسُّوهُنَّ أَوْ تَفْرِضُوا لَهُنَّ فَرِيضَةً\r\n« 2 » .\r\nآيه مىفرمايد : اشكالى ندارد اگر زنها را طلاق دهيد قبل از آن كه آنها را مس كنيد و قبل از آن كه مهرى قرار دهيد . آيه ظاهر بلكه صريح است كه عقد بدون مهر صحيح است و لو در مقام بيان حكم ديگرى است و تكليف بعد از طلاق را بيان مىكند ولى مسلّم گرفته است كه عقد بدون مهر داريم .\r\nبعضى از محشّين  « لا جُناحَ »  را به آيهء 24 سورهء نساء تفسير كرده‌اند در حالى كه ربطى به عقد بدون مهر ندارد .\r\nپس مطابق آيه در صورتى كه عقدى خوانده شده و مهر تعيين نشده ، صحّت چنين عقدى مسلّم است .\r\n\r\n3 - عقد ازدواج معاوضه نيست :\r\nدر معاوضه ذكر عوضين از اركان است ولى در عقد نكاح زوج و زوجه ركن عقد هستند و معاوضه‌اى بين مهر و بضع نيست بلكه مهريّه شبيه شرط است و اگر نباشد نكاح باطل نمىشود ، پس على القاعده ذكر مهر لازم نيست .\r\n\r\n4 - روايات :\r\nالف ) رواياتى كه تصريح دارد اگر عقد بدون مهر بود و دخول صورت گرفت مهر المثل ثابت و عقد صحيح است . در باب دوازده سه روايت است كه در مقام بيان حكم ديگرى است ولى دلالت بر مقصود ما دارد ، كه از باب نمونه يك حديث را بيان مىكنيم :\r\n* عن الحلبى قال : سألته ( حلبى از غير امام سؤال نمىكند ) عن الرجل يتزوّج امرأة فدخل بها و لم يفرض لها مهرا ثم طلّقها فقال لها مهر مثل مهور نساءها و يمتّعها ( بر فرض كه دخول نباشد ، هديه دهد و اگر دخول شود مهر المثل دهد ) . « 3 »\r\nدر روايت سؤال از مهر المثل است ، ولى مسلّم است كه بدون مهر ، ازدواج صحيح است .\r\nحديث دوّم و سوّم هم همين است .\r\nب ) رواياتى كه « 4 » دلالت مىكند اگر شوهر قبل از دخول بميرد در صورتى كه مهر المسمّى هست ، نصف مهر ثابت است و اگر مهر المسمّى نباشد چيزى براى زن نيست و معناى آن اين است كه عقد صحيح است .\r\n21 - ادامهء مسألهء 4 30 / 8 / 83\r\n\r\nفرع دوّم : تصريح به عدم مهر در متن عقد\r\nآيا چنين عقدى صحيح است ؟ اين كه « بلا مهر » مىگويد قطعا فاسد است چون در اين صورت هبة البضع و هبة النفس است و آيه صريحا مىفرمايد :\r\n وَ امْرَأَةً مُؤْمِنَةً إِنْ وَهَبَتْ نَفْسَها لِلنَّبِيِّ إِنْ أَرادَ النَّبِيُّ أَنْ يَسْتَنْكِحَها \r\n\r\n\r\n","description":"","footnote":"\r\n( 1 ) . ج 31 ، ص 49 .\r\n( 2 ) . سورهء بقره ، آيهء 236 .\r\n( 3 ) . ح 1 ، باب 12 از ابواب مهور .\r\n( 4 ) . ح 4 ، 7 ، 8 ، 11 ، 20 ، 21 ، 22 ، باب 58 از ابواب مهور .\r\n","page_name":" 30 ","page_number":30},
  {"content":"\r\n\r\n خالِصَةً لَكَ مِنْ دُونِ الْمُؤْمِنِينَ »  . « 1 »\r\nمطابق آيه اين از خصائص النبى است ، البتّه اگر چه به پيامبر اكرم صلّى اللّه عليه و آله اجازه داده شد ولى از نظر تاريخى معلوم نيست كه پيامبر اكرم صلّى اللّه عليه و آله از آن استفاده كرده باشد .\r\nحال كه شرط فاسد است ، آيا اين فساد به عقد هم سرايت مىكند ؟\r\nاقوال :\r\nمشهور و معروف فساد عقد است . مرحوم صاحب رياض مىفرمايد :\r\nأمّا لو صرّح بنفيه ( مهر ) فى الحال و المآل على وجه يشمل ما بعد الدخول فسد العقد على الأشهر لمنافاته مقتضاه ( مقتضاى نكاح اين است كه مهر داشته باشد ) « 2 » .\r\nدر ادامه صاحب رياض اشكالى دارد و قول غير مشهور ( عدم فساد ) را تقويت مىكند .\r\nمرحوم صاحب جواهر مىفرمايد :\r\nلا خلاف و لا إشكال فى فساد الشرط بل المعروف فساد العقد ايضا . « 3 »\r\nدر ادامه صاحب جواهر مىفرمايد :\r\nمرحوم شيخ طوسى قائل به صحّت عقد شده است ولى كلام شيخ دلالت بر صحّت عقد نمىكند .\r\nمرحوم شهيد ثانى در مسالك مىفرمايد احتمال فساد قوى است و مذهب مشهور را تقويت مىكند :\r\nلو صرّح بنفيه ( مهر ) فى الحال و المآل على وجه يشمل ما بعد الدخول فسد العقد فى قول قوى لمنافاته مقتضاه . « 4 »\r\nجمع‌بندى :\r\nشهرت بر فساد است و بعضى از جمله مرحوم امام قائل به صحّت عقد شده‌اند .\r\n\r\nادلّه :\r\nمسأله دو دليل عمده دارد :\r\n\r\n1 - مخالفت با مقتضاى عقد :\r\nاين شرط ( بلا مهر ) مخالف مقتضاى عقد است ، به عبارت ديگر معناى اين سخن اين است كه دو انشاى متناقض داريم ، ماهيّت « زوّجتك نفسى » مع المهر است ، چون در مفهوم نكاح اين معناى آمده است ، بعد كه « بلا مهر » مىگويد اين تناقض در انشا است و اين كه مىگويند شرط مخالف مقتضاى عقد باطل است به اين دليل است كه به تناقض در انشا برمىگردد ، علاوه بر اين حساب مهر از ساير شرايط فاسد جداست و ما در ساير شرايط فاسد قائل به فساد عقد نيستيم ، ولى شرط عدم مهر مثل بعتك بلا ثمن است زيرا بعتك يعنى معاوضه و بلا ثمن يعنى لا معاوضه و اين تناقض در انشا است .\r\nإن قلت : معروف و مشهور اين است كه شرط فاسد مفسد نيست و استثنا هم نزده‌اند ، پس اين شرط فاسد نبايد مفسد باشد .\r\nقلنا : در جايى كه فساد شرط به خاطر مخالفت با مقتضاى عقد باشد قبول نداريم كه شرط فاسد مفسد نيست و مشهور هم معلوم نيست قبول داشته باشند پس در ما نحن فيه فساد شرط موجب فساد عقد مىشود چون تناقض در انشاست .\r\nكسانى كه مىگويند شرط فاسد مفسد نيست ، معتقدند كه عند العقلاء شرط و مشروط از قبيل تعدّد مطلوب است كه اگر يكى فاسد شد به ديگرى سرايت نمىكند ولى در شرط مخالف مقتضاى عقد اين حرف درست نيست و تعدّد مطلوب معنا ندارد .\r\n22 - ادامهء مسألهء 4 1 / 9 / 83\r\n\r\n2 - روايات :\r\nروايات متعدّدى داريم كه صاحب جواهر هم به بعضى از آنها استدلال كرده‌اند . مرحوم صاحب وسائل عنوان باب را « عدم انعقاد نكاح بلفظ الهبة » قرار داده و تحت اين عنوان نه روايت نقل كرده است كه در بين آنها روايات صحيحه هم وجود دارد .\r\n* . . . عن الحلبى قال : سألت أبا عبد اللّه عليه السّلام عن المرأة تهب نفسها للرجل ينكحها به غير مهر فقال : إنّما كان هذا للنبي صلّى اللّه عليه و آله فأمّا لغيره فلا يصلح هذا حتّى يعوّضها شيئا يقدّم إليها قبل أن يدخل بها قلّ أو كثر . . . « 5 »\r\nاين روايت كه مىفرمايد « فلا يصلح هذا » ظاهرش اين است كه نكاح درست نيست ولى بعضى گفته‌اند كه ظاهرش اين است كه شرط فاسد است .\r\n* . . . عن أبى الصباح الكنانى ، عن أبى عبد اللّه عليه السّلام قال : لا تحلّ\r\n\r\n\r\n","description":"","footnote":"\r\n( 1 ) . سورهء احزاب ، آيهء 50 .\r\n( 2 ) . ج 7 ، ص 145 .\r\n( 3 ) . ج 31 ، ص 49 - 50 .\r\n( 4 ) . ج 8 ، ص 202 .\r\n( 5 ) . ح 1 ، باب 2 از ابواب عقد نكاح .\r\n","page_name":" 31 ","page_number":31},
  {"content":"\r\n\r\nالهبة إلّا لرسول اللّه صلّى اللّه عليه و آله و أمّا غيره فلا يصلح نكاح إلّا به مهر . « 1 »\r\nظاهرش اين است كه نكاح اشكال دارد نه اين كه شرط فاسد است و اين كه بعضى مثل مرحوم صاحب جواهر و شيخ طوسى و مرحوم امام نكاح را صحيح دانسته‌اند ، خلاف ظاهر است .\r\n* . . . عن عبد الله بن سنان ( مرسله است ) عن أبى عبد الله عليه السّلام فى امرأة وهبت نفسها لرجل أو وهبها له وليّها فقال : لا ( عقد باطل است ) إنّما كان ذلك لرسول اللّه صلّى اللّه عليه و آله ليس لغيره . . . « 2 »\r\n* . . . عن زرارة ، عن أبى جعفر عليه السّلام : قال سألته عن قول اللّه عزّ و جل  « وَ امْرَأَةً مُؤْمِنَةً إِنْ وَهَبَتْ نَفْسَها لِلنَّبِيِّ »  فقال : لا يحل الهبة إلّا لرسول اللّه صلّى اللّه عليه و آله و أمّا غيره فلا يصلح نكاح إلّا به مهر . « 3 »\r\nبقيّهء روايات اين باب هم به همين مضمون است .\r\nجمع‌بندى :\r\nبا دليل عقلى و نقلى ثابت كرديم كه عقد باطل است .\r\n23 - ادامهء م 4 و م 5 ( استحقاق المرأة فى صورة عدم ذكر المهر ) 2 / 9 / 83\r\n\r\nبقى هنا شىء :\r\nمرحوم امام ( ره ) در متن تحرير الوسيله فرمودند كه عقد بلا مهر را تفويض مىگويند و به زن مفوّضه يا مفوّضه مىگويند ؛ معناى تفويض چيست ؟\r\nتفويض يعنى واگذارى مهر به زوج و زوجه تا بعدا تصميم‌گيرى كنند كه چه چيزى را مهر قرار دهند ، اين شرط باطل نيست و لو به صورت شرط ابتدايى است و در ضمن عقد نيست . البتّه رأى مشهور در شروط ابتدايى بطلان است ولى در اينجا استثنائا مشكل ندارد ، پس زوجين حق دارند تعيين مهر كنند كه در اين صورت از نكاح بدون مهر خارج مىشود و احكام نكاح مع المهر را دارد .\r\nاصل در اين مسأله آيهء 236 سورهء بقره است كه از اين آيه مىتوان حكم تفويض را استفاده كرد :\r\n « لا جُناحَ عَلَيْكُمْ إِنْ طَلَّقْتُمُ النِّساءَ ما لَمْ تَمَسُّوهُنَّ أَوْ تَفْرِضُوا لَهُنَّ فَرِيضَةً وَ مَتِّعُوهُنَّ . » \r\n« أو » در اين آيه به معناى « واو » است يعنى اگر دخول حاصل نشود و فرض فريضه هم نشود ، پس مفروض آيه عقد بلا مهر است ، و هيچ چيز به اين مرئه تعلّق نمىگيرد جز اين كه مطابق تعبير  « مَتِّعُوهُنَّ »  هديه‌اى مناسب حال زوج به زن مىدهند .\r\nاين آيه نشان مىدهد كه مىتوان بعد از عقد ، فرض فريضه ( توافق بر مهريّه ) كرد كه روايات هم همين را مىگويد . ( بحث بيشتر در مورد اين آيه در مسئلهء دهم كه در مورد تفويض است خواهد آمد ) .\r\nمسئلهء چهارم بيان موضوع بود يعنى عقد بلا مهر صحيح است و امّا حالا كه صحيح است چه چيزى بايد به مرئه پرداخت شود كه در مسئلهء پنجم مىآيد و در واقع بيان احكام مسئلهء چهارم است . در متن اين مسأله چهار فرع آمده است .\r\n\r\nمسألة 5 : لو وقع العقد بلا مهر لم تستحقّ المرأة قبل الدخول شيئا\r\nإلّا إذا طلّقها فتستحقّ عليه أن يؤتيها شىء بحسب حاله ( زوج ) من الغنى و الفقر و اليسار و الإعسار من دينار أو درهم أو ثوب أو دابة أو غيرها ( مثلا خانه ) و يقال لذلك الشىء : المتعة ( فرع اوّل ) و لو انفسخ العقد قبل الدخول بأمر غير الطلاق ( مثلا زوج فوت كرده كه در اين صورت زوجه مستحقّ چيزى نيست ) لم تستحقّ شيئا ( فرع دوّم ) و كذا لو مات أحدهما قبله ( فرع سوّم ) و امّا لو دخل بها استحقّت عليه بسببه مهر أمثالها ( فرع چهارم ، كه در اين صورت يا به سبب طلاق از هم جدا مىشوند يا به سبب موت و امثال آن ) .\r\n\r\nفرع اوّل : جدايى با طلاق\r\nجايى كه عقد بدون مهر واقع شده اگر قبل از دخول زن را طلاق دهد ، بايد هديه‌اى مناسب حال زوج به زوجه پرداخت شود .\r\nدر اين صورت هيچ اختلافى نيست . مرحوم صاحب جواهر تعبير خوبى دارد و مىفرمايد :\r\nلا خلاف أجده بل لعلّ الإجماع بقسميه ( محصّل و منقول ) عليه . « 4 »\r\n\r\nادلّه :\r\n\r\n[ 1 - آيات 
  ]\r\nسه آيه از قرآن مجيد و روايات به اين مسأله اشاره دارد .\r\n\r\n1 - آيهء 236 بقره :\r\n « لا جُناحَ عَلَيْكُمْ إِنْ طَلَّقْتُمُ النِّساءَ ما لَمْ تَمَسُّوهُنَّ أَوْ تَفْرِضُوا لَهُنَّ فَرِيضَةً وَ مَتِّعُوهُنَّ عَلَى الْمُوسِعِ قَدَرُهُ وَ عَلَى الْمُقْتِرِ قَدَرُهُ مَتاعاً بِالْمَعْرُوفِ  ( هديهء شايسته )  حَقًّا عَلَى الْمُحْسِنِينَ »  .\r\n\r\n\r\n","description":"","footnote":"\r\n( 1 ) . ح 3 ، باب 2 از ابواب عقد نكاح .\r\n( 2 ) . ح 3 ، باب 2 از ابواب عقد نكاح .\r\n( 3 ) . ح 4 ، باب 2 از ابواب عقد نكاح .\r\n( 4 ) . ج 31 ، ص 51 .\r\n","page_name":" 32 ","page_number":32},
  {"content":"\r\n\r\nدر ميان ما اختلافى نيست ، ولى بعضى از اهل سنّت معتقدند كه اين هديه مستحب است ، يعنى از « محسنين » استفادهء استحباب مىشود .\r\nما در جواب مىگوييم بايد ببينيم كه آيا چنين چيزى فهميده مىشود ؟ در قرآن 23 بار كلمهء « محسنين » و يك بار « محسنون » آمده است ، ولى غالب مواردش در جايى است كه انسان به واجبات عمل مىكند نه مستحبّات ، به عنوان مثال  « إِنَّ اللَّهَ لا يُضِيعُ أَجْرَ الْمُحْسِنِينَ »  يعنى خدا اجر كسانى را كه به واجبات عمل مىكنند ، ضايع نمىكند يا  « إِنَّ رَحْمَتَ اللَّهِ قَرِيبٌ مِنَ الْمُحْسِنِينَ »  يا  « إِنَّ اللَّهَ يُحِبُّ الْمُحْسِنِينَ »  ، پس محسن فقط كسى كه كار مستحبّ انجام مىدهد نيست ، بنا بر اين كلمهء محسن نمىتواند جلوى ظهور امر را در وجوب بگيرد .\r\nسلّمنا ؛ آيا ظهور  « مَتِّعُوهُنَّ »  به اضافهء كلمهء « حقّا » و كلمهء « على » در وجوب قويتر است يا كلمهء محسنين در استحباب ؟\r\nشكّى نيست كه ظهور « متّعوهنّ » قوىتر است .\r\n24 - ادامهء مسئلهء 5 3 / 9 / 83\r\n\r\n2 - آيهء 49 سورهء احزاب :\r\nفرض آيه عدم دخول است ولى از جهت تعيين مهر مطلق است و همهء مطلّقات را شامل مىشود كه در اين صورت عدّه ندارد ، چون دخولى صورت نگرفته است و اگر از هم جدا مىشوند به خوبى و خوشى از هم جدا شوند . پس اين آيه از نظر تعيين مهر مطلق است كه آيهء سورهء بقره آن را تقييد مىزند .\r\nآيهء سوّمى هم داريم كه مىفرمايد :\r\n مَتاعٌ بِالْمَعْرُوفِ حَقًّا عَلَى الْمُتَّقِينَ  « 1 » كه بحث آن بعدا خواهد آمد .\r\n\r\n2 - روايات\r\nروايات زيادى در مورد هديهء هنگام طلاق ( متعه ) داريم كه در دو باب ( 48 و 50 از ابواب مهور ) آمده و سه طايفه است :\r\nاوّل : رواياتى كه در مورد محلّ بحث ( مهرى نيست و دخولى هم صورت نگرفته ) وارد شده است .\r\nدوّم : رواياتى كه دو قيدى را كه مطلوب ماست ندارد و خواهيم گفت كه مىتوانيم اين روايات را تقييد كنيم .\r\nسوّم : رواياتى كه مىفرمايد در مورد تمام زنان اعمّ از مدخوله و غير مدخوله بايد متعه‌اى به آنها داده شود كه اين هديه استثنا ندارد و همه را شامل مىشود .\r\nاكنون هر سه طايفه را بررسى و سپس طريق جمع را بيان مىكنيم .\r\n\r\nطايفهء اوّل :\r\n* . . . عن أبى الصباح الكنانى ( سند صحيح است ) عن أبى عبد اللّه عليه السّلام إذا طلّق الرجل امرأته قبل أن يدخل بها فلها نصف مهرها و إن لم يكن سمّى لها مهرا فمتاع بالمعروف على الموسع قدره و على المقتر قدره . . . « 2 »\r\nدلالت و سند روايت خوب است و بهترين حديث همين است .\r\n* . . . عن الحلبى ( سند معتبر است ) عن أبى عبد اللّه عليه السّلام فى الرجل يطلّق امرأته قبل أن يدخل بها قال : عليه نصف المهر إن كان فرض لها شيئا و إن لم يكن فرض لها شيئا فليمتّعها على نحو ما يتمتع به مثلها من النساء « 3 » .\r\nمطابق اين روايت وضع زن را در نظر مىگيرند و به مقتضاى شأن زن هديه مىدهند ، در حالى كه اين خلاف صريح آيهء قرآن است .\r\nاللّهم إلّا أن يقال ؛ كه حمل بر استحباب كنيم ، يعنى رعايت حال زوجه خوب است ولى واجب نيست .\r\n* و عنه ، عن على بن أحمد بن أشيم قال : قلت لأبى الحسن ( امام رضا يا امام كاظم ) عليه السّلام : أخبرنى عن المطلّقة الّتي تجب لها على زوجها المتعة أيهنّ هى ( بهتر بود أيتهنّ هى باشد ) فإنّ بعض مواليك يزعم أنها تجب المتعة للمطلّقة الّتي قد بانت ( مطلّقه‌اى كه به طور كلّى جدا شده يعنى طلاق بائن ) و ليس لزوجها عليها رجعة فأمّا التى عليها رجعة فلا متعة لها فكتب عليه السّلام : البائنة ( يعنى طلاق غير مدخول بها و بائن است و رجعتى ندارد كه در اين صورت اين روايت هم خوب است نه اين كه طلاق ثلاثه مورد نظر باشد ) . « 4 »\r\n* الفضل بن الحسن الطبرسى فى مجمع البيان ( ايشان دو روايت مرسله دارد كه در يك روايت مىفرمايد : عن الباقر و الصادق عليهما السّلام و در روايت ديگر مىگويد : هو المروىّ عن أئمّتنا ) فى قوله تعالى  « وَ مَتِّعُوهُنَّ عَلَى الْمُوسِعِ قَدَرُهُ وَ عَلَى الْمُقْتِرِ قَدَرُهُ »  قال : إنّما تجب المتعة للّتى لم يسمّ لها صداق خاصّة و هو المروىّ عن\r\n\r\n\r\n","description":"","footnote":"\r\n( 1 ) . سورهء بقره ، آيهء 241 .\r\n( 2 ) . ح 8 ، باب 48 از ابواب مهور .\r\n( 3 ) . ح 7 ، باب 48 از ابواب مهور .\r\n( 4 ) . ح 3 ، باب 48 از ابواب مهور .\r\n","page_name":" 33 ","page_number":33},
  {"content":"\r\n\r\nالباقر و الصادق عليهما السّلام ( منابعى در دست مرحوم طبرسى بوده كه به دست ما نرسيده است ) . « 1 »\r\n* و فى قوله تعالى  « فَمَتِّعُوهُنَّ وَ سَرِّحُوهُنَّ سَراحاً جَمِيلًا »  عن ابن عباس قال : هذا إذا لم يكن سمّى لها مهرا فإذا فرض لها صداقا فلها نصفه و لا تستحقّ المتعة قال : و هو المروىّ عن أئمّتنا . « 2 »\r\nبعضى از روايات صحيح السند و صريح الدلاله بود و بعضى ديگر نياز به تفسير داشت .\r\n\r\nطايفهء دوّم :\r\nاين روايات ظاهرا اطلاق دارد .\r\n* . . . عن محمّد بن مسلم ( سند صحيح است ) عن أبى جعفر عليه السّلام قال : سألته عن الرجل يطلّق امرأته قال : يمتعها قبل أن يطلّق قال اللّه تعالى  « وَ مَتِّعُوهُنَّ عَلَى الْمُوسِعِ قَدَرُهُ وَ عَلَى الْمُقْتِرِ قَدَرُهُ »  ( نشانهء تقييد در خود روايت موجود است چون امام به آيه استدلال كرده است ) . « 3 »\r\n* . . . عن أبى عبد اللّه عليه السّلام إنّ متعة المطلّقة فريضة . « 4 »\r\nظاهر روايت اطلاق است ، ولى شاهد بر تقييد داريم كه « متعة المطلّقه » است و نشان مىدهد كه در مورد تفسير آيه است و در مورد تمام مطلّقات نيست ، يعنى متعه‌اى كه شنيده‌ايد و معهود است و در آيه آمده ، فريضه است و مستحب نيست ، پس ردّ پاى تقييد در اين روايت هم موجود است .\r\n* . . . عن أبى جعفر عليه السّلام قال سألته ( سند ضعيف است ) عن الرجل يريد أن يطلّق امرأته قبل أن يدخل بها ( ندارد كه مهر داشته است يا نه ) قال : يمتّعها قبل أن يطلّقها فإنّ اللّه تعالى قال :  « وَ مَتِّعُوهُنَّ عَلَى الْمُوسِعِ قَدَرُهُ وَ عَلَى الْمُقْتِرِ قَدَرُهُ »  ( استدلال به آيه قرينه بر تقييد است ) . « 5 »\r\n* . . . عن البزنطى قال : ذكر بعض أصحابنا أن متعة المطلّقة فريضة . « 6 » اين روايت هم قرينه بر تقييد دارد همانگونه كه در روايت دوّم بيان شد .\r\n\r\nطايفهء سوّم :\r\nپنج روايت « 7 » كه تصريح مىكند چه مدخول بها باشد و چه نباشد ، بايد متعه ( هديه ) داده شود .\r\n* . . . عن زرارة ، عن أبى جعفر عليه السّلام قال : متعة النساء واجبة دخل بها أم لم يدخل بها و يمتّع قبل أن يطلّق . « 8 »\r\nهر پنج حديث يك مضمون دارد كه اين روايات را حمل بر استحباب مىكنيم ، يعنى در موارد ديگر هم علاوه بر مهر ، هديه‌اى داده شود كه اين مستحب است .\r\n25 - ادامهء مسئلهء 5 4 / 9 / 83\r\n\r\nبقى هنا امور :\r\n\r\nالأمر الاوّل : دليل استحباب هديهء ما زاد بر مهر در مطلّقات\r\nاز جمله امورى كه دلالت مىكند بر استحباب متعه در غير موارد عدم مهر آيهء 28 سورهء احزاب است كه مىفرمايد :\r\n « يا أَيُّهَا النَّبِيُّ قُلْ لِأَزْواجِكَ إِنْ كُنْتُنَّ تُرِدْنَ الْحَياةَ الدُّنْيا وَ زِينَتَها فَتَعالَيْنَ أُمَتِّعْكُنَّ وَ أُسَرِّحْكُنَّ سَراحاً جَمِيلًا »  .\r\nبعد از جنگ احزاب وضع مسلمانان از نظر مالى بهتر شد و بعضى از زنان پيامبر حال و هواى ديگرى پيدا كردند و خواستار زينت و زيور بيشترى شدند . آيه نازل شد كه غنايم براى بيت المال است و كسانى كه بيشتر مىخواهند ، طلاقشان را بگيرند و در ادامه تعبير  « أُمَتِّعْكُنَّ »  دارد با اين كه نساء پيامبر مدخول بها بودند ولى دستور پرداخت متعه ( هديه ) مىدهد ، پس دلالت مىكند بر اين كه در تمام موارد طلاق متعه لازم است .\r\nآيهء 241 سورهء بقره هم بر اين معنا دلالت دارد :  « وَ لِلْمُطَلَّقاتِ مَتاعٌ بِالْمَعْرُوفِ حَقًّا عَلَى الْمُتَّقِينَ »  . اين آيه مطلق است و تمام مطلّقات را شامل مىشود .\r\nپس در اين مسأله مىتوان به آيات استدلال كرد ، اگر چه كمتر به آن استدلال شده است .\r\n\r\nالأمر الثانى : اقوال عامّه در مورد هديهء مازاد بر مهر\r\nبايد در اين مسأله اقوال عامّه را بدانيم . عامّه در مسئلهء متعه چهار قول دارند كه ما از كتاب مغنى « 9 » ابن قدامه آن را نقل مىكنيم :\r\nقول اوّل : اين قول از على عليه السّلام و احمد حنبل و جماعتى ديگر نقل شده است . مطابق اين قول هر مطلّقه‌اى متعه دارد . اين قول مطابق آيه است .\r\n\r\n\r\n","description":"","footnote":"\r\n( 1 ) . ح 10 ، باب 48 از ابواب مهور .\r\n( 2 ) . ح 12 ، باب 48 از ابواب مهور .\r\n( 3 ) . ح 1 ، باب 48 از ابواب مهور .\r\n( 4 ) . ح 2 ، باب 48 از ابواب مهور .\r\n( 5 ) . ح 4 ، باب 48 از ابواب مهور .\r\n( 6 ) . ح 6 ، باب 48 از ابواب مهور .\r\n( 7 ) . ح 1 ، 2 ، 3 ، 4 ، 5 ، باب 50 از ابواب مهور .\r\n( 8 ) . ح 1 ، باب 50 از ابواب مهور .\r\n( 9 ) . ج 8 ، ص 46 .\r\n","page_name":" 34 ","page_number":34},
  {"content":"\r\n\r\nآيا متعه واجب است يا مستحب ؟ عبارت صراحتى ندارد و شايد ظاهرش وجوب باشد .\r\nقول دوّم : اين قول روايت ديگرى از احمد بن حنبل ، ابن عباس ، عبد اللّه بن عمر ، شافعى ، اصحاب الرأى ( دار و دستهء ابو حنيفه ) نقل شده كه متعه را در مفوّضه ، قبل از دخول لازم دانسته‌اند ( مطابق اصحاب ما ) .\r\nقول سوّم : قول سوّمى از احمد نقل شده است كه زن مفوّضه ، قبل از دخول نصف مهر دارد و چنين استدلال كرده است كه اگر دخول حاصل شود تمام مهر ثابت است ، حال كه دخول نشده نصف مهر المثل داده مىشود .\r\nاين قول در واقع اجتهاد در مقابل نصّ قرآن است كه در ميان عامّه اجتهاد در مقابل نص كم نيست ، گاهى در مقابل نصوص پيامبر صلّى اللّه عليه و آله هم اجتهاد مىكنند و كتابى هم در اين زمينه جمع‌آورى شده است .\r\nقول چهارم : اين قول از مالك ، ليث و ابن ابى ليلى نقل شده است و آن اين كه متعه در همه مستحب است و آيه را حمل بر استحباب كرده‌اند .\r\n26 - ادامهء مسئلهء 5 7 / 9 / 83\r\n\r\nالأمر الثالث : مقدار متعه ( هديه ) چه اندازه است ؟\r\nقرآن مجيد در آيهء 236 سورهء بقره اشاره‌اى دارد و مىفرمايد :\r\n « عَلَى الْمُوسِعِ قَدَرُهُ وَ عَلَى الْمُقْتِرِ قَدَرُهُ »  .\r\nدر اينجا بحث‌هاى زيادى صورت گرفته است . يكى از بحثها اين است كه آيا بايد در مقدار متعه حال زوج را ملاحظه كرد يا حال زوجه را ؟\r\nمشهور و معروف ملاحظهء حال زوج است ، قرآن هم همين را مىفرمايد ، ولى بعضى از اهل سنّت معيار را حال زوجه مىدانند كه اجتهاد در مقابل نصّ قرآن است .\r\nقول ديگر در مسأله از مرحوم شيخ طوسى است كه مىفرمايد بايد به حسب حال زوجه باشد .\r\nاگر ما باشيم و ظاهر كتاب اللّه ، معيار حال زوج است . البتّه در روايتى آمده كه معيار حال زوجه است ، امّا در واقع مرحوم شيخ طوسى جمع بين روايت و قرآن كرده است كه رعايت حال زوج را واجب و رعايت حال زوجه را مستحب دانسته است .\r\nبحث ديگر اين كه مرحوم صاحب شرايع و بعضى ديگر سه مرحله قائل شده و زوج را به سه قسم غنى و متوسّط و فقير تقسيم كرده و مىفرمايند :\r\nفالغنى يمتّع بالدّابة أو الثوب المرتفع ( لباس گرانبها ) أو عشرة دنانير و المتوسّط بخمسة دنانير أو الثوب المتوسّط و الفقير بالدينار أو الخاتم و ما شاكله . « 1 »\r\nآيا اينها از باب ذكر مثال است يا بايد هميشه همين‌ها داده شود ؟\r\nظاهر اين است كه اين امور در كلام مرحوم محقّق از باب مثال است ، و اين عبارت را كه بعض ديگر از بزرگان هم دارند ، در هيچ روايتى نداريم . البتّه قريب به اين مضمون در دو روايت آمده است كه يكى مرسلهء صدوق و ديگرى فقه الرضا است ، در صورتى كه فقه الرضا را كتاب روايت بدانيم نه كتاب فتوى .\r\n* محمّد بن على بن الحسين ( مرحوم صدوق ) قال : روى ( مرسله ) أنّ الغنى يمتّع بدار و خادم و الوسط يمتّع بثوب و الفقير بدرهم و خاتم . « 2 »\r\n* . . . يمتّعها منه قلّ أو كثر على قدر يساره فالموسع يمتّع بخادم أو دابّة و الوسط بثوب و الفقير بدرهم . « 3 »\r\nدر روايات چيزى كه مانند عبارت مرحوم محقّق در شرايع باشد نداريم و نشان مىدهد كه اينها از قبيل ذكر مثال است و تعيّن ندارد .\r\nو الشاهد على ذلك ؛ روايات متعدّدى در باب 41 وسائل و 34 مستدرك داريم كه در آنها تعبيرات و مثالهاى ديگرى ذكر شده است .\r\n* . . . عن الحلبى ( سند معتبر است ) عن أبى عبد اللّه عليه السّلام . . . إذا كان الرجل موسّعا عليه متّع امرأته بالعبد و الأمة و المقتر يمتّع بالحنطة ( گندم ) و الزبيب ( كشمش ) و الثوب و الدراهم . « 4 »\r\nدر اين روايت تقسيم ثنايى و مثالهايى ذكر شده كه مقدارش تعيين نشده است . در بعضى ديگر از روايات فقط اقل ذكر شده است مثل روايت ذيل :\r\n* . . . قال قلت لأبى جعفر عليه السّلام أخبرنى عن قول اللّه عزّ و جلّ  « وَ لِلْمُطَلَّقاتِ مَتاعٌ بِالْمَعْرُوفِ حَقًّا عَلَى الْمُتَّقِينَ »  ما أدنى ذلك المتاع إذا كان معسرا ( سؤال از اقلّ متعه است ) قال : خمار أو شبهه . « 5 »\r\n\r\n\r\n","description":"","footnote":"\r\n( 1 ) . ج 2 ، ص 548 .\r\n( 2 ) . ح 3 ، باب 49 از ابواب مهور .\r\n( 3 ) . مستدرك الوسائل ، ج 15 ، ح 5 ، باب 34 از ابواب مهور .\r\n( 4 ) . ح 1 ، باب 49 از ابواب مهور .\r\n( 5 ) . ح 2 ، باب 49 از ابواب مهور .\r\n","page_name":" 35 ","page_number":35},
  {"content":"\r\n\r\nو در بعضى از روايات مثل روايت ذيل مىفرمايد :\r\n* . . . قال : و المتعة خادم أو كسوة أو رزق و هو المروىّ عن الباقر و الصادق عليهما السّلام . « 1 »\r\n* . . . كان علىّ بن الحسين عليهما السّلام يمتّع بالراحلة . « 2 »\r\nجمع‌بندى : از عبارات فقها و روايات متعدّد استفاده مىشود كه حدّ خاصّى در شرع تعيين نشده و به فهم عرف واگذار شده است ، البتّه در بسيارى از موارد در شرع مانند نفقهء مرئه و مسكن مرئه ، عرف ملاك است و در شرع مقدارى براى آن معيّن نشده است .\r\nفلسفهء متعه :\r\n* . . . قال : متّعوهن جمّلوهنّ بما قدرتم عليه ( جمالى به آنها بدهيد تا با اين طلاق تحقير نشوند ) فانهنّ يرجعن بكآبة ( حزن و اندوه ) و حياء و همّ عظيم و شماتة من أعدائهنّ فإنّ اللّه كريم يستحيى و يحبّ أهل الحياء إنّ أكرمكم عند اللّه أشدّكم إكراما لحلائلكم « 3 » .\r\nيكى از احترامها هم در حقّ زوجه اين است كه با مهربانى و احترام از هم جدا شوند .\r\n\r\nالأمر الرابع : مسائل باقى مانده\r\nدر اينجا مسائلى را متذكّر مىشويم كه مرحوم امام ( ره ) در تحرير الوسيله به آن اشاره نفرموده‌اند ولى فقهاى ديگر به آن اشاره كرده‌اند :\r\nالف ) چرا با اين كه قرآن تقسيم ثنايى دارد ولى برخى از فقها و روايات تقسيم ثلاثى كرده‌اند ؟\r\nجواب : قرآن نمىخواهد بگويد كه مردم دو بخش‌اند ، بلكه از باب مثال است ، چرا كه قابل انكار نيست كه طبقهء متوسّط بيشترين افراد جامعه را تشكيل مىدهند ، پس ثلاثى گفتن مخالفت با قرآن نيست ، علاوه بر اين هر كدام از اقسام ثلاثه هم داراى درجاتى است .\r\nب ) آيا رضايت زوجه در متعه شرط است ؟\r\nجواب : بعضى از عامّه رضايت زوجه را شرط مىدانند با اين كه قرآن اطلاق دارد و ندارد كه رضايت زوجه را حاصل كنند ، و اين اجتهاد در مقابل نص است و اصل ، برائت از زايد است و اگر رضايت زوجه شرط باشد ، شايد زوجه به اندازهء مهر المثل هم راضى نشود .\r\nج ) حال اگر متعه به اندازهء نصف مهر المثل ( اگر دخول حاصل مىشد بايد تمام مهر المثل را مىدادند ) يا به اندازهء مهر المثل يا بيشتر از آن بود آيا اشكالى دارد و بايد از آن كمتر باشد ؟\r\nجواب : لازم نيست مهر المثل سنجيده شود و ظاهر قرآن اين است كه  « عَلَى الْمُوسِعِ قَدَرُهُ »  ، بنا بر اين مقيّد به مقدار مهر المثل نيستيم .\r\nد ) آيا متعه را قبل از طلاق بدهند يا بعد از طلاق ؟\r\nجواب : ظاهرا بعد از طلاق است  « إِنْ طَلَّقْتُمُ النِّساءَ . . . »  ولى در بعضى از روايات خوانديم كه مىفرمود : « يمتّعها قبل أن يطلّقها » كه بايد حمل بر استحباب كنيم .\r\nه ) آيا زن مىتواند بگويد كه تو مرا طلاق بده ، متعه را به تو بخشيدم ؟ آيا ابراء از متعه صحيح است ؟\r\nجواب : بعضى مىگويند كه نمىشود چون از قبيل ابراء قبل از ضمان ( اسقاط ما لم يجب ) است . ما معتقديم در جايى كه در آستانهء واقع شدن است ، اسقاط ما لم يجب جايز است ، مثلا در آستانهء نكاح مىتواند حقّ قسم را ساقط كند و در ما نحن فيه چون در آستانهء طلاق است ، زوجه مىتواند ابراء كند .\r\n27 - ادامهء مسئلهء 5 8 / 9 / 83 بيان ذلك ، اسقاط حق بر 3 صورت است :\r\nصورت اوّل : جايى است كه حقّى واجب شده كه همه مىگويند در اين صورت مىتواند حقّ خود را ساقط كند .\r\nصورت دوّم : در جايى است كه در آستانهء وجوب است ، در اينجا نيز اسقاط حق جايز است .\r\nصورت سوّم : اين است كه نه واجب شده و نه در آستانهء وجوب است ؛ در اينجا چيزى نيست كه ساقط كند ، به عنوان مثال همه قبول دارند كه در آستانهء عقد بيع مىتوان اسقاط كافّهء خيارات كرد ، حتّى غبن فاحش را ، در حالى كه هنوز خيارى نيامده ، پس چه چيزى را ساقط مىكند ؟ همه چنين اسقاطى را جايز مىدانند ، چون در آستانهء وجوب است ، پس اگر اين را قبول كرديم ، در هرجا كه در آستانهء وجوب باشد ، مىتوان حق را اسقاط كرد و لو لم يجب ، و دليل اين امر هم بناى عقلاست ، يعنى همان گونه كه عقلا مىگويند اسقاط ما لم يجب جايز نيست .\r\n\r\n\r\n","description":"","footnote":"\r\n( 1 ) . ح 11 ، باب 48 از ابواب مهور .\r\n( 2 ) . ح 5 ، باب 49 از ابواب مهور .\r\n( 3 ) . ح 6 ، باب 49 از ابواب مهور .\r\n","page_name":" 36 ","page_number":36},
  {"content":"\r\n\r\nشاهد ديگر اين كه در باب عقد متعه اهل سنّت زير بار عقد متعه نمىروند ولى عقدى به نام « مسيار » درست كرده‌اند كه عقدى دائم است ، ولى تمام خواصّ عقد متعه را دارد ، يعنى زوجه نه حقّ ميراث دارد و نه حقّ قسم و نه حقّ نفقه كه اين حقوق زوجيّت را در ضمن عقد ساقط مىكند ، در حالى كه عقدى هنوز واقع نشده است ، پس اهل سنّت هم قائلند كه بعضى از حقوق قابل اسقاط است .\r\nنتيجه : اسقاط ما لم يجب باطل است ، الّا در جايى كه در آستانهء وجوب باشد كه اسقاط را در اينجا جايز مىدانند . در ما نحن فيه هم كه متعهء عقد بلا مهر است ، در آستانهء طلاق زوجه مىتواند حقّ متعهء خود را ساقط كند .\r\nهمان‌گونه كه گفته شد در مسئلهء پنجم چهار فرع داريم كه تا اينجا فرع اوّل بيان شد .\r\n\r\nفرع دوّم : جدايى با فسخ\r\nجدايى با طلاق نيست بلكه با فسخ است .\r\nزن قبل از دخول بالفسخ از مرد جدا شد ( مثلا فسخ به عيوب ) در حالى كه مهرى هم در عقد تعيين نكرده‌اند ، آيا در فسخ به عيوب يا فسخ به خيار شرط يا تدليس و امثال آن و يا در صورت انفساخ عقد مانند اين كه زن نوهء دخترى خود را شير دهد كه مطابق مذهب مشهور زن در خانهء شوهر بر شوهر حرام مىشود و نكاح خود به خود منفسخ مىشود و يا ارتداد زوج كه در صورت ارتداد زوج عقد منفسخ مىشود ، آيا حكم طلاق جارى مىشود تا متعه واجب باشد ؟\r\nاين مطلب محلّ بحث است . مشهور معتقدند كه شامل فسخ و انفساخ نمىشود ، چون ادلّه ( آيات و روايات ) همه در مورد طلاق بود ، به عبارت ديگر متعه خلاف اصل است و چيزى كه خلاف اصل است ، دليل مىخواهد و قياس جايز نيست ، ولى در مقابل بعضى به دو دليل متعه را در اين صورت هم لازم دانسته‌اند :\r\n\r\n1 - الغاى خصوصيّت قطعيّه ( تنقيح مناط ) :\r\nطلاق خصوصيّتى ندارد بلكه عرف مىگويد ملاك جدايى است و جدايى حاصل شده است ، پس بايد آن هديه را بدهد .\r\n\r\n2 - روايت جابر :\r\n* . . . عن جابر ( جعفى ) عن أبى جعفر عليه السّلام فى قوله تعالى  « فَمَتِّعُوهُنَّ وَ سَرِّحُوهُنَّ سَراحاً جَمِيلًا »  قال : متّعوهنّ جمّلوهنّ بما قدرتم عليه فإنهنّ يرجعن بكآبة و حياء و هم عظيم و شماتة من اعدائهنّ . . . « 1 » .\r\nاين تعابير در تمام جدايىها هست ، حتّى اگر طلاق هم نباشد ، بنابراين اگر علّتى كه از اين روايت استفاده مىشود ملاك قرار دهيم بايد به عموميّت متعه در طلاق و غير آن قائل شويم .\r\nجواب از دو دليل :\r\nمشهور در مقابل معتقدند كه اين الغاى خصوصيّت قطعى نيست و روايت سندا و دلالتا اشكال دارد .\r\nاز نظر سند : يكى از افراد مورد اشكال « عمرو بن شمر » است . مرحوم نجاشى كه استاد كل در علم رجال است مىفرمايد : او جدّا ضعيف است و بسيارى از روايات جابر جعفى را جا به جا كرده است .\r\nمرحوم حاجى نورى در مستدرك او را ثقة مىداند ، چون پنج نفر از اصحاب اجماع از او نقل كرده‌اند . آيا نقل اصحاب اجماع از كسى دليل وثاقت آن فرد است ؟\r\nاصحاب اجماع خودشان ثقه هستند نه اين كه آن كسى كه اينها از او نقل مىكنند آن هم ثقه باشد .\r\nاين شخص جزء اسناد كامل الزيارات هم هست و آقاى خوبى ابتداء تمام رجال كامل الزيارات را ثقه مىدانستند چرا كه ابن قولويه فرموده كه او فقط از ثقات نقل كرده است ، ولى نقل كرده‌اند كه آقاى خويى بعدا از اين نظريّه برگشتند . پس « عمرو بن شمر » قابل توثيق نيست .\r\nاشكال ديگر سند « حسن بن سيف » است كه شخصى مجهول الحال است ، البتّه برادرش على شايد معتبر باشد ، پس اين سند ضعيف است .\r\nاز نظر دلالت : آن چه كه در اين روايت امام ذكر فرموده‌اند حكمت است نه علّت ، و در مورد مطلّقه است پس در غير مورد طلاق متعه واجب نيست .\r\nلكنّ الإنصاف : انصاف اين است كه طلاق فرقى با انفساخ ندارد و احتياط واجب اين است كه زوج متعه بدهد ، چرا كه در شرع اسلام نداريم كسى كه شوهر كند و چيزى به او ندهند ( شايد در مورد عيب بگوييم چون معيوب بوده چيزى ندارد ) چون اگر چيزى ندهد مانند هبة البضع است كه گفتيم از خصايص النّبى صلّى اللّه عليه و آله است و بسيار بعيد است و لذا مىگوييم احتياط وجوبى اين است كه مرد متعه را بدهد به خصوص اگر\r\n\r\n\r\n","description":"","footnote":"\r\n( 1 ) . ح 6 ، باب 49 از ابواب مهور .\r\n","page_name":" 37 ","page_number":37},
  {"content":"\r\n\r\nتمتّعاتى هم برده باشد .\r\n\r\nفرع سوّم : جدايى با موت\r\nاين فرع در جايى است كه مهر و دخولى نبوده و با موت از هم جدا شده‌اند ، آيا متعه در اينجا لازم است ؟\r\nدر اينجا نيز بحث است و ادّعاى اجماع شده كه در اين صورت چيزى به زوجه پرداخت نمىشود .\r\nمرحوم صاحب جواهر مىفرمايد :\r\nفإن مات أحدهما قبل الدخول و قبل الفرض فلا مهر لها و لا متعة عندنا . « 1 »\r\nظاهر تعبير « عندنا » اجماع است .\r\n\r\nادلّه :\r\n\r\n1 - اجماع :\r\nهمان گونه كه مرحوم صاحب جواهر فرمودند مسأله اجماعى است .\r\n\r\n2 - روايات :\r\nبه چند روايت هم استدلال شده است . در اين روايات صحبتى از متعه نمىشود و فقط « لا مهر لها » مىفرمايد اين سكوت امام عليه السّلام در مقام بيان حقّ مرئه ، لا أقلّ در هفت مورد - كه بيش از اين هم ممكن است باشد - دليل بر نفى متعه است . « 2 » يك روايت را از باب نمونه بيان مىكنيم و روايات ديگر هم به همين مضمون است . بنا بر اين مذهب مشهور قوى به نظر مىرسد كه مرحوم امام در تحرير الوسيله هم به همان قائلند .\r\n* . . . عن الحلبى عن أبى عبد اللّه عليه السّلام أنّه قال فى المتوفّى عنها زوجها إذا لم يدخل بها إن كان فرض لها مهرا فلها مهرها الذي فرض . . .\r\nو إن لم يكن فرض لها مهرا فلا مهر لها . . . « 3 » .\r\nاز اين كه در روايت نفرموده است بايد متعه بدهند ، معلوم مىشود كه متعه لازم نيست ، چون اگر لازم بود بايد امام مىفرمود چرا كه در مقام بيان است .\r\nأضف إلى ذلك : ادلّهء متعه هم از اين مورد كوتاه است ، چون در مورد طلاق بود و شامل صورت موت نمىشود .\r\nفقط در اينجا يك مشكل وجود دارد و آن اين كه عدم پرداخت متعه باعث مىشود كه زن هيچ چيزى نداشته باشد و شبيه هبه مىشود ، در حالى كه مرئهء موهوبه از خصائص النبى صلّى اللّه عليه و آله است . زوج در اين مدّت با اين مرئه بوده و انواع تمتّعات را غير از دخول از اين زن برده است ، حال كه زوج فوت كرده ، اگر در مقابل ، متعه‌اى پرداخت نشود ، عملا شبيه هبه مىشود .\r\nدر اين موارد و لو روايات متعدّدى داريم كه در مقام بيان است و سخنى از متعه در آن نيست ولى مشكل ما در اين است كه وقتى در مقابل آيه قرار مىگيريم ، آيه مىفرمايد هبه از خصائص النبى است . بنا بر اين اگر ورثهء صغيرى در بين ورّاث نباشد ، كبيرها احتياطا هديه‌اى مناسب شأن زوج به اين مرئه بدهند تا مشكل موهوبه پيدا نكند . الغاى خصوصيّت هم در اينجا ممكن است ولى ما سراغ آيه مىرويم .\r\n28 - ادامهء مسئلهء 5 9 / 9 / 83\r\n\r\nفرع چهارم : عدم تعيين مهر و حصول دخول\r\nاگر تعيين مهر نشده ولى دخول حاصل شد ، اجماعى است كه در اين صورت مهر المثل لازم است .\r\nاقوال :\r\nمرحوم كاشف اللثام مىفرمايد :\r\nفإن دخل فلها مهر المثل لأنّ البضع لا يخلو عن العوض إذا لم يكن بغيّا للأخبار و الإجماع . « 4 »\r\nمرحوم صاحب جواهر تعبير محكم‌ترى دارد و مىفرمايد :\r\nبلا خلاف بل الإجماع بقسميه عليه . « 5 »\r\n\r\nادلّه :\r\nبه دو دليل تمسّك شده است :\r\n\r\n1 - اجماع :\r\nهمان‌گونه كه بيان شد مسأله اجماعى است و اين اجماع مدركى نيست ، چون مسأله از مسلّمات است .\r\n\r\n2 - روايات :\r\nسه روايت داريم كه صريح و معتبر است :\r\n* . . . عن الحلبى ( صحيحه ) قال : سألته ( مضمره است ولى شخصيّتى مثل حلبى از غير امام سؤال نمىكند ) عن الرجل يتزوّج امرأة فدخل بها و لم يفرض لها مهرا ثم طلّقها فقال : لها مهر مثل مهور نسائها و يمتعها ( مشهور به وجوب متعه كه در اين ذيل\r\n\r\n\r\n","description":"","footnote":"\r\n( 1 ) . ج 31 ، ص 51 .\r\n( 2 ) . ج 4 ، 7 ، 8 ، 11 ، 20 ، 21 و 22 باب 58 از ابواب مهور .\r\n( 3 ) . ج 22 ، باب 58 از ابواب مهور .\r\n( 4 ) . ج 7 ، ص 403 .\r\n( 5 ) . ج 31 ، ص 51 .\r\n","page_name":" 38 ","page_number":38},
  {"content":"\r\n\r\nآمده فتوا نداده‌اند ، مگر اين كه بگوييم در تمام طلاقها اگر هديه‌اى به زن داده شود مستحب است ) « 1 » .\r\n* و باسناده عن على بن حسن بن فضّال ( از فطحيّه است به همين جهت روايت موثّقه است ) . . . عن منصور بن حازم قال : قلت لأبى عبد اللّه عليه السّلام فى رجل يتزوّج امرأة و لم يفرض لها صداقا قال لا شىء لها من الصداق فإن كان دخل بها فلها مهر نسائها ( اى مهر مثل مهر نسائها و مراد از نسائها چيست ؟ آيا مراد هم شأن است ، يا هم سن و سالها ، يا فاميل ) « 2 » .\r\n* . . . عن عبد الرحمن بن أبى عبد اللّه ( روايت موثّقه است البتّه تعبير عن غيره دارد كه در اين صورت روايت مرسله است ) قال :\r\nقال أبو عبد اللّه عليه السّلام فى رجل تزوّج امرأة و لم يفرض لها صداقها ثمّ دخل بها قال : لها صداق نسائها . « 3 »\r\nجمع‌بندى :\r\nاوّلا ؛ دليل ما اجماع است ، ثانيا ؛ روايات متعدّد و مورد اعتماد و ثالثا ؛ جايى در فقه نداريم كه بضع بدون عوض باشد ، حتّى در وطى به شبهه هم همه قائلند كه مهر المثل لازم است ، به تعبير ديگر مرئهء موهوبه نداريم و بايد چيزى به او داده شود تا موهوبه نشود .\r\nمهر المثل ما ذا ؟\r\nتا اينجا در مورد مهر المثل صحبت كرده‌ايم و امّا مهر المثل چيست ؟\r\nمهر المثل در مسائل مختلفى مطرح است ، يك فرض آن اين بود كه دخولى حاصل شده و مهرى تعيين نشده و فرض ديگر در وطى به شبهه است و فرض ديگر در جايى است كه مهر فاسد است ، مثلا مال مسروقه‌اى مهر قرار داده شده كه در اين صورت مهر فاسد است و بايد مهر المثل پرداخت شود .\r\n29 - مسئلهء 6 ( مهر المثل ) 10 / 9 / 83\r\n\r\nمسألة 6 : الأحوط فى مهر المثل هنا التصالح\r\nفيما زاد عن مهر السنّة ( مهر السنه قطعى است ولى بيش از آن را بايد مصالحه كنند ) و فى غير المورد ( مانند وطى به شبهه ، مهر غير مملوك يا مهر از مال غير . . . ) ممّا نحكم به مهر المثل ( مثل وطى شبهه ) ملاحظة حال المرأة و صفاتها من السن و البكارة و النجابة و العفّة و العقل و الأدب و الشرف ( شخصّيت خانوادگى ) و الجمال ( زيبايىهاى ظاهرى ) و الكمال ( زيباييهاى معنوى مثلا هنرمند يا خياط است ) و أضدادها ( اگر ضد اين صفات باشد مهر پايين مىآيد ) بل يلاحظ كل ما له دخل فى العرف و العادة ( مثلا موقعيّت قبيله ، فاميل ، خانوادهء شهيد بودن ، پدر در قيد حيات بودن . . . ) فى ارتفاع المهر و نقصانه فتلاحظ أقاربها و عشيرتها و بلدها ( مثلا در يك شهر ممكن است مهر المثل بالا باشد ) و غير ذلك أيضا ( مثلا زمان هم مؤثّر است در بعضى از زمانها مهر المثل پايين و در بعضى از زمانها بالاست ) .\r\n\r\nعنوان مسأله :\r\nاين مسأله داراى دو فرع است :\r\nفرع اوّل : مهر المثل در مرأة مفوّضه فرع دوّم : مهر المثل در موارد ديگر در موارد ديگر مهر المثل بايد شأن زوجه را بسنجيم امّا در ما نحن فيه بايد بيش از مهر السنّة نباشد چون روايت داريم كه اين چيز عجيبى است و مشهور هم به همين فتوا داده‌اند .\r\n\r\nفرع اوّل : مهر المثل در مرأة مفوّضه\r\nاگر زن مفوّضه ( زنى كه موقع عقد مهرى براى او قرار داده نشده است ) مدخوله باشد مهر المثل لازم است ، ولى مهر المثل او نبايد بيش از مهر السنّة باشد .\r\n\r\nاقوال :\r\nدر اين مسأله سه قول است :\r\n1 - قول مشهور و معروف اين است كه مهر المثل زايد بر مهر السنه ( 500 درهم ) نباشد و ادّعاى اجماع بر اين قول شده ولى اجماعى نيست .\r\n2 - قولى كه بزرگانى مانند علّامه و محقّق ثانى و شهيد ثانى به آن قائل شده‌اند و معتقدند بايد مهر السنّة بدهند هر چقدر كه باشد .\r\n3 - قولى كه مرحوم امام ( ره ) و بعضى ديگر دارند و قائلند كه بايد احتياط كنند ، يعنى مهر السنّة را بدهند ولى در مورد زايد بر مهر السنّة تا مهر المثل مصالحه كنند تا هم زوج احتياط كرده باشد و هم زوجه .\r\nبهترين كلام در مورد اقوال اين مسأله ، كلام مرحوم محقّق ثانى در جامع المقاصد است كه مىفرمايد :\r\nيؤيّد الاوّل ( قول مشهور ) اشتهار القول بذلك بين الأصحاب\r\n\r\n\r\n","description":"","footnote":"\r\n( 1 ) . ج 1 ، باب 12 از ابواب مهور .\r\n( 2 ) . ج 2 ، باب 12 از ابواب مهور .\r\n( 3 ) . ج 3 ، باب 12 از ابواب مهور .\r\n","page_name":" 39 ","page_number":39},
  {"content":"\r\n\r\nحتّى كاد أن يكون اجماعا بل ادّعى الشارح الفاضل ( احتمالا مراد مرحوم فخر المحقّقين در شرح ايضاح الفوائد است ) الاتفاق على ذلك و ليس الأمر كما ادّعاه قطعا فإن المصنّف ( مرحوم علّامه ) صرّح بالخلاف عندنا فى المختلف ( كه مسائل خلافيّهء بين شيعه را متعرّض شده‌اند و اگر مسأله‌اى اجماعى بوده در آنجا مطرح نكرده‌اند ) و حكى القولين ( قول مشهور و غير مشهور ) و لم يرجّح شيئا و لا شبهة فى قوّة القول الثانى ( قول غير مشهور ) لكن مخالفة كبراء الأصحاب من الأمور المستهجنة و العمل بالمشهور أحوط ( بنا بر اين كه بر زايد مصالحه كنند و احوط مصالحه است ) . « 1 »\r\nاز كسانى كه قول دوّم ( غير مشهور ) را اختيار كرده ، شهيد ثانى در مسالك « 2 » است . مرحوم علّامه هم در قواعد مىفرمايد :\r\nو الأقرب عدم تقديره به مهر السنّة .\r\nولى مرحوم صاحب جواهر با مشهور موافق است و مىفرمايد :\r\n[ هذا القول 
  ] ( قول دوّم ) واضح الفساد « 3 » .\r\nالبتّه خواهيم ديد كه قول دوّم نه تنها واضح الفساد نيست بلكه مطابق ادلّه است .\r\n\r\nدليل قول مشهور ( مهر السنّة ) : روايت ابو بصير\r\nعمده دليل اين قول روايت ابو بصير است .\r\n* و عنه ، عن يعقوب بن يزيد و محمّد بن عيسى الأشعرى جميعا عن محمد بن أبى عمير ، عن أبان بن عثمان ( محلّ بحث است ) عن أبى بصير قال : سألته عن رجل تزوّج امرأة فوهم ( نسى ) أن يسمّى لها صداقا حتّى دخل بها قال : السنّة و السنّة خمس مائة درهم الحديث « 4 » .\r\nجواب از دليل : غير مشهور اين حديث را از نظر سند و از نظر دلالت مورد ايراد قرار داده‌اند :\r\nاز نظر سند : « ابان بن عثمان » را ضعيف دانسته‌اند ، چون فاسد المذهب و از ناووسيّه بوده است ( وقفوا على امام الصادق عليه السّلام و شش امامى هستند و چون اسم سردمدارشان ناووس بوده ناووسيه خوانده شده‌اند يا اسم محلّ سكونتشان ناووس بوده است ) .\r\nقلنا : در رجال او را از اصحاب اجماع دانسته و اجماع بر وثاقتش نموده‌اند ، چون فساد مذهب دليل بر عدم توثيق نيست ، به عنوان مثال روايات فطحيّه را مىپذيريم ، زيرا شيعه دوازده امامى نيست ولى موثّق است . او در كتب اربعه حدود هفتصد روايت دارد ؛ پس اشكال سندى وارد نيست .\r\nاز نظر دلالت : گفته شده است كه اين روايت در مورد نسيان است نه در مورد مفوّضه كه عالما و عامدا مهر را ذكر نمىكنند تا در آينده تعيين كنند .\r\nقلنا : اين اشكال دلالى هم محلّ بحث است ، چون اگر در ناسيه مهر السنّة ثابت باشد ، در مفوّضه شايد به طريق اولى مهر السنّة ثابت باشد .\r\nنتيجه : اشكال در سند و دلالت روايت وارد نيست ، به خصوص كه عمل مشهور هم مطابق آن است و بايد راه حلّ ديگرى پيدا كرد .\r\nمؤيّداتى هم براى قول مشهور بيان شده است .\r\nمؤيّد اوّل : روايت « أسامة بن حفص » كه مرحوم آية اللّه سبزوارى در مهذّب به عنوان روايت موثّقه به آن تكيه كرده‌اند .\r\n* . . . عن أسامة بن حفص و كان قيّما لأبى الحسن موسى عليه السّلام ( نماينده و كارپرداز حضرت بود ) قال قلت له : رجل يتزوّج امرأة و لم يسمّ لها مهرا و كان فى الكلام : أتزوّجك على كتاب اللّه و سنّة نبيّه فمات عنها أو أراد أن يدخل بها فما لها من المهر ؟ قال : مهر السنّة ، قلت :\r\nيقولون لها مهور نسائها فقال : مهر السنّة و كلّما قلت له شيئا قال : مهر السنّة ( امام بر مهر السنّة تكيه كرده است ) « 5 » .\r\nاين روايت مؤيّد است و دليل نيست ، چون در صيغهء عقد « و سنّة نبيّه » گفته است شايد به اين جهت امام مهر السنه فرموده‌اند ، پس ارتباطى با بحث ما ندارد و در واقع تعيين مهر كرده و مفوّضه نيست و اگر احتمال هم بدهيم قابل استدلال نيست .\r\nمؤيّد دوّم : روايت ديگرى را كه مرحوم صاحب جواهر به عنوان مؤيّد ذكر كرده ، روايت « مفضّل بن عمر » است كه در رجال محلّ بحث است .\r\n* . . . عن محمد بن سنان ( محلّ بحث ) عن المفضّل بن عمر ( محلّ بحث ) قال : دخلت على أبى عبد اللّه عليه السّلام فقلت له : أخبرنى عن مهر المرأة الذي لا يجوز للمؤمنين أن يجوزوه ( در مورد مفوّضه نيست و مطلق است ) قال : فقال : السّنة المحمّدية ، خمس مائة درهم فمن زاد على ذلك ( و لو مهر را تعيين كرده‌اند ) ردّ إلى السنّة و لا شيء\r\n\r\n\r\n","description":"","footnote":"\r\n( 1 ) . ج 13 ، ص 425 .\r\n( 2 ) . ج 8 ، ص 203 .\r\n( 3 ) . ج 31 ، ص 54 .\r\n( 4 ) . ج 2 ، باب 13 از ابواب مهور .\r\n( 5 ) . ج 1 ، باب 13 از ابواب مهور .\r\n","page_name":" 40 ","page_number":40},
  {"content":"\r\n\r\nعليه أكثر من الخمس مائة درهم ( تا اينجا چيزى است بر خلاف اجماع ) فإن أعطاها من الخمس مائة درهم درهما أو أكثر من ذلك ثم دخل بها فلا شيء عليه ، ( اگر يك درهم از اين مهريه را داد و بعد دخول صورت گرفت ، باقيماندهء مهر باطل مىشود ) قال : قلت : فإن طلّقها بعد ما دخل بها قال : لا شيء لها إنّما كان شرطها خمس مائة درهم فما أن دخل بها قبل أن تستوفى صداقها هدم الصداق . . . « 1 » .\r\nاين ذيل خلاف كتاب اللّه ، اجماع و روايات ديگر است ؛ البتّه قابل توجيه است و آن اين كه در ميان مردم در آن زمان معمول بوده كه مهر را قبلا مىگرفتند و اگر چيزى را مىگرفتند يعنى به آن راضى شده‌اند ، و به همين جهت وقتى مقدارى از مهر را گرفته يعنى به آن راضى شده است .\r\nاين حديث اصلا ارتباطى به بحث ما ندارد و من العجب كه صاحب جواهر آن را به عنوان مؤيّد ذكر كرده است .\r\n30 - ادامهء مسئلهء 6 11 / 9 / 83\r\n\r\nادلّهء قائلين به مهر المثل ( غير مشهور ) :\r\n\r\n1 - دليل عقلايى :\r\nبعضى مانند فخر المحققين در ايضاح الفوائد به اين دليل اشاره كرده و مىفرمايد :\r\nإنّ هذا فى الحقيقة قيمة متلف ( بهره‌بردارى شده و چيزى تلف شده ) فلا يتقدّر به مهر السنّة ( بايد در عرف ديد كه قيمت اين بهره‌بردارى چقدر است ) لأن المتقدّر المهر ( مهر السنّة در حقيقت مهر نيست ) و هذا ( مهر السنّة ) ليس به مهر فى الحقيقة و كلّ متلف مضمون ليس بمثلى فضمانه بقيمته ، هذا وجه القرب ( اين كه مرحوم علّامه اقرب فرموده است ، وجهش اين است ) « 2 » .\r\nمرحوم محقّق ثانى در جامع المقاصد همين مطلب را به عنوان مؤيّد ذكر مىكند .\r\nدر اينجا ما هم مؤيّدى اضافه مىكنيم . در قرآن مجيد پنج بار از مهريّه تعبير به اجور شده است كه چهار مورد در عقد دائم و يك مورد در متعه است . در مورد اجرت در جايى كه اجر تعيين نشده بايد اجرت المثل پرداخت شود و در همه جا چنين است ، حال در مورد مهر هم در جايى كه مهر تعيين نشده و مانند اجور است بايد مهر المثل دهند .\r\nدو مورد از موارد پنج‌گانه كه در آنها از مهر تعبير به اجور شده مىخوانيم :\r\n « يا أَيُّهَا النَّبِيُّ إِنَّا أَحْلَلْنا لَكَ أَزْواجَكَ اللَّاتِي آتَيْتَ أُجُورَهُنَّ »  ازواج پيامبر دائمى بودند نه منقطع پس « أجورهنّ » به معناى مهر آمده است .\r\nدر مورد عقد منقطع هم مىفرمايد :\r\n « فَمَا اسْتَمْتَعْتُمْ بِهِ مِنْهُنَّ فَآتُوهُنَّ أُجُورَهُنَّ »  . « 3 »\r\nاين آيات پنج‌گانه مؤيّد است كه نظر شارع مقدّس به مهر ، نظر اجرتى است و در اجرت هم وقتى تعيين نشود اجرت المثل مىدهند كه اين مؤيّدى است بر دليل عقلايى .\r\nإن قلت : نكاح حقيقتا معاوضه نيست ، چون ذكر مهر را لازم نمىدانيد و اگر معاوضه بود جزء اركان بود ، در حالى كه اركان فقط زوج و زوجه است .\r\nقلنا : عدم ذكر مهر معنايش اين نيست كه معاوضه نيست ، مثلا در موارد كثيرى داريم كه حكم اجاره را دارد ولى تعيين قيمت هم نمىشود . از اجاره بالاتر در رستورانها غذا مىخوريم ، بدون اين كه تعيين قيمت كنيم و بعد از صرف غذا حساب مىكنيم . بنا بر اين عدم ذكر مهر دليل بر اين نيست كه نكاح معاوضه نيست ، بله شبه معاوضه است ولى آثار معاوضه را دارد . و بهره‌گيرى است كه در مقابل آن مهر و اجرى است .\r\n\r\n2 - روايات :\r\nروايات سه‌گانه‌اى كه سابقا از باب دوازده خوانده‌ايم ( روايت حلبى ، منصور بن حازم و عبد الرحمن بن ابى عبد اللّه ) هر سه صحيحه بود . در اين روايات وقتى از مرئهء مفوّضهء مدخوله سؤال مىشود ، امام مىفرمايد : « لها مهر مثل مهور نسائها » .\r\nاين روايات در مقام بيان است ، چرا به اين روايات عمل نمىكنيد ؟\r\nجمع بين روايات :\r\nممكن است گفته شود كه نسبت روايت ابو بصير - كه مىفرمود مهر السنّة لازم است - و اين روايات نسبت مطلق و مقيّد است يعنى اين كه روايات سه‌گانه را مقيّد مىكند به مهر السنّة .\r\nآيا چنين جمعى درست است يا اين كه نه اين روايات متعارض هستند ؟ ظاهر اين است كه اين روايات متعارض هستند ، چون در صورت تقييد ، تخصيص اكثر لازم مىآيد ، چرا\r\n\r\n\r\n","description":"","footnote":"\r\n( 1 ) . ج 14 ، باب 8 از ابواب مهور .\r\n( 2 ) . ج 3 ، ص 216 .\r\n( 3 ) . سورهء نساء ، آيهء 24 .\r\n","page_name":" 41 ","page_number":41},
  {"content":"\r\n\r\nكه در آن زمان غالب مهور بيش از مهر السنّة بود ، به خصوص در عصر امام صادق عليه السّلام ، حال اگر « مهر نسائها » را به مهر السنّة تخصيص بزنيم ، تخصيص اكثر لازم مىآيد . هركجا كه تخصيص اكثر لازم مىآيد ، عام و خاص تبديل به متباينين و متعارضين مىشود .\r\nجمع ديگر :\r\nممكن است به گونهء ديگرى روايات را جمع كنيم و آن اين كه روايت ابو بصير را حمل بر استحباب كنيم كه يك جمع آبرومندانه‌ترى است .\r\nو الشاهد على ذلك ؛ اين كه تشويق به مهر السنّة در غير مفوّضه هم زياد است و مىفرمايد اگر مهر را تعيين كرديد به مهر السنّة برگردانيد كه روايات عديده‌اى در باب 4 از ابواب مهور داريم .\r\nپس روايت ابو بصير بيان استحباب و روايات سه‌گانه بيان واجب مىكند .\r\nتلخّص من جميع ما ذكرنا ؛ قول صاحب مسالك به حسب ادلّه قول خوبى است و اين كه صاحب جواهر آن را واضح الفساد مىداند ، صحيح نيست و اگر كسى مانند مرحوم امام بخواهد احتياط كند خوب است و احتياط طريق نجات است .\r\n31 - ادامهء مسئلهء 6 14 / 9 / 83\r\n\r\nفرع دوّم : مهر المثل از موارد ديگر\r\nمراد از مهر المثل چيست ؟ مماثلت در چه چيزى لازم است ؟\r\nدر موارد زيادى در فقه مهر المثل لازم است ( سه مورد در مسئلهء هفتم خواهد آمد ) كه در تمام اين موارد بايد ببينيم منظور از مهر المثل چيست ؟\r\nمرحوم محقّق در شرايع سه چيز را بيان كرده و مىفرمايد :\r\nالمعتبر فى مهر المثل حال المرأة فى الشرف و الجمال و عادة نسائها ( آنچه در ميان زنان هم رديف او مرسوم است ) .\r\nگرچه مرحوم محقّق سه چيز را بيشتر بيان نمىفرمايد ولى جملهء آخر عام است و همهء مماثلتها را شامل مىشود .\r\nمرحوم صاحب جواهر وقتى عبارت شرايع را بيان مىكند امورى را هم اضافه كرده و مىفرمايد :\r\nو السنّ و البكارة و العقل و اليسار و العفّة و الأدب و أضدادها و بالجملة ما يختلف به الغرض و الرغبة اختلافا بيّنا . « 1 »\r\nمرحوم صاحب رياض هم در اين زمينه تعبيرات ديگرى اضافه كرده و مىفرمايد :\r\nو صراحة النسب ( قبيلهء خوب و خوش نام ) و اليسار و حسن التدبير و كثرة العشائر ( بزرگى فاميل ، چون در زمان سابق قبيله و فاميل مدافع شخص بود ) عادة نسائها و أمثال ذلك و المعتبر فى أقاربها من الطرفين ( در مقابل ابو حنيفه و اصحابش كه أقارب پدر را ملاك مىداند ) على الأشهر الأقوى بل ظاهر المبسوط أنّ عليه الإجماع ( احتمال دارد كه فقط امور آخر اجماعى باشد و احتمال دارد به هر سه برگردد ) . « 2 »\r\n\r\nاقوال عامّه :\r\nاقوال عامّه را از كتاب « الفقه على المذاهب الأربعة » نقل مىكنيم كه الفاظى مانند ما دارند و تعبيراتشان مشابه تعبيرات ماست و همين امورى را كه ما ملاك مىدانيم آنها هم ملاك مىدانند و فقط اختلاف در بين ما و حنفيّه است كه آنها در سنجش اقارب ، اقارب اب را ملاك مىدانند ، ولى حنابله و ما مىگوييم كه اقارب اب و ام هر دو ملاك است .\r\nتا اينجا معلوم شد كه اقوال در مسأله چگونه است و ظاهر همهء تعبيرات اين است كه همه از قبيل مثال است .\r\n\r\nادلّه :\r\nاين تعابير در روايات نيست . تعبيرات روايات كه در سه روايت باب 12 آمده است و بيان شد ، سه تعبير قريب الأفق است :\r\n1 - لها مهر مثل مهور نسائها « 3 » .\r\n2 - لها مهر نسائها « 4 » .\r\n3 - لها صداق نسائها « 5 » .\r\nما غير از اين تعابير چيزى در روايات نداريم ، بنا بر اين بايد اين سه تعبير را بشكافيم و ببينيم مراد از « مثل » و « نسائها » چيست ؟\r\n« مثل » يعنى كمّا و كيفا به آن اندازه باشد . كمّا ، مثلا چند مثقال است و كيفا يعنى نوعش ، درهم است يا دينار ؛ و مماثلت\r\n\r\n\r\n","description":"","footnote":"\r\n( 1 ) . ج 31 ، ص 52 .\r\n( 2 ) . ج 10 ، ص 424 .\r\n( 3 ) . ج 1 ، باب 12 از ابواب مهور .\r\n( 4 ) . ج 2 ، باب 12 از ابواب مهور .\r\n( 5 ) . ج 3 ، باب 12 از ابواب مهور .\r\n","page_name":" 42 ","page_number":42},
  {"content":"\r\n\r\nدر بعض ديگر از صفات هم مدّ نظر است ، مثلا نقد است يا نسيه يا مقدارى نقد است و مقدارى نسيه .\r\nو امّا كلمهء « نسائها » اشاره به جميع زنان منسوب با اين زن است . آيا فقط اقارب مراد است يا همسايه‌ها را هم شامل است ؟\r\nتمام زنانى كه هم رديف و هم طراز او هستند مراد است و قوم و خويش بودن ملاك نيست ، بنا بر اين نسائها معنايش وسيع است ، البتّه أقارب اولويّت دارد .\r\nما علاوه بر آن چه كه صاحب جواهر و صاحب رياض و فقهاى عامّه گفته‌اند ، چيزى اضافه مىكنيم و آن اين كه مهر المثل با صفات زوج هم متفاوت است ، مثلا اگر زن يك شخص مسنّ باشد يا جوان ، اين هم در ميزان مهر المثل مؤثّر است .\r\nچه كسى اين مماثلت را تعيين مىكند ؟\r\nدو حالت دارد : گاهى زوج و زوجه توافق مىكنند كه بحثى ندارد ولى در جايى كه زوج و زوجه اختلاف دارند بايد به حاكم شرع مراجعه شود و حاكم شرع خبره‌ها را مأمور بررسى مىكند .\r\n\r\nبقى هنا أمور :\r\n\r\nالأمر الاوّل : چيزى كه در روايات سه‌گانه و كلمات فقها آمده يك مسئلهء تعبّدى و شرعى نيست\r\nبلكه يك قاعدهء عقلائيّه است كه اگر منفعتى فوت شود ، بايد مثلش را داد مثلا اگر كسى در خانهء ديگرى نشست و مال الاجاره تعيين نكرد ، بعدا اجرة المثل را مىدهند . اين قاعده در تمام ابواب ضمان جارى است ، پس اين يك بحث تعبّدى نيست كه روى جزئيّات آن بحث كنيم .\r\n\r\nالأمر الثانى : گاهى امثال مختلف است ،\r\nمثلا دختر خاله صد سكّه مهر دارد ، دختر عمّه 200 سكّه و دختر دايى 300 سكّه ، در حالى كه از همهء جهات با هم مساوى هستند ، در اينجا چه بايد كرد ؟ قاعدهء عقلائيّه اين است كه ميانگين و حدّ وسط را اخذ كنيم ، همان‌گونه كه در ساير موارد اختلاف چنين است كه به آن « قاعدهء عدل و انصاف » مىگويند .\r\nمرحوم شيخ انصارى در رسائل در جايى كه دو درهم از يك نفر و يك درهم از شخص ديگر در نزد شخص ثالثى بوده و يك درهم را دزد برده ، گفتند كه يك درهم يقينا براى صاحب دو درهم است و درهم ديگر را بين دو نفر تقسيم مىكنيم كه اين قاعدهء عدل و انصاف است ، و لو مخالفت قطعيّه هم باشد ، عقلا حلّ مشكل را به همين مىدانند .\r\n\r\nالأمر الثالث : گاهى افرادى در مهر به دلايلى تخفيف مىدهند\r\nو يا مهر السنّة را مهر قرار مىدهند . آيا در مهر المثل سنجيدن اينها هم معيار است ؟\r\nاينها را نبايد به حساب آورد ، چون مانند اين است كه جنسى قيمتش پانصد تومان است ، ولى من به ملاحظاتى به شخصى تخفيف مىدهم كه اين قيمت جنس نيست ، پس ملاحظات در مهر مدار محاسبهء مثل نيست .\r\nگاهى هم ممكن است مهر را بيش از مقدار متعارف قرار دهند كه اينها هم در محاسبهء مهر المثل ملاك و معيار نيست .\r\n32 - مسئلهء 7 ( لو أمهر مهرا فاسدا ) 15 / 9 / 83\r\n\r\nمسألة 7 : لو أمهر ما لا يملكه أحد\r\nكالحرّ ( مال نيست ) أو ما لا يملكه المسلم كالخمر و الخنزير صحّ العقد و بطل المهر و استحقّت عليه مهر المثل بالدخول و كذلك الحال فيما إذا جعل المهر شيئا به اعتقاد كونه خلّا فبان خمرا ( ماليّت ندارد ولى خيال كرد مال است ) أو جعل مال الغير به اعتقاد كونه ماله فبان خلافه ( ماليّت دارد ولى ملكيّت ندارد ) .\r\n\r\nعنوان مسأله :\r\nاگر مهر فاسدى مهر قرار داده شود ، تكليف چيست ؟ مرحوم امام سه مورد براى مهر فاسد ذكر كرده‌اند كه منحصر به اين سه مورد هم نيست :\r\n1 - « ما لا يملكه احد » و يا « ما لا يملكه المسلم » را مهر قرار مىدهند .\r\n2 - به گمان ماليّت چيزى را مهر قرار مىدهند ، در حالى كه در واقع مال نيست ، مثلا ظرفى را كه خيال مىكرد سركه بوده مهر قرار مىدهند و در واقع خمر بوده و قابليّت براى مهر ندارد .\r\n3 - چيزى ماليّت دارد خيال مىكند ملكيّت هم دارد ولى در واقع ملكيّت ندارد ، مثلا خانه‌اى كه خيال مىكرد ملك اوست ، آن را مهر قرار داد و معلوم شد ملكش نيست ، و يا مهرهاى بىحساب و كتاب امروزى مثل اين كه قلب يا چشم داماد را مهر قرار مىدهند ، در اين موارد تكليف چيست ؟\r\nبحث در اين است كه آيا در اين موارد عقد صحيح است يا باطل ؟ و اگر عقد صحيح است تكليف مهر چيست ؟\r\nمرحوم شهيد ثانى در مسالك كلامى دارد كه خلاصه‌اش چنين است :\r\nاگر عقدى ببندد بر چيزى كه خيال مىكرد مال است و بعد معلوم شود كه مال نبوده است يا فكر مىكرد عبد است ولى بعد\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nمعلوم شد كه حرّ است عقد صحيح است و بعد مىفرمايد :\r\nو بالجملة عقدا على ما يظنّان صلاحيته للمهر فبان عدمه صحّ العقد قولا واحدا ( اجماع قائم است ) و امّا المهر المعيّن ( چون ملك و مال نبوده است ) فلا شبهة فى فساده و فيما يجب ثلاثة أقوال « 1 » .\r\n\r\nاقوال :\r\nخلاصهء اقوال در كلام مرحوم شهيد ثانى چنين است :\r\nقول اوّل : بايد همان چيزى را كه بر آن تراضى كردند بدهند .\r\nمثلا اگر تراضى بر ظرفى از خلّ كرده‌اند و بعد معلوم شد كه خمر است بايد ظرف ديگرى از خلّ بدهند ، چون ما تراضيا كلّى منطبق بر فرد فاسد بود ، حال فرد ديگر همان كلّى را مىدهند .\r\nاين قول را ابن جنيد و ابن ادريس و علّامه در مختلف اختيار كرده‌اند .\r\nقول دوّم : مهر المثل واجب است كه اين قول را مرحوم علّامه در اكثر كتابهايش اختيار كرده است .\r\nقول سوّم : قيمت مهر در نزد مستحلّين آن واجب است ، مثلا خمر را در نزد مستحلّين آن قيمت مىكنيم و قيمت آن را مىپردازيم ، اين قول شيخ طوسى در خلاف است .\r\nمرحوم شيخ طوسى در كتاب خلاف ، كتاب صداق ، مسئلهء ده مىفرمايد :\r\nإذا قال ( زوج ) أصدقتها هذا الخلّ فبان خمرا كان لها قيمتها عند مستحلّيها و قال الشافعى يبطل المسمّى و لها مهر المثل ، دليلنا أن العقد وقع على معيّن فنقله إلى مهر المثل يحتاج إلى دليل . « 2 »\r\nمرحوم محقّق هم مىفرمايد كه قول ثانى ( مهر المثل ) اشبه به اصول و قواعد است . صاحب جواهر هم در ذيل اين قول مىفرمايد : القول الثانى . . . أشهر . « 3 »\r\nتلخّص من جميع ما ذكرنا : در مسأله سه قول است و قول مشهور يا اشهر مهر المثل است ، البتّه همان‌گونه كه بيان شد دو قول ديگر هم قائل دارد .\r\n\r\nدليل بطلان مهر :\r\nمهر بلا شك باطل است ، چون چيزى كه مهر قرار داده شده قابليّت ندارد و اين مسأله دليل لازم ندارد و از قبيل قضايا قياساتها معها است .\r\n\r\nدليل صحّت عقد :\r\nنمىتوان گفت بطلان مهر به عقد سرايت مىكند ، به دليل اين كه ما اين عقد را با اين مهر خوانديم وقتى قيد رفت ، مقيّد هم مىرود ، چرا كه سابقا بيان شد كه در عرف عقلا اينجاها عقد را تحليل به دو انشا مىكنند ، انشايى به عقد و انشايى به مهر ، به تعبير ديگر از قبيل تعدّد مطلوب است و وقتى يك مطلوب از بين رفت ، مطلوب ديگر باقى است كه مثالهاى زيادى در فقه داريم . مثلا جنسى را به قيد سلامت مىخرد و معيوب در مىآيد ، در اينجا عقد باطل نيست بلكه خيار عيب دارد و يا در بيع « ما يملك و ما لا يملك » معامله صحيح است و خيار تبعّض صفقه دارد و يا خمر و خل را با هم فروخته است ( ما يملك و ما لا يملك ) كه در ما يملك صحيح است و مثالهاى متعدّد ديگرى از اين قبيل كه در آنها عقد صحيح است ، چون بناى عقلا بر اين است كه از قبيل تعدّد مطلوب است ، پس فساد در اين موارد به عقد سرايت نمىكند مگر اين كه شرط خلاف مقتضى عقد شود كه تناقض در انشا است ، بنا بر اين با اين كه مهر فاسد است ، عقد صحيح مىباشد و كار مهر آسانتر از كار بيع است و وقتى در موارد فوق بيع صحيح است ، به طريق اولى نكاح صحيح است .\r\nوقتى مهر باطل و عقد صحيح است چه چيزى بايد به عنوان مهر داده شود ؟ بيان شد كه سه قول است ، اكنون به بررسى دليل هر يك از اقوال مىپردازيم :\r\n\r\nدليل قائلين به مهر المثل :\r\nخلاصهء دليل كسانى كه معتقدند مهر المثل بايد داده شود اين است كه شما مىگوييد مهر باطل است و عقد هم صحيح است و دخول هم حاصل شده است ، پس بايد مهر المثل دهند ، چون منفعت مستوفايى است كه ضمان‌آور است و چون مهر نيست بايد مثل آن را پرداخت كنند ، كما اين كه در ساير موارد مانند اجاره چنين است كه اگر اجرت تعيين نشده باشد ، اجرت المثل پرداخت مىشود .\r\nإن قلت : چرا در باب معاملات اگر ثمن به طور كامل غير ملك بود قائل به بطلان اصل معامله هستيد و قيمت المثل را نمىگوييد ( مثلا خانه را به چيزى فروخت كه كلّش ماليّت نداشت ) ولى در اينجا قائل به بطلان نمىشويد .\r\nقلنا : در باب بيع راه براى فسخ وجود دارد كه مال به مالكش برگردد ، ولى در ما نحن فيه منفعت مستوفات است و چيزى براى فسخ نيست ، به عبارت ديگر ما نحن فيه مانند اجاره است نه اين كه مانند بيع باشد .\r\n\r\n\r\n","description":"","footnote":"\r\n( 1 ) . ج 8 ، ص 183 .\r\n( 2 ) . ج 4 ، ص 371 .\r\n( 3 ) . ج 31 ، ص 13 .\r\n","page_name":" 44 ","page_number":44},
  {"content":"\r\n\r\n\r\nدليل قول اوّل و سوّم :\r\nقول اوّل مىگفت اين جزئى باطل است ، سراغ جزئى ديگر مىرويم و قول سوّم مىگفت قيمت عند المستحلّين را مهر قرار مىدهيم كه اقرب به نيّت زوجين همين است نه مهر المثل ، به خصوص در جايى كه مهر المثل بيش از مهر تعيين شده باشد و يا كمتر باشد ، پس مصداق ديگر و يا قيمت عند المستحلّين را مهر قرار دادن اقرب به نيّت زوجين است .\r\nمرحوم صاحب جواهر اين قول را ظاهر الفساد مىدانند و معتقدند اصلا لازم به ذكر نيست ، در حالى كه بسيار مشكل است كه قائل به مهر المثل شويم با اين كه أقرب به نيّت زوجين نيست .\r\nتلخّص من جميع ما ذكرنا : مهر المثل مشهور يا اشهر است ولى اگر بخواهيم اقربيّت به نظر زوجين را ملاك قرار دهيم ، بايد در مسأله قائل به تفصيل شويم و بگوييم در جايى كه ظرفى از خمر را به گمان خلّ بودن مهر قرار داده و بعد خمر در آمده ، بايد يك ظرف خلّ به عنوان مصداق ديگر اين كلّى به عنوان مهر بدهيم و در جايى كه با علم به خمريّت آن را مهر قرار دهند ، قيمت در نزد مستحلّين را مىپردازيم .\r\nحال اگر از مشهور واهمه داشته باشيم و بخواهيم احتياط كنيم بايد بگوييم زايد بر مهر المثل را مصالحه كنند و اگر واهمه نداشته باشيم قائل به تفصيل مىشويم .\r\n33 - ادامهء م 7 و م 8 ( لو شرّك أباها فى المهر ) 16 / 9 / 83 تصوّر ما اين است كه قول اخير از همه بهتر است ، چون بين مفوّضه و ما نحن فيه فرق است ، در مفوّضه اصلا مهرى تعيين نكرده‌اند كه بايد مهر المثل بدهند و راه ديگرى نيست ، ولى در ما نحن فيه مهرى تعيين كرده‌اند ، ولى فاسد است ، پس آنچه كه اقرب به مهر فاسد است انتخاب مىشود ؛ علاوه بر اين طرفين به مهر المثل راضى نبوده‌اند .\r\nمسأله روايتى ندارد و تمام روايات در مورد مفوّضه است ، پس بايد سراغ قاعدهء عقلائيّه برويم نه اين كه سراغ مهر المثل برويم كه گاهى يك دهم مهر واقعى هم نيست و گاهى هم ده برابر مهر واقعى است و اين انصاف نيست .\r\nما به مشهور احترام قائليم و حتّى الامكان از آن جدا نمىشويم ولى در بعضى جاها ناچاريم از مشهور جدا شويم و اگر خواستيد احتياط مستحبّ كنيد ، مىتوانيد ما به التفاوت مهر المثل و مهر تعيين شده را بدهيد و احتياط كنيد ، ولى انصاف اين است كه در مسأله آيه و روايت نداريم و ماييم و قواعد عقلائيّه و اين قواعد ما را به مهر المثل ملزم نمىكند .\r\nو امّا كسانى كه امروزه قلب ، چشم ، دست و پاى خود را مهر قرار مىدهند ، مهر باطل است ، چون قيمت ندارد و مانند مفوّضه است و بايد مهر المثل داده شود ، ولى اگر يك كليه را مهر قرار دهند ، چون امروزه خريدوفروش آن عقلايى است و قيمت دارد ، اشكالى ندارد .\r\n\r\nمسألة 8 : لو شرّك أباها فى المهر بأن سمّى لها مهرا و لأبيها شيئا معيّنا يعيّن ما سمّى لها مهرا لها و سقط ما سمّى لأبيها\r\nفلا يستحقّ الأب شيئا .\r\n\r\nعنوان مسأله :\r\nاگر چيزى به عنوان مهر براى زوجه قرار دهد و چيزى هم براى اب او ( پدر زوجه ) قرار دهند كأنّ پدر خودش را در اين ازدواج صاحب حق مىداند ، و گاهى براى مادر و يا برادر بزرگتر چيزى قرار مىدهند چيزى كه به عنوان مهر تعيين مىشود صحيح است و پدر مستحقّ چيزى نيست .\r\n\r\nاقوال :\r\nمرحوم محقّق در شرايع براى مسأله دو صورت قرار داده و صاحب جواهر آن را سه صورت كرده است .\r\nصورت اوّل :\r\nصورت اوّل در كلام مرحوم محقّق اين است كه اگر چيزى براى زن به عنوان مهر و چيزى هم براى اب قرار داد لزم ما سمّى لها و سقط ما سمّى لأبيها ؛ صاحب جواهر « 1 » در ذيل اين صورت مىفرمايد :\r\nبلا خلاف بل عن الخلاف الإجماع عليه .\r\nصورت دوّم :\r\nصورت دوّم در كلام مرحوم محقّق اين است كه : و لو أمهرها مهرا و شرط أن يعطى أباها منه ( زوج از همان مهر تعيين شده چيزى به پدر زوجه بدهد ) شيئا معيّنا قيل يصحّ المهر و يلزم الشرط بخلاف الاوّل . مرحوم صاحب جواهر در ذيل اين قسم هم مىفرمايد :\r\n\r\n\r\n","description":"","footnote":"\r\n( 1 ) . ج 31 ، ص 27 - 30 .\r\n","page_name":" 45 ","page_number":45},
  {"content":"\r\n\r\nفانّ المشهور كما فى المسالك و غيرها على البطلان ايضا .\r\nصورت سوّم :\r\nصاحب جواهر در ذيل كلامش صورت سوّمى دارد و آن اين كه مهرى براى زن قرار دهد و زن در ضمن عقد شرط كند كه زوج چيزى به پدرش بدهد .\r\nاين صورت را مرحوم صاحب جواهر بلا مانع مىداند . البتّه در معاملات شرط براى اجنبى معنا ندارد ، مثلا خانه را به تو مىفروشم به شرط اينكه چيزى به زيد برسد ، اين درست نيست .\r\nمرحوم شهيد ثانى در مسالك مىفرمايد :\r\nو قد قطع المصنّف و الأصحاب بلزوم ما جعل لها و عدم صحّة ما جعل لغيرها . . . و لم يخالف فى ذلك أحد من الأصحاب إلّا ابن الجنيد ( در حالى كه از كلام ابن جنيد هم مخالفت استفاده نمىشود ) و در مورد صورت دوّم مىفرمايد :\r\nو المشهور بين الأصحاب عدم صحّته ، در ادامه از ابن جنيد مخالفت را نقل مىكند و از مرحوم شهيد اوّل و محقّق شيخ على ( محقّق ثانى صاحب جامع المقاصد ) « 1 » تمايل به قول ابن جنيد ( صحّت در صورت دوّم ) را نقل مىكند . « 2 »\r\nجمع‌بندى :\r\nشهرت بسيار قوى در صورت اوّل بر بطلان است و در صورت دوّم هم شهرت قوى بر بطلان است .\r\nسؤال : براى چه به پدر چيزى از مهر مىدهند ؟\r\nبعضى مىگويند هبه است ، بعضى مىگويند به خاطر زحماتى كه پدر براى جلب رضايت دختر كشيده است ، در مقابل آن زحمات مىگيرد و گاهى هم ممكن است در مقابل تهيّهء جهيزيه براى دختر آن مبلغ را مىگيرد كه به عقيدهء ما اينها در بحث ما دخالتى ندارد و اين همان شيربهايى است كه مرحوم امام ( ره ) جداگانه ذكر كرده‌اند .\r\n34 - ادامهء مسئلهء 8 17 / 9 / 83\r\n\r\nادلّه :\r\nبه دو دليل تمسّك شده است :\r\n\r\n1 - مقتضاى قاعده :\r\nمقتضاى قاعده در صورت اوّل و دوّم بطلان است چون طرف عقد زن و شوهر هستند و پدر طرف عقد نبوده و اجنبى است و نمىتواند سهمى در اين معاقده داشته باشد پس قرار دادن سهمى براى او بيهوده و فاسد و باطل است ، به عبارت ديگر مهر در مقابل بضع است و به صاحب بضع تعلّق دارد و پدر در اينجا اجنبى است ، و اذن ولى در باكره حقّى است كه بايد مصلحت او را در نظر بگيرد ، نه اين كه چيزى از مهر را مطالبه كند ( اجازهء پدر حكم است نه حق ) .\r\nو امّا صورت سوّم كه در آن ، طرف معاقده زوج و زوجه هستند و زوجه مىگويد به خاطر من فلان مبلغ را به پدر من بده ( مشترط مرئه و مشترط له أب ) صحيح است ؛ زيرا زوجه شرطى به نفع خودش كرده كه مورد آن شخص ثالث و شرط ضمن العقد است و از مهر نيست مانند داستان شعيب كه او زحمتى كه بر دوش دختران بود به دوش موسى گذاشت ) .\r\n\r\n2 - روايت :\r\nدر اين باب يك روايت صحيح داريم كه مشهور به آن فتوا داده‌اند .\r\n* . . . عن الوشّاء عن الرضا عليه السّلام قال : سمعته يقول لو أنّ رجلا تزوّج المرأة و جعل مهرها عشرين الفا و جعل لأبيها عشرة آلاف كان المهر جائزا و الذي جعله لأبيها فاسدا « 3 » .\r\n« وشّاء » لقبى است براى « حسن بن على بن زياد » ، چون وشّاء از مادّهء « وشى » به معناى گل دوزى و زينت دادن به لباس است و شايد كار او همين بوده . اين شخص از بزرگان شيعه است و در رجال مىگويند : وجه من وجوه اصحابنا و داستان عجيبى دارد .\r\nاين شخص ابتدا واقفى بود ( وقف على موسى بن جعفر عليه السّلام ) بعد شنيد كه امام رضا عليه السّلام بعد از حضرت موسى بن جعفر عليه السّلام آمده است خواست امام را امتحان كند . سؤالاتى پيچيده را بر كاغذى نوشت و در آستينش قرار داد و به منزل امام رفت ، ديد رفت آمد است ، در كنارى ايستاد تا خلوت شود و سؤالات خود را بپرسد ، در اين وقت غلامى آمد و پرسيد : ايّكم حسن بن على بن زياد ، گفت : من هستم ، نامه‌اى به دستش داد ، ديد كه پاسخ تمام سؤالاتش در آن آمده است بىآنكه حضرت او را ببيند . از اينجا فهميد كه امام چه مقامى دارد و از آنجا از شيفتگان آن حضرت شد .\r\nاين روايت معتبر است و اصحاب هم به آن عمل كرده‌اند و\r\n\r\n\r\n","description":"","footnote":"\r\n( 1 ) . ج 13 ، ص 397 .\r\n( 2 ) . ج 8 ، ص 176 و 178 .\r\n( 3 ) . ج 1 ، باب 9 از ابواب مهور .\r\n","page_name":" 46 ","page_number":46},
  {"content":"\r\n\r\nدر مورد صورت اوّل است و از آن به خوبى استفاده مىشود كه عقد صحيح و مهر هم صحيح است ولى آنچه كه براى پدر قرار داده فاسد است و فساد آن به مهر و عقد سرايت نمىكند .\r\nآيا صورت دوّم از اين حديث استفاده مىشود ؟\r\nاين صورت ظاهرا داخل نيست ، مگر اين كه بگوييم اطلاق شامل مىشود جايى را كه جزئى از مهر فاسد باشد و جايى را كه جداگانه چيزى را قرار دهد و اگر هم از اطلاق حديث صورت ثانيه را نفهميم على القاعده باطل است .\r\nو امّا صورت سوّم داخل اين حديث نيست ، چون « شرطت عليه أن يعطى أباها » نمىگويد بلكه « جعل لها شيئا لأبيها » مىگويد و اين داخل در روايت نيست و صحيح است .\r\n35 - ادامهء مسئلهء 8 و مسئلهء 9 ( شيربها ) 21 / 9 / 83\r\n\r\nبقى هنا شىء :\r\nاگر به خاطر جعل للأب مهر را سبك قرار دهند و چيزى كه براى اب قرار داده‌اند باطل باشد آيا اين زن گرفتار خسران نمىشود ؟ به عبارت ديگر شوهر مىگويد مىخواهم ده ميليون مهر براى تو قرار دهم ولى چون پدرت پنج ميليون مىخواهد ، پنج ميليون مهر تو و پنج ميليون به پدرت مىدهم ، اگر سهم پدر باطل باشد ، زن دچار خسران مىشود ، حال آيا در اينجا مهر فاسد است و مهر المثل لازم است يا اين كه نه زوج بايد جبران كند ؟ آيا در اينجا زوجه حق دارد بگويد مهر من كم است و من در صورتى به اين مهر راضى بودم كه فلان مقدار به پدرم مىرسيد و اكنون كه آن حق باطل شده اين مهر را قبول ندارم ؟\r\nشايد عدّه‌اى معتقد باشند كه زن چنين حقّى ندارد ، چون زمان حقّ او گذشته است و لكن قاعدهء لا ضرر در اينجا حاكم است . آن مردى كه در بستان انصارى درختى داشت و براى رسيدگى به درخت خود سر زده وارد مىشد و باعث آزار و ضرر به او مىشد ، پيغمبر به مرد انصارى فرمود : درخت را بكن و در جلوى او بينداز . آيا اينجا شامل ضرر نيست ؟ ! و لذا همهء فقها در تمام ابواب فقه به قاعدهء لا ضرر تمسّك مىكنند .\r\nو إن شئت قلت ؛ در جاهايى كه انسان شرط فاسدى قرار مىدهد ، مىگوييد شرط فاسد مفسد نيست ، آيا در آنجا به مقتضاى قاعده لا ضرر خيارى در عقد قرار نمىدهيد ؟ دليل عمدهء خيار غبن قاعدهء لا ضرر است و اين دختر هم مغبون شده است ، چون خيال مىكرد مقدارى از پول براى اوست و پدرش با آن پول براى او جهيزيه تهيّه مىكند و چنين نشده و دختر مغبون شده است ، بنا بر اين در اينجا بايد بگوييم لا ضرر شامل اين مورد هم مىشود .\r\nپس ما نمىتوانيم بگوييم مهر درست است و زن حقّ فسخ ندارد و گرفتار ضرر شود . علاوه بر اين در بعضى از فروض ضرر بيش از اين است ؛ مثلا قرار بود دويست سكّه مهر او قرار دهند بعد راضى شد كه صد و پنجاه سكّه به پدرش بدهند و پنجاه سكّه مهر او كنند و او فكر مىكرد كه پدر با آن صد و پنجاه سكّه جهيزيّهء خوبى براى او تهيّه مىكند و حال كه آن صد و پنجاه سكّه باطل شد ، ضرر بر زوجه است .\r\n\r\nمسألة 9 : ما تعارف فى بعض البلاد من أنّه يأخذ بعض أقارب البنت كأبيها و أمّها من الزوج شيئا\r\n- و هو المسمّى فى لسان بعض ب « شيربها » و فى لسان بعض آخر بشيء آخر - ليس بعنوان المهر و جزء منه بل هو شىء يؤخذ زائدا على المهر و حكمه أنّه إن كان اعطاؤه و أخذه بعنوان الجعالة لعمل مباح فلا إشكال فى جوازه و حلّيته بل و فى استحقاق العامل له و عدم سلطنة الزوج على استرجاعه بعد إعطائه و إن لم يكن بعنوان الجعالة فإن كان اعطاء الزوج للقريب بطيب نفس منه و إن كان لأجل جلب خاطره و تحبيبه و إرضائه حيث إنّ رضاه فى نفسه مقصود أو من جهة أنّ رضى البنت منوط برضاه فبملاحظة هذه الجهات يطيب خاطر الزوج ببذل المال فالظاهر جواز أخذه لكن يجوز للزوج استرجاعه مادام موجودا و أمّا مع عدم الرضا من الزوج و إنّما اعطاه من جهت استخلاص البنت حيث إنّ القريب مانع عن تمشية الأمر مع رضاها بالتزويج بما بذل لها من المهر فيحرم أخذه و أكله و يجوز للزوج الرجوع فيه و إن كان تالفا .\r\n\r\nعنوان مسأله :\r\nاين مسأله در مورد شيربهاست كه مرحوم امام مفصّلا اين مسأله را بيان كرده‌اند . خلاصهء كلام ايشان اين است كه شيربها در بعضى از بلاد مرسوم است و در بعضى از جاها به همين نام معروف است و در بعضى جاها به نامهاى ديگر ولى اشاره‌اى به نامهاى ديگر نمىكنند . لفظ شيربها در قاموسهاى لغت فارسى آمده و در قاموسهاى جديد شيربها را پولى مىدانند كه در موقع عروسى ، به پدر و مادر زوجه مىدهند ولى در قاموسهاى قديم به معناى پولى است كه به دايه داده مىشود . بنا بر اين اين بحث ، مسئلهء مستحدثه‌اى در بين ايرانيان است و گمان نمىكنيم در بين\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nعربها به اين عنوان مطرح باشد و به همين جهت در مورد شيربها چيزى در روايات و كلمات فقها جز متأخّرين نيامده است ، بنا بر اين بايد حكم آن را از طريق قواعد بدست آوريم ، چون روايت و دليل خاصّى نداريم . بر اين اساس مرحوم امام سه حالت براى شيربها ذكر كرده‌اند كه يك حالت را صحيح و غير قابل بازگشت و دوّمى را صحيح و قابل بازگشت و سوّمى را باطل مىدانند .\r\nصورت اوّل : شيربها حالت جعاله پيدا كند ، مثلا در مقابل كارى كه پدر يا مادر يا برادر يا زن دلّاله‌اى كه مقدّمات نكاح را فراهم مىكند و يا در مقابل جلب رضايت دختر داده مىشود كه اين تحت عنوان جعاله در مىآيد و بعد از آن كه چنين جعاله‌اى برقرار شد استرجاع وجه جايز نيست ، چون بخشش نيست كه بخواهد پس بگيرد ، بلكه جعاله و عقد لازم است .\r\nصورت دوّم : زوج براى جلب خاطر و عواطف و حمايت پدر و مادر زوجه يا خواهر و برادرهايش چيزى به عنوان هبه مىدهد كه صحيح است و قابل بازگشت مىباشد ، البتّه به شرط اين كه زوجه ذى رحم نباشد كه در اين صورت هبهء ذى رحم است و قابل بازگشت نيست .\r\nصورت سوّم : زوجه راضى است ، ولى پدر و مادر يا برادر و يا ساير بستگان مىگويند بايد چيزى به ما بدهى تا مانع نشويم ، در اين صورت پولى كه داده مىشود ، حرام است و مالك نمىشوند ، چون در مقابل يك كار نامشروع است ؛ اين صورت قابل بازگشت است چه باقى باشد و چه تلف شده باشد .\r\nدر اينجا چند نكته قابل توجّه است :\r\nنكتهء اوّل : اين سه صورت على القواعد درست است ، ولى سؤال ما در اينجا اين است كه شيربهايى كه در عرف مرسوم است كداميك از اين موارد است ؟\r\nتصوّر ما اين است كه شيربها در عرف امروز هيچ يك از اين صورت‌ها نيست بلكه به مسئلهء قبل بازمىگردد يعنى پدر و مادر در مقابل دختر ، خود را ذى حق مىدانند ، چون براى او خرج كرده‌اند و اسم شيربها كه به معناى بهاى شير و تربيت و پرورش است ، شاهد و گواه اين معنا است ، بنا بر اين شيربها به مسئلهء قبل برمىگردد كه در اين صورت ازدواج را سه طرفه مىدانند ، يعنى زوج و زوجه و پدر و مادر زوجه كه خود را طرف معامله مىدانند ، پس حقّى براى دختر به نام مهر و حقّى براى پدر و مادر دختر ، به نام شيربها ، قرار مىدهند كه مطلقا باطل است .\r\nنكته دوّم : گاهى شيربها به معناى مهر حاضر ( در مقابل مهر نسيه ) است كه معمولا مىگيرند و با آن جهيزيّه تهيّه مىكنند كه در اين صورت مسلّما اشكال ندارد و مال دختر و ملك اوست .\r\nنكتهء سوّم : گاهى شيربها به عنوان شرط ضمن العقد است ، يعنى شرط مىكند در ضمن عقد براى پدر يا مادر كه همان صورتى است كه مرحوم صاحب جواهر فرمودند يعنى مشترط ، زوجه و مشترط عليه ، زوج و مشترط له اب است كه اين صورت بلا مانع است .\r\nپس دو صورت صحيح براى شيربها درست كرديم و غير از اين دو صورت صحيح نيست .\r\n36 - ادامهء م 9 و م 10 ( التراضى بعد العقد ) 22 / 9 / 83\r\n\r\nبقى هنا شىء :\r\nمطابق راى مشهور رضايت پدر در نكاح باكره شرط است ، يا فتوا يا احتياطا ، حال اگر پدر گفت من در صورتى اذن مىدهم كه فلان مبلغ را به من بدهيد و يا اين كه اگر ما شرعا اذن پدر را شرط ندانيم ولى در قوانين مملكتى حضور پدر را در دفاتر ازدواج لازم بدانند و پدر بگويد من براى حضور در دفتر خانه فلان مبلغ را مىخواهم آيا تقاضاى اين مبلغ جايز است ؟\r\nاين مسأله اين روزها مبتلا به است و غير از شيربهاست .\r\nظاهرا اين مسأله حرام است ، چون اذن پدر حكم شرعى است نه يك حق ، بله اگر اذن پدر حقّ بود مىتوانست در مقابل حقّش چيزى بگيرد ولى وقتى شارع فرموده است كه اذن پدر لازم است تا مصلحت دختر حفظ شود ، پس يك حكم الهى است و كسى نمىتواند در مقابل وظيفهء الهى پولى بگيرد ، مثل اين كه امر به معروف و نهى از منكر يك حكم الهى است و در مقابل آن نمىتوان پولى مطالبه كرد ، و دريافت پول در مقابل انجام وظيفه « اكل مال به باطل » است ؛ به عبارت ديگر اين ازدواج از دو حال خارج نيست يا به مصلحت بنت است يا به زيانش ، اگر به مصلحت اوست ، واجب است پدر اذن بدهد و اگر به زيانش است اذن حرام است ، پس امر داير بين وجوب و حرام است و چيزى در قبال آن نمىتواند بگيرد ، و همچنين در مقابل قانون حقّ مطالبه ندارند .\r\nبهترين راه اين است كه به عنوان شرط ضمن العقد خود\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nدختر شرط كند كه چيزى براى پدر قرار داده شود .\r\n\r\nمسألة 10 : لو وقع العقد بلا مهر ( مفوّضه ) جاز أن يتراضيا بعده على شىء\r\nسواء كان به قدر مهر المثل أو أقلّ منه أو أكثر و يتعيّن ذلك مهرا و كان كالمذكور فى العقد .\r\n\r\nعنوان مسأله :\r\nدر اين مسأله بحث در اين است كه مفوّضه ( كسى كه عقد بدون مهر خوانده ) اگر بعد از عقد بر چيزى تراضى كند ، قبول است و واجب مىشود .\r\n\r\nاقوال :\r\nدر اين مسأله نصّ خاصّى نداريم ولى در كلمات فقها ارسال مسلّم شده و بدون ذكر مخالف آن را نقل كرده‌اند كه صاحب جواهر از آن استفادهء اجماع مىكند و بزرگان بعد از صاحب جواهر هم راه او را دنبال كرده‌اند .\r\nمرحوم صاحب جواهر مىفرمايد :\r\nو لعلّ الوجه فيها بعد ظهور ذكرهم لها ذكر المسلّمات فى الإجماع عليها « 1 » .\r\nمسأله ظاهرا مخالفى ندارد ولى اين اجماع چيزى نيست كه دليل در مسأله باشد .\r\n\r\nادلّه :\r\nچهار دليل براى اين مسأله ممكن است اقامه شود :\r\n\r\n1 - اجماع :\r\nاجماع مدركى است و به عنوان مؤيّد خوب است .\r\n\r\n2 - اطلاق بعضى از آيات :\r\nالف ) آيهء  « وَ لا جُناحَ عَلَيْكُمْ فِيما تَراضَيْتُمْ بِهِ مِنْ بَعْدِ الْفَرِيضَةِ »  . « 2 » تراضى من بعد الفريضه اشكالى ندارد يعنى در عقد ، مهرى ذكر شده ولى بعد از عقد بر چيز ديگرى تراضى مىكنند . درست است كه آيه در مورد جايى است كه در متن عقد ، مهر ذكر شده ولى وقتى در جايى كه مهر ذكر شده تراضى بعدى جايز است ، در جايى كه مهر در متن عقد تعيين نشده ، به طريق اولى تراضى بعد از عقد كافى و صحيح است .\r\nإن قلت : ممكن است اين از قبيل ابراء باشد ، يعنى مثلا ده ميليون در متن عقد ذكر كرده‌اند و بعد تراضى بر پنج ميليون مىكنند كه اين ابراء است ، ولى در جايى كه چيزى در متن عقد ذكر نشده ابرائى نيست ، پس آيه شامل ما نحن فيه نيست .\r\nقلنا : تراضى هميشه بر اقل نيست و گاهى بر اكثر است ، پس « تراضيتم » عام است و فقط در مورد ابراء نيست ، بنا بر اين استدلال به آيه خوب است .\r\nب ) آيهء  لا جُناحَ عَلَيْكُمْ إِنْ طَلَّقْتُمُ النِّساءَ ما لَمْ تَمَسُّوهُنَّ أَوْ تَفْرِضُوا لَهُنَّ فَرِيضَةً »  « 3 » يعنى اگر بدون مهر ازدواج كنند و دخولى حاصل نشود ، چيزى جز هبه به زن تعلّق نمىگيرد . اين آيه از آيهء قبل روشن‌تر است ولى فقها سراغ آن نرفته‌اند ،  « أَوْ تَفْرِضُوا لَهُنَّ فَرِيضَةً »  به معناى متن عقد نيست بلكه به معناى توافق بعدى است ، چون « ما » در  ما لَمْ تَمَسُّوهُنَّ  به معنى « ما دام » است و يك امر استمرارى است و بر سر « تفرضوا » هم مىآيد ، يعنى « ما دام لم تمسّوهنّ و ما دام لم تفرضوا » پس يك امر مستمرّى است و مىتوانيد امروز توافق كنيد يا فردا ، ( در مورد ما بعد العقد است ، همان‌گونه كه ما لم تمسّوهن ناظر به بعد از عقد است ) نه توافق در متن عقد .\r\nاين آيه از اطلاق بالاتر است و ناظر به توافق بعد العقد است و به طور ضمنى قرآن اجازه داده كه مىتوانيد بعد از عقد فرض فريضه كنيد .\r\nدر آيات قرآن ظرايفى است كه در باب احكام ، به آن توجّه نمىشود ، در حالى كه از آيات قرآن مىتوان استفاده كرد و شايد به جهت وجود روايات متعدّد از آيات غفلت شده است ، مثلا قرآن در مورد « مرجفون » مىفرمايد  « قُتِّلُوا تَقْتِيلًا »  كه مىتوان از آن حدّ قذف را در مورد اين افراد كه امنيّت جامعه را به هم مىزنند استفاده كرد .\r\n\r\n3 - اطلاق بعضى از روايات :\r\n\r\nگروه اول :\r\nروايات كثيره‌اى در باب 2 از ابواب عقد نكاح در جلد 14 وسائل آمده است كه در آنجا در مورد عدم جواز عقد بلا مهر ( هبه ) بحث شده است كه مىفرمايد بعد از عقد چيزى براى زوجه قرار دهد ( يعوّضها شىء ) كه اين همان تراضى بعد العقد است .\r\nجواب از دليل : اشكال اين روايات اين است كه « يعوّضها شيئا » تراضى نيست و مىگويد شوهر چيزى قرار دهد و شوهر تصميم‌گيرنده است ، در حالى كه بحث ما در تراضى طرفين است .\r\n\r\n\r\n","description":"","footnote":"\r\n( 1 ) . ج 31 ، ص 61 .\r\n( 2 ) . سورهء نساء ، آيهء 24 .\r\n( 3 ) . سورهء بقره ، آيهء 236 .\r\n","page_name":" 49 ","page_number":49},
  {"content":"\r\n\r\nاللهم إلّا أن يقال ؛ رضايت زوجه حاصل است چون زن خودش را هبه كرده و وقتى گفت من چيزى نمىخواهم و چيزى به او بدهند به آن راضى است ، چون بدون مهر راضى بود ، پس تراضى حاصل است .\r\n\r\nگروه دوّم :\r\nروايات متعدّدى كه در باب اوّل از ابواب مهور آمده است كه يك روايت را از باب نمونه مىخوانيم :\r\n* . . . عن أبى الصباح الكنانى ( روايت معتبر است ) عن أبى عبد اللّه عليه السّلام قال : سألته عن المهر ما هو ؟ ( چه اندازه است ) قال :\r\nما تراضى عليه الناس ( حين العقد أو بعد العقد ) . . . « 1 »\r\nروايت اطلاق دارد و معيار را تراضى مىداند چه در متن عقد و چه بعد از عقد .\r\nاشكال استدلال اين است كه اين روايات در مقام بيان از نظر حين العقد و بعد العقد نيست بلكه در مورد كمّيت و كيفيّت مهر است ، پس چون سؤال از حين العقد و بعد العقد نيست ، اطلاق ندارد .\r\n37 - ادامهء مسئلهء 10 23 / 9 / 83\r\n\r\nگروه سوّم :\r\nرواياتى است كه در باب 14 از ابواب المتعه آمده است كه يك حديث را از باب نمونه بيان مىكنيم :\r\n* . . . قال أبو عبد اللّه عليه السّلام ما كان من شرط قبل النكاح هدمه النكاح و ما كان بعد النكاح فهو جائز الحديث . « 2 »\r\nروايت مىفرمايد شرايطى كه قبل از نكاح مىكنيد ، نكاح آنها را باطل مىكند ولى آنچه كه بعد از نكاح باشد جايز است كه شامل حين العقد و بعد العقد مىشود بلكه ظهور در بعد از عقد دارد .\r\nلكنّ الإنصاف ؛ همان‌گونه كه صاحب وسائل فهميده است اين روايات دلالتى بر بحث ما ندارد و منظور از بعد النكاح ، حين النكاح است و بعد به معناى حين است يعنى بعد از ايجاب ، نه بعد از ايجاب و قبول ، چون روايت مىفرمايد اگر قبل از نكاح حرفهايى بزنيد و موقع عقد اسمى از آن نبريد باطل است ، چون اگر جدّى بود در متن عقد مىآمد ، در حالى كه حين عقد سخنى از آنها نگفتيد و از شرايط مبنى عليه العقد نيست بلكه در مورد حرفهاى مجلسى است كه براى بازار گرمى مىزنند ، امّا آنها كه بعد از نكاح يعنى حين العقد است ، معتبر است ، پس فرض كلام در روايت در مورد حرفهاى مجلسى است كه در متن عقد نمىآيد .\r\nالبتّه شرايطى كه مبنى عليه العقد است و در موقع عقد ذكر نمىكنند كالمذكور فى متن العقد است ، حتّى شرايطى كه عرف بر آن است و در متن عقد نمىگويند ، اينها هم مانند مذكور در متن عقد است ، مثل اين كه در عرف ما دختر بايد باكره باشد اگر نبود ، زوج حقّ فسخ دارد اين شرايط ذكر كردن لازم ندارد ، چون عرف ما عرف متديّن است .\r\nما شرايط مبنى عليه العقد را شرايطى مىدانيم كه يا به صورت جدّى صحبت شده و يا به صورت جدّى در عرف محل وجود دارد و اگر ذكر هم نكنند كالمذكور فى متن العقد است .\r\nپس روايت ناظر به شرايط غير جدّى است كه به عنوان بازار گرمى و تحبيب و جلب نظر است و ناظر به مسئلهء ما نيست كه توافق و تراضى زوجين بعد العقد است و المؤمنون عند شروطهم در مورد شروط جدّى است .\r\n\r\n4 - مقتضاى قاعده :\r\nاگر آيه و روايتى نداشته باشيم قاعده اقتضا مىكند صحّت تراضى بعد از عقد را ، چون زنى كه بدون مهر عقد مىشود معنايش عقد بلا مهر نيست بلكه معنايش بدون ذكر مهر است و لذا بعد از عقد زن حق دارد مطالبه كند و تا مهرش را نگرفته تمكين نكند و اين مانند تراضى بعد از عقد است نه اين كه از شرايط ابتدايى باشد ، چون حقّى در ميان است كه بر آن مصالحه مىكنند و شرط ابتدايى نيست كه از ابتدا باطل باشد .\r\n\r\nبقى هنا شىء :\r\nگاهى زوج و زوجه با هم اختلاف پيدا مىكنند و زوجه به خانهء پدر مىرود و وقتى زوج مىخواهد او را به خانه برگرداند ، زوجه مهريّه را اضافه مىكند و يا چيزهاى ديگرى مىخواهد كه زايد بر نفقه است . اينها از شروط ابتدايى و بالاجماع باطل است .\r\nالبتّه اگر بخواهند مهريّه را اضافه كنند و زوج هم قبول كند اين داخل در بحث ما و تراضى بعد از عقد است و قرآن مىفرمايد مانعى ندارد ؛ پس در مواردى كه به كم و زياد مهر برمىگردد ، مؤثّر است و آنها كه به شرط ابتدايى برمىگردد ، زوج الزامى ندارد .\r\n\r\n\r\n","description":"","footnote":"\r\n( 1 ) . ح 1 ، باب 1 از ابواب مهور .\r\n( 2 ) . ح 2 ، باب 19 از ابواب المتعه .\r\n","page_name":" 50 ","page_number":50},
  {"content":"\r\n\r\n38 - مسئلهء 11 ( يجوز أن يجعل المهر حالّا ) 24 / 9 / 83\r\n\r\nمسألة 11 : يجوز أن يجعل المهر كلّه حالّا ( نقدى ) - أى بلا أجل - و مؤجّلا ( مدّت دار )\r\nو أن يجعل بعضه حالّا و بعضه مؤجّلا ( حكم اوّل ) و للزوجة مطالبة الحالّ فى كلّ حال به شرط مقدرة الزوج و اليسار ( حكم دوّم ) بل لها أن تمتنع من التمكين و تسليم نفسها حتّى تقبض مهرها الحالّ ( امروزه در دفترهاى ازدواج به صورت عند المطالبة مىنويسند كه مهر حالّ مىشود و در هنگام مطالبه بايد پرداخت شود و مىتواند تمكين نكند تا مهرش را بگيرد ) سواء كان الزوج موسرا أو معسرا ( حكم سوّم ) نعم ليس لها الامتناع فيما لو كان كلّه أو بعضه مؤجّلا و قد أخذت بعضه الحالّ ( بعضى يا همه‌اش مؤجّل است ولى مقدارى از آن را نقد گرفته و حاضر به تمكين شده است ، بعدا نمىتواند امتناع از تمكين كند و لو مؤجّل ، اجلش رسيده باشد حكم چهارم ) .\r\n\r\nحكم اوّل : انسان مىتواند ، تمام مهر را نقد يا نسيه و يا قسمتى را نقد و قسمتى را نسيه قرار دهد .\r\nاين مسأله اجماعى است و اختلافى در آن نيست .\r\n\r\nادلّه :\r\n\r\n1 - اطلاق آيات :\r\nاطلاق آياتى مثل  « فِيما تَراضَيْتُمْ بِهِ مِنْ بَعْدِ الْفَرِيضَةِ »  نقد و نسيه و بعضى نقد و بعضى نسيه را شامل مىشود .\r\n\r\n2 - روايات :\r\nروايات مطلقهء متعدّد و يكى دو روايت خاص داريم .\r\n\r\nالف ) روايات مطلقه :\r\nروايات مطلقه در باب اوّل از ابواب مهور آمده است و مىفرمايد : « المهر ما تراضى عليه الناس » يعنى هر چه مردم به آن رضايت دهند ، چه تمام نقد باشد و چه نسيه و چه مقدارى نقد و مقدارى نسيه .\r\n\r\nب ) روايات خاصّه :\r\nدر اينجا دو نمونه از روايات خاصّه را كه دلالت خوبى دارد بيان مىكنيم :\r\n* . . . عن غياث بن إبراهيم ( سند معتبر است ) عن أبى عبد اللّه عليه السّلام فى الرجل يتزوّج بعاجل و آجل قال : الأجل إلى موت أو فرقة . « 1 »\r\nسؤالى كه اين شخص از امام مىپرسد ارتباطى به بحث ما ندارد و در مورد اين است كه آجل زمانش چه موقع است ، پس اصل مسأله مسلّم است و به دلالت التزاميّهء بيّن از روايت استفاده مىشود كه جايز است .\r\n* و عن جعفر بن محمّد عليهما السّلام أنّه قال : إذا تزوّج الرجل على صداق منه عاجل و منه آجل و تشاجرا و تشاحّا فى الدخول لم تجبر المرأة على الدخول حتّى يدفع إليها العاجل و ليس لها قبض الآجل إلّا بعد أن يدخل بها . ( در مورد مهر نسيه مىفرمايد بعد از دخول حقّ مطالبه دارد كأنّ معمول در آن زمان اين بود كه مهر آجل را بعد از دخول مىگرفتند ، البتّه در صورتى است كه تاريخ خاصّى نداشته باشد و اگر تاريخ داشته باشد بايد منتظر تاريخ باشيم ) و إن كان إلى أجل معلوم فهو إلى ذلك الأجل . . . ( نمىتوانيم بگوييم الآن هم بايد اين گونه باشد چرا كه ممكن است روايت در مورد عرف آن زمان بوده است . ) « 2 »\r\nبحثى داريم كه بعدا خواهد آمد كه اگر مقدارى از مهر نقد بود و قبل از أخذ آن دخول انجام شد ، ديگر زن نمىتواند امتناع از تمكين كند تا مهر نقد را دريافت كند ، حال در روايت زن و مرد دعوايشان اين است كه مرد مىگويد زن مدخوله است و نمىتواند امتناع از تمكين كند ، ولى زن مىگويد مدخوله نيستم و تا مهر نقد را نگيرم تمكين نمىكنم . على القاعده اصل عدم دخول است و حديث مىگويد زن را نمىتوان بر تمكين مجبور كرد ، مگر اين كه مهر نقد را بگيرد . اين حديث و لو در مورد بيان حكم ديگرى است ولى دلالت التزاميّه بر ما نحن فيه ( نقد و نسيه در مهر ) دارد .\r\n\r\n3 - سيرهء مستمرّه :\r\nاز قديم الايّام از زمان معصومين عليهم السّلام سيرهء مستمرّه چنين بوده است و نه معصومين و نه فقها بر آن اعتراضى نكرده‌اند و اگر اشكال داشت مورد اعتراض واقع مىشد .\r\n\r\nحكم دوّم : اگر مهر حالّ باشد ، زوجه حقّ مطالبه دارد .\r\nاين حكم از حكم اوّل هم واضح‌تر است ، چون مقتضاى قاعده است و مهر هم مانند ساير ديون است ، همان‌گونه كه داين حق دارد دين مطالب را از مديون بگيرد ، مهر هم دين مطالب و عاجل است و زوجه حقّ مطالبه دارد و اين حكم از قبيل قضايا قياساتها معها\r\n\r\n\r\n","description":"","footnote":"\r\n( 1 ) . ح 1 ، باب 10 از ابواب مهور .\r\n( 2 ) . مستدرك الوسائل ، ج 15 ، ح 2 ، باب 10 از ابواب مهور .\r\n","page_name":" 51 ","page_number":51},
  {"content":"\r\n\r\nمىباشد . از رواياتى هم كه خوانديم معلوم مىشود كه زن حقّ مطالبه دارد و روايات دلالت دارد .\r\n39 - ادامهء مسئلهء 11 25 / 9 / 83\r\n\r\nحكم سوّم : اين حكم از مسائل مبتلا به و دعواخيز است\r\nو آن اين كه اگر مرد معسر باشد و مهر هم عند المطالبه است ، وقتى مرد ندارد او را زندان نمىكنند ولى آيا زن حقّ امتناع از تمكين دارد ؟\r\nبه عبارت ديگر هرگاه مهريّه‌اى قرار داده شود كه نقد است - همه يا بخشى از آن - آيا زن مىتواند خوددارى از تمكين كند تا آن مهريّهء نقد را بگيرد ؟\r\nدر اين مسأله سه قول است :\r\n1 - قول مشهور كه ادّعاى اجماع هم شده است : للمرأة الامتناع عن التمكين موسرا كان الزوج أو معسرا .\r\n2 - مطلقا حق امتناع ندارد چون معاوضهء حقيقى نيست و شوهر وظيفه‌اى دارد و آن اين كه اگر پولى دارد مهر زوجه را بدهد و زوجه هم وظيفه‌اش تمكين است . اين دو وظيفه به هم ارتباطى ندارند و دو تكليف مجزّاست كه به اين قول ، صاحب حدائق و صاحب مدارك قائل شده‌اند ، البتّه لو لا الاجماع فرموده‌اند .\r\n3 - تفصيل بين معسر و موسر يعنى اگر موسر باشد ، زن مىتواند امتناع از تمكين كند و اگر معسر است زن بايد تمكين كند ، اين قول را صاحب جواهر از ابن ادريس نقل مىكند .\r\nمرحوم صاحب حدائق مىفرمايد :\r\nالظاهر أنّه لا خلاف بين الأصحاب فى أنّه يجوز للزوجة الغير المدخول بها الامتناع من تسليم نفسها حتّى تقبض إذا كان المهر حالّا و الزوج موسرا و إنّما الخلاف فيما إذا كان معسرا . . . و لا أعرف لهم دليلا غير ما يدّعونه من الإجماع و أنّ النكاح من قبيل المعاوضات . « 1 »\r\nصاحب مدارك هم همين راه را رفته است و در كتاب نهاية المرام ( چون مدارك باب نكاح ندارد و فقط در عبادات است ) مىفرمايد :\r\nو لم نقف فى هذه المسألة على نصّ . . . فإن تمّ الاجماع على أن لها الامتناع من تسليم نفسها إلى أن تقبض المهر كما ذكره الأكثر أو إلى أن يحصل التقابض من الطرفين فلا كلام و إلّا وجب المسير إلى ما ذكرناه ( دو تكليف جداگانه است يعنى پرداخت مهر يك تكليف و تمكين تكليف ديگر ، و اين دو تكليف به هم گره نخورده است ) « 2 » .\r\nمرحوم صاحب جواهر عبارتى دارد كه مضمون آن چنين است :\r\nإنّه مع إعسار الزوج ليس لها الامتناع ( ابن ادريس مع اعسار الزوج قائل به تمكين است ) . « 3 »\r\nكلام مرحوم امام ( ره ) در تحرير الوسيله اين بود كه لها أن تمتنع من التمكين سواء كان الزوج موسرا أو معسرا .\r\n40 - ادامهء مسئلهء 11 28 / 9 / 83\r\n\r\nادلّهء مشهور :\r\n\r\n1 - اجماع :\r\nاين اجماع مسلّم نيست و اگر بر فرض ، وجود اجماع ثابت شود اجماع مدركى است چون مسأله دليل ديگرى هم دارد .\r\n\r\n2 - نكاح نوعى معاوضه :\r\nنكاح در واقع نوعى معاوضه است ، و لو به اسم معاوضه انجام نمىشود ولى روح معاوضه بر آن حاكم است . در معاوضه هر يك از طرفين مىتواند متاعش را نگه دارد تا عوض را بگيرد و نكاح هم در واقع نوعى معاوضه بين منافع مرئه و مهر است و طبق فرض ما جنبهء نقدى دارد ، حال شما مىگوييد زوجه منافع خود را در اختيار زوج قرار دهد بىآنكه مهر را گرفته باشد و موسر و معسر بودن زوج فرقى ندارد ، چون موسر و معسر بودن مشترى در معاوضه فرقى ندارد .\r\nإن قلت : چرا بين موسر و معسر فرقى نمىگذاريد در حالى كه خداوند مىفرمايد :\r\n وَ إِنْ كانَ ذُو عُسْرَةٍ فَنَظِرَةٌ إِلى مَيْسَرَةٍ  . « 4 » پس در معسر اجازه دهيد كه زوجه را وادار به تمكين كنيم .\r\nقلنا : آيه در مورد معاوضات نيست بلكه در مورد بدهىهاى وامى است چرا كه قبل از آن ، آيات مربوط به رباست و مىفرمايد اگر خواستيد از ربا توبه كنيد سرمايه‌هايتان را بگيريد و اگر نتوانست وام را بدهد ، صبر كنيد ، پس آيه در مورد معاوضه\r\n\r\n\r\n","description":"","footnote":"\r\n( 1 ) . ج 24 ، ص 459 .\r\n( 2 ) . ج 1 ، ص 413 .\r\n( 3 ) . ج 31 ، ص 42 .\r\n( 4 ) . سورهء بقره ، آيهء 28 .\r\n","page_name":" 52 ","page_number":52},
  {"content":"\r\n\r\nنيست ، و مخصوص ابواب قرض و وام است .\r\n\r\nجواب از دليل :\r\nاين استدلال قابل مناقشه است ، چون اوّلا ؛ درست است كه نكاح شبيه معاوضه و مهر شبيه اجور است ولى واقعا معاوضه نيست ؛ اين مسأله شواهدى دارد .\r\nشاهد اوّل : ذكر مهر در عقد واجب نيست و اگر معاوضهء حقيقيّه باشد ، حتما بايد حدّ و حدود عوض تعيين شود .\r\nشاهد دوّم : اگر عوض و مهر فاسد باشد ( مثل اين كه خمر و خنزير را مهر قرار داده‌اند و يا خانه‌اى را كه ملك او نبوده مهر قرار دهد ) مهر باطل است ، ولى عقد باطل نيست ، در حالى كه در معاوضه اگر يكى از طرفين فاسد باشد ، معامله باطل است .\r\nشاهد سوّم : در نكاح نمىتوان با لفظ « آجرتك » و يا الفاظ معاوضه انشاى نكاح كرد ، در حالى كه اگر نكاح حقيقتا معاوضه بود بايد با الفاظ معاوضه هم عقد نكاح صحيح مىشد .\r\nشاهد چهارم : در تمام ابواب معاوضات ، مغبون خيار فسخ دارد ولى در باب نكاح اگر كسى مغبون شود ، خيار غبن ندارد مثلا بايد صد سكّه مهر قرار مىداد ولى دويست سكّه قرار داده است ، و يا در معاوضه هر عيبى ، خيار عيب مىآورد ، ولى در نكاح بعضى از عيوب خيار عيب مىآورد .\r\nاينها شواهدى است كه نشان مىدهد نكاح معاوضهء حقيقيّه نيست . حال كه معاوضهء حقيقيّه نبود ، كلام صاحب مدارك آشكار مىشود كه اين دو ، دو وظيفهء مستقلّ است و ربطى به هم ندارد يعنى اداى مهر و تمكين ، دو واجب مستقل است .\r\nثانيا ؛ اين قول لوازمى دارد كه پذيرش آن لوازم از مذاق شرع بعيد است ، يعنى اگر مهريّه سنگين باشد و زوج هم توانايى پرداخت آن را نداشته باشد ، شايد حدود چهل سال طول بكشد كه تمام مهر را به زوجه بپردازد و اين با روح ازدواج نمىسازد .\r\nأضف إلى ذلك ؛ آيا در اين چهل سال لازم است زوج نفقه بدهد ؟\r\nگفته‌اند بايد نفقه بدهد چون عدم تمكين زوجه به حقّ است بنا بر اين مستحقّ نفقه است و اهل سنّت هم تصريح كرده‌اند . ابن قدامه در اين زمينه مىگويد :\r\nفلها النفقة ما امتنعت ( مادام امتنعت ) لذلك ( مهر حال را بگيرد ) و إن كان معسرا بالصّداق لأنّ امتناعها بحقّ « 1 » .\r\nآيا چنين كارى با مذاق شريعت اسلامى سازگار است ؟ آيا ما مىتوانيم چنين برنامه‌اى را به گردن زوج بيندازيم ؟\r\n\r\n3 - روايت :\r\nبعضى تصوّر كرده‌اند كه روايتى هم در اينجا داريم با اين كه صاحب مدارك و صاحب حدائق فرمودند كه مسأله نصّى ندارد .\r\nروايت ظاهرا معتبر است .\r\n* . . . عن سماعة قال : سألته عن رجل تزوّج جارية أو تمتّع بها ثم جعلته من صداقها فى حلّ أ يجوز أن يدخل بها قبل أن يعطيها شيئا ؟\r\nقال : نعم إذا جعلته فى حلّ فقد قبضته منه « 2 » . . . ( مثل اين كه زوجه مهرش را گرفته ، يعنى بخشيدن به اين معنا است كه گرفته است ) .\r\nمفهوم روايت اين است كه اگر مهريّهء حال را قبض نكرده باشد بر زوج دخول جايز نيست و تمكين از ناحيهء زوجه هم لازم نيست .\r\nبه عبارت ديگر روايت مىفرمايد : اگر زوجه مهريّه را ببخشد زوج مىتواند دخول كند چون بخشش مهريّه به منزلهء قبض مهريّه است ، يعنى زوجه مهر را گرفته و برگردانده است ، پس مفهوم روايت اين است كه اگر قبض مهرى از ناحيهء زوجه حاصل نشود ، دخول جايز نيست .\r\nاين حديث هم سندش معتبر و هم دلالتش خوب است ، و ظاهرا دليل خوبى براى مشهور است .\r\n41 - ادامهء مسئلهء 11 29 / 9 / 83\r\n\r\nجواب از دليل :\r\nاستدلال به روايت دو اشكال دارد :\r\n1 - صحبت در تمكين و عدم تمكين زوجه نيست بلكه در اين است كه قبل از عروسى بايد مهر نقد را بدهد كه وظيفه‌اى از وظايف زوج است و يك حكم استحبابى است .\r\nيعنى مستحب است زوج قبل از عروسى مهر را بدهد .\r\nروايات باب 7 از ابواب مهور بر اين معنا دلالت دارد كه چندين روايت است و مىگويد زوج قبل از دخول مهريّه را بپردازد كه بعضى ظاهر در وجوب است و بعضى ظاهر در استحباب ، كه جمع بين آنها استحباب است . نمونه‌اى از اين روايات را بيان مىكنيم :\r\n* . . . عن بريد العجلى عن أبى جعفر عليه السّلام قال : سألته عن رجل تزوّج امرأة على أن يعلّمها سورة من كتاب اللّه فقال : ما أحبّ أن يدخل\r\n\r\n\r\n","description":"","footnote":"\r\n( 1 ) . مغنى ، ج 8 ، ص 81 و 82 .\r\n( 2 ) . ح 2 ، باب ، 41 از ابواب مهور .\r\n","page_name":" 53 ","page_number":53},
  {"content":"\r\n\r\nحتّى يعلّمها السورة ( ندارد كه مرئه مطالبه مىكند يا امتناع مىكند بلكه صحبت در وظيفهء زوج است ) و يعطيها شيئا ( كه نشان دهندهء استحباب است ) « 1 » . . .\r\n2 - در ذيل اين حديث حكمى است كه نمىتوان آن را پذيرفت :\r\n* . . . و إن خلّاها ( طلاق دهد ) قبل أن يدخل بها ردّت المرأة على الزوج نصف الصداق . « 2 »\r\nمشهور با اين ذيل موافقت كرده‌اند ، چون معتقدند وقتى زوجه تمام مهر را بخشيده ، بايد معادل نصف آن را به زوج برگرداند .\r\nآيا بخشش مقيّد به اين نبود كه با هم زندگى كنند ؟ وقتى كه با هم زندگى نكرده‌اند چگونه بخشش اين مورد را شامل مىشود ؟\r\nپس بخشش مقيّد بوده و ذيل روايت را نمىتوان پذيرفت ، چون مرئه چيزى كه به دست نياورده ، چيزى هم از دست مىدهد در حالى كه طلاق خلعى هم نيست .\r\nدر بخشش اگر ذى رحم نباشد و عين خارجى باشد ، عدول جايز است ولى اگر دين باشد و ابراء كرده ، قابل بازگشت نيست .\r\nقلنا : ما در اين بحث به حسب قواعد از مشهور جدا مىشويم و مىگوييم حق با صاحب حدائق و صاحب مدارك است ، يعنى زوج چه موسر باشد و چه معسر ، اگر مهر نقد را نپردازد ، زوجه نمىتواند امتناع از تمكين كند . بله زوجه حقّ دارد در جايى كه زوج موسر است مطالبه كند و حتّى او را به زندان بيندازد ، مانند كسى كه پرداخت بدهى خود را عقب مىاندازد ، در عين اين كه موسر است ، در اين صورت مىتوان او را به زندان انداخت كه قول نبوى هم بر آن دلالت دارد :\r\nلىّ الواجد يحلّ عقوبته « 3 » ( تأخير انداختن شخص پولدار ، عقوبت او را جايز مىكند ) بنا بر اين تمكين و پرداخت مهر دو وظيفهء مستقلّ هستند .\r\nسلّمنا ، اگر بخواهيم كوتاه هم بياييم و احتياط كنيم ، تفصيل ابن ادريس را قائل مىشويم كه در برابر معسر حقّ امتناع از تمكين ندارد ولى در مقابل موسر حقّ امتناع از تمكين دارد .\r\nمرحوم آية اللّه خوانسارى هم در جامع المدارك « 4 » همين راه را پيموده‌اند و بر خلاف مشهور فتوا داده‌اند و استدلال ايشان با استدلالات ما هماهنگ است .\r\n\r\nبقى هنا أمران :\r\n\r\n[ الأمر الأوّل مهريّه‌هاى كلان 
  ]\r\nالأمر الأوّل :\r\nگاهى مهريّه‌هاى كلانى از ناحيهء زوجهاى بىبضاعت قرار داده مىشود ، در چنين جايى محضردار هم مطابق معمول عند المطالبه مىنويسد و عند القدرة و الاستطاعة نمىنويسد ، آيا واقعا اين عند المطالبه‌ها جدّى است ؟\r\nنمىتواند جدّى باشد ، چون اگر فردا روز ، زوجه مطالبه كند ، زوج نمىتواند بدهد به خصوص در جايى كه اصلا متوجّه منظور و معناى عبارت نيستند ، و يا متوجّه معناى عبارت هستند ولى زوج در هنگام نوشتن عقدنامه چيزى ندارد ، پس به عند القدرة و الاستطاعة منصرف است .\r\nدليل ما قراين حاليّه و مقاميّه است كه دلالت دارد بر اين كه قصد جدّى روى قيد عند المطالبه ندارد .\r\n\r\n[ الأمر الثانى مهريه‌هاى نسيه 
  ]\r\nالأمر الثانى :\r\nمسئلهء مهمّى در ذيل اين مسأله مطرح است كه مرحوم امام ( ره ) در تحرير مطرح نكرده ، ولى صاحب جواهر و بعضى ديگر مطرح كرده‌اند و آن جايى است كه مهر را نسيه قرار داده و براى آن مدّت تعيين كرده‌اند ، ولى دوران نامزدى طولانى مىشود و در اثناى آن ، مدّت مهر نسيه به سر آمده و مهر حالّ مىشود .\r\nمشهورى كه مىگويند در مهر حال ، زوجه مىتواند قبل از دريافت مهر امتناع از تمكين كند ، آيا در چنين مهر نسيه‌اى كه مدّتش به سر آمده و حال شده ، بازمىگويند كه زوجه مىتواند امتناع از تمكين كند ؟\r\nمرحوم صاحب جواهر از اكثر نقل مىكند كه به اين امر ملتزم نشده‌اند و معتقدند زوجه نمىتواند امتناع كند :\r\nلم يكن لها الامتناع أيضا وفاقا لما عن الأكثر لاستقرار وجوب التسليم عليها قبل الحلول ( قبل از حلول اجل ، تمكين بر او واجب شده بود ) فيستصحب « 5 » .\r\nقول دوّمى را هم از بعضى نقل مىكند كه حكم مهر نقد را پيدا مىكند و مىتواند تا زمانى كه مهر را بگيرد امتناع از تمكين كند . اين قول از كلام مرحوم شيخ در نهايه استفاده مىشود « 6 » .\r\nقلنا : مشهور بايد قول دوّم ( زن حق امتناع دارد ) را بپذيرند ، چون مشهور نكاح را مانند معاوضه مىدانستند ؛ در معاوضه اگر\r\n\r\n\r\n","description":"","footnote":"\r\n( 1 ) . ح 2 ، باب 7 از ابواب مهور .\r\n( 2 ) . ح 2 ، باب 41 از ابواب مهور .\r\n( 3 ) . مستدرك الوسائل ، ج 13 ، ص 397 .\r\n( 4 ) . ج 4 ، ص 424 .\r\n( 5 ) . ج 31 ، ص 43 .\r\n( 6 ) . ج 31 ، ص 41 .\r\n","page_name":" 54 ","page_number":54},
  {"content":"\r\n\r\nچيزى به كسى فروخته شود و جنس را تحويل نگيرد تا موعد نسيه فرا رسد ، نمىتواند بگويد جنس را تحويل بده و اگر جنس را تحويل نداده لازم نيست تا ثمن را تحويل نگرفته آن را تحويل دهد .\r\nاين يكى از مشكلات قول مشهور در مسئلهء سابق است ، چون اينها نكاح را مانند معاوضه مىدانند و در معاوضه تا ثمن را نگيرد مىتواند مثمن را تحويل ندهد .\r\nتمسّك به استصحاب هم در اينجا صحيح نيست چون علاوه بر اين كه استصحاب در شبهات حكميّه جارى نمىشود ، استصحاب در جايى است كه شك داشته باشيم ولى در اينجا شكّى نداريم كه سيرهء عقلا چنين است\r\nكه تا بايع ثمن را نگيرد ، مثمن را در نزد خود نگه مىدارد .\r\n\r\nحكم چهارم :\r\nاگر تمام يا بعض مهر مؤجّل باشد و در جايى كه بعضش مؤجّل است نقد را گرفته است ، زن حق ندارد امتناع از تمكين كند .\r\nحكم اين فرع از مباحث قبل معلوم است و مفهوم چنين عقدى اين است كه وقتى به عقد نسيه تن داده ، بايد تمكين كند و مقتضاى   « أَوْفُوا بِالْعُقُودِ »   و « المؤمنون عند شروطهم » هم همين است و مسأله اجماعى و اتّفاقى است .\r\n42 - مسئلهء 12 ( تفويض المهر ) 30 / 9 / 83\r\n\r\nمسألة 12 : يجوز أن يذكر المهر فى العقد فى الجملة\r\n( بدون تعيين ) و يفوّض تقديره و تعيينه إلى أحد الزوجين بأن تقول الزوجة مثلا زوّجتك ( نفسى ) على ما تحكم أو أحكم من المهر فقال :\r\nقبلت ( فرع اوّل ) فإن كان الحاكم الزّوج جاز أن يحكم بما شاء ( از چيزهايى كه ماليّت دارد ) و لم يتقدّر فى الكثرة و القلّة ما دام متموّلا ( فرع دوّم ) و إن كان الزوجة كان لها الحكم فى طرف القلّة بما شاءت مادام متموّلا و أمّا فى طرف الكثرة فلا يمضى حكمها فيما زاد على مهر السنّة و هو خمس مائة درهم . ( فرع سوّم ) .\r\n\r\nعنوان مسأله :\r\nاين مسأله در مورد تفويض مهر به احدهما أو كليهما است .\r\nتفويض البضع به اين معناست كه اصلا مهرى ذكر نشود ولى تفويض المهر آن است كه اسم مهر را بياورند ولى تعيين مقدار آن را به انتخاب زوج يا زوجه و يا هر دو موكول كنند كه اگر زوجه اختيار تعيين مهر را به عهدهء زوج بگذارد مىگويد :\r\n« زوّجتك نفسى على المهر الذي تختاره » .\r\nو اگر زوج اختيار تعيين مهر را به زوجه بدهد مىگويد :\r\n« تزوّجتك على المهر الذي تختارينه » .\r\n\r\nفرع اوّل : تفويض المهر\r\nروشن است كه تفويض مهر به احد زوجين مسأله‌اى است مسلّم . يعنى زوجه و زوج مىتوانند در حين عقد اشاره‌اى به مهر كنند و تعيين آن را به آينده واگذار كنند . اهل سنّت هم موافق هستند . اين بحث شاهد ديگرى است بر اين كه نكاح معاوضهء تمام عيار نيست ، چون در معاوضه نمىتواند يكى از طرفين مجهول باشد و تفويض قيمت جايز نيست پس نكاح شبيه معاوضه است .\r\nمرحوم آية اللّه سبزوارى در مهذّب الأحكام « 1 » ادّعاى اجماع مىكنند . مرحوم شيخ در خلاف هر سه مسأله را با هم ذكر كرده و بر هر سه ادّعاى اجماع مىكند . مرحوم شيخ مىفرمايد :\r\nمفوّضة المهر هو أن يذكر مهرا و لا يذكر مبلغه فيقول تزوّجتك على أن يكون المهر ما شئنا أو ما شاء أحدنا « 2 » . . . اگر به دست زوج باشد هر چه حكم كند ، پذيرفته مىشود ، چه قليل و چه كثير ، ولى اگر به دست زوجه باشد ، بيش از پانصد درهم ( مهر السنّة ) حق ندارد و قال الفقهاء ، كلّهم ابو حنيفة و الشافعى أنّه يلزمه مهر المثل دليلنا إجماع الفرقة و أخبارهم و قد ذكرناها فى الكتاب الكبير ( تهذيب ) .\r\nمرحوم كاشف اللثام هم اين مسأله را مطرح كرده و بعد از ذكر ادلّه در انتهاى بحث مىفرمايد :\r\nو ظاهر الخلاف الإجماع على الحكمين ( تعيين زوج و تعيين زوجه ) . . . و صريح السرائر الإجماع على الثانى ( تعيين زوجه ) و تواتر الأخبار به ( البتّه اخبار متواتره نداريم ) و لو لا ذلك ( اجماعى نبود ) أمكن احتمال عدم جواز حكمه عليها بما دون مهر المثل « 3 » ، پس در اينجا نيمه مخالف ( كشف اللثام ) پيدا كرديم كه مىگويد مرد كمتر از مهر المثل نبايد تعيين كند .\r\n43 - ادامهء مسئلهء 12 2 / 10 / 83\r\n\r\nادلّه :\r\n\r\n1 - عمومات :\r\nدليل بر صحّت اين عقد عمومات   « أَوْفُوا بِالْعُقُودِ »   است ،\r\n\r\n\r\n","description":"","footnote":"\r\n( 1 ) . ج 25 ، ص 159 .\r\n( 2 ) . ج 4 ، ص 380 ، مسئلهء 21 از كتاب صداق .\r\n( 3 ) . ج 7 ، ص 444 .\r\n","page_name":" 55 ","page_number":55},
  {"content":"\r\n\r\nعمومات نكاح هم ما نحن فيه را شامل است ؛ مثلا ، آيهء 24 سورهء نساء شامل ما نحن فيه مىشود . علاوه بر اين عقلا عقد همراه با تفويض انجام مىدهند .\r\n\r\n2 - قياس اولويّت :\r\nتفويض المهر را به تفويض البضع قياس كرده‌اند و معتقدند در جايى كه اصلا اسمى از مهر نمىآورند ، عقد صحيح است ، در ما نحن فيه كه اسمى از مهر آورده‌اند و فقط تعيين نكرده‌اند ، به طريق اولى صحيح است .\r\nالبتّه ممكن است به اين قياس اشكال شود ، چون در جايى كه اسم مهر را نبرند ( تفويض البضع ) معلوم است كه مهر المثل ثابت است ، امّا تفويض المهر از آن مبهم‌تر است ، چون معلوم نيست مهرى كه بعدا بر آن تراضى مىكنند ، چه مقدار است و ابهامش بيشتر است ، پس نه تنها اولويّتى نيست ، بلكه ضدّ اولويّت است .\r\n\r\n3 - روايات :\r\nرواياتى كه در دو فرع آينده خواهد آمد و امام مىفرمايد اگر تفويض مهر شده ، مرد در كم و بيش مختار است و معنايش اين است كه اصل عقد صحيح است و يا در روايات ديگر چگونگى تعيين مهر زوجه را بيان مىكند كه اصل بر اين است كه اصل عقد صحيح است .\r\n\r\nفرع دوّم : تعيين مهر توسّط زوج بعد از عقد\r\nتكليف مرد جايى كه تعيين مهر به او واگذار شده ، چيست ؟\r\nكه اهل سنّت هم همين را مىگويند .\r\nوقتى چنين نكاحى صحيح است ، اگر تعيين مهر به زوج تفويض شود ، مشهور قائل‌اند كه زوج در اقلّ و اكثر مختار است و هر چه كه ماليّت داشته باشد مىتواند مهر قرار دهد و شيخ طوسى ادّعاى اجماع كرده است و تنها مخالف مرحوم كاشف اللثام بود كه مىفرمود اگر مخالفت با اجماع نباشد مىگوييم كمتر از مهر المثل نباشد .\r\n44 ادامهء مسئلهء 12 5 / 10 / 83\r\n\r\nادلّه :\r\n\r\n1 - قاعده :\r\n  « أَوْفُوا بِالْعُقُودِ »   در اينجا مىگويد ، به اين عقد وفا كن ، و يا « المؤمنون عند شروطهم » مىگويد شرطى در عقد كرده‌اى و بايد به آن پايبند باشى ، پس به حساب قواعد بحثى نيست .\r\n\r\n2 - روايت :\r\nروايت از زراره است و دو سند دارد كه در يك سند « سهل بن زياد » محل بحث است ولى سند ديگر نياز به بررسى دارد كه در ذيل روايت به آن مىپردازيم .\r\n* محمّد بن يعقوب ، عن عدّة من أصحابنا ، عن سهل بن زياد ( محل بحث است ) و عن محمّد بن يحيى ، عن أحمد بن محمّد جميعا عن ابن محبوب ، عن هشام بن سالم ، عن الحسن بن زرارة عن أبيه قال : سألت أبا جعفر عليه السّلام عن رجل تزوّج امرأة على حكمها ( تفويض به زوجه ) قال : لا يجاوز حكمها مهور آل محمّد صلّى اللّه عليه و آله اثنتى عشر أوقية ( هر أوقية 40 درهم است ) و نشّأ ( نصف چهل درهم ) و هو وزن خمس مائة درهم من الفضّة ( اين قسمت از روايت نكته‌اى دارد كه در جاهاى ديگر به درد ما مىخورد و آن اين كه آيا در درهم و دينار ، وزن معيار است و يا مسكوك بودن - كه قيمت را بالاتر مىبرد - ملاك است ؟ در اين روايت ظاهرا وزن معيار است و ارزش اضافى سكّه حساب نشده است ) قلت : أ رأيت إن تزوّجها على حكمه ( زوج ) و رضيت ( زوجه ) بذلك قال : فقال : ما حكم من شيء فهو جائز عليها قليلا كان أو كثيرا ( در زن گفتند كه از مهر السنّة بيشتر نباشد ، ولى در زوج كم و زياد فرقى نمىكند كه راوى از اين امر تعجّب كرده و مىپرسد ) قال : فقلت له : فكيف لم تجز حكمها ( زوجه ) عليه ( زوج ) و أجزت حكمه عليها ؟ قال : فقال : لأنّه ( زوج ) حكّمها ( تفويض كرد به آن زن ) فلم يكن لها أن تجوز ما سنّ رسول اللّه صلّى اللّه عليه و آله و تزوّج عليه نسائه فرددتها إلى السنّة و لأنّها هى حكّمته و جعلت الأمر إليه فى المهر و رضيت بحكمه فى ذلك ( مهر ) فعليها أن تقبل حكمه قليلا كان أو كثيرا « 1 » .\r\nاين روايت هم مشكل سندى دارد و هم مشكل دلالى .\r\nاز نظر سند : در سند دوّم روايت پسر زاده ( حسن بن زراره ) در كتب رجال توثيق نشده است . زراره دو پسر داشته به نامهاى حسن و حسين كه امام صادق عليه السّلام آنها را مدح كرده ولى توثيق نشده‌اند ، پس اينها امامى ممدوح هستند كه باعث مىشود روايت حسنه شود ؛ ولى مهم اين است كه روايت معمول بهاى اصحاب است و شهرت جابر ضعف سند است پس ما از اين جهت مشكلى نداريم .\r\nو لكن من العجب بعضى مثل مرحوم آية اللّه سبزوارى در\r\n\r\n\r\n","description":"","footnote":"\r\n( 1 ) . ح 1 ، باب 21 از ابواب مهور .\r\n","page_name":" 56 ","page_number":56},
  {"content":"\r\n\r\nمهذّب الاحكام در مورد روايت تعبير به صحيحه كرده‌اند ، ولى صاحب جواهر مىفرمايد خبر زراره چون در مواردى كه سند نزد ايشان صحيح نباشد ، تعبير به خبر مىكند .\r\nاز نظر دلالت : دلالت روايت بر اصل حكم خوب است و مىرساند كه شوهر مختار است ، ولى تفاوتى را كه در ذيل اين حديث است نمىفهميم . بعضى گفته‌اند كه ممكن است زن اجحاف كند به همين جهت در مهر السنّة او را متوقّف كرده‌اند .\r\nدر جواب مىگوييم مرد هم ممكن است در جهت قلّت اجحاف كند . پس احتمال دارد براى ما خوب نقل نشده و يا اين كه اسرارى در اينجا نهفته است كه ما نمىفهميم ، بنا بر اين روايت خالى از شبهه نيست و جالب اين است كه بزرگانى مانند صاحب جواهر و كاشف اللثام ساده از كنار اين روايت گذشته‌اند .\r\nحديثى هم مرحوم محدّث نورى « 1 » نقل كرده كه شبيه حديث زراره است و تفاوت مختصرى با حديث زراره دارد كه اين حديث هم مؤيّد است .\r\nأضف إلى ذلك ؛ در اينجا يك روايت صحيح داريم كه معارض اين روايت است .\r\n* محمّد بن الحسن بإسناده ، عن الحسين بن سعيد ( شيخ طوسى از حسين بن سعيد اهوازى نقل مىكند كه طريق شيخ به حسين بن سعيد صحيح است ) عن حمّاد بن عيسى ، عن شعيب بن يعقوب العقرقوفى ، عن أبى بصير قال : سألت أبا عبد اللّه عليه السّلام عن الرجل يفوّض إليه صداق امرأته فنقص عن صداق نسائها ( كمتر از مهر المثل قرار داد ) قال : تلحق به مهر نسائها . « 2 »\r\nاين روايت دلالتش خوب است و حضرت مىفرمايد كمتر از مهر المثل جايز نيست كه با صراحت معارض است . در تعارض روايات به ترتيب زير عمل مىكنيم .\r\n1 - جمع دلالى :\r\nدر مقام تعارض ابتدا سراغ جمع دلالى مىرويم به اين بيان كه روايت دوّمى را حمل بر استحباب مىكنيم ، يعنى مستحب است كه زوج كمتر از مهر المثل نگويد ، چون صريح روايت زراره اين بود كه كمتر از مهر المثل هم جايز است كه چنين جمعى در ابواب فقه مشهور است .\r\n2 - اخذ مرجّح :\r\nاگر اين جمع را نپسنديديم و خواستيم سراغ مرجّحات برويم روايت اوّل ( روايت زراره ) دو مرجّح دارد .\r\nالف ) مطابق مشهور است ( خذ بما اشتهر بين أصحابك ) .\r\nب ) موافق كتاب اللّه   « أَوْفُوا بِالْعُقُودِ »   است .\r\nنتيجه : قول مشهور أقوى است و لكن اينها همه در جايى است كه تفويض ، انصرافى نداشته باشد مثلا در محيط ما اگر زنى مهر را به زوج تفويض كند و مرد چند دانهء خرما مهر قرار دهد ، همه مىگويند كه تفويض منصرف است ، چون زن كه گفته مرد اختيار دارد ، نه به اين چيزها ، پس اگر تفويض منصرف از يك حدّ اقلهايى باشد در آنجا نمىگوييم مرد در حدّ اقل و اكثر مختار است ، كه با اين بيان مقدارى از مشكلات حل مىشود .\r\n45 - ادامهء مسئلهء 12 6 / 10 / 83\r\n\r\nبقى هنا شىء :\r\nبعضى از عامّه گفته‌اند كه تفويض مهر شبيه مهر فاسد است ، پس بايد سراغ مهر المثل برويم ، چون تفويض مهر معنايش مهر مبهم است ، مثلا اگر بگويد « تزوّجتك على شيء أو دنانير أو كتاب » اين مهر فاسد است ، ما نحن فيه هم كه مهر به تعيين بعدى يكى از زوجين منوط شده ، مبهم است ، پس باطل و فاسد است و بايد مهر المثل داده شود . به عبارت ديگر عامّه ، مفوّضة المهر را مانند مفوّضة البضع مىدانند . ابن قدامه در مغنى مىگويد :\r\n[ مفوّضة 
  ] المهر كالمفوّضة البضع و هو مذهب أبى حنيفة لأنّه خلا عقدها من تسمية صحيحة فاشبهت الّتى لم يسمّ لها شىء . « 3 »\r\nمرحوم صاحب جواهر بدون اين كه كلمات عامّه را نقل كنند به اين اشكال توجّه داشته و در سدد حلّ اين اشكال برآمده است .\r\nقلنا : أوّلا ؛ تفويض مهر به معنى مهر مبهم نيست ، چون تفويض به معناى عدم جعل مهر ( ما جعلت لك مهرا و لكن فوّضت الأمر إليك ) و از قبيل شرط ضمن العقد است ، نه اين كه از قبيل مهر مبهم و فاسد باشد ، و ما در اينجا به « المؤمنون عند شروطهم » عمل مىكنيم .\r\nثانيا ؛ در شرح آيهء 236 و 237 سورهء بقره گفتيم از  « أَوْ تَفْرِضُوا لَهُنَّ فَرِيضَةً »  استفاده مىشود كه مىتوان مهر را بعدا تعيين كرد ، يعنى مادامىكه دخول حاصل نشده و مادامىكه مهر تعيين نشده ، كه اشاره به تفويض است ، پس قرآن هم\r\n\r\n\r\n","description":"","footnote":"\r\n( 1 ) . مستدرك الوسائل ، ج 15 ، ح 4 ، باب 18 از ابواب مهور .\r\n( 2 ) . ح 4 ، باب 21 از ابواب مهور .\r\n( 3 ) . ج 8 ، ص 51 .\r\n","page_name":" 57 ","page_number":57},
  {"content":"\r\n\r\nتفويض را اجازه داده است ، بنا بر اين علاوه بر اجماع و روايات ، قرآن هم شاهد بر تفويض است .\r\n\r\nفرع سوّم : واگذارى تعيين مهر به زوجه\r\nدر اينجا ادّعاى اجماع شده كه زن هر چه بخواهد از نظر قلّت مانعى ندارد و فقط بايد ماليّت داشته باشد ، ولى از نظر كثرت نبايد از مهر السنّة ( 500 درهم ) بيشتر باشد .\r\nمرحوم صاحب جواهر مىفرمايد :\r\nالإجماع بقسميه عليه . « 1 »\r\nپس مسأله از نظر اقوال مسلّم ولى خلاف قاعده است ، چون تفويض به اين معناست كه هر چقدر دلش بخواهد بتواند مهر قرار دهد .\r\n\r\nادلّه :\r\n\r\n1 - اجماع :\r\nهمان‌گونه كه بيان شد ، مسأله اجماعى است .\r\n\r\n2 - روايات :\r\nدو روايت داريم كه اوّلى همان روايت زراره است « 2 » كه در مورد زوجه هم بود . روايت مشكل سندى داشت و با عمل مشهور جبران شد و مشكل دلالى هم داشت كه گفتيم اين فرق را نمىفهميم و عدم فهم ما دليل بر بطلان روايت نيست و اين مقدار از ابهام در روايت ضررى به اصل مسأله نمىزند .\r\nروايت دوّم صحيحه است .\r\n* و بالإسناد ، عن الحسن بن محبوب ، عن أبى أيّوب ، عن محمّد بن مسلم عن أبى جعفر عليه السّلام فى رجل تزوّج امرأة على حكمها أو على حكمه فمات أو ماتت قبل أن يدخل بها قال : لها المتعة و الميراث و لا مهر لها قلت : فإن طلّقها و قد تزوّجها على حكمها قال : إذا طلّقها و قد تزوّجها على حكمها لم تجاوز حكمها عليه أكثر من وزن خمس مائة درهم فضّة مهور نساء رسول اللّه صلّى اللّه عليه و آله ( ظاهر روايت اين است كه بعد از طلاق زن تعيين مهر مىكند ) . « 3 »\r\nروايت صريح است در اين كه زن حق ندارد ، بيش از مهر المثل تعيين كند .\r\nاين دو روايت كه عمل مشهور و اجماع هم مؤيّد آن است موجب مىشود كه از قاعده دست برداريم و بگوييم زن بيش از مهر السنّة نمىتواند تعيين كند و شايد وجه آن اين باشد كه زن زياده‌طلب است به همين جهت محدود در مهر السنّة قرار داده‌اند .\r\nنكته : بحث ما در مورد جايى است كه انصرافى نيست ، اگر انصرافى در مسأله بود باز به اين حكم قائل نيستيم و ما فوق مهر السنّة را اجازه مىدهيم .\r\nمسئلهء تفويض در عرف ما فعلا وجود خارجى ندارد ، چرا كه امروزه قبل از ازدواج جلسهء مهرطىكنان تشكيل مىدهند و مهر را تعيين مىكنند .\r\n46 - مسئلهء 13 ( الطلاق قبل الدخول منصّف ) 7 / 10 / 83\r\n\r\nمسألة 13 : لو طلّق قبل الدخول سقط نصف المهر المسمّى و بقى نصفه\r\nفإن كان دينا عليه و لم يكن قد دفعه برأت ذمّته من النصف ( صورت اوّل ) و إن كان عينا صارت مشتركة بينه و بينها ( صورت دوّم ) و لو كان دفعه إليها استعاد نصفه إن كان باقيا ( صورت سوّم ) و إن كان تالفا استعاد نصف مثله إن كان مثليّا و نصف قيمته إن كان قيميا و فى حكم التلف نقله إلى الغير بناقل لازم ( صورت چهارم ) و مع النقل الجائز فالأحوط الرجوع و دفع نصف العين إن طالبها الزوج .\r\n\r\nعنوان مسأله :\r\nاين مسأله مبتلا به است و ارتباطى به بحث تفويض ندارد ، بلكه در مورد جايى است كه مهر در عقد ذكر شده و طلاق قبل از دخول واقع شده است كه در اين صورت مهر نصف مىشود و چون حكم اين مسأله در متن قرآن ذكر شده هيچ اختلافى در آن نيست :  وَ إِنْ طَلَّقْتُمُوهُنَّ مِنْ قَبْلِ أَنْ تَمَسُّوهُنَّ وَ قَدْ فَرَضْتُمْ لَهُنَّ فَرِيضَةً فَنِصْفُ ما فَرَضْتُمْ  . « 4 »\r\nمرحوم امام اين مسأله را مطرح كرده و در ذيل آن پنج صورت ذكر كرده است .\r\nدر اين مسأله هم علماى اماميّه و هم علماى اهل سنّت ، اجماع دارند چون نصّ قرآن است .\r\n\r\nادلّه :\r\nبر اين مسأله سه دليل دلالت دارد :\r\n\r\n1 - اجماع :\r\nمسأله اجماعى است ولى اجماع مدركى است .\r\n\r\n\r\n","description":"","footnote":"\r\n( 1 ) . ج 31 ، ص 68 .\r\n( 2 ) . ح 1 ، باب 21 از ابواب مهور .\r\n( 3 ) . ح 2 ، باب 21 از ابواب مهور .\r\n( 4 ) . سورهء بقره ، آيهء 237 .\r\n","page_name":" 58 ","page_number":58},
  {"content":"\r\n\r\n2 - آيهء  « وَ إِنْ طَلَّقْتُمُوهُنَّ مِنْ قَبْلِ أَنْ تَمَسُّوهُنَّ . . . »  « 1 » :\r\nآيه با صراحت مىفرمايد كه مهر نصف مىشود و در دلالت آن كسى اشكال نكرده است . در محلّ اعراب  « فَنِصْفُ ما فَرَضْتُمْ »  دو احتمال است :\r\n1 - مبتدا براى خبر محذوف ( عليكم ) .\r\n2 - فاعل فعل محذوف ، يعنى فيجب عليكم نصف ما فرضتم .\r\n\r\n3 - روايات :\r\nروايات متعدّدى داريم كه متضافر است و شايد قريب به متواتر هم باشد كه در ميان آن ثقات و غير ثقات هم هست كه ده نمونه از آن را بيان مىكنيم ، تا با نكاتى كه در بين روايات است آشنا شويم :\r\n* . . . عن أبى بصير ، عن أبى عبد اللّه عليه السّلام قال : إذا طلّق الرّجل امرأته قبل أن يدخل بها فقد بانت ( جدا مىشود و طلاق بائن است و عدّه ندارد ) و تزوّج ( تتزوّج بوده است و يك تاء از آن حذف شده است ) إن شاءت من ساعتها و إن كان فرض لها مهرا فلها نصف المهر . . . « 2 »\r\n* . . . عن الحلبى ( صحيحه ) عن أبى عبد اللّه عليه السّلام فى رجل طلّق امرأته قبل أن يدخل بها قال : عليه نصف المهر إن كان فرض لها شيئا . . . « 3 »\r\nدر ذيل ، همين روايت از ابى بصير هم نقل شده ، پس در واقع دو روايت است .\r\n* و بالاسناد عن الحلبى ، عن أبى عبد اللّه عليه السّلام إذا طلّق الرجل امرأته قبل أن يدخل بها فليس عليها عدّة « إلى أن قال » و إن كان فرض لها مهرا فنصف ما فرض . « 4 »\r\n* . . . عن عبيد بن زراره قال سألت أبا عبد اللّه عليه السّلام عن رجل تزوّج امرأة و لم يدخل بها فقال : إن هلكت أو هلك أو طلّقها فلها النصف ( طلاق منصّف است ولى موت محلّ اشكال است چون موت منصّف نيست و رواياتى داريم كه بر اين معنا ، دلالت دارد پس اين قسمت از روايت براى ما قابل قبول نيست ولى مرحوم امام در تحرير در صورت موت هم قائل به نصف است ) و عليها العدّة كاملة ( طلاق غير مدخوله عدّه ندارد ولى كأنّ معلوم بوده كه طلاق غير مدخوله عدّه ندارد ولى عدّهء وفات لازم است و فرقى بين مدخوله و غير مدخوله نيست و روايت ناظر به موت است ) . . . « 5 »\r\nروايات « 6 » ديگرى هم در مسأله موجود است .\r\n47 - ادامهء مسئلهء 13 8 / 10 / 83 در مقابل اين روايات پاره‌اى از روايات معارض قرار دارد ، مهمترين آن ، دو روايت است ، در به دو نظر از آن استفاده مىشود كه تنصيف مهر نيست و با روايات تنصيف معارض است .\r\n* . . . عن ابن أبى يعفور قال : سألت أبا عبد اللّه عليه السّلام عن رجل تزوّج امرأة و جعل صداقها أباها ( پدر زوجه را كه عبد است مهر او قرار مىدهد كه به مجرّد تملّك زوجه پدرش را ، پدر آزاد مىشود ) على أن تردّ عليه ألف درهم ( يعنى قيمت پدر بيش از مقدار مهر بوده است ) ثمّ طلقها قبل أن يدخل بها ما ينبغى لها أن تردّ عليه و إنّما لها نصف المهر و أبوها شيخ قيمته خمس مائة درهم و هو يقول ( زوج ) لو لا أنتم لم أبعه بثلاثة آلاف ( يعنى مهر زن دو هزار درهم است ) لا ينظر فى قوله و لا يردّ عليه شيئا « 7 » .\r\nآيا اين روايت ظاهرش اين نيست كه تنصيف در كار نيست ؟\r\nتوهّم ابتدايى اين است كه حضرت فرموده تنصيف نمىشود ولى وقتى دقّت شود ، معلوم مىشود كه زوجه مغبون شده و اگر مهر تنصيف مىشد بايد زوج هزار درهم مىداد ، ولى عبدى كه آزاد شده كمتر از نصف مهر هم بوده است و چيزى اضافه نيست كه زوجه برگرداند . بله ، اگر قيمت عبد به آن اندازه بود كه زوج مىگويد بايد برمىگرداند ولى چون زوج بر سر زوجه كلاه گذاشته است ، امام مىفرمايد زوجه هزار درهم را ندهد و نصف قيمت أب را هم ندهد ، چون اين عبد پانصد درهم مىارزد ، بنا بر اين زوجه چيزى هم طلبكار است چون به زعم زوجه دو هزار درهم مهر زوجه كرده كه اگر نصف آن را بدهد هزار درهم بايد بدهد و قيمت واقعى وقتى پانصد درهم است زن چيزى هم از زوج طلبكار است و چون سؤال در روايت از اين بود كه چيزى به زوج بدهند امام چنين جواب دادند .\r\n* . . . عن عبيد بن زرارة ، عن أبى عبد اللّه عليه السّلام فى رجل تزوّج امرأة و\r\n\r\n\r\n","description":"","footnote":"\r\n( 1 ) . سورهء بقره ، آيهء 237 .\r\n( 2 ) . ح 1 ، باب 51 از ابواب مهور .\r\n( 3 ) . ح 2 ، باب 51 از ابواب مهور .\r\n( 4 ) . ح 3 ، باب 51 از ابواب مهور .\r\n( 5 ) . ح 4 ، باب 51 از ابواب مهور .\r\n( 6 ) . ح 1 ، باب 17 و ح 1 ، باب 24 و ح 1 ، باب 30 و ح 7 ، 8 ، 12 ، باب 48 از ابواب مهور .\r\n( 7 ) . ح 1 ، باب 53 از ابواب مهور .\r\n","page_name":" 59 ","page_number":59},
  {"content":"\r\n\r\nأمهرها أباها و قيمة أبيها خمس مائة درهم على أن تعطيه ألف درهم ثمّ طلّقها قبل أن يدخل بها قال : ليس عليها شيء . « 1 »\r\nاين روايت هم به همان مضمون روايت قبل است و تعارضى با روايات سابق ندارد .\r\nشاهدى هم از خود اين روايت بر جوابى كه داديم داريم كه روايت سوّم همين باب است . در جايى كه أمه‌اى يا غلامى را مهر قرار دهند و قيمت هم قيمت واقعى باشد ، وقتى كه قبل از دخول طلاق دهد ، زن بايد نصف قيمت عبد يا أمه را برگرداند .\r\n* . . . عن السكونى ، عن أبى عبد اللّه عليه السّلام فى الرجل يعتق أمته فيجعل عتقها مهرها ثم يطلقها قبل أن يدخل بها قال : تردّ عليه نصف قيمتها تستسعى فيها « 2 » .\r\nاين روايت شاهد است بر اين كه بايد نصف مهر برگردد و دو روايت ديگر خصوصيّتى داشت كه بيان كرديم .\r\n\r\nلوازم مسأله :\r\nتا اينجا بحث در اصل مسأله بود و امّا اكنون لوازم مسأله را كه مرحوم امام در پنج صورت ذكر كردند بيان مىكنيم :\r\n\r\nصورت اوّل : مهريّه در ذمّهء زوج بوده و پس از طلاق قبل از زفاف نصف مىشود\r\nو حكم آن ابراء ذمّه از نصف است يعنى بدهكارى زوج نصف مىشود .\r\n\r\nصورت دوّم : مهريّه عين و در دست زوج است و هنوز به زوجه تحويل نداده است ،\r\nدر اينجا هم بايد نصف عين را بپردازد ، البتّه اگر قابليّت تنصيف دارد مثل اين كه چند حيوان را مهر قرار دهند و اگر قابليّت تنصيف ندارد ( مثل خانه ) مشاع مىشود .\r\n\r\nصورت سوّم : مهريّه عين است و زوج به زوجه داده\r\nو عين در نزد زوجه موجود است ، زوجه در اين صورت اگر قابل تنصيف است بايد نصف آن را برگرداند و اگر قابل تنصيف نباشد ، مشاع مىشود و زوجه و زوج شريك مىشوند .\r\nحكم در نماء چيست ؟ بحث آن بعدا خواهد آمد و بايد ببينيم كه آيا به مجرّد عقد ، زن تمام مهر را مالك مىشود يا نصف آن را .\r\n\r\nصورت چهارم : مهريّه عين بوده و به زوجه پرداخت كرده ولى زوجه تلف كرده است\r\nو يا با بيع لازم آن را منتقل كرده است ، در اينجا دو حالت دارد :\r\nگاهى مثلى است كه مثل آن را به زوج مىدهد و گاهى قيمى است كه بايد نصف قيمت آن را به قيمت روز به زوج برگرداند .\r\n\r\nصورت پنجم : مهريّه عين است و به زوجه تحويل داده است\r\nو زوجه آن را به بيع غير لازم و يا هبهء جايز منتقل كرده و عين هم موجود است ، در اينجا آيا بايد اعمال خيار كند و بعد نصف آن را برگرداند ؟ بعضى معتقدند كه لازم است اعمال خيار كند و دو مرتبه مالك شود و نصف آن را به زوج برگرداند و بعضى معتقدند كه دليلى نداريم كه دوباره بايد مالك شود ، چون الان موجود نيست و در حكم تلف است كه بايد مثل يا قيمت آن را بدهد و دليلى بر وجوب اعمال خيار و احياى تالف نداريم .\r\nقلنا : حق با كسانى است كه قائلند بايد اعمال خيار كند و عين را برگرداند ، زيرا عدول به مثل و قيمت به خاطر عدم قدرت بر عين است و اين شخص قدرت بر ردّ عين دارد و لو به اعمال خيار باشد .\r\n48 - مسئلهء 14 ( موت أحد الزوجين ) 9 / 10 / 83\r\n\r\nمسألة 14 : لو مات أحد الزوجين قبل الدخول فالأقوى تنصيف المهر\r\nكالطلاق خصوصا فى موت المرأة و الأحوط الأولى التصالح ( احتياط مستحبّى آن است كه در نيمهء ديگر مهر مصالحه كنند ) خصوصا فى موت الرجل ( تصالح در صورت موت رجل قوىتر است ، چون زن آمادهء زندگى است و حادثه بر مرد واقع شده است ) .\r\n\r\nعنوان مسأله :\r\nاين مسأله يك بحث مبتلا به است كه ما آن را در دو فرع بيان مىكنيم :\r\nفرع اوّل : موت زوج ، فرع دوّم : موت زوجه .\r\n\r\nفرع اوّل : موت زوج\r\nاگر بعد از عقد و قبل از دخول ، زوج فوت كند تكليف چيست ؟\r\n\r\nاقوال :\r\nبر خلاف آنچه مرحوم امام اقوا دانسته‌اند ، شهرت قوى بر\r\n\r\n\r\n","description":"","footnote":"\r\n( 1 ) . ح 2 ، باب 53 از ابواب مهور .\r\n( 2 ) . ح 3 ، باب 53 از ابواب مهور .\r\n","page_name":" 60 ","page_number":60},
  {"content":"\r\n\r\nاين است كه مهر تنصيف نمىشود و بايد تمام مهر را بپردازند و اقليّتى قائل به تنصيف مهر در صورت موت شده‌اند . عامّه هم تقريبا اجماع دارند كه مهر تنصيف نمىشود .\r\nمرحوم محقّق ثانى در جامع المقاصد مىفرمايد :\r\nو امّا موت الزوج فانّه يقرّر وجوب جميع المهر ( كأنّ نصف مهر متزلزل بود و با چند چيز مستقر مىشود كه يكى دخول و ديگرى موت است ) عند أكثر الأصحاب خلافا للصدوق فى المقنع فإنّه ( صدوق ) أوجب النصف و المذهب وجوب الجميع ( مذهب شيعه وجوب جميع است و اين تعبير شبيه اجماع است ) . « 1 »\r\nمرحوم فخر المحقّقين مىفرمايد :\r\nمذهب الأكثر خلافا للصدوق « 2 » ، خود ايشان حق را با قول والدشان ( علّامه ) مىداند كه قول اكثر است .\r\nاز اين عبارات واضح‌تر و جامع‌تر عبارت جواهر است ، كه مىفرمايد :\r\nالمسألة الثالثة : المشهور نقلا فى غاية المراد و غيرها و تحصيلا استقرار المهر بموت الزوج قبل الدخول اذ هو خيرة الشيخين و المرتضى و القاضى ( ابن برّاج ) و ابنى حمزة و إدريس و كافّة المتأخّرين . . . عن ابن ادريس من أن الموت عند محصّلى اصحابنا ( بزرگان فقها ) يجرى مجرى الدخول فى استقرار المهر جميعه بل فى ناصريّات المرتضى الإجماع عليه و فى الغنية نفى الخلاف فيه . « 3 »\r\nصاحب رياض بعد از آن كه اشهر را قبول و اجماع ناصريّات را نقل مىكند ، مىفرمايد :\r\nخلافا للمحكىّ عن صريح المقنع فكالطلاق و هو ظاهر الكافى ( كافى كتاب فتوا نيست ، شايد از تيتر باب استفاده كرده است ) و الفقيه ( من لا يحضره الفقيه ) بل حكى عليه بعض المتأخرين الشهرة بين قدماء الطائفة ( كدام شهرت ؟ ) « 4 » .\r\nمرحوم صاحب جواهر سراغ روايات رفته و روايات مخالف را نقل مىكند و شايد اين كه بعضى مانند صاحب رياض گفته‌اند كه بعضى از متأخرين شهرت در بين قدماى اصحاب را حكايت كرده‌اند ، منظورشان نقل روايت از ناحيهء بعضى از فقهاى متقدّمين بوده است ، در حالى كه نقل روايت از يك راوى دليل بر پذيرش مضمون روايت نيست .\r\nلكنّ الإنصاف ؛ شكّى نيست كه بين اصحاب شهرت قوى بر اين است كه مهر در صورت موت زوج تنصيف نمىشود و قليلى از متأخرين و بعضى از قدما قائل به تنصيف شده‌اند .\r\n« الفقه الاسلامى و ادلّته » كه دايرة المعارفى از اقوال عامّه است مىگويد :\r\nإذا مات أحد الزوجين قبل الوطي فى نكاح صحيح استحقّت المرأة المهر كلّه باتّفاق الفقهاء ، لأنّ العقد لا ينفسخ بالموت و إنّما ينتهى به ( موت ) لانتهاء عمله و هو العمر ( عمر زوج و زوجه ) و الإجماع الصحابة على استقرار المهر بالموت ( مهر كامل ) .\r\n49 - ادامهء مسئلهء 14 12 / 10 / 83\r\n\r\nادلّهء مشهور\r\n( استقرار تمام مهر به سبب موت زوج قبل از دخول ) :\r\n\r\n1 - قواعد :\r\nمقتضاى قاعده اين است كه تمام مهر را بدهد ، چون تمام مهر به سبب عقد مستقر شده و تنصيف مهر دليل مىخواهد و به همين دليل است كه زن بعد از عقد و قبل از زفاف مىتواند تمام مهر را مطالبه كند .\r\nأضف الى ذلك ؛ مقتضاى عمومات مثل  « وَ آتُوا النِّساءَ صَدُقاتِهِنَّ نِحْلَةً  « 5 » كه عام است و فقط به طلاق قبل از دخول استثنا خورده است ، و به موت استثنا نخورده و دليل مىخواهد .\r\nهمچنين عمومات   « أَوْفُوا بِالْعُقُودِ »   و « المؤمنون عند شروطهم » دلالت بر استقرار تمام مهر دارد و مهر هم دينى است بر ذمّهء زوج و مانند ديون ديگر از اصل تركه خارج مىشود .\r\n\r\n2 - روايات :\r\nرواياتى كه مىگويد « لها المهر كلّه » كه لا اقل هشت « 6 » روايت است كه سه روايت آن در وسائل شماره نخورده است . بعضى از روايات صحيح و بعضى ضعيف است ولى متضافر و معمول بهاى اصحاب است و در بين آنها ثقات هم موجود است .\r\n* . . . عن سليمان بن خالد قال : سألته عن المتوفّى عنها زوجها و لم يدخل بها فقال : إن كان فرض لها مهرا فلها مهرها ( تمام مهر ) و عليها العدّة و لها الميراث و عدّتها أربعة أشهر و عشرا . . . « 7 »\r\nدر ذيل اين حديث صاحب وسائل عبارتى دارد و\r\n\r\n\r\n","description":"","footnote":"\r\n( 1 ) . ج 13 ، ص 364 .\r\n( 2 ) . ايضاح الفوائد ، ج 3 ، ص 198 .\r\n( 3 ) . ج 39 ، ص 326 .\r\n( 4 ) . ج 7 ، ص 159 .\r\n( 5 ) . سورهء نساء ، آيهء 4 .\r\n( 6 ) . ح 20 ، 21 ، 22 و 23 و 24 ، باب 58 از ابواب مهور .\r\n( 7 ) . ح 20 ، باب 58 از ابواب مهور .\r\n","page_name":" 61 ","page_number":61},
  {"content":"\r\n\r\nمىفرمايد :\r\nو بإسناده عن الحسين بن سعيد ، عن عثمان بن عيسى ، عن سماعة مثله .\r\nدر حالى كه سماعه در سند اوّلى بود و صاحب وسائل وقتى فقط عن سماعة مىگويد معناى آن اين است كه بعد از سماعه « سليمان بن خالد » است كه در اين صورت همان حديث قبل مىشود ، ولى اين اشتباه است ، چون سماعه مستقلّا از امام صادق عليه السّلام نقل مىكند ، يعنى يك حديث ديگر است پس صاحب وسائل بايد مىفرمود عن سماعة عن أبى عبد اللّه عليه السّلام ، چرا كه صاحب وسائل احاديثى را كه دو يا سه طريق دارد ، سند را تا آخرين نفر مشترك در دو طريق جلو مىآورد يعنى بقيّهء سند جاى خودش محفوظ است ، پس ما باشيم و اين عبارت صاحب وسائل سند دوّم هم به سليمان بن خالد مىرسد ، در حالى كه در تهذيب مستقلّا سماعه از امام صادق عليه السّلام نقل مىكند ، پس حديث سماعه دو حديث است . عبارت تهذيب چنين است :\r\n* و عنه ، عن عثمان بن عيسى عن سماعة قال : سألته « 1 » . . . .\r\n* . . . عن أبى الصباح الكنانى ، عن أبى عبد اللّه عليه السّلام قال : إذا توفّى الرجل عن امرأته و لم يدخل بها فلها المهر كلّه إن كان سمّى لها مهرا و سهمها من الميراث « 2 » . . .\r\n* . . . عن الحلبى ( صحيحه ) عن أبى عبد اللّه عليه السّلام إنّه قال فى المتوفّى عنها زوجها إذا لم يدخل بها : إن كان فرض لها مهرا فلها مهرها الذي فرض لها ( تمام مهر ) و لها الميراث و عدّتها اربعة أشهر و عشرا كعدّة الّتي دخل بها . . . « 3 »\r\nدر ذيل اين حديث دو حديث ديگر هم از زراره و ابو بصير نقل شده كه هيچ اشتراكى در سند با حديث قبلى ندارد ، پس سه حديث است كه صاحب جواهر هم اين سه حديث را جداگانه مىشمارد .\r\n* . . . عن منصور بن حازم قال : سألت أبا عبد اللّه عليه السّلام عن الرجل يتزوّج المرأة فيموت عنها قبل أن يدخل بها قال : لها صداقها كاملا و ترثه و تعتدّ أربعة أشهر و عشرا كعدّة المتوفّى عنها زوجه ( اى اذا كان مدخولة يعنى اين هم مثل مدخوله است ) . « 4 »\r\n* . . . عن منصور بن حازم ( سند معتبر و در واقع روايت موثّقه است ) قال : قلت لأبى عبد اللّه عليه السّلام : رجل تزوّج امرأة و سمّى لها صداقا ثم مات عنها و لم يدخل بها قال : لها المهر كاملا و لها الميراث قلت فانّهم رووا عنك أنّ لها نصف المهر قال : لا يحفظون عنّى ( مطلب را خوب نقل نكرده‌اند ) أنّ ذلك للمطلّقة . « 5 »\r\nاين روايت اگر معارضى نداشت مىتوانست روايات « نصف المهر » را تفسير كند ، ولى روايت سوّم مخالفى از منصور بن حازم وجود دارد كه كلّى است و ربطى به مهر ندارد .\r\n* . . . عن منصور بن حازم ، عن أبى عبد اللّه عليه السّلام قال : ما أجد أحدا أحدّثه و إنّى لأحدث الرجل بالحديث فيتحدّث به فأوتى فأقول : إنّي لم أقله . « 6 »\r\nمطابق اين روايت حضرت از بعضى اصحابش كه حديث را پخش مىكنند شكايت مىكند . بعد ، از آن حضرت پرسيده مىشود كه شما اين را گفتيد ؟ حضرت از روى تقيّه مىفرمايند كه من نگفته‌ام ، اين حديث يك قاعدهء كلّى است و ربطى به بحث مهر ندارد و روى احاديث قبل سايه مىاندازد .\r\nجمع‌بندى : هشت روايت پيدا كرديم كه در بين آنها ثقات هم هست و مىگويند كه تمام مهر به زوجه تعلّق مىگيرد .\r\n50 - ادامهء مسئلهء 14 13 / 10 / 83 دو روايت هم داريم كه از نظر سند مشكل دارد ولى به عنوان مؤيّد خوب است . يكى از دعائم الاسلام و مرسله است و ديگرى از منابع اهل سنّت و از ابن عباس نقل شده است ( عامّه قول صحابه را حجّت مىدانند ) .\r\n* دعائم الاسلام : عن جعفر بن محمد عليه السّلام إنّه قال فى حديث : و إن كان قد فرض لها صداقا ثم طلّقها قبل أن يدخل بها فلها نصف الصداق و إن مات عنها فلها الصداق كاملا . « 7 »\r\nبيهقى در كتابش از ابن عباس چنين نقل مىكند :\r\nعن ابن جريح قال سمعت عطاء ( از فقهاى عامّه ) يقول سمعت ابن عباس سئل عن المرأة يموت عنها زوجها و قد فرض لها صداقا قال : لها الصداق و الميراث . « 8 »\r\n\r\nدليل قول غير مشهور :\r\n\r\nروايات\r\nدر مقابل اين روايات ، روايات قائلين به نصف قرار دارد كه\r\n\r\n\r\n","description":"","footnote":"\r\n( 1 ) . تهذيب ، ج 8 ، ص 145 .\r\n( 2 ) . ح 21 ، باب 58 از ابواب مهور .\r\n( 3 ) . ح 22 ، باب 58 از ابواب مهور .\r\n( 4 ) . ح 23 ، باب 58 از ابواب مهور .\r\n( 5 ) . ح 24 ، باب 58 از ابواب مهور .\r\n( 6 ) . ح 25 ، باب 58 از ابواب مهور .\r\n( 7 ) . مستدرك الوسائل ، ج 15 . ح 2 ، باب 41 از ابواب مهور .\r\n( 8 ) . السنن الكبرى ، ج 7 ، ص 247 .\r\n","page_name":" 62 ","page_number":62},
  {"content":"\r\n\r\nروايات متعدّدى است و تعداد آن بيش از روايات قائلين به تمام مهر است ، پس در هر دو طرف روايات متضافر است .\r\nعمدهء روايات قائلين به نصف هم در باب 58 است كه از بين اين روايات بعضى را كه دلالت آن روشن‌تر است مىخوانيم :\r\n* . . . عن محمّد بن مسلم ، عن أحدهما عليهما السّلام فى الرجل يموت و تحته امرأة لم يدخل بها قال : لها نصف المهر و لها الميراث كاملا ( قرينه است بر اين كه مهر واقعا نصف است ) و عليها العدّة كاملة . « 1 »\r\n* و بالاسناد ، عن عبيد بن زرارة قال : سألت أبا عبد اللّه عليه السّلام عن امرأة هلك زوجها و لم يدخل بها قال : لها الميراث و عليها العدّة كاملة و إن سمّى لها مهرا فلها نصفه . . . « 2 » .\r\n* . . . عن عبد الرحمن بن الحجاج ، عن رجل ( مرسله ) عن على بن الحسين عليهما السّلام قال فى المتوفّى عنها زوجها و لم يدخل بها : إنّ لها نصف الصداق . . . « 3 » .\r\n* . . . عن الحلبى ، عن أبى عبد اللّه عليه السّلام قال : إن لم يكن دخل بها و قد فرض لها مهرا فلها نصف ما فرض لها و لها الميراث و عليها العدّة . « 4 »\r\n* . . . عن أبى جعفر عليه السّلام فى جارية لم تدرك ( بالغ نشده ) لا يجامع مثلها أو رتقاء « الى أن قال » قلت : فان مات الزوج عنهنّ قبل أن يطلّق قال : لها الميراث و نصف الصداق . . . « 5 » .\r\nشبيه اين روايت ، روايات متعدّدى داريم كه در مورد غير بالغى است كه عقد شده و بعد بالغ شده و قبل از اينكه شوهر دخول كند از دنيا رفته است ، در اينجا بايد زوجه قسم بخورد كه به خاطر ميراث نيست كه به عقد رضايت مىدهد كه در اين صورت مهر را به او مىدهند .\r\nاين روايت موردش اخصّ از مدّعاست ولى اگر الغاى خصوصيّت كرده و بگوييم قول به تفصيل نداريم كه بين بالغ و غير بالغ فرق گذاشته باشد ، مىتوان به اين روايات هم استدلال كرد .\r\nباب 58 از ابواب مهور هم به همين مضمون است « 6 » و دلالت دارد و همه در مورد زوجه‌اى است كه شوهرش مرده است .\r\nطايفهء دوّمى از روايات « 7 » كه غير مشهور به آن استدلال كرده‌اند مىگويد ، چه زوج بميرد و چه زوجه بميرد مهر نصف مىشود . مجموعا شانزده حديث داريم كه بيش از اين هم ممكن است باشد و دلالت اين روايات بر بحث ما روشن است ، در اينجا چه كنيم ؟\r\n\r\nجمع بين روايات متعارض :\r\nاز يك طرف ده روايت داريم كه دلالت بر مهر كامل دارد و در بين آنها صحاح هم وجود دارد و مطابق مشهور ، كتاب اللّه و قاعده است و در طرف مقابل شانزده روايت داريم كه بر نصف مهر دلالت دارد . در تعارض بين اين روايات چه كنيم ؟\r\n\r\nالف ) جمع دلالى :\r\nابتدا سراغ جمع دلالى مىرويم البتّه جمع عرفى نه تبرّعى .\r\nدو گونه جمع عرفى گفته شده است :\r\n1 - بعضى گفته‌اند حق با مشهور است و روايات نصف را حمل بر استحباب مىكنيم ، يعنى زوجه مستحبّ است كه از نصف ديگر صرف نظر كند .\r\n2 - بعضى عكس اين را ، راه جمع دانسته‌اند يعنى مىگويند حقّ زن نصف است ولى مستحبّ است تمام مهر را بدهند .\r\nممكن است كسى بگويد كه هيچ يك جمع عرفى نيست ، ولى اگر جمع عرفى را پذيرفتيم راه جمع اوّل بهتر به نظر مىرسد ، چون در آنجا حقّ زوجه تمام است و يك نفر است و مىتواند از نصف آن بگذرد و طرف استحباب فقط زن است ولى اگر گفتيم نصف است و بخواهيم تمام مهر را بدهيم بايد تمام ورثه اجازه دهند و طرف استحباب متعدّد است .\r\n\r\nب ) مرجّحات :\r\nاگر جمع عرفى را نپذيرفتيم ، بايد سراغ مرجّحات برويم .\r\nمرجّح قول مشهور :\r\nقول مشهور دو مرجّح دارد .\r\nمرجّح اوّل : شهرت ( خذ بما اشتهر بين اصحابك ) است كه همان شهرت فتوايى است نه شهرت روايى . هر دو طايفه روايت شهرت دارد اگر چه روايات قول اقليّت اشهر است ، ولى وقتى تعداد روايات زياد باشد امّا در عين حال اصحاب به آن عمل نكنند ؛ مىتواند دليل بر ضعف روايات باشد ، پس شهرت فتوايى موافق قول مشهور است .\r\nمرجّح دوّم : موافقت كتاب اللّه است كه قول مشهور با  « آتُوا النِّساءَ صَدُقاتِهِنَّ »  نحلة موافق است كه مىگويد تمام مهر را بدهيد كه همان قول مشهور است .\r\n\r\n\r\n","description":"","footnote":"\r\n( 1 ) . ح 1 ، باب 58 از ابواب مهور .\r\n( 2 ) . ح 4 ، باب 58 از ابواب مهور .\r\n( 3 ) . ح 5 ، باب 58 از ابواب مهور .\r\n( 4 ) . ح 6 ، باب 58 از ابواب مهور .\r\n( 5 ) . ح 15 ، باب 58 از ابواب مهور .\r\n( 6 ) . ح 2 ، 11 ، 12 ، 14 و 16 ، باب 58 از ابواب مهور .\r\n( 7 ) . ح 3 ، 7 ، 8 ، 9 ، 10 و 13 ، باب 58 از ابواب مهور .\r\n","page_name":" 63 ","page_number":63},
  {"content":"\r\n\r\nمرجّح قول غير مشهور :\r\nغير مشهور يك مرجّح دارد و آن مخالفت با عامّه ( روايات تنصيف مهر ) است .\r\n51 - ادامهء مسئلهء 14 14 / 10 / 83 حال كدام قول را بپذيريم ؟\r\nبا توجّه به اين كه مبناى ما و بسيارى از بزرگان اين است كه اوّلين مرجّح شهرت است و مخالفت با عامّه در رتبه‌هاى بعدى است ، بنا بر اين مرجّح شهرت مقدّم است ، به همين جهت احاديث قول مشهور مقدّم مىشود و قول غير مشهور را كنار مىگذاريم .\r\nبه هر حال اگر ما روى موازين فنّ اصول و قوانين شناخته شده جلو بياييم ، چاره‌اى نداريم جز اين كه قول مشهور را بپذيريم و روايات كثيرهء طرف مقابل را كنار مىگذاريم ، چون به آن عمل نشده و لو رواياتش زيادتر است و اين امر نشان مىدهد كه آن روايات ضعيف بوده است و « دع الشاذ النادر » شامل آن مىشود ، پس چون به آن عمل نشده شاذ و نادر است .\r\nأضف إلى ذلك ؛ در روايت « منصور بن حازم » « 1 » كه روايت معتبرى است از امام در مورد جايى كه زوج بميرد و زوجه غير مدخوله باشد سؤال كردند ، حضرت فرمود تمام مهر را بدهد .\r\nراوى عرض كرد از شما نقل كرده‌اند كه نصف مهر ثابت است ؛ حضرت در جواب فرمود اشتباه نقل كرده‌اند ( امام با صراحت مىفرمايد كه روايات نصف اشتباه در نقل است ) .\r\n\r\nبقى هنا امور :\r\n\r\nالأمر الاوّل :\r\nمرحوم صاحب وسائل در باب 58 بعد از نقل روايت منصور بن حازم روايت ديگرى نقل كرده است كه از منصور بن حازم و سند آن به ظاهر معتبر است . اين حديث عكس حديث 24 است و مىفرمايد از من مسأله مىپرسند و من جواب مىدهم و جواب من را براى نااهلان نقل مىكنند و آنها از من مىپرسند و من مجبورم انكار كنم .\r\n* . . . عن منصور بن حازم عن أبى عبد اللّه عليه السّلام قال : ما أجد أحدا أحدّثه ( شخصى كه حديث مرا از نااهلان حفظ كند و براى آنها نقل نكند ) و إنّى لأحدّث الرجل بالحديث فيتحدّث به فأوتى فأقول أنّى لم اقله ( براى حفظ دماء شيعه ناچارم تقيّه كنم و بگويم كه من نگفته‌ام ) . « 2 »\r\nمرحوم صاحب وسائل از اين حديث چنين استفاده مىكند كه حديث قبلى تقيّه بوده و رواياتى كه تمام مهر را مىگويد ، حمل بر تقيّه مىشود و حق با روايات نصف است .\r\nقلنا : ما از صاحب وسائل تعجّب مىكنيم ، چون اين روايت يك حديث كلّى است و ربطى به باب مهور ندارد و اثر بدى روى روايات باب مىگذارد و از آن سوء استفاده مىشود و نمىتوان با اين حديث كلّى روايت 24 را به هم بزنيم .\r\nنكتهء ديگر اين كه آيا « سعد بن عبد اللّه » مىتواند از « محمّد بن ابى عمير » بلا واسطه نقل كند ؟ در كتب رجال اين دو هم عصر نيستند و ظاهرا كسى در اين وسط از قلم افتاده ، پس حديث مرسله است ، به دو جهت :\r\nاوّلا ؛ تاريخ فوت « سعد بن عبد اللّه اشعرى » را كه قمى است ، سنهء 299 يا 301 نوشته‌اند . در حالى كه ابن ابى عمير در سنهء 217 فوت كرده است و اگر سعد بن عبد اللّه در هنگام فوت 90 ساله باشد ، در هنگام فوت ابن ابى عمير 7 ساله بوده و نمىتوانسته از ابن عمير روايت نقل كند .\r\nثانيا ؛ ابن ابى عمير ، موسى بن جعفر و على بن موسى الرضا عليهما السّلام را ملاقات كرده و از اصحاب اين دو بزرگوار بوده است ، در حالى كه سعد بن عبد اللّه از اصحاب امام حسن عسكرى عليه السّلام بوده است كه بعضى اين را هم قبول نكرده‌اند ، حال چگونه سعد بن عبد اللّه از ابن ابى عمير كه در عصر امام رضا عليه السّلام بوده است و امام هادى و امام جواد را درك نكرده ، روايت نقل مىكند ؟ پس از نظر سن و از نظر طبقهء حديث سعد بن عبد اللّه به ابن ابى عمير نمىخورد ، بنا بر اين نمىتوان پذيرفت كه بين سعد بن عبد اللّه و ابن ابى عمير كسى نبوده باشد . گاهى احاديثى كه به ظاهر مسند است ؛ با دقّت در طبقات معلوم مىشود كه مرسله است .\r\nنتيجه : روايت 25 از دو جهت از كار افتاد :\r\n1 - سند آن مرسله است .\r\n2 - روايت مربوط به اين باب نيست و يك مسئلهء كلّى است .\r\nأضف إلى ذلك ؛ اگر واقعا روايات تمام مهر تقيّه است و روايات نصف ضدّ تقيّه است ، چرا اين همه روايت نصف داريم و چگونه است كه امام ضدّ تقيّه را گسترده‌تر بيان فرموده‌اند ؛ پس معلوم مىشود كه تقيّه نيست .\r\n\r\n\r\n","description":"","footnote":"\r\n( 1 ) . ح 24 ، باب 58 از ابواب مهور .\r\n( 2 ) . ح 25 ، باب 58 از ابواب مهور .\r\n","page_name":" 64 ","page_number":64},
  {"content":"\r\n\r\n\r\nالأمر الثانى : بعضى گفته‌اند كه سزاوار است ما موت را به طلاق قياس كنيم\r\nو در موت هم قائل به نصف شويم و شايد موت اولويّت داشته باشد ، چون در طلاق كه طرف مقابل فقط شوهر است ، نصف را گفته‌اند ، حال در موت كه طرف مقابل ورثه هستند و تعداد آنها زياد است ، به طريق اولى نصف است .\r\nاين قياس نه تنها قياس اولويّت نيست بلكه قياس مع الفارق است و حتّى اهل سنّت هم كه قائل به قياس هستند ، اين را نمىگويند . زيرا زن به سبب طلاق به طور كلّى جدا مىشود ولى به سبب موت جدا نمىشود و بسيارى از احكام زوجيّت از جمله ارث باقى است ، قرآن در آيهء  « وَ لَكُمْ نِصْفُ ما تَرَكَ أَزْواجُكُمْ »  با اين كه فوت كرده تعبير به ازواج مىكند ، پس معلوم مىشود كه موت با طلاق فرق مىكند و بعد از طلاق ، اطلاق « ازواجكم » نمىكنند ، پس قياس مع الفارق است .\r\nتلخّص من جميع ما ذكرنا ؛ اين قياس مع الفارق است و اهل قياس هم به آن قائل نشده‌اند ، اين امر هم قول مشهور را تقويت مىكند ، پس قول مشهور حق است .\r\n52 - ادامهء مسئلهء 14 15 / 10 / 83\r\n\r\nفرع دوّم : موت زوجه\r\nاگر زوجه قبل از دخول از دنيا برود ، آيا طلبكار تمام مهريّه است يا نصف آن ؟\r\nمشهور اين است كه بايد تمام مهر داده شود ولى مخالفين ( قائلين به نصف ) در اين فرع بيشتر هستند .\r\nمرحوم صاحب جواهر مىفرمايد :\r\nبل لعلّ الظاهر ( با احتياط نظريّهء خود را مطرح مىكنند ) استقراره ( تمام مهر ) ايضا بموت الزوجة ، در ادامه صاحب جواهر ذهاب عدّهء كثيرى از قدما و متأخّرين را به تمام مهر حكايت كرده و نام آنها را برده است و مىفرمايد :\r\nو من هنا نسبه الشهيد إلى المشهور بل الكركى ( محقّق كركى ) إلى عامّة الأصحاب عدا الشيخ و القاضى و الكيدرى « 1 » .\r\nاين مسأله هم مشهور است ، ولى شهرت در مسئلهء سابق قوىتر بود ، چرا كه مخالفين در اين مسأله بيشتر هستند .\r\n\r\nادلّهء مشهور :\r\nپيچ و خم اين فرع از فرع اوّل بيشتر است .\r\n\r\n1 - قاعده :\r\n  « أَوْفُوا بِالْعُقُودِ »   دلالت مىكند بر اين كه تمام مهر كه به مجرّد عقد لازم شده ، ثابت است و فقط طلاق منصّف است ، علاوه بر اين آيهء  وَ آتُوا النِّساءَ صَدُقاتِهِنَّ نِحْلَةً  « 2 » هم بالخصوص دلالت دارد كه بايد تمام مهر را بدهند .\r\n\r\n2 - مفهوم برخى از روايات :\r\nدر اين مسأله دستمان از اخبار تهى است و روايتى كه دلالت كند بر تمام مهر نداريم و اخبار مطابق نصف است ، ولى مشهور با اين وجود به تمام مهر فتوا داده‌اند .\r\nولى دو امر مىتواند دليل فتواى مشهور باشد ، يكى از آن دو امر مفهوم خبر منصور بن حازم « 3 » است كه مىفرمود :\r\nلا يحفظون عنّى إنّ ذلك ( نصف ) المطلّقة .\r\nدر اين روايات و لو سؤال از موت زوج بوده است نه موت زوجه ، ولى معناى كلّى دارد يعنى چه در موت زوج و چه در موت زوجه مهر نصف نمىشود و فقط نصف براى صورت طلاق است .\r\nامر ديگر اين كه موت زوج و زوجه نمىتواند از هم جدا باشد ، اگر در موت زوج قائل به تمام مهر هستيم ، بايد در موت زوجه هم قائل به تمام مهر شويم ، چون اگر ممات باعث انفساخ زوجيّت است ، از هر دو طرف فسخ مىشود و اگر با ممات زوجيّت باقى است ، از هر دو طرف باقى است و شاهد بقاى زوجيّت اين است كه در صورت موت ، ارث ثابت است و اگر مانند طلاق ، انفساخ زوجيّت بود ، در اين صورت مهر ثابت نبود .\r\nبنا بر اين از روايات موت زوج الغاى خصوصيّت كرده و مىگوييم ده روايت بحث قبلى در موت زوجه هم جارى است ، چون تفكيك موت زوج و زوجه از هم ممكن نيست ، چرا كه زوجيّت يك امر طرفينى است يا از هر دو طرف هست و يا از هيچ يك از طرفين نيست .\r\n\r\nدليل غير مشهور :\r\n\r\nروايات\r\nاين قول روايات خوبى دارد كه ما آنها را نقل مىكنيم و بعد اشكال آن را بيان مىكنيم . روايات متضافر است و در بين آنها صحاح هم هست .\r\n* . . . عن عبيد بن زرارة قال : سألت أبا عبد اللّه عليه السّلام عن رجل تزوّج امرأة و لم يدخل بها قال : إن هلكت أو هلك أو طلّقها فلها النصف و عليها العدّة كملا و لها الميراث . « 4 »\r\n\r\n\r\n","description":"","footnote":"\r\n( 1 ) . ج 39 ، ص 330 .\r\n( 2 ) . سورهء نساء ، آيهء 4 .\r\n( 3 ) . ح 24 ، باب 58 از ابواب مهور .\r\n( 4 ) . ح 3 ، باب 85 از ابواب مهور .\r\n","page_name":" 65 ","page_number":65},
  {"content":"\r\n\r\nما اگر در اين روايت حكم نصف مهر را در مورد فوت زوج نپذيريم ( چون قائل به تمام هستيم ) ولى در مورد موت زوجه بپذيريم چگونه ميسّر است ؟ در حالى كه اين دو كلمه در كنار هم و به هم عطف شده‌اند .\r\n* . . . عن زرارة قال : سألته عن المرأة تموت قبل أن يدخل بها أو يموت الزوج قبل أن يدخل بها قال : أيّهما مات فللمرأة نصف ما فرض لها . . . « 1 »\r\nاين روايت دو سند دارد كه در يك سند « سهل بن زياد » ضعيف است .\r\nچگونه ممكن است در صورت موت زوجه مهر نصف شود با اين كه در فرع سابق ما تمام مهر را در موت زوج پذيرفتيم ؛ حال با وجود كلمهء « أيّهما » در روايت چگونه يك طرف را بپذيريم و طرف ديگر را نپذيريم ؟\r\n* . . . عن ابن أبى يعفور ، عن أبى عبد اللّه عليه السّلام إنّه قال فى امرأة توفّيت قبل أن يدخل بها ما لها من المهر ؟ و كيف ميراثها فقال : إذا كان قد فرض لها صداقا فلها نصف المهر . . . و فى رجل توفّى قبل أن يدخل بامرأته قال : إن كان فرض لها مهرا فلها نصف المهر . . . « 2 »\r\nبا توجّه به اين كه در فرع سابق تمام مهر را پذيرفتيم ، در اين روايت هم بايد قسمتى از حديث را بپذيريم و بخش ديگر را كه در مورد موت زوج است ، نپذيريم كه از دو حديث قبل بهتر است .\r\nسه روايت ديگر هم از همين قبيل است و دلالت آنها هم همين‌گونه است .\r\n53 - ادامهء مسئلهء 14 16 / 10 / 83\r\n\r\nجواب از دليل غير مشهور :\r\nقائلين به قول مشهور در مقابل اين روايات سه جواب مىدهند :\r\n1 - اين روايات معرض‌عنهاست و اعراض سبب سقوط از حجّيت مىشود و هر چه تعداد روايات بيشتر باشد ، اشكال و ضعف آن بيشتر مىشود « كلّما ازداد صحّة ازداد وهنا » ؛ معلوم مىشود كه روايات اشكالى داشته كه مشهور از آن اعراض كرده‌اند .\r\n2 - تمام اين شش حديث موت زوج و زوجه را بيان مىكند و در مورد هر دو طرف نصف مهر را مىگويد ، حال وقتى ما در مورد موت زوج قائل به نصف نيستيم ، ناچاريم كارى كنيم ، ولى بدبين نمىشويم بلكه مىگوييم تمام مهر را ورثهء زوجه مىگيرند ، ولى نصف آن از باب ارث به زوج برمىگردد ، پس اين كه روايت نصف مىگويد به اين جهت است كه نصف مهر به ارث به زوج برمىگردد .\r\n3 - مىتوانيم روايات نصف را حمل كنيم بر اين كه تمام مهر مستقر مىشود ولى نصف آن به سبب ارث به زوج برمىگردد ، به عبارت ساده‌تر وقتى زوجه فوت كرد ، ورثهء زوجه تمام مهر را مطالبه مىكنند و زوج هم چون ارث مىبرد ، نصف را برمىدارد و نصف ديگر را به ورثهء ديگر مىدهد ، پس اگر اين روايات تعبير نصف دارد ، اشاره به اين است كه بعد از كسر ميراث ، مهر نصف مىشود .\r\nصاحب جواهر مىفرمايد بعضى از روايات شش‌گانه‌اى كه عرض كرديم تاب اين جمع را ندارد .\r\nقلنا ؛ هيچ يك از روايات تاب اين جمع ندارد ، چون ناهماهنگى پيش مىآيد ، به اين بيان كه وقتى روايت مىگويد هر دو نصف مىبرند ، ظاهرش اين است كه هر دو نصف مهر را به سبب موت مىبرند و استقرار مهر كامل در هيچ يك نيست ، ولى شما مىگوييد زوجه به حسب وجوب الهى نصف مىبرد و زوج كه نصف مىبرد به حسب وجوب المهر نيست بلكه نصفش به ميراث برگشته است ، پس روايت ناهماهنگ مىشود .\r\nجواب ديگر اين كه هميشه مرد نصف نمىبرد ، چون زنانى هستند كه از شوهر سابق بچّه دارند كه اين زوجها از زوجه ربع ارث مىبرند و زنانى كه از شوهر سابق بچه دارند فرد نادر نيستند .\r\nفتلخّص من جميع ما ذكرنا ؛ حق با قول مشهور است و در موت زوج يا زوجه تمام مهر ثابت است .\r\n54 - ادامهء م 14 و م 15 ( تملك المرأة الصداق ) 19 / 10 / 83\r\n\r\nبقى هنا شىء :\r\nمرحوم امام ( ره ) در اين مسأله دو تعبير دارد كه قابل توجّه است :\r\n1 - « فالأقوى تنصيف المهر كالطلاق خصوصا فى موت\r\n\r\n\r\n","description":"","footnote":"\r\n( 1 ) . ح 7 ، باب 58 از ابواب مهور .\r\n( 2 ) . ح 8 ، باب 58 از ابواب مهور .\r\n","page_name":" 66 ","page_number":66},
  {"content":"\r\n\r\nالمرأة » به چه معنا است ؟\r\nتنصيف مهر در صورت موت رجل ، روايات مخالف ( تمام مهر ) دارد ولى در موت مرئه يك روايت هم ندارد كه مهر كامل داده شود ، پس تنصيف در موت مرئه اقوى و اشدّ قوة است .\r\n2 - « و الاحوط الأولى التصالح خصوصا فى موت الرجل » به چه معناست ؟\r\nاحتياط مستحبى اين است كه تصالح كنند به اين معنا كه نصف مهر به زوجه داده شود و روى نصف دوّم ، ورثهء ميّت با طرف ديگر مصالحه كنند ؛ حال امام مىفرمايد : مصالحه كنند ، خصوصا در صورت موت زوج ، چون در زوج احتمال تمام مهر قوىتر است ، وقتى قوىتر شد ، مصالحه احتياطش قوىتر است ، ولى در موت زوجه احتمال تمام مهر ضعيف‌تر است ( چون در موت زوجه روايات كلّ نداشتيم ) .\r\nتوجّه : در صورت مصالحه بايد توجّه كنند كه پاى صغير در ميان نباشد و مصالحه بر سهم صغير نكنند ، بلكه سهم او را بايد تمام و كمال بدهند و مصالحه بين كبار واقع شود .\r\nنكته : تحرير الوسيله در اصل « وسيلة النجاة » آقا سيد ابو الحسن اصفهانى ( ره ) است كه عدّه‌اى بر آن حاشيه زده‌اند و مرحوم امام هم تغييرات زيادى در آن ايجاد كرده و به نام « تحرير الوسيله » ناميده‌اند و چه خوب بود كه اسم مرحوم آية اللّه اصفهانى را در تحرير الوسيله مىنوشتند . عبارت وسيلة النجاة اين گونه است كه مرحوم امام يك قسمت آن را حذف كرده‌اند :\r\nإذا مات أحد الزوجين قبل الدخول فالمشهور استحقاق المرأة تمام المهر ، خود ايشان قائل به نصف هستند ولى مذهب مشهور را ذكر كرده‌اند كه در تحرير حذف شده و خوب بود ذكر مىشد .\r\n\r\nمسألة 15 : تملك المرأة الصداق بنفس العقد\r\nو تستقرّ ملكيّة تمامه بالدخول ( به مجرّد عقد مالك تمام مهر شده ولى نصف آن متزلزل است و ممكن است با طلاق نصف آن از بين برود ولى با دخول مستقر مىشود ) فان طلّقها قبله عاد إليه النصف و بقى لها النصف فلها التصرّف فيه بعد العقد بأنواعه و بعد ما طلّقها قبل الدخول كان له نصف ما وقع عليه العقد و لا يستحقّ ( زوج ) من النّماء السابق ( سابق بر طلاق ) المنفصل ( نماء منفصل مثل بچه‌هاى گوسفند يا ميوه‌هاى باغ ) شيئا ( چون تا قبل از طلاق ، مالك كل بوده و طلاق منصّف است ، پس مالك نماءات منفصل مىشود ) .\r\n\r\nعنوان مسأله :\r\nآيا زن به مجرّد عقد تمام مهر را مالك مىشود يا نصف آن را و نصف ديگر را به سبب دخول مالك مىشود ؟\r\nمسأله داراى دو فرع است :\r\n1 - آيا زوجه به مجرّد عقد مالك تمام مهر مىشود يا نصف آن ؟\r\n2 - آيا نماءات منفصله براى زوجه است ؟\r\nقبل از ورود به شرح مسأله ذكر اين نكته لازم است كه منافع عين سه گونه است :\r\n1 - تصرّفاتى كه نماء نيست ، مثل اين كه در خانه مىنشيند و يا مركب را سوار مىشود و يا لباس را مىپوشد و يا زينت را به تن مىكند .\r\n2 - نماءات متّصله ، مثل اين كه درخت بزرگ مىشود و يا گوسفند چاق مىشود .\r\n3 - نماءات منفصله ، مثل پشم ، بچه ، شير ، ميوه . . .\r\nمرحوم امام دو مورد را ذكر كرده و نماءات متّصله را نفرموده‌اند كه در كتب فقهى محلّ بحث است و بايد مورد توجّه قرار گيرد .\r\nفرع اوّل : آيا مرئه به مجرّد عقد مالك تمام مهر مىشود يا نصف آن ؟\r\n\r\nاقوال :\r\nمشهور و معروف اين است كه زوجه به مجرّد عقد مالك تمام مهر مىشود و به تعبير صاحب جواهر شهرت عظيمه بر آن قائم است . علاوه بر صاحب جواهر بزرگانى مانند ، صاحب حدائق « 1 » ، صاحب مسالك « 2 » ، مرحوم كاشف اللثام « 3 » هم قائلند كه مشهور اين است كه مرئه به مجرّد عقد ، مالك تمام مهر مىشود .\r\nصاحب جواهر بعد از ادّعاى شهرت مىفرمايد :\r\nبل عن الحلّى نفى الخلاف فيه ، ولى مسأله يك مخالف مشهور دارد . صاحب جواهر كلام ابن جنيد را تأويل برده و مىفرمايد منظور ايشان اين است كه استقرار مهر به دخول است ، پس مالكيّت متزلزل را ابن جنيد هم قبول دارد . بنا بر اين مسأله اجماعى است و مخالفى در آن نيست .\r\n\r\n\r\n","description":"","footnote":"\r\n( 1 ) . ج 24 ، ص 545 .\r\n( 2 ) . ج 8 ، ص 258 .\r\n( 3 ) . ج 7 ، ص 446 .\r\n","page_name":" 67 ","page_number":67},
  {"content":"\r\n\r\n\r\nادلّه :\r\n\r\n1 - مقتضاى عمومات :\r\nعقد را بر تمام مهر بسته‌اند و   « أَوْفُوا بِالْعُقُودِ »   و يا « المؤمنون عند شروطهم » مىگويد اگر مطالبه كرد بايد تمام مهر را بدهيد .\r\n\r\n2 - آيهء وَ آتُوا النِّساءَ صَدُقاتِهِنَّ نِحْلَةً « 1 » :\r\nصداق به معناى تمام مهر است ، پس ظاهر آيه استقرار تمام مهر است .\r\n« نحلة » دو معنا دارد : بعضى گفته‌اند به معناى بدهى است و بعضى گفته‌اند به معناى عطيّة است و در واقع احترام مرئه را بيان مىكند ، يعنى مهر را كه مىدهيد خريدوفروش نيست بلكه هديه است .\r\n55 - ادامهء مسئلهء 15 20 / 10 / 83\r\n\r\n3 - نكاح حكم معاوضه دارد :\r\nنكاح در واقع معاوضه‌اى است بين مهر و حقّ انتفاع زوج ، همان‌گونه كه حقّ انتفاع براى زوج به مجرّد عقد پيدا مىشود ، مالكيّت زوجه هم به مجرّد عقد پيدا مىشود ، همان‌گونه كه در بيع اگر يكى از عوضين به طور كامل به ملك در آيد ، عوض ديگر هم به طور كامل به ملك طرف ديگر در مىآيد .\r\nجواب از دليل : نكاح شبيه معاوضه است ولى حقيقتا معاوضه نيست و به همين جهت است كه در نكاح عدم ذكر مهر جايز است ولى در بيع بايد عوضين معيّن باشند ، پس نكاح حقيقتا معاوضه نيست ، كه شواهد آن سابقا بيان شد .\r\n\r\n4 - روايات :\r\nاحاديثى كه مىگويد نماءات بعد از عقد و قبل از دخول براى زوجه است ، مثلا اگر مهريّه گوسفند باشد ، بچّه‌هايى كه بعد از عقد و قبل از طلاق متولّد شود ، براى زوجه است و از طرف ديگر مىدانيم « النماء تابع للملك » پس معلوم مىشود كه زوجه مالك بوده كه نماءات به او متعلّق است .\r\nاز باب نمونه بعضى از روايات را ذكر مىكنيم :\r\n* . . . عن ابن أبى عمير ، عن ابن بكير ، عن عبيد بن زرارة ( همه ثقه هستند ) قال : قلت لأبى عبد اللّه عليه السّلام : رجل تزوّج امرأة على مائة شاة ثمّ ساق إليها الغنم ثمّ طلّقها قبل أن يدخل بها و قد ولدت الغنم ؟ قال : إن كانت الغنم حملت عنده ( زوج ) رجع بنصفها و نصف أولادها و إن لم يكن الحمل عنده رجع بنصفها و لم يرجع من الأولاد بشىء . « 2 »\r\nاين روايت قوىترين دليل است بر اين كه مرئه به مجرّد عقد مالك تمام مهر مىشود و در مورد نماء منفصل است .\r\n* . . . عن محمّد بن أحمد العلوى ( مجهول ) عن العمركى ، عن على بن جعفر عن أخيه موسى بن جعفر عن أبيه أنّ عليّا عليه السّلام قال فى الرجل يتزوّج المرأة على وصيف ( به معنى كنيز يا غلام ممتاز است ) فيكبر عندها ( زوجه ) و يريد أن يطلّقها قبل أن يدخل بها قال :\r\nعليها نصف قيمته يوم دفعه إليها لا ينظر فى زيادة و لا نقصان . « 3 »\r\nروايت در مورد نماء متّصل است و شاهد است بر اين كه مرئه به مجرّد عقد مالك تمام مهر مىشود .\r\nدر ذيل اين روايت ، روايت مستقلّ ديگرى است كه شماره نخورده كه راوى و مروى عنه فرق مىكند و بايد به عنوان روايت مستقلّى نقل مىشد :\r\n* و رواه الكلينى عن على بن ابراهيم ، عن أبيه ، عن النوفلى ، عن السكونى ( ضعيف است ) عن أبى عبد اللّه عليه السّلام أنّ أمير المؤمنين عليه السّلام قال ، و ذكر نحوه ، إلّا أنّه قال : فيكبر عندها فيزيد أو ينقص .\r\nسند اين دو روايت ضعيف است ولى با عمل مشهور جبران مىشود .\r\nمستدرك الوسائل « 4 » هم چند روايت دارد كه يكى مرسله و ديگرى از جعفريّات است كه سند آنها ضعيف و به عنوان مؤيّد خوب است .\r\n\r\n[ آيهء 237 سورهء بقره 
  ]\r\n5 - آيهء  وَ إِنْ طَلَّقْتُمُوهُنَّ مِنْ قَبْلِ أَنْ تَمَسُّوهُنَّ وَ قَدْ فَرَضْتُمْ لَهُنَّ فَرِيضَةً فَنِصْفُ ما فَرَضْتُمْ  « 5 » :\r\nظاهر عبارت  « قَدْ فَرَضْتُمْ »  به اين معناست كه شما مهر قرار داديد و خدا آن را امضا كرده ، پس آنچه را كه قرار داده‌ايد ، زوجه مالك مىشود ، به عبارت ديگر فرض كردن به معناى تحقّق بخشيدن است و وقتى تحقّق بخشيد يعنى زوجه مالك تمام آن شده است و اگر قبل از دخول طلاق دهد نصف آن را بر مىگرداند . پس فرضتم به معناى ملّكتم است و خدا هم آن را به رسميّت مىشناسد .\r\nقلنا : ما از لحن اين آيه استفاده مىكنيم كه زوج فرض فريضه‌اى كرده و از سوى شرع پذيرفته شده و زوجه هم مالك\r\n\r\n\r\n","description":"","footnote":"\r\n( 1 ) . سورهء نساء ، آيهء 4 .\r\n( 2 ) . ح 1 ، باب 34 از ابواب مهور .\r\n( 3 ) . ح 2 ، باب 34 از ابواب مهور .\r\n( 4 ) . ج 15 ، باب 27 و 28 از ابواب مهور .\r\n( 5 ) . سورهء بقره ، آيهء 237 .\r\n","page_name":" 68 ","page_number":68},
  {"content":"\r\n\r\nشده است . عقيدهء ما اين است كه به عنوان دليل خوب است و اگر نپذيرفتيد لا اقل مؤيّد است .\r\n\r\nجمع‌بندى ادلّهء مشهور :\r\nمجموع اين ادلّه ( عمومات و آيات مهر و رواياتى كه ذكر شد ) مىگويد تمام مهر حين العقد به زوجه منتقل مىشود و لو دخولى هم حاصل نشده است .\r\n\r\nادلّهء ابن جنيد :\r\nسه دليل براى ابن جنيد كه مىگفت زوجه به مجرّد عقد مالك نصف مهر مىشود آورده شده است :\r\n\r\n1 - رواياتى كه مىگويد مهر عند الدخول لازم است :\r\nرواياتى كه ظاهرش اين است كه مهر عند الدخول لازم مىشود ، كه جمعا نه روايت است و مضمون همهء آنها اين است كه با دخول مهر لازم مىشود و در صورت عدم دخول نصف مهر نيست .\r\n* . . . عن عبد اللّه بن سنان ، عن أبى عبد اللّه عليه السّلام قال : سأله أبى و أنا حاضر عن رجل تزوّج امرأة فأدخلت عليه ( زوجه را نزد زوج آوردند ) و لم يمسّها و لم يصل إليها حتّى طلّقها هل عليها عدّة منه ؟\r\nفقال : إنّما العدّة من الماء ، قيل له : فإن كان واقعها فى الفرج و لم ينزل ؟\r\nفقال : اذا أدخله وجب الغسل و المهر و العدّة . « 1 »\r\nمعناى وجوب مهر اين است كه تمام مهر بعد از دخول واجب مىشود ، چون نصف مهر به مجرّد عقد بود و كمال آن با دخول است .\r\n* . . . عن محمّد بن مسلم ، عن أبى عبد اللّه عليه السّلام قال : سألته عن الرجل و المرأة متى يجب عليهما الغسل ؟ قال : إذا أدخله وجب الغسل و المهر و الرجم ( منظور از رجم اين است كه اگر زن ، شوهردار باشد و زنايى واقع شود به سبب دخول ، رجم به عنوان حدّ شرعى حاصل مىشود ) . « 2 »\r\nبقيّهء روايات هم بعضى مضمونشان « إذا التقى الختانان » است كه مفهوم همهء روايات اين است كه اگر دخول حاصل نشود ، تمام مهر ثابت نيست .\r\n56 - ادامهء مسئلهء 15 21 / 10 / 83 جواب از دليل : منظور در اين روايات استقرار مهر است و ما هم مىگوييم قبل از دخول مالك است ، ولى متزلزل است و شاهد ما كلمهء « وجب » است كه به معناى استقرار است .\r\nعلاوه بر اين ، روايات نماء هم شاهد است كه قبل از دخول مالكيّت داشته ، پس استقرار به سبب دخول است و اين منافات ندارد كه قبل از دخول مالكيّت متزلزل باشد .\r\nجواب مناسبترى هم مىتوان داد كه در كلمات فقها نديده‌ايم و آن اين كه هيچ كدام از اين روايات نه‌گانه ندارد كه در عقد ، مهرى براى زوجه قرار داده شده است و شايد همهء اين روايات براى جايى باشد كه مهر در هنگام عقد نبوده كه در اين صورت قبل از دخول چيزى از مهر به زوجه تعلّق نمىگيرد .\r\nبه عبارت ديگر اين روايات در مورد جايى است كه فرض فريضه نشده ( مهر تعيين نشده ) كه در اين صورت قبل از دخول مهرى تعلّق نمىگيرد . در اينجا صحيح است بگوييم كه با دخول مهر تعلّق مىگيرد ؛ چرا كه در هيچ يك از اين روايات صحبت از اين نيست كه مهر تعيين شده ، و شاهد ما بر اين معنا اين است كه روايات مىگويد كلّ مهر ، متوقّف بر دخول است ، در حالى كه طبق مبناى ابن جنيد نصف مهر متوقّف بر دخول است .\r\nظاهر اين روايات كه مىگويد « وجب المهر » وجوب همهء مهر است كه در واقع در مورد جايى است كه فرض فريضه نكرده باشد و الّا اگر تعيين شده باشد ، نصف مهر متوقّف بر دخول است كه اين مخالف ظاهر احاديث است .\r\nسلّمنا كه روايات مطلق است و شامل مىشود جايى را كه فرض فريضه كرده و جايى را كه فرض فريضه نكرده ، ولى ما مىگوييم اين عام به رواياتى كه مىفرمود نماءات ملك زوجه است ، تخصيص مىخورد و جايى كه فرض فريضه شده ، تمام مهر را مالك است و جايى كه فرض فريضه نشده با دخول مالك مىشود .\r\n\r\n2 - الملك لا يزول الّا بناقل و الطلاق ليس بناقل :\r\nدليل دوّمى كه براى ابن جنيد آورده‌اند ، سست است و آن اين كه اگر تمام مهر به مجرّد عقد ملك زوجه شود ، ديگر اين ملك زائل نمىشود ، چون كسى كه مالك چيزى شد تا بيع يا هبه‌اى انجام ندهد از ملك او خارج نمىشود و ملك زائل نمىشود ، مگر با ناقل مانند فسخ يا هبه يا بيع و يا وصيّت و . . .\r\nو طلاق ناقل نيست پس با آن ملكيّت زائل نمىشود .\r\nجواب از دليل : اين اجتهاد در مقابل نصّ است چون قرآن و روايات ، طلاق را ناقل مىداند .\r\n\r\n\r\n","description":"","footnote":"\r\n( 1 ) . ح 1 ، باب 54 از ابواب مهور .\r\n( 2 ) . ح 9 ، باب 54 از ابواب مهور .\r\n","page_name":" 69 ","page_number":69},
  {"content":"\r\n\r\n\r\n3 - روايت :\r\nبهترين دليل قول ابن جنيد روايت ذيل است كه صحيح السند مىباشد .\r\n* محمد بن على بن الحسين بإسناده عن الحسن بن محبوب ( اسناد صدوق به حسن بن محبوب صحيح است ) عن حمّاد الناب ( حماد بن عثمان معروف و از ثقات است ) عن أبى بصير ، عن أبى عبد اللّه عليه السّلام قال : سألته عن رجل تزوّج امرأة على بستان له معروف و له غلّة ( در آمد ) كثيرة ثمّ مكث سنين لم يدخل بها ثمّ طلّقها ؟ قال :\r\nينظر إلى ما صار إليه من غلّة البستان من يوم تزوّجها فيعطيها نصفه و يعطيها نصف البستان ( زن اگر مالك كل بود بايد تمام درآمدها مال او باشد در حالى كه روايت مىفرمايد نصف در آمد ) إلّا أن تعفو فتقبل منه و يصطلحا على شىء ترضى ( زوجه ) به منه ( زوج ) فإنّه أقرب للتقوى . « 1 »\r\n57 - ادامهء مسئلهء 15 23 / 10 / 83 مطابق روايت حضرت مىفرمايد : نصف باغ و نصف درآمد آن را بايد بدهد . نصف باغ معلوم است ( چون طلاق منصّف است ) ولى نصف در آمد باغ چرا ؟ لا بد زوجه به مجرّد عقد مالك تمام باغ نشده است ، پس از اين كه مىفرمايد نصف در آمد را به زوجه بدهد ، معلوم مىشود كه زوجه مالك نصف شده است .\r\nظاهرا سند و دلالت خوب است .\r\nمرحوم صاحب جواهر « 2 » از اين استدلال دو جواب مىدهد كه هر دو جواب عجيب است :\r\nجواب اوّل : شايد غلّه در روايت به معناى زراعت است نه ميوهء باغ ، كه در اين صورت زرع براى زارع است و لو غاصب باشد و اگر چه زمين براى زن بوده ولى زارع زوج است و به مقتضاى « الزرع للزارع و لو كان غاصبا » در آمد براى زوج است و فقط مال الاجارهء زمين را بايد بدهد .\r\nقلنا : اين جواب قابل قبول نيست وقتى در مورد باغ غلّه مىگويند به معناى در آمد باغ است و كسى در باغ زراعت نمىكند پس اين احتمال خيلى بعيد است .\r\nجواب دوّم : شايد مهريّه را زمين باغ قرار داده و اشجار مهريّه نبوده است ، بنا بر اين درختان براى زوج بوده و درآمد درختان هم براى زوج است .\r\nقلنا : اين جواب از جواب اوّل مشكل‌تر است :\r\nاوّلا ، كسى كه باغ را به عنوان مهر قرار مىدهد ، زمين و درخت را با هم مهر قرار مىدهد و تعبيرش « البستان » است و خلاف ظاهر است كه فقط زمين مراد باشد .\r\nثانيا ، اگر اين درست باشد همهء درختها براى زوج است ، پس بايد همهء درآمد هم براى زوج باشد ، حال براى چه امام مىفرمايد نصف درآمد را به زوجه بدهد ؟ مگر اين كه بگوييم نصف درآمد به عنوان مال الاجارهء نصف زمين است كه اين هم ممكن نيست ، چون معنايش اين است كه نصف درختان زوج درآمد نداشته باشد ، بنا بر اين ، اين دو جواب صاحب جواهر با نهايت احترامى كه براى ايشان قائل هستيم ، غير قابل قبول است .\r\nجواب سوّمى هم بعضى داده‌اند « 3 » به اين بيان كه مهريّه فقط باغ نيست بلكه باغ و درآمد باغ در عرض هم مهريّه است و معنايش اين است كه وقتى مهر تنصيف شد ، هم باغ نصف مىشود و هم درآمد آن .\r\nقلنا : هيچ كس درآمد چيزى را در عرض خود آن به عنوان مهر قرار نمىدهد ، بلكه در آمد در طول و تابع باغ است نه اين كه باغ جداگانه و درآمد جداگانه مهر باشد ، مثل اين كه كسى بگويد خانه را مهر تو قرار دادم با مال الاجاره‌اش ، كسى چنين نمىكند و فرع را در كنار اصل قرار نمىدهد .\r\nتا اينجا حديث محكم و پابرجاست و عقيدهء ما اين است كه مسير فنّى خود را حفظ كنيم و بگوييم سند و دلالت آن خوب است و نوبت به تعارض مىرسد ، يعنى اين روايات با رواياتى كه مىگويد تمام نماءات براى زوجه است ، متعارض است . در مقام تعارض اگر جمع عرفى داشته باشيم به آن عمل مىكنيم و اگر جمع عرفى نبود سراغ مرجّحات مىرويم .\r\n\r\nجمع عرفى :\r\nبعضى مىگويند مىتوان يك جمع عرفى درست كرد ، به اين بيان كه مستحب است زوجه از نصف منافع كه ملك او بوده بگذرد ، چون عروسى واقع نشده ، يعنى حق را به قول اوّل مىدهيم ولى مستحب است كه نصف آن را برگرداند تا به زوج خيلى فشار نيايد .\r\n\r\nاعمال مرجّحات :\r\nاگر اين جمع عرفى را نپذيرفتيم ، نوبت به اعمال مرجّحات\r\n\r\n\r\n","description":"","footnote":"\r\n( 1 ) . ح 1 ، باب 30 از ابواب مهور .\r\n( 2 ) . ج 31 ، ص 108 .\r\n( 3 ) . مهذّب الاحكام ، ج 25 ، ص 172 .\r\n","page_name":" 70 ","page_number":70},
  {"content":"\r\n\r\nمىرسد .\r\n\r\nمرجّح اوّل : شهرت\r\nاين مرجّح با قول كسانى كه مىگويند زوجه به مجرّد عقد مالك تمام مهر مىشود و طلاق منصّف است موافق است .\r\n\r\nمرجّح دوّم : موافقت با كتاب اللّه\r\nاين قول موافق كتاب اللّه است ، چون آيه مىفرمايد :  وَ آتُوا النِّساءَ صَدُقاتِهِنَّ  كه مطابق آن تمام مهر را زوجه مالك است ، پس روايات نماءات مطابق كتاب اللّه است .\r\n\r\nنتيجه :\r\nحق با قول مشهور است كه مىگويد مرئه به مجرّد عقد ، مالك تمام مهر مىگردد .\r\n58 - ادامهء مسئلهء 15 26 / 10 / 83\r\n\r\nبقى هنا شىء :\r\nدر ذيل فرع اوّل در مسئلهء پانزدهم كه در مورد مالكيّت زن نسبت به تمام مهر به مجرّد عقد بود ، نكته‌اى باقى مانده است كه مرحوم امام اشارهء كوتاهى به آن دارند و مىفرمايند : فلها التصرّف فيه .\r\nآيا قبل از اين كه زوج مهر را در اختيار زوجه قرار دهد ، زوجه مىتواند در مهر تصرّف كند و لو مالك كل است ؟ شيخ طوسى ( در خلاف ) تنها كسى است كه مىگويد زوجه قبل از قبض نمىتواند در مهر تصرّف كند ، ولى قاطبهء علما معتقدند كه زوجه بعد از عقد مىتواند در مهر تصرّف كند و لو قبل از قبض باشد .\r\nمرحوم محقّق در شرايع به اين نكته توجّه داشته و لذا مىفرمايد :\r\nو لها التصرّف فيه قبل القبض على الأشبه ( كسى كه به مقتضاى قواعد صحبت كند ) « 1 » .\r\nولى مرحوم امام قبل القبض را نفرموده‌اند .\r\nمرحوم شيخ طوسى در كتاب خلاف در مسئلهء هفتم از كتاب صداق مىفرمايد :\r\nليس للمرأة التصرّف فى الصداق قبل القبض و به قال جميع الفقهاء ( جميع فقهاى عامّه ) و قال بعضهم لها ذلك ( تصرّفات قبل از قبض ) دليلنا أن جواز تصرّفها فيه بعد القبض مجمع عليه و لا دليل على جواز تصرّفها فيه قبل القبض و روى عن النّبى صلّى اللّه عليه و آله أنه نهى عن بيع ما لم يقبض . « 2 »\r\n\r\nادلّه :\r\nمشهور فقهاى ما قائل به جواز شده‌اند كه دلايل آنها عبارت است از :\r\n\r\n1 - قاعدهء تسلّط\r\n( الناس مسلّطون على اموالهم ) :\r\nوقتى زوجه به مجرّد عقد مالك تمام مهر شد به مقتضاى « الناس مسلّطون على أموالهم » مىتواند در ملكش تصرّف كند .\r\nاين قاعده در همه جا اجازهء تصرّف در ملك را مىدهد ، مگر در جايى كه عين مسلوب المنفعه فروخته شده باشد پس مادامىكه دليلى بر سلب منافع نباشد ، مىتواند در ملك خودش تصرّف كند .\r\n\r\n2 - اجماع :\r\nغير از مرحوم شيخ طوسى همه قائل به جواز تصرّف شده‌اند . مرحوم صاحب جواهر مىفرمايد قبل از شيخ طوسى و بعد از شيخ طوسى مسأله اجماعى است ؛ البتّه اين اجماع مدركى است .\r\n\r\n3 - ابراء زوج توسّط زوجه :\r\nدر مسئلهء بعد خواهد آمد كه زوجه حق دارد زوج را از مهر ابراء كند و دليل آن روايات است ، در حالى كه ابراء مصداق واضح تصرّف است ، حال اگر قبل از قبض نمىتواند تصرّف كند ، چگونه ابراء صحيح است .\r\n\r\n4 - آيه :\r\nقرآن مجيد دلالت بر جواز تصرّف زوجه قبل از قبض دارد كه مىفرمايد :\r\n وَ إِنْ طَلَّقْتُمُوهُنَّ مِنْ قَبْلِ أَنْ تَمَسُّوهُنَّ وَ قَدْ فَرَضْتُمْ لَهُنَّ فَرِيضَةً فَنِصْفُ ما فَرَضْتُمْ إِلَّا أَنْ يَعْفُونَ أَوْ يَعْفُوَا الَّذِي بِيَدِهِ عُقْدَةُ النِّكاحِ  « 3 » .\r\n( ولىّ يا وكيل زوجه ) .\r\nبه مقتضاى آيه زوجه مىتواند عفو كند و مطلق است و قبل و بعد از قبض را شامل مىشود .\r\nضمير  « يَعْفُونَ »  و  « يَعْفُوَا الَّذِي بِيَدِهِ عُقْدَةُ النِّكاحِ »  غائب است ، آيه زوج را مخاطب قرار داده و زوجه غائب است ، پس ضمير به زوجه برمىگردد .\r\nدر آيهء عفو ، چه چيزى مراد است ؟ در بين مفسّرين محلّ بحث است .\r\n\r\n\r\n","description":"","footnote":"\r\n( 1 ) . شرايع الاسلام ، ج 2 ، ص 552 .\r\n( 2 ) . الخلاف ، ج 4 ، ص 369 .\r\n( 3 ) . سورهء بقره ، آيهء 237 .\r\n","page_name":" 71 ","page_number":71},
  {"content":"\r\n\r\nنتيجه : زن قبل از قبض مىتواند در مهر تصرّف كند .\r\nجواب از ادلّهء شيخ طوسى :\r\nجواب دليل اوّل :\r\nايشان فرمودند بعد از قبض اجماعى است كه زوجه مىتواند تصرّف كند ، ولى تصرّف قبل از قبض اجماعى نيست ، در جواب مىگوييم كه بر فرض اجماعى نباشد ولى دلايل ديگرى داريم كه زن مىتواند قبل از قبض تصرّف كند .\r\nجواب دليل دوّم :\r\nاز روايت « لا تبع ما ليس عندك » دو جواب مىدهيم :\r\n1 - اين روايات در مورد بيع و ساير تصرّفات ناقله است ولى مثل سكنى در منزل و يا ركوب مركب ، تصرّف ناقله نيست ، پس اين دليل اخصّ از مدّعاست .\r\n2 - بعضى اين حديث را در جاى خودش حمل بر كراهت كرده‌اند ، يعنى بيع ما ليس عنده مكروه است نه باطل و لذا بيع سلف كه محصول باغش را جلوتر مىفروشد ، صحيح است و حتّى بعضى ما ليس عنده را به « ما ليس مالكه » تفسير كرده‌اند ، مثل اين كه خانه‌اى را قولنامه مىكند و مىفروشد و بعد ، از مالك مىخرد كه نوعى فضولى است و از موضوع بحث ما خارج است .\r\nتلخّص من جميع ما ذكرنا : زوجه مالك تمام مهر است و قبل از قبض مىتواند تصرّف كند .\r\nتا اينجا فرع اوّل مسئلهء پانزدهم بحث شد .\r\nفرع دوّم : زوجه مالك تمام نماءات است .\r\nاگر قبل از دخول طلاق دهد نصف عين به زوج برمىگردد و تمام نماءات ( متّصله يا منفصله ) براى زوجه است .\r\nدلايل اين فرع از فرع اوّل روشن شد چون دليل ما بر مالكيّت زوجه به مجرّد عقد ، روايات نماءات بود كه بعضى در مورد نماءات متّصله و بعضى در مورد نماءات منفصله بود و ديگر نياز به تكرار نيست .\r\nنتيجه : به مجرّد عقد زوجه مالك تمام مهر مىشود و حقّ تصرّف قبل از قبض دارد و نماءات در صورت طلاق قبل از دخول ملك زوجه است .\r\n59 - مسئلهء 16 ( إبراء الزوجة الزوج من المهر ) 27 / 10 / 83\r\n\r\nمسألة 16 : لو أبرأته من الصداق الذي كان عليه\r\n( زوجه صداقى را كه در ذمّهء زوج به صورت دين بود اسقاط مىكند ) ثمّ طلّقها قبل الدخول رجع بنصفه عليها ( نصف مهر را از زوجه مىگيرد ) و كذا لو كان الصداق عينا ( زوجه عين را قبض كرده است يا نه ؟\r\nمتعرّض اين مسأله نشده‌اند ) فوهبته إيّاها رجع به نصف مثلها إليها أو قيمة نصفها ( اگر قيمى باشد مانند فرس نصف قيمت و اگر مثلى باشد مانند گندم نصف مثل را به زوجه بدهد ) .\r\n\r\nعنوان مسأله :\r\nمسأله داراى دو فرع است :\r\n1 - مهر دين است .\r\n2 - مهر عين است .\r\nاگر مهر دين باشد و قبل از دخول ، زوجه ، زوج را ابراء كند و قبل از دخول طلاق بگيرد ، بايد نصف آن را به زوج بدهد و اگر مهر عين خارجى بوده و آن را به زوج بخشيده ، بعد از طلاق بايد نصف قيمت يا مثل را به زوج بدهد .\r\n\r\nفرع اوّل : مهر دين است\r\nدر جايى كه مهر دين است و زوجه زوج را ابراء كرده و قبل از دخول طلاق داده شده ، آيا بايد زوجه نصف مهر را به زوج بدهد ؟\r\n\r\nاقوال :\r\nدر بين ما مشهور است كه اگر زوجه زوج را ابراء كند و قبل از دخول طلاق واقع شود ، زوجه بايد نصف مهر را به زوج بدهد و چند نفر مخالفت كرده‌اند . مرحوم شهيد ثانى در مسالك مىفرمايد :\r\nفالمشهور بين الأصحاب و هو الذي قطع به المصنف ( مرحوم محقّق در شرايع ) انّه يرجع عليها به نصف المهر لتصرّفها فيه قبل الطلاق تصرّفا ناقلا له ( ابراء كرده ) عن ملكها بوجه لازم ( ابراء قابل برگشت نيست البتّه اگر هبهء عين باشد و زوج و زوجه فاميل نباشند ، مىتواند در صورت بقاى عين آن را پس بگيرد ) فلزمها عوض النصف كما لو نقلته إلى ملك غيره و أتلفته و هذا هو المذهب ( مذهب شيعه همين است كه از مشهور هم بالاتر است ) و حكى فى القواعد وجها بعدم الرجوع و قبله الشيخ فى المبسوط ( زوج حقّ رجوع به زوجه براى گرفتن نصف مهر را ندارد ) . « 1 »\r\nمرحوم صاحب جواهر « 2 » هم همين مطلب را دارند و علاوه بر شيخ طوسى دو سه نفر را هم نام مىبرد كه مخالف مشهور\r\n\r\n\r\n","description":"","footnote":"\r\n( 1 ) . ج 8 ، ص 239 .\r\n( 2 ) . ج 31 ، ص 90 .\r\n","page_name":" 72 ","page_number":72},
  {"content":"\r\n\r\nهستند .\r\nاهل سنّت هم در اين مسأله اختلاف دارند . ابن قدامه مىگويد : إذا أصدق امرأته عينا فوهبتها له ثمّ طلّقها قبل الدخول بها فعن أحمد فيه روايتان ( در بعضى از كلمات قائل به رجوع زوجه به نصف شده و در بعضى از كلماتش قائل به عدم رجوع زوج شده است ) ، از ابو حنيفه هم قول دوّم را نقل كرده‌اند و شافعى هم در قول دوّمش قائل به رجوع شده و در مورد ابراء گفته‌اند كه ابراء با هبهء عين متفاوت است . « 1 »\r\nنتيجه : شهرت در بين ما بر اين است كه در دين زوج نصف مهر را از زوجه مطالبه مىكند و اقليّتى قائل شده‌اند كه حقّ رجوع ندارد و در بين عامّه اختلافى است و شهرتى بر احد الطرفين نيست .\r\n\r\nادلّهء مشهور :\r\nاز دو راه اين مسأله را دنبال كرده‌اند :\r\n\r\n1 - قواعد :\r\nقاعده اقتضا مىكند كه زوج مىتواند رجوع به نصف كند ، چون زوجه تصرّف كرده و مهر را بخشيده است و زوج مىتواند در موقع طلاق نصف آن را مطالبه كند و تفاوتى نيست بين اين كه به شخص ثالث ببخشد يا اتلاف كند و يا اين كه به زوج ببخشد و چون طلاق منصّف است پس بايد نصف مهر را به زوج برگرداند و اين كه همه را برگردانده بوده به عنوان هبه يا ابراء بوده است و موقع طلاق بدهكارى مجدّد پيدا مىكند و بايد نصف را برگرداند .\r\nجواب : جوابى كه از اين استدلال داده شده اين است كه ما نحن فيه نه داخل در عنوان تصرّفات ناقله است و نه داخل در عنوان اتلاف ، در حالى كه زوجه در دو جا ضامن است كه يكى تصرّفات ناقله و ديگرى اتلاف است . در اينجا اتلاف نيست ، چون اتلاف مصرف كردن است و تصرّف ناقله هم نيست ، چون تصرّف ناقله تمليك است و ابراء تمليك نيست بلكه اسقاط است و معناى تمليك اين است كه زوج در ذمّهء خودش مهريّه را مالك شود و كسى در ذمّهء خودش مالك نمىشود ، پس ابراء نه تمليك است و نه اتلاف بلكه گذشت از حق و عنوان ديگرى است .\r\nجواب از جواب :\r\nمرحوم صاحب جواهر « 2 » از اين جواب ، جواب مىدهد كه در واقع دفاع از استدلال است ، به اين بيان كه در اينجا زوجه با ابراء تصرّف كرده كه مقتضاى آن فراغ ذمّهء زوج است .\r\nو لكنّ الإنصاف ؛ اين استدلال واقعا قابل دفاع نيست ، چون تصرّف و اتلاف در صورتى است كه به شخص ثالثى بدهد و اگر به زوج بدهد عرف نمىگويد كه اتلاف كرده است و عرف رجوع زوج را به زوجه براى گرفتن نصف مهر ، اضرار به زوجه مىداند ؛ به عبارت فنّىتر اين كه اينجا صدق اتلاف و تصرّف ناقل نمىكند ، بلكه به آن برگرداندن مىگويند پس عنوان « اتلف على الزوج » صادق نيست و عقلا هم نمىپذيرند .\r\nأضف إلى ذلك : ابراء زوجه از اين صورت كه زوج او را طلاق مىدهد منصرف است ، چرا كه زوجه ابراء كرده تا زوج با او زندگى كند يعنى داعيش اين بود كه ازدواج را محكم‌تر كند ، نه اين كه ابراء كرده كه او را اطلاق دهد ، پس ابراء از صورت طلاق منصرف است و ناظر به صورت جدايى و طلاق نيست .\r\nبنا بر اين به طور خلاصه اگر دليل عقلى را با تكلّفات بتوان درست كرد ، ولى دليلى نيست كه بتوان بر آن اعتماد كرد و اگر دليل ديگرى در مسأله نبود ، فتوا دادن با كمك اين دليل ممكن نبود .\r\n\r\n2 - روايات :\r\nدر اينجا چند روايت داريم كه عمده يك روايت است :\r\n* و باسناده عن الحسين بن سعيد ( اهوازى ) عن الحسن ( احتمال دارد « حسن بن سعيد » يا « حسن بن على بن فضّال » باشد ) عن زرعة ، عن سماعة ( سند معتبر است ) قال : سألته ( مضمره است ولى مضمرات سماعه اشكالى ندارد چون در ابتداى كتابش « سمعت عن جعفر بن محمّد » دارد كه همهء ضماير به آنجا برمىگردد ) عن رجل تزوّج جارية أو تمتّع بها ثمّ جعلته من صداقها فى حلّ ( از اين تعبير استفاده مىشود كه مهر دين بوده است ) أ يجوز أن يدخل بها قبل أن يعطيها شيئا ؟ قال : نعم إذا جعلته فى حلّ فقد قبضته منه و إن خلّاها ( طلّقها ) قبل أن يدخل بها ردّت المرأة على الزوج نصف الصداق . « 3 »\r\nروايت صحيح است و امام مىفرمايد بايد نصف مهر را به زوج برگرداند .\r\nنكته : روايت داراى نكته‌اى است . امام در اين روايت فرمود :\r\n« اذا جعلته فى حلّ فقد قبضته منه » با اين بيان ، امام مىخواهد\r\n\r\n\r\n","description":"","footnote":"\r\n( 1 ) . مغنى ، ج 8 ، ص 73 .\r\n( 2 ) . ج 31 ، ص 90 .\r\n( 3 ) . ح 2 ، باب 41 از ابواب مهور .\r\n","page_name":" 73 ","page_number":73},
  {"content":"\r\n\r\nبفرمايد كه اين حكم ، تعبّدى نيست و اين عبارت به منزلهء تعليل است ، بنا بر اين روايت تعبّد نيست بلكه يك استدلال عقلى است و در بعضى ديگر از روايات تعبير « لأنّ » دارد كه تعليل است .\r\n60 - ادامهء مسئلهء 16 28 / 10 / 83 * محمّد بن الحسن باسناده عن احمد بن محمد بن عيسى ، عن الحسن بن محبوب ، عن صالح بن رزين ( مجهول ) عن شهاب بن عبد ربّه ( و لو مقدارى محلّ بحث است ولى بيشتر را توثيق كرده‌اند ) قال : سألت أبا عبد اللّه عليه السّلام عن رجل تزوّج امرأة على ألف درهم فبعث بها إليها ( مهريّه را به زوجه تحويل داد ) فردّتها عليه و وهبتها له ( زوجه هزار درهم را به زوج هبه كرد ) و قالت : أنا فيك أرغب منّى فى هذا الألف هى لك فتقبّلها منها ثمّ طلّقها قبل أن يدخل بها ؟ قال : لا شىء لها و تردّ عليه خمس مائة درهم ( چون طلاق منصّف است و بخشش به زوج با بخشش به شخص ثالث فرق نمىكند ) « 1 » .\r\nاز نظر سند : سند روايت مشكل دارد ولى روايت دو سند ديگر هم دارد ، اين سند از شيخ در تهذيب بود . مرحوم كلينى هم اين روايت را در كافى نقل كرده و تا « ابن محبوب » رسانده و بعد از آن « صالح بن رزين » مجهول است .\r\nسند ديگر را مرحوم صدوق در « من لا يحضره الفقيه » نقل كرده و در سند او « صالح بن رزين » نيست . مرحوم اردبيلى در جامع الروات مىفرمايد سند صدوق به « شهاب بن عبد ربّه » صحيح است ، پس سند سوّم صحيح است . علاوه بر اين عمل مشهور ضعف سند را جبران مىكند .\r\nاز نظر دلالت : اين روايت در مورد عين خارجى است ، آيا مىتوان از آن الغاى خصوصيّت كرده يا به اولويّت قائل شده و بگوييم وقتى در عين خارجى هست ، در دين هم هست ؟ يا اين كه بايد بگوييم كار عين از دين آسان‌تر است ، چون در عين تحويل گرفته و بعد بخشيده و اتلاف كرده است ولى دين شبيه قبض بود و لذا در دين به وضوح عين نبوده و اولويّتى نيست و از عين به دين رفتن مشكل است ، پس دلالت روايت نسبت به مسئلهء آينده خوب است و بر اين مسأله هم اگر الغاى خصوصيّت را بپذيريم ، خوب است .\r\n* محمّد بن الحسن باسناده عن على بن الحسن بن فضّال عن محمد بن اسماعيل عن منصور بزرج ( ثقه است ) عن ابن اذينة عن محمّد بن مسلم قال : سألت أبا عبد اللّه عليه السّلام عن رجل تزوّج امرأة فأمهرها ألف درهم و دفعها إليها فوهبت له خمس مائة درهم ( زن نصف مهر را بخشيد ) و ردّتها عليه ثم طلّقها قبل أن يدخل بها ؟ قال :\r\nتردّ عليها الخمس مائة درهم الباقية لأنّها إنّما كانت لها خمس مائة درهم ( زوجه مالك پانصد درهم مستقر بود كه بخشيده است و پانصد درهم متزلزل هم به طلاق برمىگردد ) فوهبتها له و لغيره سواء . « 2 »\r\nاين روايت و لو با محلّ بحث ما دو تفاوت دارد :\r\nاوّلا ؛ ما در دين صحبت مىكنيم و حديث در مورد عين است .\r\nثانيا ؛ در ابراء كل صحبت مىكنيم و حديث در مورد هبهء نصف است ، ولى ما نحن فيه را هم شامل است چون امام مىفرمايد ؛ هبهء به زوج با هبه به شخص ثالث فرق نمىكند كه در اين صورت فرقى نيست بين اين كه نصف را ببخشد يا همه را ، بنا بر اين از علّت عموميّت استفاده مىكنيم و از نصف به كل و از عين به دين مىرويم .\r\nاسناد اين سه روايت را تقويت كرديم و عمل مشهور هم مطابق آن است و دلالت هم بد نيست ، آيا مىتوانيم در مقابل چنين نصوصى بايستيم ؟ از سوى ديگر وقتى گفتيم مضمون روايات يك دليل عقلى است و تعبّد نيست ( حديث سوّم و حديث دوّم شاهد آن است ) اگر به عرف مراجعه كنيم عرف اين را اجحاف در حقّ زوجه مىداند ، چون زوجه اگر بخشيده هدفش زندگى با زوج بوده نه اين كه زوج او را طلاق دهد ، پس ابرائش در واقع مشروط بوده و شرط تخلّف شده است ، مگر اين كه بگوييد اين از شرايط نيست بلكه از دواعى است و تخلّف شرط خيار تخلّف شرط مىآورد ولى تخلّف داعى خيار نمىآورد و دواعى اثرى در عقد ندارد مگر اين كه به صورت شرط در ضمن عقد ذكر شود ، و در ما نحن فيه مرئه كه بخشيده ، شرط نكرده بلكه داعيش اين بوده است كه زوج با او زندگى كند و تخلّف داعى اشكالى ندارد .\r\nبه هر حال اگر بخواهيم نظر عرف را بپذيريم نمىتوانيم روايت را بپذيريم و اگر روايت را بپذيريم نظر عرف را نمىتوانيم بپذيريم ، مگر اين كه بگوييم روايت را حمل بر استحباب مىكنيم چون روايت به صيغهء امر است و امر صريح در وجوب نيست . پس ما باشيم و ضوابط فقه حق با مشهور\r\n\r\n\r\n","description":"","footnote":"\r\n( 1 ) . ح 1 ، باب 41 از ابواب مهور .\r\n( 2 ) . ح 1 ، باب 35 از ابواب مهور .\r\n","page_name":" 74 ","page_number":74},
  {"content":"\r\n\r\nاست امّا از طرف ديگر چون براى عقلا قابل هضم نيست ، لذا مىگوييم احتياط مستحب اين است كه زوجه نصف مهر را بدهد و احتياط اين است كه زوج نپذيرد كه در اين صورت با روايت مخالفت نكرده‌ايم .\r\n61 - ادامهء مسئلهء 16 30 / 10 / 83\r\n\r\nفرع دوّم : مهر عين خارجى است\r\nاگر مهر عين خارجى باشد و زن آن را قبض كرده و بعد به زوج بخشيده و قبل از دخول طلاق واقع شده است ، در اينجا مشهور بلكه ادّعاى اجماع شده كه زن بايد معادل نصف آنچه را به زوج بخشيده به زوج بدهد ، اگر مثلى است مثل آن و اگر قيمى است قيمت آن را بدهد ، چرا كه اين هبه است و اگر عين موهوبه به ناقل لازم منتقل شود يا تلف شود و يا عين موجود باشد ولى هبهء به ذى رحم يا هبهء معوّضه باشد ، قابل بازگشت نيست .\r\n\r\nادلّه :\r\nبه چند دليل تمسّك شده است :\r\n\r\n1 - اجماع :\r\nهمان‌گونه كه بيان شد در اين مسأله ادّعاى اجماع شده كه البتّه اجماع مدركى است .\r\n\r\n2 - روايات :\r\nبه دو روايت « 1 » تمسّك شده كه سابقا بيان شد يكى در مورد بخشش نصف مهر و ديگرى در مورد بخشش تمام مهر بود .\r\n\r\n3 - مقتضاى قاعده :\r\nفرقى نيست بين هبهء به زوج و هبهء به شخص ثالث و همان گونه كه در هبهء به شخص ثالث لازم بود بعد از طلاق نصف مهر را به زوج برگرداند ، در هبهء به زوج هم همين‌گونه است .\r\n\r\n4 - روايت ابراء :\r\nروايتى كه در مورد ابراء بود « 2 » و سابقا بيان شد و مىفرمود اگر ابراء كرد و طلاق قبل از زفاف واقع شد بايد به زوج نصف مهر را بدهد . وقتى بازگرداندن نصف مهر به زوج در دين قبول شود در عين به طريق اولى قبول مىشود ، چون در عين قبض كرده و مىبخشد و به منزلهء اتلاف است ، ولى ابراء دين مصداق اتلاف نيست بلكه اسقاط حق است و اين عناوين صدق نمىكند ، با اين وجود امام فرمود نصف را بدهد ، حال در ما نحن فيه كه عين است و اتلاف صادق است به طريق اولى بايد نصف مهر را بدهد .\r\nقلنا : به حسب موازين فقهى بايد مطابق مشهور فتوا دهيم و ليكن دو ملاحظه داشتيم :\r\n1 - اين در نزد عقلا اجحاف است .\r\n2 - هبهء زوجه منصرف است از جايى كه زوجه را طلاق داده است ، چون هبه‌اش مشروط بود به اين كه با او زندگى كند . البتّه ممكن است كه گفته شود كه از دواعى بوده است نه از شرايط ، ولى ممكن است از شرايط باشد .\r\nپس مطابق اصول فقهى حق با مشهور است و به آن فتوا مىدهيم ولى اگر احتياط كند و چيزى از زوجه نگيرد بسيار بجاست ، پس فتواى ما مطابق مشهور است ولى احتياط هم مىكنيم و بعيد نيست كه روايات هم به معناى استحباب باشد يعنى مستحب است زوج نگيرد .\r\n\r\nبقى هنا شىء :\r\nمرحوم آية اللّه سبزوارى در مهذّب الاحكام « 3 » مىفرمايد در جايى كه نصف را به زوج ببخشد بايد نصف آن را به زوج برگرداند كه ربع مهر است ، چون آنچه كه در نزد زن است نصف مهر است ( لأنّها مالكة للنصف ) و وقتى كه طلاق منصّف است بايد همين مقدار كه در نزد زوجه است نصف شود .\r\nاين فتواى عجيبى است :\r\nاوّلا ، مخالف صريح روايت است كه مىفرمود اگر نصف مهر را ببخشد بايد نصف را به زوج بدهد .\r\nثانيا ، نصف مهر المسمّى را بايد برگرداند نه نصف مهرى را كه در نزد اوست .\r\n62 - مسئلهء 17 ( الدخول اعم من القبل و الدبر ) 3 / 11 / 83\r\n\r\nمسألة 17 : الدخول الذي يستقرّ به تمام المهر هو مطلق الوطء\r\nو لو دبرا ( آيا وطى اعم از وطى در قبل و دبر است ؟ ) و إذا اختلف الزوجان بعد ما طلّقها فادّعت وقوع المواقعة ( تا بتواند تمام مهر را بگيرد ) و انكرها ( زوجه مواقعه را انكار كرد ) فالقول قوله بيمينه ( چون زوج منكر است بايد قسم بخورد ) و له أن يدفع اليمين عن نفسه بإقامة البيّنة على العدم ( عدم دخول ) إن أمكن كما إذا ادّعت\r\n\r\n\r\n","description":"","footnote":"\r\n( 1 ) . ح 1 ، باب 35 و ح 1 ، باب 41 از ابواب مهور .\r\n( 2 ) . ح 2 ، باب 41 از ابواب مهور .\r\n( 3 ) . ج 25 ، ص 175 .\r\n","page_name":" 75 ","page_number":75},
  {"content":"\r\n\r\nالمواقعة قبلا و كانت بكرا و عنده ( زوج ) بيّنة على بقاء بكارتها ( مثال ساده‌ترى مىتوان آورد به اين بيان كه زوج بيّنه اقامه كند كه از زمان عقد در شهرى و زوجه در شهر ديگرى بوده است ) .\r\n\r\nعنوان مسأله :\r\nاين مسأله داراى سه فرع است :\r\nفرع اوّل : وطيى كه زوجه را مستحقّ تمام مهر مىگرداند اعم است از وطى در قبل و دبر .\r\nفرع دوّم : در هنگام اختلاف ، قول زوج مقدّم است .\r\nفرع سوّم : زوج به جاى يمين مىتواند بيّنه بياورد در حالى كه در مسائل منازعات كمتر چنين گفته مىشود ، چون بيّنه براى مدّعى و قسم براى منكر است .\r\nفرع ديگرى را كه غالب فقها متعرّض شده‌اند ولى مرحوم امام نفرموده‌اند اين است كه اگر زوج و زوجه خلوت كنند و چند روز به همين وضع باشد ، و زن ادّعاى وقوع مواقعه كند ، آيا خلوت اماره بر دخول است ؟\r\n\r\nفرع اوّل : وطى اعم است از وطى در قبل و دبر\r\n\r\nاقوال :\r\nادّعاى اجماع شده است كه وطى اعم است .\r\nمرحوم كاشف اللثام مىفرمايد :\r\nإذا دخل الزوج و يتحقّق بالوطء قبلا أو دبرا لا بما يقوم مقامه من إنزال به غير ايلاج أو لمس عورة أو نظر اليها أو قبلة كما قاله ابو على ( ابن عقيل ) و لا بالخلوة كما سيأتى استقرّ استحقاق المرأة كمال المهر بالإجماع و النصوص ( آيا به همهء مطلب مىخورد يا فقط در مورد استقرار است ؟ ظاهرا اجماع به تمام مطلب مىخورد ) . « 1 »\r\nمرحوم صاحب حدائق مىفرمايد :\r\nالمسألة الثانية : لا خلاف بين الأصحاب فى أنّ الوطي الموجب للغسل موجب للاستقرار ملك جميع المهر . « 2 »\r\nاين را بايد ضميمه كنيم به ادّعاى اجماعى كه در باب غسل شده كه وطى در قبل و دبر موجب غسل است و اين مسأله اجماعى است و خواهيم ديد كه نه تنها اجماع اصحاب بلكه اجماع مسلمين است كه غسل بر هر دو حاصل مىشود .\r\nصاحب جواهر مىفرمايد :\r\nالمشهور بين الأصحاب شهرة عظيمة . « 3 »\r\nدر باب غسل هم ادّعاى اجماعاتى شده است كه در جلد سوّم جواهر آمده است .\r\nچرا مرحوم صاحب جواهر تعبير « شهرة عظيمة » دارد ؟ مگر در مسأله مخالفى داريم ؟\r\nصاحب جواهر اين جمله را در مقابل اين كه آيا خلوت كافى است يا نه ، مىفرمايد و شهرت عظيم را براى نفى خلوت مىداند يعنى وطى موجب مهر است نه خلوت . ايشان در اين مسأله قائل است كه مخالف هم داريم .\r\n\r\nادلّه :\r\n\r\n1 - اجماع :\r\nهمان‌گونه كه بيان شد مسأله اجماعى است و ظاهرا مخالفى ندارد ولى جاى تأمّل است ، چون اجماع مدركى است ، چرا كه مسأله دلايل متعدّدى دارد و احتمال دارد مجمعين نظرشان به ادلّهء ديگر بوده است .\r\n\r\n2 - آيه :\r\nقرآن مىفرمايد :  لا جُناحَ عَلَيْكُمْ إِنْ طَلَّقْتُمُ النِّساءَ ما لَمْ تَمَسُّوهُنَّ  « 4 » . آيا مسّ عرفى مراد است كه به معناى تماس است ؟\r\nبه يقين و اجماع قائم است كه مراد از مسّ در اين آيه وطى است ، پس مس كنايه از وطى است و وطى عام است . در واقع آيه به ضميمهء اجماع مسأله را حل مىكند ولى مشكل اجماع ( مدركى بودن ) در اينجا هست .\r\n\r\n3 - روايات :\r\nعمده دليل اين مسأله روايات متعدّد است و بعضى تعبير « أولج » و بعضى تعبير « أدخل » و بعضى تعبير « الوقاع » دارد كه همگى عام است و از هر كدام يك نمونه ذكر مىكنيم .\r\nبعضى از روايات صحيح و بعضى غير صحيح است ولى من حيث المجموع معتبر است و عمل مشهور هم ضعف سند را جبران مىكند .\r\n* . . . عن سهل بن زياد ( ضعيف است ) جميعا عن ابن أبى نصر ، عن داود بن سرحان ، عن أبى عبد اللّه عليه السّلام قال : إذا اولجه فقد وجب الغسل و الجلد و الرجم ( اگر زناى غير محصنه باشد ) و وجب المهر . « 5 »\r\nچرا حضرت « أولجه » مىگويد ؟ ضمير به محلّ ايلاج بر مىگردد . دلالت روايت به حسب اطلاق است چون لفظ ايلاج\r\n\r\n\r\n","description":"","footnote":"\r\n( 1 ) . كشف اللثام ، ج 7 ، ص 446 .\r\n( 2 ) . ج 24 ، ص 505 .\r\n( 3 ) . ج 31 ، ص 75 .\r\n( 4 ) . سورهء بقره ، آيهء 236 .\r\n( 5 ) . ح 5 ، باب 54 از ابواب مهور .\r\n","page_name":" 76 ","page_number":76},
  {"content":"\r\n\r\nمطلق است .\r\n* . . . عن محمّد بن مسلم ، عن أبى عبد اللّه عليه السّلام قال : سألته عن الرجل و المرأة متى يجب عليهما الغسل ؟ قال : إذا أدخله وجب الغسل و المهر و الرجم ( بعضى روايات عدّه را هم اضافه كرده‌اند ) . « 1 »\r\n* . . . عن يونس بن يعقوب قال : سألت أبا عبد اللّه عليه السّلام عن رجل تزوّج امرأة فأغلق الباب و أرخى سترا و لمس و قبّل ثمّ طلّقها أ يوجب عليها الصداق ؟ قال : لا يوجب الصداق إلّا الوقاع ( كه مطلق است ) . « 2 »\r\nاين تعبيرات مطلق است و دخول در قبل و دبر را شامل است .\r\nروايات متعدّدى در اين باب و در ابواب ديگر داريم كه مىگويد : إذا التقى الختانان وجب الغسل « 3 » .\r\nبعضى گمان كرده‌اند اين احاديث جزء رواياتى است كه دلالت بر عموم مىكند و صاحب جواهر هم اين روايت را ذكر كرده است و بعضى توهّم كرده‌اند كه صاحب جواهر هم اين روايات را دليل بر عموم مىداند .\r\nختان رجل محلّش معلوم است ؛ در مورد مرأة در قسمت فوقانى محلّ ، زائدهء كوچكى است كه عرب آن را قطع مىكرد ، اين كار را « خفض الجوارى » ( جوارى جمع جاريه است ) و گاهى « ختان » مىگفتند كه در روايات نهى شده و در بعضى روايات ضعيفه هم به آن امر شده است .\r\nتماس محلّ ختانان با هم ، به معناى دخول است و فقط دخول در قبل را شامل مىشود ، پس نمىتوان از آن اطلاق را فهميد .\r\n63 - ادامهء مسئلهء 17 4 / 11 / 83 روايت چهارمى هم در ابواب غسل داريم كه از آنجا به عموم تعليل مىتوانيم ما نحن فيه را ثابت كنيم ، ولى روايت مرسله است و اگر مرسله نبود ، حديث خوبى بود .\r\n* . . . عن حفص بن سوقة قال : سألت أبا عبد اللّه عليه السّلام عن الرجل يأتى أهله من خلفها قال : هو أحد المأتيّين ( يكى از دو محلّى است كه وطى در آن واقع مىشود ) فيه الغسل . « 4 »\r\nروايت كارى به مهر ندارد و تعبير « احد المأتيّين » شبيه تعليل است كه مىتوان در ساير احكام وطى هم از آن استفاده كرد .\r\nروايت مرسله است ولى عمل مشهور در باب غسل و در ما نحن فيه مطابق آن است ، پس دلالت خوبى بر عموميّت ( وطى در قبل و دبر ) دارد .\r\nدر اينجا روايات ديگرى هم وجود دارد كه از آنها توهّم دلالت بر مقصود شده است ، رواياتى كه در باب 54 از ابواب مهور آمده و مضمون آنها اين است كه « اذا التقى الختانان وجب الغسل » .\r\nاولى اين است كه اين روايات جزء دلايل معارض قرار گيرند ، نه از دلايل عموميّت ، چون التقاء ختانين فقط در قبل تصوّر مىشود و در دبر تصوّر نمىشود ، چرا كه ختنه‌گاه در رجل و مرئه در قبل است ، پس اين دليل اگر بگوييم مفهوم دارد معارض است و به هر حال عموميّتى ندارد .\r\nكأنّ منشأ اشتباه بعضى از فقها عبارت صاحب جواهر است كه روايات را در مقام ذكر ادلّه ذكر مىكند ، در حالى كه صاحب جواهر هدفش اين است كه التقاء ختانين لازم است و خلوت كافى نيست پس در مقام نفى خلوت و ستر اين روايات را ذكر كرده و چون اين مسأله با وطى در قبل و دبر ذكر شده ، تصوّر شده كه روايات عموميّت ( وطى در قبل و دبر موجب تمام مهر است ) مىباشد .\r\nتا اينجا تمام كلام در مورد ادلّهء دالّ بر عموميّت وطى در قبل و دبر بيان شد و لكن در اينجا معارضهايى داريم :\r\nمعارض اوّل : روايات « اذا التقى الختانان » اگر مفهوم داشته باشد ، چون روايات مىگويد كمال مهر در التقاء ختانان است و مفهوم آن اين است كه وطى در دبر موجب مهر كامل نيست .\r\nجواب : اين از قبيل قيد غالبى است و قيد غالبى مفهوم ندارد . مثال معروف قيد غالبى  « رَبائِبُكُمُ اللَّاتِي فِي حُجُورِكُمْ مِنْ نِسائِكُمُ اللَّاتِي دَخَلْتُمْ بِهِنَّ »  است ، در اين آيه قيد  « فِي حُجُورِكُمْ »  قيد غالبى است و مانند قيد توضيحى مفهوم ندارد ، چرا كه ربيبه چه در دامن باشد و چه نباشد حرام است ، و دليل اين كه قيد غالبى است اين است كه زنى كه شوهر مىكند غالبا در سنين جوانى است و اگر بچّه‌اى هم داشته باشد ، خردسال است و بچّه در دامن شوهر جديد بزرگ مىشود .\r\n« إذا التقى الختانان » هم قيد غالبى است ، چون وطى در قبل غالب است و وطى در دبر كراهت شديد دارد و بعضى هم مانند\r\n\r\n\r\n","description":"","footnote":"\r\n( 1 ) . ح 9 ، باب 54 از ابواب مهور .\r\n( 2 ) . ح 1 ، باب 55 از ابواب مهور .\r\n( 3 ) . ح 3 و 4 ، باب 54 از ابواب مهور .\r\n( 4 ) . وسائل الشيعة ، ج 1 ، ح 1 ، باب 12 از ابواب جنابت .\r\n","page_name":" 77 ","page_number":77},
  {"content":"\r\n\r\nعامّه قائل به تحريم هستند .\r\nمعارض دوّم : رواياتى كه مىگويد وقاع در فرج موجب مهر كامل مىشود :\r\n* . . . عن يونس بن يعقوب ، عن أبى عبد اللّه عليه السّلام قال : سمعته يقول :\r\nلا يوجب المهر إلّا الوقاع فى الفرج . « 1 »\r\nظاهر كلمهء « وقاع فى الفرج » وطى در قبل است ، پس مفهوم آن اين است كه وطى در دبر موجب مهر كامل نمىشود .\r\nجواب : اوّلا ، اگر فرج را به معناى قبل بگيريم قيد غالبى است و در مقابل خلوت و ستر است يعنى خلوت فايده ندارد بلكه دخول لازم است و چون غالبا وطى در قبل است آن را ذكر كرده است .\r\nثانيا ، چه كسى گفته است كه فرج به معناى قبل است ، بلكه فرج مفهوم عامى دارد .\r\nمرحوم سيّد مرتضى و مرحوم ابن ادريس گفته‌اند كه اهل لغت متّفقند كه فرج معناى عامى دارد و شامل قبل و دبر مىشود .\r\nمرحوم صاحب جواهر « 2 » در بحث غسل كه آيا غسل با وطى در خلف هم واجب مىشود يا نه ؟ مىگويد تعبير فرج عام است و شامل قبل و دبر مىشود و از سيّد مرتضى و ابن ادريس و قاموس و مجمع البحرين عموميّت را نقل مىكند . قرآن مجيد مىفرمايد :   « وَ الَّذِينَ هُمْ لِفُرُوجِهِمْ حافِظُونَ * إِلَّا عَلى أَزْواجِهِمْ أَوْ ما مَلَكَتْ أَيْمانُهُمْ »   ، كه در مورد رجل است پس كلمهء فرج عام است و رجل و مرئه و قبل و دبر را شامل است ، بنا بر اين به روايت « يونس بن يعقوب » براى نفى خلف ( دبر ) نمىتوان تمسّك كرد .\r\nمشكل ما اين است كه از وقتى علوم عربيّه را شروع مىكنيم الفاظى مانند فرج ، دبر و . . . را به معناى صريح آن ( عضو مخصوص ) ترجمه كرده‌اند ، در حالى كه دبر به معناى پشت و كنايه از عضو مخصوص است و يا فرج به معناى اسم صريح محلّ نيست و اين بدآموزى باعث شده كه ما چنين اشتباهاتى را مرتكب شويم .\r\nاشكال ديگرى كه ممكن است به قول مشهور وارد شود اين است كه دلايل مشهور منصرف است به غالب ، مثلا « ادخال » يعنى ادخال در قبل كه مصداق غالب آن است و اگر منصرف به غالب بدانيم دليل مشهور دچار مشكل مىشود ( البتّه يك روايت صريح بود ) .\r\nو الشاهد على ذلك ؛ در كلمات فقها در باب نكاح كه گفته شده « يجب الوطى على الرجل فى كلّ اربعة اشهر » ، چنين تصريح كرده‌اند كه « و فى الوطى فى الخلف اشكال » و وجوب وطى ، وطى در دبر را شامل نمىشود و اين واجب حمل بر قبل مىشود .\r\nمرحوم صاحب عروه مىفرمايد :\r\nو فى كفاية ( كفاية در اربعة اشهر ) الوطء فى الدبر اشكال كما مرّ و كذا الادخال بدون الإنزال ، لانصراف الخبر إلى الوطء المتعارف . « 3 »\r\nبعضى در مورد « مع الانزال » حاشيه زده‌اند ، ولى در مورد « وطى در قبل » كسى حاشيه نزده است و همه آن را پذيرفته‌اند .\r\nاللهم إلّا أن يقال ؛ در اينجا قرينهء مقاميّه داريم كه هدف اشباع غريزهء زوجه است و اشباع غريزهء زوجه در قبل ميسّر است ، چون زوج ممكن است از قبل و دبر اشباع شود ، ولى زوجه اشباعش از قبل است ، پس قرينهء مقام سبب انصراف شده است ، ولى در مهر عكس است و دبر بدتر از قبل است و زوج تصرّفى كرده است ، پس بايد تمام مهر را بدهد .\r\n64 - ادامهء مسئلهء 17 5 / 11 / 83 مرحوم صاحب جواهر « 4 » در باب حدود ، زنا را تعريف مىكند و اعم مىداند و زنا را تنها در مورد ادخال در قبل نمىداند و اسناد به مشهور و عدم خلاف مىدهد . پس تمسّك به عموم در آنجا دليل بر اين است كه اطلاقات انصراف ندارد .\r\nو لكن يمكن أن يقال ؛ در باب حدود اگر انصراف نگفته‌اند به خاطر وجود قرينه است ( همان‌گونه كه در وطى در اربعة أشهر انصراف را به خاطر قرينه گفته‌اند ) چون دخول از خلف اولويّت دارد چرا كه احكام زنا جارى مىشود و اگر احكام زنا را جارى دانسته‌اند پس اقبح و اشدّ از زناست .\r\nجمع‌بندى : اطلاق ادلّه گاهى به حسب مقامات ، مختلف است و جايى انصراف دارد و در مورد ديگر انصراف ندارد .\r\nدر ما نحن فيه اطلاق ادلّهء وقاع ، ايلاج و ادخال در باب وطى در اربعة اشهر انصراف به قبل دارد و در باب حدود انصراف ندارد و در باب مهريّه كه محلّ كلام ماست ، انصاف اين است كه\r\n\r\n\r\n","description":"","footnote":"\r\n( 1 ) . ح 6 ، باب 54 از ابواب مهور .\r\n( 2 ) . ج 3 ، ص 32 .\r\n( 3 ) . عروة الوثقى ، كتاب النكاح ، فصل اوّل ، مسئلهء 7 .\r\n( 4 ) . ج 41 ، ص 258 .\r\n","page_name":" 78 ","page_number":78},
  {"content":"\r\n\r\nانصرافى نيست ، چون تمتّع از مرئه است و نمىتوان گفت در صورت ادخال در دبر و لو چندين مرتبه باشد ، نصف مهر ثابت است ، و كسى اين را نمىپذيرد ، چون تمتّع برده پس بايد تمام مهر ثابت شود .\r\nتلخّص من جميع ما ذكرنا ؛ ما در باب مهر بايد قائل به اعم باشيم و در باب غسل هم اگر روايت « احد المأتيين » را بگيريم و ضعف سند را به عمل مشهور جبران كنيم ، در باب غسل هم قائل به عموميّت مىشويم ولى در باب وطى در اربعة اشهر كه مواقعه بر رجل واجب است به قرينهء مقام ، قائل به اعم نيستيم .\r\n\r\nبقى هنا شىء : مرحوم امام ختان المرأة را در تحرير الوسيله بحث نكرده‌اند ،\r\nاگر چه بحث مفصّلى در مقام ختان رجل دارند و ما به تناسب روايت « إذا التقى الختانان » به بحث ختان مرئه اشاره مىكنيم ، خصوصا كه اين مسأله مورد سؤال است كه در اسلام چه حكمى دارد ؟ اسم ديگر ختان مرئه « خفض الجوارى » ( جمع جاريه به معناى دختر ) است .\r\n\r\nاقوال :\r\nمرحوم شهيد ثانى مىفرمايد :\r\nيستحب خفض الجوارى و النساء و ليس بواجب اجماعا ؛ آيا « اجماعا » در مورد « ليس بواجب » است يا در مورد « يستحب » و « ليس بواجب » ؟ القيود المتعقّبة بجمل متعدّدة ترجع الى الأخير مگر اين كه قرينه در كلام باشد ، در اينجا هم طبق قاعده به « ليس بواجب » برمىگردد ) روى عبد اللّه بن سنان عن الصادق عليه السّلام قال :\r\nختان الغلام من السّنة و خفض الجارية من السّنة ( در حالى كه روايت عبد اللّه بن سنان در منابع روايتى ما آمده است ولى حفض الجارية ليس من السّنة دارد ) . « 1 »\r\nمرحوم صاحب رياض مىفرمايد :\r\nخفض الجوارى و ختانهنّ مستحبّ شرعا بلا خلاف و هو الحجّة ( اجماع حجّت است ) مع المسامحة فى ادلّة السنن « 2 » .\r\nكأنّ روايات استحباب در نظر ايشان ضعيف السند بوده است لذا به ضميمهء قاعدهء تسامح در ادلّهء سنن مىخواهند آن را درست كنند ، پس اجماع ايشان هم مدركى است چون ممكن است مستند مجمعين همين روايات ضعيفه به ضميمهء قاعده باشد و ما تسامح در ادلّهء سنن را قبول نداريم .\r\nمرحوم صاحب جواهر « 3 » ادّعاى اجماع بر استحباب مىكند .\r\nابن قدامه به مناسبت ابواب الطهاره بحث ختان را پيش كشيده و ختان المرأه را در آنجا مطرح كرده است :\r\nو يشرع الختان فى حقّ النساء ايضا قال أبو عبد اللّه و حديث النبى صلّى اللّه عليه و آله « إذا التقى الختانان وجب الغسل » فيه بيان أنّ النساء كنّ يختتنن ( نساء اين كار را مىكردند ولى آيا واجب است يا مستحب ؟ ) « 4 » .\r\nما سه تعبير در اين مسأله داشتيم : واجب ، مستحب و مشروع ، در عبارت ابن قدامه واجب كه نيست ، حال آيا مشروع است يا مستحب ؟ مشروع به معناى مباح است يعنى اگر خواستيد انجام دهيد و اگر نخواستيد انجام ندهيد و اين تعبير غير از استحباب است .\r\nختان المرأة قبل از اسلام هم بوده و اسلام آن را نياورده است .\r\nاز كلام ابن قدامه تا اينجا استفادهء جواز مىشود ، ولى ابن قدامه عبارت ديگرى دارد و مىگويد :\r\nفامّا الختان فواجب على الرجال و مكرمة فى حقّ النساء ( آيا مستحب است يا نه ؟ در عرف آن زمان آن را نشانهء شخصيّت مىدانستند كه در روايات ما در مقابل واجب و مستحب استفاده شده است ) و ليس بواجب عليهنّ هذا قول كثير من اهل العلم . « 5 »\r\nاز كلام خاصّه فهميديم كه ادّعاى اجماع بر استحباب شده است و جواز را كثيرى از عامّه قائل شده‌اند ، ولى استحباب از آن فهميده نمىشود .\r\nاز روايات ما استفاده مىشود كه اين عمل قبل از اسلام بوده است و دو روايت كه شاهد بر اين معناست را مىخوانيم :\r\n* . . . عن محمّد بن مسلم ( صحيحه است ) عن أبى عبد اللّه عليه السّلام قال :\r\nلمّا هاجرت النساء إلى رسول اللّه صلّى اللّه عليه و آله ( مسلمان مىشدند و هجرت مىكردند و تا قبل از فتح مكّه نشانهء مسلمان شدن هجرت از مكّه به مدينه بود ) هاجرت فيهنّ امرأة يقال لها : أمّ حبيب و كانت خافضة تخفض الجوارى ( معنايش اين است كه قبل از اسلام اين كار را مىكرده است ) فلمّا رآها رسول اللّه صلّى اللّه عليه و آله قال لها : يا امّ حبيب العمل الذي كان فى يدك هو فى يدك اليوم ؟ قالت : نعم يا رسول اللّه صلّى اللّه عليه و آله إلّا أن يكون حراما فتنهانى عنه قال : بل حلال ( در ادامه پيامبر اكرم صلّى اللّه عليه و آله راجع به مسئلهء خفض دستوراتى به ايشان\r\n\r\n\r\n","description":"","footnote":"\r\n( 1 ) . مسالك ، ج 8 ، ص 405 .\r\n( 2 ) . ج 7 ، ص 234 .\r\n( 3 ) . ج 31 ، ص 262 .\r\n( 4 ) . مغنى ، ج 1 ، ص 71 .\r\n( 5 ) . مغنى ، ج 1 ، ص 100 .\r\n","page_name":" 79 ","page_number":79},
  {"content":"\r\n\r\nدادند ) « 1 » . . .\r\nاز اين روايت دو چيز استفاده مىشود :\r\nاوّلا ؛ قبل از اسلام ختان المرأة بوده است .\r\nثانيا ، پيامبر نه امر كرده به ادامه و نه فرموده حرام است ، فقط فرمود حلال است كه از آن استحباب استفاده نمىشود .\r\nروايت ديگر را قطب راوندى در لبّ اللباب آورده است :\r\n* . . . و لم يبايع النبى صلّى اللّه عليه و آله احدا من النساء الّا مختونة « 2 » . . . .\r\nكسانى كه مسلمان شدند همه قبل از اسلام مختونه بودند ، به عبارت ديگر اين معناى رايج بود و پيامبر دستور نداد و هم در رجال و هم در نساء معمول بوده است و حتّى در زمان ابراهيم عليه السّلام هم بوده است .\r\n65 - ادامهء مسئلهء 17 6 / 11 / 83\r\n\r\nروايات عدم استحباب ختان :\r\nچهار روايت داريم كه از آن عدم استحباب استفاده مىشود .\r\n* . . . عن أبى بصير يعنى المرادى ( ثقه و سند صحيح است ) قال : سألت أبا جعفر عليه السّلام عن الجارية تسبى من أرض الشرك فتسلم فيطلب لها من يخفضها ( ختنه كند ) فلا يقدر على امرأة فقال : أمّا السنّة فالختان على الرجال و ليس على النساء . « 3 »\r\nآيا واجب نيست يا مستحب هم نيست ؟ ظاهرش اين است كه نه واجب است و نه مستحب ، بلكه مباح است ، پس از اين تعبير نفى وجوب و استحباب مىفهميم ، چون اگر مستحب بود حضرت مىفرمود بگرديد و كسى را پيدا كنيد ، ولى چنين نفرمود .\r\n* . . . عن عبد اللّه بن سنان ، عن أبى عبد اللّه عليه السّلام قال : ختان الغلام من السنّة و خفض الجارية ليس من السنّة ( عام است ، يعنى نه سنّت وجوبى است و نه استحبابى ، و پيامبر صلّى اللّه عليه و آله حكمى به عنوان ختان النساء نياورده است ) . « 4 »\r\n* . . . عن أبى عبد اللّه عليه السّلام قال : خفض النساء مكرمة و ليس من السنّة و لا شيئا واجبا ( نه واجب است و نه مستحب بلكه امرى مباح و مكرمت عرفى است و ظاهر مكرمت اين است كه سبب شخصيّت مرئه است و در زندگى او تأثير دارد ، پس به معناى احترام و بزرگداشت و موجب زيبايى مرئه مىشود ) و أىّ شيء أفضل من المكرمة . « 5 »\r\n* . . . عن معاوية بن عمّار ، عن أبى عبد اللّه عليه السّلام فى قول سارة ( همسر حضرت ابراهيم عليه السّلام ) اللّهم لا تؤاخذنى بما صنعت بهاجر ، إنّها كانت خفضتها لتخرج من يمينها بذلك . « 6 »\r\nاز روايات استفاده مىشود كه ساره عصبانى شد و گفت : من سر هاجر را مىبرم و براى اين كه قسم ادا شود كارى كرد كه ضررى به هاجر نرسد ؛ حال اگر اين كار مباح ، يا مستحبّ بود ، چرا از خداوند تقاضاى عفو مىكند ؟\r\nدر جواب بايد گفت :\r\nاوّلا ؛ اين قسم باطل بوده و براى اداى قسم خفض كرده است .\r\nثانيا ؛ اگر مستحب است نبايد ساره استغفار كند .\r\nاللّهمّ إلّا أن يقال ، اين كار بر خلاف رضايت هاجر بوده است .\r\nاز حديث عدم مطلوبيّت استفاده مىشود چون اگر امر مستحبّى بود چرا هاجر راضى نباشد ؛ شايد به خاطر اين كه حضرت ابراهيم عليه السّلام راضى نبوده است .\r\nدر روايت آمده است كه اوّلين نفرى كه خفض كرد ساره بود كه بعد از انجام آن پشيمان شد .\r\nنتيجه : از اين روايات استفاده مىشود كه نمىتوان ختان مرئه را مستحب دانست .\r\nدر مقابل ، روايات متعدّدى داريم كه دلالت بر استحباب مىكند كه نمونه‌هايى از آن را ذكر مىكنيم . روايات مىگويد ختان مرئه مكرمت است :\r\n* . . . عن عبد اللّه بن سنان ( روايت مرسله و ضعيف است ) عن أبى عبد اللّه عليه السّلام قال الختان سنّة فى الرجال و مكرمة فى النساء . « 7 »\r\n* . . . عن الفضل بن شاذان ( سند ظاهرا خوب است ) عن الرضا عليه السّلام انّه كتب إلى المأمون : و الختان سنّة واجب للرجال و مكرمة للنساء . « 8 »\r\nروايات متعدّدى هم در مستدرك و بعضى از كتب اهل سنّت وجود دارد كه ختان مرئه را مكرمت مىدانند .\r\nعمدهء دليل همين روايات است .\r\n\r\n\r\n","description":"","footnote":"\r\n( 1 ) . وسائل الشيعة ، ج 12 ، ح 1 ، باب 18 از ابواب ما يكتسب به .\r\n( 2 ) . مستدرك الوسائل ، ج 15 ، ح 4 ، باب 42 از ابواب احكام الاولاد .\r\n( 3 ) . وسائل الشيعة ، ج 15 ، ح 1 ، باب 56 از ابواب احكام الاولاد .\r\n( 4 ) . ح 2 ، باب 56 از ابواب احكام الاولاد .\r\n( 5 ) . ح 3 ، باب 56 از ابواب احكام الاولاد .\r\n( 6 ) . ح 3 ، باب 58 از ابواب احكام الاولاد .\r\n( 7 ) . ح 1 ، باب 58 از ابواب احكام الاولاد .\r\n( 8 ) . ح 9 ، باب 52 از ابواب احكام الاولاد .\r\n","page_name":" 80 ","page_number":80},
  {"content":"\r\n\r\n66 - ادامهء مسئلهء 17 7 / 11 / 83 مكرمت به چه معناست ، آيا به معناى استحباب است يا به معناى مكرمت عرفى است ؟ مانند جرّاحىهاى زيبايى در عصر ما و شاهد بر اين كه ما مكرمت را به معناى مستحبّ نمىدانيم ، رواياتى بود كه مىفرمود نه سنّت است و نه واجب ، بلكه مكرمت است و روايات آن بيان شد .\r\nشاهد ديگر روايت صحيحه‌اى كه مربوط به داستان امّ حبيب بود كه صدر آن سابقا خوانده شد و امّا ذيل روايت مىفرمايد :\r\n* . . . فادنى منّى حتّى أعلّمك قالت : فدنوت منه فقال : يا أم حبيب اذا أنت فعلت فلا تنحكى ( از ريشه و پايين قطع نكن بلكه غلاف را بردار ) و لا تستأصلى ( از بيخ قطع نكن ) و أشمّى ( مختصرى قطع كن ) فإنّه أشرق للوجه ( صورت روشن‌تر مىشود و اين همان جهت مكرمت بودن است ) و أحظى عند الزوج ( زوج بهره‌مندتر و براى او مناسب‌تر است ) الحديث . « 1 »\r\nنهايت چيزى كه مىتوان گفت اين است كه ما قرينه داريم مراد مكرمت عرفى است نه مستحبّ شرعى و اگر نپذيرفتيد مىتوان گفت كه روايات مبهم است .\r\nروايات ديگرى كه به آن استدلال شده ، روايات « اذا التقى الختانان » است ، كه از اين روايات استفاده مىشود كه مراد ختان رجل و مرئه هر دو بوده است ، بنا بر اين مستحب است .\r\nدر جواب مىگوييم از اين روايات استحباب استفاده نمىشود ، بلكه فقط مباح بودن ختان مرئه استفاده مىشود ؛ فعلى هذا روايات و ادلّه بر عدم استحباب قابل ملاحظه است و ادلّهء دالّ بر استحباب قابل ترديد است ، چون مهمترين دليل اجماع است و اجماع هم خواهيم ديد كه مدركى است و معمول اين است كه بر اجماع مدركى به عنوان دليل مستقل تكيه نمىكنند ، بعلاوه اين اجماع خيلى محكم نيست ، چون فقها در كتابهاى معدودى ( حدود بيست كتاب ) در اين مورد بحث كرده‌اند و بسيارى از فقها به اين بحث متعرّض نشده و سكوت كرده‌اند ، پس اجماع محكمى نيست .\r\nدليل مهمّ ديگر روايات بود كه بر محور كلمهء « مكرمة للنساء » دور مىزند و ما گفتيم كلمهء مكرمت مجمل است و از آن استحباب استفاده نمىشود ، چون در كنار آن كلمهء « لا واجب و لا مستحب بل مكرمة » آمده بود .\r\nمرحوم ميرزاى قمى بهتر از ديگران وارد اين مسأله شده است . مجموعهء سؤالاتى كه از ايشان شده از جمله در مورد ختان النساء است :\r\nو أمّا السئوال عن خفض الجوارى فلا خلاف فى استحبابه ( تعبير به اجماع نمىكند ) و عدم ظهور الخلاف يكفى للمسامحة فى السنن و إن كان الأخبار ليست بصريحة فى الاستحباب بل فى بعضها نفى كونه من السّنة ( اخبار ظاهر در استحباب نيست و ظهور كافى ندارد ) . « 2 »\r\nحكم به استحباب از طرف ايشان با تمسّك به قاعدهء تسامح در ادلّهء سنن است كه ما اين قاعده را قبول نداريم و معتقديم مكروهات و مستحبّات هم دليل معتبر مىخواهد ؛ پس اين حكم براى ما ثابت نشد و ما آن را مستحبّ نمىدانيم .\r\nبررسى موضوعى :\r\nاز نظر موضوع ، مطلب همان است كه در حديث « محمّد بن مسلم » آمده است كه پيامبر اكرم صلّى اللّه عليه و آله به امّ حبيب فرمود : نبايد عضو را به طور كامل قطع كرد بلكه بايد مختصرى از آن برداشته شود . و هبه الزحيلى از علماى عامّه در كتاب « الفقه الاسلامى و ادلّته » در اين زمينه مىگويد :\r\nو الختان فى المرأة قطع أدنى جزء من الجلدة التى فى أعلى الفرج . « 3 »\r\nنتيجه : هياهويى كه بعضى از روشن‌فكران و بعضى از شبهه‌افكنان در مورد اين حكم در اسلام به راه انداخته‌اند نشان مىدهد كه آنها نه حكم را فهميده‌اند و نه موضوع را و به همين جهت مىگويند اسلام بر ضرر مرئه راضى شده است ، در حالى كه اصل استحباب آن روشن نيست و اگر مستحب هم باشد چيز مهمّى نيست و فقط كنار زدن يك غشاء است نه قطع عضو به طور كامل .\r\n67 - ادامهء مسئلهء 17 11 / 11 / 83\r\n\r\nفرع دوّم : اختلاف زوجين در مواقعه\r\nبحث در اين است كه اگر بعد از طلاق بين زوج و زوجه\r\n\r\n\r\n","description":"","footnote":"\r\n( 1 ) . وسائل الشيعة ، ج 12 ، ح 1 ، باب 18 از ابواب ما يكتسب به .\r\n( 2 ) . جامع الشتات ، ج 4 ، ص 614 .\r\n( 3 ) . ج 1 ، ص 461 .\r\n","page_name":" 81 ","page_number":81},
  {"content":"\r\n\r\nاختلاف شود در اين كه آيا طلاق بعد از مواقعه بوده و يا مواقعه واقع نشده ، حكم چيست ؟\r\nزوجه ادّعا مىكند كه طلاق بعد از مواقعه بوده پس بايد تمام مهر داده شود و زوج منكر است و مىگويد مواقعه نبوده پس مهر نصف مىشود . در اينجا قاعدهء « البيّنة على المدّعى و اليمين على من انكر » جارى است و چون معمولا زوجه نمىتواند بيّنه اقامه كند ، پس زوج بايد قسم بخورد و اگر قسم خورد ، قاضى حكم مىكند كه نصف مهر واجب است .\r\n\r\nفرع سوّم : امتناع زوج از يمين\r\nزوج مىگويد من قسم نمىخورم ولى بيّنه مىآورد ، به اين بيان كه زنان مورد اعتماد ، زوجه را بررسى كنند و مشاهده كنند كه بكارت باقى است و مواقعهء در قبل كه از طرف زوجه ادّعا شده بود ، واقع نشده است .\r\n\r\nبررسى اشكالهاى چهارگانه :\r\nدر اينجا چهار اشكال وجود دارد كه بايد جواب داده شود :\r\nاشكال اوّل : طبق قاعدهء « البيّنة على المدّعى و اليمين على من انكر » مدّعى بايد بيّنه بياورد و منكر قسم بخورد ، بنا بر اين مدّعى حقّ قسم ندارد و منكر حق بيّنه ندارد .\r\nجواب : اگر گفته شد كه منكر قسم بخورد به اين معنا نيست كه بيّنه‌اش قبول نمىشود ، بلكه به خاطر سهولت امر گفته شده است كه قسم بخورد و إلّا بيّنه اقوا از قسم است و وقتى بيّنه باشد به طريق اولى پذيرفته مىشود .\r\nاشكال دوّم : آيا بقا بكارت دليل بر عدم مواقعه است ؟\r\nمرحوم كاشف اللثام مىفرمايد : خير چون در ثبوت تمام مهر ، التقاء ختانين كافى است و التقاء ختانين موجب از بين رفتن بكارت نمىشود .\r\nجواب : مرحوم صاحب جواهر اين مسأله را نمىپذيرد ، چون التقاء ختانين كنايه از دخول است و دخول موجب ازالهء بكارت مىشود .\r\nاشكال سوّم : به فرض كه دخول كامل هم باشد ، ولى گاهى پرده زائل نمىشود ، چون بكارت اقسامى دارد كه در بعضى از اقسام با دخول زائل نمىشود و تا وضع حمل نكند باقى است و ممكن است اين مرئه از آن قسمى باشد كه لا تزول بالمواقعة .\r\nجواب : اين فرد نادر است و به فرد نادر نمىتوان استدلال كرد .\r\nاشكال چهارم : اشكال عمده اين است كه مسئلهء اقامهء بيّنه مستلزم نظر كردن حرام است . چرا اجازه دهيم كه زوج قسم را رها كند و دنبال شاهد برويم ، در حالى كه شاهد بايد نظر حرام بكند ؟ علاوه بر اين زوجه مىگويد براى من مشقّت دارد و حيا مىكند و اجازه نمىدهد كه زنان او را بررسى كنند و مىگويد زوج قسم بخورد .\r\nجواب : بعضى مانند صاحب جواهر « 1 » جواب داده‌اند كه هذا مثل مشاهدة الطبيب بنا بر اين جايز است ، و لا سيّما در ابواب عيوب روايات مىگويد زنان عادله عيب مرئه را ببينند و شهادت دهند . « 2 »\r\nلكنّ الإنصاف ؛ اين جواب قابل قبول نيست ، چون ابواب عيوب و طبيب براى صورت اضطرار است ولى در ما نحن فيه ضرورتى نيست و زوج مىتواند قسم بخورد . بنا بر اين در اينجا از مرحوم امام ( ره ) و ديگران جدا شده و اقامهء بيّنه را از زوج نمىپذيريم ، چون مستلزم نظر حرام است .\r\nبراى اين فرع ( اقامهء بيّنه توسّط زوج ) مىتوان مثال قابل قبولى ذكر كرد ، به اين صورت كه اگر دو نفر شهادت دهند كه از روزى كه عقد خوانده شده زوج در سفر بوده و بعد از طلاق آمده است ، در اينجا اقامهء بيّنه از ناحيهء زوج اشكالى ندارد و اين مثال صورت ادّعاى مواقعه از قبل و دبر را شامل مىشود .\r\nدر فرع آينده ( خلوت ) اين مثالها درست نيست ، چون در مسئلهء خلوت اگر زوج بخواهد بيّنه بياورد بايد بيّنه بر عدم مواقعه و بقاى بكارت باشد و بايد نظر كنند ؛ پس در مسئلهء آينده منحصر به شهادت شهود است ولى ما نحن فيه منحصر به بيّنه نيست .\r\n\r\nفرع چهارم : خلوت\r\nاين فرع در كلام مرحوم امام ( ره ) نيامده و در جايى است كه خلوتى صورت گرفته و بعد از خلوت ، زوج مدّعى عدم مواقعه است . البتّه مدّت خلوت را معيّن نكرده‌اند ، حال بعد از طلاق زوجه مدّعى مواقعه است .\r\nدر اينجا بسيارى قائل شده‌اند كه خلوت دليل بر مواقعه نيست و بعضى قائل شده‌اند كه خلوت دليل بر مواقعه است . در مسأله چندين قول وجود دارد و مقام ثبوت و اثبات خلط شده است .\r\n\r\n\r\n","description":"","footnote":"\r\n( 1 ) . ج 31 ، ص 141 .\r\n( 2 ) . وسائل الشيعة ، ج 14 ، ح 1 ، 2 ، باب 4 از ابواب عيوب و ح 2 ، 3 ، 4 ، باب 15 از ابواب عيوب .\r\n","page_name":" 82 ","page_number":82},
  {"content":"\r\n\r\n68 - ادامهء مسئلهء 17 12 / 11 / 83 مقام ثبوت ؛ يعنى مقام واقع به اين بيان كه مىدانيم مواقعه‌اى در خلوت واقع نشده است ، آيا خلوت موضوعيّت دارد و جانشين مواقعه و سبب كمال مهر مىشود ؟\r\nمقام اثبات ؛ يعنى مقام ظاهر به اين بيان كه نمىدانيم در خلوت مواقعه‌اى واقع شده ، حال آيا مىتوانيم خلوت را اماره بگيريم بر اين كه مواقعه‌اى واقع شده به خصوص در جايى كه مدّت طولانى خلوت كرده‌اند ؟\r\nاين دو بحث جدا از هم است و نبايد آنها را با هم مخلوط كرد ولى در كلمات فقها مخلوط شده است .\r\n\r\nاقوال :\r\n\r\nاقوال خاصّه :\r\nدر ميان اصحاب ما چهار قول وجود دارد كه بعضى در مقام ثبوت و بعضى در مقام اثبات است . مرحوم شهيد ثانى اقوال را خوب جمع‌آورى كرده و مىفرمايد :\r\nو اختلفوا فى أنّه هل يقوم غير الوطء من مقدّماته كالخلوة مقامه فى ذلك ( بحث مقام ثبوتى است چون مىدانيم غير از خلوت چيزى نبوده ولى مىخواهيم ببينيم آيا خلوت قائم مقام مواقعه مىشود ؟ ) على أقوال منشؤها اختلاف الأخبار أيضا فذهب الأكثر إلى عدمه ( خلوت قائم مقام مواقعه نيست ) و أنّ الخلوة و باقى المقدّمات لا تكفى فى ايجاب المهر ( مهر كامل ) و ذهب جماعة من المتقدّمين إلى أنّ الخلوة توجب المهر ظاهرا ( مقام اثبات ) حيث لا يثبت شرعا عدم الدخول ( در جايى كه شك داريم ) و أمّا باطنا فلا يستقرّ المهر جميعه إلّا بالدخول و أطلق بعضهم كالصدوق وجوبه بمجرّد الخلوة ( خلوت موضوعيّت دارد و بحث مقام ثبوتى است ) و أضاف ابن الجنيد إلى الجماع إنزال الماء به غير إيلاج ( انزال ماء در رحم مرئه بدون دخول ) و لمس العورة و النظر إليها و القبلة متلذّذا ، بذلك و المعتمد الاوّل « 1 » .\r\nپس در بين اصحاب چهار قول است :\r\n1 - خلوت در مقام ثبوت جانشين مواقعه نمىشود .\r\n2 - خلوت در مقام ثبوت ، جانشين مواقعه نمىشود ، ولى در مقام اثبات و شك جانشين مىشود .\r\n3 - خلوت در مقام ثبوت و اثبات جانشين مواقعه مىشود .\r\n4 - چيزهاى ديگرى هم علاوه بر خلوت ، جانشين مواقعه در كمال مهر مىشود .\r\n\r\nاقوال عامّه :\r\nاقوال عامّه را از كتاب خلاف شيخ طوسى نقل مىكنيم كه مىفرمايد :\r\nاختلف الناس ( فقهاى عامّه ) فيه على ثلاثة مذاهب : « 2 »\r\nقول اوّل ؛ خلوت اثرى ندارد و موضوعيّت ندارد كه همان مذهب مشهور در بين ماست و در ميان صحابه ابن عباس و ابن مسعود و در بين تابعين ، شعبى و ابن سيرين و در ميان فقها ، شافعى و ابو ثور به اين قول قائل شده‌اند .\r\nقول دوّم ؛ خلوت مانند دخول است ، جماعتى از اصحاب به اين قول قائل شده‌اند و اين قول از على عليه السّلام نقل شده و عمر و عبد اللّه بن عمر به اين قول قائل شده و در ميان تابعين هم زهرى و در ميان فقها هم ابو حنيفه و اصحابش و شافعى در كتاب آراء قديمش و اوزاعى به اين قول قائل شده‌اند .\r\nقول سوّم ؛ اگر خلوت تامّه باشد مؤثّر و اگر خلوت ناقصه باشد بىاثر است .\r\nخلوت تامّه به اين است كه در خانه‌اى تنها باشند و خلوت ناقصه اين است كه در خانهء پدر زن باشند و از پدر زن خجالت مىكشند ، اين خلوت فايده‌اى ندارد و جانشين مواقعه نيست .\r\nمالك بن انس به اين قول قائل شده است .\r\nاگر اين قول را به چهار قول سابق ضميمه كنيم ، مجموعا در مسأله پنج قول داريم . ما ابتدا مقام ثبوت را بحث مىكنيم و سپس به سراغ مقام اثبات مىرويم .\r\nمقام ثبوت ( واقع ) :\r\nآيا خلوت موضوعيّت دارد ؟\r\nمشهور اصحاب قائلند كه خلوت موضوعيّت ندارد و ما همچنين معتقديم .\r\n\r\nادلّه :\r\n\r\n[ آيهء 237 سورهء بقره 
  ]\r\n1 - آيهء  وَ إِنْ طَلَّقْتُمُوهُنَّ مِنْ قَبْلِ أَنْ تَمَسُّوهُنَّ وَ قَدْ فَرَضْتُمْ لَهُنَّ فَرِيضَةً  « 3 » .\r\nآيه مفهوم دارد يعنى « مسّ » باعث كمال مهر مىشود و خلوت تأثيرى ندارد و اجماع قائم است كه مس به معناى دخول است .\r\n\r\n\r\n","description":"","footnote":"\r\n( 1 ) . مسالك ، ج 8 ، ص 225 .\r\n( 2 ) . ج 4 ، كتاب الصداق ، ص 396 ، مسئلهء 42 .\r\n( 3 ) . سورهء بقره ، آيهء 237 .\r\n","page_name":" 83 ","page_number":83},
  {"content":"\r\n\r\nسلّمنا ؛ مس به معناى دخول هم نباشد و به معناى لمس باشد ، باز خلوت را نفى مىكند .\r\nبنا بر اين آيه به عنوان مفهوم ، ظهور دارد كه خلوت چه تامّه و چه ناقصه تأثيرى در كمال مهر ندارد .\r\n\r\n2 - روايات :\r\nروايات دو دسته است :\r\n\r\nطايفهء اوّل : روايات عام\r\nروايات عام مىفرمايد : « إذا التقى الختانان وجب المهر » كه مهر را مشروط به التقاء ختانان كرده است و مفهومش اين است كه خلوت اثرى ندارد .\r\nدستهء ديگرى از روايات مىفرمود : « لا مهر الّا بايلاج أو الوقاع » كه روايات آن سابقا بيان شد و مفهوم اين روايات اين است كه خلوت موضوعيّت ندارد و آنچه لازم است دخول است .\r\n\r\nطايفهء دوّم : روايات خلوت ( خاص )\r\nرواياتى كه در خصوص خلوت وارد شده و خلوت را مؤثّر نمىداند .\r\n* . . . عن يونس بن يعقوب قال : سألت أبا عبد اللّه عليه السّلام عن رجل تزوّج امرأة فأغلق بابا و أرخى سترا و لمس و قبّل ثمّ طلّقها أ يوجب عليها الصداق ؟ قال : لا يوجب الصداق إلّا الوقاع ( روايت در مقام ثبوت است و مقدّمات واقع شده و ذى المقدّمه واقع نشده است ) « 1 » .\r\n* . . . عن يونس بن يعقوب قال : ( احتمال دارد همان روايت قبل باشد و لو مقدارى متن آن دو متفاوت است ) سألت أبا عبد اللّه عليه السّلام عن رجل تزوّج امرأة فأدخلت عليه فأغلق الباب و أرخى الستر و قبّل و لمس من غير أن يكون وصل إليها ثمّ طلّقها على تلك الحال قال : ليس عليه إلّا نصف المهر ( شبيه روايت قبل است ولى عين آن نيست ) . « 2 »\r\nاين دو حديث مهر كامل را به مجرّد خلوت نفى مىكند .\r\n69 - ادامهء مسئلهء 17 13 / 11 / 83 * . . . عن زرارة ( سند خوب است ) عن أبى جعفر عليه السّلام : أنّه أراد أن يتزوّج قال : فكره ذلك أبى فمضيت و تزوّجتها ( حتما در اينجا نهى ارشادى بوده است ) حتّى إذا كان بعد ذلك زرتها فنظرت فلم أر ما يعجبنى فقمت لأنصرف فبادرتنى القائمة الباب ( در بعضى از نسخ مانند كافى به جاى « القائمة » تعبير « القيّمة معها » دارد . قائمه به معناى نگهبان و سرايدار و قيّمه هم به همين معناست و معناى آن اين است كه سرايدار كه زنى بوده همراه زوجه برخاسته تا در را ببندد ) لتغلقه فقلت : لا تغلقيه لك الذي تريدين ( مفهوم حديث اين است كه تو مىخواهى در را ببندى تا خلوت حاصل شود و مهر كامل را بگيرى ، من مهر كامل را به تو مىدهم ، پس تا اينجا مفهوم ضمنى روايت اين است كه اگر در را ببندد مهر كامل مىشود ) فلمّا رجعت إلى أبى فأخبرته بالأمر كيف كان فقال : إنّه ليس لها عليك إلّا النصف ( يعنى نصف المهر ) . . . « 3 » .\r\nقسمتى از روايت دلالت مىكند كه اغلاق باب موضوعيّت دارد و باعث كمال مهر است و بخشى از روايت دلالت دارد كه اغلاق باب موضوعيّت ندارد و نصف مهر ثابت است .\r\nشايد زن تابع بعضى از مذاهب عامّه بوده كه مىخواهد از اغلاق باب به مقصود خود كه تمام مهر است برسد ، و امام مىفرمايد من مهر كامل را مىدهم ، پس و لو اغلاق باب هم بكند فقط نصف مهر را حق دارد بگيرد .\r\nالبتّه به اين روايت اشكال شده است كه اين روايت با شأن ائمّه عليهم السّلام سازگار نيست .\r\nروايت ذيلى هم دارد و مىفرمايد :\r\nو قال : إنّك تزوّجتها فى ساعة حارّة ( ازدواج تو با او در ساعت داغ روز بوده است ) .\r\nاحتمال دارد به خاطر اين باشد كه ساعت ناميمونى است و احتمال ديگر اين است كه در ساعت گرم روز اگر كسى ازدواج كند بر اثر گرماى هوا ، صورت برافروختگى و جذابيّت غير واقعى پيدا مىكند و بعد از فرو نشستن گرما ، آن صفات زائل مىشود .\r\nدو حديث بعد در مورد مقام اثبات است ولى به دلالت التزاميّه حكم مقام ثبوت هم از اين دو حديث استفاده مىشود .\r\n* . . . عن سهل بن زياد ( ضعيف است ) عن ابن محبوب ، عن ابن رئاب ، عن أبى بصير قال : قلت لأبى عبد اللّه عليه السّلام : الرجل يتزوّج المرأة فيرخى عليها و عليه الستر و يغلق الباب ثمّ يطلّقها فتسأل المرأة هل أتاك فتقول : ما أتانى و يسأل هو هل أتيتها فيقول لم آتها فقال : لا يصدّقان ( تصديق نمىشوند ) و ذلك أنّها تريد أن تدفع العدّة عن نفسها ( زن متّهم است ) و يريد هو أن يدفع المهر عن نفسه يعنى إذا\r\n\r\n\r\n","description":"","footnote":"\r\n( 1 ) . ح 1 ، باب 55 از ابواب مهور .\r\n( 2 ) . ح 5 ، باب 55 ، از ابواب مهور .\r\n( 3 ) . ح 7 ، باب 55 از ابواب مهور .\r\n","page_name":" 84 ","page_number":84},
  {"content":"\r\n\r\nكانا متّهمين ( قسمت آخر روايت بعيد است از امام باشد و احتمال دارد تفسير كلينى يا راوى باشد ) . « 1 »\r\nدر حديث مسلّم گرفته شده كه خلوت به تنهايى موضوعيّت ندارد و مواقعه محور است ، چون اگر به تنهايى موضوعيّت داشت ، لازم نبود از زن و مرد سؤال شود ، پس محور مواقعه است ، بنا بر اين و لو روايت در مورد مقام ثانى ( اثبات ) است ، ولى مسلّم گرفته شده كه محور مواقعه و خلوت اماره است بر مواقعه .\r\n* . . . عن جميل عن أبى عبيدة عن أبى عبد اللّه عليه السّلام فى الرجل يتزوّج المرأة البكر أو الثيّب فيرخى عليه و عليها الستر أو غلّق عليه و عليها الباب ثمّ يطلّقها فتقول لم يمسّنى و يقول : هو لم أمسّها قال : لا يصدّقان ( چون متّهم هستند ) لأنّها تدفع عن نفسها العدّة و يدفع عن نفسه المهر . « 2 »\r\nدر ذهن گوينده و شنونده مسلّم بوده كه معيار خلوت نيست .\r\nاين روايات از رواياتى كه صريحا مىگويد خلوت اثرى ندارد بهتر است ، چون در ذهن راوى و زن و شوهر هم مسلّم بوده است كه خلوت به تنهايى فايده‌اى ندارد .\r\n\r\nروايات معارض :\r\nدر مقابل اين روايات ، روايات معارضى « 3 » داريم كه مىگويد خلوت كافى است و موضوعيّت دارد .\r\n* . . . عن الحلبى ( سند معتبر است ) عن أبى عبد اللّه عليه السّلام قال :\r\nسألته عن الرجل يطلّق المرأة قد مسّ كلّ شيء منها إلّا أنّه لم يجامعها ( مقام ثبوت ) أ لها عدّة ؟ فقال : ابتلى أبو جعفر عليه السّلام بذلك فقال له أبوه على بن الحسين عليهما السّلام : إذا أغلق بابا و أرخى سترا وجب المهر و العدّة . « 4 »\r\nظاهر روايت اين است كه خلوت موضوعيّت دارد و مىتوان آن را بر مقام اثبات حمل كرد ، يعنى اگر دعوايى بين زوج و زوجه واقع شود مىتوان خلوت را اماره بر دخول گرفت ، پس ظاهر روايت موضوعيّت است و طريقيّت قرينه مىخواهد .\r\nمرحوم كلينى از ابن ابى عمير مطلبى را نقل كرده است كه اين روايت را حمل بر طريقيّت كرده و بين روايات جمع كرده است .\r\nقال الكلينى قال ابن أبى عمير اختلف الحديث فى أنّ لها المهر كملا و بعضهم قال : نصف المهر و إنّما معنى ذلك أنّ الوالى إنّما يحكم بالظاهر إذا أغلق الباب و أرخى الستر وجب المهر ( مقام اثبات ) و إنّما هذا عليها إذا علمت أنّه لم يمسّها فليس لها فيما بينها و بين اللّه إلّا نصف المهر ( و لو قاضى به حسب ظاهر تمام مهر را به زن مىدهد ولى اگر مرئه مىداند كه مواقعه واقع نشده ، بيش از نصف را نبايد بگيرد . )\r\nمرحوم شيخ طوسى هم اين كلام را نقل كرده و كلام ابن ابى عمير را مىپذيرد .\r\n70 - ادامهء مسئلهء 17 14 / 11 / 83 * . . . عن زرارة ، عن أبى جعفر عليه السّلام قال : اذا تزوّج الرجل ثمّ خلا بها فأغلق عليها بابا أو أرخى سترا ثمّ طلّقها فقد وجب الصداق و خلاؤه بها دخول ( خلوت زوج با زوجه به منزلهء دخول است ) . « 5 »\r\n* . . . عن اسحاق بن عمّار ، عن جعفر ، عن أبيه ، عن على عليه السّلام إنّه كان يقول : من أجاف ( أغلق ) من الرجال على أهله بابا أو أرخى سترا فقد وجب عليه الصداق . « 6 »\r\n* . . . عن محمّد بن مسلم ، عن أبى جعفر عليه السّلام قال : سألته عن المهر متى يجب ؟ قال : إذا أرخت الستور و أجيف الباب . . . . « 7 »\r\n* . . . عن أبى بصير قال : تزوّج أبو جعفر عليه السّلام امرأة فأغلق الباب فقال : افتحوا و لكم ما سألتم ( كأنّ مسلّم بود كه اغلاق باب باعث تمام مهر است ) فلمّا فتحوا صالحهم ( ما زاد بر نصف مصالحه شده و اين تعبير دليل است كه كأنّ اينها در كمال مهر حقّى داشته‌اند ) . « 8 »\r\nبعضى از روايات هم در مستدرك آمده است .\r\nاين دو گروه روايت با هم متعارض است كه گروه اوّل مىگويد خلوت موضوعيّت ندارد و گروه دوّم مىگويد موضوعيّت دارد .\r\n\r\nجمع دلالى :\r\nجمع روايات به اين است كه طايفهء دوّم را حمل بر مقام اثبات كنيم يعنى خلوت اماره بر دخول است و طايفهء اوّل را حمل بر مقام ثبوت كنيم يعنى مادام كه مواقعه‌اى نباشد حقّى\r\n\r\n\r\n","description":"","footnote":"\r\n( 1 ) . ح 1 ، باب 56 از ابواب مهور .\r\n( 2 ) . ح 3 ، باب 56 از ابواب مهور .\r\n( 3 ) . ح 2 ، 3 ، 4 و 6 باب 55 از ابواب مهور .\r\n( 4 ) . ح 2 ، باب 55 از ابواب مهور .\r\n( 5 ) . ح 3 ، باب 55 از ابواب مهور .\r\n( 6 ) . ح 4 ، باب 55 از ابواب مهور .\r\n( 7 ) . ح 6 ، باب 55 از ابواب مهور .\r\n( 8 ) . ح 8 ، باب 55 از ابواب مهور .\r\n","page_name":" 85 ","page_number":85},
  {"content":"\r\n\r\nنيست ، چرا كه اگر خلوت اماره نباشد ، مواقعه را نمىتوان ثابت كرد چون در آنجا شاهدى نيست پس مانعى نيست كه خلوت اماره بر دخول باشد و اگر يقين به عدم مواقعه باشد جاى اماره نيست .\r\nاين جمع دو شاهد روايى « 1 » دارد كه امام تصريح كردند اگر مواقعه‌اى نشده زوجه تمام مهر را نگيرد ، اگر چه حاكم به تمام مهر حكم كند .\r\n\r\nاعمال مرجّحات :\r\nاگر جمع عرفى را نپذيريم ، سراغ مرجّحات مىرويم :\r\n\r\nمرجّح اوّل : شهرت\r\nموافق طايفهء اوّل است .\r\n\r\nمرجّح دوّم : كتاب اللّه\r\nموافق با طايفهء اوّل است و طايفهء دوّم مخالف كتاب اللّه است .\r\n\r\nمرجّح سوّم : موافقت و مخالفت عامّه ( تقيّه )\r\nاقوال عامّه را بيان كرديم كه گروهى به موضوعيّت و گروهى به عدم موضوعيّت خلوت قائل بودند و نمىتوانيم بگوييم كه كدام طايفه موافق عامّه است .\r\nنتيجه : خلوت در كمال مهر موضوعيّت ندارد .\r\n71 - ادامهء مسئلهء 17 17 / 11 / 83\r\n\r\nمقام اثبات ( ظاهر ) :\r\nاگر شك كرديم كه در خلوت مواقعه‌اى واقع شده است يا نه ، آيا خلوت مىتواند اماره بر وقوع مواقعه باشد ؟\r\nخلوت اقسامى دارد ؛ گاهى خلوت به اندازهء يك ساعت است و گاهى به اندازهء يك روز و گاهى هفته‌ها با هم بوده‌اند و بعد زوج ادّعا مىكند كه مواقعه‌اى واقع نشده است ، آيا خلوت در همهء اين موارد مىتواند اماره باشد ؟ يا اين كه بگوييم موارد فرق مىكند و خلوت كوتاه مدّت اماره نيست و بلند مدّت اماره است .\r\n\r\nاقوال :\r\nعدّه‌اى قائلند كه خلوت اماره است و شايد كه منظور آنها مقام اثبات باشد ، يعنى در مقام اثبات خلوت اماره بر مواقعه مىشود و مهر كامل ثابت است .\r\n\r\nادلّه :\r\nدلايلى كه مىتوان براى اين مسأله بيان كرد در كلمات فقها به طور پراكنده ذكر شده است ، البتّه بزرگان كمتر سراغ ادلّهء مقام اثبات رفته‌اند ولى در مجموع مىتوان چهار دليل اقامه كرد :\r\n\r\n1 - تقديم ظاهر بر اصل :\r\nاين مسأله از قبيل « تقديم ظاهر بر اصل » است به اين بيان كه عقلا در بسيارى موارد ظاهر حال را بر اصل مقدّم مىدانند . در ما نحن فيه اصل ( اصالت العدم ) اين است كه دخول واقع نشده ولى ظاهر حال اين است كه مدّتى با هم زندگى كرده‌اند ، در حالى كه بىمانع و هر دو جوانند ، چگونه ممكن است مواقعه واقع نشود . نظير اين تقديم ظاهر بر نص را به صورت شعر بيان كرده‌اند : كه اگر خانه خالى و طعام فراوانى مهيّا باشد و شخص گرسنهء بىايمانى در آن خانه باشد ، آيا كسى باور مىكند كه او از آن غذا نخورد ؟ !\r\n ملحد گرسنه و خانهء خالى و طعام * عقل باور نكند كز رمضان انديشد \r\nمثال ديگر : يكى از مطهّرات غيبت مسلم است ، در اينجا اصل مىگويد نجس است ( استصحاب ) ولى ظاهر حال مىگويد چون مسلمان است و لباس نجس نمىپوشد آن را تطهير كرده ، كه در اين صورت ظاهر بر اصل مقدّم شده است .\r\nبنا بر اين اگر خلوت درازمدت باشد و مانعى هم در كار نباشد ظاهر حال ( مواقعه ) بر اصل عدم مواقعه مقدّم است و اگر به عنوان دليل پذيرفته نشود لا اقلّ مؤيّد است .\r\n\r\n2 - عدم امكان اقامهء دليل از ناحيهء زوجه :\r\nاگر نپذيريم كه خلوت اماره بر مواقعه است ، زوجه از كجا ثابت كند كه مواقعه واقع شده است زيرا طرق اثبات بر زوجه بسته است و اقامهء دو شاهد عادل ممكن نيست ؛ اين مسأله مانند اثبات عادت ماهيانه است كه با شاهد حل نمىشود بلكه بايد از خود او بپذيريم و اگر نپذيريم راه حلّى نيست .\r\nإن قلت : اگر پردهء بكارت باقى باشد معلوم است كه مواقعه واقع نشده است .\r\nقلنا : اوّلا ، ممكن است دخول در دبر باشد و ما دخول در دبر را هم در كمال مهر كافى دانستيم .\r\nثانيا ، ممكن است مرئه ثيّبه باشد ، پس در واقع اين مورد از\r\n\r\n\r\n","description":"","footnote":"\r\n( 1 ) . ح 1 و 3 باب 56 از ابواب مهور .\r\n","page_name":" 86 ","page_number":86},
  {"content":"\r\n\r\nمواردى است كه لا يعلم الّا من قبلها و اقامهء بيّنه ممكن نيست و اگر شوهر هم اقرار نكند نمىتوان اثبات كرد .\r\nبنا بر اين مواردى وجود دارد كه طرق اثبات مسدود است و شارع قول خود شخص را مىپذيرد ، تا تضييع حق نشود .\r\n\r\n3 - روايات :\r\nدو روايت است :\r\n* . . . عن أبى بصير قال : قلت لأبى عبد اللّه عليه السّلام : الرجل يتزوّج المرأة و فيرخى عليها و عليه الستر و يغلق الباب ثمّ يطلّقها فتسأل المرأة :\r\nهل أتاك ؟ فتقول ما أتانى و يسأل هو هل أتيتها فيقول : لم آتها فقال :\r\nلا يصدّقان و ذلك أنها تريد أن تدفع العدّة عن نفسها و يريد هو أن يدفع المهر عن نفسه يعنى إذا كانا متّهمين . « 1 »\r\nروايت مىفرمايد اگر متّهم باشند قولشان قبول نمىشود و مفهوم آن اين است كه اگر متّهم نباشند بايد قول زوجه قبول شود .\r\n* . . . فتقول : لم يمسّنى و يقول هو : لم أمسّها قال : لا يصدّقان لأنّها تدفع عن نفسها العدة و يدفع عن نفسه المهر « 2 » .\r\nاين حديث هم مىفرمايد چون متّهم است ، قول زوجه پذيرفته نمىشود و مفهوم آن اين است كه اگر متّهم نباشد ، ظاهر حال مقدّم است و مواقعه واقع شده و خلوت اماره است .\r\n\r\n4 - جمع بين دو گروه از روايات :\r\nرواياتى كه در مقام ثبوت وارد شده دو گروه بود ، گروهى خلوت را دليل بر كمال مهر نمىدانست و گروهى مىدانست ، كه گروه اوّل را حمل بر مقام ثبوت و گروه دوّم را حمل بر مقام اثبات مىكنيم كه نتيجهء آن اين است كه خلوت دليل بر مواقعه است .\r\nإن قلت : رواياتى كه مىگويد خلوت در مقام ثبوت دليل است ، معرض‌عنهاى مشهور است و چون مشهور فتوا نداده‌اند پس روايات دالّ بر اماره بودن خلوت از حجّيت ساقط است .\r\nقلنا : مشهور سراغ مقام ثبوت رفته‌اند و در مقام اثبات بحث نكرده‌اند و تصريح كرده‌اند كه آيا خلوت قائم مقام وطى مىشود يا نه كه همان بحث مقام ثبوت است ، در حالى كه بحث ما در مقام اثبات است .\r\n\r\nشاهد :\r\nشاهد ما علاوه بر دلايل سابق كلام ابن ابى عمير است كه مرحوم كلينى بعد از نقل حديث « 3 » از ايشان نقل كرده و مىفرمايد : روايات مختلف است ، بعضى خلوت را كافى مىدانند و بعضى كافى نمىدانند ، در مقام جمع بين روايات ، حاكم شرع ( والى ) به حسب ظاهر حكم مىكند كه اين اغلاق باب و ارخاء ستر قرينهء بر مواقعه و موجب كمال مهر است و تصريح مىكند ، اگر زوجه بينها و بين اللّه مىداند مواقعه صورت نگرفته ، بر او حرام است مهر كامل را بگيرد ، اگر چه والى به نفع او حكم كرده باشد ، پس همين راه جمع را ، ابن ابى عمير كه قريب به عصر ائمّه عليهم السّلام بوده فرموده است . مرحوم شيخ طوسى هم وقتى اين كلام را نقل مىكند مىفرمايد :\r\nهذا وجه حسن و تعبير ابن ابى عمير را مىپسندد .\r\n72 - مسئلهء 18 ( الاختلاف فى أصل المهر ) 18 / 11 / 83\r\n\r\n[ مسائلى در اختلاف در مهر 
  ]\r\n\r\nمقدّمه :\r\nمرحوم امام در پنج مسأله اختلاف در مهر را بيان مىكند ، كه گاهى اختلاف در اصل مهر و گاهى در مقدار ، گاهى در تعجيل مهر ( حالّ بوده است يا مؤجّل ) و گاهى در تسليم مهر و گاهى در كيفيّت تسليم مىباشد . ( زوج مىگويد به عنوان مهر داده و زوجه مىگويد به عنوان مهر نبوده بلكه هبه و عيدى بوده است ) . مرحوم صاحب جواهر همهء اين مسائل تنازع را در يك مسأله مطرح كرده است .\r\nدر اين مسائل سراغ روايات نمىرويم بلكه بر اساس قواعد باب تنازع بحث مىكنيم . و روايات در آن نقش مهمّى ندارند .\r\nاصولى در ابواب منازعات داريم مانند « البيّنة على المدّعى و اليمين على من أنكر » و يا اگر منكر قسم نخورد دو حالت دارد :\r\nگاهى قسم را به مدّعى رد مىكند ( يمين مردوده ) و گاهى نه قسم مىخورد و نه آن رد مىكند ( نكول ) و يا دعواى بدون تفسير كه فقط يك ادّعاست و بايد تفسير شود ، كه اينها اصول شناخته‌شدهء ابواب قضاوت است .\r\nدر اين پنج مسأله ما ، اصول باب قضا را تمرين و پياده مىكنيم كه نوعى تطبيق كلّيات بر مصاديق و جزئيّات است .\r\n\r\nمسألة 18 : لو اختلفا فى أصل المهر فادّعت الزوجة و أنكر الزوج فإن كان قبل الدخول فالقول قوله\r\nبيمينه و إن كان بعده كلّفت بالتعيين بل لا يبعد عدم سماع الدعوى منها ما لم تفسّر ، و لا يسمع\r\n\r\n\r\n","description":"","footnote":"\r\n( 1 ) . ح 1 ، باب 56 از ابواب مهور .\r\n( 2 ) . ح 3 ، باب 56 از ابواب مهور .\r\n( 3 ) . ح 2 ، باب 55 از ابواب مهور .\r\n","page_name":" 87 ","page_number":87},
  {"content":"\r\n\r\nمنها مجرّد قولها لى عليه المهر ما لم تبيّن المقدار فإن فسّرت و عيّنت بما لا يزيد على مهر المثل حكم لها عليه بما تدّعيه و لا يسمع منه إنكار اصل المهر ، نعم لو ادّعى سقوطه إمّا بالأداء أو الإبراء يسمع منه فإن أقام البيّنة عليه ثبت مدّعاه و إلّا فله عليها اليمين ، فإن حلفت على نفى الأداء أو الإبراء ثبتت دعواها و إن ردّته على الزوج فحلف سقط دعواها و إن نكل تثبت و إن نكلت ردّه الحاكم على الزوج فإن حلف تسقط دعواها و إن نكل تثبت ، هذا إذا كان ما تدّعيه به مقدار مهر المثل أو أقلّ و إن كان أكثر كان عليها الإثبات و إلّا فلها على الزوج اليمين .\r\n\r\nعنوان مسأله :\r\nاين مسأله در مورد اختلاف در اصل مهر و داراى دو فرع است :\r\n\r\nفرع اوّل :\r\nاگر در اصل مهر اختلاف كنند كه آيا مهرى بوده است يا نه ؟\r\nدو حالت دارد :\r\n1 - قبل از دخول 2 - بعد از دخول .\r\n\r\n1 - قبل از دخول :\r\nقبل از دخول زوج مىخواهد طلاق دهد و مىگويد مهرى تعيين نشده و بعد از طلاق هم غير از متعه چيزى به زوجه تعلّق نمىگيرد و زوجه مدّعى تعيين مهر است . زوجه در اينجا مدّعى و زوج منكر است . مطابق قاعدهء « البيّنة على المدّعى و اليمين على من أنكر » زوجه بايد بيّنه بياورد و اگر بيّنه نياورد ، زوج قسم مىخورد و به زوجه چيزى جز متعه تعلّق نمىگيرد .\r\nقلنا : به نظر ما ازمنه مختلف است ، زمانهايى بوده كه در آنها مهريّه را تفويض مىكردند ولى در بعضى از زمانها مانند زمان ما مهريّه را قبل از عقد تعيين مىكنند و به آن زياد اهمّيّت مىدهند و در مورد آن بحثهاى زيادى كرده و بر آن توافق مىكنند و مىنويسند و آن را حاضران امضا مىكنند ؛ آيا در اينجا هم مىتوان مانند صاحب شرايع اصالة البراءة را جارى كرد و قول زوج را با يك قسم قبول كرد يا اينجا هم از قبيل تقديم ظاهر بر اصل است ؟\r\n\r\n2 - بعد از دخول :\r\nزوجه مىگويد مهرى تعيين شده و زوج مىگويد مهر تعيين نشده است . در اينجا قاعدهء باب قضاوت مىگويد كه مدّعى بايد ادّعاى خود را تفسير كند ، يعنى اگر مهريّه تعيين شده مقدار آن را بيان كند . البتّه در اينجا بحث است كه آيا ادّعاى بدون تعيين پذيرفته نمىشود يا پذيرفته مىشود ولى تكليف به تفسير مىشود ؟ هر كدام باشد نتيجه يكى است كه در اينجا بايد تفسير كند حال اگر تفسير كند به چيزى كه بيش از مهر المثل نيست ( مساوى يا كمتر ) ادّعاى زن را مىپذيريم ، چون يا واقعا مهر تعيين شده كه بايد به او بدهند و يا تعيين مهر نشده ولى چون دخول حاصل شده مهر المثل ثابت است . در اين صورت ديگر نياز به قسم هم نيست و قاضى بلا فاصله حكم مىكند ، چون قدر متيقّن نياز به قسم و بيّنه ندارد و قطعى است .\r\nدر اين بحث مرحوم محقّق مطلب عجيبى در شرايع دارد و صاحب جواهر هم پيروى كرده و آن را مشهور مىداند و مىفرمايد در صورت دخول هم ، قول زوج با قسم مقدّم است ، چون اين كه زوج مىگويد مهرى به گردن او نيست شايد به اين جهت است كه مهر را پدر زوج پذيرفته است و يا مهر را مولى پذيرفته و بعد عبد آزاد شده و بين او و زوجه‌اش نزاعى واقع شده و او قسم مىخورد كه مهرى بر گردنش نيست ، چرا كه مهر را مولى پذيرفته است . مثال ديگرى كه صاحب رياض دارد اين است كه شايد زوج از زوجه به اندازهء مهريّه طلبكار بوده و همان طلب را مهر قرار داده و يا عينى در دست زوجه بوده و زوج همان را مهر قرار داده است و حال قسم مىخورد كه چيزى بر گردن او نيست . پس مرحوم محقّق در صورت دخول و عدم دخول اصالة البراءة را جارى مىداند و قول زوج را مقدّم كرده است و اين را به مشهور نسبت مىدهند ، ولى ما نمىتوانيم در صورت دخول اين را بپذيريم و مطابق ظاهر حال زوج بايد مهريّه را تا جايى كه كمتر از مهر المثل و يا مساوى مهر المثل باشد ، بدهد و اگر بيشتر بود مىتواند اضافه را ندهد ( مگر زوجه براى مازاد بيّنه بياورد ) . پس حق با امام ( ره ) است كه فرموده اگر زوجه ادّعاى مادون يا مساوى مهر المثل كند و دخول هم واقع شده باشد بايد زوج مهر را بدهد .\r\nالبتّه دو روايت داريم كه از آن معنايى كه مشهور گفته‌اند فهميده مىشود و تصوّر ما اين است كه اين دو روايت ، مشهور را به زحمت انداخته كه در صورت دخول هم قول زوج را مقدّم دانسته‌اند .\r\n* . . . عن الحسن بن زياد ، عن أبى عبد اللّه عليه السّلام قال : إذا دخل الرجل بامرأته ثمّ ادّعت المهر و قال : قد اعطيتك فعليها البيّنة و عليه اليمين . « 1 »\r\nجواب : ما سابقا از اين روايت جواب داده و گفتيم اين\r\n\r\n\r\n","description":"","footnote":"\r\n( 1 ) . ح 7 ، باب 8 از ابواب مهور .\r\n","page_name":" 88 ","page_number":88},
  {"content":"\r\n\r\nروايت براى زمانى بود كه مهريّه‌ها معمولا كم و نقدا پرداخت مىشد و بر ذمّه نمىگذاشتند و عروسى دليل بر اداى مهريّه در آن زمانها بوده است ، كه اين هم از قبيل تقديم ظاهر بر نصّ است و ربطى به بحث ما ندارد .\r\n* . . . عن عبد الرحمن بن الحجاج ( سند صحيح است ) قال : سألت أبا عبد اللّه عليه السّلام عن الرجل و المرأة يهلكان جميعا فيأتى ورثة المرأة فيدّعون على ورثة الرجل الصداق ؟ . . . قال : إذا أهديت ( زوجه ) إليه ( زوج ) و دخلت بيته و طلبت بعد ذلك فلا شيء لها . . . « 1 »\r\nجواب : وقتى عروسى حاصل شد ، اگر بعد از آن زوجه طلب مهر كند ديگر مهرى به زوجه تعلّق نمىگيرد چون ظاهر حال آن زمان اين بوده كه مهر را قبلا مىپرداختند .\r\n\r\nنتيجه :\r\nاين دو روايت ربطى به بحث ما ندارد و قول مشهور قابل قبول نيست و قول امام صحيح است .\r\n73 - ادامهء مسئلهء 18 19 / 11 / 83\r\n\r\nفرع دوّم : زوج قبول دارد مهرى بوده ولى مدّعى است كه مهر را داده\r\nو يا مىگويد زوجه مهر را ابراء كرده است .\r\nاين مسأله شش حالت دارد كه در سه حالت قول زوج مقدّم است و مهر ثابت نيست و در سه حالت قول زوجه مقدّم است و مهر ثابت است .\r\n1 - زوج براى ادّعاى خود بيّنه دارد ، مثلا دو شاهد مىآورد كه مهر را داده يا زوجه آن را ابراء كرده است كه در اين صورت مهر ساقط است .\r\n2 - زوج بيّنه‌اى ندارد و بايد زوجه قسم بخورد و با قسم زوجه مهر ثابت مىشود .\r\n3 - زوجه قسم نمىخورد و قسم را به زوج رد مىكند ( يمين مردوده ) و زوج قسم مىخورد ، در نتيجه مهر ساقط مىشود .\r\n4 - زوج هم قسم نمىخورد ( نكول ) كه در اين صورت مهر ثابت است .\r\n5 - زوجه قسم نمىخورد و قسم را به زوج هم رد نمىكند ( نكول ) در اين صورت حاكم شرع قسم را به زوج رد مىكند و اگر زوج قسم بخورد مهر ساقط مىشود .\r\n6 - زوجه نكول مىكند و حاكم شرع قسم را به زوج رد مىكند و زوج هم نكول مىكند ، كه در اين صورت مهر ثابت است .\r\nهمان‌گونه كه ملاحظه شد ابواب قضا بن بست ندارد و در يك جا بايد فصل خصومت شود و استخوان لاى زخم ممكن نيست .\r\nنكته : نكته‌اى در انتهاى بحث باقى مانده كه سزاوار بود مرحوم امام در دنبالهء فرع اوّل مىفرمودند ولى در انتهاى مسأله آورده‌اند و آن اين كه اگر زوجه ادّعاى مهرى بيش از مهر المثل كند ، در اينجا بايد زوجه نسبت به مازاد بيّنه بياورد ، چون با دخول مهر المثل ثابت است ، ولى ما زاد را بايد ثابت كند .\r\n74 - مسئلهء 19 ( الاختلاف فى مقدار المهر ) 08 / 12 / 83\r\n\r\nمسألة 19 : لو توافقا فى أصل المهر و اختلفا فى مقداره كان القول قول الزوج بيمينه\r\nإلّا إذا اثبتت الزوجة بالموازين الشرعيّة ( زوجه اكثر را با موازين شرعيّه ثابت كند ، فرع اوّل ) و كذا إذا ادّعت كون عين من الأعيان كدار أو بستان مهرا لها و أنكر الزوج فانّ القول قوله بيمينه و عليها البيّنة ( چون مدّعيه است ، فرع دوّم ) .\r\n\r\nعنوان مسأله :\r\nاين مسأله داراى دو فرع است و فرع اوّل در جايى است كه زوج و زوجه در اصل تعيين مهر اتّفاق نظر دارند ، ولى زوج مىگويد پنجاه دينار بوده و زوجه مىگويد صد دينار بوده است ، بنا بر اين نسبت به زايد زوجه مدّعيه و زوج منكر است كه اگر زوجه بيّنه نداشته باشد ، زوج قسم مىخورد و فرع دوّم هم در جايى است كه زوجه عينى از اعيان را ادّعا مىكند و زوج انكار مىكند . مرحوم امام مىفرمايد : قول زوج با يمين مقدّم است .\r\n\r\nفرع اوّل : اختلاف در مقدار مهر\r\nظاهرا در اين فرع اختلافى در بين اصحاب نيست و اقلّ مسلّم و اكثر محلّ اختلاف است . در اقلّ و اكثر استقلالى در اكثر برائت جارى مىشود ، كه ما نحن فيه هم از اين قبيل است . البتّه ما در اقلّ و اكثر ارتباطى هم قائل به برائت هستيم ، بنا بر اين كسى كه قولش موافق اصل است منكر و كسى كه قولش بر خلاف اصل است مدّعى است و چون زوج قولش موافق اصل است منكر است و بايد قسم بخورد .\r\n\r\n\r\n","description":"","footnote":"\r\n( 1 ) . ح 8 ، باب 8 از ابواب مهور .\r\n","page_name":" 89 ","page_number":89},
  {"content":"\r\n\r\nأضف إلى ذلك ؛ در اينجا يك روايت صحيحه هم داريم :\r\n* . . . عن أبى عبيدة ( از ثقات است و اسم او « زياد بن عيسى » است كه حدود 137 حديث در ابواب مختلف دارد و از اصحاب امام باقر و امام صادق عليهما السّلام بوده است ) عن أبى جعفر عليه السّلام فى رجل تزوّج امرأة فلم يدخل بها فادّعت أنّ صداقها مائة دينار و ذكر الزوج أنّ صداقها خمسون دينارا و ليس لها بيّنة على ذلك قال : القول قول الزوج مع يمينه ( چون قولش موافق اصل است ) . « 1 »\r\n\r\nفرع دوّم : زوجه عينى از اعيان را ادّعا مىكند\r\nمرحوم امام از اين فرع به سادگى گذشته‌اند در حالى كه جاى بحث است . زوجه ادّعا مىكند عينى از اعيان مانند دار يا بستان را و زوج منكر است كه خود داراى چند صورت است :\r\n1 - زوج منكر تعيين مهر است .\r\n2 - زوج منكر تعيين نيست و مهر مال است ولى در مقدار اختلاف دارند .\r\n3 - زوج منكر تعيين نيست ، ولى عينى را مىگويد ، غير از چيزى كه زوجه مىگويد مثلا زوجه مىگويد خانه بوده و زوج مىگويد باغ بوده .\r\n4 - زوج منكر تعيين نيست ولى عينى را مىگويد كه در صفت با عينى كه زوج مىگويد اختلاف دارد ، به عنوان مثال هر دو مىگويند خانه است ولى زوج مىگويد خانه‌اى در جنوب شهر است و زوجه مىگويد در شمال شهر است ؛\r\nهمچنين گاهى آنچه را زوج مىگويد قيمتش مادون مهر المثل است و گاهى مساوى و گاهى زايد بر مهر المثل است ، اگر زوج منكر تعيين مهر باشد ، على القاعده اگر دخولى حاصل شده بايد مهر المثل بدهند و زوجه بايد زايد بر آن را ثابت كند كه بيان مرحوم امام هم همين بود . ولى اگر زوجه ادّعا كند كه پولى مهر قرار داده شده و زوجه مىگويد خانه‌اى مهر قرار داده شده ، در اينجا چون دو نفر ادعايى دارند كه بر خلاف اصل است ( اصل اين است كه پول نبوده و اصل اين است كه خانه نبوده ) جاى تحالف است و شكل تداعى دارد .\r\nإن قلت : هميشه در چنين مسأله‌اى كه زوج چيزى ادّعا مىكند كه قيمتش كمتر و زوجه چيزى ادّعا مىكند كه قيمتش بيشتر است ، اگر اعيان را قيمت‌گذارى كنيم به اقلّ و اكثر بر مىگردد ، پس چيزى را كه مورد ادّعاى زوج است قيمت‌گذارى مىكنيم ، كه در اين صورت قول زوج با اصل موافق است ، چون اصل برائت از زائد است ، بنا بر اين زوج منكر است و قول او با قسم مقدّم مىشود ؛ پس اين كه امام ( ره ) و ديگران در تمام صور مسأله برائت جارى كرده‌اند صحيح نيست .\r\nقلنا : معيار ، قيمتها نيست چون ادّعا روى اين خانه و آن خانه يا باغ و خانه است و مهريّه قيمت نيست در حالى كه شما آن را به قيمت تبديل كرده و اقلّ و اكثر درست مىكنيد . بايد به ظاهر دعاوى توجّه كرد ، يعنى در باب تحالف نمىتوان تجزيه كرد و حكم را روى قيمت برد .\r\nحال وقتى تحالف شد تعارض مىشود و تساقط مىكنند ، پس سراغ مهر المثل مىرويم .\r\nاز اينجا روشن مىشود كه تمسّك به اطلاق روايت ابو عبيده صحيح نيست ، چون در مورد دو جنس موافق هم و آن هم در فرض عدم دخول بود و نمىتوان به آن براى ما نحن فيه كه دو جنس مخالف است ، استدلال كرد .\r\nفتلخّص من جميع ما ذكرنا : اين مسأله داراى دو فرع بود ، فرع اوّل كه جنس معيّن و مقدار نامشخص بود و تمسّك به « البينة على المدّعى و اليمن على من أنكر » مىشود و در فرع دوّم ، در نفس عين اختلاف است و هر كدام عينى را ادّعا مىكنند و جاى تحالف است و بعد از تساقط مهر المثل ثابت مىگردد .\r\nفرع اوّل جاى بحث دارد ؛ گاهى قبل از دخول است كه حكم آن بيان شد و امّا اگر بعد از دخول باشد و ادّعاى زوج كمتر از مهر المثل باشد ( مثل اين كه زوج مىگويد پنجاه دينار و مهر المثل هفتاد دينار است ) آيا باز قول زوج مقدّم است ؟\r\nدر اينجا اصل برائت نيست ، بلكه مهر المثل ثابت است و از قبيل تحالف است ، چون قول زوج و زوجه هر دو خلاف اصل است ، بنا بر اين هر دو بايد قسم بخورند و تساقط مىشود و مهر المثل ثابت مىگردد .\r\n75 - مسئلهء 20 ( الاختلاف فى التعجيل و التأجيل ) 9 / 12 / 83\r\n\r\nمسألة 20 : لو اختلفا فى التعجيل\r\n( نقد ) و التأجيل ( مدّت دار ) فقالت : إنّه معجّل و قال : بل مؤجّل و لم يكن بيّنة كان القول قولها بيمينها ( فرع اوّل ) و كذا لو اختلفا فى زيادة الأجل كما إذا ادّعت أنّه ( اجل ) سنة و قال : إنّه سنتان ( در بعضى از عقدنامه‌ها در عصر و زمان ما مىنويسند عند المطالبه كه شبيه معجّل است و در\r\n\r\n\r\n","description":"","footnote":"\r\n( 1 ) . ح 1 ، باب 18 از ابواب مهور .\r\n","page_name":" 90 ","page_number":90},
  {"content":"\r\n\r\nبعضى از عقدنامه‌ها عند القدرة و الاستطاعة مىنويسند كه شبيه بحث ما و قريب الافق است ، فرع دوّم ) .\r\n\r\nاقوال :\r\nاين مسأله اقوال كثيره‌اى ندارد و جمعى متعرّض آن شده‌اند و غالبا مانند همين فرمايش امام حكم كرده‌اند و در هر دو حالت حق را به زوجه داده‌اند يعنى قسم مىخورد و حقّش ثابت مىشود .\r\n\r\nفرع اوّل : آيا نقد است يا نسيه ؟\r\nفرض مسأله در جايى است كه طرفين تعيين مهر را قبول دارند ولى زوجه مىگويد مهر تعيين شده بدون مدّت و نقد بوده و زوج مىگويد مدّت‌دار بوده است ، در اينجا حق با زوجه است چون اصل عدم ذكر اجل است و تعجيل احتياج به ذكر ندارد و آنچه كه نياز به ذكر دارد ، أجل است ، پس قول زوجه موافق اصل است و زوج كه مىگويد مؤجّل بوده و مدّعى ذكر اجل است بايد دليل بياورد .\r\nدر اينجا دو اشكال وجود دارد كه يك اشكال را صاحب جواهر ذكر كرده و جواب داده است و اشكالى هم ما داريم :\r\nاشكال : تعجيل و تأجيل دو وصف وجودى هستند و عدمى نيستند و هر دو احتياج به بيان دارد و اينجا از قبيل دو مدّعى است ، پس بايد هر دو قسم بخورند . شبيه اين مسأله در باب اوامر است جايى كه مىگويند امر دلالت بر فور دارد يا تراخى ، كه فور و تراخى دو امر وجودى هستند و حقيقت امر هم دلالت بر طبيعت طلب مىكند كه نه فور دارد و نه تراخى . ما نحن فيه هم در اصل عقد تعجيل و تأجيل وجود ندارد ، پس هر دو مدّعى هستند و چون بيّنه ندارند بايد هر دو قسم بخورند پس تحالفا و تساقطا و نتيجهء آن تخيير است .\r\nجواب : در مقام ثبوت هر دو وصف وجودى هستند ولى در مقام اثبات آنچه كه احتياج به بيان دارد أجل است و معجّل بيان نمىخواهد . در باب اوامر هم عقيدهء ما همين است و مىگوييم درست است كه در مقام ثبوت امر دلالت بر طلب مىكند و فور و تراخى وصف وجودى هستند ، ولى در خارج ، از اطلاق صيغهء امر فوريّت استفاده مىشود .\r\n\r\nاشكال صاحب جواهر :\r\nاشكال صاحب جواهر قدرى پيچيده‌تر است و مىفرمايد :\r\nبعضى اشكال كرده‌اند كه هر يك از زوجه و زوج مدّعى و منكر هستند چون كسى كه مدّعى ذكر اجل است و لو از اين جهت مدّعى است ولى چون قيمت نسيه ارزانتر است ، در واقع منكر قيمت اضافه‌اى است كه مدّعى تعجيل ادّعا كرده است ؛ به عنوان مثال وقتى زوجه مىگويد صد دينار نقد مهر بوده است و زوج مىگويد كه صد دينار نسيه بوده در واقع صد دينار زوج هفتاد دينار است چون نسيه است و زوجه مدّعى ارزش بيشترى است كه زوج منكر آن است ، پس زوج هم مدّعى و هم منكر است ؛ به عبارت ديگر زوجه كه مدّعى نقد است در واقع مدّعى ارزش بيشتر است و زوجه با اين كه منكر اجل است ولى مدّعى قيمت بيشتر است ؛ بنا بر اين از يك طرف زوج مدّعى است و از طرف ديگر زوجه مدّعى است ( بالملازمة العقليّة ) .\r\nجواب : مرحوم صاحب جواهر در جواب مىگويد :\r\nعدم معارضة اصالة عدم ذكر الأجل أو زيادته باصالة عدم الزيادة باعتبار ورودها عليه « 1 » ( اصل عدم ذكر اجل ورود دارد بر اصل عدم زيادى مبلغ مهر ) .\r\nبايد به ادّعاى زوج نگاه كنيم ، زوج مدّعى اجل است ولى شما مىگوييد لازمهء اجل اين است كه قيمت پايين‌تر شود و لازمهء آن اين است كه زوج منكر شود ، در حالى كه اصل عدم ذكر اجل ورود دارد بر اصل عدم زيادى ، يعنى وقتى اصل وارد آمد اصل مورود كنار مىرود ، چون لازمهء شرعى اصل عدم ذكر اجل اين است كه بايد پول را فورا بدهد و اين لازمهء شرعى يك لازمهء عقلى دارد كه همان بالا رفتن قيمت است .\r\nنتيجه : قول زوجه با يمين مقدّم است .\r\n\r\nبقى هنا شىء :\r\nتمام اين بحث‌ها در مورد جايى است كه قرينه‌اى در كار نباشد ولى گاهى قراين خارجيّه با يكى از زوج يا زوجه موافق است ، مثلا مهريّه خيلى سنگين است و زوج هم يك فرد جيب خالى است ، اين قرينه است كه مهر زمان‌دار و مؤجّل است ، اگر چه زوجه مدّعى نقد باشد . حتّى ما مىگوييم اين كه در مهرهاى سنگين عند المطالبه مىنويسند ، قصد جدّى نيست و نوشتن هم فايده ندارد .\r\nگاهى عرف بر اين است كه عند المطالبه مىنويسند ، كما اين كه در زمان ما چنين است و توجّه نمىكنند كه اين كلمهء « عند المطالبه » چه بلايى بر سر زوجها مىآورد ، حال اگر شك كنيم كه عند المطالبه است يا نه ، به عرف نگاه مىكنيم ، گاهى\r\n\r\n\r\n","description":"","footnote":"\r\n( 1 ) . ج 31 ، ص 136 .\r\n","page_name":" 91 ","page_number":91},
  {"content":"\r\n\r\nقرينه نشان مىدهد كه زمان ، و اجل دارد و گاهى بر عكس است ولى در جايى كه قرينهء خارجيه نباشد ، اطلاق منصرف به فرد غالب و اين مورد هم عند المطالبه است .\r\n\r\nفرع دوّم : اختلاف در مدّت\r\nزوجين اصل مؤجّل بودن را قبول دارند ولى اختلاف در اين است كه آيا مدّت آن يك سال است يا دو سال ؟ اينجا از قبيل اقلّ و اكثر استقلالى است و قدر متيقّن ، اقلّ ( يك سال ) است و قدر ما زاد را بايد زوج ثابت كند ، چون قول زوجه مطابق اصالة البراءة است و با قسمش ثابت مىشود ولى قول زوج مخالف اصل است و بايد بيّنه بياورد .\r\nنكته : بعضى از اشكالهاى سابق در اينجا مطرح است كه جواب همان است كه سابقا گفتيم ؛ مثلا زوج در عين اين كه منكر دو سال است ، مدّعى افزايش قيمت است ( تعارض اصل عدم زيادى مدّت و اصل عدم زيادى قيمت ) .\r\n76 - مسئلهء 21 ( الاختلاف فى تسليم المهر ) 10 / 12 / 83\r\n\r\nمسألة 21 : لو توافقا على المهر و ادّعى تسليمه و لا بيّنة فالقول قولها بيمينها .\r\n\r\nعنوان مسأله :\r\nاين مسأله در مورد اختلاف در اداى مهر است ، يعنى زوج مىگويد مهر را ادا كردم و زوجه منكر آن است . در اين مسأله فرض اين است كه اصل مهر ، مقدار ، جنس ، تعجيل و تأجيل مسلّم و اختلاف در تسليم آن است .\r\n\r\nاقوال :\r\nجمعى از فقها كه متعرّض اين مسأله شده‌اند آن را ارسال مسلّم دانسته‌اند ، از جمله مرحوم شهيد ثانى در مسالك مىفرمايد :\r\nو هذا ممّا لا اشكال فيه . « 1 »\r\nدر اين مسأله استناد فقها به همان قاعدهء « البيّنة للمدّعى و اليمين على من انكر » است و اين قاعده حاكم است . در ساير ابواب ديون هم همين گونه است و اگر بدهكار بگويد كه من پرداخت كرده‌ام بدون بيّنه از او نمىپذيرند و ما نحن فيه ( مهر ) هم دينى از ديون است . به حسب ظاهر مسأله صاف و روشن است ، ولى وقتى اقوال فقهاى خاصّه و عامّه را بررسى مىكنيم در مسأله سه قول موجود است :\r\n1 - قول زوجه با يمين مقدّم است .\r\n2 - تفصيل بين قبل از زفاف و بعد از زفاف :\r\nزفاف به معناى اين است كه مرئه تحت اختيار رجل است و لو معلوم باشد كه مواقعه‌اى واقع نشده يعنى اگر قبل از زفاف باشد كلام زوج را نمىپذيرند و بايد بيّنه بياورد ولى اگر بعد از زفاف باشد كلامش را بدون بيّنه مىپذيرند .\r\n3 - تفصيل بين قبل از دخول و بعد از دخول :\r\nاين قول ، زفاف به تنهايى را كافى نمىداند بلكه زفاف همراه دخول را لازم مىداند كه قبل از دخول قول زوجه و بعد از دخول قول زوج مقدّم است .\r\nمرحوم شيخ طوسى در كتاب خلاف در دو جا به اين مسأله متعرّض شده و ظاهرا دو فتواى متضاد داده است ، در يك جا مىفرمايد :\r\nمسألة 27 : إذا اختلف الزوجان فى قبض المهر فقال الزوج : قد اقبضتك المهر و قالت : ما قبضته ، فالقول قولها سواء كان قبل الزفاف أو بعده قبل الدخول بها أو بعده و به قال سعيد بن جبير و شعبى و أكثر أهل الكوفة و ابن شبرمة و ابن أبى ليلى و أبو حنيفة و أصحابه و الشافعى و ذهب مالك إلى أنّه إن كان بعد الدخول فالقول قوله و إن كان قبل الدخول فالقول قولها و ذهب الفقهاء السبعة ( سعيد بن مسيّب ، عروة بن زبير ، قاسم بن محمّد بن ابى بكر ، ابو بكر بن عبد الرحمن ، ابو عبيد اللّه ، خارجة كه سپر عمرو عاص شد و در شب نوزدهم كشته شد و ابو سليمان ) إلى أنّه إن كان بعد الزفاف فالقول قوله و إن كان قبله فالقول قولها . . . دليلنا ( دليل بر قول اوّل ) إجماع الفرقة و اخبارهم . « 2 »\r\nتا اينجا هم اقوال ثلاثه و هم قائلين آن را دانستيم و معلوم شد كه قائل به تفصيل در بين ما وجود ندارد .\r\nمرحوم شيخ طوسى در كتاب نفقات همين اقوال را نقل فرموده و در آنجا قول ديگرى اختيار كرده است و مىفرمايد :\r\nمسألة 12 : إذا اختلف الزوجان بعد أن سلّمت نفسها إليه ( آيا به معناى زفاف است و يا تمكين ؟ ) فى قبض المهر أو النفقة فالذى رواه أصحابنا أنّ القول قول الزوج ( در حالى كه در مسئلهء قبلى گفتند قول زوجه مقدّم است ) و عليها البيّنة و به قال مالك و قال أبو حنيفة و الشافعى القول قول الزوجة مع يمينها دليلنا إجماع الفرقة و اخبارهم . « 3 »\r\n\r\n\r\n","description":"","footnote":"\r\n( 1 ) . ج 8 ، ص 301 .\r\n( 2 ) . ج 4 ، كتاب الصداق ، مسئلهء 27 .\r\n( 3 ) . ج 5 ، كتاب النفقات ، مسئلهء 12 .\r\n","page_name":" 92 ","page_number":92},
  {"content":"\r\n\r\nممكن است بگوييم كه « مع تسليمه » اشاره به زفاف است ولى على كل حال اين قول خلاف قول قبلى ايشان است ؛ چرا در اين مسأله اين گونه شده است ؟\r\n\r\nرفع تناقض :\r\nمىتوان گفت بين اين دو قول تناقضى نيست ؛ گاهى قراين خارجيّة بر اداى مهر دلالت مىكند ، مثلا در زمان سابق تا مهر را نمىدادند سراغ مرئه نمىرفتند و در روايات هم به آن امر شده ، حال اگر در بين قومى مرسوم باشد كه مهر را قبل از دخول يا زفاف مىدهند ، در اينجا ظاهر حال پرداخت مهر ولى اصل عدم پرداخت مهر است كه ظاهر حال مقدّم است بر اصل .\r\nبه عنوان مثال جهيزيّه را قبل از زفاف مىبرند ، حال اگر مهريّه هم مثل جهيزيّه باشد و قبل از زفاف بدهند ، اين ظاهر حال است و اصل عدم ادا در مقابل ظاهر حال نمىتواند باشد و ظاهر حال مقدّم بر اصل است . حال مرحوم شيخ طوسى در كتاب صداق ناظر به جايى است كه در عرف محل ، اعطاى مهريّه قبل از زفاف نبوده ولى در كتاب نفقات ناظر به جايى بوده است كه مهريّه را قبل از زفاف مىدادند ، پس تناقضى نيست .\r\nو الشاهد على ذلك :\r\nدو روايتى كه كلام شيخ طوسى ناظر به آن است عبارت است از :\r\n* . . . عن الحسن بن زياد ، عن أبى عبد اللّه عليه السّلام قال : إذا دخل الرجل بامرأته ثمّ ادّعت المهر و قال : قد أعطيتك فعليها البيّنة و عليه اليمين . « 1 »\r\n* . . . عن عبد الرحمن بن الحجّاج . . . فقال و قد هلك و قسّم الميراث فقلت : نعم فقال : ليس لهم شىء قلت : فإن كانت المرأة حيّة فجاءت بعد موت زوجها تدّعى صداقها فقال : لا شيء لها و قد أقامت معه مقرّة ( اقرار عملى ) حتّى هلك زوجها . . . . « 2 »\r\nاساس مطلب همان است كه مرحوم امام و بزرگان فقها فرمودند كه قول ، قول زوجه است ، مگر اين كه قراينى باشد ( مثل عرف محل و ظاهر حال ) و روايات هم ناظر به جايى است كه قبل از زفاف و دخول مهر را مىگرفتند و تناقضى هم بين قول شيخ در دو جا نيست .\r\n77 - مسئلهء 22 ( الاختلاف فى عنوان التسليم ) 11 / 12 / 83\r\n\r\nمسألة 22 : لو دفع إليها قدر مهرها ثمّ اختلفا بعد ذلك\r\nفقالت :\r\nدفعته هبة و قال : بل دفعته صداقا ( همه چيز مورد اتّفاق است و فقط تسليم محلّ اختلاف است يعنى عنوان تسليم هبه بوده و يا به عنوان مهر تسليم كرده است ) فلا يبعد التداعى ( از باب تداعى است و هبه و مهر عنوان وجودى مسبوق به عدم بوده و جاى تحالف است ولى بعد از تحالف چه مىشود مرحوم امام نفرموده‌اند ) و تحتاج المسألة إلى زيادة تأمّل .\r\nمسأله از نظر مرحوم امام پيچيده بوده و خواهيم ديد كه پيچيدگى دارد .\r\nنكته : قبل از ورود به شرح مسأله ذكر اين نكته لازم است كه اين مسأله يك بحث عام البلوا در تمام ابواب فقه ( ابواب ديون و ضمانات و . . . ) است و حديث خاصّى هم ندارد و بايد على القواعد مسأله را حل كنيم و اگر اين مسأله در اينجا حل شود در همه جا قابل استفاده است .\r\n\r\nاقوال :\r\nدر اين مسأله ميان عامّه و خاصّه چهار قول وجود دارد . كه مرحوم شيخ طوسى در كتاب الخلاف دو قول را بيان كرده و مىفرمايد :\r\nمسألة 28 : إذا كان مهرها ألفا و أعطاها الفا و اختلفا فقالت : قلت لى : خذى هذه هدية أو قالت : هبة ( هبه و هديه يك چيز و از نظر احكام يكى است ولى ممكن است گفته شود كه دايرهء هديه محدودتر است ، يعنى هديه با نوعى احترام و اكرام همراه است ولى هبه ممكن است براى ترحّم يا دفع شر و يا . . . باشد ) و قال بل قلت خذيها مهرا فالقول قول الزوج بكلّ حال ( قائل به تفصيل نيستيم ) و به قال أبو حنيفة و أصحابه و الشافعى و قال مالك :\r\n( تفصيل داده شده است بين چيزهايى كه شكل هديه دارد و عادت بر هديه بودن آن است ) إن كان المقبوض ممّا جرت العادة بهدية مثله كالمقنعة و الخاتم و نحو هذا فالقول قولها أنّه هدية و إلّا فالقول قوله كما قلناه . « 3 »\r\n\r\nجمع‌بندى اقوال :\r\nقول اوّل : قول زوج مقدّم است مطلقا .\r\nقول دوّم : قول مرحوم امام است كه قائل به تحالف هستند و فرمودند جاى تأمّل است .\r\nقول سوّم : اين قول در كلمات اصحاب ماست و حاصل آن\r\n\r\n\r\n","description":"","footnote":"\r\n( 1 ) . ح 7 ، باب 8 از ابواب مهور .\r\n( 2 ) . ح 8 ، باب 8 از ابواب مهور .\r\n( 3 ) . ج 4 ، كتاب الصداق ، مسئلهء 28 .\r\n","page_name":" 93 ","page_number":93},
  {"content":"\r\n\r\nاين است كه فرق بگذاريم بين جايى كه تلفّظ به لفظى شده ، و جايى كه لفظ نباشد ، در جايى كه لفظ نباشد قول زوج مقدّم است چون زوجه مدّعى است كه زوج بدون خواندن صيغه هبه كرده يعنى زوجه اعتراف به فساد هبه مىكند ، پس قول زوج مقدّم است و قسم زوج هم لازم نيست ولى اگر طرفين مىگويند لفظ بوده ولى اختلاف است كه هبه بوده يا مهر ، در اين صورت هم قول زوج مقدّم است ولى با قسم ، چون صيغه‌اى خوانده شده ولى نمىدانيم كدام است ( هبه يا مهر ) .\r\nقول چهارم : قول به تفصيل به اين بيان كه اگر چيزى كه داده شده از مواردى است كه عادتا مثل آن را به عنوان هديه مىدهند قول زوجه مقدّم است و اگر از چيزهايى است كه عادتا مثل آن را به عنوان هديه نمىدهند قول زوج مقدّم است .\r\nحق در بين اين اقوال قول اوّل است .\r\n\r\nبررسى قول اوّل و دوّم :\r\nبايد ديد كه على القواعد چرا قول زوج مقدّم است ؟\r\nمسأله دو حالت دارد : گاهى صيغه خوانده‌اند و گاهى صيغه نخوانده‌اند .\r\n\r\nالف ) صيغه نخوانده‌اند :\r\nهبه فاسد نيست چون هبهء معاطاتى است و اكثر هبه‌ها بدون صيغه است و معاطات در تمام ابواب جارى است و على القاعده است ولى زوج از نيّت خودش آگاه‌تر است و على هذا داخل در قاعدهء فقهيّهء « ما لا يعرف إلّا من قبله » است كه قول شخص در اين مورد حجّت است و در اينجا هم زوج قصد خودش را بهتر مىداند و قصد او فقط از ناحيهء خودش روشن مىشود .\r\n\r\nب ) صيغه‌اى خوانده شده :\r\nاگر لفظى در كار بوده ، در اينجا نيز قول زوج مقدّم است چون اصل عدم هبه است ، پس زوج منكر است و بايد قسم بخورد .\r\nإن قلت : اگر اصل عدم هبه جارى است در طرف ديگر هم اصل عدم مهر جارى است پس هر دو ، اصل عدم دارد و به همين جهت امام تحالف جارى كرده‌اند .\r\nقلنا : اوّلا ؛ اصل عدم هبه اثر شرعى دارد و اصل مثبت نيست و اثر آن اين است كه چيزى كه به زوج داده به ملك مالك باقى است و الآن مىتواند همان را مهر قرار دهد ، نه اين كه اصل عدم هبه اثرش اين است كه چون هبه نيست پس مهر است كه اصل مثبت باشد .\r\nو امّا اگر اصل عدم مهر جارى شود اين مال در دست زوجه چيست ؟ اگر بگويد هبه است بايد ثابت كند و اگر بگويد چون مهر نيست پس هبه است اين اصل مثبت و لازمهء عقلى است ( نفى كونها مهرا لا يثبت كونها هبة ، چون اصل مثبت است ) پس به ملك مالك باقى است .\r\nنتيجه : اصل عدم هبه اثر شرعى براى زوج دارد كه همان بقاى در ملك اوست ولى اصل عدم مهر اثر شرعى براى زوج ندارد و اگر بگويد اثر آن اين است هبه است ، در اين صورت اصل مثبت مىشود . بنا بر اين مسأله جاى تحالف نيست ، چون ادّعاى زن بىاثر است و با نفى مهريّت هيچ مشكلى از زن حل نمىشود ، در كلام زوج هم شك نمىكنيم و با قسم زوج قول او را مىپذيريم .\r\nإن قلت : اگر تحالف كنند و تساقط شود چون زن ذو اليد است پس حق با اوست .\r\nقلنا : ذو اليد در صورتى فايده دارد و قولش مقدّم است كه مسبوق به يد غير نباشد در حالى كه در اينجا خود زن قبول دارد مالى كه در دست اوست مربوط به شوهر بوده و شوهرش به او داده است .\r\nثانيا ، سلّمنا اگر تحالف هم باشد نتيجه‌اش اين است كه مال به صاحبش كه زوج است برگردد ؛ بنا بر اين قول زوج مقدّم است .\r\nو من هنا يظهر ؛ نتيجهء كلام امام ( قول دوّم ) كه قائل به تحالف شدند اين است كه تحالف مىكنند و ملك زوج باقى است ، چون مالى است كه نه هبه است و نه مهر ، پس ملك زوج است ، بنا بر اين در صورت تحالف هم قول زوج مقدّم است .\r\n78 - ادامهء مسئلهء 22 12 / 12 / 83\r\n\r\nبررسى قول سوّم :\r\nاين قول ، قول فقهاى ماست كه تفصيل بين جايى است كه اعطا و دفع مبلغ با لفظ همراه بوده و آنجايى كه بدون لفظ بوده . اگر بدون لفظ بوده قول زوج بدون يمين مقدّم است چون هبهء بدون صيغه فاسد است و اگر لفظى در كار بوده باز قول زوج با يمين مقدّم است .\r\nجواب : هبهء معاطاتى صحيح و اكثر هبه‌ها اين چنين است .\r\nمعاطات در اكثر ابواب عقود هست چون دليل آن عام و على القاعده صحيح است و فقط در ايقاعات و در خصوص عقد نكاح اجماع بر بطلان است .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n\r\nقول چهارم :\r\nتفصيلى كه بعضى از فقهاى عامّه داده‌اند ، به اين بيان كه تفصيل قائل شده‌اند بين جايى كه چيزى كه داده شده قليل باشد مثل مقنعه و انگشتر كه ظهور در هبه دارد و قول زوجه مقدّم است ، و جايى كه چيزى باشد كه معمولا آن را هديه نمىدهند و ظهور در هبه ندارد ، در اينجا قول زوج مقدّم است .\r\nجواب : در مقابل كلام ايشان مىگوييم اين خروج از محلّ بحث است ، چون جايى را مىگوييد كه همراه قرينه است كه در اينجا قول زوجه موافق با ظاهر حال و منكر است و جاى تمسّك به اصل عدم ملكيّت نيست .\r\n\r\nبقى هنا أمران :\r\n\r\nالأمر الأوّل : مرحوم امام ( ره ) بحث را روى تمام مهر برده‌اند\r\nدر حالى كه بعضى از فقها تمام و بعض مهر ، هر دو را گفته‌اند ، پس تمام اين بحثها در جايى كه بعض مهر را داده ، پيش مىآيد و همين اقوال در آنجا هم هست مگر اين كه چيزى كه داده شده به قدرى كم باشد كه به اندازهء هديه بوده و خلاف ظاهر باشد كه بعض مهر در نظر گرفته شود ، پس در جايى كه چيزى را كه مىدهد قابل ملاحظه باشد اين بحث مىآيد .\r\n\r\nالأمر الثانى : همان‌گونه كه ظاهر حال در قلّت ، ما را به سمت هديه مىكشاند گاهى در كثرت هم ظاهر حال ما را به سمت مهر مىكشاند\r\nچون كسى چنين هديهء سنگينى نمىدهد كه شايد در اين صورت هم قسم نياز نباشد .\r\n79 - مسئلهء 23 ( على من المهر فى تزويج الصغير ) 15 / 12 / 83\r\n\r\nمسألة 23 : لو زوّج ولده الصغير فإن كان للولد مال فالمهر على الولد\r\nو إن لم يكن له مال فالمهر على عهدة الوالد فلو مات الوالد أخرج المهر من اصل تركته سواء بلغ الولد و أيسر أم لا ( مهريّه به ذمّهء پدر آمده و مشروط و مقيّد هم نبوده پس بازهم به ذمّهء پدر است ) نعم لو تبرّأ من ضمان العهدة فى زمن العقد برأ منه .\r\n\r\nعنوان مسأله :\r\nبحث در اختلاف در مهر نيست بلكه در اين است كه اگر پدر يا جد به عنوان ولى ، فرزند صغير را ازدواج دهد ، سه حالت وجود دارد :\r\n1 - بچّه اموالى دارد كه در اين صورت مهر از مال خودش پرداخت مىشود .\r\n2 - بچّه اموالى ندارد و بايد ولىّ مهر را بدهد .\r\n3 - بچّه اموالى ندارد و ولىّ خودش را در ضمن عقد از مهر كنار مىزند و مهر را به عهده نمىگيرد . آيا برائت جستن ولىّ از مهريّه باعث برائت او مىشود ؟\r\n\r\nاقوال :\r\nاصل اين مسأله كه بين معسر و موسر بودن فرزند فرق است مسلّم و عدّهء زيادى ادّعاى اجماع كرده‌اند . مرحوم شهيد ثانى مىفرمايد :\r\nهذا هو المشهور بين علمائنا لا نعلم فيه مخالفا و اخبارهم الصحيحة دالّة عليه « 1 » .\r\nمرحوم كاشف اللثام مىفرمايد :\r\nو إن لا يكن موسرا كان المهر فى عهدة الأب أو الجد اتّفاقا منّا كما فى الخلاف و المبسوط و السرائر و التذكرة . « 2 »\r\nمرحوم شيخ طوسى « 3 » اين مسأله را ذكر كرده و ادّعاى اجماع مىكند ، ولى از شافعى دو قول نقل كرده است . شافعى دو كتاب دارد يكى كتاب قديم كه در حجاز نوشته و ديگرى كتاب جديد كه بعد از مسافرتهايى كه داشت آن را نوشت . او در كتاب قديم قائل به تفصيل بين موسر و معسر است و در كتاب جديدش مىگويد :\r\nلا يتعلّق بذمّة الوالد شىء بإطلاق العقد ( اگر عقد را مطلق بگذارند چيزى به ذمّه‌اش نيست چون مهريّه بر عهدهء زوج است ، مگر اين كه در ضمن عقد ولىّ ضمان مهر را به عهده بگيرد ) .\r\nمرحوم علّامه در كتاب تذكره يك صورت را استثنا كرده است ( همان صورتى كه مرحوم امام در ذيل كلامش استثنا كرده بود ) و آن ، اين كه ولىّ خودش را از مهر تبرئه كند و لو در صورتى كه بچّه معسر است .\r\n\r\nجمع‌بندى اقوال :\r\nاز جمع‌بندى مجموع اقوال روشن مىشود كه در مسأله سه قول است :\r\n1 - بين ولد موسر و معسر فرق است ، در جايى كه موسر است به ذمّهء ولد و اگر معسر است به ذمّهء ولىّ است و تبرّى پدر اثرى ندارد ( قول مشهور ) .\r\n2 - اگر ولد معسر باشد پدر ضامن است ، مگر اين كه تبرّى جويد كه در اين صورت ضامن نيست ( قول امام ) .\r\n\r\n\r\n","description":"","footnote":"\r\n( 1 ) . مسالك ، ج 8 ، ص 284 .\r\n( 2 ) . كشف اللثام ، ج 7 ، ص 475 .\r\n( 3 ) . كتاب خلاف ، ج 4 ، كتاب الصداق ، مسئلهء 13 ، ص 373 .\r\n","page_name":" 95 ","page_number":95},
  {"content":"\r\n\r\n3 - مطلقا پدر ضامن نيست مگر اين كه خودش مايل باشد كه ضامن شود ( قول شافعى ) .\r\nقول اوّل و دوّم در بين فقهاى ما و قول سوّم در بين فقهاى عامّه است .\r\nنكته : همهء اين بحثها در صورتى است كه ما تزويج صغير و صغيره را جايز بدانيم . سابقا بيان شد كه در جايى كه مصلحت باشد تزويج صغير و صغيره جايز است . در گذشته معمول بوده كه اوليا تناسب بچّه‌ها را مىسنجيدند و آنها را عقد مىكردند كه البتّه بايد مصلحت صغير رعايت شود . اين كه بعضى عدم مفسده را كافى دانسته‌اند به نظر ما كافى نيست ، چون ولايت است كه به معناى سرپرستى و ملاحظهء مصلحت است و دختر و پسر ملك پدر نيستند و اگر پدر مصلحت خودش را در نظر بگيرد ، عقد باطل است .\r\nولى در عصر و زمان ما عادتا مصلحت صغير در نظر گرفته نمىشود چون وقتى بزرگ شدند معمولا خودشان تصميم مىگيرند و در غالب اوقات نظراتشان را بر پدر و مادر تحميل مىكنند ، پس در اين عصر و زمان مصلحت نيست ، مگر در موارد استثنايى كه مصلحت وجود دارد .\r\n\r\nادلّه :\r\nما ابتدا سراغ قواعد و بعد سراغ روايات متعدّدى كه در باب 28 از ابواب مهور آمده مىرويم .\r\nبحث در اين است كه منهاى روايات قواعد چه چيزى اقتضا مىكند ؟\r\nفقهاى ما ابتدا سراغ روايات مىروند ، در حالى كه خواهيم ديد روايات چيزى غير از قاعده نمىگويد و در خيلى از موارد ائمّه عليهم السّلام با توجّه به قواعد حكم را فرموده‌اند كه اگر ابتدا سراغ قواعد برويم در جايى كه فروعى هم در مسأله حاصل شود مىتوانيم بر آن تطبيق دهيم . قواعد در واقع از ادلّهء عامّه ( آيات و روايات عامّه ) سرچشمه مىگيرد .\r\n\r\n1 - قواعد عامّه :\r\nما در مسأله چهار صورت داريم كه سه صورت در كلام امام ( ره ) بود و يك صورت هم ما اضافه مىكنيم :\r\nصورت اوّل : ولىّ ضمان را به عهده مىگيرد ، كه اين صورت على القاعده درست است ، اگر چه مهريّه بر ذمّهء زوج مىآيد ، ولى كسى مىتواند آن را ضمانت كند كه به صورت نقل ذمّه به ذمّه است ، نه ضمّ ذمّه بر ذمّه . علاوه بر اين سيره هم بر اين جارى است كه ولىّ در خيلى جاها مهريّه را به ذمّه مىگيرد ، به علاوه روايات باب نكاح هم شاهد آن است . اين صورت را ما اضافه كرده‌ايم .\r\nصورت دوّم : ولىّ به عدم ضمان تصريح مىكند در اينجا نيز مقتضاى قاعده اين است كه ولىّ ضامن نيست ، چون برائت جسته است ( همان‌گونه كه علّامه در تذكره فرمودند ) .\r\nصورت سوّم : ولىّ تصريحى نكرده و ولد هم موسر است ، در اينجا قاعده اقتضا مىكند كه ولىّ ضامن نباشد چون مقتضاى عقد نكاح اين است كه مهر بر عهدهء زوج باشد و تا دليلى قائم نشود كه بر عهدهء ولىّ است ، بر عهدهء زوج است .\r\nصورت چهارم : ولد معسر است و نه تصريح به ضمان كرده و نه تصريح به عدم ضمان كه دو حالت دارد :\r\nحالت اوّل : جايى است كه مهر معمولا نقد است ( ولد هم معسر است ) حال كه ولىّ مىداند مهريّه را بايد نقد بدهد و مىداند بچّه چيزى ندارد ، معنايش اين است كه خودش ضامن است ( به دلالت التزامى ) .\r\nحالت دوّم : در محيطى است كه مهر نقد نيست ( ولد هم معسر است ) طبق قاعده هر بر عهدهء زوج است .\r\nجمع‌بندى : از اين چهار صورت دو صورت و نصف يك صورت على القاعده به عهدهء زوج است و يك صورت و نصف يك صورت بر عهدهء ولىّ است ( صورتى كه ولى به عهده گرفته و صورتى كه بچّه معسر و مهر نقد است ) .\r\n80 - ادامهء مسئلهء 23 15 / 12 / 83\r\n\r\n2 - روايات :\r\nدر باب 28 از ابواب مهور پنج روايت داريم كه اين روايات هم موافق قواعد است . اين روايات سه طايفه است :\r\n\r\nطايفهء اوّل :\r\nرواياتى كه بين معسر و موسر فرق گذاشته كه در معسر ولىّ ضامن است و در موسر ولىّ ضامن نيست :\r\n* . . . عن عبيد بن زرارة ( سند خوب است و فقط حسن بن على بن فضّال از فطحيّه ولى ثقه است ) قال : سألت أبا عبد اللّه عليه السّلام عن الرجل يزوّج ابنه و هو صغير قال : إن كان لابنه مال فعليه المهر و إن لم يكن للابن مال فالأب ضامن المهر ، ضمن أو لم يضمن . « 1 »\r\n\r\n\r\n","description":"","footnote":"\r\n( 1 ) . ح 1 ، باب 28 از ابواب مهور .\r\n","page_name":" 96 ","page_number":96},
  {"content":"\r\n\r\nاين روايت مطابق فتواى مشهور و موافق قاعده است و مربوط به زمانهايى است كه مهر نقد بوده و چون فرزند معسر بوده قرينه مىشود كه ولىّ ضامن مهر است و در صورتى كه ولىّ ضمانت كرده مطابق قاعده ضامن است .\r\n* على بن جعفر فى كتابه عن أخيه موسى بن جعفر عليهما السّلام ( ظاهرا سند روايت صحيح است ولى صاحب وسائل تعبير به خبر مىكند . كتاب على بن جعفر نزد صاحب وسائل بوده و لذا مستقيما از او نقل مىكند ) قال : سألته عن الرجل يزوّج ابنه و هو صغير فدخل الابن بامرأته ( دخول دخالتى در بحث ما ندارد ) على من المهر ، على الأب أو على الابن ؟ قال : المهر على الغلام و إن لم يكن له شىء فعلى الأب ضمن ذلك على ابنه أو لم يضمن . . . . « 1 »\r\nتا اينجا چيزى بر خلاف قاعده در اين احاديث نديديم .\r\n\r\nطايفهء دوّم :\r\nتفصيل بين موسر و معسر را دارد ولى با يك اضافهء مختصر :\r\n* . . . عن الفضل بن عبد الملك ( سند محلّ بحث است ) قال : سألت أبا عبد اللّه عليه السّلام عن الرجل يزوّج ابنه و هو صغير قال : لا بأس قلت :\r\nيجوز طلاق الأب ( چون طلاق غبطهء صغير نيست ) ؟ قال لا . قلت :\r\nعلى من الصداق ؟ قال : على الأب إن كان ضمنه لهم ( اگر پدر ضمانت كند و لو فرزند موسر است بر عهدهء ولىّ است ) و إن لم يكن ضمنه فهو على الغلام إلّا أن لا يكون للغلام مال فهو ( ولىّ ) ضامن له ( مهر ) و إن لم يكن ضمن ( چون فرزند بىپول است و عرف اين است كه مهر را نقد مىدهند ) . . . « 2 »\r\n* احمد بن محمّد بن عيسى فى نوادره ، عن صفوان ، عن العلا ، عن محمّد ( ظاهرا به قرينهء روايت بعد محمّد بن مسلم است كه در اين صورت روايت معتبر است ) عن أحدهما عليهما السّلام قال : قلت : الرّجل يزوّج ابنه و هو صغير فيجوز طلاق أبيه ؟ قال لا . قلت : فعلى من الصداق ؟\r\nقال : على أبيه إذا كان قد ضمنه لهم فإن لم يكن قد ضمنه لهم فعلى الغلام إلّا أن لا يكون للغلام مال فعلى الأب ضمن أو لم يضمن . « 3 »\r\nاين حديث هم چيزى بر خلاف قواعد ندارد .\r\n\r\nطايفهء سوّم :\r\nروايتى كه تفصيل ندارد :\r\n* . . . ( سند خوب است ) عن أحدهما عليهما السّلام قال : سألته عن رجل كان له ولد فزوّج منهم اثنين و فرض الصداق ثمّ مات . من أين يحسب الصداق ( آيا از اصل مال حساب مىشود يا از سهم الارث بچّه‌ها برمىداريم به عبارت ديگر آيا ولىّ ضامن است يا بر عهدهء فرزندان است ؟ ) من جملة المال ( عين تركه ) أو من حصّتهما ؟ قال : من جميع المال إنّما هو بمنزلة الدين . « 4 »\r\nاين روايت مطلق است و ندارد كه بچّه‌ها معسر هستند يا موسر اين روايت با روايات سابق در تضاد است .\r\n\r\nجمع بين روايات :\r\nجمع بين اين روايات همان جمع بين مطلق و مقيّد است كه چهار روايت اوّل مقيد و اين روايت مطلق است و اين روايت را به روايات سابق تخصيص مىزنيم .\r\nأضف إلى ذلك ؛ اطلاق شامل حال ايسار ولد نمىشود ، چون غالب بچّه‌ها در بچگى معسر هستند و كمتر بچّه‌اى است كه در حال صغر پولدار باشد ، بنا بر اين غالب اين است كه بچّه‌ها بىپول هستند ، پس اين روايت هم حمل بر غالب مىشود و با روايات گذشته هماهنگ است .\r\n81 - ادامهء مسئلهء 23 18 / 12 / 83\r\n\r\nبقى هنا امور :\r\n\r\nالأمر الأول : اگر ولىّ مصلحت مىبيند كه براى فرزند صغير همسرى انتخاب كند ،\r\nولى به طرف مقابل مىگويد من عهده‌دار مهريّه نيستم ، آيا برائت جستن از ضمان مهريّه از سوى ولىّ اثرى دارد ؟\r\nكلمات بزرگان در اينجا مختلف است . مرحوم علّامه مىفرمايد اگر برائت از مهريّه بجويد برى الذّمة مىشود . مرحوم شهيد ثانى كلام علّامه را از تذكره چنين نقل مىكند :\r\nلو صرّح الأب بنفى الضمان فإنّه لا يضمن . « 5 »\r\nمرحوم علّامه متوجّه اين اشكال مىشود كه در بعضى از روايات باب آمده كه ولىّ ضامن است چه ضمانت كند و چه ضمانت نكند ، به همين جهت مىگويد اين را قبول داريم ولى « ضمن أو لم يضمن » غير از تصريح به عدم ضمان است ، چرا كه گاهى ولىّ ضمانت مىكند و گاهى ساكت است و گاهى با صراحت نفى ضمان مىكند كه روايت شامل دو صورت اوّل است و جايى را كه تصريح به عدم ضمان كند شامل نمىشود و\r\n\r\n\r\n","description":"","footnote":"\r\n( 1 ) . ح 4 ، باب 28 ، از ابواب مهور .\r\n( 2 ) . ح 2 ، باب 28 از ابواب مهور .\r\n( 3 ) . ح 5 ، باب 28 از ابواب مهور .\r\n( 4 ) . ح 3 ، باب 28 از ابواب مهور .\r\n( 5 ) . مسالك ، ج 8 ، ص 284 .\r\n","page_name":" 97 ","page_number":97},
  {"content":"\r\n\r\nبر اساس قواعد مىگويد اگر صريحا نفى ضمان كند ، ضامن نيست .\r\nدر ادامه مرحوم شهيد ثانى ايراد كرده و مىگويد كلام علّامه خالى از اشكال نيست ، چون نص و فتاوا شامل محلّ كلام ما مىشود ، يعنى نص كه مىگويد « ضمن أو لم يضمن » اطلاق دارد ؛ علاوه بر اين روايت مىگويد اگر ولد معسر باشد در هر سه حالت ( ضمن ، سكت أو تبرّأ ) مهر به گردن ولىّ است ؛ فتاوا هم مطلق است و فقها گفته‌اند اگر ولد موسر باشد مهر به عهدهء ولد و اگر معسر باشد به عهدهء ولىّ است .\r\nاشكال ديگر شهيد بر علّامه اين است كه صغير از اين ازدواج حظّى ندارد ، پس نبايد مهر را به دوش بكشد و ولىّ كه اقدام كرده بايد مهر را بدهد .\r\nآيا حق با علّامه است يا شهيد ثانى ؟\r\nظاهر اين است كه حق با مرحوم علّامه است ، مرحوم صاحب جواهر هم اين كلام را مفصّلا نقل كرده و در آخر به كلام علّامه تمايل پيدا كرده است .\r\nدليل : ظاهرا نصوص و فتاوا اطلاق ندارد و روايات از صورت برائت منصرف است و اگر شك در اطلاق كنيم نتيجهء آن عدم شمول است چون بايد اطلاق ثابت شود .\r\nقلنا : از دليل دوّم مرحوم شهيد ثانى كه مىفرمود صغير از اين نكاح فايده‌اى نمىبرد ، دو جواب مىدهيم :\r\nاوّلا ؛ اگر صغير فايده‌اى نبرد اصلا عقد باطل است ، چون عدم مفسده براى تزويج صغير كافى نيست ، بلكه بايد مصلحت داشته باشد پس همان‌گونه كه ولىّ براى خودش كار بدون مصلحت نمىكند ، براى صغير هم نبايد كار بدون مصلحت انجام دهد .\r\nثانيا ؛ در بسيارى از موارد صغير بهره‌مند مىشود ، مثلا مورد مناسبى است كه اگر اقدام نكنند از دست مىرود كه در اينجا فرصت را غنيمت شمرده و تزويج مىكنند و گاهى صغير كسى است كه اگر به ازدواج در نياورند حامى ندارد ، پس در بعضى موارد فايده دارد .\r\n\r\nالأمر الثانى : بيان شد حكمى كه در روايات وارد شده و بين موسر و معسر فرق مىگذارد\r\nو در معسر مهر را بر عهدهء ولىّ مىداند مقيّد است به جايى كه متعارف نقد بودن مهر است و در چنين جايى ولىّ بايد آن را بدهد .\r\nاز كجا مىتوان فهميد كه متعارف در آن زمانها نقد بوده است ؟\r\nدو باب از وسائل رواياتى دارد كه نشان مىدهد مهر در آن زمانها نقد بوده است كه از هر باب يك روايت را بيان مىكنيم :\r\n* فى حديث الحلبى ، عن أبى عبد اللّه عليه السّلام فى المرأة تهب نفسها للرجل ينكحها به غير مهر ؟ فقال : إنّما كان هذا للنبى صلّى اللّه عليه و آله و أمّا لغيره فلا يصلح هذا حتّى يعوّضها شيئا يقدّم إليها قبل أن يدخل بها قلّ أو كثر . . . « 1 »\r\nروايات ديگرى هم در اين باب به اين مضمون وجود دارد .\r\n* . . . عن عبيد بن زرارة ، عن أبى عبد اللّه عليه السّلام فى الرجل يدخل بالمرأة ثمّ تدّعى عليه مهرها فقال : إذا دخل بها فقد هدم العاجل . « 2 »\r\nچون متعارف بوده كه مهر را قبلا مىدادند ، بعد از دخول ادّعاى زن در نگرفتن مهريّه پذيرفته نمىشود ، و اينها نشان مىدهد كه در آن زمان معمول بوده است كه مهر را نقد مىگرفتند . در اين باب هم روايات ديگرى وجود دارد .\r\n\r\nالأمر الثالث : اگر مقدارى از مهر نقد و مقدارى از آن نسيه باشد در اينجا حكم چيست ؟\r\nولىّ اقدام كرده و ولد معسر است و مقدارى از مهر را نقد و مقدارى را نسيه قرار مىدهند ، در اين صورت نقد به عهدهء ولىّ و نسيه به عهدهء ولد است ، به اين معنا كه از بحثهاى سابق الغاى خصوصيّت مىكنيم و تفصيل بين موسر و معسر را جارى مىكنيم كه در معسر تمام مهر به عهدهء ولىّ است و در موسر نقد به عهدهء ولىّ و نسيه به عهدهء ولد است .\r\n82 - مسئلهء 24 ( لو دفع الوالد المهر . . . ) 19 / 12 / 83\r\n\r\nمسألة 24 : لو دفع الوالد المهر الذي كان عليه من جهة اعسار الولد ثم بلغ الصبى فطلّق قبل الدخول\r\nو استعاد الولد نصف المهر و كان له دون الوالد .\r\n\r\nعنوان مسأله :\r\nاين مسأله از فروع مسئلهء قبل است و پيرامون اين بحث دور مىزند كه مهرى را كه ولىّ مىدهد اگر به عنوان هبهء به ولد باشد ، در صورت طلاق نصف آن به ولد مىرسد و اگر هبه نباشد و مستقيما به ملك عروس در آمده ، ديگر به ولد نمىرسد چون از ملك ولىّ بيرون نرفته است .\r\n\r\n\r\n","description":"","footnote":"\r\n( 1 ) . ح 4 ، باب 7 از ابواب مهور .\r\n( 2 ) . ح 4 ، باب 8 ، از ابواب مهور .\r\n","page_name":" 98 ","page_number":98},
  {"content":"\r\n\r\nما مسأله را توسعه مىدهيم . به عنوان مثال فرزند كبيرى را پدر ازدواج مىدهد و مهر را نقدا پرداخت مىكند و فرزند پيش از عروسى ، طلاق مىدهد در اينجا نصف مهر كه برمىگردد آيا به ولىّ برمىگردد يا به فرزند ؟\r\nپس اين مسأله منحصر به صغير نيست در كبير هم تصوّر دارد و حتّى منحصر به پدر هم نيست بلكه اگر عمو يا شخص خيّرى هم مهر را پرداخت كند اين بحث پيش مىآيد .\r\n\r\nاقوال :\r\nبسيارى از فقها مثل مرحوم شهيد ثانى و كاشف اللثام و صاحب حدائق به اين مسأله متعرّض شده‌اند و عدّه‌اى حقّ ولد و عدّه‌اى حقّ ولىّ مىدانند . مرحوم كاشف اللثام « 1 » اين مسأله را متعرّض شده و مانند امام ( ره ) معتقد است كه نصف مهر به ولد برمىگردد .\r\nمرحوم شهيد ثانى مىفرمايد :\r\nالأقوى الثانى ( نصف مهر به ولد برمىگردد ) . « 2 »\r\nمرحوم محقّق در شرايع در ابتداى كلامش مىفرمايد : نصف مهر به ولد مىرسد ولى در انتهاى كلامش مردّد مىشود .\r\nمرحوم صاحب حدائق « 3 » مىفرمايد : نصف مهر به ولد بر مىگردد ، چون اطلاق ادلّه چنين مىگويد .\r\nعامّه در اين مسأله اختلاف بيشترى دارند . ابن قدامه « 4 » ابتدا مىگويد حق اين است كه نصف مهر به ولد برمىگردد ، سپس مىگويد احتمال دارد كه به والد برگردد ؛ بنا بر اين مسأله يك اجماع قطعى ندارد ولى بيشتر اصحاب ما معتقدند كه به ولد بر مىگردد .\r\nنكته : قبل از بيان ادلّهء مشهور و جواب آن مقدّمتا بايد ببينيم كه آيا تمام مهر به مجرّد عقد به ملك زوجه منتقل مىشود يا نصف آن به عقد و نصفش به دخول منتقل مىشود ؟ مسلّم است كه تمام مهر به مجرّد عقد به زوجه منتقل مىشود ولى نصفش ثابت و نصف آن متزلزل است ( مثل ملكيّت متزلزل در بيع خيارى ) كه اگر طلاق قبل از دخول باشد نصف متزلزل بر مىگردد و اگر دخول حاصل شود ملك متزلزل قطعى مىشود .\r\n\r\nادلّهء قول مشهور :\r\nدر اين مسأله روايت خاصّى نيست و فقها با استفاده از عمومات و اطلاقات و قواعد فقهى مسأله را حل كرده‌اند و به سه دليل كلّى تمسّك كرده‌اند ولى ما از اين ادلّه جواب خواهيم داد .\r\n\r\n1 - ماهيّت پرداخت مهر از طرف ولى :\r\nآيا ماهيّت ضمان پدر ، هبه به فرزند است يا تبرّع به زوجه ؟\r\nاگر هبه به پسر باشد ابتدا مهر به ملك ولد وارد شده و بعد به عنوان مهر به زوجه منتقل مىشود كه در اين صورت نصف مهر به ملك ولد برمىگردد ولى اگر تبرّع به زوجه باشد مستقيما مهريّه از ملك والد به زوجه منتقل شده ، در اين صورت نصف مهر به والد برمىگردد .\r\nبعضى از فقها مىگويند ما نحن فيه از قبيل هبه است و از قبيل « اعتق عبدك عنّى » و يا از قبيل « خذ هذا الدرهم و اشتر لنفسك ثوبا » است چون نكاح از بعضى جهات شبيه معاوضه است ، حال اگر زوجه به نكاح زوج در آيد معوّض كه تمتّعات از زوجه است به ملك زوج منتقل شده و عوض كه مهر است بايد از ملك زوج خارج شود نه شخص ثالث ؛ پس بايد ابتدا تمليك به ولد شود ، بعد به عنوان مهر از ملك او خارج شود .\r\nجواب از دليل : اين دليل اشكال دارد چرا كه لازم نيست در همه جا عوض و معوّض جايشان را عوض كنند ، چون عقلا و عرفا مانعى ندارد كه من بگويم خانه را به عمرو تمليك كن و من پول آن را مىدهم و لازم نيست كه پول را به عمرو بدهد و عمرو پول را به مالك خانه بدهد ، پس پرداختن ثمن در بيع توسّط شخص ثالث مانعى ندارد و اين در بين عقلا رايج است ، هم در اباحهء منافع ( مثلا به صاحب رستوران گفته شود به ميهمانهاى من غذا بده و پول آن را از من بگير ) و هم در اجاره ( مثلا خانه‌ات را به فلانى اجاره بده و ماه به ماه اجاره را از من دريافت كن ) و هم در تمليك ( مثلا خانه‌ات را به نام فلانى بكن و پولش را از من بگير ) ؛ پس كار والد در ما نحن فيه از قبيل هبهء به ولد نيست و تبرّع است و نصف مهر به متبرّع برمىگردد .\r\n83 - ادامهء مسئلهء 24 و خاتمة فى الشروط 21 / 12 / 83\r\n\r\n2 - تعبير « ضمن الوالد المهر » در روايات :\r\nرواياتى كه مىفرمايد اگر ولد معسر است پدر ضامن مهر است و ضمانت به معناى نقل ذمّه به ذمّه است ، يعنى مهر اوّلا و\r\n\r\n\r\n","description":"","footnote":"\r\n( 1 ) . كشف اللّثام ، ج 7 ، ص 476 .\r\n( 2 ) . مسالك ، ج 8 ، ص 287 .\r\n( 3 ) . ج 24 ، ص 576 .\r\n( 4 ) . مغنى ، ج 7 ، ص 396 .\r\n","page_name":" 99 ","page_number":99},
  {"content":"\r\n\r\nبالذات در ذمّهء زوج بوده بعد به ذمّهء والد منتقل شده است ، پس طرف اصلى پسر است و پس از طلاق نصف مهر به ملك او بر مىگردد .\r\nجواب از دليل : نقل ذمّه به ذمّه را قبول داريم ولى فرض ما اين است كه مالكيّت زوجه نسبت به نصف متزلزل است و نقل ذمّه به ذمّه هم به همين وصف منتقل مىشود ، يعنى همان‌گونه كه در ذمّهء زوج نصف مهر ثابت و نصف متزلزل بود وقتى به ذمّهء پدر منتقل شد به همين صورت است و نصف آن متزلزل است ، حال اگر طلاقى واقع شد آن نصف بايد به پدر برگردد چون متزلزلا ضامن شده بود .\r\n\r\n3 - آيهء وَ قَدْ فَرَضْتُمْ لَهُنَّ فَرِيضَةً فَنِصْفُ ما فَرَضْتُمْ\r\n« 1 » :\r\nمخاطب و فارض در آيه زوج است نه ولىّ و والد ولايتا كار كرده و ولايت مثل وكالت است و در واقع فعل ، فعل موكّل است نه ولىّ ، پس  « فَنِصْفُ ما فَرَضْتُمْ »  به ولد برمىگردد .\r\nجواب از دليل : اصل ازدواج به عنوان ولايت است امّا مهريّه به عنوان تبرّع است و بازگشت اين بحث هم به بحث سابق است كه عوض از ناحيهء شخص ثالث است ، پس در واقع فارض والد است نه ولد و نصف به والد برمىگردد .\r\nتلخّص من جميع ما ذكرنا ؛ آنچه كه در كلمات فقها مشهور شده و عدّه‌اى از بزرگان هم فتوا داده‌اند و در تحرير الوسيله هم آمده است ما قبول نداريم ، چرا كه ادلّه كافى نيست و معتقديم نصف مهر به ملك والد برمىگردد .\r\nبقى هنا شىء : بحث ضمان مهر ، منحصر به صغير نيست و در كبير هم اين روزها شايع است كه پدر يا عمو يا مادر و يا گاهى برادر بزرگتر ضامن مهر مىشود ، كه اين بحثها در اين صور هم مىآيد كه اگر طلاقى واقع شود اين نصف به چه كسى بر مىگردد ؟ پس نمىتوان گفت كه اين بحث فقط در مورد صغير است و ازدواج صغير هم در زمان ما مبتلا به نيست .\r\n\r\n« خاتمة فى الشروط المذكورة فى عقد النكاح »\r\nخاتمه در مورد شروط ضمن عقد نكاح است كه اين روزها زياد شده و در تمام دفاتر سيزده شرط مىنويسند و همه هم آن را امضا مىكنند كه البتّه مجبور نيستند امضا كنند . دوازده شرط آن در واقع وكالت است كه اگر مثلا شوهر زندانى يا معتاد و يا . . .\r\nشد ، زن بتواند خود را مطلّقه كند و شرط آخر اين است كه اگر بعدا طلاقى واقع شد ، تمام اموالى كه در فاصلهء ميان عقد و طلاق كسب كرده ، نصف آن براى زوجه است . آيا اين شرط صحيح است يا نه ؟ ما در اين شرط مقدارى شبهه داريم و مىگوييم مصالحه كنند تا مديون نباشند ، پس شرط ضمن العقد شديدا محلّ ابتلاست . در مسئلهء اوّل مرحوم امام چهار حكم را در كنار هم ذكر كرده‌اند ؛ مرحوم صاحب جواهر هم در بحث ابواب مهور تمام مباحث شروط را به تناسب ابواب مهور ذكر كرده است .\r\n84 - مسئلهء 1 ( الاشتراط فى ضمن عقد النكاح ) 23 / 12 / 83\r\n\r\nمسألة 1 : يجوز أن يشترط فى ضمن عقد النكاح كل شرط سائغ\r\n( خلاف شرط ، خلاف مقتضا و ماهيّت عقد و خلاف كتاب و سنّت و مبهم و . . . نباشد ) ( حكم اوّل ) و يجب على المشروط عليه الوفاء به كما فى سائر العقود ( حكم دوّم ) لكن تخلّفه أو تعذّره لا يوجب الخيار فى عقد النكاح بخلاف سائر العقود ( تخلّف شرط در ابواب ديگر موجب خيار فسخ است ولى در نكاح موجب خيار نيست ) ( حكم سوّم ) نعم لو كان الشرط الالتزام بوجود صفة فى أحد الزوجين مثل كون الزوجة باكرة أو كون الزوج مؤمنا غير مخالف فتبيّن خلافه أوجب الخيار كما مرّت الإشارة اليه ( جايى كه شرط صفات كنند ، مثلا زوجه باكره يا زوج ليسانس باشد كه اين شرط صفات اگر تخلّف شد ، موجب خيار فسخ است ) ( حكم چهارم ) .\r\n\r\nعنوان مسأله :\r\nبحث در مسئلهء اوّل از شروط در باب نكاح مشتمل بر چهار حكم است :\r\n\r\nحكم اوّل : در نكاح مىتوان هر شرطى كه جايز است را شرط كرد\r\nو باب نكاح به روى شرايط گشوده است ، منتهى شرط بايد جايز باشد .\r\nشرط جايز داراى شروطى است كه مرحوم شيخ انصارى در آخر كتاب البيع ذكر كرده كه چهار مورد از آن مهم‌ّتر است :\r\n1 - خلاف شرع ( كتاب و سنّت ) نباشد .\r\n2 - مخالف مقتضاى عقد نباشد .\r\n3 - مقدور باشد .\r\n4 - معقول باشد .\r\n\r\n\r\n","description":"","footnote":"\r\n( 1 ) . سورهء بقره ، آيهء 237 .\r\n","page_name":" 100 ","page_number":100},
  {"content":"\r\n\r\nو در ما نحن فيه منظور از شرط سائغ ، شرطى است كه اين شرايط را داشته باشد .\r\n\r\nحكم دوّم : اگر شرط جايزى در عقد نكاح شرط شد\r\nبه مقتضاى « المؤمنون عند شروطهم » واجب الوفاء و واجب العمل است ، چون لازمهء جواز شرط ، اين است كه عمل به آن واجب باشد .\r\n\r\nحكم سوّم : اگر در باب نكاح شرط تخلّف شود ، خيار تخلّف شرط ثابت نيست\r\nو شرط فقط جنبهء تكليفى دارد نه جنبهء وضعى ، يعنى حاكم شرع مىتواند الزام كند كه به شرطش عمل كند .\r\n\r\nحكم چهارم : اگر شرط به صفات زوجين برگردد و تخلّف شود ، حقّ فسخ براى مشروط له ثابت است\r\n؛ مثلا زن را به شرط باكره بودن تزويج كرده ولى معلوم شد كه باكره نيست ، در اين صورت حقّ فسخ ثابت است .\r\nمرحوم امام حكم چهارم را قبلا به تفصيل در مسئلهء 13 از ابواب عيوب بحث كردند .\r\nنكته : مسئلهء شروط در زمان ما بسيار محلّ ابتلاست و در عقدنامه‌ها شروطى ذكر شده و حتّى بعضى ، شروطى هم خودشان اضافه مىكنند ، مثلا زن تحصيل يا حق كار كردن در بيرون را شرط مىكند .\r\n\r\nاقوال :\r\nاقوال در اين مسأله به هم پيوسته است . مرحوم كاشف اللثام مىفرمايد :\r\nو لو شرط فى العقد ما لا يخلّ به مقصود النكاح و إن كان غرضا مقصودا فى الجملة ( مثل شرط عدم دخول در نكاح متعه و يا طبق قول بعضى در نكاح دائم ) لم يبطل النكاح بالاتّفاق كما يظهر منهم و الفرق بينه و بين سائر العقود أنّ النكاح ليس معاوضة محضة ليلزم دخول الشرط فى أحد العوضين فيلزم الفساد بفاسده . « 1 »\r\nمرحوم شهيد ثانى مىفرمايد :\r\nقد سبق غير مرّة إنّ فساد الشرط يوجب فساد العقد عند المصنّف و الأكثر و لكن ظاهرهم هنا الاتّفاق على صحّة العقد لأنّهم لم ينقلوا فيه خلافا . « 2 »\r\nمرحوم صاحب جواهر « 3 » هم در بعضى از فروع مسأله ادّعاى اجماع و در بعضى از فروع ادّعاى شهرت كرده است .\r\n\r\nادلّهء حكم اوّل :\r\n\r\n1 - عمومات :\r\nمطابق عمومات « المؤمنون عند شروطهم » و   « أَوْفُوا بِالْعُقُودِ »   شرط در ضمن عقد جايز است چون گاهى عقد با شرايط است و گاهى بدون شرايط .\r\n\r\n2 - بناى عقلا :\r\nبناى عقلا بر اين است كه شرط در ضمن عقد جايز است .\r\n\r\n3 - روايات خاصّه :\r\nرواياتى كه سابقا بيان شد ، از جمله روايتى كه زوجه شرط كرده بود زوج او را خارج از بلد نبرد ، امام فرمودند كه بايد به شرط عمل كند و يا روايت ديگر مىفرمود كه شرط كرده زوجه از فلان طايفه باشد و بعد معلوم شد كه از آن طايفه نيست ، امام فرمود : اگر به شرط عمل نشد خيار فسخ دارد كه شرط را اجازه دادند و چون از شروط مربوط به صفات بود جواز فسخ هم دارد .\r\nاگر رواياتى كه در موارد شرايط خاصّه وارد شده را جمع كنيم عمومى را مىتوان از آن استنباط كرد كه شرط ضمن عقد جايز است .\r\n\r\nدليل حكم دوّم :\r\nشرط واجب العمل است ( حكم تكليفى ) چون معناى صحّت شرط همين است يعنى وقتى شارع شرط را امضا كرد ، معنايش عمل به آن است كه اين از قبيل قضايا قياساتها معهاست و لازمهء صحّت شرط ، عمل به آن است و اگر عمل نكند حاكم شرع مىتواند او را ملزم به عمل كند .\r\n85 - ادامهء مسئلهء 1 25 / 12 / 83\r\n\r\nادلّهء حكم سوّم :\r\n\r\nمقدّمه :\r\nدر باب نكاح تخلّف شرط يا تعذّر شرط ( عمل نكرد يا نتوانست ) خيار شرط نمىآورد ( مگر در يك جا كه در حكم چهارم مىآيد ) يعنى اگر افعالى مثل ترك حقّ القسم ، اشتغال مرئه ، سكونت در منزل ابوين و . . . را شرط كند ، امام ( ره ) فرمودند كه تخلّف اين شرايط موجب خيار شرط نمىشود و\r\n\r\n\r\n","description":"","footnote":"\r\n( 1 ) . كشف اللثام ، ج 7 ، ص 420 .\r\n( 2 ) . مسالك ، ج 8 ، ص 245 .\r\n( 3 ) . ج 31 ، ص 95 و 96 .\r\n","page_name":" 101 ","page_number":101},
  {"content":"\r\n\r\nفقط وجوب تكليفى است يعنى اگر به شرط عمل نكردند حاكم شرع مىتواند آنها را تحت فشار قرار دهد .\r\nچه تفاوتى ميان نكاح و ابواب معاملات است كه در ابواب معامله خيار تخلّف شرط ثابت است ولى در نكاح ، خيار تخلّف شرط ثابت نيست ؟ اگر اجماعى داشته باشيم كه مدركى هم نباشد تفاوت نكاح با ساير معاملات را مىپذيريم ولى اگر اجماعى نباشد آيا با ادلّه‌اى كه بعضى از بزرگان آورده‌اند مىتوان پذيرفت كه در نكاح ، تخلّف شرط خيار ندارد ؟\r\nاين مسأله عجيب است ، چون اصل در هر شرطى اين است كه تخلّف يا تعذّرش خيارآور باشد ، چون عقد نكاح و يا تمام عقود التزام در مقابل التزام است و معناى آن اين است كه وقتى بر يكى عمل به مقتضاى عقد واجب است كه ديگرى هم عمل كند و نمىتوان فقط يك طرف را به عمل ملزم ساخت ، چون اين كار با روح عقد و قرارداد سازگار نيست ، حال چطور شد كه اين روح قرارداد در نكاح از بين رفت ؟ !\r\nفقها اين مسأله را به اين كيفيّت متعرّض نشده‌اند و فقط بحث را در شرط فاسد مطرح كرده‌اند كه آيا شرط فاسد ، مفسد است يا نه ، در حالى كه در شرط جايز هم اين بحث مطرح و شديدا محلّ بحث است و دليل آن هم روشن نيست .\r\n\r\n[ ادله 
  ]\r\n\r\n1 - اجماع :\r\nاگر دليل مسأله اجماعى باشد كه كاشف از قول معصوم عليهم السّلام است و مدركى هم نيست مىپذيريم ولى چنين اجماعى فقط در ظاهر كلام صاحب جواهر در باب عيوب ( عيب تدليس ) موجود است ، بعد از آن كه مسئلهء تدليس مرئه را ذكر مىكند مىفرمايد :\r\nو فيه أنّ الأولى الاستدلال ( براى ثبوت خيار ) به ظاهر النص و الفتوى بتحقّق الخيار بالتدليس بنحو ذلك لا للشرط المزبور ( نه به واسطهء خيار تخلّف شرط ) و الّا لكان مقتضاه ثبوت الخيار بتعذّر كل شرط فى عقد النكاح أو بالامتناع من الوفاء به على نحو ما سمعته فى البيع ( كه هر تخلّف شرطى خيار مىآورد ) و احتمال الالتزام بذلك ينافيه اقتصارهم فى خيار النكاح على العيوب المخصوصة و التدليس بالأمور المذكورة بل تصريحهم بعدم قبول النكاح لاشتراط الخيار . « 1 »\r\nظاهر اين سخن ادّعاى اجماع است كه تخلّف يا تعذّر شرط سائغ موجب خيار در باب نكاح نمىشود و خيار در باب نكاح در دو جاست يكى عيوب و ديگرى تدليس در موارد به خصوص .\r\nحال اگر از اين كلام اجماع استفاده شود كه ظاهرا استفاده مىشود معنايش اين است كه شارع خواسته است كه قاعدهء قرارداد را در باب نكاح بشكند ، و اگر اين اجماع را نپذيرفتيم بايد هر چه در بيع و قراردادهاى ديگر مىگوييم در نكاح هم بگوييم .\r\n\r\n2 - فرق نكاح با عقود ديگر :\r\nعدّه‌اى در باب شرط فاسد به آن تمسّك كرده و گفته‌اند كه باب نكاح با بيع فرق دارد چرا كه اركان بيع ثمن و مثمن است و شرايط به ثمن و مثمن برمىگردد ( للشرط قسط من الثمن ) و اگر تخلّف و تعذّر شرط شود اركان عقد متزلزل مىشود و خيار تخلّف و تعذّر شرط مىآيد ، ولى در باب نكاح اركان عقد زوج و زوجه هستند و شرايط خارج از عقد است و به عبارت ديگر نكاح معاوضه نيست بلكه شبيه معاوضه است پس « للشرط قسط من الثمن » در نكاح نيست .\r\nقلنا : ما صحبتى روى اركان معامله و بيع و معاوضه نداريم بلكه نظر به حقيقت معاقده و قرارداد است كه آن التزام در مقابل التزام است و اگر يكى از طرفين وفا نكرد در واقع يك طرف ملتزم نشده ، پس نمىتوان طرف ديگر را ملزم كرد ؛ و روح قرارداد مىگويد كه خيار فسخ دارد نه معاوضه و اركان آن .\r\n\r\n3 - اجازهء فسخ در روايات :\r\nاين دليل از لابه‌لاى كلام صاحب جواهر استفاده مىشود به اين بيان كه وقتى روايات را بررسى مىكنيم از مجموع روايات استفاده مىشود كه شارع فقط در دو جا اجازهء خيار فسخ داده كه يكى باب عيوب است و آن هم نه تمام عيوب بلكه بعضى از عيوب منصوصه ، و مورد ديگر تدليس است و اگر مورد ديگرى هم بود شارع مىفرمود كه اين نشان مىدهد ، باب نكاح با ابواب ديگر فرق دارد و شارع نمىخواهد به سادگى اين قرارداد قابل فسخ باشد . عبارت صاحب جواهر چنين بود :\r\nاقتصارهم فى خيار النكاح على العيوب المخصوصة و التدليس بالأمور المذكورة .\r\nحال اگر اين دليل درست شود به درد استدلال مىخورد و مىتوان به آن اضافه كرد كه بناى نكاح بر احتياط است و به مقتضيات آن احتياط نمىتوان آن را به سادگى به هم زد .\r\n\r\nجمع‌بندى :\r\nاز مجموع اين ادلّه استفاده مىشود كه در نكاح تخلّف شرط ، خيار ندارد .\r\n\r\n\r\n","description":"","footnote":"\r\n( 1 ) . ج 30 ، ص 366 .\r\n","page_name":" 102 ","page_number":102},
  {"content":"\r\n\r\n86 - ادامهء مسئلهء 1 26 / 12 / 83 بعضى براى اثبات حكم سوّم در مسأله سراغ راههاى ديگرى رفته‌اند كه صحيح نيست . از جمله ادلّه‌اى كه براى اثبات اين حكم به آن استدلال شده عبارتند از :\r\n1 - مرحوم صاحب عروه مىفرمايد :\r\nلا يجوز فى النكاح دواما أو متعة اشتراط الخيار فى نفس العقد فلو شرطه بطل « 1 » .\r\nمرحوم آية اللّه العظمى خويى در ادامهء اين عبارت مىفرمايد :\r\nبلا خلاف فيه بل ادّعى عليه الاجماع فى كلمات غير واحد من الأصحاب . « 2 »\r\nجواب از دليل : اين مسأله ربطى به بحث ما ندارد . ما دو عنوان داريم يكى خيار شرط و ديگرى خيار تخلّف از شرط كه در بيع هر دو هست . خيار شرط يعنى در ضمن معامله خيار قرار مىدهند ولى گاهى شرط خيار نمىكند بلكه شرط مىكند كه خانه در فلان تاريخ تحويل داده شود ، حال اگر در موعد مقرّر تحويل نشود ، خيار تخلّف از شرط ثابت است ، پس دو عنوان است كه هيچ ربطى به هم ندارد .\r\nواقع اين است كه در نكاح نمىتواند شرط خيار كند تا هر زمان كه خواست فسخ كند ، چون اين كار با روح عقد نكاح سازگار نيست و با طلاق فرقى ندارد ، در حالى كه شارع اختيار طلاق را به دست زوج داده است ، پس بحث ما در جايى است كه شروطى كرده‌اند و تخلّف شده و مىخواهند اعمال خيار كنند و اين محلّ بحث است و داخل در عمومات « المؤمنون عند شروطهم » و   « أَوْفُوا بِالْعُقُودِ »   است .\r\n2 - بعضى ديگر براى حلّ مسأله از اين راه وارد شده‌اند كه نكاح شائبهء عبادت دارد و فى الجمله توقيفى است و عبادت خيار فسخ ندارد .\r\nجواب از دليل : اوّلا ، نكاح عبادت نيست ، چون شرط عبادت قصد قربت است ، ولى احدى نگفته است كه نكاح قصد قربت مىخواهد .\r\nثانيا ، نكاح در خيلى از جاها ( مثل عيوب ) خيار فسخ دارد ولى عبادت خيار فسخ ندارد .\r\n3 - مرحوم آية اللّه سبزوارى در مهذّب الاحكام مىفرمايد اصل در نكاح لزوم است و قرار دادن خيار شرط در نكاح خلاف اصل است پس نمىتوان با خيار تخلّف شرط نكاح را به هم زد .\r\nجواب از دليل : اصل در جايى قابل تمسّك است كه دليل بر خلافش نباشد در حالى كه در ما نحن فيه « المؤمنون عند شروطهم » و   « أَوْفُوا بِالْعُقُودِ »   دليل است و مىگويد اگر طرف مقابل به شرط وفا نكرد تو هم وفا نكن ، پس چون دليل بر خيار فسخ داريم جاى اصالة اللزوم نيست .\r\nمرحوم صاحب جواهر مكرّر به « المؤمنون عند شروطهم » براى خيار فسخ در باب نكاح تمسّك كرده است و بر همين اساس ما سابقا فتوا مىداديم كه هر گونه شرطى تخلّف شود ، خيار فسخ ثابت است اگر چه بعد از تأمل به اين نتيجه رسيديم كه فقط در شرط صفات خيار فسخ هست .\r\nپس صاحب جواهر « 3 » مىگويد كه در نكاح مىتوان به « المؤمنون عند شروطهم » تمسّك كرد و اگر بشود در همه جا بايد بتوان به آن تمسّك كرد ولى با توجّه به دلايلى كه بيان كرديم نمىتوان به آن ت\r\nمسّك كرد .\r\n\r\nدليل حكم چهارم :\r\n\r\nروايات\r\nاگر شرط صفات كنند و تخلّف شود خيار ثابت است ، اين قاعدهء كلّى از كجا استفاده مىشود ؟ اين حكم را به صورت يك روايت عام نداريم ولى چند باب است كه از مجموع آنها مىتوان يك قاعدهء كلّى استفاده كرد .\r\n- رواياتى كه مىگويد اگر زن يك چشمى و يا محدود به حد باشد عقد نكاح فسخ نمىشود . « 4 »\r\n- رواياتى كه مىگويد اگر ثابت شود كه زن زانيه بوده قبل از عقد و بعد از عقد فسخ نمىشود . « 5 »\r\n- رواياتى كه مىگويد زن خودش را حرّه نشان دهد و بعد خلاف آن ثابت شود . « 6 »\r\nروايتى كه مىگويد اگر زن ادّعاى بكارت كند و بعد خلاف ثابت شود . « 7 »\r\n- رواياتى كه شوهر ادّعا كند كه از طايفهء فلان هستم و بعد خلاف آن ثابت شود . « 8 »\r\n\r\n\r\n","description":"","footnote":"\r\n( 1 ) . ج 2 ، ص 857 ، مسئلهء اوّلى از مسائل متفرّقه .\r\n( 2 ) . كتاب النكاح ، ج 2 ، ص 210 .\r\n( 3 ) . ج 30 و ص 374 و 377 .\r\n( 4 ) . باب 5 از ابواب عيوب .\r\n( 5 ) . باب 6 از ابواب عيوب .\r\n( 6 ) . باب 7 از ابواب عيوب .\r\n( 7 ) . باب 10 از ابواب عيوب .\r\n( 8 ) . باب 16 از ابواب عيوب .\r\n","page_name":" 103 ","page_number":103},
  {"content":"\r\n\r\n87 - مسئلهء 2 ( إذا شرط فى العقد ما يخالف المشروع ) 23 / 1 / 84\r\n\r\nمسألة 2 : إذا شرط فى عقد النكاح ما يخالف المشروع\r\nمثل أن لا يمنعها من الخروج من المنزل متى شاءت و إلى أين شاءت أو لا يعطى حق ضرّتها ( همسر دوّم ) من المضاجعة و نحوها ( و از حقوق ديگر مثل نفقه ) و كذا لو شرط أن لا يتزوّج عليها أو لا يتسرّى ( كنيزى كه با او معاملهء زوجيّت مىشود انتخاب نكند ) بطل الشرط و صحّ العقد و المهر ( بعضى گفته‌اند كه عقد صحيح است ولى مهر صحيح نيست چون للشرط قسط من الثمن ) و إن قلنا بأنّ الشرط الفاسد يفسد العقد ( چون در اينجا نص داريم و اجماعى است پس اگر در جاهاى ديگر شرط فاسد را مفسد بدانيم كه نمىدانيم در اينجا شرط فاسد مفسد نيست ) .\r\n\r\nمقدّمه :\r\nدر تمام ابواب معاملات ( بيع ، صلح ، هبه ، اجاره ، مزارعه ، مساقات و . . . ) بحث شروط آمده كه از مهمترين مباحث معاملات است ، در باب نكاح هم اين بحث وجود دارد و لذا بعضى مانند مرحوم شيخ انصارى بحث شروط را مستقلّا مطرح كرده و براى صحّت آن هشت شرط ذكر كرده‌اند ؛ يكى از شروط ، آن است كه مرحوم امام در اين مسأله فرموده‌اند كه شرط ، خلاف كتاب و سنّت و شريعت اسلام نباشد .\r\nمرحوم امام فقط اين شرط را ذكر كرده‌اند در حالى كه بقيّهء شروط هم لازم است ، به عنوان مثال از جملهء شروط اين است كه خلاف مقتضا و طبيعت عقد نباشد و يا شرط ، مجهول نباشد به جهالتى كه موجب غرر مىشود ؛ اين شرط امروز محلّ بحث است و در عقدنامه‌ها شرط شده است كه اگر بدون جهت و عذر شرعى طلاق بدهد ، لازم است آنچه بعد از نكاح بدست آورده‌اند نصف كنند كه اين شرط مبهم است ، چرا كه گاهى صد هزار تومان است و گاهى يك ميليارد و لذا ما مىگوييم كه طرفين مصالحه كنند .\r\nبنا بر اين ما موارد متعدّدى در باب شروط نكاح داريم كه محلّ ابتلاست ولى امام فقط شرط مخالف شرع را عنوان كرده و بقيّهء شروط را ذكر نفرموده‌اند .\r\nآيا در باب نكاح مانند ديگر ابواب ، شرط خلاف شرع جايز نيست ؟ و در اين صورت آيا با فساد شرط ، عقد و مهر باطل مىشود ؟\r\nاصل اين مسأله مسلّم است كه شرط خلاف شرع جايز نيست و از قضايايى است كه قياساتها معها ، ولى آيا با فساد شرط ، عقد و مهر هم باطل مىشود ؟\r\nاين مطلب محلّ بحث است .\r\n\r\nاقوال :\r\nمرحوم شيخ طوسى مىفرمايد :\r\nاذا أصدقها ألفا و شرط أن لا يسافر بها أو لا يتزوّج عليها أو لا يتسرّى عليها كان النكاح و الصداق صحيحين و الشرط باطلا و قال الشافعى المهر فاسد ( عقد صحيح و شرط و مهر فاسد است ) و يجب مهر المثل فأمّا النكاح فصحيح دليلنا إجماع الفرقة و أخبارهم . « 1 »\r\nمرحوم صاحب رياض مىفرمايد :\r\nإذا شرط فى العقد ما يخالف المشروع و لا يخلّ به مقصود النكاح ( خلاف مقتضاى عقد نيست بلكه خلاف شرط است ) . . . فسد الشرط اتّفاقا حكاه جماعة . . . دون العقد و المهر فيصحّان بلا خلاف يوجد هنا و به ( حكم يا اجماع ) صرّح جماعة من أصحابنا . « 2 »\r\n\r\nجمع‌بندى :\r\nاز نظر شيعه و سنّى شرط فاسد است ولى ظاهرا از نظر همه عقد صحيح است و در ناحيهء مهر به نظر اماميّه مهر صحيح است ولى شافعى مىگويد كه مهر هم باطل است .\r\nابتدا سراغ فساد شرط مىرويم و ادلّهء آن را بررسى مىكنيم .\r\n\r\nادلّهء فساد شرط :\r\n\r\n1 - اجماع :\r\nاجماع مدركى است .\r\n\r\n2 - قضايا قياساتها معها :\r\n« المؤمنون عند شروطهم » در دايرهء شروط شرعيّه است نه در مورد شروط خلاف شرع ، چون شرط خلاف شرع را شارع امضا نمىكند ، چرا كه مستلزم تناقض است چون از يك طرف مىگويد حرام است ، حال اگر بگويد وفاى به آن لازم است ، تناقض در كلام حكيم است و تناقض در كلام حكيم قبيح است .\r\n88 - ادامهء مسئلهء 2 24 / 1 / 84\r\n\r\n3 - روايات :\r\nروايات در واقع معلّل و ارشاد به حكم عقل است . روايات\r\n\r\n\r\n","description":"","footnote":"\r\n( 1 ) . خلاف ، ج 4 ، ص 388 ، كتاب الصداق ، مسئلهء 32 .\r\n( 2 ) . ج 7 ، ص 171 .\r\n","page_name":" 104 ","page_number":104},
  {"content":"\r\n\r\nدو طايفه است كه از ميان آنها چهار روايت صراحت بيشترى دارد . « 1 »\r\n\r\nطايفهء اوّل : روايات عامّه\r\nچهار روايت است كه يك اصل كلّى در آن بيان شده و در مورد مصداق خاصّى نيست و در تمام ابواب معاملات قابل تمسّك است كه هم در بحث فساد شرط و هم در بحث عدم فساد عقد و مهر قابل استفاده است و چون روايات متعدّد و معمول بهاست از اسناد آن بحث نمىكنيم .\r\n* . . . عن ابن سنان ، عن أبى عبد اللّه عليه السّلام فى رجل قال لامرأته : إن نكحت عليك أو تسرّيت فهى طلاق قال : ليس ذلك بشىء إنّ رسول اللّه صلّى اللّه عليه و آله قال : من اشترط شرطا سوى كتاب اللّه فلا يجوز ذلك له و لا عليه ( كه قاعدهء كلّى است و فقط مربوط به باب نكاح و مسئلهء طلاق نيست ) . « 2 »\r\n« تسرّيت » از مادّهء « سريّه » و به معناى كنيزى است كه با او معاملهء همسر مىشود و « سريّه » به معناى همسر است و بين اين دو در تلفّظ فرق گذاشته‌اند تا بين حرّه و كنيز فرق باشد و از ريشهء سرّ و يكى از معانى آن همسر است .\r\nنكته : آيا « فهى طلاق » شرط نتيجه است يا شرط فعل ؟ شرط نتيجه به اين معنا كه به مجرّد آن كه زوجه‌اى اختيار كرد ، زن خود به خود مطلّقه مىشود ولى اين بىمعناست چون طلاق داراى شرايطى است .\r\nاحتمال دوّم اين است كه شرط فعل باشد يعين جايز است زن خودش را مطلّقه كند يعنى حكم طلاق به دست زن باشد ( البتّه نه به معناى وكالت ، چون وكالت اشكال ندارد ) كه ظاهرا بلا مانع است .\r\n89 - ادامهء مسئلهء 2 27 / 1 / 84 * . . . عن محمّد بن قيس ( روايت صحيحه است ) عن أبى جعفر عليه السّلام فى رجل تزوّج امرأة و شرط لها إن هو تزوّج عليها امرأة أو هجرها ( زن را رها كند ) أو اتّخذ عليها سرّية ( كنيزى را در حكم همسر بگيرد ) فهى طلاق ( شرط فعل است يا نتيجه ؟ چون طلاق شرايطى دارد ، شرط نتيجه نيست پس شرط فعل است يعنى خود را مىتواند طلاق بدهد ) فقضى فى ذلك أنّ شرط اللّه قبل شرطكم ( خدا اين كار را حرام كرده و خلاف شرع است ) فإن شاء و فى لها بما اشترط و إن شاء أمسكها و اتّخذ عليها و نكح عليها . « 3 »\r\nاين روايت عام است و مىفرمايد هركجا واجب و حرامى باشد و ما با آن مخالفت كنيم فاسد است .\r\n* و العيّاشى فى تفسيره ( روايت مرسله است چون در تفسير عيّاشى است ) عن ابن مسلم ، عن أبى جعفر عليه السّلام قال : قضى أمير المؤمنين ( اين روايت همان مضمون روايت قبل است و روايتهاى محمّد بن قيس غالبا در مورد قضاوتهاى امير المؤمنين عليه السّلام است ) فى امرأة تزوّجها رجل و شرط عليها و على أهلها ( ظاهرش شرط ضمن عقد است ) إن تزوّج عليها امرأة أو هجرها أو أتى عليها سريّة فإنّها طالق فقال : شرط اللّه قبل شرطكم . . . « 4 »\r\n* . . . عن الحلبى ( سند معتبر است ) عن أبى عبد اللّه عليه السّلام إنّه سئل عن رجل قال لامرأته : إن تزوّجت عليك أو بتّ عنك ( حق القسم را ادا نكردم ) فأنت طالق فقال : إن رسول اللّه صلّى اللّه عليه و آله قال : من شرط لامرأته شرطا سوى كتاب اللّه عزّ و جلّ لم يجز ذلك عليه و لا له الحديث . « 5 »\r\nاين روايات عام است و مىگويد تمام شروطى كه بر خلاف كتاب و سنّت است در عقد نكاح باطل و فاسد است .\r\n\r\nطايفهء دوّم : روايات خاصّه\r\nرواياتى كه در موارد خاصّه وارد شده « 6 » و شايد بتوان از آنها به دلالت التزاميّه عموميّت استفاده كرد .\r\nمرحوم حاجى نورى هم در مستدرك در ابواب مهور رواياتى نقل كرده كه مؤيّد اين معناست .\r\nمسأله منهاى روايات هم واضح است و در واقع روايات ارشاد به حكم عقل است ، چون وفاى به شرط خلاف شرع ، تناقض است ، چرا كه از يك طرف مىگويد شرط حرام است ، حال اگر بگويد وفاى به آن لازم است ، تناقض در كلام حكيم است و عقل آن را قبيح مىداند .\r\n\r\nروايت معارض :\r\nيك روايت معارض داريم كه مىگويد به شرطت عمل كن :\r\n* . . . عن منصور بزرج ، عن عبد صالح ( امام موسى بن جعفر عليه السّلام ) قال : قلت له : إنّ رجلا من مواليك تزوّج امرأة ثم طلّقها فبانت منه فأراد أن يراجعها ( آيا به معناى رجوع در طلاق رجعى\r\n\r\n\r\n","description":"","footnote":"\r\n( 1 ) . ح 1 و 2 ، باب 38 و ح 6 ، باب 30 از ابواب مهور و ح 1 ، باب 13 از ابواب مقدّمات طلاق .\r\n( 2 ) . ح 2 ، باب 38 از ابواب مهور .\r\n( 3 ) . ح 1 ، باب 38 از ابواب مهور .\r\n( 4 ) . ح 6 ، باب 20 از ابواب مهور .\r\n( 5 ) . ح 1 ، باب 13 از ابواب مقدّمات طلاق .\r\n( 6 ) . ح 2 ، باب 10 و ح 1 ، باب 20 و ح 1 ، باب 29 از ابواب مهور .\r\n","page_name":" 105 ","page_number":105},
  {"content":"\r\n\r\nاست يا عقد مجدّد ؟ عقد مجدّد است چون رجوع احتياجى به اين چيزها ندارد ) فأبت عليه إلّا أن يجعل اللّه عليه أن لا يطلّقها ( آيا نذر است يا شرط ضمن عقد ؟ اگر شرط ضمن عقد باشد « للّه » لازم نيست ، پس ظاهرا نذر است ) و لا يتزوّج عليها فأعطاها ذلك ثمّ بدا له فى التزويج بعد ذلك فكيف يصنع ؟ فقال : بئس ما صنع و ما كان يدريه ما يقع فى قلبه بالليل و النهار ( نمىداند در آينده چه مىشود پس نبايد زير بار تعهّدات اين چنين برود ) قل له : فليف المرأة بشرطها فإنّ رسول اللّه صلّى اللّه عليه و آله قال : المؤمنون عند شروطهم . « 1 »\r\nاز نظر سند : سند روايت خوب است و فقط « منصور بزرج » محلّ بحث است . اسم اين شخص منصور بن يونس و از اصحاب امام كاظم عليه السّلام است و لقبش « بزرگ » بوده كه عرب به آن « بزرج » مىگويد و اصالتا كوفى است .\r\nارباب رجال در مورد او اختلاف دارند . مرحوم نجاشى كه از بزرگترين علماى رجال است مىگويد : او كوفى و ثقه است .\r\nمرحوم كشّى كه رواياتى را در علم رجال نقل مىكند روايتى در ذمّ او نقل مىكند و حاصل روايات اين است كه او خدمت امام كاظم عليه السّلام رسيد و حضرت به فرمود كه من امروز فرزندم على را به عنوان جانشين خود به امامت منصوب كردم و او به امام على بن موسى الرضا عليه السّلام تبريك گفت ولى بعد از وفات امام كاظم عليه السّلام وفا نكرد ، زيرا اموالى از موسى بن جعفر عليه السّلام در نزد او بود و خواست اموال را نگه دارد و لذا بر امامت موسى بن جعفر عليه السّلام توقّف كرد ، چون او را از يك طرف ثقه دانسته‌اند و از طرف ديگر در ذمّ او روايت نقل شده ، مرحوم علّامه در مورد او توقّف كرده است ، پس وضعيّت سند اطمينان‌بخش نيست چون در بين علماى رجال اختلاف است .\r\nاز نظر دلالت : روايت از جهت دلالت مردّد است بين شرط ضمن العقد و نذر ، و ظاهرا نذر است چون تعبير « للّه عليه » دارد كه اگر نذر باشد ، خارج از بحث ماست پس دلالت روايت مبهم است و چنين روايت مبهمى نمىتواند با روايات سابق متعارض باشد .\r\nحال اگر فرض كنيم كه سند و دلالت روايت مشكل ندارد ، در مقام تعارض چه كنيم ؟ دو راه حل وجود دارد :\r\n\r\n1 - جمع دلالى :\r\nروايت معارض را حمل بر استحباب مىكنيم ، چون روايات سابقه صريح و اين روايت ، ظاهر در وجوب است ، پس جمع بين ظاهر و نص كرده و آن را حمل بر استحباب مىكنيم .\r\n\r\n2 - اعمال مرجّحات :\r\nاگر جمع دلالى را نپذيرفتيم ، نوبت به اعمال مرجّحات مىرسد كه روايات سابق شهرت روايى و فتوايى دارد و موافق با كتاب اللّه است ، پس روايات سابق مقدّم است .\r\n90 - ادامهء مسئلهء 2 29 / 1 / 84\r\n\r\nبقى هنا امران :\r\n\r\nالأمر الاوّل : آيا فساد شرط به عقد و مهر سرايت مىكند ؟\r\nمشهور و معروف بين فقهاى اماميّه اين است كه عقد و مهر فاسد نمىشود و فقط شرط فاسد است . البتّه دو مخالف داريم يكى شيخ طوسى در مبسوط و ديگرى مرحوم علّامه در مختلف كه ما قول آنها را از مرحوم صاحب مدارك نقل مىكنيم .\r\nصاحب مدارك مىفرمايد : اشكالى در فساد شرط مخالف كتاب و سنّت نيست و بحث در صحّت عقد است . در ادامه مىفرمايد :\r\nجدّ من در كتاب مسالك فرموده است كه ظاهر اصحاب اتّفاق بر صحّت عقد است ، چون مخالفى در مسأله نقل نشده است ، در ادامه مرحوم صاحب مدارك به كلام جدّش اشكال كرده و مىگويد : مرحوم علّامه در مختلف از مرحوم شيخ طوسى در مبسوط اين عبارت را نقل كرده است :\r\nإذا كان شرطا يعود بفساد العقد ( بر خلاف مقتضاى عقد ) مثل أن تشرط الزوجة عليه ( زوج ) أنّه لا يطؤها فالنكاح باطل ( يعنى هم شرط باطل است و هم نكاح ، پس مهر هم باطل مىشود ) ثمّ قال فى المختلف : و الوجه عندي ما قاله الشيخ فى المبسوط . « 2 »\r\nپس مشهور صحّت است و فقط دو نفر از بزرگان قائل به فساد عقد شده‌اند .\r\n\r\nدليل مشهور : روايات\r\nدليل مشهور چندين روايت است كه در بين آنها روايات صحيح هم وجود دارد و روايات متضافر است . حال با وجود اين روايات و لو در جاهاى ديگر با فساد شرط ، عقد فاسد مىشود ولى در باب نكاح شرط فاسد ، مفسد نيست و شارع حساب جداگانه‌اى براى نكاح باز كرده است .\r\n\r\n\r\n","description":"","footnote":"\r\n( 1 ) . ح 4 ، باب 20 از ابواب مهور .\r\n( 2 ) . نهاية المرام ، ج 1 ، ص 402 .\r\n","page_name":" 106 ","page_number":106},
  {"content":"\r\n\r\nاز بين اين روايات سه روايت كه صراحت بيشترى دارد ، مىخوانيم :\r\n* . . . عن محمد بن قيس ، عن أبى جعفر عليه السّلام فى الرجل يتزوّج المرأة إلى أجل مسمّى ( نكاح موقّت نيست بلكه شرط مىكند كه تا فلان مدّت مهر را بياورد ) فإن جاء بصداقها إلى أجل مسمّى فهى امرأته و إن لم يأت بصداقها إلى الأجل فليس له عليها سبيل ( طلاق ) و ذلك شرطهم بينهم حين أنكحوه فقضى للرجل أن بيده بضع امرأته و أحبط شرطهم ( شرط ، فاسد و عقد ، صحيح است و ظاهرا مهر هم صحيح است ، چون امام در مورد مهر چيزى نفرمودند ) . « 1 »\r\nاين روايت دو سند دارد كه در يك سند « سهل بن زياد » محلّ بحث است ، ولى روايت سند ديگرى دارد كه شيخ صدوق از محمّد بن على بن محبوب از احمد بن محمّد ، از ابن ابى نجران - اسم او عبد الرحمن است - از عاصم بن حميد كه همه از بزرگان و ثقات هستند نقل مىكند ، پس سند شيخ صدوق به محمّد بن قيس صحيح و معتبر و اين روايت از روايات صحيحه است .\r\n* . . . ( مرسلهء عياشى ) عن ابن مسلم ، عن أبى جعفر عليه السّلام قال : قضى أمير المؤمنين فى المرأة تزوّجها رجل و شرط عليها ( أى لها ) و على أهلها إن تزوّج عليها امرأة أو هجرها أو أتى عليها سرّية فإنّها طالق ، فقال : شرط اللّه قبل شرطكم إن شاء و فى بشرطه و إن شاء أمسك امرأته ( عقد صحيح و مهر هم صحيح است چون حكم مهر را نفرمودند ) و نكح عليها و تسرّى عليها و هجرها إن أتت بسبيل ذلك ( اگر كارى كند كه مصداق  « وَ اهْجُرُوهُنَّ فِي الْمَضاجِعِ »  شود نه رها كردن بىدليل ) . . . « 2 » .\r\nاين روايت هم دلالت خوبى بر صحّت عقد و مهر دارد .\r\n* . . . عن أبى جعفر عليه السّلام إنّه قضى فى رجل تزوّج امرأة و أصدقته هى و اشترطت عليه أنّ بيدها الجماع و الطلاق قال : خالفت السنّة و ولّيت حقّا ليست بأهله فقضى أنّ عليه الصداق و بيده الجماع و الطلاق و ذلك السنّة . « 3 »\r\nاگر چه در اين سه روايت راوى يكى بود ولى سه روايت است چون مضامين مختلف است .\r\nدو روايت ديگر هم در اين مورد داريم « 4 » ، پس به حسب نصوص خاصّه قائل به صحّت عقد و مهر و فساد شرط هستيم .\r\n\r\nدليل مرحوم شيخ و علّامه :\r\nاين دو بزرگوار مطابق با قاعده فرموده‌اند كه قرار داد توأم با شرط است و نمىتوان شرط را فاسد دانست و مشروط را فاسد ندانست ، به عبارت ديگر در اينجا يك انشاى واحد است كه مشتمل بر هر دو است ( انشاء العقد مع الشرط ) و وقتى يكى فاسد شد ديگرى هم فاسد مىشود .\r\n\r\nجواب از دليل :\r\nاوّلا ؛ اين خلاف نصّ است . آيا مرحوم شيخ نصوص را نديده است ؟ بعيد است . پس احتمال دارد نصوص را خلاف قاعده ديده و لذا آنها را رها كرده است ولى ما نمىتوانيم در مقابل نص اجتهاد كنيم و تابع نص هستيم .\r\nثانيا ؛ ما در عقود ديگر هم مىگوييم شرط فاسد ، مفسد نيست ، چون انشاى واحد را منحل به دو انشا مىكنيم ، حال اگر قيد و شرط از اركان عقد باشد ، وقتى اركان عقد خراب شد عقد هم خراب مىشود ، مثل اين كه ثمن يا مثمن وقفى باشد ، امّا اگر شرط از اركان نباشد در اينجا عرف عقلا آن را انشاى در انشا مىدانند كه اگر شرط باطل شود اصل معامله را باطل نمىدانند ، شاهد آن اين است كه اگر جنسى خريدارى و معيوب در آمد ، معامله باطل نيست ، بلكه خيار دارد ، چون شرط صحّت از اركان عقد نيست ، پس ما نه اينجا و نه جاهاى ديگر ، شرط فاسد را مفسد نمىدانيم .\r\n\r\nنكته : مرحوم امام ( ره ) سه مثال براى شرط خلاف شرع مطرح كردند\r\nكه ما دو مثال را قبول و در يك مثال شك داريم .\r\n1 - زن شرط مىكند كه مرد حقّ همسر ديگر را ندهد .\r\nاين خلاف شرع است چون اين از احكام است نه از حقوقى كه قابل اسقاط باشد .\r\n2 - زن شرط كند كه مرد ازدواج نكند و كنيزى در حكم همسر نگيرد .\r\nاين حكم هم خلاف شرع است چون حكم خداست و حق نيست كه بتوان با شرط ساقط كرد .\r\n3 - زن شرط مىكند آزاد باشد و هر وقت و هر جا كه خواست برود و مرد به زن هم مطمئن است ، ( مثل زنى كه كارمند است ) .\r\nاين شرط خلاف شريعت اسلام نيست به خصوص در جايى كه مزاحم حقّ شوهر نباشد ، پس وقتى مزاحم حقّ شوهر باشد اين شرط خلاف شرع است و جايى كه مزاحم حقّ شوهر نيست ، خلاف شرع نيست .\r\n\r\n\r\n","description":"","footnote":"\r\n( 1 ) . ح 2 ، باب 10 از ابواب مهور .\r\n( 2 ) . ح 6 ، باب 20 از ابواب مهور .\r\n( 3 ) . ح 1 ، باب 29 از ابواب مهور .\r\n( 4 ) . ح 2 ، باب 38 از ابواب مهور و ح 1 ، باب 13 از ابواب مقدّمات طلاق .\r\n","page_name":" 107 ","page_number":107},
  {"content":"\r\n\r\n91 - ادامهء مسئلهء 2 30 / 1 / 84\r\n\r\nسؤال : اگر زن شرط طلاق كند ، خلاف شرع است\r\nدر حالى كه در عقدنامه‌ها در جايى كه زوج نفقه ندهد يا زوجهء دوّمى اختيار كند يا به زندان ما فوق پنج سال بيفتد يا معتاد شود و يا كارى انتخاب كند كه در شأن زوجه نباشد و . . . شرط طلاق مىكنند ، چگونه در اين موارد حقّ طلاق به زوجه داده مىشود ؟\r\n\r\nجواب : در اينجا به زوجه وكالت بلا عزل داده شده است\r\nكه طلاق دهد و زوجه در واقع وكيل زوج است كه يا طلاق دهد يا وكيل در توكيل باشد و ديگرى را وكيل كند كه او را طلاق دهد و اين وكالت بلا عزل است .\r\nوكالت عقد جايز و قابل فسخ است ، ولى اگر به صورت شرط ، در ضمن عقد لازم بيان شود به رنگ عقد لازم در مىآيد ، مثلا اگر در ضمن بيع شرط كند كه فلان چيز را به او ببخشد با اين كه هبه ، عقد جايز است ولى چون در ضمن عقد لازم شرط شده لازم مىشود .\r\nشروطى كه در عقدنامه آمده عبارت است از :\r\n1 - استنكاف شوهر از دادن نفقهء زن به مدّت شش ماه به هر عنوان و عدم امكان الزام او به تأديهء نفقه و همچنين در موردى كه شوهر ساير حقوق واجبهء زن را به مدّت شش ماه وفا نكند و اجبار او به ايفا هم ممكن نباشد .\r\n2 - سوء رفتار و يا سوء معاشرت زوج به حدّى كه ادامهء زندگى را براى زوجه غير قابل تحمّل نمايد .\r\n3 - ابتلاى زوج به امراض صعب العلاج به نحوى كه دوام زناشويى براى زوجه مخاطره‌آميز باشد .\r\n4 - جنون زوج در مواردى كه فسخ نكاح شرعا ممكن نباشد .\r\nاين شرط اشكال فقهى دارد و آن اين كه به محض اين كه زوج ديوانه شد وكالت باطل مىشود و وقتى وكالت باطل شد ، زن نمىتواند خود را مطلّقه كند همان‌گونه كه در صورت موت هم وكالت باطل مىشود .\r\n5 - عدم رعايت دستور دادگاه در مورد منع اشتغال زوج به شغلى كه طبق نظر دادگاه صالح ، منافى با مصالح خانوادگى و حيثيّت زوجه باشد .\r\n6 - محكوميّت شوهر به حكم قطعى به مجازات پنج سال حبس يا بيشتر يا به جزاى نقدى كه بر اثر عجز از پرداخت منجر به پنج سال بازداشت شود يا به حبس و جزاى نقدى كه مجموعا منتهى به پنج سال يا بيشتر بازداشت شود و حكم مجازات در حال اجرا باشد .\r\n7 - ابتلاى زوج به هر گونه اعتياد مضرّى كه به تشخيص دادگاه به اساس زندگى خانوادگى خلل آورد و ادامهء زندگى براى زوجه دشوار باشد .\r\n8 - زوج زندگى خانوادگى را بدون عذر موجّه ترك كند .\r\nتشخيص ترك زندگى خانوادگى و تشخيص عذر موجّه با دادگاه است و يا شش ماه متوالى بدون عذر موجّه از نظر دادگاه غيبت نمايد .\r\n9 - محكوميّت قطعى زوج در اثر ارتكاب جرم و اجراى هر گونه مجازات اعمّ از حدّ و تعزير در اثر ارتكاب جرمى كه مغاير با حيثيّت خانوادگى و شئون زوجه باشد . تشخيص اين كه مجازات مغاير با حيثيّت و شئون خانوادگى است با توجّه به وضع و موقعيّت زوجه و عرف و موازين ديگر با دادگاه است .\r\n10 - در صورتى كه پس از گذشت پنج سال زوجه از شوهر خود به جهت عقيم بودن يا عوارض جسمى ديگر زوج ، بچّه‌دار نشود .\r\n11 - در صورتى كه زوج مفقود الاثر شود و ظرف شش ماه پس از مراجعهء زوجه به دادگاه پيدا نشود .\r\n12 - زوج همسر ديگرى بدون رضايت زوجه اختيار كند يا به تشخيص دادگاه نسبت به همسران خود اجراى عدالت ننمايد .\r\nدر اين دوازده صورت در محضر از زوج وكالت بلا عزل مىگيرد نه اين كه زوج حقّ طلاق را واگذار كرده باشد ، چرا كه واگذار كردن حقّ طلاق اشكال دارد نه وكالت در طلاق .\r\nهمچنين موقع خواندن صيغهء عقد هم به اين شرايط اشاره مىشود ؛ البتّه اين حكم در مورد كسانى است كه اين شروط را امضا كرده‌اند و كسانى كه آن را امضا نكرده‌اند در واقع چنين وكالتى نداده‌اند ، اگر اينها هم بخواهند چنين وكالتى بدهند ، در ضمن عقد خارج لازم مىتوانند چنين وكالتى دهند ؛ به عنوان مثال كتابى را به زوجه مىفروشد و در ضمن آن شرط وكالت مىكند . اين اصول دوازده‌گانه به نفع خانواده‌هاست و جلوى اجحاف زوج را مىگيرد .\r\nشرط سيزدهمى هم در عقدنامه‌ها آمده است كه در واقع شرط دوّم است چون دوازده شرط قبلى همه وكالت بود و آن\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nشرط اين است كه هرگاه طلاق به درخواست زوجه نباشد و طبق تشخيص دادگاه تقاضاى طلاق ناشى از تخلّف زن از وظايف همسرى يا سوء اخلاق و رفتار وى نبوده ، زوج موظّف است تا نصف دارايى موجود خود را كه در ايّام زناشويى با او به دست آورده يا معادل آن را طبق نظر دادگاه بلا عوض به زوجه منتقل نمايد .\r\nآيا اين شرط مشروع است ؟\r\nدوازده شرط قبلى وكالت است و اشكالى ندارد ولى اين شرط وكالت نيست بلكه مىگويد لازم است . اين شرط يك مشكل دارد و آن ابهام كامل اين شرط است . مرحوم شيخ انصارى بعد از بحث خيارات مباحث شروط را مطرح مىكند كه هشت شرط دارد و يكى از شروط اين است كه شرط مبهم نباشد .\r\nبه عقيدهء ما در اين مورد بايد زوجين با هم مصالحه كنند تا به خلاف شرع نيافتند .\r\n92 - مسئلهء 3 ( لو شرط أن لا يفتضها ) 31 / 1 / 84\r\n\r\nمسألة 3 : لو شرط أن لا يفتضها ( ازالهء بكارت نكند ) لزم الشرط\r\nو لو أذنت بعد ذلك جاز من غير فرق بين النكاح الدائم و المنقطع .\r\n\r\nعنوان مسأله :\r\nاين مسأله يكى از صغريات مسئلهء اوّل است . مسئلهء اوّل اين بود كه هر شرط مطابق كتاب و سنّت در نكاح جايز است ( كبرى ) حال مىخواهيم ببينيم آن چه كه در مسئلهء سوّم آمده مطابق كتاب و سنت است يا نه ؟ زنى ازدواج نموده و شرط كرده است كه زوج ازالهء بكارت نشود ، آيا اين مصداق شرط موافق كتاب و سنّت است ؟ آيا بين عقد دائم و منقطع فرق است ؟ و در هر صورت اگر قبول كرديم كه اين شرط جايز است آيا بعدا به مجرّد اذن زوجه ، زوج حقّ ازاله دارد يا بايد طلاق دهد و بعد مجدّدا تزويج كند تا اجازه داشته باشد ؟\r\n\r\nاقوال :\r\nاين مسأله اختلافى است و اقوال متعدّدى در آن وجود دارد و اقوال از اينجا پيدا شده كه آيا عقد و شرط صحيح است و يا هر دو فاسد است يا عقد صحيح و شرط باطل است ؟ آيا بين دائم و منقطع فرق است ؟\r\nما خلاصهء اقوال را از كتاب مسالك « 1 » نقل مىكنيم :\r\nقول اوّل : در نكاح دائم و منقطع عقد و شرط صحيح است .\r\nمرحوم محقّق در شرايع و مرحوم شيخ در نهايه و صاحب جواهر « 2 » در آخر كلماتش اين قول را پذيرفته‌اند .\r\nقول دوّم : عقد و شرط در نكاح منقطع صحيح است و در دائم باطل است .\r\nاين قول شيخ در مبسوط است و جماعتى از متقدّمين و متأخّرين از ايشان تبعيّت كرده‌اند .\r\nقول سوّم : در نكاح دائم و منقطع عقد صحيح و شرط باطل است كه قول ابن ادريس در سرائر است .\r\nقول چهارم : در نكاح دائم عقد صحيح و شرط باطل است ولى در نكاح منقطع عقد و شرط صحيح است كه قول ابن حمزه است .\r\nقول پنجم : عقد و شرط در نكاح دائم و منقطع باطل است كه نقطهء مقابل قول اوّل است . مرحوم شهيد اين قول را به صورت احتمال ذكر كرده و قائل آن را ذكر نمىكند .\r\nاحتمال ششم : مىگوييم مسأله به حسب مقامات مختلف است ، مثلا كسى كه در سنّ بالا ازدواج كرده و هدف او لذّت جنسى نيست بلكه محرميّت يا هم صحبت شدن و . . . را در نظر دارد ؛ اگر چنين شرطى كند صحيح است ، ولى اگر در سنّ پايين ازدواج كند چنين اهدافى بدون همراه بودن با تمتّعات جنسى بعيد به نظر مىرسد و صحيح نيست .\r\n\r\nادلّهء قائلين به قول اوّل :\r\nقائلين به صحّت عقد و شرط در عقد دائم و منقطع ( قول اوّل ) به دو دليل تمسّك كرده‌اند :\r\n\r\n1 - ادلّهء عامّهء شروط :\r\n« المؤمنون عند شروطهم » مطلق است و در ذيل بعضى از روايات آمده ، مگر شرطى كه حلالى را حرام و حرامى را حلال كند و ما نحن فيه هم ، حلالى را حرام يا حرامى را حلال نكرده است ؛ چون غايت نكاح منحصر به دخول و اقتضاض نيست و شاهد آن اين است كه اگر كسى بيمارى داشته باشد كه مانع از مقاربت است نمىتوان گفت كه نكاح او باطل است ، پس از عمومات ، صحّت عقد و شرط را فهميديم .\r\n\r\n\r\n","description":"","footnote":"\r\n( 1 ) . ج 8 ، ص 247 .\r\n( 2 ) . ج 31 ، ص 100 .\r\n","page_name":" 109 ","page_number":109},
  {"content":"\r\n\r\n\r\n2 - روايات خاصّه :\r\nدو روايت در باب 36 از ابواب مهور است كه هر دو ضعيف السند است ؛ البتّه روايت معارضى هم در باب 29 داريم كه به آن توجّه نكرده‌اند ، ولى مرحوم صاحب جواهر به آن توجّه كرده است .\r\n93 - ادامهء مسئلهء 3 3 / 2 / 84 * . . . عن محمّد بن على بن محبوب ، عن احمد بن محمّد ( بزنطى ) ، عن محمّد بن سنان ، عن محمّد بن عمّار ، عن سماعة بن مهران عن أبى عبد اللّه عليه السّلام قال : قلت له رجل جاء إلى امرأة ( خواستگارى ) فسألها أن تزوّجه نفسها فقالت : أزوّجك نفسى على أن تلتمس منّى ما شئت من نظر و التماس و تنال منّى ما ينال الرجل من أهله إلّا أنّك لا تدخل فرجك فى فرجى و تلذّذ بما شئت فإنّى أخاف الفضيحة ( از اين عبارت استفاده مىشود كه عقد موقّت بوده چون عقد دائم فضاحت ندارد ) قال : ليس له منها إلّا ما اشترط ( شرط و عقد صحيح است ) . « 1 »\r\nاز نظر سند : سند روايت ضعيف است ، چون « محمّد بن سنان » محلّ كلام است و نمىتوان به او اعتماد كرد و « عمّار بن مروان » هم مجهول الحال است .\r\nالبتّه روايات متضافر است ، علاوه بر اين ، جمع زيادى از اصحاب به اين روايت عمل كرده‌اند و مطابق قرآن و قواعد است .\r\nاز نظر دلالت : اين روايت به احتمال قوى در مورد عقد منقطع است و كلام صاحب جواهر در اينجا كه مىگويد روايت مطلق است ، صحيح نيست . ضمنا در روايت شرط كرده كه دخول حاصل نشود و ازالهء بكارت نيست ، پس ممكن است زن باكره نبوده و منظور از فضاحت بچّه‌دار شدن باشد ؛ پس از اين جهت روايت مطلق است و مخصوص بكر نيست .\r\n* . . . عن محمّد بن أسلم الطبرى ( متّهم به غلوّ و فساد مذهب است ) عن أبى عبد اللّه عليه السّلام قلت له رجل تزوّج بجارية عاتق ( ممكن است جاريهء آزاد شده مراد باشد و ممكن است به معناى باكره باشد ، يعنى بر حالت سابقه است كه بكر بودن زائل نشده است ) على أن لا يقتضّها ثمّ أذنت له بعد ذلك ( روايت سؤال از صحّت شرط نيست بلكه سؤال از يك مطلب فرعى است ) قال : إذا أذنت له فلا بأس . « 2 »\r\nدلالت مطابقى روايت مربوط به اذن است ولى دلالت التزامى بيّن دارد كه عقد و شرط صحيح است ، حال كه عقد صحيح است آيا اين حرمت به وسيلهء اذن زوجه زوال مىيابد ؟\r\nروايت سوّم « 3 » مثل روايت اوّل است و تنها تفاوت در راوى است كه در آنجا سماعه از امام نقل مىكرد و در اين روايت عمّار بن مروان است .\r\n\r\nروايت معارض :\r\nدر مقابل اين سه روايت يك روايت معارض داريم :\r\n* . . . عن محمّد بن قيس ، عن أبى جعفر عليه السّلام أنّه قضى فى رجل تزوّج امرأة و أصدقته هى و اشترطت على أن بيدها الجماع و الطلاق قال : خالفت السنّة و وليت حقّا ليس لأهله فقضى أن عليه الصداق و بيده ( زوج ) الجماع و الطلاق و ذلك السنّة . « 4 »\r\nآيا اين شرط با شرط در سه روايت قبل فرق دارد ؟ روايات سابق مىفرمود كه مواقعه يا ازاله‌اى نباشد ولى در اين روايت زوجه مىگويد طلاق و جماع به اختيار من باشد .\r\nآيا روايات سابق محكمتر از اين روايت نيست ؟ مرحوم صاحب جواهر معتقد است كه اين دو دسته روايت با هم فرق دارد و جاى تعارض نيست ، چون اين روايت با  « الرِّجالُ قَوَّامُونَ عَلَى النِّساءِ »  نمىسازد ولى ما مىگوييم شرط در روايات قبل تا ابد زوج را منع مىكند ولى در اين روايت مواقعه بدست زن است و ممكن است فردا روز از اين شرط عدول كند ، پس اگر چه شرط در اين روايت ابدى نيست و با روايات سابق فرق دارد ولى تعارض وجود دارد چرا كه روايات سابق شرط را صحيح دانسته ولى اين روايت شرط را باطل مىداند .\r\nدر مقام تعارض چون اكثر اصحاب به روايات سه‌گانه عمل كرده‌اند و آن روايات موافق كتاب و سنّت و قاعده است ، مقدّم است بله ، « بيدها الطلاق » را نمىتوانيم بپذيريم ولى شرط عدم مواقعه را قبول داريم .\r\nتلخّص من جميع ما ذكرنا : ما قول صحّت عقد و شرط را مىپذيريم و مىگوييم منهاى روايات اين شرط در عقد دائم مخالف مقتضاى عقد است ، علاوه بر اين ، سؤالها هم در روايات در مورد عقد موقّت است ، پس ترديدى نيست كه هر سه روايت در مورد عقد موقّت است ، بنا بر اين قول امام رحمه اللّه و عدّهء زيادى كه\r\n\r\n\r\n","description":"","footnote":"\r\n( 1 ) . ح 1 ، باب 36 از ابواب مهور .\r\n( 2 ) . ح 2 ، باب 36 از ابواب مهور .\r\n( 3 ) . وسائل الشيعة ، ج 14 ، ح 1 ، باب 36 از ابواب متعه .\r\n( 4 ) . ح 1 ، باب 29 از ابواب مهور .\r\n","page_name":" 110 ","page_number":110},
  {"content":"\r\n\r\nفرموده‌اند بين دائم و منقطع فرقى نيست ، نمىپذيريم و روايات اطلاق ندارد ، چون در عقد دائم هيچ داعى بر اين شرط نيست و هيچ انسان سالمى چنين شرطى نمىكند .\r\nأضف إلى ذلك : اين شرط خلاف مقتضاى عقد است چون در عقد دائم بايد آزاد باشد ولى در عقد موقّت امكان دارد .\r\nجمع‌بندى : تا اينجا نظر ما موافق كسانى شد كه بين عقد دائم و موقّت فرق گذاشته‌اند .\r\nاگر زن بعدا اجازه داد آيا با اجازهء او مشكل حل مىشود ؟\r\nمشهور و معروف اين است كه با اجازه حل مىشود و احتياج به عقد جديد نيست ولى بعضى معتقدند كه اجازه مشكل را حل نمىكند و نياز به عقد جديد است .\r\n\r\nجواب :\r\nاوّلا ، اين اجتهاد در مقابل نصّ است ، چون نص مىگويد اجازه كافى است و اصحاب هم به آن عمل كرده‌اند .\r\nثانيا ، اين در واقع برمىگردد به اين كه زوجه حقّى داشته است كه جلوگيرى كند و حال مىخواهد اسقاط حق كند ، مثل كسى كه خانه‌اى را فروخته و حقّى براى خود قرار داده كه تا زمان محضر در خانه بنشيند بعد اين حق را ساقط مىكند و خانه را تحويل مىدهد ، اين اشكالى ندارد ؛ پس با اسقاط حق ، حق ساقط مىشود و با اذنش شرط ساقط مىشود و وقتى يك بار دخول صورت گرفت براى هميشه جايز است .\r\n94 - مسئلهء 4 ( لو شرط أن لا يخرجها من بلدها ) 4 / 2 / 84\r\n\r\nمسألة 4 : لو شرط أن لا يخرجها من بلدها أو أن يسكنها فى بلد معلوم أو منزل مخصوص يلزم الشرط .\r\n\r\nعنوان مسأله :\r\nاين مسأله نيز در واقع مصداقى از مصاديق مسئلهء اوّل است .\r\nشرط مسكن از ناحيهء زوجه يكى از شروط مباح بوده و انواع و اقسامى دارد ؛ گاهى شرط مىكند كه در فلان شهر يا در فلان محلّه و يا در فلان خانه باشد و گاهى شرط عدم مسافرت مىكند ، آيا اين شرطها جايز است ؟ بله وفاى به اين شرطها لازم است .\r\n\r\nاقوال :\r\nدر مسأله دو قول است و قول سوّمى هم در كلمات صاحب رياض به صورت احتمال آمده است :\r\n1 - عقد و شرط صحيح است .\r\n2 - شرط باطل و عقد صحيح است و فساد شرط به عقد سرايت نمىكند .\r\n3 - شرط و عقد فاسد است و فساد شرط به عقد سرايت مىكند .\r\nمرحوم شهيد ثانى عبارتى دارد كه خلاصهء آن چنين است :\r\nالقول بلزوم الشرط للشيخ فى النهاية و تبعه عليه جماعة منهم العلّامة فى المختلف و الإرشاد و الشهيد فى اللمعة و الشرح . . . و صرّح ابن إدريس ببطلان الشرط مع صحّة العقد و تبعه جماعة من المتأخرين و الشيخ فى المبسوط و الخلاف منع من اشتراط أن لا يسافر بها و جعلوه ( شيخ را ) من جملة القائلين بالمنع فى المسألة ( مرحوم شيخ شرط عدم مسافرت را با شرط سكنى مساوى و هر دو را باطل مىداند ) و ليس كذلك ( ممكن است كسى مانع مسافرت شود ولى مانع سكنى گزيدن در شهر خاصى نشود ) لأنّ السفر أمر آخر غير الخروج من البلد . « 1 »\r\nمرحوم صاحب رياض هم همين دو قول را نقل كرده و قول اوّل ( صحّت شرط ) را اشهر مىداند و فقط چيزى كه اضافه دارد اين است كه مىفرمايد :\r\nباستلزام فساد الشرط على تقدير تسليمه فساد المشروط بمقتضى القاعدة . « 2 »\r\nابن قدامه در مغنى « 3 » به صورت مسلّم همهء شرايط را صحيح مىداند حتّى اگر شرط كند كه زوجهء دوّم نگيرد صحيح است - كه ما نپذيرفتيم - و جزء مسلّمات است كه در ميان عامّه همه قبول دارند .\r\n\r\nادلّهء قول اشهر ( صحّت عقد و شرط ) :\r\n\r\n1 - ادلّهء عامّه :\r\n« المؤمنون عند شروطهم » و   « أَوْفُوا بِالْعُقُودِ »   مىگويد وفاى به هر شرطى لازم است ، غير از شروطى كه مخالف كتاب اللّه و مقتضاى عقد باشد كه اينها جايز نيست ، پس به مقتضاى ادلّهء عامّه اين شروط را صحيح مىدانيم .\r\nإن قلت : استمتاع ، حقّ زوج است و اگر زوجه بگويد من با تو به سفر نمىآيم و يا در فلان خانه مىمانم محدوديتى براى حقّ زوج است و محدوديّت حقّ زوج خلاف كتاب و سنّت و\r\n\r\n\r\n","description":"","footnote":"\r\n( 1 ) . مسالك ، ج 8 ، ص 249 و 250 .\r\n( 2 ) . ج 7 ، ص 175 .\r\n( 3 ) . ج 7 ، ص 448 .\r\n","page_name":" 111 ","page_number":111},
  {"content":"\r\n\r\nمقتضاى عقد است ، پس اين شرط فاسد است .\r\nقلنا : از اين اشكال دو جواب مىدهيم :\r\n\r\nجواب نقضى :\r\nدر باب بيع كسى نگفته است كه اگر معامله‌اى بكند و خانه را بفروشد و تصرّف را به يك سال بعد بگذارد ، باطل است پس در نكاح همچنين نيست .\r\n\r\nجواب حلّى :\r\nچيزهايى داريم كه مخالف مطلق عقد است يعنى با ذات عقد نمىسازد ، مثل اين كه در عقد دائم شرط كند كه مقاربتى حاصل نشود كه اين خلاف ذات و طبيعت عقد است و يا مىگويد من اين خانه را به تو مىفروشم به شرط اين كه به هيچ وجه در آن تصرّف نكنى و امّا چيزهايى داريم كه مخالف اطلاق عقد است نه طبيعت آن و اطلاق عقد را مقيّد مىكند ، مثلا مىگويد اين خانه را به تو مىفروشم مشروط بر اين كه يك سال ديگر تحويل بدهم ؛ اين اشكالى ندارد و ما نحن فيه هم از اين قبيل است ، چون نمىگويد كه در هيچ خانه‌اى با تو زندگى نمىكنم بلكه مىگويد مرا در فلان خانه ساكن كن و يا مىگويد هميشه در خدمت شما هستم و فقط سفر نمىآيم .\r\nپس در همه جا ، شرايطى كه خلاف مطلق عقد ( ذات و طبيعت عقد ) است باطل است و شرايطى كه اطلاق عقد را تقييد مىزند اشكالى ندارد .\r\nدر مورد جايى كه انسان شك كند شرطى خلاف مقتضاى عقد است يا خلاف اطلاق عقد ، در آينده صحبت خواهيم كرد .\r\n\r\n2 - روايت صحيحه :\r\n* . . . عن أبى العبّاس ، عن أبى عبد اللّه عليه السّلام فى الرجل يتزوّج المرأة و يشترط أن لا يخرجها من بلدها ( ظاهرش اين است كه مهاجرت نكند نه اين كه مسافرت نكند . « بلد » در آيات و روايات به معناى شهر است ولى در عرف عربى امروز بلد به معناى مملكت ، و مدينه به معناى شهر است ) قال : يفى لها بذلك أو ( ترديد از راوى است ) قال : يلزمه بذلك . « 1 »\r\nسند روايت معتبر است و ظاهرا ابو العبّاس به قرينهء روايت هشام بن سالم « عبّاس بن فضيل بقباق » است . مرحوم اردبيلى در جامع الروات مىگويد : از كسانى كه از ابو العبّاس نقل مىكند هشام بن سالم در باب نكاح است كه ظاهرا همين روايت مراد است . درست است كه روايت يك مصداق از محلّ بحث ما را بيان كرده ( أن لا يخرجه من البلد ) و اخصّ از مدّعاست چون مدّعاى ما بلد ، خانه ، محلّه و عدم مسافرت بود ولى مىگوييم به الغاى خصوصيّت روايت شامل همه مىشود .\r\nنكته : مرحوم صاحب رياض فرمود اگر به فساد شرط قائل شديم بايد به فساد مشروط هم قائل شويم و در امور تكوينيّه وقتى شرط خراب شد مشروط هم خراب مىشود ، چون علّت تامّه تركيبى است از مقتضى و شرط و عدم مانع ، كه اگر اين سه ، دست به دست هم ندهد ، علّت تامّه حاصل نمىشود ، حال در عقود شرعيّه هم همين را مىگوييم : « فساد الشرط يوجب فساد المشروط » وقتى شرط خراب شد ، مشروط هم خراب مىشود چون يك انشاست و وقتى نصف آن خراب شد ، شخص مىتواند بگويد كه من اين را نمىخواستم بلكه مشروط را با آن شرط مىخواستم .\r\nجواب : عرف عقلا در اين موارد انشا را به دو انشا تحليل كرده و مىگويند ؛ اركان عقد يك انشا و مهر انشاى ديگرى است و اگر مهر خراب شد عقد خراب نمىشود ، بلكه سراغ مهر المثل مىرويم ، به تعبير ديگر از قبيل تعدّد مطلوب است ، يعنى نكاح ( مشروط ) يك مطلوب و مهر ( شرط ) مطلوب ديگر است و اگر يكى باطل شد ديگرى باطل نمىشود . مثال روشن آن معامله‌اى است كه در آن ثمن يا مثمن معيوب در آمده است كه در اين صورت كسى قائل نيست كه اگر جنس معيوب بود معامله باطل است بلكه همه قائل به خيار عيب هستند .\r\n95 - فصل فى القسم و النشوز و الشقاق 5 / 2 / 84\r\n\r\nفصل فى القسم و النشوز و الشقاق\r\nلكلّ واحد من الزوجين حقّ على صاحبه يجب عليه القيام به و إن كان حق الزوج أعظم و من حقّه عليها أن تطيعه و لا تعصيه و لا تخرج من بيتها إلّا بإذنه و لو إلى أهلها حتّى لعيادة والدها أو فى عزائه بل ورد أن ليس لها أمر مع زوجها فى صدقة و لا هبة و لا نذر فى مالها الّا بإذنه إلّا فى حجّ أو زكات أو برّ والديها أو صلة قرابتها و تفصيل ذلك كلّه موكول إلى محلّه و أمّا حقّها عليه فهو أن يشبعها و يكسوها ( نفقه كه معناى وسيعى دارد ) و أن يغفر لها إذا جهلت و لا يقبح لها وجها ( اخم نكند ) كما ورد فى الأخبار و التفصيل موكول إلى محلّه .\r\n« قسم » به معناى حقّ هم‌خوابگى در ليالى براى زوجات و\r\n\r\n\r\n","description":"","footnote":"\r\n( 1 ) . ح 1 ، باب 40 از ابواب مهور .\r\n","page_name":" 112 ","page_number":112},
  {"content":"\r\n\r\n« نشوز » به اين معناست كه يكى از زوج و زوجه به وظايف خود عمل نكند و زير بار مسئوليّت نرود و « شقاق » يعنى زوج و زوجه با هم درگير شوند و در بين آنها شكافى پيدا شود كه احكام خاصّ خود را دارد .\r\nهمان‌گونه كه سابقا بيان شد تحرير الوسيله در اصل تحرير وسيلة النجاة مرحوم آقا سيد ابو الحسن اصفهانى است كه آن هم در سايهء جواهر است و جواهر هم همين بحث را دارد ؛ مرحوم صاحب جواهر در جواهر كه شرح شرايع است مقدّمه‌اى در مورد حقوق زن و مرد بر يكديگر ذكر كرده است ؛ مسالك هم كه شرح ديگرى بر شرايع است همين بحث را دارد .\r\nمرحوم امام هم در مقدّمه‌اى در مورد حقوق زن و مرد سه حق براى مرد و سه حق براى زن مطرح كرده‌اند كه ما در اينجا كلام امام را قدرى توسعه و تفصيل مىدهيم زيرا از يك طرف اين روزها محلّ بحث است و از اسلام چهرهء دگرگونى ارائه شده و گفته مىشود كه اسلام آيين مردانه است و به همين جهت اسلام را مورد حمله قرار مىدهند . از طرف ديگر در زمان ما جمعيّتهاى دفاع از حقوق زنان سر بلند كرده‌اند كه قصد قربت و خدمت ندارند و در واقع كار آنها فريبكارى و در بعضى از موارد كوبيدن مذهب است ، به عنوان مثال كنوانسيون حقوق زنان را تشكيل داده و فرهنگ غربى را در غالب دفاع از حقوق زنان به جوامع ديگر خصوصا جوامع اسلامى تحميل مىكنند كه لازم است ما ، از اسلام دفاع كنيم ، چرا كه اسلام مدافع حقوق زن و مرد است و اگر اين كار را نكنيم ، بيم آن مىرود كه اسلام را به تضييع حقوق زنان متّهم كنند ، در حالى كه تمام برنامه‌هاى آنان ريا و فريبكارى است .\r\nعلاوه بر اين زنان نصف جمعيّت جهان را تشكيل مىدهند و در بعضى از جوامع بيش از نصف است و اگر ما از حقوق آنان دفاع نكنيم بيم آن مىرود كه آنها سراغ مكاتب الحادى بروند و در زمانى كه نفرات در برنامه‌هاى جهانى مؤثّر است ، جذب مكاتب ديگر شوند و از اسلام جدا گردند .\r\nدر مصاحبه‌اى كه با يكى از رسانه‌هاى معتبر خارجى در مورد حقوق زنان انجام شد از آنها سؤال شد كه آيا تساوى حقوق زن و مرد اقتضا نمىكند كه در جوامع غربى نصف وزرا از زنان و نصف آن از مردان باشند ؟ در حالى كه در كشورى مثل آلمان كه از مدافعين حقوق زنان است ، يك مدير كل هم زن نيست ! در جواب گفتند : مردان جامعه اجازه نمىدهند ؛ پس معلوم مىشود كه اينها دروغ مىگويند و با اين كه چندين سال است شعار آزادى و برابرى زن را سر مىدهند هنوز اثرى از برابرى در جوامع غربى ديده نمىشود ؛ پس اين برنامه‌ها شعار و رياست نه واقعيّت .\r\nدر به دو ورود به بحث يك نگاه كلّى به حقوق زن و مرد در قرآن و بعد در اخبار مىاندازيم و سپس جزئيّاتى را كه امام فرمودند بحث مىكنيم .\r\n\r\nحقوق زن از ديدگاه قرآن :\r\nاز نظر كلّى قرآن اهمّيت زيادى به حقوق زنان مىدهد كه به عنوان نمونه چند آيه را بيان مىكنيم كه بعضى از اين آيات در جواهر و مسالك هم آمده است :\r\n1 -  « وَ لَهُنَّ مِثْلُ الَّذِي عَلَيْهِنَّ بِالْمَعْرُوفِ وَ لِلرِّجالِ عَلَيْهِنَّ دَرَجَةٌ »  . « 1 »\r\nصدر آيه حقّ طلاق را براى مردان ذكر مىكند و مىفرمايد معناى آن اين نيست كه زنان هيچ حقّى ندارند ؛ گرچه برابر نيستند ولى داراى حقوقى هستند .\r\nاسلام خانواده را مانند يك اداره مىداند ؛ مرد در خانواده حكم رئيس را دارد و زن مانند معاون و بچه‌ها به عنوان افراد آن هستند ، وقتى كسى رئيس شد ، ديگران هم براى خود جايگاه و حقوقى دارند .\r\n2 -  « وَ عاشِرُوهُنَّ بِالْمَعْرُوفِ »  « 2 » .\r\nاين بخش از آيه مىفرمايد با زنان به صورت معقول و پسنديده معاشرت كنيد نه به صورت يك برده و كنيز . قسمتى از صدر آيه مىفرمايد :\r\n « يا أَيُّهَا الَّذِينَ آمَنُوا لا يَحِلُّ لَكُمْ أَنْ تَرِثُوا النِّساءَ كَرْهاً »  ، در مورد زنان پولدارى كه از نظر ازدواج مطلوب نبودند ، افرادى از آنها خواستگارى كرده و آنها را تزويج مىكردند و بعد آنها را رها مىساختند و منتظر بودند تا آنها بميرند و از آن زنان ارث ببرند كه قرآن از آن نهى مىكند .\r\nدر قسمت ديگرى از اين آيه مىفرمايد :\r\n « وَ لا تَعْضُلُوهُنَّ لِتَذْهَبُوا بِبَعْضِ ما آتَيْتُمُوهُنَّ »  .\r\nهمان‌گونه كه بيان شد سابقا مهريّه را جلوتر مىدادند و بعضى از مردان بعد از ازدواج زنها را تحت فشار قرار مىدادند كه زنان مهريّه را پس دهند كه قرآن از اين عمل هم نهى مىكند و در ادامه مىفرمايد :  « وَ عاشِرُوهُنَّ بِالْمَعْرُوفِ »  و در انتها مىفرمايد :\r\n\r\n\r\n","description":"","footnote":"\r\n( 1 ) . سورهء بقره ، آيهء 228 .\r\n( 2 ) . سورهء نساء ، آيهء 19 .\r\n","page_name":" 113 ","page_number":113},
  {"content":"\r\n\r\n « فَإِنْ كَرِهْتُمُوهُنَّ فَعَسى أَنْ تَكْرَهُوا شَيْئاً وَ يَجْعَلَ اللَّهُ فِيهِ خَيْراً كَثِيراً »  .\r\nآيه اشاره به اين دارد كه ممكن است همسرى باشد كه خوشايند تو نيست ولى او را رها نكن ، شايد در آن خير و بركت باشد .\r\nاين آيات نشان مىدهد كه اسلام تا چه اندازه به حقوق زن اهميّت مىدهد .\r\n96 - فصل فى القسم و النشوز و الشقاق 7 / 2 / 84 3 -  إِنَّ الْمُسْلِمِينَ وَ الْمُسْلِماتِ وَ الْمُؤْمِنِينَ وَ الْمُؤْمِناتِ وَ الْقانِتِينَ وَ الْقانِتاتِ  ( قنوت به معناى عبادت )  وَ الصَّادِقِينَ وَ الصَّادِقاتِ وَ الصَّابِرِينَ وَ الصَّابِراتِ وَ الْخاشِعِينَ وَ الْخاشِعاتِ وَ الْمُتَصَدِّقِينَ وَ الْمُتَصَدِّقاتِ وَ الصَّائِمِينَ وَ الصَّائِماتِ وَ الْحافِظِينَ فُرُوجَهُمْ وَ الْحافِظاتِ وَ الذَّاكِرِينَ اللَّهَ كَثِيراً وَ الذَّاكِراتِ أَعَدَّ اللَّهُ لَهُمْ مَغْفِرَةً وَ أَجْراً عَظِيماً »  « 1 » .\r\nاز جملهء آياتى كه در آن زنان و مردان در مقامات معنوى الهى دوش به دوش هم قرار داده شده‌اند ، آيهء فوق است كه ده صفت را ذكر كرده و مىفرمايد زن و مرد هر دو در اين صفات در پيشگاه خدا برابرند .\r\nهمهء اينها مربوط به احترام به موقعيّت انسانى زن است ، پس اسلام موقعيّت زن و مرد را در نزد خدا يكسان مىداند ، اگر چه ممكن است از نظر توانايىها ، تفاوتهايى بين زن و مرد باشد ولى از نظر اسلام حقوق زن و مرد از همين موقعيّت انسانى نشأت مىگيرد .\r\n4 -  « وَ مِنْ آياتِهِ أَنْ خَلَقَ لَكُمْ مِنْ أَنْفُسِكُمْ أَزْواجاً لِتَسْكُنُوا إِلَيْها وَ جَعَلَ بَيْنَكُمْ مَوَدَّةً وَ رَحْمَةً إِنَّ فِي ذلِكَ لَآياتٍ لِقَوْمٍ يَتَفَكَّرُونَ »  « 2 » .\r\nاز بهترين شواهد در مورد احترام به حقوق زن تعبير به زوجيّت در مرد زن و مرد است كه به معناى همسر و هم‌تراز است ، يعنى زوج و زوجه هم‌تراز هستند ، چون زوج يعنى چيزى در كنار چيزى به عنوان عدل آن باشد .\r\nدر آيه نكاتى قابل توجّه است :\r\nاوّلا ؛ تعبير « أزواجا » به معناى همسانى است ، ثانيا ؛ « من أنفسكم » يعنى از خود شما و از جنس شما يعنى زن از جنس مرد است ، ثالثا ؛ زن و مرد در كنار يكديگر آرامش آفرينند و اگر با هم نباشند آرامش نيست ، رابعا ؛ بين زوج و زوجه رياست و حاكميّت نيست بلكه مودّت و رحمت است .\r\nدر تفسير نمونه سه تفاوت بين مودّت و رحمت آمده كه يك تفاوت مهم آن اين است كه مودّت بين اثنينى است ولى رحمت ممكن است يك طرفه باشد ، پس به اين معناست كه هميشه نبايد منتظر باشيد كه محبّت طرفينى باشد ، بلكه اگر يك طرفه هم باشد اشكالى ندارد ، يعنى اگر يكى از طرفين نامهربانى مىكند طرف مقابل مهربانى كند ، خامسا ؛ در آخر آيه مىفرمايد اينها نشانهء عظمت خداست .\r\nاگر اين آيه را بشكافيم معلوم مىشود كه زن برده و آلت دست نيست .\r\nتا اينجا بعضى از آيات را در زمينهء حقوق زن مطرح كرديم كه بايد روايات را هم در كنار اين آيات بررسى كنيم .\r\n97 - فصل فى القسم و النشوز و الشقاق 10 / 2 / 84 5 -  « وَ آتَيْتُمْ إِحْداهُنَّ قِنْطاراً فَلا تَأْخُذُوا مِنْهُ شَيْئاً أَ تَأْخُذُونَهُ بُهْتاناً وَ إِثْماً مُبِيناً »  « 3 » .\r\nاز جمله آياتى كه در مورد حقوق زن در قرآن وارد شده آيهء فوق است كه مىفرمايد اگر مال بسيار زيادى مهر زوجه بود و به او پرداخت كردى وقتى مىخواهى زن را رها كنى مبادا سر سوزنى در حقّ او كوتاهى كنى .\r\nبعضى از مفسّرين در مورد ذيل آيه معتقدند كه بعضى از زوجها براى اين كه مهر را از زوجه پس بگيرند تهمتى به او مىزدند و مىگفتند اگر مىخواهى تهمت نزنيم مهر را پس بده ؛ قرآن مىفرمايد از آنها چيزى از مهر را نگيريد .\r\nبه نظر ما از اين كه قرآن چنين محكم در مورد زنان صحبت مىكند ، معلوم مىشود كه زنها را در مسائل اقتصادى آزاد گذاشته است و شوهر نمىتواند زن را تحت فشار قرار دهد .\r\nاز جمع‌بندى اين آيات روشن مىشود كه قرآن مجيد براى زنها حقّ مهم و قابل توجّهى قائل شده است .\r\n\r\nحقوق زن از ديدگاه روايات :\r\nعلاوه بر آيات ، روايات متعدّدى در مورد حقوق زنان داريم .\r\nبعضى از روايات مرسله و بعضى معتبر است ولى چون روايات\r\n\r\n\r\n","description":"","footnote":"\r\n( 1 ) . سورهء احزاب ، آيهء 35 .\r\n( 2 ) . سورهء روم ، آيهء 21 .\r\n( 3 ) . سورهء نساء ، آيهء 20 .\r\n","page_name":" 114 ","page_number":114},
  {"content":"\r\n\r\nمتضافر است نياز به بحث سندى نيست .\r\nدر جلد 14 وسائل باب 75 تا 88 از ابواب مقدّمات نكاح ، روايات متعدّدى در مورد حقوق رجل و مرئه آمده است كه از باب نمونه چند روايت را مىخوانيم .\r\n* قال : و قال رسول اللّه صلّى اللّه عليه و آله : ألا خيركم خيركم لنسائه و أنا خيركم لنسائى . « 1 »\r\nاين منطق پيامبر اكرم صلّى اللّه عليه و آله است و با سخت‌گيرىهايى كه در بعضى از روايات آمده سازگار نيست .\r\n* قال : و قال رسول اللّه صلّى اللّه عليه و آله : ملعون ملعون من ضيّع من يعول ( عائله‌اش را ) . « 2 »\r\nاين روايت ابتدا حقّ رجل را بيان مىكند :\r\n* . . . عن النبى صلّى اللّه عليه و آله : قال من كان له امرأة تؤذيه لم يقبل اللّه صلاتها و لا حسنة من عملها حتّى تعينه و ترضيه و إن صامت الدهر و قامت و أعتقت الرقاب و أنفقت الأموال فى سبيل اللّه و كانت أوّل من ترد النار ثم قال : قال رسول اللّه صلّى اللّه عليه و آله و على الرجل مثل ذلك الوزر و العذاب إذا كان مؤذيا ظالما . . . و من كان له امرأة و لم توافقه و لم تصبر على ما رزقه اللّه و شقت عليه و حملته ما لم يقدر . . . « 3 »\r\n* . . . عن محمّد بن مسلم ، عن أبى عبد اللّه عليه السّلام قال : قال رسول اللّه صلّى اللّه عليه و آله : أوصانى جبرئيل بالمرأة حتّى ظننت أنّه لا ينبغى طلاقها إلّا من فاحشة مبيّنة ( عمل زشت آشكار ) . « 4 »\r\n\r\nحقوق مرد از ديدگاه قرآن :\r\nتا اينجا قسمتى از آيات و روايات مربوط به حقّ زوجه را خوانديم ؛ در مقابل ، آيات و رواياتى هم در مورد حقوق رجال داريم كه مهمترين آن آيهء زير است :\r\n « الرِّجالُ قَوَّامُونَ عَلَى النِّساءِ بِما فَضَّلَ اللَّهُ بَعْضَهُمْ عَلى بَعْضٍ وَ بِما أَنْفَقُوا مِنْ أَمْوالِهِمْ »  « 5 » .\r\nمىتوان اين آيه را به گونه‌اى معناى كرد كه جامعهء مرد سالار باشد ولى ممكن است « قوّامون » را با توجّه به معناى لغوى تفسير كنيم كه معناى قيام به امر است نه مالكيّت ، به عبارت ديگر قوّام به معناى مديريّت است .\r\nاسلام خانواده را به منزلهء يك جامعهء كوچك دانسته است كه مدير آن مرد و معاون آن زن و اعضاى آن فرزندان هستند و در يك اداره دو رئيس ممكن نيست ، البتّه در تنظيم برنامه مىتوان مشورت كرد ، ولى در امور اجرايى يك نفر لازم است و تصميم‌گير نهايى مرد است . حال اگر شارع مقدّس بفرمايد كه در خانه دو رأى مخالف ممكن نيست و اگر شورايى باشد به طورى كه مرد در يك طرف و زن در طرف ديگر باشد و هيچ يك بر ديگرى برترى نداشته باشد نمىتوان به قرعه متوسّل شد چون قرعه در اينجا بىمعناى است ، پس لازم است حرف يك طرف مقدّم باشد . قرآن مىفرمايد به دو دليل مسئوليّت برتر براى مرد است :\r\n1 -  « بِما فَضَّلَ اللَّهُ بَعْضَهُمْ عَلى بَعْضٍ »  :\r\nبه طور كلّى مردان توانايى بيشترى دارند و اين هيچ جاى بحث ندارد . غربىها در اينجا رياكارانه برخورد مىكنند و شعار تساوى سر مىدهند ولى در عمل كاملا بر خلاف آن رفتار مىكنند و تمام پستهاى حسّاس دست مردان است ولى اسلام صادقانه مىگويد كه مردان برترىهايى دارند كه اين برترىها باعث مىشود كه آنها در ادارهء جامعه قدرى جلوتر باشند نه اين كه همه چيز بر عهدهء آنها باشد .\r\n2 -  « بِما أَنْفَقُوا »  :\r\nتمام مسئوليّتهاى مالى بر عهدهء زوج است كه بايد زحمت بكشد و روزى كسب كند ، حال وقتى مسئوليّت اقتصادى به عهدهء مرد است تصميم‌گيرى هم بر عهدهء اوست ، پس « قوّامون » در آيه به معناى يك قدم جلوتر از زنان بودن است نه اين كه مالك و صاحب اختيار باشد .\r\nروايات متعدّدى هم در ذيل اين آيه در مورد حقوق مردان داريم كه بعضى از آنها را بيان خواهيم كرد .\r\n98 - حق اوّل ( أن تطيعه و لا تعصيه ) 11 / 2 / 84\r\n\r\nحقوق مرد از ديدگاه روايات :\r\nروايات مربوط به حقوق مرد هم متعدّد و متضافر است كه دو روايت را مىخوانيم :\r\n* . . . عن جابر ، عن أبى عبد اللّه عليه السّلام قال : إنّ اللّه كتب على الرجال الجهاد و على النساء الجهاد ، فجهاد الرجل أن يبذل ماله و دمه حتّى يقتل فى سبيل اللّه و جهاد المرأة أن تصبر على ما ترى من أذى زوجها و غيرته ( جهاد زن در واقع جهاد اكبر يعنى جهاد نفس است ) . « 6 »\r\n\r\n\r\n","description":"","footnote":"\r\n( 1 ) . ح 11 ، باب 88 از ابواب مقدّمات نكاح .\r\n( 2 ) . ح 6 ، باب 88 از ابواب مقدّمات نكاح .\r\n( 3 ) . ح 1 ، باب 82 از ابواب مقدّمات نكاح .\r\n( 4 ) . ح 4 ، باب 88 از ابواب مقدّمات نكاح .\r\n( 5 ) . سورهء نساء ، آيهء 34 .\r\n( 6 ) . ح 6 ، باب 78 از ابواب مقدّمات نكاح .\r\n","page_name":" 115 ","page_number":115},
  {"content":"\r\n\r\nشايد دليل اين كه به زن گفته شده بر اذيّت مرد صبر كند اين باشد كه مردان در جامعه داراى مشكلات فراوانى هستند و گاهى داراى ظرفيّت كاملى نيستند و در خانه با ابراز ناملايمات ، همسر خود را تحت فشار قرار مىدهند كه اگر زنان بر اين صبر كنند ، مانند جهاد است ، البتّه اين چراغ سبزى براى مردان نيست كه زنان را اذيّت كنند ولى اگر زن تحمّل كند براى او جهاد است .\r\nتعبير به « غيرته » در روايت اشاره به اين است كه بعضى از مردان غيرتى افراطى هستند ، به طورى كه اگر همسرشان با هر مرد نامحرمى صحبت كند بدگمان شده و عكس العمل نشان مىدهند كه روايت مىفرمايد بايد زن اين ناملايمات را تحمّل كند ؛ باز معناى روايت اين نيست كه بدگمانى خوب است ، ولى اگر پيدا شد ، زن تحمّل كند كه اين جهاد اوست .\r\n* و من عدة من أصحابنا ، عن سهل بن زياد ( ضعيف است ) عن على بن حسان ، عن موسى بن بكر ، عن أبى إبراهيم ( موسى بن جعفر ) عليه السّلام قال : جهاد المرأة حسن التبعّل ( شوهردارى ) « 1 » .\r\nدر اسلام جهاد زن ، شوهردارى كردن است ، نه جهاد در ميدان جنگ و امّا مدّعيان تساوى زن و مرد بايد بگويند كه چند نفر از زنان در ميدانهاى جنگ دارند و يا چند نفر از فرماندهان عالىرتبهء جنگ از زنان هستند .\r\n\r\nبررسى حقوق زوج و زوجه\r\nدر كلام امام در تحرير الوسيله سه حق براى مرد و سه حق براى زن ذكر شده كه در كلام ديگران هم آمده است .\r\n\r\nحقوق زوج بر زوجه :\r\nمرحوم امام اين حقوق را در تحرير الوسيله بيان فرموده‌اند :\r\n\r\nحقّ اوّل : اطاعت زوجه از زوج\r\nحقّ اوّل اين بود كه فرمودند :\r\nو من حقّه عليها أن تطيعه و لا تعصيه ، حقّ مرد بر زن اين است كه زن او را اطاعت كرده و نافرمانى نكند . ما اجمال اين حق را قبول داريم ولى بايد ببينيم كه در چه چيزهايى بايد اطاعت كند ؟\r\nمرحوم امام و ديگران مثل صاحب جواهر و صاحب مسالك محدوده‌اى براى اطاعت زن تعيين نكرده‌اند ولى مرحوم صاحب رياض اطاعت را در مورد استمتاعات مىدانند .\r\nمتأسّفانه اين بخش از فقه داراى پيچيدگيهايى است ولى بزرگان به سادگى از آن گذشته‌اند ، و مانند ساير ابواب از آن بحث نكرده‌اند ؛ شايد به اين جهت بوده كه در آن زمان كمتر محلّ ابتلا بوده است ولى در زمان ما مسئلهء مهمّى است .\r\nمرحوم صاحب جواهر هم به سادگى از اين مسأله گذشته و مىفرمايد :\r\nو من حقّه عليها أن تطعيه و لا تعصيه و لا تتصدّق من بيته إلّا بإذنه و لا تصوم تطوّعا إلّا بإذنه و لا تمنعه نفسه و لو كانت على ظهر قتب ( جهاز و خميدگى پشت شتر و كنايه از اين است كه در هر شرايطى شوهر را منع نكند مثل اين كه گفته مىشود اگر آب در دستت است زمين بگذار و بيا كه كنايه از زود آمدن است ؛ البتّه انتظارات مرد از زن در مورد استمتاعات ، بايد در حدّ عرف و عادت باشد و اگر چيزى خلاف عرف و عادت بخواهد دليلى بر قبول آن از ناحيهء زوجه نداريم و دفعات و كيفيّت استمتاعات هم بايد متعارف باشد ) و لا تخرج من بيتها إلّا بإذنه و لو إلى أهلها و لو لعيادة والدها أو فى عزائه و أن تطيّب بأطيب طيبها و تلبس أحسن ثيابها و تتزيّن بأحسن زينتها . ( ظاهرا واجب و مستحب در اين عبارات مخلوط شده چون كسى نگفته است كه پوشيدن بهترين لباسها يا استعمال بهترين عطرها و يا استعمال بهترين زينتها واجب است ) « 2 » .\r\nصاحب جواهر در ادامه استدلال كرده و چند روايت را نقل مىكند و از آن رد مىشود .\r\nمرحوم شهيد ثانى مىفرمايد :\r\nفالواجب على كل منهما القيام للآخر بالحقوق الّتى عليه . . . و أن يكفّ عمّا يكره صاحبه من قول أو فعل به غير حقّ ( ظاهرا باز مستحب و واجب با هم ذكر شده است ) . . . و منه عدم الخروج من منزله به غير إذنه و لو إلى بيت أهلها حتّى عيادة مرضاهم و حضور ميّتهم و تعزيتهم . « 3 »\r\nمرحوم كاشف اللثام مىفرمايد :\r\nفكما يجب على الزوج النفقة و الإسكان و غيرهما كذا يجب على الزوجة التمكين من الاستمتاع و إزالة المنفّر من الدرن ( كثافت ) و روائح الخبيثة ( منفّرها را از خود دور كند چون مقدّمهء واجب يعنى استمتاع است ) . « 4 »\r\n\r\nاصل كلّى :\r\nما در فهم آيات و روايات يك اصل داريم و آن اين كه هرگاه متشابه و محكم در مقابل هم قرار گرفت متشابه را به وسيلهء\r\n\r\n\r\n","description":"","footnote":"\r\n( 1 ) . ح 2 ، باب 81 از ابواب مقدّمات نكاح .\r\n( 2 ) . ج 31 ، ص 147 .\r\n( 3 ) . مسالك ، ج 8 ، ص 308 .\r\n( 4 ) . كشف اللثام ، ج 7 ، ص 486 .\r\n","page_name":" 116 ","page_number":116},
  {"content":"\r\n\r\nمحكم تفسير مىكنيم ؛ حال اگر ظاهر و اظهر در مقابل هم بود ، ظاهر را به وسيلهء اظهر تفسير مىكنيم . در ما نحن فيه سه اصل محكم داريم كه متشابه‌ها را با آن تفسير مىكنيم :\r\n\r\nاصل اوّل : « عاشِرُوهُنَّ بِالْمَعْرُوفِ »\r\nابهام ندارد و محكم است و اگر چيزى در مقابل آن بود آن را با اين محكم تفسير مىكنيم .\r\n\r\nاصل دوّم : لا يجب على الزوجة خدمة البيت\r\nكسى نگفته است كه اگر زوجه در خانه خدمت نكرد ، ناشزه مىشود ، البتّه نبايد خدمت بيت را ترك كند ، چون ازدواج مشاركت است و به همين جهت است كه مىگويند در صورت طلاق مىتواند اجرة المثل بگيرد ولى اين در صورتى است كه قصد تبرّع نكرده باشد كه در محيط ما نوعا تبرّع است .\r\n\r\nاصل سوّم : حقّ شوهر مانع از اداى واجبات زن نمىشود\r\nحق شوهر بر زن مانع از اداى واجبات او نمىشود يعنى شوهر نمىتواند جلوى نماز ، روزه ، حج و . . . زوجه را بگيرد كه اين اصل مسلّم و محكم است ؛ حال وقتى زوج نمىتواند مانع انجام واجبات زوجه شود ، چگونه مىتواند مانع صلهء رحم كه يكى ديگر از واجبات است شود ؟ !\r\n99 - ادامهء حق اوّل زوج بر زوجه 12 / 2 / 84 رواياتى داريم كه ظاهر آنها با اين اصول منافات دارد كه بايد تفسير شود . برخى از بزرگان فقط متن روايت را نقل كرده و گذشته‌اند ، ولى نياز به تفسير دارد .\r\n* . . . عن محمّد بن مسلم ( سند معتبر است ) عن أبى جعفر عليه السّلام قال : جاء امرأة إلى النّبى صلّى اللّه عليه و آله فقالت : يا رسول اللّه صلّى اللّه عليه و آله ما حقّ الزوج على المرأة ؟ فقال لها : أن تطيعه و لا تعصيه و لا تصدّق من بيته إلّا بإذنه و لا تصوم تطوّعا إلّا بإذنه و لا تمنعه نفسها و إن كانت على ظهر قتب و لا تخرج من بيتها إلّا بإذنه و إن خرجت به غير إذنه من بيتها لعنتها ملائكة السماء و ملائكة الأرض و ملائكة الغضب و ملائكة الرحمة حتّى ترجع إلى بيتها قالت : يا رسول اللّه صلّى اللّه عليه و آله من أعظم الناس حقّا على الرجل ؟ قال : والده قالت : فمن أعظم الناس حقّا على المرأة ؟\r\nقال : زوجها قالت : فما لى عليه من الحق مثل ما له علىّ ؟ قال : لا و لا من كلّ مائة واحدة قال : فقالت : و الذي بعثك بالحقّ نبيّا لا يملك رقبتى رجل ابدا ( تا آخر عمر شوهر نمىكنم و تعبيرش اين بود كه مردى را مالك خود قرار نمىدهم ) « 1 » .\r\nحديث از نظر سند معتبر است و به همين دليل جمعى از بزرگان اين حديث را در كتب فقهى خود ذكر كرده و فتوا داده‌اند ولى اين حديث بايد بررسى شود :\r\nاوّلا : ممكن است اين حديث قضيّة فى واقعة باشد يعنى حديثى كه ناظر به شخص يا اشخاص معيّنى است و جنبهء عموميّت ندارد ، چرا كه احتمال دارد زنان آن زمان اعتنايى به شوهر نمىكردند و لذا پيامبر صلّى اللّه عليه و آله از اين تعابير استفاده فرموده‌اند ، پس تعارض با آيات  « وَ لَهُنَّ مِثْلُ الَّذِي عَلَيْهِنَّ »  ندارد ، و احتمال دارد كه بيان استحباب باشد يعنى اطلاق « تطيعه و لا تعصيه » را حمل بر استحباب كنيم و اگر حمل بر استحباب نكنيم ، مشكلات مهمّى پيدا مىشود ، چون خدمت بيت و ارضاع ولد به طور مسلّم بر زن واجب نيست ، پس نمىتوان گفت اطاعت مطلقا واجب است .\r\nثانيا : در روايات داريم « بعثت على الشريعة السمحة السهلة » و  « ما جَعَلَ عَلَيْكُمْ فِي الدِّينِ مِنْ حَرَجٍ »  اين چه شريعت آسانى است كه زن با شنيدن اين سخنان گفت من ديگر ازدواج نمىكنم و از شوهر كردن متنفّر شد ؟ !\r\nثالثا : اين روايت با آيهء  « وَ لَهُنَّ مِثْلُ الَّذِي عَلَيْهِنَّ بِالْمَعْرُوفِ »  سازگار نيست ، چرا كه آيه مىفرمايد اينها مثل هم هستند و در روايت مىگويد كه زنان يك صدم حقّ مرد را دارند .\r\nپس با توجّه به قراينى مانند رفتار حضرات ائمّهء معصومين عليهم السّلام و پيامبر صلّى اللّه عليه و آله با همسران خود و آيات و روايات ديگر ، مىگوييم يا زنان در آن زمان طغيان مىكردند كه پيامبر چنين فرموده‌اند ( از قبيل قضية فى واقعة ) و يا اين كه مستحبّ و واجب در كنار هم ذكر شده است ، پس نمىتوانيم به اطاعت و عدم عصيان مطلق فتوا دهيم .\r\n* . . . عن عمرو بن الجبير العزرمى ( مجهول الحال است ) عن أبى عبد اللّه عليه السّلام قال : جاءت امرأة إلى رسول اللّه صلّى اللّه عليه و آله : فقالت : يا رسول اللّه صلّى اللّه عليه و آله ما حقّ الزوج على المرأة قال : اكثر من ذلك ( بيش از اين است كه شما خيال مىكنيد ) قالت : فخبّرنى عن شىء منه قال : ليس لها أن تصوم إلّا بإذنه يعنى تطوّعا و لا تخرج من بيتها به غير إذنه و عليها أن تطيّب بأطيب طيبها و تلبس أحسن ثيابها و تزيّن بأحسن زينتها و تعرض نفسها عليه غدوة و عشيّا و أكثر من ذلك حقوقه عليها . « 2 »\r\n\r\n\r\n","description":"","footnote":"\r\n( 1 ) . وسائل الشيعة ، ج 14 ، ح 1 ، باب 79 از ابواب مقدّمات نكاح و كافى ، ج 5 ، ص 507 .\r\n( 2 ) . وسائل الشيعة ، ج 14 ، ح 2 ، باب 79 از ابواب مقدّمات نكاح و كافى ، ج 5 ، ص 507 .\r\n","page_name":" 117 ","page_number":117},
  {"content":"\r\n\r\nباز در اينجا اين سؤال مطرح است كه آيا ذيل روايت جزء واجبات است ؟\r\nقراين خارجيّه داريم كه بايد حمل بر استحباب شود و وقتى حمل بر استحباب شد از باب وحدت سياق ظهور بقيّه در وجوب متزلزل مىشود .\r\nأضف إلى ذلك ؛ اين روايت از نظر سند هم ضعيف است ؛ حال با وجود ضعف سند و ظهور در استحباب احتمال دارد كه در آن زمان زنها به خودشان نمىرسيدند و كثيف بودند و به همين جهت پيامبر چنين فرموده‌اند تا زنان از آن وضع خارج شوند ، پس باز احتمال قضيّة فى واقعة در اينجا وجود دارد .\r\n100 - ادامهء حق اوّل زوج بر زوجه 13 / 2 / 84 * و بالإسناد عن ابن أبي حمزة ( مشكل دارد ) ، عن أبي المغراء ، عن أبى بصير ، عن أبى عبد اللّه عليه السّلام قال : أتت امرأة إلى رسول اللّه صلّى اللّه عليه و آله فقالت : ما حق الزوج على المرأة ؟ قال : أن تجيبه إلى حاجته و إن كانت على قتب ( كه مراد استمتاعات است ) و لا تعطى شيئا إلّا بإذنه ( به قرينهء ذيل منظور از مال شوهر است ) فإن فعلت فعليها الوزر و له الأجر و لا تبيت ليلة و هو عليها ساخط ( شبى بر او نگذرد در حالى كه شوهر بر او خشمگين است ) قالت : يا رسول اللّه صلّى اللّه عليه و آله و إن كان ظالما ؟ ( هر چند حق با شوهر نيست ) قال : نعم الحديث ( آيا اين وظيفهء شرعى است يا يك وظيفهء اخلاقى ؟ يك وظيفهء اخلاقى است يعنى اگر او جفا كرد تو مدارا كن تا شيرازهء خانواده متلاشى نشود ، پس اين ذيل مستحبّ است ) « 1 » .\r\nدر اين حديث هم مثل احاديث ديگر واجب و مستحب با هم ذكر شده است . البتّه حديث ذيلى دارد كه در پاورقى آمده است :\r\nقالت و الذي بعثك بالحقّ لا تزوّجت زوجا أبدا .\r\nاين ذيل نشان مىدهد كه حكم نمىتواند واجب باشد ، چون با لا ضرر ، لا حرج و شريعت سمحه و سهله سازگار نيست و اين مدارا كردن به عنوان يك وظيفهء اخلاقى است .\r\nحديث ذيل دو سند دارد كه يك سند از كافى است و اشكال دارد و سند ديگرى از مرحوم صدوق است كه سند خوبى است .\r\n* . . . عن عبد اللّه بن سنان ، عن أبى عبد اللّه عليه السّلام قال : إنّ رجلا من الأنصار على عهد رسول اللّه صلّى اللّه عليه و آله خرج فى بعض حوائجه فعهد إلى امرأته عهدا ( آيا معاهده‌اى بسته يا اين كه امر كرده ؟ ) أن لا تخرج من بيتها حتّى يقدم ( در ادامه مىفرمايد پدر زن مريض شد و زن خدمت پيامبر صلّى اللّه عليه و آله فرستاد و پرسيد كه آيا اجازه مىدهيد به عيادت پدرم بروم ؟ پيامبر صلّى اللّه عليه و آله فرمود ) لا ، اجلسى فى بيتك ( در خانه‌ات بنشين و از همسرت اطاعت كن ، بيمارى پدر سنگين شد باز خدمت پيامبر فرستاد ، حضرت فرمود در خانه‌ات بنشين و از همسرت اطاعت كن ؛ براى مرتبهء سوّم به او خبر دادند كه پدرت فوت كرده خدمت پيامبر صلّى اللّه عليه و آله فرستاد و عرض كرد آيا اجازه دارم در تشييع پدر حاضر شوم ؟ پيامبر صلّى اللّه عليه و آله اجازه نفرمود بعد از دفن پدر ، پيامبر صلّى اللّه عليه و آله پيكى نزد زن فرستاد و فرمود : ) إن اللّه قد غفر لك و لأبيك بطاعتك لزوجك . « 2 »\r\nاگر « عهد » در روايت به معناى امر باشد ، خلاف ظاهر است و اگر به معناى عهد و پيمان باشد در اين صورت اطاعت زوج هم به معنى پيروى از قرار داد است ؛ حال آيا اين قرار داد شرط ابتدايى است كه ( در اين صورت واجب الوفاء نيست ) يا صيغهء عهد ( عاهدت اللّه ) خوانده است كه اين هم خلاف ظاهر است ؟\r\nبا اين حديث و امثال آن چه كنيم ؟ بايد بگوييم اين نيز يك مسئلهء شخصى و قضية فى واقعه است و يك كار مستحب بوده كه در قبال آن خداوند او و پدرش را آمرزيد تا نشان دهد اهميّت اطاعت شوهر تا چه اندازه است .\r\n* . . . عن جابر الجعفى ( سند ظاهرا معتبر است ) عن أبى جعفر عليه السّلام قال : خرج رسول اللّه صلّى اللّه عليه و آله يوم النحر ( عيد قربان ) إلى ظهر المدينة على جمل عارى الجسم ( شتر عريان ) فمرّ بالنساء فوقف عليهنّ ثم قال : يا معشر النساء تصدّقن و أطعن أزواجكنّ فإنّ أكثركنّ فى النّار فلمّا سمعن ذلك بكين ثم قامت إليه امرأة منهنّ فقالت : يا رسول اللّه صلّى اللّه عليه و آله فى النّار مع الكفّار ؟ و اللّه ما نحن بكفّار فقال لها رسول اللّه صلّى اللّه عليه و آله : إنّكنّ كافرات بحقّ أزواجكنّ « 3 » .\r\nاين ذيل نشان مىدهد كه اين روايت هم از قبيل قضية فى واقعه است ، چرا كه پيامبر شنيده بود كه عدّه‌اى از زنان در حق شوهرانشان كوتاهى مىكنند كه چنين آنها را مورد خطاب قرار مىدهند و اكثر آنها را اين چنين مىدانند نه تمام زنها را .\r\nدو حديث هم از عامّه نقل مىكنيم :\r\n* . . . عن ابن عبّاس قال : جاءت امرأة إلى النبى صلّى اللّه عليه و آله قالت يا رسول اللّه صلّى اللّه عليه و آله ما حق الزوج على زوجته ؟ قال : أن لا تمنع نفسها منه و لو\r\n\r\n\r\n","description":"","footnote":"\r\n( 1 ) . ح 3 ، باب 79 از ابواب مقدّمات نكاح .\r\n( 2 ) . ح 1 ، باب 91 از ابواب مقدّمات نكاح .\r\n( 3 ) . ح 3 ، باب 91 از ابواب مقدّمات نكاح .\r\n","page_name":" 118 ","page_number":118},
  {"content":"\r\n\r\nعلى قتب فإذا فعلت ( أى منعت ) كان عليه الإثم ثمّ قال : ما حقّ الزوج على زوجته ؟ قال : أن لا تعطى شيئا من بيته إلّا بإذنه ( پيامبر فقط دو حق را ذكر مىكند با اين كه در مقام بيان است وسائل هم در مقام سؤال است ) . . . . « 1 »\r\n* . . . عن النبى صلّى اللّه عليه و آله إنّ امرأة أتته فقالت : ما حقّ الزوج على امرأته فقال : لا تمنعه نفسها و إن كانت على ظهر قتب و لا تعطى من بيته شيئا إلّا بإذنه . . . و لا تصوم يوما تطوّعا إلّا بإذنه . . . و لا تخرج من بيته إلّا بإذنه . . . قيل فإن كان ظالما ؟ قال : و إن كان ظالما ( اين هم باز يك مسئلهء اخلاقى است چون پيامبر امضاى ظلم نمىكند ) . « 2 »\r\n\r\nجمع‌بندى :\r\nاز مجموع رواياتهاى هفت‌گانه استفاده مىشود اين روايات كه در مورد اطاعت مطلقه آمده نمىتواند دليل قطعى باشد ، چون با مستحبّات آميخته است و علاوه بر اين در خود روايات قراينى ( مثل و إن كان ظالما ) وجود دارد كه از آن اطاعت مطلق استفاده نمىشود ، همچنين قراين خارجيّه مثل  « عاشِرُوهُنَّ بِالْمَعْرُوفِ »  و آيهء  « وَ لا تُضآرُّوهُنَّ لِتُضَيِّقُوا عَلَيْهِنَّ »  ( بر زنها سخت نگيريد ) « 3 » هم وجود دارد . پس ما اطاعت مطلقه را نتوانستيم ثابت كنيم و آنچه كه در روايات آمده يك مسئلهء اخلاقى و از قبيل قضيّة فى واقعه است .\r\n101 - ادامهء حق اوّل زوج بر زوجه 13 / 2 / 84 بعضى معتقدند دفاع ما از حقوق زنان به معناى زن‌سالارى است در حالى كه دفاع ما از حقوق زنان به معناى زن‌سالارى نيست بلكه دفاع از مكتب اسلام است .\r\nزمانى بود كه بعضى با مطالعاتشان تبليغ مرد سالارى مىكردند ، ولى ما مىخواهيم كارى كنيم حقّ زنها به آنها داده شود تا افتخار كنند و زير پرچم اسلام بمانند كه اگر اين كار را نكنيم زير پرچم كنوانسيون دفاع از حقوق زنان مىروند .\r\nپس ما اطاعت مطلقهء مرئه نسبت به زوج را قبول نداريم . دو نفر از بزرگان هم با صراحت روى اين مسأله تأكيد كرده‌اند و معلوم مىشود كه ما در اين راه تنها نيستيم .\r\nمرحوم صاحب رياض مىفرمايد :\r\nفمتى ظهر من المرأة أمارة العصيان بتقطبها ( اخم كردن ) فى وجهه ( در مقابل شوهر ) و الضجر و السأم ( سنگينى و ناراحتى ) بحوائجه الّتى يجب عليها فعلها من مقدّمات الاستمتاع بأن تمتنع أو تتثاقل إذا دعاها إليه لا مطلق حوائجه إذ لا يجب عليها قضاء حاجته الّتي لا تتعلّق بالاستمتاع « 4 » .\r\nمرحوم آية اللّه خوانسارى هم بعد از نقل روايت محمّد بن مسلم و روايات ديگر مىفرمايد :\r\nو لا يخفى أنّها ( روايات ) مشتملة على الحقوق الواجبة و غير الواجبة فإنّما في رواية محمّد بن مسلم من قوله عليه السّلام على المحكى « أن تطيعه و لا تعصيه » يشمل إطلاقه الإطاعة و ترك العصيان فى كلّ أمر و من المعلوم عدم لزوم إطاعة الزوج فى غسل ثوبه و طبخ الخبز و غيره و سائر حوائجه . « 5 »\r\nدر ادامه مىفرمايد بعضى از مستحبّات در اين روايات است كه سيرهء زنان مؤمنهء ما بر خلاف آن است چرا كه هرگز بهترين زينتها و بهترين عطرها و بهترين لباسها را تهيّه نمىكنند كه در اين روايات به آن امر شده است .\r\n102 - حقّ دوّم ( عدم الخروج من منزله به غير إذنه ) 17 / 2 / 84\r\n\r\nحق دوّم : عدم خروج زوجه بدون اذن زوج از منزل\r\nدوّمين حقّى كه زوج بر زوجه دارد و در كلمات فقها و مرحوم امام هم آمده ، عدم خروج زوجه از منزل بدون اذن زوج است . دربارهء اين حق ، عامّه و خاصّه بحث كرده‌اند و غالبا آن را قبول كرده و از قبيل ارسال مسلّمات مىدانند . مرحوم شهيد ثانى مىفرمايد :\r\nو منه ( حقّ زوج ) عدم الخروج من منزله ( زوج ) به غير إذنه ( زوج ) و لو إلى بيت أهلها حتّى عيادة مرضاهم و حضور ميّتهم و تعزيتهم . « 6 »\r\nمرحوم صاحب حدائق بعد از نقل روايات دالّ بر حقوق زوج و زوجه اشاره‌اى به روايت محمّد بن مسلم و عزر مىكرده و مىفرمايد :\r\nو ظاهرها وجوب تلك الحقوق المذكورة فى الخبر الأوّل عليها و أنّها تؤاخذ بتركها . « 7 »\r\n\r\n\r\n","description":"","footnote":"\r\n( 1 ) . السنن الكبرى ، ج 7 ، ص 292 و 293 .\r\n( 2 ) . السنن الكبرى ، ج 7 ، ص 292 .\r\n( 3 ) . سورهء طلاق ، آيهء 6 .\r\n( 4 ) . ج 7 ، ص 199 .\r\n( 5 ) . جامع المدارك ، ج 4 ، ص 435 .\r\n( 6 ) . مسالك ، ج 8 ، ص 308 .\r\n( 7 ) . ج 23 ، ص 121 .\r\n","page_name":" 119 ","page_number":119},
  {"content":"\r\n\r\nسند روايت محمّد بن مسلم قوى و دلالتش بر عدم خروج از منزل خوب بود و وجوب مؤكّدى را مىرساند . تعبير روايت اين بود كه :\r\n* . . . إن خرجت من بيتها لعنتها ملائكة السماء و ملائكة الأرض و ملائكة الغضب و ملائكة الرحمة . . . « 1 »\r\nمرحوم صاحب جواهر « 2 » باز به صورت ارسال مسلّم اين مسأله را ذكر كرده است .\r\nاهل سنّت هم اين مسأله را پذيرفته‌اند و در اين كه آيا استثنا دارد و زوجه مىتواند به مسجد برود يا نه ، اختلاف دارند پس اصل مسئلهء عدم خروج را مسلّم دانسته‌اند .\r\nابن قدامه مىگويد :\r\nفصل : و للزوج منعها من الخروج من منزله إلى ما لها منه بدّ ( ضرورى نيست و چاره‌اى دارد ) سواء أرادت زيارة والديها أو عيادتها أو حضور جنازة أحدهما ، در ادامه داستان زنى كه شخصى را خدمت پيامبر صلّى اللّه عليه و آله فرستاد و اجازهء خروج از منزل گرفت و حضرت او را منع كرد نقل كرده و مىگويد : فقال القاضى له جواز منعها من الخروج إلى المساجد و هو مذهب الشافعى و ظاهر الحديث يمنعه من منعها لقول النبي صلّى اللّه عليه و آله لا تمنعوا إماء اللّه مساجد اللّه . « 3 »\r\nپس مسئلهء عدم خروج از منزل از حقوقى است كه اجماع بر آن قائم است و مخالفى نيست . علاوه بر اين كه مسأله ظاهرا مخالفى ندارد ، روايات متعدّدى هم دلالت بر آن دارد كه سه روايت از رواياتش سابقا مطرح شد ، يكى روايت محمد بن مسلم « 4 » و ديگرى روايت عزرمى « 5 » بود كه بيان شد عزرمى مجهول الحال است و شخص ديگرى هم در سند ضعيف است و روايت مىفرمود :\r\n* . . . و لا تخرج من بيتها إلّا بإذنه « 6 » .\r\nروايت صحيحهء ديگرى ( روايت عبد اللّه بن سنان ) « 7 » هم در مورد عدم خروج از منزل داشتيم كه در مورد مردى بود كه به سفر رفت و از زن خود پيمان گرفت كه از خانه خارج نشود .\r\nبيان شد كه اين روايت قابل اعتنا نيست و از قبيل قضيّة فى واقعه است ؛ پس مهم براى ما روايت محمّد بن مسلم است .\r\nروايات ديگرى هم نقل شد ، دو روايت از اهل تسنّن كه مىفرمود :\r\nلا تخرج من بيته إلّا بإذنه « 8 » .\r\nدر مجموع اين حق با حق اوّلى ( اطاعت مطلقه ) خيلى فرق دارد چون اطاعت مطلقه نه دليل داشت و نه سيره بر آن بود ، در حالى كه عدم خروج از بيت ، هم اتّفاق نظر بر آن است و هم روايت صحيحهء قوى الدلالة دارد ؛ ( البتّه اطاعت مطلقه را پذيرفتيم و گفتيم كه خلاف سيره و محكمات است ) ، پس بعيد نيست كه فتوا دهيم به اين كه خروج از منزل جايز نيست ، ولى مشكلى كه ما با فتواى بزرگان داريم عموميّتى است كه قائل شده‌اند ؛ عمدتا سه نوع خروج از منزل قابل استثناست :\r\n1 - براى حوايج شخصى از منزل خارج مىشود ، مثلا شوهر پولى براى تهيهء آذوقه به او داده و در مسافرت است كه در اينجا براى تهيّهء آذوقه مىتواند خارج شود و دليل آن عسر و حرج و ضرر است .\r\n2 - خروج براى انجام تكليفى از تكاليف واجب مثل اداى دين واجب و يا حج و صلهء رحم . يكى از واجبات صلهء رحم است كه يك معناى عرفى دارد و معناى آن اين است كه قطع رابطه با پدر و مادر نكند و در حدّ عرفيّات رابطه را برقرار كند . در عرف شركت در عزا و عيادت و حتّى شركت در مراسم عروسى هم صلهء رحم است و بايد ارتباط در حدّى باشد كه عرفا نگويند اينها قهر هستند و مشكل دارند .\r\nاز جمله مسائلى كه اين روزها جزء واجبات است ، حضور در مجالس وعظ و خطابه است ، براى اين كه تعلّم احكام دينى واجب است و معمولا جايى جز مساجد براى تعليم احكام نيست ، حال اگر زن را از خروج از منزل نهى كنند چگونه مسائل را ياد بگيرند علاوه بر اين كه اگر در جماعت شركت نكنند سبب استخفاف جماعت است پس بايد كم و بيش در جماعت حاضر شوند .\r\nو از جملهء واجبات حضور در بعضى از راه‌پيمايىهاست كه اگر حاضر نشوند ، نيمى از جامعه در واقع شركت نكرده‌اند و باعث ضعف نظام است ؛ پس اينها مسائلى است كه واجب است و اگر زن از منزل خارج نشود نمىتواند به واجبات خود عمل كند .\r\n\r\n\r\n","description":"","footnote":"\r\n( 1 ) . ح 1 ، باب 79 از ابواب مقدّمات نكاح .\r\n( 2 ) . ج 31 ، ص 147 .\r\n( 3 ) . ج 8 ، ص 129 .\r\n( 4 ) . ح 1 ، باب 79 از ابواب مقدّمات نكاح .\r\n( 5 ) . ح 2 ، باب 79 از ابواب مقدّمات نكاح .\r\n( 6 ) . ح 2 ، باب 79 از ابواب مقدّمات نكاح .\r\n( 7 ) . ح 1 ، باب 91 از ابواب مقدّمات نكاح .\r\n( 8 ) . السنن الكبرى ، ج 7 ، ص 292 .\r\n","page_name":" 120 ","page_number":120},
  {"content":"\r\n\r\n3 - جاهايى كه اگر شوهر نهى كند مصداق عدم معاشرت بالمعروف است . ما اگر اين استثنائات را كنار آن حكم كلّى ( عدم خروج از منزل بدون إذن ) بگذاريم ، ديگر جاى اعتراضى نيست كه اسلام طرفدار جامعهء مرد سالار است ؛ پس ما مىگوييم زنان از خانه بدون اذن شوهر خارج نشوند ولى موارد متعدّدى را استثنا كرده و اجازه مىدهيم .\r\n103 - ادامهء حقّ دوّم زوج بر زوجه 18 / 2 / 84 يكى از شرايط قصر نماز اين است كه سفر معصيت نباشد و از جمله سفرهاى معصيتى ، سفر زوجه بدون اذن زوج است ولى بعضى از فقها مخالفت كرده‌اند .\r\nمرحوم صاحب جواهر « 1 » مىفرمايد : سفر زوجه بدون اذن زوج ، سفر حرام است اگر مصداق نشوز باشد ، از اين عبارت معلوم مىشود كه خروج از منزل كه همه آن را حرام مىدانند و مسلّم است ، ظاهرا در جايى است كه خروج از منزل از باب نشوز باشد ، بنا بر اين وقتى سفر بدون نشوز حرام نباشد خروج از منزل به طريق اولى حرام نخواهد بود .\r\nدر حواشى عروه مرحوم آية اللّه العظمى خويى در مورد سفر زوجه بدون اذن زوج مىفرمايد :\r\nهذا إذا انطبق عليه عنوان النشوز و إلّا فالحكم بحرمة السفر فى غاية الإشكال .\r\nپس اصل مسأله متزلزل مىشود يعنى اين كه آيا اين حرمتى كه براى خروج بدون اذن ذكر كرديم ، حرمت مطلقه است يا حرمتى است كه مقيّد به نشوز شود يا حرمتى كه مقيّد به فساد باشد ؟ يعنى اگر خروج از منزل مستلزم فساد باشد حرام است ، پس معلوم مىشود اجماع بر حرمت مطلقه نيست ، چون همان گونه كه بيان شد عدّه‌اى با آن مخالفند ، بنا بر اين مسأله به اين وضوح و روشنى نيست كه فقها به سادگى از آن گذشته‌اند .\r\n\r\nروايات ديگرى در مورد حرمت خروج زن از منزل بدون اجازه :\r\nدر بحثهاى سابق در مورد حرمت خروج زن از منزل بدون اذن شوهر چهار روايت بيان شد ، روايات متعدّد ديگرى هم داريم كه به پنج روايت ديگر هم در اين مسأله اشاره مىكنيم .\r\n* . . . عن الحسين بن زيد ، عن الصادق ، عن آبائه عليهم السّلام عن النبى صلّى اللّه عليه و آله فى حديث المناهى ( حديثى است كه در آن نهىهاى متعدّدى آمده است ) قال : و نهى أن تخرج المرأة من بيتها به غير إذن زوجها ( ممكن است بگوييم نهى در اين حديث ظهور در حرمت ندارد چون در اين حديث مكروهات هم ذكر شده ولى در ادامه دارد كه ) فإن خرجت لعنها كل ملك فى السماء و كلّ شىء تمرّ عليه من الجنّ و الإنس حتّى ترجع إلى بيتها ( اين لعن با اين شدّت تأكيد در حرمت است ) و نهى أن تتزيّن لغير زوجها فإن فعلت كان حقّا على اللّه عزّ و جل أن يحرقها بالنّار . . . « 2 » .\r\nذيل روايت به اين معناست كه اين زينت مقدّمهء عمل نامشروع است و اين قرينه است بر اين كه در مورد خروج هم هر خروجى مراد نيست بلكه خروجى مراد است كه در آن احتمال فساد و فتنه بوده و مقدّمهء روابط نامشروع است ، به خصوص كه لعن به اين شدّت نمىتواند هر خروجى را شامل شود ( مثلا براى خريد حوايج خانه ) .\r\n* . . . عن جعفر بن محمّد ، عن آبائه عليهم السّلام فى وصيّة النبى صلّى اللّه عليه و آله لعلىّ عليه السّلام قال : يا على ليس على النساء جمعة و لا جماعة . . . و لا تخرج من بيت زوجها إلّا بإذنه فإن خرجت به غير إذنه لعنها اللّه عزّ و جلّ و جبرئيل و ميكائيل ( لعن شديد در روايت ممكن است قرينه بر حرمت باشد ) . . . « 3 » .\r\n* . . . عن محمّد بن على الرضا ( امام جواد عليه السّلام ) عن آبائه عليهم السّلام عن على عليه السّلام و قال : دخلت أنا و فاطمة على رسول اللّه صلّى اللّه عليه و آله فوجدته يبكى بكاء شديدا فقلت له فداك أبى و أمّى يا رسول اللّه صلّى اللّه عليه و آله ما الذي أبكاك فقال يا على ليلة أسرى بى إلى السماء رأيت نساء من أمّتي فى عذاب شديد پيامبر ناراحت شده و از علّت مجازات آنها سؤال مىفرمايد ، و جبرئيل براى حضرت شرح مىفرمايد : . . . و أمّا المعلّقة برجليها فإنّها كانت تخرج من بيتها به غير إذن زوجها ( چنين عذاب شديدى دليل بر حرمت است ) . . . « 4 » .\r\n* على بن جعفر فى كتابه ( معناى اين تعبير اين است كه كتاب على بن جعفر نزد صاحب وسائل بوده و از آن كتاب نقل مىكند ، پس روايت معتبر است ) عن أخيه قال : سألته عن المرأة أ لها أن تخرج به غير إذن زوجها ؟ ( اگر خروج بدون اذن به اين اندازه واضح بوده ديگر جايى براى اين سؤال نبوده است ) قال : لا ، و سألته عن المرأة أ لها أن تصوم به غير اذن زوجها ( روزهء مستحب مراد است\r\n\r\n\r\n","description":"","footnote":"\r\n( 1 ) . ج 14 ، ص 259 .\r\n( 2 ) . ح 5 ، باب 117 از ابواب مقدّمات نكاح .\r\n( 3 ) . ح 6 ، باب 117 از ابواب مقدّمات نكاح .\r\n( 4 ) . ح 7 ، باب 117 از ابواب مقدّمات نكاح .\r\n","page_name":" 121 ","page_number":121},
  {"content":"\r\n\r\nچون روزهء واجب كه جاى سؤال ندارد ) قال : لا بأس ( در حالى كه همه مىگفتند روزهء مستحبّ اشكال دارد ) « 1 » .\r\nروايتى هم در منابع عامّه آمده است :\r\n* عن عبد اللّه بن عمر قال : رأيت امرأة أتت إلى النبى و قالت : يا رسول اللّه صلّى اللّه عليه و آله ما حقّ الزوج على زوجته قال : حقّه عليها أن لا تخرج من بيتها إلّا بإذنه فإن فعلت لعنها اللّه و ملائكة الرحمة و ملائكة الغضب حتّى تتوب أو ترجع « 2 » .\r\nروايات ديگرى هم داريم كه مرحوم محدّث نورى در مستدرك الوسائل نقل كرده‌اند كه با همين مضامين است . در جامع الأحاديث هم اين احاديث جمع‌آورى شده است .\r\nپس احاديث در اين مسأله متضافر و دلالت آن هم صريح است ، به طورى كه حمل بر كراهت نمىشود ، ولى اين سؤال پيش مىآيد كه آيا بايد به اطلاق اين احاديث عمل كنيم يا اين احاديث در مورد جايى است كه نشوز ( سركشى در مقابل زوج ) يا فتنه و فساد لازم بيايد يا اين كه بگوييم اين روايات براى زنان صدر اسلام است كه به زمان جاهليّت نزديك و جديد الاسلام بودند ، بنا بر اين بعضى از رسوم جاهليّت در ميان آنها بود و براى كنترل آنها در روايات چنين فرموده‌اند ، كه اگر چنين بگوييم اصل مسأله متزلزل شده و لوازم آن مثل نشوز و فتنه و فساد حرام مىشود و شاهد اين مسأله اين است كه غالب روايات لعن و نهى از زمان پيامبر صلّى اللّه عليه و آله است .\r\nبه عنوان مثال در مورد نهى از ازدواج با اماء روايات متعدّدى داريم و دليل آن اين است كه در آن زمان اماء به سادگى روابط نامشروع برقرار مىكردند و حتّى بعضىها اماء خود را به اين اعمال وادار مىكردند و پول مىگرفتند ، كه قرآن از آن نهى مىكند ، پس اين نهىها به خاطر اين است كه در آن زمان اين عمل به جهت جديد الاسلام بودن مبتلا به بوده و به همين جهت روايات متعدّد از آن نهى كرده است .\r\n104 - ادامهء حق دوّم زوج بر زوجه 19 / 2 / 84\r\n\r\nجمع‌بندى :\r\nدر مقام جمع‌بندى در برابر اين روايات چند نظر موجود است :\r\n1 - از ظاهر كلمات بسيارى از فقها استفاده مىشود كه اين حق مطلق است و بايد زن مطلقا اجازه بگيرد ، مگر در واجبات .\r\n2 - عدم خروج از منزل مقيّد است به جايى كه موجب نشوز يا مزاحم حق زوج باشد . البتّه جايى ممكن است مزاحم حق زوج باشد ولى نشوز نباشد مثلا زوج نياز به استمتاع دارد ولى زوجه از منزل خارج شده است و قصد گردن‌كشى هم ندارد ، ولى گاهى ناشزه است و در مقام عصيان و گردن‌كشى است . از كسانى كه اين قول را پذيرفته‌اند ، مرحوم آية اللّه العظمى خويى است كه مىفرمايد :\r\nهذا ( حرمت سفر زوجه بدون اذن زوج ) لا دليل على حرمته على الإطلاق بل حتّى مع النهى فضلا عن عدم الإذن إلّا إذا كان موجبا للنشوز و منافيا لحقّ الزوج فإنّ هذا المقدار ممّا قام عليه الدليل : و عليه يحتمل ما ورد فى بعض الأخبار من حرمة الخروج به غير الإذن ( از تعبير « بعض الأخبار » معلوم مىشود كه روايات ديگر در دسترس ايشان نبوده و بررسى نشده است و فقط آدرس دو روايت در پاورقى آمده است ) فإنّ المراد بحسب القرائن خروجا لا رجوع فيه بنحو يصدق معه النشوز و تفصيل الكلام موكول إلى محلّه فكيفما كان فلا دليل على أنّ مطلق الخروج عن البيت به غير الإذن محرّم عليها و لو بأن تضع قدمها خارج البيت لرمى النفايات ( براى خارج كردن زباله‌ها ) مثلا أو تخرج لدى غيبة زوجها - لسفر أو حبس و نحو ذلك - إلى زيارة أقاربها أو زيارة الحسين عليه السّلام مع تستّرها و تحفّظها على بقيّة الجهات فإنّ هذا ممّا لا دليل عليه بوجه . « 3 »\r\nمرحوم آية اللّه ميلانى در حاشيهء عروه در نماز مسافر مىفرمايد :\r\nالأحوط فيما لو عصت لكن لم يعدّ سفرها نشوزا أن تجمع بين القصر و الإتمام ( اگر خروج زن به طور قطع حرام باشد ، در اين صورت سفر معصيت است و نماز بايد تمام باشد ولى از اين تعبير معلوم مىشود كه ايشان در حرمت خروج بدون نشوز ترديد داشته‌اند ) .\r\nمرحوم آية اللّه قمى در حاشيهء عروه مىفرمايند :\r\nالمتيقّن فيها ما صارت الزوجة بالسفر ناشزة ( اگر ناشزه نباشد چنين نيست ) .\r\nظاهرا بزرگان معاصرين تحت تأثير كلام صاحب جواهر هستند و فقط آية اللّه خويى نيست بلكه در بين معاصرين پايه‌هاى مسأله متزلزل شده است .\r\n\r\n\r\n","description":"","footnote":"\r\n( 1 ) . ح 5 ، باب 79 از ابواب مقدّمات نكاح .\r\n( 2 ) . الفقه الاسلامى و ادلّته ، ج 9 ، ص 6851 .\r\n( 3 ) . المستند فى شرح العروة الوثقى ، ج 2 ، ص 100 .\r\n","page_name":" 122 ","page_number":122},
  {"content":"\r\n\r\nمرحوم صاحب جواهر « 1 » وقتى امثلهء سفر محرّم در باب صلاة مسافر را ذكر مىكنند مىفرمايند :\r\nو الزوجة للنشوز ( خروج المرأة الى السفر نشوزا ) ، كه اين مصداق سفر محرّم است ، يعنى اگر بدون نشوز باشد اشكالى ندارد .\r\nو لكنّ الإنصاف ، مقيّد كردن روايات به نشوز تا اين حد در حالى كه روايات مطلق بود ، ممكن نيست ، چون روايات متعدّد و در مقام بيان و مطلق است و ظاهرا فقها تمام روايات را نديده‌اند .\r\n3 - اين روايات مقيّد به جايى است كه خروج منشأ فتنه و فساد است يعنى محيط فاسد است و با خروج او از منزل بيم فساد و فتنه مىرود . اگر بيم فساد نباشد خروج او از منزل اشكال ندارد .\r\nشاهد اوّل : تعبيراتى است كه در آيهء شريفهء  « وَ لا تُكْرِهُوا فَتَياتِكُمْ عَلَى الْبِغاءِ . . . »  « 2 » آمده است .\r\nدر زمان پيامبر صلّى اللّه عليه و آله محيط جامعه به قدرى آلوده بود كه بعضى از مسلمانان صدر اسلام به وسيلهء كنيزهايشان از راه نامشروع درآمدى كسب مىكردند قرآن با آنها برخورد مىكند ولى چون محيط فاسد بوده قرآن كم كم مىخواهد آنها را برگرداند و از ذيل آيه كه مىفرمايد :  « وَ مَنْ يُكْرِهْهُنَّ فَإِنَّ اللَّهَ مِنْ بَعْدِ إِكْراهِهِنَّ غَفُورٌ رَحِيمٌ »  معلوم مىشود كه مخاطب مسلمانند .\r\nشاهد دوّم : آيهء شريفه كه در مورد كفّار و فسّاقى كه به زنهاى كنيز متعرّض مىشدند مىفرمايد :\r\n « يا أَيُّهَا النَّبِيُّ قُلْ لِأَزْواجِكَ وَ بَناتِكَ وَ نِساءِ الْمُؤْمِنِينَ يُدْنِينَ عَلَيْهِنَّ مِنْ جَلَابِيبِهِنَّ  ( چيزى بين روسرى و چادر )  ذلِكَ أَدْنى أَنْ يُعْرَفْنَ فَلا يُؤْذَيْنَ »  « 3 » .\r\nاين كار نشان مىدهد كه آنها حرائر هستند و به همين جهت مزاحم آنها نمىشوند . صدر اسلام محيط بدى بوده كه البتّه جاى تعجّب ندارد چون صدر اسلام بوده و يك شبه همه چيز قابل تغيير نبود ، در ادامه قرآن در آيهء بعد به شدّت آنها را تهديد مىكند :\r\n  « لَئِنْ لَمْ يَنْتَهِ الْمُنافِقُونَ وَ الَّذِينَ فِي قُلُوبِهِمْ مَرَضٌ وَ الْمُرْجِفُونَ فِي الْمَدِينَةِ لَنُغْرِيَنَّكَ بِهِمْ ثُمَّ لا يُجاوِرُونَكَ فِيها إِلَّا قَلِيلًا * مَلْعُونِينَ أَيْنَما ثُقِفُوا أُخِذُوا وَ قُتِّلُوا تَقْتِيلًا »   « 4 » ، اينها نشان مىدهد كه محيط فاسد بوده است حال اگر در چنين محيطى زنها از خارج شدن منع شوند ، آيا در هر محيطى مىتوان چنين گفت ؟ پس بايد عدم خروج از منزل را به خوف و فساد و فتنه مقيّد كنيم .\r\nو لكنّ الإنصاف ؛ اگر بخواهيم همهء روايات را مقيّد و محدود كنيم به جايى كه فتنه و فساد بوده ، خالى از اشكال نيست ، گرچه بيشتر روايات مربوط به زمان پيامبر صلّى اللّه عليه و آله است ، ولى تمام روايات از آن حضرت نبوده بلكه تعدادى مربوط به امام صادق عليه السّلام است .\r\nنتيجه : فتواى نهايى ما اين است كه الاحوط ( احتياط وجوبى ) لو لا الاقوى خروج زن از منزل احتياج به اذن شوهر دارد ولى استثنائات زيادى دارد . لكن هذا كلّه إذا لم يكن من باب التضييق و الضرر ، اگر شوهر بخواهد زن را در فشار قرار دهد ، ادلّه از اينجا منصرف و فقط براى جايى است كه غرض عقلايى دارد . آيهء 6 سورهء طلاق هم در مورد مطلّقات شاهد خوبى است .\r\nقرآن در مورد مطلّقات كه در حال عدّه هستند و بايد در خانهء شوهر بمانند مىفرمايد :\r\n « وَ لا تُضآرُّوهُنَّ لِتُضَيِّقُوا عَلَيْهِنَّ »  .\r\nوقتى قرآن دربارهء زنان مطلّقه چنين دستور مىدهد ، در مورد همسر خودش به طريق اولى بايد او را در مضيقه و فشار قرار ندهد .\r\n105 - ادامهء حق دوّم زوج بر زوجه 20 / 02 / 84 الأحوط لو لا الأقوى با ظواهر اين روايات كه حرمت است و ظواهر اقوال فقها موافقت مىكنيم ولى استثنائات متعدّدى دارد كه در كلمات فقها نيامده است .\r\n\r\nاستثنائات بر عدم خروج زوجه بدون اذن زوج :\r\nاين استثنائات را در پنج عنوان خلاصه مىكنيم . تصوّر ما اين است كه با توجّه به استثنائات ، جايى براى ايراد در مورد مرد سالارى و زن‌سالارى باقى نمىماند و در واقع حدّ اعتدال را بيان مىكنيم :\r\n\r\n1 - ضروريّات زندگى\r\nآيا براى خروج زن از منزل جهت تهيّهء وسايل مورد نياز و حاجت در صورتى كه در داخل بيت پيدا نشود و يا مراجعهء به\r\n\r\n\r\n","description":"","footnote":"\r\n( 1 ) . ج 14 ، ص 258 .\r\n( 2 ) . سورهء نور ، آيهء 33 .\r\n( 3 ) . سورهء احزاب ، آيهء 59 .\r\n( 4 ) . سورهء احزاب ، آيهء 60 - 61 .\r\n","page_name":" 123 ","page_number":123},
  {"content":"\r\n\r\nطبيب اجازهء شوهر لازم است ؟ در اين گونه موارد اگر شوهر اجازه هم ندهد ، زن مىتواند از منزل خارج شود و ادلّهء استيذان از ضروريّات زندگى انصراف دارد .\r\n\r\n2 - فعل واجبات\r\nدر مورد حجّ واجب ، اداى ديون و امانات ، صلهء رحم به مقدار واجب و به طور كلّى واجباتى كه مقدّمهء آن خروج از منزل است ، اذن شوهر لازم نيست .\r\nصلهء رحم لفظى نيست كه حقيقت شرعيّه داشته باشد ، بلكه صله به معناى رابطه است يعنى با اقوام و بستگان رابطه داشته باشد كه با تفاوت مقامات و اشخاص و ارحام متفاوت است ، بعضى از ارحام است كه اگر با تلفن هم احوال‌پرسى شود صلهء رحم محسوب مىشود ، ولى بعضى از ارحام را بايد حضورى ديدار كرد ، پس مقامات مختلف است و فرقى بين صلهء رحم واجب و اداى ديون و يا حجّ واجب نيست .\r\nحضور بر بالين پدر و مادر در لحظات پايانى عمر و يا تشييع جنازهء هر يك از آنها و يا حضور در مجالس ترحيم آنها هم از صلهء رحم و شركت در اينها لازم است . البتّه گاهى مفاسدى هست كه در اين صورت صلهء رحم مانع دارد . مثل اين كه فاميل آلوده است در اينجا پذيرفته مىشود كه زوجه را منع كند ولى در غير آن پذيرفته نمىشود .\r\nهمچنين اگر شركت در انتخابات يا راه‌پيمايى واجب بود در اينجا نيز نهى زوج تأثير ندارد و بايد زن در اين صحنه‌ها براى اداى واجب حاضر شود و اجازه لازم نيست ، البتّه اگر اخلاقا اجازه بگيرد ، اشكالى ندارد .\r\nهمچنين تحصيل علم واجب مانند عقايد ، فروع فقهيّه ، مسائل اخلاقيّهء واجبه و . . . اگر در داخل منزل تحصيل اين علوم ممكن نشد در اين صورت نيز خروج از منزل لازم است ، و هكذا اگر دور ماندن از مجالس دينى باعث نسيان و فراموشى و بىاعتنايى به دين شود ، به خصوص در زمان ما كه اگر زنها از جمعه و جماعت منع شوند مانند بريده شدن از منبع فيض است و كم كم به فساد كشيده مىشوند .\r\n\r\n3 - خروج از منزل براى دفع عسر و حرج\r\nاگر زن يك سال در خانه بماند و از خانه خارج نشود روانى و بيمار مىشود و باعث عسر و حرج و خلاف  « عاشِرُوهُنَّ بِالْمَعْرُوفِ »  است ، پس خروج از منزل در حدّ نياز براى رفع عسر و حرج اشكالى ندارد .\r\n\r\n4 - شرط خروج در ضمن عقد\r\nاگر زن در موقع عقد شرط كرده كه تحصيلاتش را ادامه دهد يا در خارج منزل كار كند و شوهر هم پذيرفته است ، اين شرط خلاف شرع و مقتضاى عقد نيست و شرط جايز است و بايد به آن عمل شود .\r\nسؤال : دخترانى هستند كه ازدواج كرده و ميان ازدواج و زفاف آنها فاصله است ، آيا در اين مدّت ، نفقه و تمكين و اجازهء زوج براى خروج از منزل لازم است ؟\r\nجواب : اين عرف و عادت از قبيل شرط مبنى عليه العقد شده است و بر حسب عرف نفقه ندارد و تمكين هم لازم نيست و به همين جهت مسافرت همراه پدرش اشكال ندارد .\r\n\r\n5 - نهى زوج از باب اضرار\r\nاطلاقات از جايى كه نهى زوج از باب اضرار و اذيّت زوجه باشد انصراف دارد ، چون اطلاقات براى جايى است كه زوج از اين نهى يك خواستهء منطقى دارد نه اين كه بخواهد انتقام بگيرد و دليل آن آيهء 6 سورهء طلاق است كه در انتهاى بحث قبل به آن استدلال كرديم . ما تابع كبراى كلّى هستيم گاهى خروج داخل در اضرار است و گاهى عدم الخروج .\r\n106 - حق سوّم ( إذن الزوج فى التّصرف ) 21 / 2 / 84\r\n\r\nحق سوّم : اذن زوج در تصرّفات مالى زوجه\r\nحق سوّم از حقوق زوج بر زوجه به تعبير امام اين بود كه :\r\nبل ورد أن ليس لها أمر مع زوجها فى صدقة و لا هبة و لا نذر فى مالها إلّا بإذنه إلّا فى حج أو زكات أو برّ والديها أو صلة قرابتها .\r\nآيا زنان در امور مالى خودشان استقلال دارند ؟ به عبارت ديگر آيا براى تصرّف در اموال خودشان نياز به اجازهء زوج دارند ؟\r\nعبارت مرحوم امام در تحرير الوسيله نشان مىداد كه نمىخواهد فتوا دهد چون « بل ورد » فرمود . عبارت امام در تحرير مانند عبارت جواهر است ولى مرحوم صاحب جواهر فتوا داده و مىفرمايد :\r\nبل ليس للمرأة أمر مع زوجها فى عتق و لا صدقة و لا تدبير و لا هبة ( فرق هبه با صدقه در اين است كه صدقه قابل برگشت نيست ، چون قصد قربت دارد ولى هبه در غير ذى رحم و هبهء معوّضه ، مادامىكه موجود باشد ، قابل بازگشت است ) و لا نذر\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nفى مالها إلّا بإذن زوجها إلّا فى حجّ أو زكات أو برّ والديها أو صلة قرابتها ( گاهى صلهء رحم به معناى كمكهاى مادّى است ) . « 1 »\r\nمرحوم امام هم در تحرير الوسيله همين عبارت جواهر را با مختصر تغييرى با تعبير « ورد » ذكر كرده‌اند و معلوم مىشود كه امام قدس سرّه در اين قسمت از مسأله تصميم نگرفته‌اند . اين مسأله با تمام اهمّيتى كه دارد در كتب فقهى ما بسيار كمرنگ ذكر شده و كسانى كه سراغ اين مسأله رفته ، كم هستند ، شايد در آن زمان كمتر مبتلا به بوده ولى اين روزها بسيار مبتلا به و جاى دقّت است .\r\nبراى حلّ اين مسأله ابتدا سراغ اصل مىرويم .\r\n\r\nمقتضاى اصل :\r\nمنظور از اصل در اينجا عمومات آيات و روايات است عموماتى مانند : « الناس مسلّطون على اموالهم » كه به مقتضاى آن مردم براى تصرّف در اموال خود آزادند و روايات « 2 » متعدّدى هم در اين زمينه داريم كه مضمون اين احاديث چنين است :\r\nإنّ صاحب المال يعمل بما له ما شاء ما دام حيّا إن شاء وهب و إن شاء تصدّق به و إن شاء تركه إلى أن يأتيه الموت .\r\nاين كه اين روزها در بين ثروتمندان شايع شده كه فرزندان در زمان حيات پدر از او مىخواهند تا اموالش را در بين آنها تقسيم كند و يا اين كه اجازهء تصرّف به پدر نمىدهند يك فرهنگ غلط و غير شرعى است ، چون هر كس مادامىكه زنده است مىتواند در مال خود تصرّف كند ، و اين اصل كلّى از آيات قرآن و روايات استفاده مىشود . در مقابل اين اصل كلّى چند روايت داريم كه دلالت مىكند بر اين كه اذن زوج شرط است ، دو روايت را بيان مىكنيم :\r\n* . . . عن عبد اللّه بن سنان ( سند معتبر است ) عن أبى عبد اللّه عليه السّلام قال : ليس للمرأة مع زوجها امر فى عتق و لا صدقة و لا تدبير و لا هبة و لا نذر فى مالها إلّا بإذن زوجها إلّا فى حجّ أو زكات أو برّ والديها أو صلة رحمها . « 3 »\r\nظاهر روايت وجوب و سند آن معتبر است .\r\n* . . . عن ابن أبى عمير ، عن جميل بن درّاج ، عن بعض اصحابنا ( ظاهرا روايت مرسله است و مرسلات ابن ابى عمير كه گفته شده حجّت است مرسلات بدون واسطه است ولى اگر واسطه‌اى مثل جميل بن درّاج باشد معلوم نيست كه حجّت باشد ) فى المرأة تهب من مالها شيئا به غير إذن زوجها ؟ قال : لا ( روايت در مورد هبه است ولى با الغاى خصوصيّت مىتوان گفت در بقيّهء تصرّفات مالى هم حكم چنين است ) . « 4 »\r\n107 - ادامهء حق سوّم زوج بر زوجه 24 / 2 / 84 روايت سوّمى هم داريم كه طولانى است و در آن بسيارى از وظايف زنان بيان شده كه جمله‌اى از آن شاهد بحث ماست .\r\n* . . . و لا يجوز للمرأة فى مالها عتق و لا برّ إلّا بإذن زوجها . . . « 5 »\r\nاين روايت هم مشكل سندى دارد و هم مشكل دلالى :\r\nاز نظر سند : « احمد بن الحسن القطان » و « جعفر بن محمّد أماره » مجهول الحال هستند .\r\nاز نظر دلالت : اگر تنها اين يك جمله در روايت بود كار آسان بود ولى اين جمله در بين احكامى واقع شده كه از مستحبّات است مثلا « لا يجوز للمرأة ركوب السرج » و يا « إذا ماتت المرأة وقف المصلّى عليها عند صدرها » كه بسيارى از اين احكام كه در اين روايت آمده از مكروهات و مستحبّات است .\r\n\r\nادلّهء مخالف :\r\nتا اينجا سه روايت بيان شد كه بعضى از آنها صحيح السند و دلالتشان هم خوب بود ، ولى در مقابل ، ادلّه‌اى داريم كه اين معنا را نفى مىكند :\r\n\r\n1 - روايات سابق :\r\nروايات كثيره‌اى كه تا كنون خوانده‌ايم « 6 » كه مىفرمود :\r\nلا يجوز لها أن تعطى من بيت زوجه شيئا إلّا بإذنه كه از باب نمونه به دو روايت اشاره مىكنيم :\r\n* . . . و لا تصدّق من بيته إلّا بإذنه . « 7 »\r\n* . . . و لا تعطى شيئا إلّا بإذنه فإن فعلت فعليها الوزر و له الأجر . « 8 »\r\nو روايات متعدّد ديگرى كه دليل است بر اين كه زوجه براى تصرّف در مال خودش اجازه نمىخواهد ، چون اگر استيذان مطلق بود ( خواه از مال زوج يا مال خودش ) نبايد اين روايات به « من ماله » مقيّد شود پس اگر استيذان ، مطلقا واجب بود چون\r\n\r\n\r\n","description":"","footnote":"\r\n( 1 ) . ج 31 ، ص 147 .\r\n( 2 ) . وسائل الشيعة ، ج 13 ، باب 17 از ابواب احكام وقوف و صدقات .\r\n( 3 ) . ح 1 ، باب 17 از ابواب احكام وقوف و صدقات .\r\n( 4 ) . ح 2 ، باب 17 از ابواب احكام وقوف و صدقات .\r\n( 5 ) . ح 1 ، باب 123 از ابواب مقدّمات نكاح .\r\n( 6 ) . باب 79 و 117 از ابواب مقدّمات نكاح .\r\n( 7 ) . ح 1 ، باب 79 از ابواب مقدّمات نكاح .\r\n( 8 ) . ح 3 ، باب 79 از ابواب مقدّمات نكاح .\r\n","page_name":" 125 ","page_number":125},
  {"content":"\r\n\r\nروايات در مقام بيان است ديگر قيد « من ماله » لازم نبود ، بنا بر اين رواياتى هم كه مىگويد استيذان در مال خودش هم لازم است ، يك حكم اخلاقى است و زوجه ملزم نيست كه براى تصرّف در مال خودش اجازه بگيرد ، بنا بر اين اجازهء زن براى تصرّف در مال شوهر واجب و در مال خودش مستحب است .\r\n\r\n2 - روايت ابى مريم :\r\n* . . . عن أبى مريم ، ( روايت سند خوبى دارد و معتبر است ) عن أبى عبد اللّه عليه السّلام ذكره عن أبيه روايت مفصّل است و در مورد اين است كه امامه دختر زينب و زينب دختر پيامبر صلّى اللّه عليه و آله بود او زوجهء على عليه السّلام بود و بعد از شهادت حضرت ، با مغيرة بن نوفل حرث ابن عبد المطلب ازدواج كرد . امامه در اواخر عمر بيمار شد و زبانش بند آمد . امام حسن و امام حسين عليهما السّلام پيش او رفتند تا وصيّت كند . با اشاره از او در مورد اموالش مىپرسيدند و او با حركت سر جواب مىداد و مغيره از اين كار ناراضى بود ( چون تصرّف در مال بدون اذن شوهر بود ) فذكر أنّها وجعت وجعا شديدا حتّى اعتقل لسانها فجاءها الحسن و الحسين ابنا على عليهم السّلام و هى لا تستطيع الكلام فجعلا يقولان لها و المغيرة كاره لذلك أعتقت فلان و أهله فجعلت تشير برأسها : لا و كذا و كذا فجعلت تشير برأسها : نعم لا تفصح بالكلام فأجازا ذلك لها . . . « 1 »\r\nاز اين روايت دو مطلب استفاده مىشود :\r\nاوّلا ؛ وصيّت به اشاره هم ممكن است ، ثانيا ؛ با نهى زوج هم زوجه مىتواند اقدام كند و وقتى در وصيّت جايز باشد در حال حيات به طريق اولى جايز خواهد بود ، علاوه بر اين روايت ظهورى در وصيّت ندارد و اگر ظهور در وصيّت هم داشته باشد به طريق اولى در حال حيات مىتواند تصرّف كند .\r\n\r\n3 - عدم فتوا و عدم عمل اصحاب به اين روايات :\r\nمرحوم صاحب جواهر مسلّم گرفته است كه زن مىتواند در اموالش تصرّف كند ، در حالى كه در اينجا حكم به اجازه كرده است . مرحوم صاحب جواهر در بحث نذر روايت عبد اللّه بن سنان را نقل كرده و در ادامه مىفرمايد :\r\nكما أنّه لا ينافيه جواز تبرّعها فى مالها به غير إذنه إذ لعلّ للإلزام ( نذر ) حكما يخالف التبرّع . « 2 » ( روايت مىگويد نذر بدون اذن نكن نه اين كه نتواند در مال خود تصرف كند ) .\r\nمرحوم صاحب جواهر اين را مسلّم گرفته است و معلوم مىشود كه تصرّف زن در اموالش مسلّم بوده و بحثى نداشته پس روايات آمر به استيذان ، معمول بها نيست و نمىتوانيم با استفاده از آن حكم كنيم و فتوا مىدهيم كه زن حق ندارد در اموالش تصرّف كند و شارع نذر را به خاطر الزاماتى كه بر عهدهء زن مىگذارد به اذن شوهر منوط كرده است .\r\n\r\n4 - روايت صحيحهء ابن سنان :\r\nاين روايت از روايات خوب اين باب بود و مىتواند قرينه بر بحث ما باشد ، چون ذيل روايت مىفرمايد :\r\n* . . . إلّا فى حجّ او زكات أو برّ والديها أو صلة رحمها « 3 » .\r\nبرّ والدين حتما به معناى نفقهء واجب نيست و روايت مىگويد حتّى در برّ والدين هم زوجه مىتواند بدون اذن شوهر تصرّف كند و از اينجا معلوم مىشود كه زوجه مىتواند بدون اذن در موارد ديگر هم در اموال خود تصرّف كند ، پس معناى آن اين است كه نيكى كردن مستحب به والدين اجازهء زوج نمىخواهد ، حال اگر اين مستحب اجازه نخواهد مستحبّات ديگر همچنين خواهد بود به خصوص كه كلمهء برّ غالبا در مستحبّات استعمال مىشود .\r\nنتيجه : ما نمىتوانيم استقلال اقتصادى زوجه را بخاطر دو روايت كه معتقديم حكم اخلاقى است از او بگيريم و از مجموع اين چند دليل استفاده مىشود كه زوجه براى تصرّف در اموال شوهر اجازه مىخواهد و براى تصرّف در اموال خودش اجازه نمىخواهد .\r\n108 - حقوق زوجه بر زوج 25 / 2 / 84\r\n\r\nحقوق زوجه بر زوج :\r\nمرحوم امام در تحرير الوسيله سه حق براى زوجه بيان كرده و مىفرمايد :\r\nو أمّا حقّها عليه فهو أن يشبعها و يكسوها و أن يغفر لها إذا جهلت و لا يقبّح لها وجها كما ورد فى الأخبار .\r\nاين حقوق عبارتند از :\r\n1 - نفقه كه شامل لباس ، غذا و اسكان و ساير نيازهاى زندگى است .\r\n2 - اگر زوجه كار جاهلانه‌اى انجام داد او را مؤاخذه نكند .\r\n3 - با چهرهء گشاده با او روبرو شود و اخم نكند .\r\n\r\n\r\n","description":"","footnote":"\r\n( 1 ) . ح 1 ، باب 49 از ابواب احكام وصايا .\r\n( 2 ) . ج 35 ، ص 360 .\r\n( 3 ) . وسائل الشيعة ، ج 13 ، ح 1 ، باب 17 از ابواب وقوف و صدقات .\r\n","page_name":" 126 ","page_number":126},
  {"content":"\r\n\r\nو در انتها مىفرمايد : كما ورد فى الأخبار پس معلوم مىشود كه فتوا نداده‌اند . عبارت مرحوم امام در اينجا نيز مانند عبارت صاحب جواهر است كه مىفرمايد :\r\nو من ( منحصر در اينها نيست ) حقّها عليه أن يشبعها و أن يكسوها و أن يغفر لها إذا جهلت و لا يقبّح لها وجها . « 1 »\r\nمرحوم كاشف اللثام مىفرمايد :\r\nلكلّ من الزوجين من جهة الزوجية زيادة عن حقوق الاشتراك فى الإنسانيّة و الإيمان ( حقّ مؤمن بر برادر مؤمنش ) حقّ على صاحبه من جهات كما نطق به الكتاب و السنّة و أطبقت عليه المسلمون فكما يجب على الزوج النفقة و الإسكان و غيرهما ، كذا يجب على الزوجة . . . « 2 »\r\nايشان فقط حقّ نفقه را ذكر مىكنند . مرحوم شهيد ثانى « 3 » عباراتى دارد كه حاصل آن چنين است :\r\nهر يك از زوجين بر ديگرى حق دارد همان‌گونه كه بر زوج نفقه ، كسوت و اسكان لازم است بر زوجه هم امورى لازم است .\r\nمرحوم شهيد ثانى در ادامه متن شرايع را نقل كرده و بعد در توضيح كلام شرايع مىفرمايد :\r\nو روى شهاب بن عبد ربّه ( روايت سند درستى ندارد چون قبل آن « عمّن حدّثه » دارد پس مرسله است ) قال قلت لأبى عبد اللّه عليه السّلام :\r\nما حقّ المرأة على زوجها قال : يسدّ جوعتها و يستر عورتها و لا يقبّح لها وجها و إذا فعل ذلك فقد و اللّه أدّى حقّها ( آيا تمام حقّش را ادا كرده يا عمدهء حقّش را ؟ چرا كه حقوق ديگرى هم دارد كه در عبارات بعضى ديگر آمده است ) .\r\nاكنون به بررسى حقوق سه‌گانهء زوجه بر زوج مىپردازيم :\r\n\r\n1 - النفقة :\r\nدر بين اين حقوق سه‌گانه مسائل نفقه بعدا خواهد آمد و مرحوم امام رحمه اللّه بيست مسأله در مورد آن مطرح مىكند ، بنا بر اين ما در اينجا از جزئيّات نفقه بحث نمىكنيم و فقط اشاره مىكنيم كه نفقه از واجبات است و بين شيعه و سنّى اتّفاق نظر بر آن است .\r\nنكته : مرحوم شهيد ثانى در مسالك مىفرمايد نفقة بالكتاب و السنّة ثابت است و از كتاب اللّه دو آيه را مطرح مىكند كه يكى آيهء 6 و 7 سورهء طلاق و ديگرى آيهء 233 سورهء بقره است در حالى كه به عقيدهء ما اين دو آيه نمىتواند وجوب نفقه را ثابت كند و وجوب نفقه بالاجماع و روايات ثابت است ، چون آيهء 6 و 7 سورهء طلاق در مورد حالت خاصّى از نفقه است . آيه مىفرمايد :\r\n « فَأَنْفِقُوا عَلَيْهِنَّ حَتَّى يَضَعْنَ حَمْلَهُنَّ »  ، مادامىكه زن حامله است اگر طلاق داده شود زوج بايد نفقهء فرزندى را كه در شكم مادر است بدهد تا وضع حمل كند ، پس آيه در مورد نفقهء ولد و آن هم در مورد طلاق است و در ادامه در آيهء 7 مىفرمايد :\r\n « لِيُنْفِقْ ذُو سَعَةٍ مِنْ سَعَتِهِ »  ، هر كس امكانات بيشترى دارد نفقهء بهترى بدهد . و امّا آيهء 233 سورهء بقره مىفرمايد :\r\n « وَ عَلَى الْمَوْلُودِ لَهُ  ( پدر )  رِزْقُهُنَّ وَ كِسْوَتُهُنَّ بِالْمَعْرُوفِ »  .\r\nبر پدر لازم است نفقهء ولد را بدهد امّا در آيهء قبل مىفرمايد :\r\n « وَ الْوالِداتُ يُرْضِعْنَ أَوْلادَهُنَّ حَوْلَيْنِ كامِلَيْنِ »  كه در مورد رضاع است يعنى در مورد رضاع بايد پدر نفقه بدهد و اين هم در واقع نفقهء ولد است ، پس هيچ‌كدام از اين آيات در مورد نفقهء مطلق نيست و دلالت بر مدّعا ندارد و از كتاب اللّه نفقهء مطلق استفاده نمىشود .\r\n\r\n2 - لا يقبح لها وجها :\r\nاين حق در روايت شهاب بن عبد ربّه آمده و روايت مرسله است و از آن نمىتوانيم چيزى استفاده كنيم .\r\nسلّمنا ؛ كه سند را بپذيريم آيا از اين روايت استفادهء وجوب مىشود يا يك حكم اخلاقى است ؟\r\nطبيعت مسأله اين است كه يك مسئلهء اخلاقى است و بعيد است كه از روايت حكم وجوبى استفاده كنيم .\r\n\r\n3 - أن يغفر لها :\r\nاين حق در روايت ذيل آمده است :\r\n* . . . عن اسحاق بن عمّار قال : قلت لأبى عبد اللّه عليه السّلام : ما حقّ المرأة على زوجها الذي إذا فعله كان محسنا ( اشاره است به آيهء  « أَوْ تَسْرِيحٌ بِإِحْسانٍ »  ) قال يشبعها و يكسوها و إن جهلت غفر لها . « 4 »\r\nآيا واجب است كه هر كار جاهلانه‌اى كه كرد زوج او را ببخشد ؟ اگر واجب است ، چرا قرآن مىگويد اگر نشوزى از آنها احساس كنى مىتوانى مجازات كنى ، پس اگر بخشش دائما واجب باشد ، جواز مجازاتى كه در قرآن به آن تصريح شده براى چيست ؟\r\nاز اينجا معلوم مىشود كه غفران زوجه در مقابل جهالتها يك مسئلهء اخلاقى است .\r\n\r\n\r\n","description":"","footnote":"\r\n( 1 ) . كشف اللثام ، ج 31 ، ص 147 .\r\n( 2 ) . ج 7 ، ص 486 .\r\n( 3 ) . مسالك ، ج 8 ، ص 308 .\r\n( 4 ) . ح 1 ، باب 88 ، از ابواب مقدّمات نكاح .\r\n","page_name":" 127 ","page_number":127},
  {"content":"\r\n\r\nتلخّص من جميع ما ذكرنا : از اين حقوق سه‌گانه كه براى زوجه ذكر كرده‌اند يكى از واجبات مسلّم است و دو حقّ ديگر وجوبش معلوم نبوده و از مستحبّات است .\r\n\r\n[ فى القسم 
  ]\r\n109 - مسئلهء 1 ( فى معنى القسم ) 26 / 2 / 84\r\n\r\nمقدّمه :\r\nيكى از حقوق زوجه بر زوج حق القسم است كه همان قسمت كردن شبها براى بيتوته نزد زوجات است . منظور از حق القسم فقط بيتوته كردن نزد زن است امّا مضاجعه و مواقعه غير از آن است . با اين كه اين حق از حقوق مسلّم است ولى در روايتهايى كه ذكر شد ، صحبتى از آن نبود .\r\nقبل از ورود به بحث مقدّمتا مطلبى را مطرح مىكنيم . بناى خانواده بر اساس محبّت و اخلاق انسانى است همان‌گونه كه در قرآن هم آمده است :\r\n « وَ مِنْ آياتِهِ أَنْ خَلَقَ لَكُمْ مِنْ أَنْفُسِكُمْ أَزْواجاً لِتَسْكُنُوا إِلَيْها . . . »  « 1 » كه محبّت و اخلاق انسانى را از آيات خدا شمرده و پايهء خانواده را بر اين استوار مىداند و آيهء  « عاشِرُوهُنَّ بِالْمَعْرُوفِ »  « 2 » هم شاهد ديگرى بر اين معناست ، خصوصا كه اين مطلب را در جايى مىگويد كه زوج از زوجه كراهت دارد ، پس اساس بايد بر محبّت و رأفت باشد يعنى اگر بناى خانواده بر اساس مسائل اخلاقى و انسانى باشد مشكلى پيش نمىآيد ، ولى اگر كار به مسائل حقوقى برسد شارع برنامه‌هايى تعيين كرده است .\r\nمعمولا مسائل اخلاقى لطيف ولى مسائل حقوقى خشن است چون طبيعت مسائل حقوقى چنين است ، بنا بر اين ما نبايد خيال كنيم اگر بحث حق القسم مطرح مىشود بايد بناى خانواده بر چنين برخوردى باشد ، چرا كه اين برنامه‌ها در مورد مسائل حقوقى است و اگر بناى خانواده بر اخلاق باشد جاى اين بحثها نيست .\r\n\r\nمسألة 1 : من كان له زوجة واحدة ليس لها عليه حقّ المبيت عندها و المضاجعة معها فى كلّ ليلة\r\nبل و لا فى كلّ أربع ليال على الأقوى بل القدر اللازم أن لا يهجرها و لا يضعها كالمعلّقة لا هى ذات بعل و لا مطلّقة نعم لها عليه حق المواقعة فى كل أربعة أشهر مرّة كما مرّ ( در مواقعى كه زوجه در خطر خاصّى باشد واجب است بر زوج كه براى جلوگيرى از خطر وقوع در حرام با او مواقعه داشته باشد ) و إن كانت عنده أكثر من واحدة فإن كنّ أربع و بات عند إحداهنّ طاف لكل منهنّ ليلة و لا يفضّل بعضهنّ على بعض و إن لم تكن له أربع يجوز له تفضيل بعضهنّ فإن تك عنده امرأتان يجوز له أن يأتى إحداهما ثلاث ليال و الأخرى ليلة و إن تكن ثلاثة فله أن يأتى إحداهن ليلة و له ثلاث ليال و إن كانت عنده زوجات متعدّدة يجب عليه القسم بينهنّ فى كلّ أربع ليال فإن كان عنده أربع كانت لكل منهنّ ليلة فإذا تمّ الدور يجب عليه الابتداء بإحداهنّ و إتمام الدور و هكذا فليس له ليلة بل جميع لياليه لزوجاته و إن كانت له زوجتان فلهما ليلتان فى كلّ أربع و ليلتان له و إن كانت ثلاثا فلهنّ ثلاث و الفاضل له .\r\nو العمل به أحوط ( قول مشهور احوط ( احتياط مستحبى ) است چون به عدالت نزديكتر است ) خصوصا فى أكثر من واحد و الأقوى ما تقدّم خصوصا فى الواحد .\r\n\r\nاقوال :\r\nدر مورد بيتوتهء در نزد زوجه سه قول است :\r\n1 - قول مشهور اين است كه زوجه و لو يكى باشد از هر چهار شب يك شب حق اوست كه واجب است زوج در نزد او بماند و امّا اگر زوجه متعدّد باشد از هر چهار شب به تعداد زوجه‌ها براى آنها و بقيّهء شبها براى خودش مىباشد ، مثلا اگر دو تا بودند دو شب براى زنها و دو شب براى خودش مىباشد و اگر سه تا بودند ، سه شب براى آنها و يك شب براى خودش مىباشد كه هم مىتواند جاى ديگر برود و هم مىتواند نزد يكى از آنها بماند و اگر چهار تا بودند براى هر يك از آنها يك شب است .\r\nپس طبق مبناى مشهور واحد و متعدّد فرق نمىكند اگر يكى هم باشد بايد شبها را تقسيم كند .\r\n2 - مرحوم شيخ در مبسوط و مرحوم محقّق در شرايط و بعضى ديگر از معاصرين مىگويند ، اگر يك زوجه باشد حق قسم ندارد و تنها حق او اين است كه ترك زوجه ، صدق هجران و قهر كردن نكند ، امّا اگر متعدّد شدند دو حالت دارد يا شروع به تقسيم نكرده كه در اين صورت چيزى بر عهدهء او نيست و مىتواند سراغ آنها نرود كه اگر مصداق نشوز و اعراض نباشد اشكالى ندارد ولى اگر شروع به تقسيم كرد و يك شب نزد يكى از دو زوجه آمد بايد دوّمى را هم ملحق كند و اگر بيش از دو زوجه باشد باز به همين نحو است .\r\n\r\n\r\n","description":"","footnote":"\r\n( 1 ) . سورهء روم ، آيهء 21 .\r\n( 2 ) . سورهء نساء ، آيهء 19 .\r\n","page_name":" 128 ","page_number":128},
  {"content":"\r\n\r\nاين قول دو تفاوت با قول مشهور دارد :\r\nالف ) در واحده چيزى لازم نيست .\r\nب ) در متعدّد هم اگر شروع به تقسيم كرد واجب مىشود .\r\nمختار مرحوم امام در تحرير همين قول است و اين دو قول را مرحوم امام تفصيلا ذكر كرده است ، ولى قول سوّم را ذكر نكرده است .\r\n3 - تقسيم ابتداء در صورت تعدّد لازم است ( در صورت وحدت لازم نيست ) و شرطى ندارد . در قول دوّم و سوّم در صورت وحدت زوجه چيزى لازم نيست ولى در بيش از يكى قول دوّم مىگويد اگر شروع به تقسيم كرد بايد رعايت كند ولى قول سوّم مىگويد بايد تقسيم كند و بايد عادلانه باشد . جمعى از قدما مثل ابن حمزه و مفيد در مقنعه و شيخ در نهايه ، ابن زهره در غنيه ، قاضى در مهذّب و جامع به اين قول قائل شده‌اند .\r\nمرحوم صاحب جواهر هم اين قول را ذكر كرده است . « 1 »\r\nمرحوم امام قول سوّم را ذكر نمىكند كه ما بيان كرديم و گفتيم در واحده تقسيم لازم نيست ولى در اكثر از واحده تقسيم واجب است .\r\nحق قسم در آيات نيامده و فقط كليّاتى آمده است كه مطرح خواهيم كرد و پس از آن سراغ روايات مىرويم و بعد اقوال عامّه و خاصّه را نقل مىكنيم .\r\nمرحوم شيخ طوسى مىفرمايد :\r\nإذا كانت له زوجتان له أن يبيت عند واحدة ثلاث ليال و عند الأخرى ليلة واحدة و خالف جميع الفقهاء ( فقهاى عامّه ) فى ذلك و قالوا يجب عليه التسوية بينهما دليلنا اجماع الفرقة و لأنّ حق ثلاث ليال له بدلالة أنّ له أن يتزوّج ثنتين أخراوين « 2 » .\r\nاين استدلال كه در كلام شيخ طوسى آمده در روايات آمده است كه استدلال به اين نحو است كه زوج حق داشته دو زوجهء ديگر تزويج كند كه جمعا چهار زن مىشود ولى از اين حق استفاده نكرده پس حق زوج است و مىتواند به ديگرى واگذار كند .\r\nاين استدلالى است كه مىخواهد اين را با عدالت تطبيق دهد .\r\n\r\nجمع‌بندى اقوال :\r\nدر مسأله سه قول است :\r\n1 - قسم واجب است و مشروط به شرطى نيست ، منتهى از هر چهار شب يك شب واجب است ؛ ( قول مشهور ) .\r\n2 - زوجهء واحده حقّ القسم ندارد و در صورتى هم كه متعدّد باشد اگر شروع در تقسيم كرد حق القسم هست و اگر شروع نكند حق القسم نيست ( قول مرحوم شيخ در مبسوط و مرحوم محقق در شرايع و جماعتى ديگر ) .\r\n3 - در زوجهء واحده حق القسم نيست و در صورت تعدّد حق القسم ثابت است به همان كيفيّتى كه مشهور گفته بودند ( قول جمعى از قدما ) .\r\n110 - ادامهء مسئلهء 1 27 / 2 / 84\r\n\r\nاقوال عامّه :\r\nبعضى از فقهاى عامّه متعرّض اين بحث شده‌اند ، ابن قدامه عبارتى دارد كه از آن قول چهارمى استفاده مىشود كه همان مساوات است ، يعنى نبايد تفضيل باشد . به عنوان مثال اگر دو زوجه دارد دو شب براى آن دو است و نمىتواند دو شبى كه براى خودش مىباشد به يكى از دو زوجه بدهد بلكه بايد بين دو زوجه مساوات برقرار كند و در ادامه مىگويد :\r\nلا نعلم بين أهل العلم ( ادّعاى اجماع ) فى وجوب التسوية بين الزوجات فى القسم خلافا و قد قال اللّه تعالى  « وَ عاشِرُوهُنَّ بِالْمَعْرُوفِ »  و ليس مع الميل معروف ( اگر يكى را بر ديگرى ترجيح دهد و مساوات نباشد مصداق كبراى كلّى  « وَ عاشِرُوهُنَّ بِالْمَعْرُوفِ »  نمىباشد ) و قال اللّه تعالى  « فَلا تَمِيلُوا كُلَّ الْمَيْلِ »  فتذروها كالمعلّقة ( خواهيم گفت كه اين آيه بر خلاف مدّعا ادلّ است ، چون آيه مىفرمايد كلّ الميل و كالمعلّقه بودن عيب دارد پس بر خلاف مطلوب دلالت دارد ) و روى ابو هريرة قال : قال رسول اللّه صلّى اللّه عليه و آله من كانت له امرأتان فمال إلى إحداهما جاء يوم القيامة و شقّه مائل ( يك طرف بدنش كج است ) و عن عائشة قالت : كان رسول اللّه صلّى اللّه عليه و آله يقسّم بيننا فيعدل ( تا اينجا فعل است و فعل اعم از وجوب و استحباب است ) ثم يقول اللّهم هذا قسمى فيما أملك فلا تلمنى فيما لا أملك ( در مورد محبّت قلبى است كه معمولا از اختيار بيرون است پس معلوم مىشود كه در جايى كه در اختيار اوست اگر رعايت عدالت ( مساوات ) نكند جاى ملامت و ملامت دليل بر حرمت است ) « 3 » .\r\n\r\n\r\n","description":"","footnote":"\r\n( 1 ) . ج 31 ، ص 154 .\r\n( 2 ) . خلاف ، كتاب القسم بين الزوجات ، مسئلهء 4 .\r\n( 3 ) . مغنى ، ج 8 ، ص 138 .\r\n","page_name":" 129 ","page_number":129},
  {"content":"\r\n\r\nدر كتاب الفقه على المذاهب الأربعة آمده است :\r\nأمّا معناه ( قسم ) فى اصطلاح الفقهاء فهو العدل بين الزوجات فى البيتوته و لو كتابيّة مع مسلمة فإن كنّ حرائر سوّى بينهنّ بحيث يبيت عند كلّ واحدة مثل ما يبيت عند ضرّتها ( هوو ) « 1 » .\r\nدر اين كتاب مطالبى كه مورد اتّفاق مذاهب اربعه است در متن آمده و جايى كه اختلافى است با عنوان تحت الخط آورده شده و در اينجا مطلبى تحت الخط نيست ، پس معلوم مىشود كه بر اين مسأله اتّفاق نظر دارند .\r\n\r\nادلّه :\r\n\r\n1 - آيات :\r\nالف ) آيهء  « وَ إِنْ خِفْتُمْ أَلَّا تُقْسِطُوا فِي الْيَتامى فَانْكِحُوا ما طابَ لَكُمْ مِنَ النِّساءِ مَثْنى وَ ثُلاثَ وَ رُباعَ »  . « 2 »\r\nآيه مىفرمايد اگر مىترسيد كه دربارهء يتيمان عدالت را رعايت نكنيد ، سراغ غير يتيمان برويد و ربط صدر آيه كه در مورد يتامى است با ذيل آيه در اين است كه در صدر اسلام سراغ يتيمها مىرفتند و به خاطر اموالشان با آنها ازدواج مىكردند ، كه آيه از تصرّف در اموال يتامى نهى كرد و ديگر آنها سراغ يتامى نمىرفتند ، و آيه فرمود كه از غير يتامى دو يا سه يا چهار زن بگيريد . در زمان جاهليّت تعداد زوجات نامحدود بود و بعد از اسلام محدود شد و اجازهء چهار زوجهء دائمى داده شد ولى به شرط اين كه عدالت رعايت شود و اگر نتواند رعايت كند واجب است يك زن بگيرد ، و وقتى مقدّمه واجب شود دليل بر وجوب ذى المقدّمه است ؛ در اينجا مقدّمتا مىگويد اگر مىترسيد عدالت رعايت نشود يكى واجب است ، پس عدالت واجب است . آيه ظهور در عدالت ( مساوات ) دارد و ظاهرش با هيچ يكى از اقوال ثلاثهء اصحاب سازگار نيست .\r\nدر مقابل اين آيه ، آيهء ديگرى است كه مىفرمايد :\r\n « وَ لَنْ تَسْتَطِيعُوا أَنْ تَعْدِلُوا بَيْنَ النِّساءِ وَ لَوْ حَرَصْتُمْ فَلا تَمِيلُوا كُلَّ الْمَيْلِ فَتَذَرُوها كَالْمُعَلَّقَةِ وَ إِنْ تُصْلِحُوا وَ تَتَّقُوا فَإِنَّ اللَّهَ كانَ غَفُوراً رَحِيماً »  . « 3 »\r\nدر اينجا اشكال معروفى است كه همهء مفسّران متعرّض آن شده‌اند و از زمان امام صادق عليه السّلام اين اشكال مطرح بوده است .\r\nاشكال : اين دو آيه با هم متناقض است ؛ در آيهء اوّل مىفرمايد ، به عدالت رفتار كنيد و در آيهء دوّم مىفرمايد نمىتوانيد عدالت را رعايت كنيد .\r\nاوّلين كسى كه اين اشكال را مطرح كرد ابن ابى الأوجاع مادّى بود كه به هشام اشكال كرد و هشام وقتى اين اشكال را شنيد براى يافتن جواب آن از كوفه به مدينه آمد . امام صادق عليه السّلام هشام را ديد و پرسيد چرا در اين زمان به مدينه آمدى ، هميشه در وقت حج مىآمدى ؟ هشام عرض كرد براى جواب اين اشكال آمده‌ام .\r\nحضرت در جواب فرمود : عدالت در آيهء اوّل در مورد نفقات و قسم است و در آيهء دوّم به معناى محبّت و از اختيار انسان خارج است چون محبّت تابع امتيازات است و وقتى امتيازات يكسان نبود ، خواه ناخواه تمايلات قلبى هم متفاوت مىشود . هشام جواب را شنيد و برگشت و به ابن ابى الأوجاع جواب داد و او گفت اين پاسخ از تو نيست . « 4 »\r\nإن قلت : از كجاى آيهء 129 مىتوان فهميد كه مراد محبّت است ؟\r\nقلنا : عدالت در نفقه  « لَنْ تَسْتَطِيعُوا »  لازم ندارد ، چون در نفقه مىتوان عدالت را رعايت كرد ، پس تعبير لن تستطيعوا قرينه است بر اين كه مراد محبّت قلبى است .\r\nاشكال : اگر دو آيه را در كنار هم بگذاريم از آن عدم جواز تعدّد زوجات استفاده مىشود ، چون آيهء اوّل مىگويد مشروط به عدالت است و آيهء دوّم مىگويد كه عدالت را نمىتوانيد رعايت كنيد ، وقتى نتوانيد عدالت را رعايت كنيد تعدّد جايز نيست ، چون وقتى شرط منتفى شد مشروط هم منتفى مىشود .\r\nجواب : اگر اين حرف درست باشد لغويّت لازم مىآيد چون در ادامهء آيهء اوّل مىفرمايد :  « مَثْنى وَ ثُلاثَ وَ رُباعَ »  ، پس اين دليل بر اين است كه  « لَنْ تَسْتَطِيعُوا »  در مورد محبّت باطنى است .\r\n111 - ادامهء مسئلهء 1 28 / 2 / 84 بعضى به نحو ديگرى به آيهء 3 سورهء نساء استدلال كرده و گفته‌اند جواب  « إِنْ خِفْتُمْ أَلَّا تُقْسِطُوا فِي الْيَتامى »  محذوف است يعنى فلم لا تخافون فى نسائكم و معناى آن اين است كه در مورد بىعدالتى نسبت به همسرانتان هم بترسيد و از اين جواب محذوف ، استفادهء وجوب قسط مىشود ، كه اگر ما واقعا جزا را محذوف بگيريم و جزاى محذوف همين باشد بر همين مسأله\r\n\r\n\r\n","description":"","footnote":"\r\n( 1 ) . ج 4 ، ص 237 .\r\n( 2 ) . سورهء نساء ، آيهء 3 .\r\n( 3 ) . سورهء نساء ، آيهء 129 .\r\n( 4 ) . محقّق بحرانى در تفسير برهان اين حديث را نقل كرده است .\r\n","page_name":" 130 ","page_number":130},
  {"content":"\r\n\r\nدلالت دارد و خوب است .\r\nولى اگر گفتيم آيه محذوف ندارد و  « فَانْكِحُوا »  جواب است ، در اين صورت به صدر آيه نمىتوان استدلال كرد و فقط استدلال به ذيل صحيح است .\r\nمطلب ديگر در مورد آيه اين كه  « وَ إِنْ خِفْتُمْ أَلَّا تُقْسِطُوا »  عام است و شأن نزول ، آيه را تخصيص نمىزند .\r\nقسط آن است كه حق هر كسى را بدهد و عدالت آن است كه حق ديگرى را نگيرد و قسط در مقابل جور ، و ظلم در مقابل عدل است .\r\nآيهء ديگر ، آيهء  « وَ عاشِرُوهُنَّ بِالْمَعْرُوفِ »  است ، به اين بيان كه اگر چهار شب را تقسيم كند و سه شب را به يكى از دو زوجه و يك شب را به ديگرى بدهد ، معاشرت بالمعروف نيست و از آن بدتر چيزى است كه يكى از اقوال در مسأله مىگويد كه در واحده اصلا قسم لازم نيست كه اين كار  « عاشِرُوهُنَّ بِالْمَعْرُوفِ »  « 1 » نيست ، پس اين آيه هم دلالت بر مقصود دارد .\r\n112 - ادامهء مسئلهء 1 31 / 2 / 84\r\n\r\n2 - روايات :\r\nروايات دو طايفه است ، طايفه‌اى از روايات با وضوح مىگويد كه مساوات شرط نيست و مىتوان بعضى از زوجات را بر بعضى ترجيح داد ، يعنى در جايى كه بعد از تقسيم ليالى بين زوجات ، ليلهء اضافى از چهار ليله باشد ( زوج ، كمتر از چهار زوجهء دائمى داشته باشد ) ؛ كه اين روايات ، با اجماع اصحاب كه مىگويند تفاضل عيبى ندارد ، هماهنگ است .\r\nطايفهء دوّم از روايات ( معارض ) كه زياد مورد توجّه اصحاب واقع نشده ، مساوات را لازم مىداند كه دو گروه است ، بعضى با دلالت مطابقى مىگويد مساوات لازم است و بعضى با مفهوم .\r\n\r\nطايفهء اولى : رواياتى كه ترجيح را جايز مىداند .\r\nبعضى از اين روايات صحيح السند و بعضى از نظر سند ضعيف است .\r\n* . . . عن الحلبى ( سند صحيح است ) عن أبى عبد اللّه عليه السّلام قال سئل عن الرجل يكون عنده امرأتان إحداهما أحبّ إليه من الأخرى أله أن يفضّل أحدهما على الآخر ؟ قال : نعم يفضّل بعضهنّ على بعض ما لم يكن أربعا الحديث . « 2 »\r\n* . . . عن الحسين بن زياد ( ظاهرا شخصى به نام « حسين بن زياد » ، در رجال نداريم و فقط « حسن بن زياد » است كه دو نفر مىباشند يكى حسن بن زياد عطّار ثقه است و ديگرى حسن بن زياد صيقل مجهول الحال است و چون معلوم نيست كداميك از اين دو مراد است ، پس سند مشكل دارد ) عن أبى عبد اللّه عليه السّلام فى حديث قال : سألته عن الرجل تكون له المرأتان و إحداهما أحبّ إليه من الأخرى له أن يفضّلها بشىء ؟ قال : نعم له أن يأتيها ثلاث ليال و الأخرى ليلة لأنّ له أن يتزوّج أربع نسوة فليلتاه يجعلهما حيث يشاء إلى أن قال : و للرّجل أن يفضّل نسائه بعضهنّ على بعض ما لم يكن أربعا . « 3 »\r\n* . . . عن محمّد بن مسلم ( سند صحيح است ) قال : سألته عن الرجل تكون عنده امرأتان و إحداهما أحبّ إليه من الأخرى قال : له أن يأتيها ثلاث ليال و الأخرى ليلة فإن شاء أن يتزوّج أربع نسوة كان لكلّ امرأة ليلة و لذلك كان له أن يفضّل بعضهنّ على بعض ما لم يكن أربعا . « 4 »\r\n* . . . عن على بن عقبة عن رجل ( مرسله و ضعيف السند است ) عن أبى عبد اللّه عليه السّلام قال : قلت له : الرجل تكون له المرأتان أله أن يفضّل إحداهما بثلاث ليال ؟ قال : نعم . « 5 »\r\nمرحوم صاحب وسائل روايت ديگرى « 6 » از « حسن بن زياد » نقل مىكند كه مانند روايت قبل است ولى با توجّه به اين كه مضمون دو روايت يكى است و از هر نظر مثل هم است تصوّر ما اين است كه اين دو روايت يكى است .\r\n* . . . عن على بن جعفر ( روايت از قرب الاسناد است و سند ضعيف است ) عن أخيه موسى بن جعفر عليهما السّلام قال : سألته عن رجل له امرأتان هل يصلح له أن يفضّل إحداهما على الأخرى فقال : له أربع ( حق گرفتن چهار همسر را دارد و چهار شب حقّ آنهاست ) فليجعل الواحدة ليلة و للأخرى ثلاث ليال . « 7 »\r\nروايت ديگرى هم از « على بن جعفر » است و ظاهرا دنبالهء حديث قبل است ، چون مىفرمايد :\r\n* و بالاسناد قال : و سألته عن رجل له ثلاث نسوة هل يصلح له أن يفضّل إحداهنّ ؟ فقال : له أربع نسوة ( حق دارد تا چهار همسر\r\n\r\n\r\n","description":"","footnote":"\r\n( 1 ) . سورهء نساء ، آيهء 19 .\r\n( 2 ) . وسائل الشيعة ، ج 15 ، ح 1 ، باب 1 از ابواب القسم .\r\n( 3 ) . ح 2 ، باب 1 از ابواب القسم .\r\n( 4 ) . ح 3 ، باب 1 از ابواب القسم .\r\n( 5 ) . ح 4 ، باب 1 ، از ابواب القسم .\r\n( 6 ) . ح 9 ، باب 2 ، از ابواب القسم .\r\n( 7 ) . ح 1 ، باب 9 ، از ابواب القسم .\r\n","page_name":" 131 ","page_number":131},
  {"content":"\r\n\r\nداشته باشد ) فليجعل لواحدة إن أحبّ ليلتين و للأخريين لكلّ واحدة ليلة و فى الكسوة و النفقة مثل ذلك . « 1 »\r\nمجموعا پنج روايت و به يك معنا هفت روايت است كه دلالت آنها واضح و سند بعضى خوب است .\r\n\r\nنكات :\r\nدر اينجا سه نكته قابل توجّه است :\r\n1 - اين سؤالات نشان مىدهد كه نوعى نگرانى از ناحيهء عدالت در ذهن همهء راويان بوده كه شايد تفضيل خلاف عدالت باشد .\r\n2 - هيچ كدام از روايات دليل بر هيچ يك از اقوال ثلاثه نمىشود البتّه اجمالا روايت دلالت بر برترى بعضى بر بعضى هست . آيا از اين روايات حكم مرئهء واحده استفاده مىشود ؟\r\nخير ، چون راجع به امرأتان يا ثلاث بود و همچنين تفاوتى كه بين قول دوّم و سوّم بود و قول مشهور كه مىگفت مادامىكه شروع نكرده حقّى بر او لازم نيست و واحده حقّ قسم ندارد ، اين روايات دلالتى بر آن ندارد .\r\nمرحوم صاحب حدائق به اين نكته توجّه فرموده و مىفرمايند كه روايت بر هيچ يك از اقوال ثلاثه دلالت ندارد ، البتّه براى نفى قول عامّه كه تساوى را مىگفتند كارساز است .\r\nحال كه اين روايات با هيچ يك از اقوال ثلاثه سازگار نبود مشهور چنين فتوايى را از كجا استفاده كرده‌اند ؟\r\nمشهور از قدر متيقّن فهميده‌اند ، چون سؤال در مورد جايى است كه شروع كرده بنا بر اين در واحده و در جايى كه شروع نكرده ، برائت جارى مىكنيم ؛ چون قدر متيقّن در مورد شروع در تقسيم و جايى است كه زوجه متعدّد باشد .\r\n3 - در اين روايات علّتى ذكر شده كه مىفرمايد : اين كه مىگويند ترجيح بعضى بر بعضى جايز است به اين دليل است كه زوج حقّ تزويج چهار زن را دارد پس وقتى دو زن دارد ، دو شب براى خودش است و حق دارد به هر كس كه مىخواهد بدهد .\r\nاين دليل در واقع يك دليل عقلى است .\r\nقلنا : اين كه مىفرمايد دو ليله براى خودش است ، مشروط بر اين است كه بالفعل با چهار زن ازدواج كند و اگر بالقوّه باشد حق ندارد . روايات بالقوّه را مىگويد ولى به ذهن مىآيد حق در جايى است كه صاحب حق باشد و وقتى صاحب حق نبود ، آيا حقّ آن را مىتوانيم ذخيره كنيم ؟ پس در جايى كه زوجه نبود حق ندارد ، البتّه نمىخواهيم به روايت اعتراض كنيم ، بلكه مىگوييم ما نمىفهميم و عقلمان قاصر است . بنا بر اين ضعفى در دلالت روايات به نظر مىرسد .\r\n113 - ادامهء مسئلهء 1 1 / 3 / 84\r\n\r\nطايفهء ثانيه : رواياتى كه مساوات را لازم مىداند .\r\nدر مقابل روايات طايفهء اوّل دو دسته روايت معارض داريم كه دسته‌اى بالمنطوق مساوات را لازم مىداند و دستهء ديگر بالمفهوم مىگويد اگر زوجهء دوّم اختيار كردى تا سه شب براى اوست ، اگر مطلقا مىتوانست حق را به ديگرى بدهد ديگر لازم نبود كه به آغاز كار مشروط كند ، پس مفهوم آن اين است كه مساوات لازم است . چطور بزرگان به اين روايات توجّه نكرده‌اند ؟\r\nمتأسّفانه فقها در ابواب عبادات دقّت بيشترى كرده و در ابواب ديگر به آن اندازه دقّت نكرده‌اند ، و فقط مرحوم صاحب جواهر به يكى از اين روايات اشاره كرده و رد مىشود .\r\nگروه اوّل : بالمنطوق دلالت دارد كه بعضى از روايات از نظر سند ضعيف است ولى چون متضافر است از اسناد بحث نمىكنيم .\r\n* . . . عن عبد الرحمن بن أبى عبد اللّه ، عن أبى عبد اللّه عليه السّلام : فى الرجل يكون عنده المرأة فيتزوّج أخرى كم يجعل للّتى يدخل بها ؟ قال : ثلاثة أيّام ثم يقسّم ( اگر قائل به تفاضل باشيم فقط زوجهء جديد اختصاص به ثلاثة أيّام ندارد پس مفهوم اين تعبير تساوى است يعنى اين كه در غير جديد جايز نيست ، در حالى كه قائلين به تفاضل مىگويند همه جا جايز است ) « 2 » .\r\n* . . . عن سماعة بن مهران ( سند معتبر است ) قال : سألته ( مضمره است ولى اضمار ضررى ندارد ، چون سماعه در ابتداى كتابش يك بار اسم امام را آورده و بقيّهء ضمائر به او برمىگردد ) عن رجل كانت له امرأة فتزوّج عليها هل يحلّ له أن يفضّل واحدة على الأخرى ؟ فقال : يفضّل المحدثة ( جديد ) حدثان عرسها ثلاثة أيّام إن كانت بكرا ثمّ يسوّى بينهما ( ظاهر يسوّى وجوب است و با صراحت تساوى را بيان مىكند ) بطيبة نفس إحداهما الأخرى\r\n\r\n\r\n","description":"","footnote":"\r\n( 1 ) . ح 2 ، باب 9 از ابواب القسم .\r\n( 2 ) . ح 4 ، باب 2 از ابواب القسم .\r\n","page_name":" 132 ","page_number":132},
  {"content":"\r\n\r\n( مگر اين كه دوّمى به تفاضل رضايت بدهد ) « 1 » .\r\nمرحوم صاحب وسائل به طريق ديگرى همين روايت را نقل كرده كه در آن ذيل روايت اصلاح شده است : إلّا أن تطيب نفس إحداهما للأخرى .\r\n* و عنه عن معمّر بن خلّاد قال : سألت أبا الحسن عليه السّلام : هل يفضّل الرجل نسائه بعضهنّ على بعض ؟ قال : لا و لا بأس به فى الإماء ( مراد تفاضل بين اماء و احرار است كه احرار در مقابل اماء دو شب دارند ) « 2 » .\r\n* . . . عن رسول اللّه صلّى اللّه عليه و آله قال : و من كانت له امرأتان فلم يعدل بينهما فى القسم من نفسه ( بيتوته ) و ما له ( نفقه ) جاء يوم القيامة مغلولا ( در غل و زنجير ) مائلا شقّه ( بدنش كج است ) حتّى يدخل النار . « 3 »\r\nحديث ديگرى هم به همين مضمون در جلد 15 مستدرك الوسائل « 4 » آمده ، پس جمعا پنج حديث است .\r\nگروه دوّم : احاديثى كه بالمفهوم دلالت بر تساوى دارد . البتّه احاديث ديگرى هم داريم كه فعل پيامبر صلّى اللّه عليه و آله و فعل على عليه السّلام را مىگويد ولى فعل ، دلالت بر وجوب ندارد و لذا اين روايات را بيان نمىكنيم .\r\n* عن محمّد بن مسلم ( روايت صحيحه است ) قال : قلت له :\r\nالرجل تكون عنده المرأة يتزوّج أخرى أله أن يفضّلها ( كأن در ذهنش اين بود كه بدون آغاز تفاضلى نيست ) قال : نعم إن كانت بكرا فسبعة أيّام ( در روايات سابق ثلاثة أيّام آمده بود و در توجيه گفته شده كه اقلّ آن ثلاث و اكثر آن سبعة است كه يا مخيّر است و يا سبعة ايّام افضل است ) و ان كانت ثيّبا فثلاثة ايّام ( وقتى ثيّب باشد ، هميشه ثلاثة ايّام جايز است چرا فقط آغاز كار را مىگويد ؟ مفهومش اين است كه بعد از آغاز كار ، ثلاثة ايّام جايز نيست پس مفهوم روايت بر عدم جواز تفاضل دلالت دارد ) « 5 » .\r\n* . . . عن محمّد بن مسلم قال : قلت لأبى جعفر عليه السّلام : رجل تزوّج امرأة و عنده امرأة فقال : إن كانت بكرا فليبت عندها سبعا و إن كانت ثيّبا فثلاثا ( مفهومش اين است كه اگر در اوّل كار نبود ثلاث جايز نيست ) . « 6 »\r\n* . . . عن أبى عبد اللّه عليه السّلام فى حديث قال : إذا تزوّج ( آغاز كار ) الرجل بكرا و عنده ثيّب فله أن يفضّل البكر بثلاثة أيّام ( يعنى در آغاز كار تفضيل جايز است ولى بعد از آغاز كار مساوات است ) « 7 » .\r\n* . . . عن الحسن بن زياد ، عن أبى عبد اللّه عليه السّلام فى حديث قال : قلت له : الرجل تكون عنده المرأة فيتزوّج جارية بكرا قال : فليفضّلها حين يدخل بها ثلاث ليال ( امر در مقام توهّم حظر است و دلالت بر جواز دارد نه وجوب يعنى تفاضل جايز است و مفهومش اين است كه بعدا جايز نيست ) « 8 » .\r\n\r\nراه حل در مقام تعارض :\r\nدر مجموع نه روايت بيان شد ، حال در مقام تعارض بين اين روايات چه كنيم ؟\r\n\r\n1 - جمع بين روايات :\r\nروايات تفاضل ، صريح در جواز و روايات تساوى ، ظاهر در وجوب است و در جمع بين نص و ظاهر ، ظاهر را بر نصّ حمل كرده و مىگوييم بايد روايات تساوى را حمل بر مستحب كنيم و تفاضل را جايز بدانيم .\r\n\r\n2 - اعمال مرجّحات :\r\nاگر اين كار را نپسنديم ، سراغ مرجّحات مىرويم ، در اين صورت روايات جواز تفاضل دو مرجّح و روايات تساوى يك مرجّح دارد ، مرجّح اوّل رواياتى كه تفاضل را مىگويد فتواى اصحاب است كه اجماع بر تفاضل بود و لو سه قول در مسأله بود ؛ و مرجّح دوّم مخالفت عامّه است چون عامّه تساوى را مىگفتند ، و امّا مرجّح روايات تساوى ، ظهور كتاب اللّه و آيات قرآن است كه ظاهر آيات عدالت و تساوى بود .\r\nقلنا ؛ ما جرأت نمىكنيم به اين آسانى مقابل آيات بايستيم در حالى كه نه روايت هم داريم ، بنا بر اين : الأحوط وجوبا رعايت عدالت بين زوجات در بيتوته است بنا بر اين احتياط در اينجا به دو جهت بجاست :\r\n1 - در بعضى از روايات در صورت ترك مساوات وعدهء عذاب داده شده بود كه استحباب با عذاب سازگار نيست ، مگر اين كه گفته شود آن روايت سند معتبر ندارد .\r\n2 - عدالت مستحبّ نامأنوس است چون طبيعت عدالت وجوب است و استحباب‌بردار نيست ، چرا كه در اين صورت نقطهء مقابل آن كه ظلم است جايز مىشود و اين هم غير قابل\r\n\r\n\r\n","description":"","footnote":"\r\n( 1 ) . ح 8 ، باب 2 از ابواب القسم .\r\n( 2 ) . ح 2 ، باب 3 از ابواب القسم .\r\n( 3 ) . ح 1 ، باب 4 از ابواب القسم .\r\n( 4 ) . ح 1 ، باب 12 از ابواب القسم .\r\n( 5 ) . ح 1 ، باب 2 از ابواب القسم .\r\n( 6 ) . ح 5 ، باب 2 از ابواب القسم .\r\n( 7 ) . ح 6 ، باب 2 از ابواب القسم .\r\n( 8 ) . ح 7 ، باب 2 از ابواب القسم .\r\n","page_name":" 133 ","page_number":133},
  {"content":"\r\n\r\nقبول است . پس در اينجا اگر « لا يجوز » نگوييم ، مىگوييم : لا ينبغى ترك الاحتياط في المسألة بالمساوات .\r\n114 - ادامهء مسئلهء 1 2 / 3 / 84\r\n\r\nبقى هنا أمور :\r\nدر ذيل مسئلهء اوّل چند امر باقى مانده است :\r\n\r\nالأمر الاوّل : اگر زوجه يكى باشد فتوا در مورد حق القسم چيست ؟\r\nمرحوم امام در تحرير فرمودند كه زوجهء واحده حق قسم ندارد ولى ما معتقديم كه به دو دليل زوجهء واحده ، ليلهء واحده را حق دارد :\r\n\r\n1 - روايت دعائم الاسلام :\r\n* دعائم الإسلام : ( روايت مرسله است ) روينا عن جعفر بن محمّد عن أبيه عن آبائه عليهم السّلام إنّ عليّا عليه السّلام قال : للرجل أن يتزوّج أربعا فإن لم يتزوّج غير واحدة فعليه أن يبيت عندها ليلة من أربع ليال . . . « 1 » .\r\nروايت صريح است كه اگر زوجه واحده باشد ، يك شب از چهار شب را حق دارد و چون روايت از نظر سند ضعيف است مؤيّد مىباشد .\r\n\r\n2 - الغاى خصوصيّت از روايات سابق :\r\nاگر روايات متعدّد ، سابق را به دست عرف دهند ، مىگويد كه هر كدام سهمى در أربع ليال دارند ، نه اين كه تعدّد موضوعيّت داشته باشد ، پس غرض از بيتوته اين است كه تنها نباشند و زوجه سهمى داشته باشد و هيچ عرفى براى تعدّد موضوعيّت قائل نيست ، پس از روايات متعدّد الغاى خصوصيّت كرده و مىگوييم تعدّد ، موضوعيّت ندارد و غرض اين است كه زوج با زوجه مأنوس باشند و زوجه تنها نباشد ، پس اين كه زوجهء واحده حق قسم نداشته باشد ، خلاف ظاهر روايات است .\r\nو اين كه به زوجهء واحده در روايات اشاره نشده به اين جهت است كه حق قسم زوجهء واحده مسلّم بوده ، علاوه بر اين ، موضوع بحث در عدالت بوده كه تصوّرش در صورت تعدّد زوجات است .\r\n\r\nالأمر الثانى : بحثهايى كه در مساوات و تفاضل داشتيم در جايى است كه زوج مىخواهد سهمش را به زوجهء ديگر بدهد\r\nولى اگر بخواهد شبهاى ديگر را براى خود داشته باشد ، على كلّ حال جايز است و مربوط به بحث عدالت و تفاضل نمىشود ، چون خلاف عدالت انجام نداده است .\r\n\r\nالأمر الثالث : اين بحث مهم را امام متعرّض نشده‌اند\r\nولى در جواهر و در بعضى از كتب مطرح شده و آن اين كه آيا ممكن است تقسيمات يك شب به يك شب نباشد بلكه هفته به هفته يا ماه به ماه باشد ، آيا اين كار جايز است ؟\r\nاگر به رضايت زوجه باشد اشكالى ندارد ولى اگر خودش بخواهد اين كار را بكند اختلاف است ، از مرحوم شيخ طوسى در مبسوط و جماعتى ديگر جواز اين معنا نقل شده است ، يعنى زوج بدون رضايت زوجه مىتواند تقسيمات را تغيير دهد .\r\nمرحوم محقّق در شرايع اشكال مىكند ولى صاحب جواهر تمايل به جواز دارد .\r\nقائلين به جواز در صورت رضايت زوجه به يك روايت استدلال كرده‌اند كه همان روايت سماعه است كه قبلا بيان شد :\r\n* . . . ثلاثة أيّام إن كانت بكرا ثم يسوّى بينهما بطيبة نفس إحداهما الأخرى ( با رضايت زوجه باشد ) « 2 » .\r\nالبتّه روايت نسخهء ديگرى داشت كه در آن تعبير « إلّا أن تطيب نفس إحداهما للأخرى » آمده بود كه در اين صورت ربطى به بحث ما ندارد ؛ چون مىگويد مگر اين كه يكى راضى به عدم مساوات شود .\r\nروايت طبق نسخهء اوّل قابل استدلال است ، چون مىگويد اگر زوجه رضايت دهد ؛ پس اگر زوجه رضايت نداد جايز نيست بنا بر اين روايت دليل بر قول مرحوم محقّق در شرايع است .\r\nدليل ديگر اين است كه روايات ما هم ليله ليله دارد و شما مىخواهيد از آن ليلتان ليلتان استفاده كنيد دليل شما چيست ؟\r\nدليل ندارد مگر اين كه رضايت زوجات باشد پس طبيعت حال اين است كه ليله ليله باشد و بدون رضايت آنها جايز نيست اين برنامه را بر هم بزند ، البتّه ممكن است در صورتى كه بر زوج عسر و حرج باشد اجازه بدهيم كه غير از ليله ليله هم باشد .\r\n115 - مسئلهء 2 ( يختص وجوب المبيت بالدائمة ) 3 / 3 / 84\r\n\r\nمسألة 2 :\r\nيختصّ وجوب المبيت و المضاجعة فيما قلنا به\r\n\r\n\r\n","description":"","footnote":"\r\n( 1 ) . مستدرك الوسائل ، ج 15 ، ح 1 ، باب 1 ، از ابواب القسم .\r\n( 2 ) . ح 8 ، باب 2 ، از ابواب القسم .\r\n","page_name":" 134 ","page_number":134},
  {"content":"\r\n\r\nبالدائمة فليس للمتمتّع بها هذا الحق واحدة كانت أو متعدّدة .\r\n\r\nعنوان مسأله :\r\nحقّ القسمى كه با شرايط و كيفيّت خاصّش بيان شد ، مخصوص زوجهء دائمه است و متمتّعه حقّ قسم ندارد و فرقى نيست كه متمتّعه واحد باشد يا متعدّد .\r\n\r\nاقوال :\r\nبسيارى از اصحاب متعرّض اين مسأله نشده‌اند كه شايد به خاطر وضوحش باشد ، و در شرايع هم نيست ؛ حتّى مرحوم صاحب جواهر هم كه غالب فروع را مطرح مىكند ظاهرا متعرّض اين مسأله نشده است ، ولى بعضى مانند مرحوم علّامه در قواعد و كشف اللثام كه شرح قواعد علّامه است اين مسأله را مطرح كرده‌اند .\r\nمرحوم كاشف اللثام مىفرمايد :\r\nو لا قسمة لملك اليمين ( كنيز اگر شوهر كند حقّ قسم دارد ولى در صورتى كه حلّيت آن از باب ملك يمين است حقّ قسم ندارد ) و إن كنّ مستولدات ( و لو أمّ ولد باشد ) . . . و لا للمتمتّع بها بالاتّفاق ( منظور از اتّفاق در اينجا اين است كه كسانى كه متعرّض اين مسأله شده‌اند آن را قبول دارند ) . . . و حكى الحسن ( حسن بن أبى عقيل كه از قدماى اصحاب است ) قولا بالقسمة لها و فى المختلف لا أظنّ القائل به أحدا من أصحابنا ( شبيه ادّعاى اجماع است ) « 1 » .\r\nپس در مسأله اختلافى نيست . البتّه بعضى از فقها هم متعرّض مسأله شده‌اند ، ولى ادّعاى اجماع نكرده‌اند ، به عنوان مثال مرحوم ابن ادريس مىفرمايد :\r\nو لا يلزم العدل بينهنّ ( متمتّعات ) فى المبيت . « 2 »\r\n\r\nادلّه :\r\nاين مسأله به عقيدهء ما مسئلهء واضحى است ، ولى براى اثبات آن دو دليل روشن داريم :\r\n\r\n1 - روايات حقّ القسم :\r\nدر تمام آن روايات سخن از زوجات اربع بود و اگر هم زوجتان مىگفت ، مىفرمود كه دو ليلهء ديگر براى زوج است ، پس اين هم نشانهء اين است كه مراد زوجات اربعه است و مىدانيم كه انحصار زوجات در اربعه در مورد دائم است نه موقّت ، چون در موقّت مسلّم است كه عددى معيّن نشده است .\r\n\r\n2 - روايت هشام بن سالم :\r\n* . . . عن موسى بن سعدان ، عن عبد اللّه بن القاسم ، عن هشام بن سالم الجواليقى عن أبى عبد اللّه عليه السّلام فى حديث قال : قلت : ما أقول لها ( صيغهء متعه را چگونه جارى كنيم ؟ ) قال : تقول لها : أتزوّجك على كتاب اللّه و سنّة نبيّه و اللّه وليّى و وليّك كذا و كذا شهرا بكذا و كذا درهما على أنّ لى اللّه عليك كفيلا لتفين لى و لا أقسّم لك و لا أطلب ولدك و لا عدّة لك علىّ ( مرد كه عدّه ندارد ، پس ممكن است منظور اين باشد كه عدّهء رجعيّه نيست و تعهّدات عدّهء رجعيّه ندارد ) فإذا مضى شرطك ( مدّت ) فلا تتزوّجى حتّى يمضى لك خمس و أربعون يوما و إن حدث بك ولد فأعلمينى . « 3 »\r\nدر اين روايت هم سند و هم دلالت قابل گفتگوست .\r\nاز نظر سند : در سند « هشام بن سالم جواليقى » همان هشام بن سالم معروف است كه در مورد او ثقة ثقة گفته شده و معتبر است و امّا دو نفرى كه قبل از ايشان هستند يكى « عبد اللّه بن قاسم » است كه پنج نفر به اين نام در كتب رجاليه موجود است و هر پنج نفر ضعيف يا مجهول الحال هستند پس هر كدام از اين پنج نفر كه باشد سند به خاطر او ضعيف مىشود و به قرينهء راوى از او كه « موسى بن سعدان » است معلوم مىشود كه مراد عبد اللّه بن قاسم حضرمى است . موسى بن سعدان هم ضعيف است و در مورد او گفته شده : كذّاب غال لا يعتمد بروايته .\r\nدر كتب رجالى روى مسئلهء غلوّ تأكيد زيادى شده است و معلوم مىشود كه آنها بيش از ما بر اين مسأله دقّت داشته‌اند و متأسّفانه در زمان ما خيلى دقّت نمىشود و شعرا در زمان ما مسابقهء غلوّ دارند .\r\nاللّهم إلّا أن يقال ، عمل مشهور - بلكه ادّعاى اجماع - جابر ضعف سند است .\r\nاز نظر دلالت : ممكن است بگوييم روايت دلالت ندارد يا دلالت بر خلاف مقصود دارد ، چون عدم قسم را به عنوان يك شرط در ضمن عقد مىگويد و اگر عدم قسم در ماهيّت عقد متعه بود نوبت به شرط ضمن العقد نمىرسيد .\r\nجواب : اين امور شرط ضمن العقد نيست بلكه احكام است ، و چون عقد متعه ماهيّتش از نظر احكام و شرايط براى بسيارى روشن نبود ، حضرت فرموده احكام و شرايط را در ضمن عقد بگو تا زوجه متوجّه مسائل عقد متعه شود .\r\nمكرّر در انشاى عقد متعه احكام ذكر شده است پس به قرينهء خود حديث و به قرينهء ساير احاديثى كه در باب عقد متعه وارد\r\n\r\n\r\n","description":"","footnote":"\r\n( 1 ) . ج 7 ، ص 489 .\r\n( 2 ) . سرائر ، ج 2 ، ص 624 .\r\n( 3 ) . ح 6 ، باب 18 از ابواب المتعه .\r\n","page_name":" 135 ","page_number":135},
  {"content":"\r\n\r\nشده بيان احكام است نه شرط ضمن عقد .\r\nمرحوم صاحب وسائل روايت ديگرى هم به همين مضمون و با همين روات نقل مىكند كه ظاهرا همان روايت سابق است و علّت آن اين است كه مرحوم صاحب وسائل وقتى تقطيع مىكند « فى حديث » مىگويد كه در اينجا آن را هم نمىگويد ، پس حديث مستقلّى نيست .\r\n* . . . بهذا الاسناد ( عبد اللّه بن قاسم . . . ) عن أبى عبد اللّه عليه السّلام فى المتعة قال : و لا أقسّم لك و لا أطلب ولدك و لا عدّة لك علىّ . « 1 »\r\nبه هر حال چه اين دو روايت يك حديث باشد يا دو حديث ، ضعيف السند است كه با عمل مشهور جبران مىشود .\r\n116 - ادامهء مسئلهء 2 4 / 3 / 84\r\n\r\nبقى هنا شىء :\r\nمرحوم امام در لابه‌لاى اين بحث مىفرمايد :\r\nيختصّ وجوب المبيت و المضاجعة يعنى حقّ مضاجعه را هم مخصوص زوجهء دائمى مىداند با اين كه تا اينجا هر چه بحث كرديم در مورد مبيت بود . در مسائل آينده هم مرحوم امام باز متعرّض مضاجعه نشده است كه آيا علاوه بر بيتوته مضاجعه ( در كنار هم خوابيدن ) هم لازم است ؟ مرحوم امام در ضمن اين مسأله مضاجعت را لازم دانستند ولى براى آن مسئلهء مستقلّى قرار ندادند ، امّا بعضى از بزرگان متعرّض اين مسأله شده‌اند .\r\nمرحوم كاشف اللثام در شرح كلام علّامه در قواعد مىفرمايد :\r\nو الواجب فى القسمة المضاجعة عند النوم قريبا منها معطيا لها وجهه بحيث لا يؤدّ هاجرا و إن لم يتلاصقا و وجوب المضاجعة ممّا ذكره جماعة قاطعين به و المروى الكون عندها ( و تعبير مضاجعه ندارد ) و قد يمكن فهم المضاجعة من قوله تعالى و اهجروهنّ فى المضاجع « 2 » .\r\nجمعى ديگر مثل مرحوم محقّق در شرايع و مرحوم صاحب جواهر و مرحوم شهيد ثانى در مسالك اين بحث را دارند . ابن قدامه هم عبارتى دارد كه در ضمن آن مطلب بيان شده و مىگويد :\r\nو عماد القسم الليل لا خلاف فى هذا و ذلك لأن الليل للسكن و الإيواء ( پناه دادن ) يأوى فيه الانسان إلى منزله و يسكن إلى أهله و ينام فى فراشه مع زوجته عادتا و النهار للمعاش . « 3 »\r\nاو در مورد وجوب مضاجعه چيزى نمىگويد و كأنّ نظرش اين است كه بيتوته بايد با مضاجعت همراه باشد .\r\nواقع مسأله اين است كه مضاجعت دليل روشنى ندارد و صاحب جواهر اعتراف مىكند كه روايتى در مورد آن نداريم و براى اثبات آن سراغ شواهد مختلف رفته و از جمع‌بندى آنها مسأله را ثابت مىكند كه ما هر يك از شواهد را پاسخ مىدهيم :\r\nشاهد اوّل : معتاد و متعارف اين است كه بيتوته همراه مضاجعت باشد .\r\nجواب : آيا در جايى كه افراد فقط يك اطاق دارند و همه در يك اطاق زندگى مىكنند مىتواند مضاجعه باشد ؟ پس ادّعاى انصراف بيتوته به مضاجعت قابل قبول نيست .\r\nشاهد دوّم : اگر مضاجعت نباشد  « عاشِرُوهُنَّ بِالْمَعْرُوفِ »  نيست .\r\nجواب : آيا فرد غالب معاشرت بالمعروف اين است كه مضاجعت باشد ؟ حال به عنوان مثال اگر زوج مطالعه دارد يا اهل عبادت است و يا كارگرى است كه شبها هم در منزل كار مىكند و بيتوته مىكند ولى مضاجعت نيست آيا اين امور خلاف معاشرت بالمعروف است ؟\r\nنمىتوان گفت وظيفهء مرد مضاجعت است بلكه بيتوته كافى است و آيه چنين دلالتى ندارد .\r\nشاهد سوّم : آيهء  « وَ اهْجُرُوهُنَّ فِي الْمَضاجِعِ »  « 4 » مىفرمايد اگر زن ناشزه شود زوج به عنوان تنبيه مىتواند از او كناره‌گيرى كرده و قهر كند ( در مادّهء هجر معناى قهر هست ) مفهومش اين است كه اگر ناشزه نباشد بايد در كنار او باشد .\r\nجواب : كسى كه براى عبادت يا مطالعه يا كار در نزد همسر نمىخوابد قهر نكرده است ، پس آنچه ما مىفهميم اين است كه آيه جلوى قهر كردن را بالمفهوم مىگيرد و ترك مضاجعه غير از قهر كردن است .\r\nبنا بر اين احتياط مستحب اين است كه مضاجعه باشد ولى دليلى بر وجوب نداريم .\r\n\r\n\r\n","description":"","footnote":"\r\n( 1 ) . ح 2 ، باب 45 از ابواب متعه .\r\n( 2 ) . ج 7 ، ص 495 .\r\n( 3 ) . مغنى ، ج 8 ، ص 144 .\r\n( 4 ) . سورهء نساء ، آيهء 34 .\r\n","page_name":" 136 ","page_number":136},
  {"content":"\r\n\r\n117 - مسئلهء 3 ( رفع اليد عن حقّ المبيت ) 7 / 3 / 84\r\n\r\nمسألة 3 : فى كلّ ليلة كان للمرأة حقّ المبيت يجوز لها أن ترفع اليد عنه\r\nو تهبه للزوج ليصرف ليله فيما يشاء و أن تهبه للضرّة ( هوو ) فيصير الحق لها .\r\n\r\nعنوان مسأله :\r\nدر هر شبى كه زوجه حقّ مبيت دارد مىتواند از حقّ خود رفع يد كند كه مرحوم امام دو صورت براى آن بيان مىكنند ولى ديگران بيشتر از اين گفته‌اند .\r\n\r\nاقوال :\r\nاين عبارت تحرير در واقع برگرفته از عبارت شرايع و جواهر است . مرحوم محقّق در شرايع مىفرمايد :\r\nو لها أن تهب ليلتها للزوج أو بعضهنّ ( بعض زوجات ) مع رضاه ( اين قيد در كلام امام نبود و در كلام بعضى آمده است ) .\r\nمرحوم صاحب جواهر در ذيل اين عبارت مفصّلا بحث مىكند . مرحوم علّامه در قواعد عبارتى قريب اين عبارت دارد كه مرحوم كاشف اللثام در شرح آن اين عبارات را آورده است . « 1 » صاحب مسالك « 2 » هم شرح مفصّلى دارد و عامّه هم با ما هماهنگ هستند . ابن قدامه در مغنى مىگويد :\r\nو يجوز للمرأة أن تهب حقّها من القسم لزوجها أو لبعض ضرائرها أو لهنّ جميعا و لا يجوز إلّا برضى الزوج لأنّ حقّه فى الاستمتاع بها ( زوجه ) لا يسقط إلّا برضاه . « 3 »\r\n\r\nادلّه :\r\nبراى روشن شدن اين مسأله ابتدا على القاعده بحث كرده و مقتضاى قاعده را در مسأله بيان مىكنيم و بعد سراغ روايات مىرويم ، چون روايات در موارد خاصّه وارد شده است و تمام صور مسأله را شامل نمىشود .\r\n\r\n1 - مقتضاى قاعده :\r\nمقتضاى قاعده اين است كه حق قابل واگذارى است ، ولى چند نكته قابل توجّه است :\r\nالف ) آيا در جايى كه زوجه حقّ خود را به ديگرى واگذار كند ، رضايت زوج هم لازم است ؟\r\nبله ، رضايت زوج لازم است ، چون به فرض اگر زوجه از حقّ خود بگذرد ، ولى زوج حقّ استمتاع دارد و مادامىكه مزاحم حقوق ديگران نشود ، زوج مىتواند حقّش را مطالبه كند . پس اين حق از طرفى حقّ زوجه است كه حقّ مبيت دارد و از طرفى هم حقّ زوج است ، چون زوج دائما حقّ استمتاع دارد ، مادامىكه مزاحم حقّ ديگران نشود . پس قيد « مع رضاه » كه در كلام بعضى آمده و مرحوم امام ذكر نفرمودند ، لازم است .\r\nب ) آيا رضايت موهوبه ( موهوب لها ) هم لازم است ؟ يعنى وقتى به زوجهء دوّم واگذار مىكند ، آيا رضايت زوجهء دوّم هم لازم است ؟\r\nدر اينجا صاحب جواهر « 4 » بحثى دارد و مىفرمايد اين كه زن حق مبيت خود را به زوجهء ديگر واگذار مىكند ، از باب هبه نيست چون هبه در اعيان است نه در حقوق ، و اگر هبه بود بايد احكام هبه مىداشت و بايد موهوب له قبول مىكرد ( چون هبه عقد است ) .\r\nقلنا : با نهايت احترامى كه به صاحب جواهر مىگذاريم ، مىگوييم هبه معناى وسيعى دارد و در حقوق هم جارى است مثلا حقّ تحجير و يا حقّ سبق خودش را در نماز جماعت مىبخشد و يا در بازارهاى قديم كه هر كسى جلوتر براى خودش جا مىگرفت حقّ سبق خود را مىتوانست ببخشد ، پس هبه ، اعيان ، حقوق و منافع را شامل مىشود .\r\nحال وقتى گذشتن زوجه از حقّ خود را هبه دانستيم ، در اين صورت قبول زوجهء دوّم هم لازم خواهد بود ، پس رضايت موهوب لها لازم است همان‌گونه كه رضايت زوج و واهب لازم است .\r\nج ) صور مسأله :\r\nاين مسأله حدّ اقل داراى چهار صورت است كه ما براى روشن‌تر شدن صور ، فرض مسأله را در جايى قرار مىدهيم كه زوج داراى چهار زوجه است :\r\nصورت اوّل : زوجه حقّ خودش را ساقط كرده و به زوج يا زوجهء ديگر واگذار نمىكند كه مثل ابراء است . در اينجا دو احتمال است ؛ احتمال دارد كه بگوييم نتيجه عايد زوج مىشود و چون اسقاط حق است ، حق خود زوج مىشود و زوجهء اوّل كالعدم است و در واقع مثل اين است كه زوج سه زوجه دارد كه ليلهء رابعه حقّ خود زوج است كه حق همين احتمال است و\r\n\r\n\r\n","description":"","footnote":"\r\n( 1 ) . كشف اللثام ، ج 7 ، ص 508 .\r\n( 2 ) . ج 8 ، ص 339 .\r\n( 3 ) . ج 8 ، ص 152 .\r\n( 4 ) . ج 31 ، ص 186 .\r\n","page_name":" 137 ","page_number":137},
  {"content":"\r\n\r\nاحتمال دارد كه بگوييم اگر مثلا براى مدّت يك ماه از حقّ خود گذشته شبها بين سه زوجهء ديگر به صورت سه شب ، سه شب تقسيم مىشود و به زوج نمىرسد .\r\nصورت دوّم : زوجه حقّ خود را به زوج مىدهد كه در اينجا زوج مخيّر است ، بين اين كه به كداميك از زوجات واگذار كند و يا براى خودش بردارد ، پس اثر اين صورت هم مثل صورت اوّل است .\r\nصورت سوّم : زوجه حقّ خود را با رضايت زوج به زوجهء معيّنه مىبخشد ، در اينجا دو ليله براى همان زوجهء معيّنه است ، چون حق براى او بوده و واگذار كرده و زوج هم اين واگذارى را امضا كرده است پس ليلتان براى زوجهء ثانيه است و زوج حقّ تخلّف ندارد ، چون قبول كرده است .\r\nصورت چهارم : زوجه حقّ خود را به همهء زوجات ديگر واگذار مىكند و زوج قبول كرده است كه در اين صورت آثار متفاوت است ، چون در واقع دوران بين سه نفر است و ديگر ليله‌اى براى زوج باقى نمىماند . اگر يك شب از حقّ خود بگذرد ، بعضى گفته‌اند كه اين يك شب را بين سه زوجهء ديگر تقسيم كند و اگر در طول يك ماه بود به صورت يك شب كامل بين آنها تقسيم شود .\r\nدر تحرير الوسيله دو صورت از اين چهار صورت بيان شده است ، ولى در مسالك و كشف اللثام هر چهار صورت آمده است كه همهء اين صور بر محور قواعد دور مىزند . در كلام ابن قدامه هم سه صورت مطرح بود .\r\nروايات روى موارد خاصّ مسأله رفته است ولى قواعد تمام موارد را شامل است و محدوديّت ندارد و به همين جهت ما ابتدا سراغ قواعد رفتيم و حكم مسأله را از نظر قواعد بررسى كرديم .\r\n118 - ادامهء مسئلهء 3 8 / 3 / 84\r\n\r\n2 - روايات :\r\nدر اين مسأله چهار روايت داريم كه دو روايت در وسائل و يك روايت در مستدرك و يك روايت در سنن بيهقى است كه دلالت هر چهار روايت خوب است ، ولى بعضى از نظر سند ضعيف است كه به عنوان مؤيّد خوب است ، البتّه مىتوان گفت كه با عمل مشهور ضعف سند جبران مىشود .\r\n* . . . عن موسى بن بكر ، عن زرارة قال : قال ابو جعفر عليه السّلام فى حديث : من تزوّج امرأة فلها ما للمرأة من النفقة و القسمة ( روايت در مورد يك زوجه است و دلالت مىكند كه زوجهء واحده هم حقّ قسم دارد ) و لكنّه إن تزوّج امرأة فخافت منه نشوزا ( زن از نشوز مرد بترسد ) و خافت أن يتزوّج عليها أو يطلّقها فصالحت من حقّها على شىء من نفقتها أو قسمتها فإن ذلك جائز لا بأس به . « 1 »\r\nاين روايت در مورد يكى از صور مسأله است كه زوجه با زوج مصالحه مىكند و معناى آن اين است كه يك امتياز زوجه بدهد كه حقّ القسم است و امتيازى كه زوج مىدهد اين است كه زوجه را طلاق ندهد .\r\nاز نظر سند : در سند روايت « موسى بن بكر » محلّ بحث است . در مورد او اشكال شده ولى بعضى او را ثقه مىدانند ، به عنوان مثال مرحوم علّامه در مختلف ، او را ثقه و حديثش را صحيح دانسته است . بعضى به جهت نقل ابن ابى عمير و صفوان و بعضى ديگر از ثقات و اصحاب اجماع از او ، وى را ثقه مىدانند . عدّه‌اى هم او را تضعيف كرده و معتقدند كه دليلى بر وثاقت او نيست ، پس نمىتوانيم سند را بپذيريم ولى عمل مشهور جبران ضعف سند مىكند .\r\nروايت بعد را صاحب وسائل از كتاب على بن جعفر نقل مىكند و سابقا بيان شد كه كتاب على بن جعفر نزد صاحب وسائل بوده است ، پس سند معتبر است ؛ علاوه بر اين روايت سند ديگرى هم دارد :\r\n* . . . عن على بن جعفر ، عن أخيه موسى بن جعفر عليهما السّلام قال : سألته عن رجل له امرأتان قالت إحداهما ليلتى و يومى لك يوما أو شهرا أو ما كان أ يجوز ذلك ( ظاهرا مخاطب زوج است ) ؟ قال : إذا طابت نفسها ( زن از اعماق دل راضى باشد ) و اشترى ذلك ( حق قسم ) منها فلا بأس . ( وقتى خريد حق القسم جايز باشد هبه به طريق اولى جايز است ) « 2 » .\r\nاين روايت هم در مورد يكى از صور مسأله است كه طرف مقابل زوج است و بقيّهء صور را يا بايد از قاعده استفاده كنيم يا الغاى خصوصيّت .\r\n* على بن ابراهيم ( در سند و حجيّت اين تفسير بحث است ) فى قوله تعالى و إن امرأة خافت الآية . . . روايت مفصّل و مضمون آن\r\n\r\n\r\n","description":"","footnote":"\r\n( 1 ) . ح 1 ، باب 6 ، از ابواب القسم .\r\n( 2 ) . ح 2 ، باب 6 ، از ابواب القسم .\r\n","page_name":" 138 ","page_number":138},
  {"content":"\r\n\r\nچنين است :\r\nدختر محمّد بن مسلمة زوجهء رافع بن خديج بود . او زوجهء دوّمى اختيار كرد و به دختر محمّد بن مسلّمة گفت : من به مساوات بين شما رفتار نمىكنم و مىخواهم سه شب با زوجهء دوّم و يك شب با تو باشم . دختر محمّد بن مسلمه راضى نشد و رافع او را طلاق داد ولى قبل از طلاق سوّم راضى شد . « 1 »\r\nاين روايت نيز در مورد مصالحهء با زوج است . از اين حديث استفاده مىشود كه تسويه واجب است ولى اصحاب به سادگى از كنار آن گذشته‌اند . پس ، از اين كه آيه مىگويد مصالحه جايز است ، معلوم مىشود كه تسويه واجب است ، چون معلوم مىشود كه حق القسمى كه مساوى بوده حق دارد مصالحه كند و حقّ نداشته را نمىتوان مصالحه كرد .\r\nدر مورد نشوز در قرآن دو آيه آمده است كه يكى آيه‌اى كه در متن روايت آمده و در مورد نشوز مرد است و آيهء ديگر در مورد نشوز مرئه است .\r\nبايد به اين نكته در اينجا توجّه داشت كه اكراه در معامله موجب بطلان است ولى اضطرار موجب بطلان نيست .\r\nروايت بعد هم كه از منابع عامّه نقل مىكنيم در مورد تفسير آيهء نشوز است :\r\n* . . . سمعت على بن أبى طالب عليه السّلام يقول فى قوله  « وَ إِنِ امْرَأَةٌ خافَتْ مِنْ بَعْلِها نُشُوزاً أَوْ إِعْراضاً . . . »  قال : هو الرجل تكون عنده امرأتان فتكون إحداهما قد عجزت ( از كار افتاده و عجوز شده ) أو تكون دميمة ( بد قيافه ) فيريد فراقها فتصالحه على أن يكون عندها ليلة و عند الأخرى ليالى و لا يفارقها فما طابت به نفسها فلا بأس به فإن رجعت سوّى بينهما . « 2 »\r\nاز اين روايت دو چيز استفاده مىشود : يكى اين كه زوجه مىتواند از حرف خودش برگردد يعنى رجوع مرئه جايز است و ديگر اين كه اگر رجوع كرد ، تسويه واجب است .\r\nتا اينجا چهار روايت بيان شد كه بعضى صحيح السند است ولى مجموع حجّت است و عمل مشهور هم مطابق آن است ، پس طبق روايات هم مسأله ثابت است و اگر بقيّهء موارد را هم بخواهيم از روايت استفاده كنيم ، الغاى خصوصيّت مىكنيم .\r\n119 - ادامهء مسئلهء 3 9 / 3 / 84 به مناسبت اين مسأله سه عنوان ملك ، حق ، حكم ، را كه در فقه استعمال شده مطرح مىكنيم ، كه بايد هر يك از اين عناوين تعريف شده و اقسام آنها مورد بررسى واقع شود ، تا در جاهاى مختلف فقه مورد استفاده قرار گيرد .\r\nابتدا بايد حق را تعريف كرده و بعد تفاوت ميان حق ، حكم و ملك را بيان كنيم سپس سراغ اقسام حق برويم كه بعضى قابل انتقال و بعضى قابل واگذارى است .\r\n\r\nتعريف حق :\r\nپيشينيان از فقها سراغ اين بحث نرفته‌اند و فقط بعضى از كسانى كه نزديك به عصر و زمان ما بودند ، سراغ اين بحثها رفته‌اند . اين بحث در حواشى مكاسب مطرح است . ما تعريفى از مرحوم آخوند و آقاى خويى و تعريفى از مرحوم صاحب عروه از حواشى مكاسب نقل مىكنيم :\r\nتعريف مرحوم آخوند و آقاى خويى كاملا مبهم است .\r\nمرحوم آخوند در حواشى كتاب بيع مكاسب مىفرمايد :\r\nإنّ الحقّ اعتبار خاص له آثار مخصوصة منها السلطنة على الفسخ ( حق خيار ) .\r\nاين تعريف شبيه تعريفهاى شرح الاسمى است و تعريف حقيقى نيست مثل اين كه در تعريف « سعدانه » بگوييم « نبت » ؛ مىدانيم گياه است امّا تعريفى كه محصّل را به كار آيد ، تعريفى است كه به وسيلهء آن جامع و نقطهء امتياز روشن شود . در اين تعريف « اعتبار » عام است و تمام احكام تكليفى و وضعى هم اعتبار خاص است كه آثار مخصوص دارد .\r\nمرحوم آقاى خويى مىفرمايد :\r\nحقيقة الحق و الحكم واحد كلّها من اعتبارات الشرع « 3 » .\r\nاين تعريف هم شرح الاسم است و چيزى براى ما روشن نمىكند ظاهرا فقها به دنبال تعريف حقيقى جامع و مانع نبوده‌اند .\r\nمرحوم صاحب عروه خواسته تعريفى جامع و مانع ارائه كند و به همين جهت مىفرمايد :\r\nالحقّ نوع من السلطنة على شىء متعلّق به عين كحق التحجير أو عقد كحقّ الخيار أو على شخص كحقّ القصاص ( اولياى دم حقّ قصاص دارند ) هو مرتبة ضعيفة من الملك بل نوع منه ( ملك ) .\r\nپس مطابق تعريف مرحوم صاحب عروه حق نوعى\r\n\r\n\r\n","description":"","footnote":"\r\n( 1 ) . مستدرك الوسائل ، ج 15 ، ح 1 ، باب 9 از ابواب القسم .\r\n( 2 ) . السنن الكبرى ، ج 7 ، ص 297 .\r\n( 3 ) . مصباح الفقاهة ، ج 2 ، ص 205 .\r\n","page_name":" 139 ","page_number":139},
  {"content":"\r\n\r\nسلطنت است كه به سه چيز ( عين ، عقد و شخص ) تعلّق مىگيرد .\r\nتعريف مرحوم صاحب عروه هم قابل نقد است .\r\nقلنا : « حق » هم در كلمات اهل شرع و هم در كلمات عقلا عبارت است از :\r\nنوع سلطنة ( جنس ) على أفعال خاصّة ( فصل ) ، پس حق ، سلطنت بر فعل ، ولى ملك ، سلطنت بر عين يا منافع است ، به عنوان مثال حضانت سلطهء بر نگهدارى ولد است ، قصاص ، سلطه بر اراقهء دم و ولايت سلطهء بر تصرّف در مال و جان بچّه است كه همهء اينها سلطهء بر افعال است ، بنا بر اين حق و ملك هر دو سلطه هستند ولى حق ، سلطهء بر فعل و ملك ، سلطهء بر عين يا منفعت است .\r\nسؤال : در مورد حقّ تحجير چه مىگوييد ، چرا كه ظاهرا حقّ تحجير سلطهء بر عين است ، در حالى كه شما سلطهء بر عين را ملك دانستيد ؟\r\nجواب : آن هم سلطهء بر احياى ارض و مالك شدن است ، چون مادامىكه زمين را احيا نكرده سلطه‌اى بر عين نيست .\r\nحقّ نفقه و حقّ قسم هم به معناى مطالبهء انفاق و بيتوته است نه ملك ؛ بنا بر اين تمام حقوق به نوعى سلطه بر فعلى از افعال برمىگردد .\r\n\r\nمن هنا يظهر امور :\r\n\r\nالأمر الأوّل : بين ملك ، حق و حكم فرق اساسى وجود دارد .\r\nملك سلطهء بر عين يا منافع و حق سلطهء بر افعال خاصّه است ولى حكم سلطه نيست بلكه تشريعى است الهى ، پس اين كه مرحوم آقاى خويى حق و حكم را يكى دانستند صحيح نيست ، چون در حكم سلطه‌اى نيست . بنا بر اين بايد بين اين امور سه‌گانه فرق بگذاريم و هر يك داراى جنس و فصلى هستند ، البتّه جنس و فصل در امور اعتبارى نداريم ، پس مىگوييم شبيه جنس و فصل است .\r\n\r\nالأمر الثانى : در عناوين سه‌گانهء فوق فرقى بين اهل شرع و عقلا نيست ،\r\nچون اهل شرع هم اين عناوين سه‌گانه را از عرف گرفته‌اند و كمتر حقّى است كه در شرع باشد و در عرف نباشد البتّه شارع برخى از حقوق را اضافه كرده است .\r\n\r\nالأمر الثالث : فرق بين ملك و حق اين نيست كه مرحوم سيّد يزدى صاحب عروه فرمود\r\nكه ملك سلطهء قوى و حق سلطهء ضعيف‌تر است ، چون گاهى سلطهء حقوق ، قوىتر از ملك است ، مثل سلطنت حاكم شرع در حكومت اسلامى .\r\n\r\nالأمر الرابع : همهء اين بحثها در صورتى است كه اين عناوين سه‌گانه در مقابل هم قرار گيرند\r\nولى اگر هر يك از اين عناوين جداگانه استفاده شود ، هر يك مىتواند معناى وسيعى داشته باشد ، به عنوان مثال « ملك » معناى وسيعى دارد و در قرآن گاهى به معناى ملكيّت در اعيان استفاده مىشود ، ولى گاهى به معناى ملكيّت منافع است  « أَوْ ما مَلَكْتُمْ مَفاتِحَهُ أَوْ صَدِيقِكُمْ »  « 1 » ملكيّت كليد به معناى ملكيّت منافع است ، گاهى هم ملكيّت به معناى صاحب اختيار بودن است كه نه ملك عين است و نه ملك منفعت :  « رَبِّ إِنِّي لا أَمْلِكُ إِلَّا نَفْسِي وَ أَخِي »  « 2 » كه به معناى صاحب اختيار بودن است . گاهى هم به معناى مالكيّت تكوينى است :\r\n « قُلْ مَنْ يَرْزُقُكُمْ مِنَ السَّماءِ وَ الْأَرْضِ أَمَّنْ يَمْلِكُ السَّمْعَ وَ الْأَبْصارَ »  « 3 » كه اشاره به مالكيّت تكوينى است ، بنا بر اين مالكيّت در معناى وسيعش همهء اينها را شامل مىشود ولى اگر در كنار عناوين ديگر ( حق و حكم ) استفاده شود هر يك ، معناى خاص خود را دارد .\r\n120 - ادامهء مسئلهء 3 10 / 3 / 84\r\n\r\nالأمر الخامس : حق معناى وسيعى در علم اخلاق و عرف دارد .\r\nحق در جاهايى گفته مىشود كه شخصى مسئوليّت و وظيفه‌اى در مقابل كسى يا چيزى دارد كه از آن تعبير به حق مىكنند .\r\nرسالهء حقوق امام سجّاد عليه السّلام به مسئوليّتهايى كه انسان در مقابل اشخاص و اشيا دارد اشاره مىكند كه اين سلطه نيست بلكه مسئوليّت است . گاهى اين مسئوليّتها واجب و گاهى مستحب و اخلاقى است . مرحوم صاحب وسائل در كتاب الحج به مناسبت ، سراغ حقوق حيوانات رفته است ، از جمله در باب 9 از ابواب حج احكام دوّاب را تحت عنوان « حقوق الدابة المندوبة و الواجبة » ذكر مىكند كه اينها حقّ اخلاقى و عرفى است نه اين كه حق به معناى فقهى و به معناى سلطه باشد .\r\nاينها نشان مىدهد كه اسلام تمام حقوق واجبه و مستحبّه را با موشكافى تمام بيان كرده است كه از باب نمونه يك روايت را\r\n\r\n\r\n","description":"","footnote":"\r\n( 1 ) . سورهء نور ، آيهء 61 .\r\n( 2 ) . سورهء مائده ، آيهء 25 .\r\n( 3 ) . سورهء يونس ، آيهء 31 .\r\n","page_name":" 140 ","page_number":140},
  {"content":"\r\n\r\nذكر مىكنيم .\r\n* . . . عن أبى عبد اللّه عليه السّلام : للدابّة على صاحبها ستّة حقوق لا يحملها فوق طاقتها و يتّخذ ظهرها مجالس يتحدّث عليها ( در حالى كه سوار مركب است با كسى به صحبت مشغول نشود ) و يبدأ بعلفها إذا نزل و لا يشتمها و لا يضربها فى وجهها ( چون آسيب‌پذير است ) فإنّها تسبّح و يعرض عليها الماء اذا أمرّ به . « 1 »\r\nدر دنياى امروز جمعيّتهايى به نام حمايت از حيوانات تشكيل شده كه در واقع نوعى رياكارى است ، چرا كه كسانى شعار حمايت از حقوق حيوانات را سر مىدهند كه ارزشى براى انسانها قائل نيستند و در گوشه و كنار دنيا آنها را به خاك و خون مىكشند ، ولى اسلام 14 قرن قبل ، اين چنين حقوق حيوانات را متذكّر مىشود .\r\nنتيجه : آنچه مورد نظر است حق و ملك فقهى است نه معناى عام اينها .\r\n\r\nاقسام حق :\r\nحق داراى اقسام كثيره‌اى است . مرحوم صاحب عروه در حاشيهء مكاسب چندين نوع حق را بيان مىكند ولى عقيدهء ما اين است كه حق اساسا چهار نوع بيشتر نيست ، و شايد بتوان حصر عقلى درست كرد ، چون حق سه اثر دارد :\r\n1 - اسقاط\r\n2 - نقل\r\n3 - قابل انتقال قهرى\r\nانتقال قهرى مثل ارث ( ما ترك الميّت من مال أو حق فلوارثه ) كه به معناى انتقال قهرى است .\r\nحال با توجّه به اين آثار ، براى حق چهار قسم بيان مىكنيم :\r\n\r\n1 - قابل اسقاط و نقل و انتقال قهرى :\r\nيعنى هر سه اثر را دارد مثل حقّ تحجير كه اگر اعراض كند اسقاط مىشود و اگر بخواهد مىتواند به ديگرى منتقل كند و اگر شخص تحجيركننده بميرد ، ورثه اولويّت دارند ، پس قابل انتقال قهرى است .\r\n\r\n2 - قابل اسقاط و نقل :\r\nدو اثر اوّل را دارد ولى قابل انتقال قهرى نيست ، مثل حقّ القسم ، كه زوجه مىتواند حقّ القسم را ساقط كند و يا به ديگرى منتقل كند ولى به ارث نمىرسد ، پس قابل انتقال قهرى نيست ؛ مثال ديگر حقّ سبق قبل از اقامهء جماعت است كه مىتواند اسقاط يا به ديگرى منتقل كند ولى اگر بميرد به ورثه نمىرسد .\r\n\r\n3 - قابل اسقاط و انتقال قهرى :\r\nقابل اسقاط و انتقال قهرى است ولى نقل اختيارى ندارد مثل حقّ شفعه كه قابل اسقاط است و به ارث هم مىرسد ولى شريك نمىتواند حقّ شفعه را به شخص ثالث واگذار كند چون شرط شفعه ، شركت است و شخص ثالث شريك نيست .\r\n\r\n4 - قابل اسقاط :\r\nفقط قابل اسقاط است و قابل نقل و انتقال نيست مثل حقّ غيبت ( بنا بر اين كه غيبت حق باشد كه ما آن را حقّ فقهى مىدانيم ) كه بايد شخص غيبت‌كننده حلاليّت بطلبد كه اين حق فقط قابل اسقاط است نه قابل نقل است و نه قابل انتقال و غيبت شونده نمىتواند حق خود را به ديگرى منتقل كند يا به ورثه منتقل شود .\r\n\r\nجمع‌بندى اقسام :\r\nاز آنچه بيان شد معلوم شد كه حق همه جا قابل اسقاط است ولى گاهى قابل نقل است و گاهى قابل انتقال و گاهى هر دو هست كه مجموعا چهار قسم تصوّر مىشود و صورت ديگرى ندارد .\r\nإن قلت : بعضى از حقوق داريم كه نه قابل اسقاط است و نه قابل نقل و نه قابل انتقال مثل حق المارّة ( كسى كه از كنار باغى به عنوان عبور ردّ مىشود به مقدارى كه باعث فساد نشود ، مىتواند از باغ بخورد ) كه اگر آن را با شرايطش پذيرفتيم قابل اسقاط و قابل نقل و انتقال نيست .\r\nقلنا : حق المارّة در حقيقت حكم و اباحهء در تصرّف به إذن خدا است و حق نيست و از روى مسامحه به آن حق گفته‌اند .\r\n121 - ادامهء مسئلهء 3 11 / 3 / 84\r\n\r\nاحكام حقوق :\r\nآنچه تا اينجا بيان شد در مقام ثبوت و واقع بود امّا بايد در مقام اثبات ديد كه حقّ نفقه يا حقّ رجوع يا حقّ حضانت و ولايت از كدام قبيل از اين اقسام چهارگانهء حق است ؟ در مقام اثبات از كجا بفهميم كه هر يك از اين حقوق از كدام قسم است ؟\r\nدر مقام اثبات دو راه داريم كه احكام اقسام حقوق را تشخيص مىدهيم :\r\n\r\n\r\n","description":"","footnote":"\r\n( 1 ) . وسائل الشيعة ، ج 8 ، ح 6 ، باب 9 از ابواب احكام دوابّ .\r\n","page_name":" 141 ","page_number":141},
  {"content":"\r\n\r\n\r\n1 - طبيعت حقوق :\r\nگاهى طبيعت حق چنان است كه فقط اقتضاى نقل و انتقال مىكند و يا فقط قابل اسقاط است . به عنوان مثال در حق استمتاع از زوجه بالوطى - كه روايت هم دارد - در عقد موقّت مىتواند شرط كند كه استمتاع بالوطى نباشد كه اين فقط قابل اسقاط است و قابل نقل و يا انتقال قهرى ( ارث ) نيست . طبيعت اين حق چنين است و حتّى اگر روايت هم نبود چنين شرطى جايز بود .\r\nبعضى از حقوق هم قابل اسقاط و هم قابل نقل است ، مثل حقّ حضانت كه پدر حقّ حضانت را اسقاط مىكند و قابل نقل است كه پدر به مادر منتقل مىكند ولى قابل انتقال قهرى نيست .\r\nطبيعت حضانت چنين است كه ارث بردنى نيست .\r\nبعضى از حقوق فقط قابل اسقاط و انتقال قهرى است ، يعنى طبيعت حق چنين است مثل حقّ شفعه كه قابل اسقاط و قابل انتقال قهرى است و به ورثه ارث مىرسد ولى نمىتوان شفعه را به شخص ثالث واگذار كرد كه اين طبيعت شفعه است .\r\nبعضى از حقوق قابل اسقاط و نقل و انتقال است مثل حقّ تحجير كه طبيعت تحجير اين است كه قابل اسقاط و قابل نقل و انتقال است و قابليّت براى هر سه دارد .\r\nاين مسائل قابل دقّت است ولى مواردى داريم كه مشكوك است در اينجا چه كنيم ؟\r\n122 - ادامهء مسئلهء 3 16 / 3 / 84\r\n\r\n2 - روايات خاصّه :\r\nراه دوّم روايات خاصّه‌اى است كه در مقامات خاصّه وارد شده و مىگويد فلان حق قابل واگذارى يا اسقاط است . مثل حقّ القسم كه روايات متعدّدى داريم كه مىگويد قابل اسقاط است يا مىتواند به زوجهء ديگر منتقل كند يا به زوج واگذار كند .\r\nمرحوم آيت اللّه سبزوارى در مهذّب الاحكام قاعدهء كليّه‌اى را ادّعا مىكند كه براى ما ثابت نيست ، ايشان مىفرمايد :\r\nإنّ كلّ حق قابل للنقل و الاسقاط إلّا ما خرج بالدليل للسيرة العقلائيّة على ذلك و إرسال الفقهاء له إرسال المسلّمات . « 1 »\r\nاين ادّعا و ادلّهء ايشان براى ما قابل قبول نيست و نمىتوانيم بپذيريم كه هر حقّى قابل نقل و انتقال باشد الّا ما خرج بالدليل ، و ادّعاى سيرهء عقلائيّهء ايشان را هم نمىپذيريم ، چون چنين سيره‌اى نداريم . ايشان در ادامه ادّعاى ارسال مسلّمات مىكنند در حالى كه اصحاب متعرّض آن نشده‌اند .\r\nبنا بر اين ما در مورد حقوق و احكام حقوق هيچ راهى جز ملاحظهء قراين حاصلهء از ذات حقوق و روايات خاصّه كه در ابواب مختلف وارد شده ، نداريم .\r\nقسم چهارمى هم به نام « مناسب » داريم كه متأسّفانه در كلمات بزرگان با حقوق اشتباه شده كه نه حق است و نه حكم و نه ملك . مناسب مانند منسب ولايت خاصّه يا عامّه ؛ به عنوان مثال اب و جد ولايت خاصّه دارند ، و يا ولايت حاكم شرع كه ولايت عامّه بر جامعه دارد . آيا اين ولايت حق يا ملك يا حكم است ؟\r\nخير ، منسب است ، مثل قاضى منسوب كه براى قضاوت نسب شده است .\r\nمنسب الهيّه نه قابل اسقاط است نه قابل استعفا و نه قابل نقل و انتقال ، به همين جهت فقيه نمىتواند بگويد من استعفا دادم و فتوا نمىدهم مگر اين كه من به الكفاية موجود باشد و فقيهى جاى فقيه ديگر بنشيند .\r\nدر كلمات مرحوم آية اللّه سبزوارى اين موارد از حقوق شمرده شده است . ايشان در اين زمينه مىفرمايند :\r\nحق الأبوّة و الولاية للحاكم الشرعى و اين موارد را از قبيل حقوقى مىداند كه قبول نقل و انتقال و اسقاط نمىكند .\r\nسابقا بيان شد حق يك معناى وسيعترى هم دارد كه غير از معناى سلطه است و همان حقّ به معنى وظيفه و مسئوليّت است كه على عليه السّلام مىفرمايد :\r\nإنّ لى عليكم حقّا و إنّ لكم علىّ حقّا ، معناى آن اين نيست كه شما بر من سلطه داريد و من بر شما سلطه دارم ، بلكه به اين معناى است كه شما در مقابل من وظيفه‌اى داريد من هم در مقابل شما وظيفه‌اى دارم . پدر در مقابل فرزند وظيفه‌اى دارد و فرزند هم در مقابل پدر وظيفه‌اى دارد ، كه در اينجا تعبير به حق هم مىتوان كرد ولى اين حق غير از حق به معناى سلطه است ، پس اگر حقّ الأبوّة و حقّ الإمامة گفته شود ، صحيح است ولى نه حقّى كه به معناى سلطه باشد ، بلكه به معناى وسيع كلمه يعنى مسئوليّت و وظيفه ، مثل حقّ همسايه بر همسايه كه مسئوليّتى است كه در مقابل هم دارند .\r\n\r\n\r\n","description":"","footnote":"\r\n( 1 ) . مهذّب ، ج 16 ، ص 205 .\r\n","page_name":" 142 ","page_number":142},
  {"content":"\r\n\r\nپس عنوان چهارمى هم به نام مناسب شرعيّه اضافه كرديم كه اگر از ابتدا مىآورديم اولى بود .\r\n\r\nشكّ بين حقّ و حكم :\r\nاگر شك كنيم كه چيزى حق است يا حكم ، مثلا اگر شك كرديم كه نفقه حق است يا حكم است ؟ و يا حقّ رجوع در طلاق رجعى حق است يا حكم ؟ و يا اگر شوهر در ضمن عقد خارج لازم به اسقاط حقّ رجوع ملتزم شود ، اين حق بوده كه قابل اسقاط باشد و يا حكم الهى است كه قابل اسقاط نباشد و بتواند مراجعه كند ؛ و يا زوجه در طلاق خلعى مادامىكه عدّه باقى است ، مىتواند رجوع به بذل كند ، يعنى مهريّه‌اش را كه بخشيده مطالبه كند كه در اين صورت زوج بايد مهر را برگرداند ولى زوج هم حق رجوع به نكاح دارد ، حال شك مىكنيم كه اين حق رجوع به بذل يك حكم الهى است يا حقّى است كه مىتواند اسقاط كند .\r\nو يا بعد از اين كه معلوم شد حق است شك كرديم كه از كداميك از اقسام حق است ؛ در اين موارد چه كنيم ؟\r\nدر جايى كه شك كرديم كه حق است يا حكم ، اصل اين است كه حكم باشد ، چون همهء حقوق قابل اسقاط است و آنچه كه قابل اسقاط نيست ( مثل ولايت اب ) در واقع منسب است و حق نيست ، بنا بر اين اگر شك كرديم كه آيا زوجه مىتواند بگويد كه نفقه‌ام را اسقاط كردم ؟\r\nاصل اين است كه با اسقاط ، ساقط نمىشود و نتيجهء آن اين است كه نفقه حكم است و با اسقاط ، ساقط نمىشود .\r\nو امّا اگر شك كرديم كه كدام يك از اقسام حق است يعنى اصل حق بودن را دانستيم ( وقتى حق بود قابل اسقاط هم هست ) ولى شك داريم كه آيا قابل نقل و انتقال هم هست يا نه ؟ در اين صورت نقل و انتقال دليل مىخواهد و اصل عدم جواز نقل و انتقال قهرى است .\r\n\r\nجمع‌بندى :\r\nقد تحصّل من جميع ما ذكرنا امور :\r\n\r\nالأمر الأوّل : حق نوعى سلطه بر فعل است ،\r\nدر مقابلش ملك سلطهء بر مال يا منفعت است و حكم هم الزام يا ترخيص نسبت به شىء است و منسب ولايتى است كه خداوند نسبت به شخص خاص يا جامعه واگذار كرده است .\r\n\r\nالأمر الثانى : تمام حقوق قابل اسقاط است\r\nو اگر چيزى قابل اسقاط نبود حكم است .\r\n\r\nالأمر الثالث : حق چهار قسم است ؛\r\nبعضى فقط قابل اسقاط ، و بعضى قابل اسقاط و نقل ، و بعضى قابل اسقاط و انتقال قهرى است و بعضى هم هر سه را دارد .\r\n\r\nالأمر الرابع : اگر شك كنيم كه چيزى حق است يا حكم\r\nبه مقتضاى طبيعت حق و قراين و يا به نصوصى كه در موارد خاصّه وارد شده رجوع مىكنيم .\r\n\r\nالأمر الخامس : اگر نتوانستيم ثابت كنيم كه چيزى حق است يا حكم\r\nدر اين صورت آن را حكم مىدانيم و آثار حكم بر آن مترتّب مىكنيم . همچنين اگر علم پيدا كرديم كه حق است ولى ندانستيم كه از كداميك از اقسام حق است ، در اين صورت بايد آن را حق قابل اسقاط بدانيم چون نقل و انتقال دليل مىخواهد .\r\n123 - مسئلهء 4 ( حق قسم المرأة أوّل عرسها ) 17 / 3 / 84 از مسائل قسم چهار مسأله باقى مانده است كه يك مسأله از مستحبّات است و از آن مىگذريم و امّا سه مسئلهء ديگر را مطرح مىكنيم .\r\n\r\nمسألة 4 : و تختصّ البكر اوّل عرسها بسبع ليال و الثّيب بثلاث\r\nيجوز تفضيلهما بذلك على غيرهما و لا يجب عليه أن يقضى تلك الليالى لنسائه القديمة ( قضا كردن اين ليالى بعد از گذشت اين هفت شب يا سه شب براى زوجه‌هاى قبلى لازم نيست ) .\r\n\r\nعنوان مسأله :\r\nاگر زوجهء بكرى بر زوجهء اوّل تزويج شود در ابتداى زفاف ، هفت شب اختصاص به او دارد و اگر ثيّبه باشد سه شب به او اختصاص دارد .\r\nمرحوم امام سابقا فرمودند كه در ميان دو زوجه جايز است كه سه ليله را به يك زوجه و يك ليله را به زوجهء ديگر اختصاص بدهد ، حال در اينجا جاى اين اشكال است كه در اين مسأله امام فرمودند كه سه ليله به ثيّب اختصاص دارد كه با توجّه به مبناى ايشان در مسائل قبل اين اختصاص وجهى ندارد .\r\nبله اين مسأله طبق مبناى كسانى كه قائل به تساوى هستند به جا مىباشد و در اوّل زفاف مىتواند سه شب را به ثيّب اختصاص دهد ولى مرحوم امام كه تساوى را قائل نيست ، اشكال به ايشان وارد است .\r\n\r\nاقوال :\r\nمرحوم صاحب جواهر مىفرمايد :\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nعلى المشهور . « 1 »\r\nدر مقابل اين مشهور ، اقوال ديگرى است كه غير از اين را مىگويند . مرحوم شيخ طوسى در كتاب خلاف « 2 » سه قول را نقل كرده كه يكى همين قول مشهور است و ادّعاى اجماع هم بر آن مىكند و دو قول ديگر هم از اهل سنّت نقل مىكند . ايشان مىفرمايد :\r\nمسألة 6 : من كانت عنده زوجتان أو ثلاثة فتزوّج بأخرى فإن كانت بكرا فإنّه يخصّها بسبعة أيّام و يقدّمها فلها ( زوجهء جديد ) حقّ التقديم و التخصيص ( تقديم يعنى ابتدا سراغ زوجهء جديد مىرود و تخصيص يعنى اين كه براى زوجهء اوّل است و قضا هم ندارد ) و إن كانت ثيّبا فلها حقّ التقديم و التخصيص بثلاثة أيّام أو سبعة أيّام و يقضيها فى حقّ الباقيات ( اين حكم ديگرى در مورد ثيّب است ) . . . و به قال الشافعى و مالك و احمد . . . و قال سعيد بن المسيّب و الحسن البصرى يخصّ البكر بليلتين و الثيّب بليلة و لا يقضى ( قول دوّم ) و ذهب الحكم و حمّاد و ابو حنيفة و أصحابه إلى أنّ للجديدة حقّ التقديم فحسب دون حقّ التخصيص . . . دليلنا إجماع الفرقة و أخبارهم ( ادّعاى اجماع بر قول مشهور ) .\r\n\r\nدليل : روايات\r\nعمده دليل مسأله روايات است . دو دسته روايت داريم كه يك دسته از روايات عين فتواى مشهور را مىگويد و طايفهء ديگر روايات معارض است كه همهء روايات در باب دوّم از ابواب حقّ القسم آمده است كه از هر طايفه دو روايت را بيان مىكنيم :\r\n\r\nطايفهء اوّل : روايات قول مشهور\r\nرواياتى كه دليل بر كلام مشهور است چهار روايت است « 3 » :\r\n* . . . عن ابن أبى عمير ( سند معتبر است ) عن غير واحد ( مرسله است ولى حجّت است ) عن محمّد بن مسلم قال : قلت له : الرجل تكون عنده المرأة يتزوّج أخرى أله أن يفضّلها ؟ قال : نعم إن كانت بكرا فسبعة أيّام و إن كانت ثيّبا فثلاثة أيّام « 4 » .\r\nسند و دلالت روايت خوب است .\r\n* . . . عن عبد اللّه بن عبّاس ( سند خالى از اشكال نيست ) فى حديث إنّ رسول اللّه صلّى اللّه عليه و آله تزوّج زينب بنت جحش فأولم ( وليمه داد ) و أطعم الناس « إلى أن قال » : و لبث سبعة أيّام بلياليهنّ عند زينب . . . « 5 »\r\nزينب بنت جحش ثيّبه بوده است ، پس پيامبر صلّى اللّه عليه و آله چگونه هفت شب در نزد او بوده است ؟ اين اشكالى است كه به اين روايت وارد شده است .\r\nاز بعضى از آيات استفاده مىشود كه پيامبر از حقّ القسم مستثنا بوده و اين از خصائص النّبى صلّى اللّه عليه و آله بوده است ، از جملهء آيات آيهء  « تُرْجِي مَنْ تَشاءُ مِنْهُنَّ وَ تُؤْوِي إِلَيْكَ مَنْ تَشاءُ »  « 6 » است كه « ترجى » به معناى عقب انداختن است يعنى حقّ قسم را عقب مىاندازند و « تؤوى » يعنى به خودش اختصاص مىدهد و معناى آيه اين است كه حق قسم زنان ، تو را مشغول نكند و تو آزاد هستى در حق القسم .\r\nبعضى اين را از خصائص النبى صلّى اللّه عليه و آله شمرده‌اند كه در اين صورت به رواياتى كه مربوط به حقّ القسم پيامبر صلّى اللّه عليه و آله است نمىتوان استدلال كرد چون بر پيامبر صلّى اللّه عليه و آله رعايت حقّ القسم لازم نبوده و اگر حضرت رعايت حقّ القسم مىكرده از باب تفضّل بوده است .\r\nعامّه هم مضمون همين چهار روايت را نقل كرده‌اند ، از جمله كسانى كه اين روايت را نقل كرده ابن ماجه در كتاب سنن ابن ماجه است . « 7 »\r\n\r\nطايفهء دوّم : روايات معارض\r\n* و عنه ، عن ابن أبى عمير ، عن حمّاد ، عن الحلبى ( سند صحيح است ) عن أبى عبد اللّه عليه السّلام فى حديث قال : إذا تزوّج الرجل بكرا و عنده ثيّب فله أن يفضّل البكر بثلاثة أيّام . « 8 »\r\n* . . . عن الحسن بن زياد ، عن أبى عبد اللّه عليه السّلام فى حديث قال : قلت له : الرجل تكون عنده المرأة فيتزوّج جارية بكرا قال : فليفضّلها حين يدخل بها ثلاث ليال . « 9 »\r\nدو حديث ديگر هم به همين مطلب دلالت دارد و ظاهرا اين دو روايت يك روايت است .\r\n\r\nجمع بين روايات :\r\n\r\nالف ) جمع دلالى :\r\nابتدا سراغ جمع دلالى عرفى مىرويم كه دو طريق جمع گفته شده است :\r\n\r\n\r\n","description":"","footnote":"\r\n( 1 ) . ج 31 ، ص 171 .\r\n( 2 ) . ج 4 ، مسئلهء 6 از كتاب القسم ، ص 413 .\r\n( 3 ) . ح 1 ، 2 ، 3 و 5 ، باب 2 از ابواب حق القسم .\r\n( 4 ) . ح 1 ، باب 2 از ابواب حق القسم .\r\n( 5 ) . ح 2 ، باب 2 از ابواب حق القسم .\r\n( 6 ) . سورهء احزاب ، آيهء 51 .\r\n( 7 ) . ج 1 ، ص 612 .\r\n( 8 ) . ح 6 ، باب 2 از ابواب حق القسم .\r\n( 9 ) . ح 7 ، باب 2 از ابواب حق القسم .\r\n","page_name":" 144 ","page_number":144},
  {"content":"\r\n\r\n1 - سبعة أيّام جايز ( نص در جواز ) ولى مستحب اين است كه به ثلاثه قناعت كنند ، تا رعايت حال زوجهء ديگر هم بشود كه اين جمع در فقه متعدّد است .\r\n2 - در سبعة ليال ، چهار ليله قضا دارد ولى در ثلاث ليال چيزى قضا ندارد ، پس در هفت ليله سه ليله بدون قضا و چهار ليله قضا دارد . اين جمع شاهد ندارد و در واقع جمع تبرّعى است .\r\n\r\nب ) مرجّحات :\r\nاگر جمع را نپذيرفته و سراغ مرجّحات برويم در اين صورت حق با قول مشهور است ، چون از جمله مرجّحات شهرت ( خذ بما اشتهر بين اصحابك ) است .\r\nتا اينجا سبعه و ثلاثه را با دليل بيان كرديم ، ولى دليل اين كه قضا ندارد چيست ؟\r\nدليل آن هم ظاهرا اطلاق روايات است ، چون وقتى روايت مىفرمايد « فليفضّلها » اگر قضا داشت بايد مىفرمود چون عدم البيان فى وقت الحاجة قبيح است .\r\n124 - م 5 ( مستثنيات القسم ) و 6 ( فى شروع القسمة ) 18 / 3 / 84\r\n\r\n[ مسألة 5 مستثنيات القسم 
  ]\r\n\r\nمقدّمه :\r\nدو مسئلهء ذيل هيچ‌كدام روايت و آيه ندارد و بايد مطابق قواعد ، عمومات و اصول حل شود .\r\n\r\n[ فيمن لا قسمة لها من النساء 
  ]\r\nمسألة 5 : لا قسمة للصغيرة و لا للمجنونة المطبقة و لا لذات الأدوار حين دور جنونها و لا للناشزة و تسقط القسمة و حق المضاجعة بالسفر و ليس عليه القضاء .\r\n\r\nعنوان مسأله :\r\nدر اين مسأله مرحوم امام پنج طايفه را از حقّ القسم استثنا مىكنند كه اين پنج طايفه حقّ القسم ندارد : صغيره ، ديوانهء دائمى ، ديوانهء ادوارى در زمان جنون ، ناشزه و مسافره .\r\n\r\nاقوال :\r\nمرحوم محقّق در شرايع ، مرحوم صاحب جواهر و مرحوم كاشف اللثام اين پنج طايفه را دارند . عامّه هم اينها را دارند كه در كتاب الفقه على المذاهب الاربعة « 1 » اقوال عامّه آورده شده كه كم و بيش اينها را دارند .\r\nمرحوم آية اللّه سبزوارى « 2 » اجمالا مسأله را اجماعى مىدانند .\r\nمرحوم صاحب جواهر « 3 » در بعضى از موارد پنج‌گانه تعبير لا خلاف دارد ، پس شايد بتوان گفت كه اجمالا مسأله اتّفاقى است .\r\n\r\nتفصيل مسأله :\r\nاكنون به تفصيل در مورد هر يك از عناوين پنج‌گانه صحبت مىكنيم .\r\n\r\n1 - صغيره :\r\nصغيره ، نفقه ، مواقعه و حق القسم ندارد ، چون اصل در همهء حقوق عدم است ، يعنى تا ثابت نشود اصل عدم حق است كه اين اصل عدم ، استصحاب نيست كه اشكال شود شما استصحاب را در شبهات حكميّه حجّت نمىدانيد ، بلكه يك اصل عقلايى در باب حقوق است كه تا حقّى ثابت نشود مطالبهء حق جايز نيست .\r\nدر مقابل اين اصل عمومات قسم است كه مىگويد زوجه حق قسم دارد كه آن عمومات شامل اين پنج مورد مىشود ، ولى بعضى جاها انصراف دارد ، مثلا در صغيرهء رضيعه عمومات انصراف دارد چون حكمت حكم ( قسم ) معلوم است ولى صغيره‌اى كه هنوز مميّزه هم نيست استيناسى ندارد ، امّا اگر صغيره‌اى باشد كه نزديك بلوغ است شك مىكنيم كه عمومات انصراف دارد يا نه ، كه در اين صورت ادّعاى انصراف مشكل است به همين جهت تفصيل بهتر است .\r\n\r\n2 - مجنونهء دائمى :\r\nمجنونهء دائمى سه گونه است :\r\nالف ) مجنونه‌اى كه چيزى نمىفهمد ، در اين صورت اطلاقات منصرف است .\r\nب ) مجنونه‌اى كه خطرناك است ، در اين صورت نيز عمومات منصرف است .\r\nج ) مجنونه‌اى كه خطرناك نيست و استيناس را هم مىفهمد در اينجا ادلّه منصرف نيست .\r\n\r\n3 - مجنونهء ذات الادوار :\r\nهمين اقسام ثلاثه را دارد و حكم آن هم همان است .\r\n\r\n4 - ناشزه :\r\nچون تمكين نمىكند ، حقّ نفقه ندارد و به طريق اولى حقّ قسم هم ندارد .\r\n\r\n\r\n","description":"","footnote":"\r\n( 1 ) . ج 4 ، ص 239 .\r\n( 2 ) . مهذب الأحكام ، ج 25 ، ص 209 .\r\n( 3 ) . ج 31 ، ص 190 .\r\n","page_name":" 145 ","page_number":145},
  {"content":"\r\n\r\n\r\n5 - مسافره :\r\nمسافره اقسامى دارد ، گاهى مسافرى است كه مصداق ناشزه است ، مثلا به عنوان قهر سفر مىكند كه اين حكم ناشزه را دارد و گاهى به اذن زوج است كه ادلّه از اينجا منصرف است .\r\n\r\nمسألة 6 : لو شرع فى القسمة بين نسائه كان له الابتداء بأىّ منهنّ\r\nو بعد ذلك بأىّ من البقيّة و هكذا و إن كان الأحوط الأولى التعيين بالقرعة سيّما ما عدا الأولى .\r\n\r\nاقوال :\r\nاز كلمات فقها سه قول استفاده مىشود :\r\nقول اوّل : مخيّر است هم در اوّل و هم در ادامه ، يعنى هر كدام را كه خواست مقدّم مىكند .\r\nقول دوّم : در ابتدا مخيّر است ( طبق مبناى كسانى كه مىگفتند شروع واجب نيست و اگر شروع كرد واجب مىشود ) ولى در استمرار چون حقوق همه با هم متعارض است ، عادلانه‌ترين راه قرعه است .\r\nقول سوّم : از ابتدا بايد قرعه بزنند چون همه حق دارند و خلاف عدالت است كه يكى را بر ديگران مقدّم كند .\r\n\r\nدليل :\r\nدر اين مسأله روايتى نداريم و فقط روايت فعل النّبى صلّى اللّه عليه و آله داريم ( كان يقرع بين زوجاته إذا أراد السفر ) و فعل النّبى صلّى اللّه عليه و آله دليل بر وجوب نيست بلكه دليل بر جواز است يعنى جلوى حرمت را مىگيرد .\r\nو لكنّ الإنصاف ؛ اگر بخواهيم به حسب قواعد پيش بياييم ، اينجا از قبيل تزاحم حقوق است و در تزاحم حقوق ، عدالت لازم است و چيزى اقرب به عدالت از قرعه در اين گونه موارد نيست ، مثل تقسيم ارث در جايى كه ورثه نمىتوانند با هم كنار بيايند كه عادلانه‌ترين كار قرعه است .\r\n\r\n","description":"","footnote":"","page_name":" 146 ","page_number":146},
  {"content":"\r\n . \r\n","description":"","footnote":"","page_name":" 147 ","page_number":147},
  {"content":"\r\n . \r\n\r\n","description":"","footnote":"","page_name":" 148 ","page_number":148}
  ]