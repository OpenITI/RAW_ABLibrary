[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nبرنامهء زندگى\r\nمباحثى در بازشناسى فروع دين اسلام\r\nحضرت آيت الله حسين مظاهرى\r\nتدوين و نگارش : جعفر كيوانى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nموسسه نشر و تحقيقات ذكر\r\nتهران ، انقلاب ، فلسطين جنوبى ، محتشم ، ش 20 ، طبقه اول غربى\r\nتلفن 66410041 - تلفكس : 66468263\r\nصندوق پستى : 1616 / 13145\r\nwww . zekrpublishery . com\r\nemail : info @ zekrpublishery . com\r\nبرنامه زندگى\r\nآيت الله حسين مظاهرى\r\nتدوين : جعفر كيوانى\r\nويراستار : فروزنده سعادتمند\r\nطرح روى جلد : مسعود نجابتى\r\nحروفچينى : كارگاه گرافيك قاصدك\r\nچاپ سوم : بهار 88 / تعداد : 3100 جلد\r\nقيمت : 2900 تومان\r\nشابك : 5 - 158 - 307 - 964 - 978\r\nحقوق چاپ و نشر محفوظ است .\r\nمظاهرى ، حسين ، 1312\r\nبرنامه زندگى : مباحثى در بازشناسى فروع دين اسلام\r\nحسين مظاهرى ؛ تدوين و نگارش جعفر كيوانى .\r\nتهران : ذكر ، 1380 . 200 ص . 5 - 158 - 307 - 964 - 978 : isbn\r\nفهرستنويسى براساس اطلاعات فيپا .\r\n1 . فروع دين . الف . كيوانى ، جعفر ، 1345 - ب . عنوان .\r\n4 ب 6 م / 216 bp 4172 / 297\r\nكتابخانه ملى ايران 20279 - 80 م\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nپيشگفتار\r\nدر زمانه‌اى كه انواع چراها و سؤالات گونه‌گون‌خاصّه در برخى از باورهاى دينىدر زندگى امروزى پيش رويمان قرار گرفته است ، تكليف سنگينى بر دوش انديشمندان اسلامى و نظريه‌پردازان دينى و دست اندركاران امور فرهنگى است كه انديشه‌هاى دينى را با آميزه‌اى از منطق ، استدلال و حكمت استحكام بخشند و جوانان را از چشمه‌هاى زلال تفكرات قرآنى و فرهنگ ايمانى سيراب سازند .\r\nدانشمندان علوم دينى و انديشمندان اسلامى بايد نهال عقايد جوانان را از چشمهء انديشه‌هاى متين و پرصلابت اسلام ناب سيراب سازند تا درختانى تناور و قوى گردد و از هجوم بادهاى سهمگين در امان بماند .\r\nحضرت آيت اللّه شيخ حسين مظاهرى از جمله عالمان متعهدى است كه در طول ساليان متمادى تلاش گسترده‌اى را براى آگاه نمودن جوانان و ديگر قشرهاى جامعه آغاز كرده و با نشر آثار ارزنده گامى بس مهم در اين مسير برداشته است . اين مجموعه ، حاصل سخنرانيهاى ايشان در ماه مبارك رمضان سال 1375 در شهر اصفهان مىباشد . موضوع اين سخنرانيها يكى از ضرورىترين و حياتىترين موضوعات مورد نياز جامعه ، به ويژه نسل جوان است . تبيين احكام دينى و بازشناسى تكاليف مذهبى و روشن ساختن اسرار\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nزندگىساز آنها از مهمترين مسائل روز جامعهء ما محسوب مىشود .\r\nتهيهء نوارهاى سخنرانى ، پياده كردن آنها ، ويرايش و تدوين مجموعهء حاضر نزديك به چهار سال زمان برده است . شايد بتوان به جرئت ادعا نمود كه مجموعهء حاضر در زمينهء بازشناسى فروع دين اسلام يكى از بهترين و ماندگارترين اثر در اين حوزه مىباشد .\r\nموسسهء نشر و تحقيقات ذكر با سپاس فراوان از دانشمند محترم و استاد گرامى جناب آيت اللّه حسين مظاهرى بر خود لازم مىداند كه از جناب آقاى جعفر كيوانى كه در تدوين و نگارش كتاب براساس متن مكتوب سخنرانيها و بازيابى مآخذ آيات و احاديث و افزودن برخى مطالب و نكات بديع به آن كوشش فراوانى نمودند ، تشكر و قدردانى نمايد . همچنين از سركار خانم فروزنده سعادتمند كه ويراستار مجموعهء حاضر را بر عهده داشته‌اند ، صميمانه سپاسگزارى كند .\r\nناشر اميدوار است كه بتواند در آينده با عنايت حضرت حق و توجّهات حضرت ولى عصر ( ع ) ، در تهيه و نشر آثار فرهنگى اسلامى بيش از پيش توفيق يابد .\r\nموسسهء نشر و تحقيقات ذكر\r\nمرداد 1380\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nفصل اوّل : نماز\r\nيكى از مهمترين احكام عملى اسلام نماز است و بعد از اصول دين ، از بارزترين نشانه‌هاى مسلمانى به شمار مىرود . اين نكته از آيات قرآن كريم به روشنى برداشت مىشود . خداوند در سورهء بقره مىفرمايد :\r\nالذين يؤمنون بالغيب و يقيمون الصلاة . « 1 »\r\nآنان‌كه به غيب ايمان دارند و نماز را به پا مىدارند .\r\nاين آيهء شريفه در بيان ويژگيهاى انسان مؤمن و با تقوا تأكيد مىكند كه آنها به عالم غيب و اصول دين ايمان دارند و نماز را زنده نگه مىدارند . زنده نگه داشتن نماز در قرآن كريم به اقامهء نماز تعبير شده است . قرآن شريف نمىفرمايد « نماز بخوانيد » ، بلكه مىفرمايد : « اقيموا الصلاة . » « 2 » يعنى نماز را به پا داريد . به پا داشتن نماز به معناى صرفا خواندن آن نيست ، بلكه به معناى زنده نگه داشتن روح و هدف نماز در زندگى فردى و اجتماعى است .\r\n\r\nفضيلت و اهميت نماز\r\nنماز از همهء عبادتها برتر شمرده مىشود و از پيامبر اكرم ( ص ) و ائمه اطهار ( ع ) در اهميت آن احاديث فراوانى نقل شده است . امام صادق ( ع )\r\n\r\n\r\n","description":"","footnote":"\r\n( 1 ) . قرآن ، بقره / 3 .\r\n( 2 ) . قرآن ، بقره / 43 .\r\n","page_name":" 11 ","page_number":11},
  {"content":"\r\n\r\nمىفرمايند :\r\n« ما اعلم شيئا بعد المعرفة افضل من هذه الصلاة . » « 1 »\r\nبعد از معرفت خداوند عبادتى را بالاتر از نماز نمىشناسم .\r\nازنظر قرآن و احاديث پيشوايان معصوم ( ع ) مسلمانى كه نماز نخواند ، روز قيامت با غير مسلمانان محشور مىشود و در صف كافران قرار مىگيرد . از اين‌رو سفارش شده است كه با ترك‌كنندهء نماز معاشرت نكنيد .\r\nمرحوم كلينى ( ره ) در كتاب كافى از عبيد بن زراره روايت مىكند كه گفت : « به خدمت امام صادق ( ع ) شرفياب شدم و عرض كردم : اى فرزند رسول خدا ! گناهان كبيره را براى من بيان كنيد . » امام ( ع ) فرمودند : « گناهان كبيره هفت تاست : كفر ورزيدن به خداوند ، كشتن انسانهاى بىگناه ، عاق والدين ؛ يعنى موجبات ناخشنودى پدر و مادر را فراهم كردن ، رباخوارى ، مال يتيم را به ناحق خوردن ، از جبههء جنگ فرار كردن ، به خصوص اگر موجب تضعيف جبهه شود و تعرب بعد از هجرت ؛ يعنى بازگشت به آيين پيشين ، بعد از تشرف به اسلام . » زراره مىگويد كه بعد از تمام شدن سخنان امام صادق ( ع ) با تعجب پرسيدم : « اى فرزند رسول خدا ! مال بچهء يتيم را خوردن گناهش بيشتر است يا نماز را ترك كردن ؟ » حضرت فرمودند : « ترك نماز گناهش بيشتر است . نخستين گناه كفر ورزيدن به خداوند است كه شامل ترك‌كنندهء نماز نيز مىشود ، زيرا كسىكه نماز را ترك كند از كافران است . » از رسول خدا ( ص ) نقل شده است كه فرمودند :\r\nنماز ستون دين است . پس هركس نماز را از روى عمد ترك كند ، پايه‌هاى دين خود را ويران ساخته است و آن كس كه نماز را در وقت آن به‌جا نياورد ، داخل « ويل » مىشود كه سرزمينى در جهنم است . چنان‌كه خداى تعالى در قرآن كريم\r\n\r\n\r\n","description":"","footnote":"\r\n( 1 ) . الكافى ، ج 3 ، ص 263 ؛ بحار الانوار ، ج 82 ، ص 226 .\r\n","page_name":" 12 ","page_number":12},
  {"content":"\r\n\r\nفرمود : ويل للمصلين الذين هم عن صلاتهم ساهون . « 1 »\r\nقرآن شريف مىفرمايد :\r\nفى جنات يتسائلون ، عن المجرمين ما سلككم فى سقر ، قالوا لم نك من المصلين و لم نك نطعم المسكنين و كنا نخوض مع الخائضين . « 2 »\r\nروز قيامت بهشتيان از گناهكاران سؤال مىكنند چه‌چيز شما را به جهنم كشانيد ؟ پاسخ مىدهند : ما از نمازگزاران نبوديم و به درويشان طعام نمىداديم و با آنان‌كه سخن باطل مىگفتند هماواز مىشديم .\r\nقرآن كريم در ادامهء اين آيات مىفرمايد :\r\nفما تنفعهم شفاعة الشافعين . « 3 »\r\nشفاعت شفاعت‌كنندگان سودشان نبخشد .\r\nامام صادق ( ع ) هنگام وفات ، همهء خويشان و اطرافيان خود را فرا خواندند ، به طورى كه همه تصور كردند امام ( ع ) وصيت جديدى دارند . پس از آنكه خويشان و بستگان حضرت به بالين ايشان حاضر شدند ، حضرت فرمودند :\r\n« ان شفاعتنا لا تنال مستخفا بالصلوة . » « 4 »\r\nبه شفاعت ما اهل بيت نمىرسد ، كسىكه نماز را سبك بشمارد .\r\nمصداق سبك شمردن نماظر اين است كه انسان نماز را اول وقت و به جماعت به‌جا نياورد ، نماز را فداى خواسته‌هاى خود كند ، نماز را در حاشيهء زندگى خود قرار دهد و زمانى كه به گمان خود به كار مهمى اشتغال دارد ، نماز را\r\n\r\n\r\n","description":"","footnote":"\r\n( 1 ) . بحار الانوار ، ج 82 ، ص 202 .\r\n( 2 ) . قرآن ، مدرثر / 40 - 45 .\r\n( 3 ) . قرآن ، مدثر / 48 .\r\n( 4 ) . بحار الانوار ، ج 82 ، ص 236 .\r\n","page_name":" 13 ","page_number":13},
  {"content":"\r\n\r\nترك كند . كسىكه نماز را سبك بشمارد ، مورد لطف پروردگار قرار نمىگيرد ، به شفاعت اهل بيت نمىرسد ، دعاى او مستجاب نمىشود و در عالم برزخ و روز قيامت گرفتار مىشود . پيامبر اكرم ( ص ) مىفرمايند :\r\n« ليس منى من استخف بالصلوة ، لا يرد على الحوض ، لا و اللّه . » « 1 »\r\nاز من نيست كسىكه نماز را سبك بشمارد ، چنين كسى در كنار حوض كوثر بر منوارد نمىشود ، نه به خدا سوگند وارد نمىشود .\r\nدربارهء فضيلت خواندن نماز اول وقت ، آيات و روايات فراوانى وارد شده است . قرآن كريم در وصف مؤمنان مىفرمايد :\r\nو الذين هم على صلواتهم يحفاظون . « 2 »\r\nو آنان‌كه [ اوقات 
  ] نمازهاى خود را حفظ مىكنند .\r\nبنابراين ، يكى از ويژگيهاى مؤمنان اين است كه نمازهاى خود را در اول وقت به پا مىدارند و در اين مورد به شدت مراقب هستند . امام صادق ( ع ) در فضيلت نماز اول وقت مىفرمايند :\r\n« فضل الوقت الاول على الاخير كفضل الاخرة على الدنيا . » « 3 » برترى اول وقت نسبت بهآخر وقت ، مانند برترى آخرت نسبت به دنياست .\r\nيكى از راويان حديث به نام قزار نقل مىكند : « روزى امام رضا ( ع ) به استقبال يكى از علويان از شهر خارج شدند . هنگام نماز فرا رسيد . آن حضرت كنار به كنار صخره‌اى آمدند و فرمودند : قزار اذان بگو ! عرض كردم :\r\n\r\n\r\n","description":"","footnote":"\r\n( 1 ) . همان ، ج 83 ، ص 9 .\r\n( 2 ) . قرآن ، مؤمنون / 9 .\r\n( 3 ) . بحار الانوار ، ج 82 ، ص 359 .\r\n","page_name":" 14 ","page_number":14},
  {"content":"\r\n\r\nمنتظر بمانيم تا دوستانمان به ما ملحق شوند . حضرت فرمودند : خداوند تو را بيامرزد . هرگز نماز را بدون علت از اول وقت تأخير مينداز . بر تو باد كه همواره نماز را اول وقت بخوانى ! پس اذان گفتم و نمازخوانديم . » « 1 »\r\nحضرت امام صادق ( ع ) فرمودند : « كسىكه نمازهاى واجب را اول وقت به‌جا آورد و شرايط آنها را بدرستى مراعات كند ، فرشتگان نماز وى را به سوى آسمان بالا مىبرند ، در حالىكه سفيد و پاكيزه است . آن نماز به صاحب خود مىگويد : خداوند تو را حفظ كند ، چنان‌كه مرا حفظ كردى . مسلمانى كه بدون علت نمازها را بعد از وقت آنها به‌جا مىآورد و حدود آنها را رعايت نمىكند ، نماز او در حالىكه سياه و تاريخ است ، به سوى او برمىگردد و فرياد مىزند ، خداوند تو را ضايع كند ، همان‌طور كه مرا ضايع كردى . » « 2 »\r\n\r\nبرترى نماز از ساير عبادات\r\nآنچه از آيات و روايات برداشت مىشود اين است كه نماز در مقايسه با ساير عبادتها از اهميت بيشترى برخوردار است . امام صادق ( ع ) فرمودند :\r\n« اول ما يحاسب به العبد عن الصلاة فاذا قبلت منه قبل سائر عمله و اذا ردت عليه رد سائر عمله . » « 3 »\r\nاولين امرى كه به واسطة آن بنده بازخواست مىشود ، نماز است . چنانچه از او پذيرفته شود ، ساير اعمال او نيز پذيرفته مىشود و اگر قبول نشود ، ساير اعمال او نيز رد مىشود .\r\nدر جوامع اسلامى ، عده‌اى از مردم ناآگاه برخى از امور مستحبى و گاه بعضى سنتهاى معمولى جامعه را بر اقامهء نماز مقدم مىشمارند . يكى از مستحبات مورد توجه در جامعهء ما سفر به اماكن مقدس است . نزد برخى از مردم زيارت مكانهاى متبرك از به‌جا آوردن نماز مهمتر است و حتى در ميان راه اين\r\n\r\n\r\n","description":"","footnote":"\r\n( 1 ) . همان ، ج 83 ، ص 21 .\r\n( 2 ) . المحجة البيضاء ، ج 1 ، ص 340 .\r\n( 3 ) . همان ، ج 1 ، ص 339 .\r\n","page_name":" 15 ","page_number":15},
  {"content":"\r\n\r\nسفرهاى مقدس ، از گزارن به موقع نماز غفلت مىورزند . اين افراد گاهى امر واجبى را فداى امر مستحبى مىكنند و غافل از آنند كه نماز همواره بر انسان واجب است و هيچ امر ديگرى نمىتواند جايگزين آن شود . بنابر نظر فقهاى عظام اگر كسى بداند در راه زيارت مكانهاى مقدس از به‌جا آوردن دو ركعت نماز واجب باز مىماند ، رفتن به آن زيارت براى او حرام مىشود .\r\nگاهى مشاهده مىشود كه در ايام سوگوارى امام حسين ( ع ) عده‌اى از محبان آن حضرت ، مراسم سينه‌زنى و نوحه‌خوانى را به اقامهء نماز در اول وقت ترجيح مىدهند ، در حالىكه امام حسين ( ع ) و ياران ايشان براى زنده نگه داشتن نماز و تعظيم شعاير اسلام به شهادت رسيدند . شايسته است كه شيعيان ائمه هدى توجه به اداى فريضهء نماز را از پيشوايان بزرگ خود بياموزند .\r\nيكى از بزرگان مورد اعتماد ، اين حكايت را از يك كتاب روايى نقل مىكرد ، اينجانب روايت را شخصا نديدم ، ولى به اعتماد آن شخص بازگو مىكنم : « شخصى براى سفر تجارتى خدمت امام صادق ( ع ) رسيد و از ايشان طلب استخاره كرد . امام ( ع ) جواب استخاره را به گونه‌اى فرمودند كه از آن برداشت مىشد كه رفتن به آن سفر مطلوب نيست . آن شخص بدون اعتنا به استخاره به سفر رفت . از قضا در آن سفر سود فراوانى به دست آورد . او با شگفتى فراوان به خدمت امام صادق ( ع ) رسيد و گفت : اى فرزند رسول خدا ! من براى سفر تجارتى نزد شما استخاره كردم و بد آمد ، ولى من بدون توجه به استخاره به مسافرت رفتم و در اين سفر سود سرشارى نصيب من شد . امام ( ع ) تبسمى كردند و فرمودند : به خاطر دارى كه در فلان منزل خسته بودى ؟\r\nنماز را اول وقت نخواندى ، به بعد موكول كردى ، خوابت برد و صبح ديدى كه نمازت قضا شده است و اين كار را از روى عمد هم انجام ندادى . آن شخص جواب داد : آرى به خاطر دارم . امام صادق ( ع ) فرمودند : اگر خداوند تمام\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nدنيا را هم به تو بدهد ، خسارت ناشى از فوت آن نماز جبران نمىشود . »\r\n\r\nآداب برگزارى نماز\r\nآداب نماز بر دو قسم است : آداب ظاهرى و آداب باطنى .\r\nآداب ظاهرى آن است كه نمازگزار بايد آن را در ظاهر رعايت كند . از جملهء اين آداب آن است كه نمازگزار بدن خود را در حالت سكون و آرامش قرار دهد ، به اطراف خود نگاه نكند و نگاه خود را از محل سجده بر ندارد ، هيچ حركتى غير از اعمال نماز انجام ندهد ، در حالت كسالت و خواب‌آلودگى و در حال سنگينى نماز نخواند و هيچ‌يك از مكروهات نماز را به‌جا نياورد .\r\nنمازگزار بايد خود را در پيشگاه خداوند متعال احساس كند .\r\nقرآن شريف درآيات مختلف به آداب نماز اشاره مىكند و مىفرمايد :\r\nنماز بايد ترتيل داشته باشد ؛ يعنى كلمات آن شمرده ادا شود ، ركوع و سجود آن به طور كامل انجام شود ، بعد از ركوع و بين دو سجده بدن آرام گيرد و مستحبات نماز به‌جا آورده شود .\r\nمولى محسن فيض كاشانى ( ره ) در كتاب شريف المحجة البيضاء با ذكر مثالى زيبا نقش اجزاى مختلف نماز را تبيين كرده است . وى مىگويد : « كمال انسان وابسته به دو چيز است : موجوديت باطنى و اعضاى ظاهرى ؛ موجوديت باطنى انسان همانا حيات و روح او و ظاهر جسمانى آدمى ، اعضا و اندامهاى اوست . بعضى از اندامهاى آدمى مانند قلب ، كبد و مغز داراى چنان اهميتى هستند كه با از بين رفتن آن ، حيات انسان از بين مىرود . بعضى از اندامها نظير چشم ، دست ، پا و زبان در موقعيتى هستند كه با نبود آنها ، حيات آدمى از دست نمىرود ، ولى مقاصد حيات مخدوش مىگردد . بعضى از اندامها چنانند كه با از دست رفتن آنها ، نه حيات انسان و نه مقاصد آن ، هيچ‌يك آسيبى نمىبينند ، اما به زيبايى انسان لطمه وارد مىشود . اين\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nاندامها نظير ابرو ، ريش و سفيدى پوست است . برخى ديگر از اندامها چنانند كه از دست رفتن آنها به اصل جمال آدمى لطمه‌اى وارد نمىكند ، اما از كمال آن مىكاهد ، مانند كمانى بودن ابرو ، سياهى موى سر و صورت و سرخ بودن گونه‌هاى صورت .\r\nهمين‌گونه است صورت عبادتهايى كه شرع مقدس براى ما معين كرده است . روح و حيات باطنى نماز ، خشوع ، نيت ، حضور قلب و اخلاص است .\r\nركوع ، سجود و قيام آن به منزلهء قلب ، كبد و مغز مىباشد كه اگر از دست برود ، نماز از دست مىرود . قرائت و اذكار نماز در حكم دست ، پا ، چشم و زبان است كه با وارد شدن خدشه به آنها نماز حيات خود را از دست نمىدهد ، اما بعضى از مقاصد آن مخدوش مىشود . مستحبات نماز به مثابه زيباييهاى مو ، پوست و صورت است كه وجود آنها موجب جمال و زيبايى مىشود . رعايت لطايف آداب در اين مستحبات ، به منزلهء كمانى بودن ابرو و تناسب اندام است كه موجب كمال زيبايى است . » « 1 »\r\nنماز براى بنده به مثابه هديه‌اى است كه به وسيلهء آن به پيشگاه رب الارباب تقرب مىجويد ، همان‌طور كه مردمان با تقديم هدايا نزد بزرگان تقرب مىجويند . اين هديه به خداوند عرضه مىشود و روز قيامت به نمازگزار بر مىگردد . بنابراين ، تو در زيباسازى يا زشت و ناقص كردن نماز اختيار دارى ، اگر آن را زيبا ونيكو ساختى ، خير و خوبى آن به تو باز مىگردد و اگر آن را زشت نمودى ، بدى آن به خودت بر مىگردد .\r\nآداب باطنى نماز ، داشتن خضوع و خشوع در نمازاست . خضوع ؛ يعنى رعايت ادب در پيشگاه پروردگار و خشوع ؛ يعنى توجه قلبى به خداوند در هنگام نماز و فروتنى باطنى در هنگام رازونياز با او . خشوع بدين معنى است كه انسان در هنگام اداى نماز حضور قلب داشته باشد و به امور دنيوى فكر نكند . خشوع قلب موجب خشوع اعضا و جوارح مىشود .\r\n\r\n\r\n","description":"","footnote":"\r\n( 1 ) . همان ، ج 1 ، صص 264 - 365 .\r\n","page_name":" 18 ","page_number":18},
  {"content":"\r\n\r\nپيامبر اكرم ( ص ) يكى از مسلمانان را در حال نماز ديد كه با ريش خود بازى مىكند آن‌گا فرمودند : اگر قلب اين شخص خاشع بود ، اعضاى او نيز خاشع بودند .\r\nوقتى مسلمان بداند كه رستگارى وى در گرو رعايت آداب باطنى و داشتن خشوع در نماز است ، همان‌گونه كه در سورهء منافقون ذكر شده است ، مىكوشد تا هنگام اداى نماز مراتب خضوع و خشوع را مراعات كند ؛ بدين معنى كه در هنگام خواندن حمد و سوره ، تمام توجه خود را متوجه معبودى مىكند كه در حال رازونياز با اوست و هنگام ركوع و سجود خداى متعال را به راستى تنزيه و تسبيح مىكند .\r\nامام صادق ( ع ) فرمودند : « هنگامى كه رو به قبله نمودى ، دنيا و آنچه در آن است را به فراموشى بسپار و مردم و امور مربوط به آنها را از ياد ببر ، قلبت را از آنچه به خود مشغول مىسازد ، خالى كن ؛ عظمت خداوند را به ديدهء باطن بنگر و روزى را به ياد آور كه هركس در برابر پروردگار خود مىايستد و آنچه را انجام داده است ، ظاهر مىكند و به سوى مولاى راستين خود باز مىگردد ، ايستادن در چنان روزى بر گامهاى ترس و اميد استوار است .\r\nپس هنگامى كه تكبير گفتى ، آسمانها و زمين و آنچه را ميان آنهاست در برابر عظمت پروردگار كوچك و حقير شمار ! پس آن‌گاه خداى تعالى بر قلب بندهء خود آگاه مىشود ، در حالىكه بنده لفظا خدا را بزرگ مشمارد ، اما در قلبش از حقيقت تكبير رويگردان است ، خداوند مىفرمايد : اى دروغگو ! آيا مرا فريب مىدهى ؟ به عزت و جلالم سوگند كه تو را از شيرينى يادم محروم مىسازم و از مقام قرب و لذت مناجاتم دور مىكنم .\r\nبدان‌كه او ( خداوند ) به تعظيم و كرنش تو محتاج نيست و از عبادت و دعاى تو بىنياز است و بدرستى كه دعاى تو وسيله‌اى است كه از فضل و\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nرحمت او به تو رسيده است تا به واسطهء آن از عقوبت او دور شوى و به رحمت و بخشش او نايل گردى . » « 1 »\r\n\r\nنماز جماعت\r\nدربارهء نماز جماعت آيات و روايات فراوانى وارد شده است . بنابر نظر مفسران قرآن ، آياتى كه در آنها امر بها قامهء نماز شده است ، اشاره به نماز جماعت دارند ، زيرا اقامهء صلوة به معناى زنده نگهداشتن نماز و برپا داشتن آن در اجتماع مسلمانان است و در برخى از آيات ، شواهد روشن‌ترى در اين زمينه وجود دارد . به عنوان نمونه آيهء 43 سورهء بقره مىفرمايد :\r\nو اقيموا الصلاة و اتوا الزكوة و اركعوا مع الراكعين . و نماز را بر پا داريد و زكات بدهيد و با ركوع‌كنندگان ركوع كنيد .\r\nشخصى كه نماز را به صورت فرادى و با حضور قلب به‌جا مىآورد و مستحبات و تعقيبات نماز را نيز انجام مىدهد ، مىتوان گفت چنين شخصى نماز خوانده ولى آن را اقامه نكرده است و در فرهنگ قرآنى چنين نمازى كامل نيست . نماز بايد در مسجد ، در ميان مردم و با جماعت خوانده شود .\r\nنماز بايد در ميان اجتماع مسلمانان زنده و پويا باشد . نماز جماعت يك شعار است و اين شعار بايد زنده نگه داشته شود .\r\nدر باب نماز جماعت و اهميت آن احاديث فراوانى از پيامبر اسلام ( ص ) و ائمه اطهار ( ع ) نقل شده است . مضمون احاديث اين است كه اگر شخصى بدون دليل نماز جماعت را ترك كرد ، با او همنشينى ، معاشرت و دادوستد نكنيد و با او پيوند ازدواج نيز برقرار نكنيد . پيامبر اكرم ( ص ) دربارهء نماز جماعت مىفرمايند :\r\n\r\n\r\n","description":"","footnote":"\r\n( 1 ) . بحار الانوار ، ج 84 ، ص 230 .\r\n","page_name":" 20 ","page_number":20},
  {"content":"\r\n\r\n« من صلى الصلاة الخمس جماعة فظنوا به كل خير . » « 1 »\r\nكسىكه نمازهاى پنجگانه را به جماعت بگزارد ، هر خير و نيكى را به او گمان ببريد .\r\nامام صادق ( ع ) فرمودند : « مسلمانى كه نمازهاى صبح و عشا را به جماعت بخواند ، در پناه خداوند عزّ و جلّ است ، كسىكه به چنين شخصى ستم روا دارد ، به خدا ستم كرده است و كسىكه او را كوچك شمارد ، خدا را كوچك شمرده است . هنگامى كه باران مىبارد يا سرماى شديدى وجود داشته باشد ، در آن صورت براى مرد جايز است كه در خانه‌اش نماز بخواند و در مسجد حاضر نشود . چنان‌كه پيامبر اكرم ( ص ) فرمودند : « هرگاه بر اثر باران كفشها تر شود ، نماز را در خانه به‌جا آوريد . » « 2 »\r\nمؤمنان نبايد به خواندن نماز فرادى اكتفا كنند . آن چيزى كه مورد تأكيد اسلام است ، زنده نگه داشتن نماز است . در جامعهء اسلامى ، هنگامى كه مؤذن اذان مىگويد ، بايد همهء كارها تعطيل شود ، همهء مردم به مسجد روى آورند و در نماز جماعت شركت كنند . همه با هم تكبير بگويند و با هم ركوع و سجود را انجام دهند . اين يك وظيفهء مهم براى مسلمانان است .\r\nدر روايات آمده است : از جمله چيزهايى كه در دنيا و آخرت نفرين مىكند ، مسجدى است كه مردم در آن نماز بر پا ندارند . پيامبر اكرم ( ص ) فرمودند :\r\n« اذا رايتم الرجل يعتاد المسجد فاشهدوا له بالايمان . » « 3 »\r\nوقتى ديديد مردى به حضور در مسجد مداومت دارد ، به ايمان او شهادت دهيد .\r\nدر روايتى نقل شده است كه : « چون قيامت بر پا شود ، قومى محشور مىشوند كه صورتهاى آنها مانند ستاره مىدرخشد . ملايكه از آنها مىپرسند ، اعمال\r\n\r\n\r\n","description":"","footnote":"\r\n( 1 ) . المحجة البيضاء ، ج 1 ، ص 342 .\r\n( 2 ) . همان ، ج 1 ، ص 358 .\r\n( 3 ) . همان ، ج 1 ، ص 358 .\r\n","page_name":" 21 ","page_number":21},
  {"content":"\r\n\r\nشما چه بوده است ؟ آنها پاسخ مىدهند : ما با شنيدن اذان براى گرفتن وضو حركت مىكرديم و به كار ديگرى مشغول نمىشديم . بعد دسته‌اى ديگر محشور مىشوند كه چهره‌هاى آنان مانند ماه درخشان است . از آنها نيز همان سؤال مىشود ، جواب مىدهند : ما قبل از اذان وضو مىگرفتيم و براى اداى نماز آماده مىشديم . سپس طايفهء ديگرى محشور مىشوند كه چهره‌هاى آنان همچونخورشيد مىدرخشد ؛ آنان در پاسخ فرشتگان مىگويند : ما قبل از اذان وارد مسجد مىشديم و اذان را در مسجد مىشنيديم . » « 1 »\r\nدر اغلب كشورهاى اسلامى ، هنگام اذان ، مسلمانان به سوى مساجد مىشتابند و نماز را اول وقت و به جماعت برگزار مىكنند . كسانىكه به شهرهاى مكه و مدينه مشرف شده‌اند ، حركت زيبا و شورانگيز مردم و روانه شدن آنها را ، يك ساعت قبل از اذان صبح ، به سوى مسجد الحرام و مسجد النبى مشاهده كرده‌اند . اين جمعيت انبوه در آن مساجد مشريف باشكوه فراوانى نماز جماعت برگزار مىكنند كه به راستى براى مسلمانان مايهء افتخار و براى پيامبر اكرم ( ص ) زينت و مايهء شادمانى است .\r\nمرحوم شيخ صدوق ( ره ) در روايتى براى فردى كه نماز را اول وقت و به جماعت نخواند ، هجده عقوبت ذكر مىكند . از جملهء آنها اين است كه مالش بى بركت مىشود ، عمر و زندگى او بىخير و بركت مىشود ، عاقبت به خير نمىشود . لحظة مرگ و عالم برزخ براى او سخت مىشود و روز قيامت حسابرسى از او با دقت وسختگيرى صورت مىگيرد .\r\nشايان ذكر است كه شركت در نماز جماعت مستحب است . ولى اگر يك عنوان ثانوى بر آن مترتب شد ، در آن صورت اين امر مستحب ، واجب مىشود . عنوان ثانوى در اين زمينه آن است كه هرگاه مسلمانها نتوانند نماز را زنده نگه دارند و مساجد در هنگام برگزارى نماز جماعت خالى باشد ، در آن صورت نماز جماعت بر همگان واجب مىشود . علامهء مجلسى ( ره ) از\r\n\r\n\r\n","description":"","footnote":"\r\n( 1 ) همان ، ج 1 ، ص 344 .\r\n","page_name":" 22 ","page_number":22},
  {"content":"\r\n\r\nپيامبر اكرم ( ص ) نقل كرده است كه فرمودند :\r\n« سلموا اليهود و النصارى و لا تسلموا على يهود امتى . قيل يا رسول اللّه و من يهود امتك ؟ قال الذين يستمعون الاذان و الاقامة و لم يحضروا الجماعة . »\r\nبه يهوديها و نصرانيها سلام كنيد ، ولى به يهود امت من سلام نكنيد . سؤال شد ، اى رسول خدا ! يهود امت تو كيست ؟ پيامبر ( ص ) فرمودند : كسانىكه اذان و اقامه را مىشوند و در نماز جماعت شركت نمىكنند .\r\nشايد حكمت آنكه پيامبر اكرم ( ص ) از رويگردانان نماز جماعت به يهود امت خود تعبير فرموده‌اند اين باشد كه شركت نكردن در نماز جماعت به وحدت و اجتماع مسلمانان آسيب مىرساند و جامعهء اسلامى را دچار تفرقه مىكند .\r\nيهوديها در طول تاريخ اسلام از روى آگاهى و غرض‌ورزى به اسلام و وحدت امت اسلامى زيان رسانده‌اند و مسلمانان بىاعتنا به جماعت ، ناخودآگاه به اسلام صدمه مىزنند . در اين صورت ، نتيجهء عمل اين‌گونه مسلمانان شكستن شكوه مسجد و جماعت است .\r\nعلامهء مجلسى ( ره ) در بحار الانوار روايتى از كتاب جامع الاخبار از رسول اكرم ( ص ) نقل كرده است كه فرمودند :\r\n« سياتى زمان على الناس يرون من العلماء كما يفر الغنم من الذئب . ابتلاهم بثلاثة اشياء : الاول يرفع البركة من اموالهم ، و الثانى سلط اللّه عليه سلطانا جائرا و الثالث يخرجون من الدنيا بلا ايمان . » « 1 »\r\nزمانى فرا مىرسد كه مردم از علما مىگريزند ، همان‌گونه كه گوسفندان از گرگ فرار مىكنند ، در آن شرايط ، خداوند آنان\r\n\r\n\r\n","description":"","footnote":"\r\n( 1 ) . بحار الانوار ، ج 22 ، ص 454 .\r\n","page_name":" 23 ","page_number":23},
  {"content":"\r\n\r\nرا به سه مصيبت گرفتار مىكند : اول آنكه بركت را از اموالشان بر مىدارد . دوم آنكه سلطان ستمگرى را بر آنان حاكم مىكند و سوم آنكه در هنگام مرگ آنان را بىايمان از دنيا مىبرد .\r\nنتيجهء دورى از علما و ائمه جماعت اين است كه اشخاص بىرحم ، جاهل و زورگو بر ملت مسلمان مسلط مىشوند و بركت از اموال ملت برداشته مىشود و در پيان عمر نيز بىايمان از دنيا مىروند .\r\n\r\nمراتب نماز\r\nنماز صحيح ، نمازى است كه مقدمات و مقارنات آن مطابق دستورهاى اسلام انجام شود ، كلمات آن درست ادا شود و قيام ، قعود ، ركوع و سجود آن به درستى انجام شود . در مقابل اين نماز ، نماز باطل قرار دارد و آن نمازى است كه نمازگزار عبارتهاى آن را به طور صحيح ادا نمىكند ، حمد و سوره را اشتباه مىخواند ، ركوع و سجود را كامل انجام نمىدهد ، نماز را تند مىخواند و كلمات آن را شمرده و درست ادا نمىكند . چنين نمازى صاحب خود را نفرين مىكند و شخصى كه مورد نفرين نماز قرار گيرد ، از رحمت خداوند دور مىشود و رسول اكرم ( ص ) و امامان معصوم ( ع ) روز قيامت او را شفاعت نمىكنند . از پيامبر اكرم ( ص ) نقل شده است كه فرمودند : « شخصى كه نماز را سريع مىخواند و ركوع و سجود آن را ناقص انجام مىدهد ، مانند مرغى است كه از زمين دانه برمىچينند . »\r\nنماز صحيح سه قسم است :\r\n1 . نمازى كه موجب رفع تكليف مىشود ؛ يعنى نمازگزار آن را از نظر شرعى صحيح مىخواند و كليه شرايط صحت را دارا مىباشد ، اما آداب ظاهرى و باطنى نماز رعايت نمىشود ؛ به عبارت ديگر ، نمازگزار هنگام\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nخواندن نماز به كارهاى خود فكر مىكند يا با دستها و موهاى خود بازى مىكند . چنين نمازى موجب رفع تكليف مىشود ، اما داراى تأثير تربيتى و معنوى نيست و نزد خداوند ارزشى ندارد و نمىتواند عامل صعود انسان و معراج شود ، كه « الصلاة معراج المؤمن . »\r\n2 . نمازى است كه خضوع ظاهرى در آن رعايت مىشود و نمازگزار علاوه بر آنكه نماز را صحيح مىخواند ، كلمات را شمرده ادا مىكند و ركوع و سجود آن را به طور كامل انجام مىدهد ، آداب ظاهرى نماز را نيز مراعات مىكند ؛ يعنى اذان و اقامه مىگويد ، نماز را با رعايت ترتيل مىخواند و مستحبات آن را نيز انجام مىدهد ، اما در نماز حضور قلب و خشوع ندارد . با تمام وجود به خداوند توجه ندارد و افكارش متوجه امرو دنياست . از پيامبر اكرم ( ص ) نقل شده است كه فرمودند :\r\n« من صلى ركعتين لم يحدث فيهما نفسه بشىء من الدنيا غفر له ما تقدم من ذنبه . » « 1 »\r\nكسىكه دو ركعت نماز بگزارد و در آن دو ركعت در انديشهء امرى از امور دنيا نباشد ، تمام گناهان گذشتهء او بخشيده مىشود .\r\nمرحوم شيخ حر عاملى ( ره ) روايتى را در وسائل الشيعه نقل مىكند و مىگويد : حماد كه يكى از راويان جليل القدر ، مورد اعتماد و از اصحاب اجماع است ؛ يعنى روايتهايش را تمام اصحاب قبول دارند ، مىگويد : روزى خدمت امام صادق ( ع ) شرفياب شدم . امام ( ع ) فرمودند : حماد ! آيا نماز خواندن مىدانى ؟ گفتم : بلى اى فرزند رسول خدا ! حضرت فرمودند : برخيز و دو ركعت نماز بخوان . حماد مىگويد : دو ركعت نماز معمولى خواندم . ديگر باقى روايت ذكر نشده است ؛ اما معمول مىشود كه نماز او صحيح بوده ، ولى\r\n\r\n\r\n","description":"","footnote":"\r\n( 1 ) المحجة البيضاء ، ج 1 ، ص 349 .\r\n","page_name":" 25 ","page_number":25},
  {"content":"\r\n\r\nخشوع را مراعات نكرده است . حماد مىگويد : نماز را تمام كردم ؛ چهرهء مبارك حضرت امام صادق ( ع ) درهم كشيده شد و فرمودند : حيف است يك مسلمان پس از شصت سال نماز خواندن ، شيوهء صحيح آن‌رانداند . حماد مىگويد : در برابر امام صادق ( ع ) شرمنده شدم . امام ( ع ) فرمودند : من دو ركعت نماز مىخوانم . امام ( ع ) ابتدا اذان و اقامه گفتند و سپس نماز را با حضور قلب و با رعايت آداب ظاهرى و باطنى به‌جا آوردند . بعد فرمودند :\r\nحماد اين‌گونه نماز بخوان !\r\n3 . نمازى است كه داراى خشوع باشد ؛ يعنى نمازگزار آداب ظاهرى و باطنى نماز را رعايت كند ، در نماز حضور قلب داشته باشد ، هنگام نماز خود را در محضر خداوند احساس كند و به يقين بداند كه پروردگار عالم او را مىبيند . پيامبر اكرم ( ص ) مىفرمايند :\r\n« اعبد اللّه كانك تراه و ان لم تكن تراه فانه يراك . » « 1 »\r\nخداوند را آن‌چنان پرستش كن كه گويى او را مىبينى و اگر تو او را نمىبينى ، پس مسلما او تو را مىبيند .\r\nقرآن شريف مىفرمايد :\r\nقد افلح المؤمنون . الذين هم فى صلاتهم خاشعون . « 2 »\r\nهمانا اهل ايمان رستگار مىشوند . آنان‌كه در نماز خشوع مىورزند .\r\nاز پيامبر اكرم ( ص ) سؤال شد ، « خشوع چيست ؟ حضرت فرمودند : خشوع عبارت است از تواضع و فروتنى در نماز و اينكه بنده قلب خود را به طور كامل متوجه خداوند سازد . » « 3 »\r\nحضور قلب در عبادات ، روح و روان آنها محسوب مىشود و نورانيت و\r\n\r\n\r\n","description":"","footnote":"\r\n( 1 ) . سر الصلاة ، ص 50 .\r\n( 2 ) . قرآن ، مؤمنون / 1 - 2 .\r\n( 3 ) . بحار الانوار ، ج 84 ، ص 264 .\r\n","page_name":" 26 ","page_number":26},
  {"content":"\r\n\r\nمراتب كمال عبادتها به خشوع و مراتب آن بستگى دارد . هيچ عبادتى بدون حضور قلب ، مقبول درگاه احديت واقع نمىشود و مورد لطف و رحمت ربوبى قرار نمىگيرد . خداوند در قرآن كريم مىفرمايد :\r\nو استعينوا بالصبر و الصلاة و انها لكبيرة الا على الخاشعين . « 1 »\r\nاز شكيبايى و نماز يارى جوييد و ايندو جز براى اهل خشوع ، امرى بزرگ و دشوار است .\r\nآنان‌كه به مقام خشوع نرسيده باشند ، نماز واقعى بر ايشان دشوار و سنگين است . چنين افرادى به خاطر ترس از جهنم و طمع بهشت نماز مىخوانند . همهء اشخاص مىتوانند در نماز خضوع و خشوع را مراعات كنند ، به شرط آنكه تمرى كافى در اين زمينه داشته باشند و نيز داراى اراده‌اى قوى باشند .\r\n\r\nنماز مقبول و نماز صحيح\r\nنماز مقبول آن است كه با خضوع و خشوع به‌جا آورده شود و آداب ظاهرى و باطنى در آن مراعات شود . اين نماز موجب تزكيهء نفس و پاكى روح و روان مىشود و تأثير تربيتى و اخلاقى فراوانى دارد . ازاين‌رو چنين نمازى را نماز اخلاقى نيز مىگويند ؛ نمازى كه فرشتگان آن را با درخشندگى خاصى به پيشگاه خداوند متعال مىبرند و پروردگار عالم اين نماز را مىپذيرد .\r\nنماز صحيح ، همان‌طور كه پيشتر توضيح داده شد ، موجب رفع تكليف مىشود و به سبب آن انسان در جهان آخرت مورد بازخواست قرار نمىگيرد .\r\nچنين نمازى را نماز فقهى نيز مىگويند . نمازى كه فرشتگان آن را در حالى كه نورانيت و درخششى ندارد ، به محضر ربوبى مىبرند و مورد قبول خداوند قرار نمىگيرد . پيامبر اكرم ( ص ) فرمودند :\r\n\r\n\r\n","description":"","footnote":"\r\n( 1 ) . قرآن ، بقره / 45 .\r\n","page_name":" 27 ","page_number":27},
  {"content":"\r\n\r\n« ان من الصلاة لما يقبل نصفها و ثلثها و ربعها و خمسها الى العشرون ان منها لم يلف كما يلف الثوب الخلق فيضرب لها وجه صاحبها و ان ما لك من صلوتك الا ما اقبلت عليه بقلبك . » « 1 »\r\nبعضى از نمازها نيمى از آن پذيرفته مىشود ، بعضى يك سوم آن ، برخى يك چهارم و بعضى يك پنجم تا آنجا كه برخى يك دهم آن قبول مىشود و بعضى از نمازها همچون جامهء كهنه پيچيده و بر صورت صاحبش زده مىشود و نمازگزار بهره‌اى از نمازهايش نمىبرد ، مگر به اندازه‌اى كه در هنگام خواندن آنها به خداوند توجه داشته است .\r\nنمازى كه با حضور قلب خوانده شود ، ارزشمند و بسيار بااهميت است .\r\nممكن است در بعضى از نمازها شخص نتواند خشوع در آن را مراعات كند .\r\nدر چنين مواقعى نمازگزار با رعايت خضوع ظاهرى و به‌جا آوردن مستحبات ، نظير گفتن اذان و اقامه و خواندن ذكرهاى اضافه بر ذگر اصلى در ركوع و سجده‌ها كه در رساله‌هاى عمليه و كتب ادعيه آمده است ، مىتواند قبولى نماز خود را فراهم آورد . نمازگزار مىتواند بعد از نماز با ذكر صلوات بر پيامبر اكرم ( ص ) و خواند تعقيبات ؛ يعنى دعاهايى كه بعد از نمازهاى يوميه وارد شده است ، بخشى از كاستيهاى نماز خود را جبران كند . آن‌گاه آن نماز را به خداوند متعال عرضه نمايد تا پروردگار با فضل و كرم خود آن‌را بپذيرد .\r\nدر ميان تعقيبات نماز ، تسبيح حضرت زهرا ( س ) خيلى فضيلت دارد . امام صادق ( ع ) مىفرمايند : تسبيح جده‌ام حضرت زهرا ( س ) ، بعد از نمازهاى روزانه ، نزد من از هزار ركعت نماز در هر روز برتر و محبوتر است . در\r\n\r\n\r\n","description":"","footnote":"\r\n( 1 ) . سر الصلاة ، ص 50 .\r\n","page_name":" 28 ","page_number":28},
  {"content":"\r\n\r\nمورد تعقيبات نماز ، از آيت اللّه حصه‌اى ( ره ) يكى از علماى اصفهان تشبيه زيبايى نقل شده است . ايشان نماز را به بادبادك كاغذى تشبيه مىكردند و مىگفتند : وقتى بادبادك دنباله نداشته باشد به آسمان نمىرود . نمازى هم كه تعقيب نداشته باشد به عالم ملكوت نمىرود .\r\n\r\nفوايد نماز\r\nنماز مانند نهر روان و چشمهء زلال و پاكيزه‌اى است كه انسان مؤمن هر روز روح و روان خود را در آن مىشويد . پيامبر اكرم ( ص ) فرمودند : « نماز مثل چشمهء زلالى است كه نمازگزار در شبانه روز پنج نوبت در آن شستشو مىكند . » نماز بسيارى از فضيلتها و نيكوييها را براى انسان تحصيل و بسيارى از رذيلتها و زشتيها را از او دور مىكند . قرآن شريف مىفرمايد :\r\nان الصلاة تنهى عن الفحشا و المنكر و لذكر اللّه اكبر و اللّه يعلم ما تصنعون . « 1 »\r\nهمانا نماز آدمى را از فحشا و منكر باز مىدارد و ذكر خدا بزرگتر است و خدا به كارهايى كه مىكنيد ، آگاه است .\r\nيكى از فايده‌هاى نماز اين است كه به تدريج روح و اخلاق انسان را پاكيزه مىكند و مانند معلم اخلاق عمل مىكند ؛ معلمى كه همه‌جا حضور دارد و همه مىتوانند از آن بهره ببرند ؛ معلمى كه موجب نجات انسان از گمراهيها و هدايت او به سوى رستگارى مىشود و معلمى كه انسان را به راه راست كه راه سعادت است ، هدايت مىكند .\r\nوظيفهء معلم اخلاق به وجود آوردن قلب مطمئن در وجود شاگردش است .\r\nوى نهال رذيلت را از دل او برمىكند و به جاى آن درخت فضيلت مىنشاند .\r\nمعلم اخلاق شاگرد خود را به سوى خداوند و به سمت نور مطلق رهبرى\r\n\r\n\r\n","description":"","footnote":"\r\n( 1 ) . قرآن ، عنكبوت / 45 .\r\n","page_name":" 29 ","page_number":29},
  {"content":"\r\n\r\nمىكند تا جايى كه نور الهى در دل او جلوه‌گر مىشود و همهء رفتار و منش او با نور خداوند همراه مىشود . نماز واقعى نيز مانند معلم اخلاق ، انسان را به معراج حقيقى ، قرب معنوى و وصول به حق رهبرى مىكند . دورى كردن از كارهاى ناروا ، چه در پنهان و چه در آشكار ، از آثار و خواص نماز است .\r\nنماز با حضور قلب انسان را از ارتكاب گناهان كبيره و صغيره باز مىدارد .\r\nنماز مانند فرشتهء نجاتى در شب اول قبر ، عالم برزخ و روز قيامت به فرياد انسان مىرسد . نماز بهترين وسيلهء تأمين آسايش و آرامش روح و روان در دنيا و برخوردارى از نعمتهاى بهشتى در آخرت است . قرار گرفتن در كنار حوض كوثر با پيامبر گرامى ( ص ) و ائمه اطهار ( ع ) با نماز امكان‌پذير مىشود . خداوند در قرآن كريم مىفرمايد :\r\nو من اعرض عن ذكرى فان له معيشة ضنكا و نحشرة يوم القيامة اعمى . قال رب لم حشرتنى اعمى و قد كنت بصيرا . قال كذلك اتتك آياتنا فنسيتها و كذلك اليوم تنسى . « 1 »\r\nو هركس از ياد من اعراض كند ، زندگيش تنگ شود و روز قيامت نابينا محشورش سازيم . گويد : اى پروردگار من ! چرا مرا نابينا محشور كردى و حال آنكه من بينا بودم ؟ گويد :\r\nهمچنان‌كه تو آيات ما را در دنيا فراموش مىكردى ، امروز خود فراموش گشته‌اى .\r\nهرگاه آيهء شريفه را همراه با آيهء اقم الصلاة لذكرى « 2 » مورد توجه قرار دهيم ، نتيجه مىگيريم كه يكى از مصاديق ذكر در اين آيه نماز است . بنابراين ، كسىكه نماز نخواند يا نماز را سبك بشمارد ، در دنيا زندگى خوب و پر بركتى ندارد و در روز قيامت نابينا محشور مىشود .\r\nيكى ديگر از فوايد نماز اين است كه نگرانى ، اضطراب و افسردگى را كه\r\n\r\n\r\n","description":"","footnote":"\r\n( 1 ) . قرآن ، طه / 124 - 126 .\r\n( 2 ) . قرآن . طه / 14 .\r\n","page_name":" 30 ","page_number":30},
  {"content":"\r\n\r\nبيمارى رايج در عصر حاضر است . در مؤمنان حقيقى و نمازگزاران واقعى از بين مىبرد . چنان‌كه قرآن كريم مىفرمايد :\r\nالا بذكر اللّه تطمئن القلوب . « 1 »\r\nآگاه باشيد كه ياد خدا دلها را آرامش مىبخشد .\r\nدر زمان پيامبر اكرم ( ص ) ، در يكى از جنگها كه نزديك بود سپاه اسلام با شكست روبه‌رو شود ، پيامبر ( ص ) فرمودند : امتى الصلاة ، امتى الصلاة و دو ركعت نماز خواندند و سپس با توك بر خداوند و قلبى مطمئن بر دشمن پيروز شدند .\r\nشيخ الرئيس ابو على سينا ( ره ) فيلسوف و دانشمند مشهورى است و كتابهاى فراوانى تأليف كرده است . يكى از شاگردان او به نام ملا سليمان نقل مىكند : « زماين كه شيخ الرئيس در نيمه‌هاى شب مشغول مطالعه بود و مسئله و شبهه‌اى براى او پيش مىآمد و نمىتوانست آن‌راحل كند ، همان موقع به مسجد مىرفت و دو ركعت نماز مىخواند و شبهه‌اش بر طرف مىشد . »\r\n\r\nنماز شب\r\nاز امور مستحبى كه درآيات و روايات برآن تأكيد فراوانى شده است ، خواندن نماز شب است . انس بن مالك مىگويد كه از رسول خدا ( ص ) شنيدم كه فرمودند :\r\n« الركعتان فى جوف الليل احب الىّ من الدنيا و ما فيها . » « 2 »\r\nدو ركعت نماز در دل شب ، نزد من از دنيا و آنچه در آن است ، محبوبتر است .\r\n\r\n\r\n","description":"","footnote":"\r\n( 1 ) . قرآن ، رعد / 28 .\r\n( 2 ) . بحار الانوار ، ج 87 ، ص 148 .\r\n","page_name":" 31 ","page_number":31},
  {"content":"\r\n\r\nوقتى كه مؤمن در نيمه‌هاى شب ، با صرف نظر كردن از لذت و شيرينى خواب از جاى خود برمىخيزد و نماز شب مىخواند ، مورد عنايت خاصى از سوى پروردگار عالم قرار مىگيرد .\r\nيكى از شرايط سيروسلوك و قرار گرفتن در مسير تقرب به حق تعالى ، اقامهء نماز شب و مداومت بر آن است . امام حسن عسگرى ( ع ) مىفرمايند :\r\n« وقتى انسان بخواهد منازل طريقت را طى كند و به مقام « لقاء اللّه » برسد ، بايد از نماز شب يارى جويد كه پيمودن راه سيروسلوك بدون نماز شب ناممكن است . »\r\nامام صادق ( ع ) از پدران بزرگوار خويش ، از رسول خدا ( ص ) نقل مىكند كه فرمودند :\r\n« ما زال جبرئيل يوصينى بقيام الليل حتى ظننت ان خيار امتى لن يناموا . » « 1 »\r\nجبرئيل هميشه قيام به عبادت در شب را به من توصيه مىكرد ، آن‌چنان‌كه گمان نمودم ديگر نيكان امت من شبها نمىخوابند .\r\nخداوند در قرآن كريم مىفرمايد :\r\nو من الليل فتهجد به نافلة لك عسى ان يبعثك ربك مقاما محمودا . « 2 »\r\nو قسمتى از شب را بيدار باش و به نافله‌هايى كه خاص تو مىباشد بپرداز ، باشد كه خداوند به تو مقام محمود عنايت فرمايد .\r\nدر اين آيه ، خداوند رسول اكرم ( ص ) را به تهجد ، قيام به عبادت در شب و\r\n\r\n\r\n","description":"","footnote":"\r\n( 1 ) . همان ، ج 76 ، ص 333 .\r\n( 2 ) . قرآن ، اسراء / 79 .\r\n","page_name":" 32 ","page_number":32},
  {"content":"\r\n\r\nانجام دادن نافله‌اى خاصى امر مىكند و مىفرمايد : « به واسطهء نماز شب به تو مقام محمود عنايت مىكنيم . » به اين دليل پيامبر اكرم ( ص ) را محمود مىگويند كه مورد ستايش خداوند است . مقصود از مقام محمود اين است كه انسان در دنيا و آخرت به درجه و مقامى مىرسد كه ديگران به او غبطه مىخورند .\r\nشخصى كه نماز شب خوانده است ، در روز قيامت نورانيت و درخشندگى خيره‌كننده‌اى پيدا مىكند . او در صف محشرجلو مىرود تا به صف انبيا مىرسد و آنجا مقام محمود است ، در چنان موقعيتى اهل محشر به او غبطه مىخورند .\r\n\r\nفوايد نماز شب\r\nمهمترين فايدهء نماز شب اين است كه موجب آمرزش و غفران الهى است .\r\nپيامبر اكرم ( ص ) فرمودند :\r\n« اذا قام العبد من لذيذ مضجعه و النعاس فى عينه ليرضى ربه بصلاة ليله باهى اللّه به الملائكة و قال : اما ترون عبدى هذا قد قام من لذيذ مضجعه الصلاة لم افرضها عليه ، اشهدوا انى قد غفرت له . » « 1 »\r\nآن‌گاه كه بنده از بستر گرم و خوشايند خود بر مىخيزد ، تا خشنودى پروردگارش را با برپا داشتن نماز شب به دست بياورد ، در حالىكه خواب‌آلودگى در چشمان او باقى است ، خداوند متعال به خاطر او به فرشتگان مباهات مىكند و مىفرمايد : آيا نمىبينيد اين بندهء مرا ! او از بستر گرم خويش برخاسته است تا نمازى را كه بر او واجب نگردانيده‌ام ، برپا دارد ؛ شاهد باشيد كه من او را آمرزيدم .\r\n\r\n\r\n","description":"","footnote":"\r\n( 1 ) . وسائل الشيعة ، ج 8 ، ص 157 .\r\n","page_name":" 33 ","page_number":33},
  {"content":"\r\n\r\nنماز شب موجب تابش انوار ربوبى است . تابش نور پروردگارى بر دل شب‌زنده‌داران نمازگزار ، بر چهرهء آنان نيز تجلى مىكند ، به طورى كه بر همگان آشكار مىگردد . گوئى زيبايى ، شادابى و نشاط خاصى بر چهره آنان ظاهر مىشود .\r\nاز امام سجا ( ع ) پرسيدند : « چرا مداومت‌كنندگان بر نماز شب از زيبايى خاصى برخوردارند ؟ آن حضرت در پاسخ فرمودند : براى اينكه آنان با خدا خلوت كرده‌اند و خداوند پرتوى از نور خود را بر چهرهء آنان تابانيده است . »\r\nجذبه‌هاى الهى شامل بندگانى مىشود كه در دل شب براى خواندن نماز شب قيام مكنند . چنين بندگانى در معرض رحمت الهى و نسيم ربوبى قرار مىگيرند . نماز شب موجب حسن خلق مىشود و غم و اندوه را از دل بندهء شب‌زنده‌دار زايل مىكند . نماز شب راه‌وروش انبياست و موجب ارتقاى منزل و مقام نزد پروردگار متعال مىشود . نماز شب موجب خشنودى پروردگار و از بين رفتن گناهان مىشود . در روايات آمده است كه نماز شب روزى را زياد و صورت را زيبا مىكند .\r\nنمونه‌هاى كوچكى از فوايد و آثار نماز شب ذكر شد و براى بركات آن حد و اندازه‌اى نمىتوان تعيين كرد . خداوند در قرآن كريم مىفرمايد :\r\nفلا تعلم نفس ما اخفى لهم من قرة اعين جزاء بما كانوا يعملون . « 1 »\r\nكسى نمىداند كه در عالم غيب آنچه مايهء روشنى چشمهاست براى شب‌زنده‌داران آماده شده است و اين پاداش عملى است كه انجام داده‌اند .\r\nاز وصاياى پيامبر اكرم ( ص ) به على ( ع ) است كه مىفرمايند :\r\n« يا على ! ثلاث فرحات للمؤمن ، لقى الاخوان و الافطار من\r\n\r\n\r\n","description":"","footnote":"\r\n( 1 ) . قرآن ، سجده / 17 .\r\n","page_name":" 34 ","page_number":34},
  {"content":"\r\n\r\nالصيام و التّهجد من آخر الليل . » « 1 »\r\nاى على ! براى مؤمن سه شادى است : ديدار برادران ، گشودن روزه هنگام افطار و شب‌زنده‌دارى و نماز در آخر شب .\r\nنماز شب يازده ركعت است ، هشت ركعت آن به صورت چهار نماز دو ركعتى است كه با نيت نماز شب خوانده مىشود و دو ركعت نماز شفع و يك ركعت نماز وتر است . در اهميت نماز شفع و نماز وتر همين بس كه خداوند در سورهء فجر به آنها سوگند ياد كرده است .\r\nمراعات حضور قلب در نماز شب ، شرط اساسى است . نمازى كه در آن حضور قلب نباشد ، مقبول نيست و موجب صعود و عروج به سوى خداوند متعال نمىشود . رعايت اخلاص و مجاهدت در نماز شب از اركان اصلى آن محسوب مىشود .\r\n\r\nنمازهاى ديگر\r\nعلاوه‌بر نمازهاى يوميه ، نمازهاى ديگرى نيز بر يك مسلمان واجب است كه در صورت وجود شرايط بايد آنها را به‌جا آورد . از جملهء اين نمازها مىتوان موارد زير را ذكر كرد :\r\n\r\n1 . نماز جمعه\r\nاز جمله نمازهايى كه در زمان پيشوايان معصوم ( ع ) و نايبان آن بزرگواران بر امت مسملمان واجب مىشود ، نماز جمعه است . روز جمعه ، روز بزرگ و عيد شريفى است . خداوند امت مسلمان را به اين روز مخصوص گردانيده و آن را وقت شريفى براى عبادت قرار داده است تا ايشان را به مقام قرب خود نزديك و از آتش دوزخ دور كند . يكى از عبادتهايى كه موجب نزديكى به پيشگاه حضرت حق مىشود ، نماز جمعه است . خداوند در قرآن كريم از نماز\r\n\r\n\r\n","description":"","footnote":"\r\n( 1 ) . بحار الانوار ، ج 74 ، ص 352 .\r\n","page_name":" 35 ","page_number":35},
  {"content":"\r\n\r\nجمعه به « ذكر اللّه » تعبير كرده است و از ميان ساير نمازها كه بهترين وسيلهء تقرب به مقام قرب هستند ، نماز جمعه را به ذكر خاص مخصوص گردانيده و فرموده است :\r\n يا ايها الذين آمنوا اذا نودى للصلوة من يوم الجمعة فاسعوا الى ذكر اللّه و ذروا البيع ذلكم خير لكم ان كنتم تعلمون .  « 1 »\r\nاى كسانىكه ايمان آورده‌ايد ، چون به نماز جمعه فرا خوانده شديد ، به سوى ذگر خدا بشتابيد و دادوستد را رها كنيد . اگر دانا باشيد ، اين كار برايتان بهتر است .\r\nرسول اكرم ( ص ) فرمودند : « كسىكه سه نماز جمعه را از روى عمد و بدون علت ترك كند ، خداوند بر قلبش مهر نفاق مىزند . » « 2 »\r\nاز امام باقر ( ع ) روايت شده است كه فرمودند : « ملائكه مقرّب در هر جمعه به زمين مىآيند و با آنها كاغذهايى از نقره و قلمهايى از طلاست . پس بر در مساجد بر كرسىاى از نور مىنشينند و نام اشخاصى را كه براى نماز جمعه حاضر مىشوند به ترتيب مىنويسند تا زمانى كه امام جمعه از مصلى خارج شود ، همين‌كه امام خارج شد ، دفترهاى خود را مىبندند . » « 3 »\r\nنماز جمعه دو ركعت است و به جاى ظهر خوانده مىشود و داراى دو خطبه است . از حضرت على ( ع ) روايت شده است كه فرمودند : « وقتى كه امام خطبه مىخواند ، نبايد صحبت كرد و به جايى توجه نمود ، مگر آن مقدار كه در نماز جايز است . همانا نماز جمعه دو ركعت قرار داده شده است به مناسبت دو خطبه كه به جاى دو ركعتآخر محسوب مىشود . پس تا امام خطبه را تمام نكرده است ، مثل اين است كه مشغول نماز هستى . » « 4 »\r\n\r\n\r\n","description":"","footnote":"\r\n( 1 ) . قرآن جمعه / 9 .\r\n( 2 ) المحجة البضاء ج 2 14 .\r\n( 3 ) . همان ، ج 2 ، ص 26 .\r\n( 4 ) همان ، ج 2 ، ص 28 .\r\n","page_name":" 36 ","page_number":36},
  {"content":"\r\n\r\n\r\n2 . نماز عيدين\r\nدر دو عيد بزرگ اسلامى كه يكى عيد سعيد فطر و ديگرى عيد قربان است ، مقرر شده است كه در زمان امام معصوم ( ع ) و نايبان ايشان مسلمان دو ركعت نماز عيد به‌جا آورند . شرايط برپايى اين نماز مانند نماز جمعه است .\r\n\r\n3 . نماز آيات\r\nهنگام گرفتن خورشيد و ماه ، وقوع زمين‌لرزه و وزش بادهاى سخت و تاريك و ديگر امورى كه باعث ترس و بيم عموم مردم شود ، دو ركعت نماز آيات بر مسلمانان واجب مىشود . كيفيت و شرايط انجام دادن اين فريضه در رساله‌هاى عمليه ذكر شده است .\r\n\r\n","description":"","footnote":"","page_name":" 37 ","page_number":37},
  {"content":"\r\n . \r\n","description":"","footnote":"","page_name":" 38 ","page_number":38},
  {"content":"\r\n\r\n\r\nفصل دوم : روزه\r\nيكى از پايه‌هاى اساسى دين مبيناسلام روزه است و بعد از نماز مهمترين دستور عبادى در اين دين مقدس محسوب مىشود . روزه ، هم از نظر فردى و تهذيب نفس و هم از نظر اجتماعى و جامعه‌سازى داراى آثار مادى و معنوى بسيار مهمى است .\r\nصوم در لغت به معناى خوددارى است و در اصطلاح شرعى آن است كه مسلمانان در ماه مبارك رمضان از اول اذن صبح تا مغرب ، از خوردن ، آشاميدن و انجام دادن كارهاى ديگرى كه شرع مقدس تعيين كرده است ، اجتناب ورزند .\r\nروزه در ميان اديان مختلف جهان به صورتهاى گوناگون وجود دارد . در اسلام نيز بر عموم مكلّفان ، در صورت نداشتن عذرى ، واجب است كه يك ماه از سال را روزه بگيرند . اگر كسى به دليل داشتن عذر شرعى نتواند در ماه مبارك رمضان روزه بگيرد ، فقط قضاى آن روزه‌ا بر او واجب مىشود .\r\nاما اگر شخصى از روى عمد حتى يك روز از ماه مبارك رمضان را روزه نگيرد ، علاوه بر قضا ، كفاره نيز بر او واجب مىشود . مجازات روزه نگرفتن در اسلام خيلى سنگين است و از اين مجازات معلوم مىشود كه روزه در مكتب اسلام از اهميت زيادى برخوردار است .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nدر حديث معراج آمده است كه پيامبر اكرم ( ص ) از خداوند متعال سؤال كرد . « اى پروردگار من ! ميراث روزه چيست ؟ خداوند فرمود : روزه حكمت را به ارث مىگذارد و حكمت ، معرفت را و معرفت ، يقين را ؛ پس چون بنده به يقين نايل شود ، سختى و آسايش زندگى براى او تفاوتى ندارد . » « 1 »\r\nدر اهميت روزه همين بس كه خداوند متعال در حديث قدسى فرموده است :\r\n« الصوم لى و انا اجزى به . » « 2 »\r\nروزه براى من است و من خود پاداش آن هستم .\r\nچنين پاداشى ارزش مادى ندارد ، بلكه نويدبخش لقاى پروردگار است و اين پاداش مخصوص روزه‌دار است . اين تعبير فقط دربارهء روزه ذكر شده است و دربارهء عبادتهاى ديگر چنين بيانى وارد نشده است . اين حديث شريف به صورت ديگر نيز تعبير شده است و آن اينكه فعل « اجزى » را به صورت معلوم « اجزى » بخوانيم ، در آن صورت معناى حديث چنين مىشود : روزه براى من است و من پاداش آن را خواهم داد .\r\nابن اثير در كتاب النهاية مىگويد : « يكى از نكاتى كه در توضيح اين حديث قدسى مىتوان ذكر كرد ، اين است كه هيچ‌كدام از مشركان و بت‌پرستان براى تقرب به بتها روزه نمىگرفتند . آنها براى بتها نماز مىخواندند و قربانى نيز مىكردند ، اما هيچ‌گاه براى آنان روزه نمىگرفتند .\r\nروزه يك فرمان الهى است و هيچ ملتى آن را جز براى پروردگار متعال ، براى هيچ معبود باطلى انجام نداده است . بنابراين ، خداوند فرمود : الصوم لى و انا اجزى به . »\r\nابو حمزه مىگويد : « از امام صادق ( ع ) شنيدم كه فرمود : هركس از شما روزه بگيرد ، در عالم غيب ، در باغهاى بهشت از نعمتها و لذتها بهره‌مند\r\n\r\n\r\n","description":"","footnote":"\r\n( 1 ) . بحار الانوار ، ج 77 ، ص 27 .\r\n( 2 ) . همان ، ج 96 ، ص 255 .\r\n","page_name":" 40 ","page_number":40},
  {"content":"\r\n\r\nمىشود ، در آنها سير مىكند و ملائكه تا هنگام افطار براى او دعا مىكنند . » « 1 »\r\nخداوند تبارك و تعالى در اهميت روزه فرموده است :\r\n« كل عمل ابن آدم هو له غير الصيام ، هو لى و انا اجزى به . » « 2 »\r\nهر عمل فرزند آدم از آن اوست ، بجز روزه كه از آن من است و من پاداش آن هستم .\r\nحضرت رسول اكرم ( ص ) در اهميت روزه مىفرمايند :\r\n« الصوم جنة من النار . » « 3 »\r\nروزه سپرى در مقابل آتش است .\r\n\r\nمراتب روزه\r\nروزه از نظر فقهاى اسلام و علماى اخلاق داراى مراتب مختلفى است . مرتبهء نخست آن ، روزهء فقهى است و آن روزه‌اى است كه مطابق دستورهاى فقهى گرفته شود . بدين معنا كه روزه‌دار قبل از اذان صبح نيت روزه كند و تا مغرب از مبطلات روزه پرهيز نمايد . از نظر فقهاى اسلام چنين روزه‌اى صحيح است و رفع تكليف مىكند . اين روزه انسان را از سقوط و گمراهى نجات مىدهد ، ولى لزوما موجب تقرب انسان به درگاه الهى نمىشود . علماى اخلاق به چنين روزه‌اى ، روزهء عامه مىگويند ، زيرا عموم مردم بدين صورت روزه مىگيرند .\r\nمرتبهء دوم ، روزهء خواص است . در اين مرتبه روزه‌دار علاوه بر اينكه از مبطلات روزه پرهيز مىكند ، از گناهان كبيره و صغيره نيز اجتناب مىورزد ؛ به عبارت ديگر ، چشم ، گوش ، زبان و اعضاى بدن او هم روزه هستند .\r\n\r\n\r\n","description":"","footnote":"\r\n( 1 ) . وسائل الشيعه ، ج 10 ، ص 406 .\r\n( 2 ) . بحار الانوار ، ج 96 ، ص 249 .\r\n( 3 ) . الكافى ، ج 4 ، ص 62 .\r\n","page_name":" 41 ","page_number":41},
  {"content":"\r\n\r\nروزه‌دار چشم خود را از آنچه نهى شده است حفظ مىكند ، گوش خود را از هر چيزى كه شايستهء شنيدن نيست نگاه مىدارد ، زيرا شنونده در معصيت دروغ و غيبت و غير آن ، با گوينده شريك است . همچنين ، زبان خود را از بيهوده‌گويى باز مىدارد ، يا خاموش مىنشيند يا به خواندن ذكرها و تلاوت قرآن كريم مشغول مىشود و سخنى كه مورد رضايت خداوند نيست ، بر زبان نمىآورد . خلاصه آنكه دست ، پا و همهء اعضا و جوارح او از كارهاى ناشايست پرهيز مىكنند . چنين روزه‌اى به افراد خاصى از انسانها اختصاص دارد و به آن روزهء اخلاقى نيز مىگويند . محمد بن مسلم از امام صادق ( ع ) روايت كرد كه فرمودند :\r\n« اذا صمت فليصم سمعك و بصرك و شعرك و جلدك‌و عدد اشياء غير هذاو قال : لا يكون يوم صومك كيوم فطرك . . . » « 1 »\r\nچون روزه گرفتى ، پس بايد گوش ، چشم ، مو و پوست تو نيز روزه‌دار باشند و اعضا و جوارح ديگر نيز همين‌طور ، نبايد روزى كه روزه‌دارى با روزى كه روزه نيستى يكسان باشد .\r\nشيخ محمود شبسترى ( ه ) چه نيكو گفته است :\r\n نپندارى كه روزه بسته كام است * ز من بشنو كه تا گويد كدام است\r\nكه پرهيزد ز نمّامى و غيبت * ز گفتار دروغ و مكر و ريبت\r\nز بد ديده فراگير و فرو پوش * مكن غيبت و گر كردند منيوش\r\nز هرچه كار بد ، يكسر حذر كن * چو ديدى بد ، چو باد از وى گذر كن « 2 » \r\nامام باقر ( ع ) فرمودند : « روزى رسول خدا ( ص ) زنى روزه‌دار را ديد كه به كنيز خود دشنام مىداد . پس رسول خدا ( ص ) فرمودند كه طعام بياورند و سپس به آن زن فرمودند : طعام بخور ! آن زن گفت : اى رسول خدا ! چگونه\r\n\r\n\r\n","description":"","footnote":"\r\n( 1 ) . همان ، ج 4 ، ص 87 .\r\n( 2 ) . كنز الحقايق ، ص 89 .\r\n","page_name":" 42 ","page_number":42},
  {"content":"\r\n\r\nطعام بخورم در حالىكه روزه‌دار هستم . حضرت رسول ( ص ) فرمودند : آيا روزه‌دارى و به كنيز خود دشنام مىدهى ؟ روزه تنها خوددارى از خوراك و نوشيدنى نيست . بدرستى كه خداوند روزه را حجابى در برابر كارهاى زشت و گفتارهاى ناروا قرار داده است ، زيرا اين‌گونه كارها نيز روزه را باطل مىكنند . چه اندك‌اند روزه‌داران و چه بسيارند گرسنگان . » « 1 »\r\nاز نظر علماى اخلاق اگر روزه‌دارى دروغ بگويد يا غيبت كند و به عيبجويى از مسلمانان بپردازد ، روزهء او صحيح نيست و نمىتواند هنگام افطار به خداوند متعال عرض كند كه خداوندا براى تو روزه گرفتم و با روزى تو افطار مىكنم . چنين روزه‌اى از نظر اخلاقى پذيرفتنى نيست ، هرچند ممكن است از نظر فقهى و شرعى صحيح باشد و قضا و كفاره هم نداشته باشد .\r\n ز من بشنو رها كن لعب و طيبت * دهان خود بشوى از لغو و غيبت\r\nپس آنگه روزه گير از هرچه منهى است * اگر دانسته‌اى الصوم لى چيست « 2 » \r\nدر روايتى آمده است كه يك روز از ماه شعبان پيامبر اكرم ( ص ) به اصحاب فرمودند : امروز روزه بگيريد و هنگام افطار نزد من آييد ، آن‌گاه روزهء خود را بگشاييد . پيرمردى خدمت روسول اكرم ( ص ) رسيد و عرض كرد : اى رسول خدا ! من و دو دخترم روزه‌دار هستيم ، اجازه مىدهيد تا افطار كنيم ؟ حضرت فرمودند : تو روزه هستى ، اما دختران تو روزه نيستند . به خانه برو و به آنها بگو كه روزهء آنان قبول نيست . پيرمرد با تعجب به خانه برگشت و به دخترانش گفت : رسول خدا ( ص ) مىفرمايند كه روزهء شما قبول نيست . در اين هنگام دختران در حالت كشف ديدند دو لختهء گوشت از دهانشان روى\r\n\r\n\r\n","description":"","footnote":"\r\n( 1 ) . بحار الانوار ، ج 96 ، ص 293 .\r\n( 2 ) . كنز الحقايق ، ص 88 .\r\n","page_name":" 43 ","page_number":43},
  {"content":"\r\n\r\nزمين افتاد . آنان با ناراختى خدمت رسول اكرم ( ص ) رفتند و عرض كردند :\r\nاى رسول خدا ! ما ديشب گوشت نخورديم و امروز هم روزه بوديم ، لخته‌هاى گوشت چيست ؟ حضرت فرمودند : شما با زبان روزه ، غيبت كرديد و كسىكه غيبت ديگرى را بكند ، مانند آن است كه گوشته مرده خورده باشد . مگر در قرآن نخوانده‌ايد كه مىفرمايد :\r\nو لا يغتب بعضكم بعضا ايحب احدكم ان يأكل لحم ميتا فكرهتموه و اتقوا اللّه . « 1 »\r\nو از يكديگر غيبت نكنيد . آيا هيچ‌يك از شما دوست دارد كه گوشت برادر مردهء خود را بخورد ؟ پس آن را ناخوش خواهيد داشت و از خدا بترسيد .\r\nحضرت رسول اكرم ( ص ) فرمودند : « كسىكه در ماه ( مبارك ) رمضان از روى ايمان و به انگيزهء انجام دادن تكاليف الهى روزه بدارد و گوش ، چشم و زبانش را از آنچه به مردم زيان مىرساند حفظ كند ، خداوند روزهء او را مىپذيرد ، گناهان گذشته و آينده‌اش را مىآمرزد و پاداش صابران را به او عطا مىكند . » « 2 »\r\nحضرت فاطمه ( س ) فرمودند :\r\n« ما يصنع الصائم بصيامه اذا لم يصن لسانه و سمعه و بصره و جوارحه ؟ » « 3 »\r\nروزه‌دارى كه زبان ، گوش ، چشم و ساير اندامهاى خود را حفظ نكند ، روزه‌اش به حال او چه سودى دارد ؟\r\nمرتبهء سوم ، روزهء دل و باطن است . در اين مرتبه روزه‌دار علاوه بر پرهيز از مبطلات روزه و اجتناب از گناهان و حفظ اعضا و جوارح ، دل و باطن خود را\r\n\r\n\r\n","description":"","footnote":"\r\n( 1 ) . قرآن ، حجرات / 12 .\r\n( 2 ) . المحجة البيضاء ، ج 2 ، ص 124 .\r\n( 3 ) . بحار الانوار ، ج 96 ، ص 294 .\r\n","page_name":" 44 ","page_number":44},
  {"content":"\r\n\r\nنيز متوجه حق مىكند و از شائبه غير خدا محفوظ نگه مىدارد .\r\nچنين روزه‌دارى از صبح تا مغرب دلش در محضر ربوى است و خود را در پيشگاه خداوند متعال احساس مىكند . روزهء دل به گونه‌اى ديگر نيز تعبير شده است و آن اينكه گناهان قبلى از قبيل كبر ، حسد ، ريا ، كينه ، غرور و غيره در دل روزه‌دار راه نمىيابد و قلب او از انديشه‌هاى باطل و صفات ناپسند مبرى است . حضرت على ( ع ) مىفرمايند :\r\n« صوم القلب خير من صيام اللسان و صيام اللسان خير من صيام البطن . » « 1 »\r\nروزهء قلب از روزهء زبان و روزهء زبان از روزهء شكم بهتر است .\r\nروزهء قلب كه در برخى از متون عرفانى به روزهء خاص الخواص تعبير شده است ، داراى اين ويژگى است كه روزه‌دار در حالىكه روزه است ، هيچ‌گونه انديشهء غير خدايى به دل خود راه نمىدهد ، زيرا توجه به غير خدا و انديشيدن دربارهء امور دنيوى و حتى اخروى موجب بطلان اين روزه است .\r\n گرفته روزهء خاصان درگاه * خوشا وقت كسىكه رفته اين راه\r\nاز آن پس روزهء خاص الخواص است * كه پيش خاصگانش اختصاص است\r\nز دنيا فارغند از فرط غيرت * ز عقبى رسته‌اند از عين حيرت\r\nبجز حق هرچه شان در خاطر آيد * از آن هم روزهءآنان گشايد « 2 » \r\nقسم اول روزه ؛ يعنى روزهء فقهى و امساك از خوردن و آشاميدن و ديگر\r\n\r\n\r\n","description":"","footnote":"\r\n( 1 ) . شرح غرر الحكم و درر الكلم ، ج 4 ، ص 223 .\r\n( 2 ) . كنز الحقايق ، ص 89 .\r\n","page_name":" 45 ","page_number":45},
  {"content":"\r\n\r\nمفطرات روزه موجب رفع تكليف مىشود . قسم دوم ؛ يعنى روزهء اعضا و جوارح ظاهرى موجب غفران الهى مىشود . قسم يوم ؛ يعنى روزه‌اى كه همراه با حضور قلب باشد و همهء قواى باطنى ، فكر و دل بنده هم در حال روزه باشد ، موجب تقرب بنده به حق تعالى مىگردد و او در ظل حضرت معبود قرار مىگيرد و ميهمان خداوند مىشود . هركدام از اين سه قسم روزه ، اجر و پاداش مخصوص به خود را دارد . روزهء دل و باطن از روزهء اعضا و جوارح مهمتر و روزهء اعضا وجوارح هم از روزهء خوردن و آشاميدن مهمتر است .\r\nاگر روزهء دل و قلب ميسر نشد ، روزه‌دار بايد بكوشد با گرفتن روزهء خواص ، دادن صدقه ، اطعام روزه‌داران ، توسل به اهل بيت ( ع ) و كمك به مستمندان زمينهء قبولى روزه‌هاى خود را در درگاه ربوبى فراهم سازد . بهترين عمل براى روزه‌دار در ماه مبارك رمضان تلاوت قرآن مجيد است . روزه‌دار مىتواند از اين طريق كاستيهاى روزهء خود را جبران كند . دربارهء تلاوت قرآن مجيد در روايات آمده است كه اگر روزه‌دار در ماه مبارك رمضان يك آيه از قرآن را تلاوت كند ، اجر و ثواب يك ختم قرآن براى او نوشته مىشود .\r\nاگر كسى يك بار قرآن را در ماه رمضان ختم كند ، ثواب و پاداش آن معادل هفت هزار ختم قرآن كريم در ماه‌هاى ديگر است . دربارهء اهميت تلاوت قرآن كريم ، خداوند در سورهء مزمل مىفرمايد :\r\nفاقروا ما تيسر من القرآن علم ان سيكون منكم مرضى و اخرون يضربون فى الارض يبتغون من فضل اللّه و اخرون يقاتلون فى سبيل اللّه فاقروا ما تيسر منه . « 1 »\r\nتا جايى كه ميسر مىشود ، قرآن بخوانيد ، [ خداوند 
  ] مىداند چه كسانى از شما بيمار خواهند شد و گروهى به طلب روزى خدا به سفر مىروند و گروهى ديگر در راه خداوند بهجهاد بر\r\n\r\n\r\n","description":"","footnote":"\r\n( 1 ) . قرآن ، مزمل / 20 .\r\n","page_name":" 46 ","page_number":46},
  {"content":"\r\n\r\nمىخيزند ، پس تا جايى كه ميسر مىشود ، قرآن بخوانيد .\r\nاين آيهء شريفه به اين نكته اشاره مىكند كه انساندر هر حالتى قرار دارد ، چه در تندرستى و بيمارى ، چه در سفر و حضر و چه در حال جهاد و مبارزه با دشمنان خدا بايد در حد امكان قرآن بخواند . رسول اكرم ( ص ) مىفرمايند :\r\n« البيت الذى يقرء فيه القرآن يتراءى لاهل السماء كما تتراءى النجوم لاهل الارض . » « 1 »\r\nخانه‌اى كه در آن قرآن خوانده مىشود ، در نظر اهل آسمان چنان مىنمايد كه ستارگان در نظر اهل زمين .\r\nدر جاى ديگرى از رسول خدا ( ص ) نقل شده است كه مىفرمايند :\r\n« ان هذه القلوب تصدء كما يصدء الحديد قيل فما جلاءها قال ذكر الموت و تلاوة القرآن . » « 2 »\r\nدلها مانند آهن زنگ مىزند . گفتند صيقل آن چيست ؟\r\nفرمودند : ياد مرگ و خواندن قرآن .\r\n\r\nروزهء حقيقى\r\nاز نظر قرآن قبولى اعمال بندگان مشروط به وجود خلوص در آنهاست .\r\nعملى كه به انگيزهء تقرب به خداوند انجام شود ، اگر با خلوص همراه باشد ، پذيرفته است . خداوند در قرآن كريم مىفرمايد :\r\nيا ايها الذين آمنوا لا تبطلوا صدقاتكم بالمن و الاذى كالذى ينفق ماله رئاء الناس و لا يؤمن باللّه و اليوم الاخر . « 3 »\r\nاى كسانىكه ايمان آورده‌ايد ! صدقه‌هاى خويش را با منّت\r\n\r\n\r\n","description":"","footnote":"\r\n( 1 ) . نهج الفصاحه ، ص 223 .\r\n( 2 ) . همان ، ص 189 .\r\n( 3 ) . قرآن ، بقره / 264 .\r\n","page_name":" 47 ","page_number":47},
  {"content":"\r\n\r\nنهادن و آزار رساندن باطل نكنيد ، مانند كسىكه اموال خود را از روى ريا و خودنمايى انفاق مىكند و به خداوند و روز قيامت ايمان ندارد .\r\nقرآن در اين آيهء كريمه هشدار مىدهد كه خدمتهاى خود را با منّت باطل نكنيد و در اعمال خود ريا و تظاهر نداشته باشيد . اگر تظاهر و خودنمايى در عملى باشد ، علاوه بر آنكه آن عمل باطل است ، گناه آندر حد كفر به خداوند و بىايمانى نسبت به جهان آخرت است . بنابراين ، چنانچه در روزه خلوص وجود نداشته باشد ، جز تشنگى وگرسنگى فايده‌اى براى روزه‌دار نخواهد داشت . اگر شخصى براى ستايش مردم و خودنمايى و ريا روزه بگيرد ، روزه او نه تنها باطل است ، بلكه گناه آندر حد كفر به پروردگار عالميان است .\r\nحضرت على ( ع ) فرمودند :\r\n« كم من صائم ليس له من صيامه الا الظمأ ، و كم من قائم ليس له من قيامه الا العناء ، حبذا نوم الاكياس و افطارهم . » « 1 »\r\nچه بسا روزه‌دارى كه از روزه‌اش جز تشنگى نصيبى ندارد و چه بسا شب‌زنده‌دارى كه جز رنج و سختى بهره‌اى نمىبرد .\r\nچه خوش است خواب هوشمندان و افطار آنها .\r\nدر قرآن كريم خداوند خطاب به پيامبر اكرم ( ص ) مىفرمايد :\r\nقل انما اعظكم بواحدة ان تقوموا لله مثنى و فرادى ثم تتفكروا . « 2 »\r\nبگو شما را به يك چيز اندرز مىدهد : دودو و يك‌يك براى خدا قيام كنيد ، سپس بينديشيد .\r\nاين آيهء كريمه همگان را به قيام لله كه همانا انجام دادن خالصانهء اعمال براى\r\n\r\n\r\n","description":"","footnote":"\r\n( 1 ) . بحار الانوار ، ج 96 ، ص 294 .\r\n( 2 ) . قرآن ، سبا / 46 .\r\n","page_name":" 48 ","page_number":48},
  {"content":"\r\n\r\nخداست ، دعوت مىكند و آن را اندرز يگانه و موعظه‌بخش بشريت معرفى مىكند .\r\nاگر در يك ظرف غذا مقدار كمى مواد آلوده ريخته شود ، محتويات ظرف هرچند غذاى خوشمزه‌اى باشد ، غير قابل استفاده مىشود . ريا و تظاهر هم اين‌چنين است ، اگر در نماز ، روزه و هر عمل عبادى ديگر ذريه‌اى ريا و تظاهر وجود داشته باشد ، آن اعمال ارزش خود را از دست مىدهند و مورد قبول درگاه احديت قرار نمىگيرند . قرآن شريف مىفرمايد :\r\nصبغة اللّه و من احسن من اللّه صبغه . « 1 »\r\nاين است نگارگرى الهى و كيست خوش‌نگارتر از خداوند .\r\nاگر انسان بتواند به گفتار و كردار خود رنگ خدايى بدهد ، عمل او با ارزش مىشود و نزد خداوند ارج و بها پيدا مىكند . چنانچه روزه‌دار با خلوص نيّت و تنها به خاطر خشنودى پروردگار روزه گرفت ، چنين كسى مىتواند در وقت افطار بگويد :\r\n« اللهم لك صمت و على رزقك افطرت و عليك توكلت . » « 2 »\r\nخدايا فقط براى تو روزه گرفتم و با روزى تو افطار مىكنم و تنها بر تو توكل مىكنم .\r\nآدمى با پر و بال اخلاص مىتواند به عالم ملكوت پرواز كند و به جايى برسد كه جز خدا نبيند . وقتى همهء افكار و اعمال انسان نور خدايى داشته باشد ، شيطان نمىتواند او را فريب دهد . همان‌گونه كه در قرآن كريم آمده است :\r\nانه ليس له سلطان على الذين امنوا و على ربهم يتوكلون . « 3 »\r\n\r\n\r\n","description":"","footnote":"\r\n( 1 ) . قرآن ، بقره / 138 .\r\n( 2 ) . مفاتيح الجنان ، ص 319 .\r\n( 3 ) . قرآن ، نحل ، 99 .\r\n","page_name":" 49 ","page_number":49},
  {"content":"\r\n\r\nشيطان را بر كسانىكه ايمان آورده‌اند و بر خدا توكل مىكنند ، تسلطى نيست .\r\nدر روايتى نقل شده است كه يك عابد پرهيزگار و يك فاسق گناهكار وارد مسجد شدند . اما وقتى از مسجد بيرون آمدند ، آن عابد ، فاسق و آن گناهكار ، پرهيزگار شده بود . راز اين تحول شگفت را از امام صادق ( ع ) پرسيدند ، حضرت فرمودند : آن فاسق وقتى وارد مسجد شد ، از گناه و عمل خود شرمنده گشت و خداوند را خالصانه عبادت كرد و متقى شد . اما آن عابد صديق وقتى وارد مسجد شد ، احساس غرور كرد و با خود گفت : من آن كسى هستم كه نماز شب مىخوانم . ماه مبارك رمضان روزه مىگيرم ، در راه خدا جنگيده‌ام و چندين مرتبه عمره انجام داده‌ام ، اين غرور موجب سقوط او گرديد و فاسق شد . از اين حكايت چنين برداشت مىشود كه اعمال آن عابد خالصنانه نبوده است .\r\nدر روايتى آمده است : « الناس كلهم هالكون الا العالمون و العالمون كلهم هالكون الا الاعاملون و العاملون كلهم هالكون الا المخلصون و المخلصون فى خطر عظيم ؛ همهء مردم در معرض هلاك قرار دارند ، جز انسانهاى عالم و آشناى به دين ؛ عالمان همگى در معرض هلاكت هستند ، جز عمل‌كنندگان به دين ؛ عمل‌كنندگان نيز همگى در معرض هلاكت هستند ، جز اخلاص پيشگان و مخلصان نيز در موقعيتى سترگ و در معرض خطرى عظيم قرار دارند . »\r\nانسانهاى مخلص در معرض خطر شيطان قرار مىگيرند . شيطان با وسوسهء پيوستهء خود مىكوشد تا با وارد كردن نوعى ريا و تظاهر ارزش اعمال مؤمنان مخلص را از بين ببرد . ارزش يك ماه روزه ، تلاوت قرآن و نماز شب ، اگر با غرور ، ريا و خودنمايى همراه شود ، از ميان مىرود . در قرآن كريم آمده است كه شيطان به خداوند عرض مىكند :\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nقال فبعزتك لاغوينهم اجمعين . الا عبادك منهم‌المخلصين . « 1 »\r\nگفت به عزت تو سوگند كه همگان را گمراه مىكنم ، مگر آنها كه از بندگان مخلص تو باشند .\r\nبندگان مخلص كسانى هستند كه خداوند متعال بر قلب و روح آنان حاكم است و عبادتهاى آنان فقط براى تقرب به حق تعالى و لقاى پروردگار است .\r\nشخصى كه خداوند بر دلش حاكم شده باشد ، ديگر هوىوهوس به قلب او راه نمىيابد ، افكار و خواطر شيطانى به ذهن او وارد نمىشود و در خطر وسوسه‌هاى شيطان قرار نمىگيرد . قلب المؤمن عرش الرحمن ؛ يعنى قلب مؤمن عرش خداى رحمان است .\r\n\r\nفوايد روزه\r\nروزه از عبادتهايى است كه در تقويت ايمان و اراده و نيز تهذيب روح و روان انسان نقش مؤثرى دارد . پرهيز كردن از خوردن و آشاميدن و ديگر مبطلات روزه ، موجب استحكام و استوارى ايمان و تقويت اراده مىشود .\r\nوقتى اراده قوى شود . جسم نيز از آن پيروى مىكند . روزه سبب شكستن شهروات و خواهشهاى نفسانى است و روزه موجب حيات دل و دورى انسان از گناهان مىباشد و آدمى بر اثر دورى از گناهان و پاك شدن از بديها مسير تعالى و رشد را طى مىكند . حضرت على ( ع ) مىفرمايند :\r\n« الصيام اجتناب المحارم كما يمتنع الرجل من الطعام و الشراب . » « 2 »\r\nروزه دورى گزيدن از كارهاى حرام است ، همان‌گونه كه روزه‌دار از خوراك و نوشيدنى خوددارى مىورزد .\r\n\r\n\r\n","description":"","footnote":"\r\n( 1 ) . قرآن ، ص / 82 - 83 .\r\n( 2 ) . بحار الانوار ، ج 96 ، ص 294 .\r\n","page_name":" 51 ","page_number":51},
  {"content":"\r\n\r\nاز فوايد ديگر روزه ، تندرستى ، نشاط و شادابى جسم است . كسانىكه روزه مىگيرند ، اين نشاط و شادابى را به خوبى در خود احساس مىكنند . پيامبر اكرم ( ص ) مىفرمايند :\r\n« صوموا تصحوا . » « 1 »\r\nروزه بگيريد تا تندرست بمانيد .\r\nپيامبر اكرم در روايت ديگرى مىفرمايند : « هرچيزى زكاتى دارد و زكات بدنها روزه است . » « 2 »\r\nروزه در سيروسلوك و پيمودن راه تقرب به پروردگار نقش مهمى دارد .\r\nاستادان علم اخلاق براى تهذيب شاگردان خود به آنان دستور روزهء مستحبى مىدهند . روزه مجاهدتى است كه در سوق دادن سالك به سوى مقصد اعلى و آماده كردن او براى لقاى حضرت حق كارساز است .\r\nروزه موجب رفع گرفتارى و برآوردن بعضى از حاجتها در اين دنيا و خشنودى و لقاى پروردگار در جهان آخرت مىشود . امام صادق ( ع ) مىفرمايند :\r\n« للصائم فرحتان : فرحة عند افطاره ، و فرحة عند لقاء ربه . » « 3 »\r\nبراى روزه‌دار دو هنگامه شادى و سرور است ، نخست شادى وقت افطار و ديگر شادى هنگام ديدار پروردگار .\r\nمهمترين اثر و بركت روزه به وجود آمدن روح تقوا وخداترسى در انسانهاست . خداوند در قرآن كريم مىفرمايد :\r\nيا ايها الذين آمنوا كتب عليكم الصيام كما كتب على الذين من قبلكم لعلكم تتقون . « 4 »\r\n\r\n\r\n","description":"","footnote":"\r\n( 1 ) . همان ، ج 96 ، ص 255 .\r\n( 2 ) . همان ، ج 96 ، ص 257 .\r\n( 3 ) . الكافى ، ج 4 ، ص 65 .\r\n( 4 ) . قرآن ، بقره / 183 .\r\n","page_name":" 52 ","page_number":52},
  {"content":"\r\n\r\nاى كسانىكه ايمان آورده‌ايد ! خداوند روزه را بر شما واجب گردانيد ، همان‌گونه كه بر گذشتگان شما واجب شده بود ، باشد كه تقوا پيشه كنيد .\r\nدر واقع ، راز و حكمت وجوب روزه بر انسانها پديد آمدن روح تقوا و خداترسى در آنهاست . از ديدگاه اسلامى مهمترين عنصر در خودسازى ، تقواست . روح خداترسى در انسان موجب مىشود كه شيطانهاى درون و برون نتوانند بر او چيزى شوند . در بينش قرآنى بهترين نماد تقوا و پرهيزگارى يوسف صديق ( ع ) است . او كه در معرض وسوسهء شيطان درون و شيطان برون قرار گرفت و با استمداد از عنايت پروردگار ، دامان خويش را پاك نگاه داشت . در ميان آدميان كمتر كسى را مىتوان يافت كه در چنان شرايط دشوارى كه يوسف ( ع ) با آن روبه‌رو شد ، خود را از گناه باز دارد . تقواى يوسف موجب عزت و سربلندى او شد . در مقابل ، زليخا كه نماد هواپرستى و بىتقوايى بود ، به خفت و خوارى مبتلا شد و محبوبيت و بزرگى خود را از دست داد .\r\nفايدهء ديگر روزه آن است كه به مثابه معلم اخلاق انسان را تربيت مىكند .\r\nهمان‌گونه كه معلم اخلاق ، شاگردان خود را در رسيدن به مقصد و هدف متعالى كمك و راهنمايى مىكند ، روزه نيز انسان را به هدفهاى باارزش و والاى انسانى هدايت و او را در اين راه يارى مىكند .\r\nدرخصوص فوايد روزه در روايات معصومان ( ع ) آمده است كه روزه شكرگزازى از نعمتهاى الهى است ، چرا كه به سبب روزه و گرسنگى ، قدر نعمتهاى خداوند بر روزه‌دار آشكار مىشود و شكر آن نعمتها را به‌جا مىآورد .\r\nفايدهء ديگر روزه ، احسان كردن به مستمندان است ، زيرا به سبب روزه و درك گرسنگى ، حال فقيران بر روزه‌دار معلوم مىشود و اين باعث رقت قلب\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nو احسان به آنان مىشود .\r\nاز نظر معصومين ( ع ) به وجود آمدن حالت تضرع و خشوع در روزه‌دار از مهمترين فوايد روزه محسوب مىشود ، چرا كه روزه سبب بر طرف شدن تيرگى باطن و كدورت دل است و جلاى دل نيز موجب تضرع و خشوع است و تضرع و خشوع هم قرب الهى را در پى دارد . روزه موجب صفاى دل ، قطع اميد از مخلوق و انس به بارى تعالى است . روزه موجب مىشود كه حساب بنده در روز قيامت سبك و حسنات او دوچندان شود .\r\nدر قرآن كريم آمده است :\r\n و استعينوا بالصبر و الصلاة و انها لكبيرة الا على الخاشعين .  « 1 »\r\nاز صبر و نماز يارى جوييد و ايندو جز براى اهل خشوع ، امرى بزرگ و دشوار است .\r\nدر اين آيهء كريمه به جاى روزه صبر گفته شده است ، زيرا روزه يكى از مصاديق صبر است . بنابراين ، معناى آيه به تعبير برخى از مفسران اين است كه در مشكلات و گرفتاريهاى خود از روزه و نماز يارى جوييد . بدين ترتيب ، نماز و روزه دو عامل نيرومند معنوى هستند كه در هنگام بروز مشكلات مىتوان با استمداد از آنها تخلى و دشوارى را بر خود هموار كرد .\r\n\r\nفضيلت روزه‌دار\r\nروزه‌دار در پيشگاه خداوند متعال داراى ارزش و مقام والايى است كه نمىتوان آن را توصيف كرد . كسىكه به خاطر رضاى پروردگار و خشنودى حق تعالى رنج گرسنگى و تشنگى را تحمل مىكند ، اجر و ثواب بسيار زيادى نزد خداوند دارد . رسول اكرم ( ص ) فرمودند :\r\n\r\n\r\n","description":"","footnote":"\r\n( 1 ) قرآن بقره / 45\r\n","page_name":" 54 ","page_number":54},
  {"content":"\r\n\r\n« ان للجنة بابا يدعى الريان لا يدخل منه الا الصائمون . » « 1 »\r\nبهشت را درى است به نام ريان كه از آن در ، جز روزه‌داران به بهشت وارد نمىشوند .\r\nدرخصوص فضيلت ماه مبارك رمضان در روايات آمده است كه تمام اعمال و حركات روزه‌داران در اين ماه در حكم عبادت پروردگار است . رسول اكرم ( ص ) مىفرمايند :\r\n« الصائم فى عبادة اللّه و ان كان نائما على فراشه ، ما لم يغتب مسلما . » « 2 »\r\nروزه‌دار در حال عبادت خداوند است ، اگرچه بر بستر خويش خوابيده باشد ، مادامى كه از مسلمانى غيبت نكند .\r\nبنابراين ، يكى از شروط قبولى روزه ، حفظ حقوق اجتماعى ساير مسلمانان است و هنگامى خواب روزه‌دار در حكم عبادت پروردگار به حساب مىآيد كه وى از غيبت ، تهمت ، دروغ و شايعه پراكنى اجتناب ورزد .\r\nامام صادق ( ع ) در فضيلت روزه‌دار مىفرمايند : « چنانچه كسى به خاطر خداى عزّ و جلّ در شدت گرما روزه بگيرد و تشنگى بر او عارض شود ، خداوند هزار فرشته بر او مىگمارد تا صورت او را دست بكشند و به او مژده نيكو دهند تا وقتى كه افطار شود ، در آن هنگام خداى تعالى مىفرمايد : بوى تو چه خوش و جان تو چه نيكوست ! اى فرشتگان من ! گواه باشيد كه من او را آمرزيدم . » « 3 »\r\nدربارهء نقش روزه در ارزش بخشيدن به اعمال و حالات روزه‌دار ، مولاى متقيان على ( ع ) مىفرمايند :\r\n« نوم الصائم عباده و صمته تسبيح و عاؤه مستجاب و عمله\r\n\r\n\r\n","description":"","footnote":"\r\n( 1 ) بحارالانوار ج 93 ص 360\r\n( 2 ) الكافى ج 4 ص 64\r\n( 3 ) همان ج 4 ص 64\r\n","page_name":" 55 ","page_number":55},
  {"content":"\r\n\r\nمضاعف ، ان للصائم عند افطاره دعوة لا ترد . » « 1 »\r\nخواب روزه‌دار عبادت ، سكوتش تسبيح ، دعايش مستجاب و عمل او داراى ارزش مضاعف است . همانا دعاى روزه‌دار هنگام افطار هرگز رد نمىشود .\r\n\r\nاقسام روزه\r\nروزه‌دارى اقسامى بدين شرح است : روزهء واجب ، روزهء حرام ، روزهء مكروه و روزهء مستحب .\r\nروزهء واجب ، روزه‌اى است كه شرع مقدس آن را بر عموم مكلفين ، با شرايط خاصى ، واجب كرده است . مهمترين اين قسم از روزه ، عبارت است از : روزهء ماه مبارك رمضان و روزه‌اى كه به واسطهء نذر ، قسم و عهد بر انسان واجب مىشود .\r\nروزهء حرام ، روزه‌اى است كه گرفتن آن در دين اسلام منع شده است .\r\nچنين روزه‌اى باطل است و موجب گناه و معصيت خداوند مىشود . مانند روزهء عيد فطر و عيد قربان و روزهء ايام تشريق براى حاجيانى كه در منى وقوف دارند .\r\nروزهء مكروه ، روزه‌اى است كه نگرفتن آن بهتر از گرفتن آن است ، مانند روزهء روز عاشورا براى همه مكلفين و روز عرفه براى كسانىكه در صورت روزه گرفتن از خواندن دعا و مناجات باز مىمانند .\r\nروزهء مستحبى ، روزه‌اى است كه گرفتن آن ترجيح دارد و از سوى معصومين ( ع ) در مورد آن سفارش شده است . كسانىكه به گرفتن روزهء مستحبى موفق مىشوند ، نزد خداوند داراى اجر مىباشند . روزهء تمام ايام سال به غير از روزه‌هاى حرام و مكروه ، مستحب است و در مورد بعضى از\r\n\r\n\r\n","description":"","footnote":"\r\n( 1 ) . بحار الانوار ، ج 93 ، ص 360 .\r\n","page_name":" 56 ","page_number":56},
  {"content":"\r\n\r\nروزها بيشتر سفارش شده است . پيامبر اكرم ( ص ) فرمودند :\r\n« من صام ثلاثة ايام من كل شهر ، كان لمن صام الدهر ، لان اللّه عزّ و جلّ يقول : من جاء بالحسنة فله عشر امثالها . » « 1 »\r\nكسىكه سه روز از هر ماه را روزه بدارد ، مانند كسى است كه همهء عمر را روزه داشته است ، زيرا خداوند عزّ و جلّ فرمود : هر كس يك نيكى كند ، ده برابر آن به عنوان پاداش به او داده مىشود .\r\nبنابر روايتى از امام رضا ( ع ) اين سه روز در هر ماه ، عبارت از پنجشنبهء اول ، پنجشنبهء آخر و اولين چهارشنبه بعد از روز دهم ماه است . روزه‌هاى مستحب ديگر عبارت است از : سيزدهم ، چهاردهم و پانزدهم هر ماه تمام ماه‌هاى رجب و شعبان ، روز اول تا نهم ذى الحجه ، به ويژه عيد سعيدغدير ، بيست و پنجم ماه ذى القعده ، هفدهم ربيع الاول و بيست و هفتم رجب .\r\n\r\nاسرار روزه\r\nنماز ، روزه و ساير احكام الهى داراى اسرارسى است كه انسان مىتواند از آنها آگاه شود . راز اصلى عبادتها اين است كه روح انسان به كمك آنها از تيرگى گناهان و رذايل اخلاقى پيراسته و به زيور فضايل و مكارم اخلاقى آراسته گردد . هيچ دشمنى بدتر از دشمن درونى و نفس اماره نيست .\r\nبنابراين ، تمام عبادتها براى آن است كه انسان از راههاى مختلف از غرور و خودخواهى رهايى يابد و بر نفس اماره پيروز شود . حكمت و راز بيشتر عبادات ، كسب طهارت روح و پاكى روان است و اينكه انسان وجود خود را از هرچه غير از خداست پاك كند . حضرت على ( ع ) در مورد حكمت بعضى از عبادتها مىفرمايند :\r\n\r\n\r\n","description":"","footnote":"\r\n( 1 ) . همان ، ج 97 ، ص 108 .\r\n","page_name":" 57 ","page_number":57},
  {"content":"\r\n\r\n« فرض اللّه الايمان تطهيرا من الشرك ، و الصلاة تنزيها عن الكبر ، الزكوة تسبيبا للرزق ، الصيام ابتلاء لاخلاص الخلق . . . » « 1 »\r\nخداوند ايمان را بر مردمان واجب كرد تا از آلودگى شرك پاك شوند ، نماز را واجب گردانيد تا از كبر و خودپسندى پاك شوند ، زكات را فريضه ساخت تا عاملى براى جلب روزى باشد و روزه را قرار داد تا وسيله‌اى براى آزمون اخلاص مردمان باشد .\r\nيكى ديگر از اسرار روزه كه در روايات به آن اشاره شده است ، تحمل گرسنگى و تشنگى و دورى از شهوات و تمايلات نفسانى است . روزه‌دار با گرفتن روزه رابطهء خود را با خداوند محكم و استوار مىكند و تحمل سختيها در راه رسيدن به محبوب و كسب رضاى او برايش آسان مىشود .\r\nامام صادق ( ع ) در مورد يكى ديگر از اسرار روزه فرمودند : « خداوند روزه را واجب كرد تا فقير و غنى با يكديگر برابر شوند و سرّ آن ، اين است كه ثروتمندان به رنج و گرسنگى مبتلا نشده‌اند تا به افراد فقير مهربان باشند ، زيرا ثروتمند هرگاه چيزى بخواهد ، قادر است آن را تأمين كند . پس خداوند عزّ و جلّ خواست تا ميان آفريدگان برابرى ايجاد كند و ثروتمندان طعم گرسنگى و رنج را بچشندتا بر ضعيف رقت ورزند و به گرسنگان مهربانى كنند . » « 2 »\r\nامام باقر ( ع ) يكى ديگر از اسرار روزه را آرامش قلوب بندگان مىدانند و مىفرمايند :\r\n« الصيام و الحج تسكين القلوب . » « 3 »\r\nروزه و حج مايهء آرامش دلهاست .\r\n\r\n\r\n","description":"","footnote":"\r\n( 1 ) . نهج البلاغه ، حكمت 244 .\r\n( 2 ) . المحجة البيضاء ، ج 2 ، ص 124 .\r\n( 3 ) . بحار الانوار ، ج 78 ، ص 183 .\r\n","page_name":" 58 ","page_number":58},
  {"content":"\r\n . \r\n","description":"","footnote":"","page_name":" 59 ","page_number":59},
  {"content":"\r\n\r\n\r\nفصل سوم : خمس\r\nخمس از فروع دين اسلام است و تعريف كلى آن ، اين است كه مسلمانان بايد يك پنجم از مازاد درآمدهاى سالانهء خود نسبت به هزينه‌هاى عادى زندگى را براى مصالح كلى جامعه ، ترويج دين و رفع نياز تنگدستان‌به ويژه از خاندان پيامبر ( ص ) - در اختيار امام ور هبر جامعه اسالمى و در دوران غيبت امام عصر ( عج ) در اختيار نايبان عام آن حضرت كه فقهاى جامع الشرايط هستند ، قرار دهد .\r\nدر حقيقت ، خمس نوعى از انفاقات واجب در اسلام است كه ميزان پرداخت آن مشخص شده است و مىتواند در راه رفع نيازهاى اساسى جامعهء اسلامى و توزيع عادلانهء ثروت در جامعه راهگشا و كارساز باشد . خداوند متعال در قرآن كريم مىفرمايد :\r\nو اعلموا انما غنمتم من شىء فان لله خمسه و للرسول و لذى القربى و اليتماى و المساكين و ابن السبيل . . . « 1 »\r\nبدانيد كه هرگاه چيزى به غنيمت گرفتيد ، خمس آن از آن خدا و پيامبر و خويشاوندان و يتيمان و مسكينان و در راه‌ماندگان است . . .\r\n\r\n\r\n","description":"","footnote":"\r\n( 1 ) . قرآن ، انفال / 41 .\r\n","page_name":" 60 ","page_number":60},
  {"content":"\r\n\r\nبعضى از فرقه‌هاى اسلامى كه خمس را در زمرهء فروع دين به شمار نمىآورند ، بر اين عقيده‌اند كه اين آيهء شريفه منحصرا مربوط به غنايمى است كه در جنگ با كافران نصيب مسلمانان مىشود ؛ به عبارت ديگر ، چنانچه از طريق جنگ با كافران اموالى به دست مسلمانان برسد ، به آن خمس تعلق مىگيرد . آنان معتقدند كه سهم خداوند تشريفاتى است و پرداخت آن ميسر نيست . سهم پيامبر اكرم ( ص ) نيز با رحلت ايشان از بين مىرود .\r\nمنظور از « لذى القربى » در اينآيه حضرت زهرا ( س ) و همسران پيامبر اكرم ( ص ) است كه با فوت ايشان سهم آنان نيز از بين مىرود . بنابراين ، آيه‌اى كه دربارهء خمس در قرآن آمده است ، در زمان پيامبر اكرم ( ص ) و خانوادهء ايشان مصداق پيدا مىكرده است و به زمانهاى ديگر ارتباطى ندارد .\r\nدر ميان فرقه‌هاى اسلامى شيعه معتقد است موضوع خمس كه در قرآن مطرح شده است ، براساس گفتار امامان معصوم ( ع ) فقط به غنيمتهاى جنگى مربوط نمىشود و اگر شخصى اضافه بر نياز يك سال خود و خانواده‌اش اموالى به دست بياورد ، بايد خمس آن را بدهد . بنابر اعتقاد شيعه ، خمس اموال بعد از پيامبر اكرم ( ص ) و ائمهء اطهار ( ع ) به نايبان آن بزرگواران ؛ يعنى مجتهدان جامع الشرايط و علماى دين تعلق مىگيرد تا از اين طريق بتوانند جامعهء اسلامى را اداره كنند .\r\nخمس به حكومت اسلامى تعلق دارد و حكومت هم مخصوص خداوند و كسانى است كه از سوى پروردگار تعيين مىشوند ؛ يعنى پيامبر اكرم ( ص ) و ائمهء طاهرين ( ع ) و در زمان غيبت امام دوازدهم ( عج ) نايبان و جانشينان آن حضرت كه علماى دين و مجتهدان جامع الشرايط هستند ، عهده‌دار حكومت الهى در جامعه اسلامىاند و ازاين‌رو خمس به آنان تعلق مىگيرد .\r\nبديهى است كه خداوند ، رسول و امام و نايبان ايشان ، به خمس اموال نيازى ندارند ، بلكه منظور از تعلق گرفتن خمس عايدات به آنها ، اين است كه\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nخمس در راه ترويج دين و مصالح عمومى جامعهء اسلامى به اقتضاى زمان به مصرف برسد . در نتيجه ، زندگى اجتماعى سالمى به وجود آيد و افراد جامعه ، در هر موقعيت و شرايطى كه زندگى مىكنند ، خود را نيازمند و محروم احساس نكنند . همهء گروههاى مردم از زندگى انسانى بهره‌مند شوند و نيازهاى جسمانى و معنوى افراد جامعه تأمين گردد .\r\nدر صورتى كه مؤمن خمس مال خود را با كمال رضايت و اختيار بدهد ، علاوه بر اداى يك وظيفهء اجتماعى ، عمل او عبادت محسوب مىشود .\r\nاگر در كشورهاى اسلامى كسانىكه بيشتر از نيازهاى شخصى و خانوادگى خود دارند ، طبق موازين شرعى خمس مال خود را پرداخت كنند و كسانىكه اين عايدات را دريافت مىكنند به مصارف صحيح و مورد نياز جامعه برسانند ، قدرت مسلمانان در جهان افزايش و دين مبين اسلام در دنيا گسترش مىيابد و فقر و بدبختى نيز در جامعهء اسلامى از بين مىرود .\r\n\r\nسابقهء تاريخى خمس\r\nپرداخت خمس در طول تاريخ شيعه داراى سابقه‌اى طولانى است . در كتب روايى و تاريخى اشارات روشنى در مورد پرداخت خمس و سهم امام به ائمه طاهرين ( ع ) وجود دارد و به اين دليل ، هم امامان بزرگوار و هم شيعيان آنان تحت فشار حاكمان زمان خود قرار مىگرفتند . گاهى سختگيريها به حدى بود كه بعضى از امامان معصوم ( ع ) براى حفظ جان شيعيان ، به حكم تقيه پيروان خود را به طور موقت از پرداخت خمس معاف مىكردند . از زمان امامت حضرت موسى بن جعفر ( ع ) به بعد مسئلهء پرداخت خمس بيشتر مورد تأكيد قرار گرفت ، زيرا خمس درآمد مهمى براى آنان محسوب مىشد و آنان را قادر مىساخت براى پيشبرد اهداف مقدس خوداز آن استفاده كنند .\r\nدر تاريخ آمده است كه ازحضرت موسى بن جعفر ( ع ) دربارهء پيرزنى\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nسؤال كردند كه مقدارى نخ ريسيده و از درآمد آن پنج درهم به دست آورده است . آن حضرت در پاسخ فرمودند : « بايد يك درهمش را خمس بدهد . » در زمان امام حسن عسگرى ( ع ) خمس به وسيلهء وكلاى آنان در نقاط مختلف جمع‌آورى مىشد و حكايتهاى مشهورى در اين زمينه مطرح شده است كه ذكر بعضى از آنها بىمناسبت نيست .\r\nسعد بن عبد اللّه كه يكى از علماى بزرگ آن زمان بود ، مىگويد كه روزى همراه محمد بن عيسى اشعرى قمى ، كه وكيل امام عسگرى ( ع ) در قم بود ، به خدمت آن حضرت شرفياب شديم . محمد بن عيسى صد و شصت كيسه از خمس شيعيان و نيز نامه‌هايى از سوى آنان به همراه داشت و به امام عسگرى ( ع ) تقديم كرد . در كنار امام عسگرى ( ع ) فرزندشان حضور داشتند و امام به فرزند خود فرمودند : « بگو اين پولها و نامه‌ها از سوى چه كسانى براى ما فرستاده شده و مقدار پولهاى خمس چقدر است . » فرزند امام عسگرى ( ع ) كه امام دوازدهم ( عج ) بودند ، پولها را جدا كردند و نام فرستندگان خمس و نامه‌ها را ذكر فرمودند . آنان‌كه خمس درآمدهاى حلال بود ، كنار گذاشتند و خمسى كه از كسب حرام ، مثلا رباخوارى ، كم‌فروشى و غش در معامله به دست آمده بود نيز جدا كردند و فرمودند : اين پولها به درد ما نمىخورد ، زيرا از راه حلال به دست نيامده است .\r\nشايان ذكر است كه در آن روزگار ، رسم بر آن بود كه وقتى كسى خمس خود را خدمت امام عسگرى ( ع ) مىآورد ، امام ( ع ) مقدار خمس و صاحبان آن را نام مىبرد تا در امامت ايشان ترديدى باقى نماند و شيعيان با اطمينان خاطر خمس خود را به امام تحويل بدهند . دليل اين امر آن بود كه در برهه‌اى از زمان ، افرادى پيدا شدند كه خود را براى دريافت خمس شايسته مىدانستند و به دروغ مدعى امامت و رهبرى جامعه مىشدند و مشخص كردن مقدار خمس و صاحبان آن بهترين راه براى تشخيص امام ( ع ) ، در آن\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nروزگار بود .\r\nيكى ديگر از وكلاى امام حسن عسگرى ( ع ) ابو دردا بود . وى مىگويد كهامام يازدهم ( ع ) مرا مأمور كردند تا به مداين بروم و سهم امام و خمس شيعيان را دريافت كنم و براى ايشان بياورم . امام عسگرى ( ع ) فرمودند :\r\n« ابو دردا ! وقتى از مداين برگردى ، من از دنيا رفته‌ام . » عرض كردم : « اى فرزند رسول خدا ! فدايت شوم ، چه كسى بعد از شما عهده‌دار امامت خواهد بود و خمسى را كه از مداين مىآورم به چه كسى تحويل دهم ؟ » امام عسگرى ( ع ) فرمودند : « امام بعد از من كسى است كه مشخص كند پولهاى خمس آن از آن‌چه كسانى است و مقدار آن چقدر است و كسىكه بر جنازهء من نماز بخواند . » ابو دردا مىگويد كه بعد از بازگشت از سفر مداين ، براى زيارت امام عسگرى ( ع ) به سامرا رفتم و متوجه شدم كه امام ( ع ) رحلت كرده است و برادر ايشان ، جعفر بن على ، كه بعدها به « جعفر كذاب » معروف شد ، در مجلس نشسته است و جمعيت زيادى به مناسبت رحلت امام ( ع ) به او تسليت و به دليل تصدى مقام امامت به وى تبريك مىگويند . براساس شناختى كه از جعفر داشتم ، تعجب كردم و با خود گفتم ، امام بايد معصوم باشد و جعفر بن على كه مقيد به احكام دينى نيست و مورد تأييد حكومت وقت هم هست ، نمىتواند معصوم باشد . از اين موضوع ناراحت شدم و احساس نگرانى كردم ، در اين هنگام ديدم چند ايرانى كه از خراسان آمده بودند ، نزد جعفر كذاب رفتند و به او گفتند : « از ايران آمده‌ايم و سهم امام از سوى شيعيان آنجا آورده‌ايم . شما كه جانشين امام عسگرى ( ع ) هستيد ، مطابق سنت معمول ، مقدار خمس و نام فرستندگان آن را مشخص كنيد . » جعفر بن على گفت : « شما از من علم غيب مىخواهيد ؟ من نمىدانم . » نمايدگان ايرانى با شنيدن اين سخن از دادن خمس به جعفر خوددارى كردند . در اين هنگام بانويى از خانهء امام حسن عسگرى ( ع ) آمد و گفت : « آقا مقدار پولها و\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nصاحبان آن را ذكر فرمودند . سهم امام را بدهيد تا خدمت ايشان ببرم . » ابو دردا مىگويد كه در مورد پرداخت خمس نگرانى من بر طرف شد . هنگامى كه خواستند بر پيكر مطهر امام حسن عسگرى ( ع ) نماز بخوانند ، جعفر بن على جلو آمد تا نماز بخواند كه ناگهان نوجوانى آمد و عباى جعفر را گرفت و گفت : « عمو كنار برو ! من به نماز خواندن برجنازهء پدرم شايسته‌ترم . » ظاهرا در اين حين امام ( ع ) تصرف ولايى كردند ، به طورى كه جعفر و همهء افراد حاضر تمكين نمودند . بدين ترتيب ، شيعيان متوجه شدند كه امامت بعد از امام عسگرى ( ع ) به فرزند ايشان منتقل شده است .\r\nبعد از شهادت امام حسن عسگرى ( ع ) عاملان خليفهء وقت كه از وجود فرزند ايشان آگاه شده بودند ، براى دستگيرى يا به شهادت رساندن وى به منزل امام عسگرى ( ع ) هجوم بردند . در آن هنگام ، امام زمان ( عج ) در سردابى پنهان شدند و از همان زمان غيبت صغراى ايشان شروع شد . غيبت صغراى امام زمان ( ع ) هفتاد و چهار سال طولى كشيد و در اين مدت شعيان از طريق نايبانى كه آن حضرت تعيين كرده بودند ، خمس و سهم امام را به آن حضرت مىرساندند .\r\nنايبان خاص امام دوازدهم ( ع ) چهار تن بودند . اولين آنها عثمان بن سعيد و بعد از فوت او پسرش محمد بن عثمان ، بعد از او حسين بن روح نوبختى و آخرين نايب خاص امام ( عج ) على بن محمد سمرى بود . بجز اين نايبان خاص ، امام زمان ( عج ) وكلايى نيز در نقاط مختلف تعيين كرده بودند و آنان سهم امام را دريافت مىكردند و به نايبان خاص آن حضرت تحويل مىدادند . بدين ترتيب ، مىدادند . بدين ترتيب ، امام زمان ( عج ) امور مربوط به مسلمانان را به واسطهء اين نايبان اداره مىكردند .\r\nهنگامى كه غيبت صغرى پايان يافت ، امام زمان ( عج ) به آخرين نايب خود ، على بن محمد سمرى ، فرمودند : « از اين زمان به بعد نيابت خاص تمام و\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nنيابت عام آغاز مىشود . » امام زمان ( عج ) در زمان غيبت كبرى نايبى از سوى خود تعيين نكردند و فرمودند :\r\n« و اما الحوادث الواقعه فارجعوا الى رواة احاديثنا فانهم حجتى عليكم و انا حجت اللّه . » « 1 »\r\nو اما حوادث و مشكلاتى كه براى شما رخ مىدهد ، در مورد آنها به راويان احاديث ما مراجعه كنيد ، زيرا آنان حجت من بر شما هستند و من حجت خداوندم . . .\r\nاز زمانى كه غيبت كبراى امام زمان ( عج ) شروع شد . بنا بر فرمودهء آن حضرت ، خمس به علما و مجتهدان جامع الشرايط تعلق گرفت . علماى بزرگى چون شيخ صدوق ، شيخ مفيد ، شيخ طوسى ، سيد مرتضى و سيد رضى از طريق خمس امور مربوط به مسلمانان را اداره مىكردند . بعد از آنان نيز علماى ديگرى مانند علامه حلى ، صاحب جواهر و شيخ مرتضى انصارى و مجتهدان و علماى ديگر خمس اموال شيعيان را دريافت مىكردند . در روزگار حاضر نيز مجتهدان جامع الشرايط به نيابت از امام زمان ( عج ) خمس درآمدهاى مازاد بر هزينه‌هاى شيعيان را دريافت و در موارد تعيين شده از سوى شرع مقدس هزينه مىكنند .\r\n\r\nموارد مصرف خمس\r\nبنابر فتواى مجتهدان ، خمس شامل دو قسمت است : يك قسمت آن سهم سادات است و بنابر احتياط با اجازهء مجتهد جامع الشرايط مىتوان آن را به سادات فقير ، يتيم و درمانده در سفر اختصاص داده ؛ قسمت ديگر خمس سهم امام ( ع ) است كه در اين زمان بايد به مجتهد جامع الشرايط داده شود يا در مواردى كه ايشان اجازه دهد ، هزينه كرد .\r\n\r\n\r\n","description":"","footnote":"\r\n( 1 ) . وسائل الشيعه ، ج 18 ، ص 101 .\r\n","page_name":" 66 ","page_number":66},
  {"content":"\r\n\r\nبديهى است كه خمس در زمرهء اموال شخصى امام و مجتهدان محسوب نمىشود . بنابر يك روايت صحيح ، وكيل امام رضا ( ع ) خدمت امام جواد ( ع ) عرض كرد : « اى فرزند رسول خدا ! مقدارى پول از پدر بزرگوارتان نزد من است . اين پولها را چه كنم ؟ » امام جواد ( ع ) فرمودند : « اگر خمس است ، متعلق به من است و اگر مال شخص پدرم است ، بايد به قاعدهء ارث تقسيم شود . »\r\nاز اين فرمودهء امام ( ع ) معلوم مىشود كه مجتهد جامع الشرايط كه به نيابت از امام زمان ( ع ) خمس را دريافت و مصرف مىكند ، مالك خمس نيست و اين خمس به دليل اجتهاد و مرجعيت اوست كه در اختيارش گذاشته مىشود .\r\nمرحوم آيت اللّه بروجردى ( ره ) در جواب اين سؤال كه خمس در چه مواردى بايد مصرف شود ، مىفرمودند : خمس متعلق به امام زمان ( ع ) است و ما مىدانيم كه مهمترين و با ارزشترين هدفها نزد امام زمان ( ع ) حوزه‌هاى علميه است و رسيدگى به ساير امور در مراتب بعدى قرار دارد . قرآن مىفرمايد :\r\nو ما كان المؤمنون لينفروا كافة فلو لا نفر من كل فرقة منهم طائفة ليتفقهوا فى الدين و لينذروا قومهم اذا رجعوا اليهم لعلهم يحذرون . « 1 »\r\nو نتوانند مؤمنان كه همگى به سفر روند . چرا از هر گروهى دسته‌اى به سفر نروند تا دانش دين خويش را بياموزند و چون بازگشتند ، مردم خود را هشدار دهند ، باشد كه از زشتكارى حذر كنند .\r\nبنابراين آيهء شريفه ، جوانهاى با استعداد و خوش‌ذوق بايد در حوزه‌هاى علميه تحصيل كنند و مردم هم از طريق خمس طلبه‌ها و حوزه‌هاى علميه را\r\n\r\n\r\n","description":"","footnote":"\r\n( 1 ) . قرآن ، توبه / 122 .\r\n","page_name":" 67 ","page_number":67},
  {"content":"\r\n\r\nاداره كنند تا در اين حوزه‌ها چهره‌هاى ارزشمندى چون مراجع تقليد و علماى عظام تربيت شوند و مشعل هدايت مردمان را برافروزند .\r\nبه طور خلاصه ، براى مصرف خمس مىتوان به اين موارد اشاره كرد :\r\nتقويت و ترويج اسلام ، ادارهء حوزه‌هاى علميه ، تربيت علما و دانشمندان دينى ، كمك به سادات مستمند و ديگر فقراى جامعه با اذن مجتهد ، بالا رفتن توان مالى حكومت اسلامى و مصالح جامعهء اسلامى به اقتضاى زمان .\r\n\r\nفوايد پرداخت خمس\r\nخمس اموال مسلمانان سهم امام و مجتهدان جامعه است و چون جزو اموال شخصى آنان محسوب نمىشود ، در اصل به مردم و امت اسلامى تعلق مىگيرد . اگر كسى به پرداخت خمس مازاد درآمدهاى سالانه خود مقيد باشد تا سهم امام و مسلمانان در مال او وجود نداشته باشد و اموال او طيب و پاك باشد ، هيچ‌گاه به دنبال گردآورى مال از راههاى حرام و غصبى نخواهد رفت و در واقع ، پرداخت خمس در مسلمانان نوعى مصونيت ايجاد مىكند .\r\nاگر كسانى از راههاى حرام اموالى به دست آورند و از روى ناآگاهى بخواهند با دادن خمس ، آنها را حلال كنند ، نادرست فكر كرده‌اند ، زيرا به داراييهايى كه از راه حلال به دست آمده باشد ، خمس تعلق مىگيرد و اساسا به دست آوردن مال حرام ، گناه و معصيت پروردگار است .\r\nاداى فريضهء خمس ، موجب افزايش مال و بركت آن در دنيا و عاقبت به خيرى و روسفيدى درجهان آخرت مىشود . خمس نوعى انفاق واجب است و اگر كسى خمس اموال خود را پرداخت كند ، خداوند به او چندين برابر پاداش مىدهد . خداوند در قرآن كريم مىفرمايد :\r\nمثل الذين ينفقون اموالهم فى سبيل اللّه كمثل حبة انبتت سبع سنابل فى كل سنبلة مائة حبة و اللّه يضاعف لمن يشاء و اللّه\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nواسع عليم . « 1 »\r\nمثل آنان‌كه مال خود را در راه خدا انفاق مىكنند ، مثل دانه‌اى است كه هفت خوشه برآورد و در هر خوشه‌اى صد دانه باشد . خدا پاداش هركس را كه بخواخد ، چند برابر مىكند و خدا گشايش‌دهنده و داناست .\r\nدر روايتى آمده است كه اگر كسى خمس ندهد ، در راه ديگرى چندين برابر مقدارى كه بايد خمس بپردازد ، مصرف مىكند ، بدون آنكه خود بدان رضايت داشته باشد . حضرت امام خمينى ( ره ) زمانى كه در عراق حضور داشتند ، مىفرمودند : « اگر بازاريهاى بغداد خمس اموال خود را بدهند ، ديگر يكف قير هم در عراق پيدا نمىشود . » حقيقتا اگر مسلمانان با ميل و رغبت خمس داراييهاى خود را بپردازند ، توان مالى جامعه اسلامى افزايش مىيابد ، زمينهء تلاش در راه بهبود وضع اجتماعى ، اقتصادى ، فرهنگى و سياسى جامعهء اسلامى فراهم مىگردد و در نتيجه ، وضع مسلمانان در سراسر جهان به نحو چشمگيرى دگرگون مىشود .\r\n\r\nموارد تعلق خمس\r\nبنابر نظر اغلب فقهاى شيعه بر هفت چيز خمس واجب مىشود .\r\nاول : منفعت كسب ، هرگاه كسى از تجارت يا صنعت يا كسبهاى ديگر مالى به دست آورد ، چنانچه از مخارج سال او و خانواده‌اش زياد بيايد ، بايد خمس ؛ يعنى پنج يك آن را بپردازد .\r\nدوم : معدن ، اگر كسى از معادن طلا ، نقره ، مس ، آهن ، نفت ، زغال‌سنگ و غير آن ، عوايدى حاصل كند ، در صورتى كه به مقدار نصاب تعيين شده برسد ، بايد خمس آن را بپردازد .\r\n\r\n\r\n","description":"","footnote":"\r\n( 1 ) . قرآن ، بقره / 261 .\r\n","page_name":" 69 ","page_number":69},
  {"content":"\r\n\r\nسوم : گنج ، اگر مالى در زمين ، درخت ، كوه يا ديوار پنهان باشد و كسى آن را پيدا كند و به گونه‌اى باشد كه به آن گنج گويند ، اگر نصاب آن به 15 مثقال طلا برسد ، بايد خمس آن را بدهد .\r\nچهارم : مال مخلوط به حرام ، اگر مال حلال با مال حرام به طورى مخلوط شود كه انسان نتواند آنها را از يكديگر تشخيص دهد و صاحب مال حرام و مقدار آن ، هيچ‌كدام معلوم نباشد ، بايد خمس تمام مال داده شود و بعد از دادن خمس ، بقيهء مال حلال مىشود .\r\nپنجم : جواهرى كه از راه غواصى به دست آيد . چنانچه كسى از راه غواصى مرواريد و مرجان ياجواهر ديگرى از دريا بيرون آورد ، اگر بعد از كم‌كردن مخارجى كه براى بيرون آوردن آن هزينه كرده است ، قيمت آن به 18 نخود طلا و بيشتر برسد ، بايد خمس آن را بدهد ، چه در يك دفعه آن را از دريا بيرون آورده باشد يا در چند دفعه ، و آنچه از دريا بيرون آمده از يك جنس يا از چند جنس باشد .\r\nششم : غنيمت ، اگر مسلمانان به فرمان امام ( ع ) با كفار جنگ كنند و اموالى در جنگ به دست آوردند ، به آن غنيمت گفته مىشود و مخارجى را كه براى آن غنيمت پرداخت كرده‌اند ، مانند هزينه‌هاى نگهدارى و حمل‌ونقل آن و مقدارى را كه امام ( ع ) صلاح مىداند به مصرفى برساندو چيزهايى كه مخصوص به امام ( ع ) است ، بايد از غنيمت كنار بگذارند و خمس بقيهء آن‌را بدهند .\r\nهفتم : زمينى كه كافر ذمى از مسلمان بخرد . اگر كافر ذمى زمينى را از مسلمانى بخرد ، بايد خمس آن را از همان زمين يا قيمت آن بدهد . در مورد احكام و دستورهاى خمس و شرح بيشتر آن علاقه‌مندان مىتوانند به رساله‌هاى عمليه مراجعه كنند .\r\n\r\n","description":"","footnote":"","page_name":" 70 ","page_number":70},
  {"content":"\r\n . \r\n","description":"","footnote":"","page_name":" 71 ","page_number":71},
  {"content":"\r\n\r\n\r\nفصل چهارم : زكات\r\nزكات در لغت به معناى پاكى و نمو آمده است و در اصطلاح فقه عبارت از اين است كه هر مسلمانى بخشى از اموال خود را ، در صورتى كه از حد معينى بيشتر شده باشد ، به نفع نيازمندان و افراد فقير جامعه پرداخت نمايد ؛ به عبارت ديگر ، زكات اين است كه از درآمدها و محصولات توليدى مانند محصولات كشاورزى و دامدارى و نيز از داراييهاى نقدى كه در طول سال راكد مىماند ، در صورتى كه به حد نصاب برسد ، مقدارى معين به خزانهء دولت اسلامى براى مصارف مشخص‌شده اختصاص مىيابد .\r\n\r\nاهميت زكات\r\nخداوند متعال زكات را از پايه‌هاى دين مبين اسلام و در رديف نماز كه برترين نشانهء ايمان است ، قرار داده است . چنان‌كه در قرآن كريم مىفرمايد :\r\nو اقيموا الصلاة و اتوا الزكوة . « 1 »\r\nنماز را برپا داريد و زكات را بپردازيد .\r\nقرآن كريم در آيات متعدد بعد از اقامهء نماز به اداى زكات سفارش كرده است . شايد حكمت آن ، اين است كه نماز عبادتى شخصى و زكات عبادتى\r\n\r\n\r\n","description":"","footnote":"\r\n( 1 ) . قرآن ، بقره / 110 .\r\n","page_name":" 72 ","page_number":72},
  {"content":"\r\n\r\nاجتماعى و اقتصادى است . مسلمانان به وسيلهء نماز با پروردگار عالم ارتباط برقرار مىكنند و با پرداخت زكات و رفع نياز بندگان خدا به خالق هستى تقرب مىجويند . مسلمانان به موازات ارتباط با خداوند ، با مردم نيز مرتبط مىشوند . اين از ويژگيهاى مكتب اسلام است كه پيوند با خلق را شرط تقرب به خالق نموده است .\r\nدر قرآن كريم اداى زكات از شرايط ايمان شمرده مىشود و در سورهء مؤمنون يكى از ويژگيهاى مؤمنان را اداى زكات مىداند و مىفرمايد :\r\nقد افلح المؤمنون ، و الذين هم للزكوة فاعلون . « 1 »\r\nبه تحقيق مؤمنان رستگار شدند ، كسانىكه وظيفهء خود را در مورد زكات به انجام مىرسانند .\r\nدر بيان اهميت زكات در آيهء ديگرى از قرآن كريم آمده است ، كسانىكه از پرداخت زكات خودارى كنند ، در زمرهء مشركان و كافران به خداوند و معاد محسوب مىشوند . چنان‌كه مىفرمايد :\r\nو ويل للمشركين ، الذين لا يوتون الزكوة . « 2 »\r\nواى بر مشركان ، كسانىكه زكات پرداخت نمىكنند .\r\nدر اين زمينه حديثى از پيامبر اكرم ( ص ) نقل مىكنند كه به حضرت على ( ع ) مىفرمايند : « اى على ! ده كس از امت من به خداى بزرگ كافر شدند و از جملهء آنها كسى است كه زكات نمىپردازد . » « 3 »\r\nپيامبر اكرم ( ص ) در سال دوم هجرت ، بعد از آنكه آيات مربوط به زكات را براى مردم خواندند و آنها را از وجوب زكات آگاه كردند ، فرمودند :\r\n« زكوا اموالكم تقبل صلاتكم . » « 4 »\r\n\r\n\r\n","description":"","footnote":"\r\n( 1 ) . قرآن ، مؤمنون / 1 - 4 .\r\n( 2 ) . قرآن ، فصلت / 6 - 7 .\r\n( 3 ) . بحار الانوار ، ج 96 ، ص 13 .\r\n( 4 ) . الكافى ، ج 3 ، ص 497 .\r\n","page_name":" 73 ","page_number":73},
  {"content":"\r\n\r\nزكات اموال خود را بدهيد تا نماز شما مورد قبول واقع شود .\r\nشايان ذكر است كه زكات تنها به مال و دارايى اشخاص مربوط نمىشود ، بلكه هر نعمتى را كه خداى متعال به انسان مرحمت كرده است ، زكات آن بايد ادا شود . هيچ نعمتى بدون مسئوليت نيست . در روايتهايى كه از ائمه اطهار ( ع ) نقل شده ، بر اين نكته تأكيد شده است كه اداى زكات نعمتهاى خداوند لازم و ضرورى است . هرگاه پروردگار به كسى علم و دانش عطا فرمايد ، او بايد به پاس اين نعمت ، علم خود را به ديگران بياموزد . چنانچه به كسى زيبايى داده شده است ، او بايد بيش از ديگران در حفظ عفت و پاكدامنى خود بكوشد . اگر كسى از نعمت شجاعت برخوردار شد ، بايد زكات اين نعمت را كه همانا فداكارى و ايثار در راه خداوند است ، ادا كند . اگر كسى از توانايى نويسندگى برخوردار شده است ، بايد آن‌رادر راه نشر اسلام به كار گيرد .\r\nزكات قدرت ، رعايت عدل و انصاف است . زكات تندرستى ، تلاش در راه طاعت خداوند است . زكات مقام و موقعيت اجتماعى ، شفاعت وميانجيگرى است . زكات عقل ، تحمل سخنان افراد نادان است و زكات مال و دارايى ، بخشش و مصرف آن در راه رضاى الهى است .\r\nامام صادق ( ع ) دربارهء زكات اعضاى بدن چنين فرمودند : « بر هريك از اجزا و اندامهاى تو زكاتى واجب و مقرر شده است ، بلكه بر هر تار موى و بر هر نگاه تو زكاتى مقرر و ثابت است . زكات چشم ، نگاه عبرت‌آموز و فروپوشى آن از مناظر شهوت‌انگيز و مانند آن است . زكات گوش ، شنيدن آيات قرآن و مطالب علمى و حكمت‌آميز و كلمات سودبخش ، پندآموز و نجات‌دهند و نيز باز داشتن آن از شنيدن سخنان و مطالب مغاير با موارد مذكور مانند دروغ ، غيبت و امثال آن است . زكات زبان ، خيرخواهى براى مسلمانان ، هشدار دادن به غافلان ، تسبيح گفتن و ذكر خداوند بر لب راندن و امثال آن است . زكات دست ، بذل و بخشش و احسان از آنچه خداوند بر تو ارزانى داشته است و\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nگماردن آن به نگارش مطالب علمى و كتابهاى سودمند براى جامعه اسلامى و واداشتن آن در اطاعت و فرمانبردارى خداوند متعال و بازداشتن آن از بدى و ستم به ديگران است . زكات پا ، رفتن و قدم نهادن در مسير اداى حقوق الهى ، همچون ديدار مردمان صالح ، رفتن به مجالس ذكر ، قدم نهادن در راه برقرارى صلح ميان مردم و تحكيم پيوند بين خويشان ، جهاد در راه خدا و رفتن در هر راهى كه پاكسازى روح و سلامت دين تو در آن باشد . » « 1 »\r\nشيخ محمود شبسترى چه نيكو سروده است :\r\n زكات پاكبازان ترك جان است * نمىدانم كه را ياراى آن است\r\nز دست و پا و چشم و گوش و بينى * زكاتت هست اگر خود نيك بينى\r\nبه هر دم كز خدا يا بى حياتى * از آن واجب شود بر تو زكاتى\r\nاگر بردست دارى مال سهل است * ولى در دلش دارى ز جهل است\r\nبراى مصلحت دنيا گنه نيست * سر جمله گناهان حب دنيى است\r\nبراى مصلحت دنيا نگه دار * به مهرش دل مبند اى مرد هشيار « 2 » \r\n\r\nموارد تعلق زكات\r\nدر قرآن كريم دربارهء اينكه زكات به چه چيزهايى تعلق مىگيرد ، آيهء صريحى نيامده است ، همان‌گونه كه دربارهء چگونگى خواندن نماز و نحوهء انجام دادن عبادتهاى ديگر نيز بيان صريحى وجود ندارد . قرآن كريم كليات احكام را ذكر كرده است و تبيين آن را به پيامبر اكرم ( ص ) و امامان معصوم ( ع ) واگذار نموده است . چنان‌كه خداوند در قرآن كريم خطاب به پيامبر اكرم ( ص ) مىفرمايد :\r\n. . . و انزلنا اليك الذكر لتبين للناس ما نزل اليهم و لعلهم يتفكرون . « 3 »\r\n\r\n\r\n","description":"","footnote":"\r\n( 1 ) . مصباح الشريعه ، باب 21 ، ص 139 .\r\n( 2 ) . كنز الحقايق ، ص 82 .\r\n( 3 ) . قرآن ، نحل / 44 .\r\n","page_name":" 75 ","page_number":75},
  {"content":"\r\n\r\nما اين ذكر ( قرآن ) را بر تو نازل كرديم تا آنچه به سوى مردم نازل شده است ، براى آنان تبيين كنى ، شايد انديشه كنند .\r\nبنابراين ، پيامبر اكرم ( ص ) كه مفسر قرآن بودند ، چگونگى اداى فرايض الهى ، همچون نماز ، روزه ، حج ، زكات و ساير عبادتها را براى مسلمانان بيان كردند .\r\nپس براى مشخص شدن اينكه زكات به چيزهايى تعلق مىگيرد ، بايد به احاديث نبوى و شيوهء عمل آن حضرت مراجعه كرد .\r\nبعد از پيامبر اكرم ( ص ) ، ائمه اطهار ( ع ) آيات قرآن و احكام اسلام را براى امت اسلامى تبيين مىكردند ، زيرا اهل بيت پيامبر ( ص ) نيز مفسر و مبين قرآن هستند ، قرآن و اهل بيت دو ميراث گرانقدر پيامبر اكرم ( ص ) هستند كه مطابق حديث ثقلين‌روايت شده از سوى تمام فرقه‌هاى اسلامى - از يكديگر جدا نمىشوند تا در روز قيامت به پيامبر ملحق شوند . مادامى كه امت اسلامى از اين دو ميراث گرانقدر تبعيت كند ، هرگز به گمراهى مبتلا نخواهد شد .\r\nهنگامى كه زكات بر امت اسلامى واجب شد ، پيامبر اكرم ( ص ) دستور فرمودند كه از نه چيز زكات گرفته شود و آنه نه چيز عبارت‌اند از : چهار نوع از محصولات زراعى : گندم ، جو ، كشمش و خرما كه آنها را غلات اربعه مىگويند . سه نوع از حيوانات : گوسفند ، گاو و شتر كه به آنها مواشى ثلاثه مىگويند و نقدين : سكه‌هاى طلا و نقره .\r\nقابل ذكر است كه در احاديث معتبر اسلامى در اشاره به اين مطلب كه موارد تعلق زكات منحصر به همين نه چيز نيست ، تعبيراتى آمده است . امام صادق ( ع ) در اين زمينه مىفرمايند :\r\n« كل ما كيل بالصاع فبلغ الاوساق فعليه الزكاة . » « 1 »\r\nهمهء آن چيزهايى كه به وزن و پيمانه در مىآيند ، اگر به حد\r\n\r\n\r\n","description":"","footnote":"\r\n( 1 ) . وسائل الشيعه ، ج 9 ، ص 62 .\r\n","page_name":" 76 ","page_number":76},
  {"content":"\r\n\r\nمعينى برسند زكات دارند .\r\nدر عصر كنونى كه شويه‌هاى توليد و توزيع و فعاليتهاى اقتصادى با گذشته فرق كرده است و معمولا در شهرها زكات به معناى فقهى و سنتى به كمتر كسى تعلق مىگيرد ، حكم اسلامى زكات براى مردم اين عصر نيز پيام دارد .\r\nكمترين پيام آن كمك كردن به نيازمندان و تلاش نمودن در جهت گره‌گشايى از كار مسلمانان و بهبود وضع آنان است و بر فقها و دانشمندان اسلامى است كه با استفاده از قواعد فقهى و دستورهاى دينى ، مفهوم زكات را به فعاليتهاى عصر كنونى نيز تسرى بدهند و مطابق مقتضيات زمان ، اين دستور مترقى و گره‌گشاى اسلامى را تبيين كنند .\r\nخداوند در قرآن كريم به طور كلى دستور مىدهد كه از آنچه از راه صحيح و پسنديده به دست آمده است يا از آنچه از زمين براى شما بيرون مىآوريم ، انفاق كنيد :\r\nيا ايها الذين آمنوا انفقوا من طيبات ما كسبتم و مما اخرجنا لكم من الارض . . . « 1 »\r\nاى كسانىكه ايمان آورده‌ايد ، از دستاوردهاى نيكوى خويش و از آنچه برايتان از زمين رويانيده‌ايم ، انفاق كنيد .\r\nهمچنين در آيهء ديگرى مىفرمايد :\r\nو انفقوا من ما رزقناكم من قبل ان ياتى احدكم الموت فيقول رب لو لا اخرتنى الى اجل قريب فاصدق و اكن من الصالحين . « 2 »\r\nاز آنچه روزيتان داده‌ايم ، در راه خدا انفاق كنيد ، پيش از آنكه يكى از شما را مرگ فرا رسيد و بگويد : اى پروردگار من ! چرا\r\n\r\n\r\n","description":"","footnote":"\r\n( 1 ) . قرآن ، بقره / 267 .\r\n( 2 ) . قرآن ، منافقون / 10 .\r\n","page_name":" 77 ","page_number":77},
  {"content":"\r\n\r\nمرگ مرا اندكى به تأخير نينداختى تا صدقه دهم و از شايستگان باشم .\r\n\r\nموارد مصرف زكات\r\nقرآن مجيد دربارهء مصرف زكات چنين فرموده است :\r\nانما الصدقات للفقراء و المساكين و العاملين عليها و المؤلفة قلوبهم و فى الرقاب و الغارمين و فى سبيل اللّه و ابن السبيل فريضة من اللّه و اللّه عليم حكيم . « 1 »\r\nصدقات ( زكات ) براى فقيران ، مسكينان و كارگزاران جمع‌آورى آن است و نيز براى به دست آوردن دل مخالفان ، آزاد كردن بندگان ، قرضداران ، انفاق در راه خدا و مسافران نيازمند است و آن فريضه‌اى از جانب خداست و خداوند دانا و حكيم است .\r\nبراساس آيهء شريفه و مطابق نظر فقهاى اماميه ، زكات مىتواند در هشت مورد مصرف شود كه در تأمين آسايش نيازمندان و رفع نيازهاى عمومى جامعه ، ايجاد الفت ، محبت ، امنيت ، و امور اجتماعى ديگر نقش بسيار مؤثرى دارد . آن هشت مورد عبارت است از :\r\n1 . فقيران : كسانىكه مخارج سال خود و خانواده‌شان را نمىتوانند تأمين كنند . اين گروه شامل كسانىكه كار مىكنند ، ولى قادر به تأمين مخارج سالانهء خود و خانواده‌شان نيستند نيز مىشود . كسىكه صنعت ، ملك يا سرمايه‌اى دارد كه مىتواند مخارج سال خود را تأمين كند ، فقير محسوب نمىشود .\r\n2 . مسكينان : كسانىكه زندگى آنها از فقرا سخت‌تر مىگذرد . اين گروه\r\n\r\n\r\n","description":"","footnote":"\r\n( 1 ) . قرآن ، توبه / 60 .\r\n","page_name":" 78 ","page_number":78},
  {"content":"\r\n\r\nشامل كسانى مىشود كه يا بر اثر نقص عضو يا بيمارى و سالخوردگى يا علتهاى ديگر نمىتوانند كار كنند و زندگى خود را اداره كنند .\r\n3 . عاملان : كسانىكه از طرف امام ( ع ) ، نايب امام يا حكومت اسلامى مأمور جمع‌آورى و نگهدارى زكات هستند و به حساب آن رسيدگى مىكنند .\r\nآنها بايد با نهايت صداقت ، امانت و مدارا وظيفهء خود را انجام دهند .\r\nبنابراين ، بايد زندگى آنان تأمين شود تا در انجام دادن وظيفهء خود كوتاهى نكنند .\r\n4 . در راه دعوت كافران به اسلام : كافرانى كه اگر زكات به آنها پرداخت شود ، به دين اسلام گرايش مىيابند يا در جنگ به مسلمانان كمك مىكنند ، مىتوانند از دريافت‌كنندگان زكات باشند ، همچنين كسانىكه با دادن پول يا تهيه وسايل زندگى مىتواند آنان را به مكتب اسلام علاقه‌مند نمود .\r\n5 . آزاد كردن بندگان و اسيران : كسانىكه در اسارت و مشقت و سختى زندگى مىكنند ، مىتوان از محل زكات آزادى و راحتى آنها را تأمين كرد .\r\nزندانيان بىگناه ، اسيران و امثال آنها را مىتوان با دادن زكات از گرفتارى و اسارت نجات داد .\r\n6 . بدهكاران : ورشكستگان آبرومند و كسانىكه براى امور لازم زندگى قرض كرده‌اند و قادر به پرداخت آن نيست يا بر اثر اتفاقى گرفتار شده‌اندو آبروى آنان در خطر است ، مىتوان از محل زكات آنها را از گرفتارى رهايى بخشيد .\r\n7 . سبيل اللّه : يعنى كارى كه منفعت عمومى دينى دارد ، مانند ساختن مسجد يا كارى كه نفع آن به عموم مسلمانان مىرسد ، مانند ساختن مدرسه ، جاده و امثال آن . به طور كلى آنچه در هر زمان مورد نياز جامعه اسلامى است ، بايد از محل درآمد زكات تأمين شود ، مثل ساختن خيابان ، پل ، مدرسه ، بيمارستان ، مسجد ، تأمين آب بهداشتى ، آبادانى كشور و امور ديگرى كه در\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nهر زمانى متناسب با شرايط محيطى اجرا مىشود .\r\n8 . ابن السيبل : يعنى مسافرى كه در سفر درمانده شده است ؛ به عبارت ديگر ، افراد غريب كه از وطن و شهر خود دور مانده‌اند و به واسطهء پيشامدهايى سرگردان شده‌اند ، گرچه در شهر خود زندگى خوبى داشته باشند ، چون در حال حاضر گرفتار و درمانده شده‌اند ، بايد آنها را يارى كرد تا به وطنشان برگرداند . اين كمك مىتواند از محل زكات صورت گيرد .\r\n\r\nاسرار زكات\r\nهمچنان‌كه نماز داراى ظاهر و باطنى است كه باطن آن روح و حقيقت آن محسوب مىشود ، زكات نيز چنين است . اگر كسى سرّ و حقيقت زكات را نداند ، زكات او صورتى بىروح است .\r\nيكى از اسرار زكات اين است كه خداوند آن را وسيله‌اى براى آزمايش بندگان قرار داده است . مال و دارايى يكى از خواسته‌هاى انسان است و كسى كه در دعوى دوستى خداوند صادق باشد ، با طيب خاطر و رضايت كامل بخشى از دارايى خود را در راه خداوند انفاق مىكند .\r\nسرّ ديگر زكات ، تطهير دل و پاك شدن آن از بخل و پليدى است . بخل و خست در دل انسان به منزلهء آلودگى باطنى است كه موجب از دست دادن شايستگى قرب حق تعالى مىگردد ، همچنان‌كه آلودگى ظاهر موجب مىشود كه بنده شايستگى اقامهء نماز را از كف بدهد . آلودگى بخل ، با چيزى جز خرج كردن مال پاك نمىشود . بدين سبب ، زكات همچون آبى است كه با آن آلودگى بخل شسته مىشود .\r\nيكى ديگر از اسرار زكات ، شكر نعمت الهى است . مال و دارايى نعمتى است كه سبب آسايش مؤمنان در دنيا و آخرت مىشود . چنان‌كه نماز ، روزه و حج شكر نعمت تن و سلامت آن است . زكات شكر نعمت مال است . وقتى كه\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nيك مسلمان توانمند و بىنياز ، مسلمان ديگرى را درمانده و محتاج مىبيند ، با پرداخت زكات شكر نعمت الهى را به‌جا مىآورد كه او را از مردم بىنياز كرده است .\r\nسرّ ديگر زكات ، پاكى اموال و داراييها ونى تهذيب زكات‌دهنده است .\r\nخداوند متعال خطاب به پيامبر اكرم ( ص ) مىفرمايد :\r\nخذ من اموالهم صدقة تطهرهم و تزكيهم بها وصل عليهم ان صلوتك سكن لهم و اللّه سميع عليم . « 1 »\r\nاز داراييهايشان صدقه ( زكات ) بگير تا بدان وسيله آنان را پاك و منزه سازى و براى آنها دعا كن ، زيرا دعاى تو مايهء آرامش آنهاست و خداوند شنوا و داناست .\r\nاز اين آيهء شريفه مىتوان چنين برداشت كرد كه :\r\nاولا زكات مايهء تطهير اموال مسلمانان است ، زيرا مالى كه به آن زكات تعلق گيرد و زكات آن پرداخت نشود ، رجس و پليد است و با دادن زكات پاك و مطهر مىشود . ثانيا به واسطهء پرداخت زكات ، شخص زكات‌دهنده مهذب و پاكيزه مىشود ، چون زكات نيز مانند نماز و روزه نقش تهذيب‌كننده دارد و ريشهء صفات ناپسندى چون بخل و حبّ دنيا را از دل مؤمن مىكند .\r\nاز اسرار ديگر زكات ، به وجود آمدن خير و بركت در اموال است ، زيرا همان‌طور كه گفته شد ، يكى از معانى زكات نمو است . اگر كسى قسمتى از مال خود را در راه خدا انفاق كند ، به ظاهر دارايى او كم مىشود ، ولى در واقع آنچه داده است ، در باطن جهان باقى مىماند و بقيه دارايى او نيز نمو مىكند و داراى خير و بركت مىشود . امام باقر ( ع ) فرمودند :\r\n« الزكوة تزيد فى الرزق . » « 2 »\r\n\r\n\r\n","description":"","footnote":"\r\n( 1 ) . قرآن ، توبه / 103 .\r\n( 2 ) . بحار الانوار ، ج 78 ، ص 182 .\r\n","page_name":" 81 ","page_number":81},
  {"content":"\r\n\r\nزكات روزى را افزايش مىدهد .\r\nسرّ ديگر زكات اين است كه با دادن زكات ، دل نيازمندان شاد مىشود و آنها نيز در حق زكات‌دهنده خالصانه دعا مىكنند و دعاى مستمندان همچون حصارى است كه مسلمان را از آفتها و بلاها حفظ مىكند .\r\nمهمترين سرّ زكات ، به وجود آمدن روحيهء سخاوت ، كرامت ، فداكارى و همدلى در مسلمانان است .\r\nمفهوم زكات گسترده‌تر از پرداخت زكات اقلام نه‌گانه موصوف در فقه است . روح زكات ، ايجاد صفت ايثار ، گذشت ، انفاق و مردم‌گرايى در مؤمن است . اسلام با دستور زكات مىخواهد مسلمانان را به مواسات ، هم‌انديشى و همكارى با يكديگر ترغيب كند . پرورش اين روحيه و خصلتها در مسلمانان ، آنها را به سوى كمال انسانى سوق مىدهد .\r\n\r\nفلسفهء زكات\r\nهمان‌طور كه نماز و روزه در اسلام به دو گونه واجب و مستحب مقرر شده است ، به طورى كه بخش واجب آن بر همگان لازم است ، اما بخش مستحب آن براى كسانى است كه بخواهند از مزايا و فوايد اين عبادتها بهرهء بيشترى ببرند ، زكات نيز چنين است . زكات واجب به موارد مشخصى كه ذكر شد ، تعلق مىگيرد ، اما زكات مستحب محدود به موارد خاصى نيست و مسلمان بايد متناسب با نيازهاى مسلمانان در هر زمان به انجام دادن آن اقدام كند . خطاب قرآن كريم در بيشتر آياتى كه از واژه زكات و انفاق استفاده شده است ، متوجه اين نوع زكات است . زكات به اين معنى يك عبادت مالى است كه به منظور ايجاد توازن اقتصادى و برقرارى مواسات بين مسلمانان تعيين شده است . در قرآن كريم دربارهء زكات فقهى دو آيه آمده است و زكاتى كه بارها بر آن تأكيد و سفارش شده است ، زكات فقهى نيست ، بلكه زكات مستحب و\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nعبادت مالى است .\r\nپيشوايان معصوم ( ع ) در پرداخت زكات مستحب به نيازمندان ، خود پيشتاز و نمونه بودند و اين مىتواند براى پيروان راستين آنها سرمشق و الگو باشد . دادن انگشترى به فقير در هنگام نماز كه موجب نزول آيهء « ولايت » در حق على ( ع ) شد و همچنين ، دادن طعام به فقير و مسكين و اسير از سوى حضرت على ( ع ) ، فاطمه زهرا ( س ) و فرزندان معصوم آنها در حالى كه روزه داشتند و خود سخت به آن نيازمند بودند ، از نمونه‌هاى بارز و مثال‌زدنى است كه نظير آن در مورد هيچ‌يك از سخاوتمندان تاريخ گفته نشده است . اين گذشت و ايثار نيز موجب نزول سورهء « هل اتى » در حق اهل بيت پيامبر اكرم ( ص ) شد . شيخ محمود شبسترى در اين مورد چه نيكو سروده است :\r\n زكات خاصگان آن على بود * نمود آنچه خدايش امر فرمود\r\nنكرد اين كار از خلق جهان كس * زكات اندر صلات او داده و بس\r\nشنيدستم كه در وقت ركوعش * به سايل داد خاتم با خشوعش\r\nشبى تنها سه قرصه نان جو داشت * به حاجت چونكه سايل بانگ برداشت\r\nهمان سه قرصه هم بهر خدا داد * خدايش « هل اتى » او را جزا داد\r\nتو هم گر مىتوانى رو چنين باش * مشو دنياپرست و مرد دين باش « 1 » \r\n\r\n\r\n","description":"","footnote":"\r\n( 1 ) . كنز الحقايق ، ص 82 .\r\n","page_name":" 83 ","page_number":83},
  {"content":"\r\n\r\nامام صادق ( ع ) مىفرمايند : « زكات به مثابه آزمونى براى ثروتمندان و راهى براى كمك كردن به فقيران است . چنانچه مردم زكات اموالشان را مىپرداختند ، مسلمان فقير و محتاجى باقى نمىماند ، بلكه به واسلهء آنچه خداوند واجب كرده است ، غنى و بىنياز مىشدند و مردمان ، تنگدست و نيازمند نشدند و گرسنه و برهنه نماندند ، مگر به واسطهء گناه ثروتمندان . » « 1 » با توجه به اين حديث شريف ، اسلام با وضع حكم زكات در صدد ايجاد توازن اقتصادى در جامعه است . وضعيتى كه در آن همهء مسلمانان از زندگى ساده و آبرومندى برخوردار باشند . زندگى مورد سفارش اسلام ، زندگى ساده همراه با رفاه نسبى است . چنين زندگىاى با تجمل‌گرايى رواجه يافته در ميان برخى از مردم زمان ما سازگارى ندارد . زندگى ساده و مورد سفارش اسلام اين است كه افراد جامعه از نظر نيازهاى اوليه زندگى تأمين باشند اسلام مىگويد : زندگى ضرورى براى همه لازم است ، زندگى همراه با رفاه براى كسانىكه داشته باشند ، مجاز است ، اما زندگى تجملى براى همه حرام است .\r\nمنظور از زندگى تجملى ، زندگىاى است كه در آن هزينه‌ها از حد ضرور فراتر مىرود . نشانه‌هاى اين نوع زندگى ، خريد اجناس لوكس و قيمتى و تزيين خانه‌ها با آنها و صرف هزينه‌هاى سنگين در مراسم مختلف ( مانند تولد ، عروسى ، بازگشت از سفر ، مرگ نزديكان و خويشان و . . . ) است كه متأسفانه عده‌اى در جامعه با اين كارها موجبات برقرارى سنتهاى غلط و اسرافكارانه را فراهم مىسازند .\r\nيكى از مراحل زندگى ازدواج است كه متأسفانه در زمان حاضر به دليل تجمل‌گرايى برخى با شرايط ينگينى همراه شده است . عده‌اى با مهريه‌هاى هنگفت و جهيزيه‌هاى سنگين و مراسم عقد و عروسى پرهزينه ، مراسم ازدواج را برگزار مىكنند و اين الگويى براى بقيهء افراد جامعه مىشود . مردم فقير قادر به تأمين برگزارى چنين مراسمى نيستند ، به همين دليل ، سن ازدواج\r\n\r\n\r\n","description":"","footnote":"\r\n( 1 ) . وسائل الشيعه ، ج 6 ، ص 4 .\r\n","page_name":" 84 ","page_number":84},
  {"content":"\r\n\r\nجوانها بالا مىرود و آنها نمىتوانند به موقع تشكيل خانواده بدهند و بخشى از گناه آن به عهدهء كسانى است كه اين سنتهاى ناپسند را در جامعه ترويج مىكنند . اگر اينان روحيهء اسلامى داشته باشند و پولى كه در اين جشنها و براى جهيزيه‌هاى سنگين هزينه مىكنند به چند خانوادهء نيازمند بدهند ، چندين ازدواج ساده صورت مىگيرد و خير دنيا و آخرت نصيب آنان مىشود .\r\nدر قرآن كريم تجمل‌گرايى عامل نابودى جامعه معرفى شده است . چنان‌كه مىفرمايد :\r\nو اذا اردنا ان نهلك قرية امرنا مترفيها ففسقوا فيها فحق عليها القول فدمرناها تدميرا . « 1 »\r\nچون بخواهيم قريه‌اى را هلاك كنيم ، خداوندان نعمتش را بفرماييم تا در آنجا تبهكارى كنند ، آن‌گاه عذاب بر آنها واجب شود و آن قريه را درهم فرو كوبيم .\r\nوقتى بنا شود كه قومى هلاك شوند ، مترفين و ثروتمندان آن قوم به تجمل‌گرايى و اسراف و فسق و فجور روى مىآورند ، در نتيجه در جامعه تفرقه و اختلاف پديد مىآيد و بر اثر تضادها و كشمكشهاى حاصل ، جامعه مسير نابودى را طى مىكند . عبارت امرنا مترفيها در اين آيه اشاره به اين حقيقت دارد كه پيشاهنگان نابودى جامعه معرفهان بىدرد و تجمل‌گرايان اسرافكار هستند . وقتى در جامعه تجمل‌گرايى زياد شد ، خواه ناخواه گناه و خارج شدن از مسير حق در جامعه رواج پيدا مىكند و قرآن كريم مىفرمايد كه چنين قومى مستحق عذاب مىشوند و عذاب آنها چيزى جز نابودى آن جامعه نيست .\r\nنابودى جامعه مىتواند صورتهاى مختلفى داشته باشد . زمانى به صورت عذاب مهلكى بوده كه يك قوم يا ملت را از صفحهء روزگار محو مىكرده\r\n\r\n\r\n","description":"","footnote":"\r\n( 1 ) . قرآن ، اسراء / 16 .\r\n","page_name":" 85 ","page_number":85},
  {"content":"\r\n\r\nاست ، مانند آنچه بر سر قوم لوط و قوم ثمود آمده است . هنگامى ديگر به صورت از بين رفتن يك مكتب فكرى و اجتماعى است . نمونهء بارز آن در عصر ما نبودى كمونيزم در جوامع شرقى است . يكى ديگر از صورتهاى نابودى جامعه ، بروز بيماريها ، افسردگيها ، اضطرابها و پديد آمدن فلسفه‌هاى پوچى ، رواج خودكشيها و كشتارهاى جمعى در جوامع مختلف عصر كنونى است .\r\nساده‌زيستى و زندگى بدون تجمل ، زندگى سالم همراه با آسايش و آرامش را براى همه به ارمغان مىآورد . مىگويند : « ابراهيم ادهم كه حاكم سرزمينى بود ، روزى در قصر خود به اطراف نگاه مىكرد . كارگر ساده‌اى را ديد كه در پايين قصر او به كنار نهر آمد و تكه‌اى نان خشك را در آب فرو برد و با اشتها و لذتى فراوان آن را خورد . سپس بيل خود را از آب پر كرد و قدرى آب نوشيد و بعد همان بيل را زير سر خود گذاشت و به خواب راحتى فرو رفت . ابراهيم ادهم وقتى اين صحنه را مشاهده كرد ، با خود گفت : خوردن غذاهاى رنگين و شربتهاى گوارا هيچ‌گاه براى من چنين لذتى نداشته است .\r\nدر اين قصر باشكوه ، با وجود نگهبانان و امنيت فراوان ، خواب راحتى نداشته‌ام . زندگىاى كه بتوان با تكه‌اى نان خشك و قدرى آب و خوابيدن بر روى خاك گذراند ، چه ارزشى دارد كه انسان خود را براى آن به زحمت بيندازد . اين ماجرا باعث شد كه تحولى بزرگ در زندگى ابراهيم ادهم به وجود آيد . او در همان لحظه از قصر خود بيرون رفت و زندگى فقيرانه و زاهدانه‌اى در پيش گرفت . »\r\nوقتى در ميان افراد جامعه صفا ، صميميت و همدلى وجود داشته باشد و همهء آنها به زندگى ساده اكتفا كنند ، آسايش ، آرامش و محبت ميان اعضاى آن جامعه برقرار مىشود . زمانى كه انسان متناسب با نيازهاى خود مصرف كند و مازاد اموال خود را در راه خداوند انفاق نمايد تا نيازمندان نيز از زندگى ساده و رفاه نسبى برخوردار شوند ، احساس رضايت و خرسندى در او به\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nوجود مىآيد و از زندگى خود لذت مىبرد .\r\nيكى از دلايل وجود فقر در جامعه اين است كه بعضى از مردم خمس ، زكات و حقوق جامعه را نمىپردازند يا اينكه بخشى از اموال جامعه صرف تجملات و اشياى لوكس مىشود . تجمل‌گرايى پديدهء خطراناكى است كه از طريق فرهنگ بيگانه به كشور اسلامى ما راه يافته است و بايد با آن مبارزه و از گسترش و رواج آن در جامعه اسلامى جلوگيرى كرد . بهترين شيوه براى مبارزه با فرهنگ غرب ، توجه به فرهنگ و ارزشهاى غنى اسلام است ، توجه به زندگى معصومين ( ع ) و اصحاب و پيروان ايشان نيز كه نمونه‌هاى برجستهء ساده‌زيستى هستند ، مىتواند راهگشاى امت اسلامى قرار گيرد .\r\nامام محمد غزالى در كتاب احياء العلوم نقل كرده است : « روايت‌كننده‌اى حكايت مىكند كه هنگام رحلت سلمان فارسى ، صحابى ارجمند پيامبر اكرم ( ص ) و استاندار مداين ، در كنار بستر او بودم و ديدم كه اشك مىريزد .\r\nگفتم : سلمان چرا گريه مىكنى ؟ گفت : روايتى از پيامبر اكرم ( ص ) به خاطرم آمد كه فرمودند : در روز قيامت هفتاد گردنه وجود دارد و از اين گردنه‌ها جز سبكبالان نمىتوانند عبور كنند . راوى مىگويد : دقت كردم تا ببينم چرا اين بزرگوار خود را سنگين‌بار احساس مىكند . ديدم اتاقى را اجاره كرده است كه هم خانه و هم محل كار اوست . يك پوست گوسفند در آن پهن كرده است كه هم فرش و هم رختخواب اوست . يك كاسه ، يك آفتابه و يك آبخورى گلى و يك قلم و دوات ، همهء اسباب و اثاث او را تشكيل مىدهد ، آن‌گاه گريه مىكند و مىگويد من سنگين‌بار هستم . »\r\n\r\nتوازن اقتصادى\r\nتوازن اقتصادى مهمترين فلسفهء زكات است و از يك مفهوم اجتماعى و اقتصادى برخوردار مىباشد . توازن اقتصادى ؛ يعنى اينكه پول و ثروت در\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nميا افراد جامعه گردش كند و همهء امت اسلامى از رفاه نسبى برخوردار باشند . اسلام مىخواهد در جامعه اختلافات طبقاتى وجود نداشته باشد ، گروهى داراى ثروت بسيار و گروهى در نهايت فقر و بيچارگى نباشند .\r\nتوصيهء اسلام اين است كه ثروتمندان زندگى ساده‌اى داشته باشند و مازاد داراى خود را به فقرا و نيازمندان بدهند تا آنها هم از زندگى ساده‌اى برخوردار شوند . در جامعهء اسلامى ، چنانچه كسى به خوراك ، پوشاك و مسكن نيازمند باشد ، اولا دولت اسلامى و ثانيا امت اسلام مسئول هستند .\r\nدر قرآن كريم ، عبادت مالى گاهى به زكات و گاهى به انفاق تعبير شده است . انفاق در لغت به معناى رساندن ، راه مصرف باز كردن و پر كردن شكافهاست . در اسلام بعد از اصل ايمان ، مهمترين اصل عملى اقامهء نماز و انفاق است . نماز ارتباط با خداوند و انفاق ايجاد رابطه با مردم با نيّت الهى است . خداوند در سورهء بقره كه ويژگيهاى انسانهاى پرهيزگار را برمىشمرد ، مىفرمايد :\r\nالذين يؤمنون بالغيب و يقيمون الصلاة و مما رزقناهم ينفقون . « 1 »\r\nآنان‌كه به غيب ايمان مىآورند و نماز مىگزارند و از آنچه روزيشان داده‌ايم ، انفاق مىكنند .\r\nدر اين آيهء شريفه يكى از ويژگيهاى مؤمنان ، انفاق در راه خداوند شمرده شده است ، زيرا مؤمن مردم‌گراست . همان‌طور كه به خود و خانواده‌اش مىانديشد ، بهنيازهاى مردم جامعهء خود نيز فكر مىكند و از علم ، قدرت ، مقام ، شخصيت ، قدم ، زبان ، قلم و مال خود در راه خدمت به مردم جامعه استفاده مىكند . در اين آيهء شريفه به جاى لفظ زكات ، انفاق آورده شده است و مىتواند معناى زكات را هم در بر داشته باشد ، زيرا در قرآن كريم در برخى\r\n\r\n\r\n","description":"","footnote":"\r\n( 1 ) . قرآن ، بقره / 3 .\r\n","page_name":" 88 ","page_number":88},
  {"content":"\r\n\r\nآيات لفظ زكات و در برخى ديگر انفاق آمده است .\r\nقرآن كريم در آيات متعددى به انفاق در راه خداوند سفارش كرده و ترك آن را موجب نابودى جامعه دانسته است . از جمله در سورهء بقره آمده است :\r\nو انفقوا فى سبيل اللّه و لا تلقوا بايديكم الى التهلكة و احسنوا ان اللّه يحب المحسنين . « 1 »\r\nدر راه خدا انفاق كنيد و خويشتن را به هلاكت ميندازيد و نيكى كنيد كه خداوند نيكوكاران را دوست دارد .\r\nدر تفسير نمونه ذيل اين آيهء شريفه مطالب ارزنده‌اى بيان شده است كه به نقل آن مىپردازيم :\r\n« گرچه اين آيه در ذيل آيات جهاد آمده است ، ولى يك حقيقت كلى و اجتماعى را مىتوان از آن استفاده نمود و آن اينكه انفاق به طور كلى سبب مىشود كه افراد اجتماع از هلاكت رهايى يابند و به عكس ، هنگامى كه مسئلهء انفاق فراموش شود و ثروتها در يك قطب اجتماع جمع شود ، اكثريتى محروم و بينوا به وجود مىآيند و ديرى نخواهد گذشت كه يك انفجار عظيم در اجتماع به وجود مىآيد كه نفوس و اوال سرمايه‌داران در آتش اين انفجار خواهد سوخت . از اينجا ارتباط مسئلهء انفاق و پيشگيرى از هلاكت روشن مىشود .\r\nبنابراين ، انفاق قبل از آنكه به حال محرومان مفيد باشد ، بهنفع سرمايه‌داران است ؛ يعنى تعديل ثروت ، حافظ ثروت است . چنان‌كه حضرت على ( ع ) به همين حقيقت اشاره مىكند و مىفرمايد : « حصنوا اموالكم بالزكوة » اموال خويش را با دادن زكات حفظ كنيد . در پايان آيه دستور به احسان داده شده است و از مرحلهء جهاد وانفاق به مرحلهء احسان و نيكى رهبرى مىكند ، زيرا مرحلهء احسان بلندترين مراحل تكامل انسانى است كه\r\n\r\n\r\n","description":"","footnote":"\r\n( 1 ) . قرآن ، بقره / 195 .\r\n","page_name":" 89 ","page_number":89},
  {"content":"\r\n\r\nاسلام به آن توجه كامل دارد ، آمدن اين جمله در ذيل آيهء انفاق ، اشاره به اين است كه در انفاق مىبايست كمال نيكى و مهربانى باشد و از هر نوع منّت و آنچه باعث رنجش وناراحتى شخصى كه مورد انفاق مىباشد ، بر حذر گردد . » « 1 »\r\nبه طور كلى ، چنانچه اختلاف طبقاتى و تبعيض در جامعه باشد ، منجر به عداوت و دشمنى ميان مردم مىشود و اگر در جامعه‌اى برادرى و اتحاد وجود نداشته باشد ، به سوى هلاكت و نابودى پيش مىرود .\r\nقرآن شريف در زمينهء برادرى و اتحاد مىفرمايد :\r\nو اعتصموا بحبل اللّه جميعا و لا تفرقوا و اذكروا نعمت اللّه عليكم اذ كنتم اعداء فالف بين قلوبكم فاصبحتم بنعمته اخوانا و كنتم على شفا حفرة من النار فانقذكم منها كذلك يبين اللّه لكم اياته لعلكم تهتدون . « 2 »\r\nو همگان دست در ريسمان خداوند زنيد و پراكنده نشويد و از نعمتى كه خدا بر شما ارزانى داشته است ياد كنيد . آن هنگام كه دشمن يكديگر بوديد و او دلهايتان را به هم مهربان ساخت و به لطف او بردار شديد و بر لبهء پرتگاهى از آتش بوديد ، خدا شما را از آن برهانيد . خدا آيات خود را براى شما اين چنين بيان مىكند ، شايد هدايت يابيد .\r\nدر تفسير اين آيهء شريفه ، گروهى معتقدند كه منظور از ريسمان الهى ، دين اسلام است . همه به دين اسلام بگرويد و با هم متحد باشيد و تفرقه را كنار بگذاريد . در قسمت بعد آيه به عربها مىگويد كه متذكر اين باشيد كه شما بر لب گودال آتش بوديد ، اختلاف شما باعث شده بود كه در لبهء گودال آتش قرار بگيريد و پروردگار عالم بادين اسلام شما را متحد و برادر كرد . اگر در\r\n\r\n\r\n","description":"","footnote":"\r\n( 1 ) . تفسير نمونه ، ج 2 / ص 21 .\r\n( 2 ) . قرآن ، آل عمران / 103 .\r\n","page_name":" 90 ","page_number":90},
  {"content":"\r\n\r\nجامعه‌اى اتحاد و همدلى وجود نداشته باشد و اختلاف طبقاتى ميان افراد آن باشد و مردم هم بدون توجه به نيازهاى ديگران فقط به فكر خود باشند ، چنين جامعه‌اى در مسير نابودى قرار مىگيرد و اختلاف براى آن جامعه دره‌اى از آتش است ، دره‌اى كه درون آن آتش و فلاكت ونابودى است .\r\nدر جامعه‌اى كه افراد خمس و زكات اموالشان را ندهند ، اختلاف طبقاتى بروز مىكند . در جامعه‌اى كه كاخ و كوخ در كنار هم قرار بگيرد ، چنين جامعه‌اى به سمت نابودى پيش مىرود . اگر در ميان اعضاى يك خانواده ، كه نهاد كوچكى از جامعه است ، اختلاف و تبعيض بروز كند ، امنيت و آرامش از آن خانواده سلب مىشود و اعضاى آن از سعادت و خوشبختى محروم مىشوند . جامعه نيز چنين است ، اگر در ميان گروههاى مردم اختلاف و تبعيض وجود داشته باشد ، اين امر موجب تضاد اجتماعى و رودررو قرار گرفتن قشرهاى مختلف اجتماع مىشود . افراد فقير جامعه در كنار خود انسانهاى مرفه و ثروتمندى را مىبينند كه هزينه‌هاى هنگفتى را صرف زندگى فردى و خانوادگى خود مىكنند ، ازاين‌رو به طور ناخودآگاه كينهء اين افراد را به دل مىگيرند و اين ممكن است بروز مفاسد اجتماعى مانند سرقت ، قتل ، آدم‌ربايى و امثال آن را در پى داشته باشد .\r\nيكى از راههاى ايجاد توازن اقتصادى در جامعه ، گردش مال در سطوح مختلف جامعه و جلوگيرى از انحصار آن در دست ثروتمندان است . قرآن كريم دراين‌باره به يك اصل كلى اشاره مىكند كه جهت‌گيرى كلى اقتصاد اسلامى را نشان مىدهد :\r\n. . . كى لا يكون دولة بين الاغنياء منكم . . . « 1 »\r\nتا اموال ميان توانگرانتان دست‌به‌دست نشود .\r\nدر تفسير اين آيه در كتاب تفسير نمونه چنين آمده است : « اين آيه يك اصل\r\n\r\n\r\n","description":"","footnote":"\r\n( 1 ) . قرآن ، حشر / 7 .\r\n","page_name":" 91 ","page_number":91},
  {"content":"\r\n\r\nاساسى را در اقتصاد اسلامى بازگو مىكند و آن اينكه جهت‌گيرى اقتصاد اسلامى چنين است كه در عين احترام به مالكيت خصوصى برنامه را طورى تنظيم كرده است تا اموال و ثروتها در دست گروهى محدود متمركز نشود كه پيوسته در ميان آنها دست‌به‌دست بگردد . البته ، اين به آن معنى نيست كه ما پيش خود قوانينى وضع كنيم و ثروتها را از گروهى بگيريم و به گروه ديگر بدهيم ، بلكه منظور اين است كه اگر مقررات اسلامى در زمينهء تحصيل ثروت و همچنين مالياتهايى چون خمس ، زكات و خراج و غير آن و احكام بيت المال و انفاق درست پياده شود ، خودبه‌خود چنين نتيجه‌اى را خواهد داد كه در عين احترام به تلاشهاى فردى ، مصالح جمع نيز تأمين خواهد شد و از دوقطبى شدن جامعه ( اقليتى ثروتمند و اكثريتى فقير ) جلوگيرى مىكند . » « 1 »\r\nمال در جامعه ، نظير خون در بدن است . همان‌طور كه خون بايد در تمام اعضاى بدن گردش كند و همهء اعضا و جوارح خون مورد نياز خود را دريافت كنند ، مال نيز بايد در ميان افراد جامعه جريان داشته باشد . همان‌گونه كه اگر خون در حد لازم به برخى از اعضاى بدن نرسد ، موجب فلج‌شدن و نابودى آن عضو مىشود ، مال هم اگر در ميان همهء افراد جامعه به طور صحيح گردشن نداشته باشد ، جامعه به سوى هلاكت و نابودى پيش مىرود .\r\nبنابراين ، كسانىكه خداوند به آنان نعمتهاى بىشمار عطا كرده است و ثروتى در جامعه به دست آورده‌اند ، بايد به كسانىكه نمىتوانند پول كافى به دست آوردند تا احتياجات خود و خانواده‌شان را تأمين كنند ، كمك مالى و انفاق نمايند تا در جامعه امنيت و آسايش به وجود آيد و برادرى و اتحاد در آن حكمفرما باشد .\r\n\r\nقانون مواسات در اسلام\r\nمواسات در لغت به معنى كمك كردن به يكديگر است . در اسلام به اندازه‌اى\r\n\r\n\r\n","description":"","footnote":"\r\n( 1 ) . تفسير نمونه ، ج 23 ، ص 504 .\r\n","page_name":" 92 ","page_number":92},
  {"content":"\r\n\r\nدربارهء مواسات تأكيد شده است كه مىتوان آن را به عنوان يك قانون اخلاقى معرفى كرد . لغت مواسات در قرآن به كار نرفته است ، ليكن مفهوم آن در مواضع مختلف مطرح شده و مورد تأكيد قرار گرفته است . يكى از موارد مواسات ، كمك مالى كردن به يكديگر است . اين مفهوم با واژه‌هاى انفاق و ماعون در قرآن ذكر شده است . در سورهء طلاق آمده است :\r\nلينفق ذو سعة من سعته و من قدر عليه رزقه فلينفق مما اته اللّه لا يكلف اللّه نفسا الا ما أتها سيجعل اللّه بعد عسر يسرا . « 1 »\r\nهر مالدارى از مال خود نفقه دهد و كسىكه تنگدست باشد ، از هرچه خدا به او داده است نفقه دهد . خداوند هيچ‌كس را مكلف نمىسازد ، مگر به آن اندازه‌اى كه به او داده است و به زودى خدا پس از سختى آسانى پيش مىآورد .\r\nهرچند اين آيه دربارهء پرداخت نفقه از سوى كسى است كه همسر خود را طلاق داده است و بايد در ايام عده نفقهء همسر و فرزندان خود را بپردازد ، ليكن بعيد نيست كه جنبهء كلى داشته و به همهء موارد انفاق اشاره داشته باشد .\r\nدر اين صروت ، هر مسلمانى بايد به اندازهء توانايىاش در راه خداوند انفاق كند . دستور انفاق منحصر به توانگران نيست ، به همهء امت اسلامى مربوط مىشود . حتى آن كسانىكه تنگدست هستند نيز بايد به فكر افراد تنگدست‌تر از خود باشند و به اندازهء توانايى خود انفاق كنند . امام صادق ( ع ) مىفرمايند :\r\n« اگر كسى نمىتواند هيچ‌گونه كمكى به مردم جامعهء خود كند ، حداقل در حق آنان دعا كند . »\r\nحكمت آنكه در قرآن به همهء امت مسلمان دستور انفاق داده شده است ، شايد اين باشد كه همان‌گونه كه انجام دادن عبادتهايى چون نماز ، روزه و حج موجب ثواب و پاداش الهى مىشود و فوايد بسيارى براى مسلمانان در بر\r\n\r\n\r\n","description":"","footnote":"\r\n( 1 ) . قرآن ، طلاق / 7 .\r\n","page_name":" 93 ","page_number":93},
  {"content":"\r\n\r\nدارد ، زكات نيز چنين است و نزد حق تعالى اجر اخروى و پاداش دنيوى دارد و پروردگار عالم دوست ندارد كه هيچ‌كس حتى افراد فقير جامعه ، از چنين خيرى محروم بمانند ، بنابراين به همهء مسلمانان به اندازه توانشان دستور انفاق مىدهد .\r\nراز اينكه اسلام در مورد انفاق تأكيد فراوان كرده است ، اين است كه مىخواهد همهء امت مسلمان با هم برادر و همدل باشند و در مشكلات و گرفتاريها يار و غمخوار هم باشند و به مواسات با يكديگر بينديشند . پيامبر اكرم ( ص ) مىفرمايند :\r\n« ما اصبح و لا يهتم بامور المسلمين فليس بمسلم . » « 1 »\r\nكسىكه صبح كند و در انديشهء برآوردن نيازهاى مسلمانان نباشد ، مسلمان نيست .\r\nبراساس اين حديث شريف ، در انديشهء نيازهاى ديگران بودن ، گره‌گشودن از كار مردم جامعه و خدمت به ديگران از وظايف اساسى هر مسلمانى است .\r\nپيامبر اكرم ( ص ) در حديث ديگرى مىفرمايند :\r\n« ما آمن باللّه من بات شبعان و جاره جائع . » « 2 »\r\nكسىكه سير بخوابد در حالىكه همسايهء او گرسنه باشد ، به خداوند ايمان نياورده است .\r\nشايان ذكر است كه پيامبر اكرم ( ص ) اين رواياتها و نظاير آن را در روزگارى مىفرمودند كه بيشتر مسلمانان به سختى مىتوانستند معاش خود را فراهم كنند و برخى با زحمت و رنج فراوان در شبانه‌روز يك وعده غذا تهيه مىكردند . بيان اين روايتها براى آن است كه مسلمانان در چنين شرايط سختى هم به فرك ديگران باشند . در اسلام خودخواهى ، خودمحورى و\r\n\r\n\r\n","description":"","footnote":"\r\n( 1 ) . الاصول الكافى ، ج 3 ، ص 238 .\r\n( 2 ) . بحار الانوار ، ج 75 ، ص 382 .\r\n","page_name":" 94 ","page_number":94},
  {"content":"\r\n\r\nخودنگرى وجود ندارد و اين خصوصيات با مسلمانى سازگار نيست . مرحوم مجلسى ( ره ) در مجموعهء شريف بحار الانوار از حضرت على ( ع ) اين‌گونه نقل مىكند :\r\n« ان اللّه يحب المرء المسلم الذى يحب لاخيه ، يحب لنفسه و يكره له ما يكره لنفسه . » « 1 »\r\nهمانا خداوند مسلمانى را دوست دارد كه آنچه براى خود دوست دارد ، براى برادرش هم مىپسندد و آنچه را براى خود ناخوش دارد ، براى او هم نمىپسندد .\r\nبه راستى اگر همهء مسلمانان اين خصوصيت و ويژگى اخلاقى را در خود به وجود آورند ، پديده‌هاى ناپسندى چون رباخوارى ، گرانفروشى ، رشوه‌خوارى و ساير گناهان از جامعه رخت برمىبندد .\r\nاجراى قانون مواسات در اسلام بسيار اهميت دارد . شايد بيش از هزار روايت و صدها آيه دربارهء اجراى اين قانون وارد شده است . زكات كه در قرآن كريم آمده است ، يكى از مصداقهاى قانون مواسات است .\r\nيكى از سوره‌هاى قرآن‌كه قانون مواسات در آن به خوبى بيان شده است ، سورهء ماعون است . خداوند در اين سوره مىفرمايد :\r\nبسم اللّه الرحمن الرحيم . ارايت الذى يكذب بالدين . فذلك الذى يدع اليتيم . و لا يحض على طعام المسكين . فويل للمصلين . الذين هم عن صلاتهم ساهون . الذين هم يراؤن و يمنعون الماعون . « 2 »\r\nبه نام خداى بخشايندهء مهربان . آيا آن كسى را كه روز جزا را دروغ مىشمرد ديدى ؟ او همان كسى است كه يتيم را به اهانت مىراند و مردم را به طعام دادن به بينوا وا نمىدارد .\r\n\r\n\r\n","description":"","footnote":"\r\n( 1 ) . همان ، ج 27 ، ص 89 .\r\n( 2 ) . قرآن ، ماعون / 1 - 7 .\r\n","page_name":" 95 ","page_number":95},
  {"content":"\r\n\r\nپس واى بر آن نمازگزارانى كه در نماز خود سهل‌انگارند ؛ آنان‌كه ريا مىكنند و از دادن زكات دريغ مىورزند .\r\nتكذيب دين ، صرفا يك امر اعتقادى و ذهنى نيست ، بلكه يك امر عينى ، اقتصادى و اجتماعى است . قرآن كريم در اين سوره خصوصيات تكذيب كنندهء دين را به شرح زير بيان مىكند :\r\n1 . كسىكه يتيم را از خود مىراند و به عواطف و احساسات او توجهى نمىكند . اين آيهء شريفه پيش از آنكه در مورد رسيدگى به خوراك ، پوشاك و جسم يتيمان سفارش كند ، بيش از همه در مورد ارضاى عواطف آنان تأكيد مىكند . پيامبر اكرم ( ص ) فرمودند : « اگر كسى دست نوازشى بر سر يتيمى بكشد ، پروردگار عالم به هر مويى كه از زير دست او بگذرد ، يك حسنه به او عنايت مىكند . »\r\n2 . كسىكه ديگران را بر طعام دادن به مسكينان تشويق و ترغيب نمىكند . مسلمان حقيقى كسى است كه به اندازهء توان خود در رفع گرفتارى مردم كوشش كند و به كسانىكه قادر نيستند خوراك و ما يحتاج عمومى خود را تأمين كنند ، رسيدگى نمايد . علاوه بر آن ، ديگران را نيز به اطعام مستمندان تشويق كند و آنان را به اجراى قانون مواسات برانگيزاند .\r\nصاحب بن عباد كه مايهء افتخار عالم تشيع است ، بسيار سخاوتمند بود و علاوه بر آنكه خود به قانون مواسات عمل مىكرد ، ديگران را نيز به اين كار خير ترغيب مىنمود . اين بزرگوار گفته است : « من بخشش و سخاوت را از مادرم فرا گرفته‌ام . او هر روز صبح ، قبل از آنكه به مكتب بروم ، پولى به من مىداد و مىگفت : اين را به فقرا بده و بدين ترتيب ، بخشش مال براى من عادت شد . »\r\n3 . كسىكه نماز را سبك بشمارد و در وقت نماز از آن غافل باشد ، از راه و رسم مسلمانى به دور افتاده است . مسلمانى كه رياكارانه و به منظور\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nخودنمايى نماز مىخواند و كارهاى خير خود را با ريا و تظاهر همراه مىكند ، از جملهء تكذيب‌كنندگان دين است .\r\n4 . كسىكه از دادن زكات و ماعون خوددارى مىكند . كسىكه مىتواند نيازهاى مردم را رفع كند و گره از كار ديگران بگشايد ، ولى از اين كار دريغ مىورزد . كسىكه به مسلمانان توجه نداشته باشد و به مردم جامعه نينديشد .\r\nدر تفسير الميزان آمده است : « كلمهء ماعون به معناى هر خدمت و هرچيزى است كه به شخص محتاج داده شود و حاجتى از حوايج زندگى او را برآورده سازد ، مانند قرض ، هديه ، عاريه و امثال آن . رسول خدا ( ص ) در تفسير آيهء يمنعون الماعون فرمود : ماعون آن چيزهايى است كه مردم به عنوان كمك به يكديگر عاريه مىدهند و مىگيرند ، نظير ديگ ، دلو ، تبر و نظاير آن .\r\nدر كافى به سند خود از ابو بصير از امام صادق ( ع ) روايت كرده است كه در ضمن حديثى فرمود : منظور از ماعون قرضى است كه بدهى و احسانى است كه بكنى و اثاث خانه‌اى است كه عاريت بدهى . زكات هم يكى از مصاديق ماعون است . » « 1 »\r\nسورهء ماعون سرمشق زندگى براى مسلمانان است . هر اندازه پيام اين سوره به دل انسان و جامعه راه يابد ، به همان اندازه فقر و بدبختى از جامعه رخت بر مىبرندد و در چنين جامعه‌اى عواطف و قانون مواسات حاكم مىشود . اين سورهء مباركه ، مهمترين مسائل اسلامى را در بر دارد ؛ هم دربارهء عبادت بدنى و هم دربارهء عبادت مالى صحبت مىكند .\r\nدربارهء اجراى قانون مواسات ، از سوى معصومان ( ع ) و بزرگان و علماى دين نمونه‌هاى فراوانى نقل شده است . در اينجا چند نمونه براى آشنايى بيشتر خوانندگان با قانون مواسات ذكر مىشود .\r\nدر روايتى تاريخى نقل شده است : روزى پيامبر اكرم ( ص ) در عبور از كوچه‌اى ابو ايوب انصارى و خانواده‌اش را ديدند كه در كنار كوچه روى\r\n\r\n\r\n","description":"","footnote":"\r\n( 1 ) . تفسير الميزان ، ج 20 ، ص 846 .\r\n","page_name":" 97 ","page_number":97},
  {"content":"\r\n\r\nفشى نشسته‌اند . آن حضرت فرمودند : « ابو ايوب چرا اينجا نشسته‌اى ؟ » عرض كرد : « اى رسول خدا ! خانواده‌اى از مهاجران را ديدم كه سرپناهى نداشتند ، گفتم اگر من در خانه باشم و آنان در كوچه بمانند ، براى مردم مدينه و انصار مايهء ننگ است و در پيشگاه خداوند نيز پاسخى ندارم . اما اگر من در كوچه باشم و آنها در خانهء من زندگى كنند ، احساس راحتى مىكنم و براى مسلمانان مدينه هم مايهء افتخار و مباهات است . »\r\nدر زندگى امام حسن مجتبى ( ع ) نمونه‌هاى بارزى از اجراى قانون مواسات مشاهده شده است . اين امام بزرگوار هر سال اموال خود را به دو قسمت تقسيم مىكردند و نيمى از آن را به فقرا و بيچارگان مىدادند . مادر آن بزرگوار ، حضرت زهرا ( س ) ، نيز همين‌گونه عمل مىكردند و آنچه داشتند به نيازمندان مىبخشيدند و در نمازهاى خود ، ديگران را قبل از خود دعا مىكردند .\r\nامام صادق ( ع ) در يك سالى كه قحطى شده بود ، به غلام خود فرمودند :\r\n« چقدر گندم در منزل داريم . » غلام عرض كرد : « گندم مورد نياز يك سال را تهيه كرده‌ايم . » امام ( ع ) فرمودند : « همهء گندمها را به بازار ببر و به مردم به فروش ! » غلام عرض كرد : « آقا الان گندم در بازار نيست . چنانچه اين گندمها را بفروشيم ، ديگر نخواهيم توانست گندم مورد نياز خود را تهيه كنيم . » آن حضرت فرمودند : « من هم مانند بقيه مردم اگر در بازار چيزى باشد ، استفاده مىكنم و در غير اين صورت ، همان كارى را انجام مىدهم كه ديگران انجام مىدهند . » آن‌گاه همهء گندمها را به مردم دادند .\r\nعلماى اسلام نيز به پيروى از پيشوايان معصوم ( ع ) به قانون مواسات عمل مىكردند . جناب شيخ عبد الكريم حائرى يزدى ( ره ) كه مؤسس حوزه علميهء قم بودند و حضرت امام خمينى ( ره ) اين انقلاب را مرهون زحمات ايشان مىدانستند ، در زمانى كه حوزهء را اداره مىكردند ، وضع مالى طلبه‌ها\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nچندان مناسب نبود .\r\nروزى شخصى عبايى را به عنوان هديه به جناب شيخ تقديم كرد . جناب شيخ ديد كه عباى گران‌قيمتى است ، لذا از پوشيدن آن اكراه داشت و چون هديه بود ، نمىخواست آن را نپذيرد . بنابراين ، به آن شخص گفتند : ارزش اين عبايى كه هديه آورده‌اى ، برابر چند عباى معمولى است ؟ آن شخص گفت :\r\nشانزده عبا ، جناب شيخ فرمودند : اين عبا را به بازار ببريد و در ازاى آن شانزده عبا براى من بياوريد . آن شخص امر جناب شيخ را به انجام رسانيد و برگشت . حضرت شيخ حائرى يكى از عباها را خودشان پوشيدند و بقيه را به پانزده نفر از طلبه‌ها دادند و فرمودند : « حالا بهتر شد ، آن عبا را فقط يك نفر مىپوشيد ، در حالىكه با تعويض آن ، شانزده نفر عباى نو مىپوشند . »\r\nچنانچه اين رفتارهاى نيكو و خداپسندانه و عمل به قانون مواسات از پيشوايان معصوم ( ع ) و بزرگان دين براى مسلمانان سرمشق و الگو قرار گيرد ، ثروت مسلمانان به طور صحيح بين آنها توزيع خواهد شد و همه از رفاه نسبى برخوردار خواهند گرديد . اگر ثروتمندان جامعه خرجهاى اضافى ، جهيزيه‌هاى سنگين ، مراسم پرهزينه و خوراك و پوشاك گران‌قيمت را كنار بگذارند و مقدارى ازا ين هزينه‌ها را به فقيران و نيازمندان بدهند ، جامعه اسلامى از نظر احترام به حقوق افراد و كمك و يارى به ديگران ، الگو و سرمشق تمام كشورهاى جهان خواهد شد .\r\nجامعهء اسلامى بايد مانند اعضاى بدن باشند ، همان‌طور كه اگر خارى در دست يا پاى شخصى فرو رود ، مغز و همهء اعضاى بدن او تلاش مىكنند تا خار را از دست يا پاى او بيرون بياورند و تا وقتى كه خار بيرون نيامده است همهء عضوها در ناراحتى به سر مىبرند ، امت اسلامى نيز بايد چنين باشند و مشكل يك مسلمان ، مشكل همهء امت محسوب شود و همهء مسلمانان براى برآوردن حاجت مسلمانان ديگر تلاش و كوشش كنند . سعدى ( ره ) با استنباط\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nاز روايتهاى اسلامى چه نيكو سروده است :\r\n بنى آدم اعضاى يكديگرند * كه در آفرينش ز يك گوهرند\r\nچو عضوى به درد آورد روزگار * دگر عضوها را نماند قرار\r\nتو كز محنت ديگران بىغمى * نشايد كه نامت نهند آدمى \r\n\r\nآداب زكات\r\nهمان‌طور كه انجام دادن ساير عبادتها مانند نماز و روزه آدابى دارد ، زكات نيز چنين است . كسىكه مىخواهد اين عبادت زنده و داراى روح باشد و ثواب آن هم مضاعف شود ، بايد در هنگام اداى زكات آدابى را رعايت كند كه از جمله موارد زير است :\r\nيكى از آنكه در زكات دادن شتاب كند و پيش از آنكه زكات بر او واجب شود ، از اموال خود در راه خداوند انفاق كند تا با اين كار رغبت عبادت در او افزون گردد . وقتى زكات بر مسلمانى واجب مىشود ، در اين هنگام دادن زكات او از روى ترس خواهد بود ، نه اداى وظيفه .\r\nكسىكه زكات مىدهد ، نبايد آن را به تأخير بيندازد ، زيرا در تأخير پرداخت زكات و انفاق آفتهاى بسيارى است و ممكن است كه به سبب تعويق ، شخص از اين خبر كثير محروم بماند و چون در دل انسان رغبت به انجام دادن خيرى به وجود آيد ، بايد آن را غنيمت شمرد ، زيرا آن نظر رحمت الهى است و ممكن است كه مورد حملهء شيطان قرار گيرد .\r\nاز آداب ديگر زكات اين است كه شخصى زكات مستحب را در خفا بدهد و آن را آشكار نسازد تا از ريا دور به اخلاص نزديكتر باشد . در احاديث آمده است كه هركس پنهانى صدقه بدهد ، آن صدقه را در اعمال سرّ بنويسند و اگر آشكارا بدهد ، در اعمال ظاهر بنويسند و اگر به كسى بگويد كه من چنين\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nخيرى را انجام داده‌ام ، از جريدهء اعمال سرّ و ظاهر پاك كنند و در جريدهء ريا بنويسند .\r\nكسىكه زكات مىدهد ، نبايد آن را با منّت و آزردن باطل سازد . حضرت رسول اكرم ( ص ) فرمودند : « صدقه اول به دست خداوند مىرسد و بعد به دست درويش و چون در اين امر درويش نايب خداوند است ، بايد از درويش منت پذيرد ، نه اينكه بر او منت گذارد . انسانهاى مؤمن ، متواضعانه صدقهء خود را به نيازمندان مىدهند و مىگويند اين صدقه را از من بپذيريد . »\r\nشخصى كه زكات و صدقه مىدهد ، بايد از مال خود آنچه بهتر ، نيكوتر و حلالتر است به نيازمندان بدهد ، زيرا آنچه داراى شبهه باشد ، شايستهء قرب حق تعالى نيست ، چون خداوند پاك است و جز پاك قبول نمىكند . پروردگار عالم در قرآن كريم مىفرمايد :\r\nيا ايها الذين آمنوا انفقوا من طيبات ما كسبتم و مما اخرجنا لكم من الارض و لا تيمموا الخبيث منه تنفقون و لستم باخذيه الا ان تغمضوا فيه و اعملوا ان اللّه غنى حميد . « 1 »\r\nاى كسانىكه ايمان آورده‌ايد ، از دستاوردهاى نيكوى خويش و از آنچه برايتان از زمين رويانيده‌ايم انفاق كنيد ، نه از چيزهاى ناپاك و بد كه خود آنها را جز از روى اغماض نمىستانيد و بدانيد كه خدا بىنياز و ستودنى است .\r\nاگر كسى از آنچه دارد بدترين چيز را به درويش بدهد ، او را تحقير كرده است . چگونه روا باشد كه انسان بدترين چيز را به خداوند بدهد و بهترين آن را براى خود بگذراد و بدترين دادن آن است كه با بىميلى صدقه بدهد و هر انفاقى كه با دلخوشى نباشد ، بيم آن وجود دارد كه پذيرفته نشود . پيامبر اكرم ( ص ) مىفرمايند : « گاه ارزش يك درم صدقه بيش از هزار درم باشد و اين\r\n\r\n\r\n","description":"","footnote":"\r\n( 1 ) . قرآن ، بقره / 267 .\r\n","page_name":" 101 ","page_number":101},
  {"content":"\r\n\r\nزمانى است كه از بهترين اموال خود برگزيند و به دلخوشى بدهد . » شيخ محمود شبسترى چه نيكو سروده است :\r\n زكات مال چو دادى ز مالت * به حصن اندر ، دگر نبود وبالت\r\nزكاتى را كه پاداش است جنت * مكن باطل به ايذا و به منت\r\nبه هر چيزى زكاتى هست ما را * فرو مگذار فرمان خدا را « 1 » \r\n\r\n\r\n","description":"","footnote":"\r\n( 1 ) . كنز الحقايق ، ص 81 .\r\n","page_name":" 102 ","page_number":102},
  {"content":"\r\n\r\n\r\nفصل پنجم : حج\r\nمسلمانان به منزلهء يك خانواده هستند كه در نقاط مختلف زمين زندگى مىكنند و شايسته است همهء آنان از هر نژاد و طبقه‌اى كه هستند با يكديگر مودت ، برادرى و اتحاد داشته باشند . خداوند با وضع احكام و قوانينى كه ضامن سعادت مسلمانان است ، برنامه‌هاى خاصى براى تحكيم برادرى و اتحاد آنان ترتيب داده است كه به صورتهاى گوناگون از جمله نماز جماعت ، نماز جمعه ، نمازهاى عيد و مانند آنها اجرا مىشود و حج از همهء اين موارد عمومىتر و سودمندتر است .\r\nحج در لغت به معناى قصد و آهنگ كردن است و در اصطلاح فقهى مسافرتى است كه مسلمانان در صورت توانايى مالى و جسمى به آن اقدام مىكنند و در ايام خاصى ، در مكان مقدسى گرد هم مىآيند و اعمال و مناسك مخصوصى انجام مىدهند و ضمن عبادت پروردگار ، روابط اجتماعى جهانى خود را تحكيم مىبخشند .\r\nحج يك سفر عرفانى است و بنابر نظر علماى علم اخلاق ، سفرى است كه انسان به قصد نزديك شدن به خداوند آن را انجام مىدهد تا به مقام « لقاء اللّه » برسد . مطابق ادبيات عرفانى ، مسلمانان در راه سفر حج سه منزل را طى مىكند ، منزل نخست آن « سير من الخلق الى الحق » نام دارد كه در آن\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nمسلمان خود را براى سفر حج و حضور در پيشگاه خداوند آماده و از دنيا و مردم قطع علاقه مىكند .\r\nمرحلهء دوم « سير من الحق فى الحق » است كه از لحظهء محرم شدن حاجى در يكى از ميقاتها تا پايان اعمال حج ادامه دارد . در اين مرحله ، مسلمان خود را به طور كامل در محضر ربوبى احساس مىكند و به كسى و چيزى جز حق تعالى توجه نمىكند .\r\nوقتى اعمال حج تمام مىشود ، مرحلهء سوم سفر عرفانى حاجى شروع مىشود و آن زمانى است كه به وطن خود برمىگردد تا از دستاوردهاى سفر معنوى خود استفاده كند و به راهنمايى مردم بپردازد . اين مرحله « سير من الحق فى الخلق » نام دارد .\r\nاگر كسى بتواند حقيقتا اين منزلها را طى كند ، حالتى در او به وجود مىآيد كه گوش شنوا پيدا مىكند ، همانند حضرت موسى ( ع ) كه كلام خداوند را شنيد ، شخص هم هنگام لبيك گفتن مىتواند پاسخ دلنشين خداوند را بشنود . شنيدن سخن خداوند براى همه‌كس ميسر نيست ، اما انسان مىتواند به حالتى دست يابد كه از طريق الهامات و واردات غيبى و با زبان حال سخن حق را بشنود و قرآن را بشنود و قرآن كريم اين وعده را داده است و مىفرمايد :\r\nان تتقوا اللّه يجعل لكم فرقانا . « 1 »\r\nاگر تقواى الهى را پيشه خود سازيد ، خداوند به شما فرقان ( وسيلهء تميز حق و باطل ) عطا مىكند .\r\nاگر انسان متقى باشد و تقوا در عمق جان او نفوذ كرده باشد ، حالتى در او به وجود مىآيد كه ناخودآگاه بين حق و باطل تمييز مىدهد و الهامات رحمانى را از وسوسه‌هاى شيطانى تشخيص مىدهد .\r\n\r\n\r\n","description":"","footnote":"\r\n( 1 ) . قرآن ، فجر / 26 - 29 .\r\n","page_name":" 104 ","page_number":104},
  {"content":"\r\n\r\n\r\nاهميت حج\r\nحج يكى از پايه‌هاى دين اسلام و عامل تحكيم پيوند و دوستى ميان مسلمانان است . خداوند در قرآن كريم در وجوب حج مىفرمايد :\r\n. . . و لله على الناس حج البيت من استطاع اليه سبيلا و من كفر فان اللّه غنى عن العالمين . « 1 »\r\nو حق خداوند بر مردم ، حج آن خانه است و بر كسانىكه استطاعت رفتن به آنجا را داشته باشند ، واجب است و هركس راه كفر پيش گيرد ، بداند كه خداوند از جهانيان بىنياز است .\r\nبنابراين آيهء شريفه ، كسانىكه مستطيع باشند ؛ يعنى از نظر مالى و جسمى توانايى رفتن به مكه را داشته باشند و هنگام بازگشت از مكه نيز بتوانند زندگى خود را اداره كنند ، حج بر آنان واجب مىشود .\r\nالبته ، انجام دادن فريضهء حج در تمام طول زندگى فقط يك بار بر مستطيح واجب مىشود كه به آن حجة الاسلام مىگويند . قرآن شريف بر عمل به اين فريضهء الهى تأكيد فراوان مىكند تا اندازه‌اى كه اگر مسلمانى به فرض استطاعت ، از رفتن به حج سر باز زند . در زمرهء كافران قرار مىگيرد . در فرهنگ قرآن ، تنها به منكران خداوند كافر گفته نمىشود ، بلكه بىتوجهى به هريك از احكام مهم دين اسلام انسان را از مدار ايمان خارج مىكند و در مسير كفر و الحاد قرار مىدهد .\r\nدر روايات آمده است ، كسانىكه تا لحظهء مرگ حج را رها كنند و اين وظيفهء مهم را انجام ندهند و از دنيا بروند ، روز قيامت با كافران محشور مىشوند . از سوى ديگر ، براى حج واجب و مستحب ثواب و پاداش بسيارى در روايات ذكر شده است . امام صادق ( ع ) فرمودند : « مردى اعرابى رسول خدا ( ص ) را ملاقات نمود و عرض كرد : اى رسول خدا ! من به قصد حج از\r\n\r\n\r\n","description":"","footnote":"\r\n( 1 ) . نهج الفصاحه ، ص 38 .\r\n","page_name":" 105 ","page_number":105},
  {"content":"\r\n\r\nديار خود خارج شدم ، اما به انجام دادن آن توفيق نيافتم . من مردى ثروتمند هستم ، چه كارى انجام دهم تا به اندازهء حاجيان پاداش ببرم ؟ رسول خدا ( ص ) روى به او كردند و فرمودند : به كوه ابى قبيس بنگر ! اگر به اندازهء اين كوه طلاى سرخ در راه خداوند انفاق كنى ، به پاداش حاجيان دست نمىيابى .\r\nسپس حضرت فرمودند : همانا مسلمان هنگامى كه تصميم مىگيرد تا وسايل سفر حج را آماده كند ، در حالىكه هنوز چيزى برنداشته است ، براى او ده حسنه نوشته مىشود ، ده بدى از نامهء اعمال او پاك مىگردد و ده درجه به مقام او افزوده مىشود . هنگامى كه بر مركب خود سوار و آمادهء حركت مىشود ، همانند آنچه گفتم براى او مقرر مىشود . وقتى سعى صفا و مروه انجام مىدهد ، بار ديگر گناهان او محو مىشود . زمانى كه در عرفات وقوف مىكند ، از گناهان مبرّى مىگردد . زمانى كه در عرفات وقوف مىكند ، از گناهان مبرّى مىگردد . هنگامى كه به رمى جمرات مىپردازد ، باز از گناهان پاك مىشود . همين‌طور رسول خدا ( ص ) مواقف حج را يكى پس از ديگرى برشمردند و فرمودند : در آن موقف حاجى از گناهان پاك مىشود .\r\nسپس به آن اعرابى فرمودند : چگونه مىتوانى به پاداشى دست يا بى كه حاجيان بدان نايل مىشوند . امام صادق ( ع ) در پايان حديث فرمودند : چهار ماه بر حاجى گناه نوشته نمىشود و يكسره نيكويىهاى او ثبت مىگردد ، مگر آنكه گناه كبيره‌اى مرتكب شود . » « 1 »\r\nدر حديث ديگرى از على ( ع ) نقل شده است كه مىفرمايند : « . . . و حج خانهء خدا و عمره ، فقر را از آدمى مىزدايد ، گناهان را پاك مىكند و بهشت را واجب مىگرداند . » « 2 »\r\nحج عبادتى كامل است و از عبادتهاى ديگر نيز نشانه‌اى در خود دارد ، مانند نماز داراى ذكر و حركات خاصى است ، همانند روزه با ترك امورى همراه است ، نظير جهاد مبارزه با شيطان ( رمى جمرات ) و تحمل سختيها را در\r\n\r\n\r\n","description":"","footnote":"\r\n( 1 ) . بحار الانوار ، ج 96 ، ص 163 .\r\n( 2 ) . قرآن ، انفال / 29 .\r\n","page_name":" 106 ","page_number":106},
  {"content":"\r\n\r\nخود دارد و مانند خمس و زكات مستلزم انفاق مال در راه خدا و دادن هديه ( قربانى ) در پيشگاه حق است .\r\nدر اهميت حج همين بس كه در حديثى نقل شده است : « الحج له و هو جزائه » ؛ يعنى حج براى خداست و او پاداش آن را خواهد داد .\r\n\r\nمقدّمات حج\r\nهنگامى كه مسلمان براى اين سفر روحانى آماده مىشود ، بايد از تعلقات دنيوى چشم بپوشد و به خداوند متصل شود تا به مقام قرب الهى برسد .\r\nنخستين قديم در اين راه ، توبه است . توبه به معناى برگشت از شياطين و طاغوتها به اللّه ، برگشت از هوا و هوس به عقل و دين ، برگشت از دنيا به آخرت و سرانجام برگشت از گناه به ثواب است .\r\nكسىكه مىخواهد عازم مكه شود ، بايد هيچ گناهى در نامهء اعمال او نمايند . اگر شخصى در تمام عمر از شيطان و هواهاى نفسانى پيروى كرده و گناهان بىشمارى را مرتكب شده باشد ، چنانچه حقيقتا توبه كند و به سوى خداوند برگردد ، حتما پروردگار عالم توبه او را مىپذيرد . قرآن كريم مىفرمايد :\r\nالا من تاب و آمن و عمل عملا صالحا فاولئك يبدل اللّه سيئاتهم حسنات و كان اللّه غفورا رحيما . « 1 »\r\nمگر آن كسانىكه توبه كنند و ايمان آورند و كارهاى شايسته انجام دهند . خدا گناهانشان را به نيكيها بدل مىكند و خدا آمرزنده و مهربان است .\r\nرسول اكرم ( ص ) مىفرمايند :\r\n« التائب من الذنب كمن لا ذنب له . » « 2 »\r\n\r\n\r\n","description":"","footnote":"\r\n( 1 ) . قرآن ، آل عمران / 97 .\r\n( 2 ) . المحجة البيضاء ، ج 2 ، ص 147 .\r\n","page_name":" 107 ","page_number":107},
  {"content":"\r\n\r\nتوبه‌كنندهء از گناه ، مانند كسى است كه گناه نكرده است .\r\nدر توبه دو لطف وجود دارد و هر دو لطف از سوى خداوند است ؛ نخستين لطف او اين است كه به بنده توفيق توبه عطا مىكند و دومين لطف او آن است كه توبهء او را مىپذيرد .\r\nبر اثر توبه ، حالت يقظه در انسان به وجود مىآيد ؛ يقظه به معناى بيدارى است . در اين بيدارى انسان بايد با خود بينديشد كه اگر به جاى سفر حج به عالم برزخ وارد مىشدم ، وضع من چگونه بود ؟\r\nآيا در محضر خداوند مىتوانم جواب كارهايم را بدهم يا خير ؟ آيا پروردگار از من راضى است يا خير ؟ اگر به راستى حالت يقظه در انسان به وجود بيايد ، به اين نكته توجه پيدا مىكند كه قبل از حج و قبل از مرگ به جايى مىرسد كه خداوند او را مخاطب قرار داده ، مىفرمايد :\r\nيا ايتها النفس المطمئنه ارجعى الى ربك راضية مرضية فادخلى فى عبادى و ادخلى جنتى . « 1 »\r\nاى جان آرامش يافته ، خشنود و پسنديده به سوى پروردگارت بازگرد و در زمرهء بندگان من داخل شو و به بهشت من وارد شو !\r\nقدم دوم ، محاسبهء نفس است . كسىكه مىخواهد به حج برود ، بايد هدف از اين سفر مقدس را براى خود تبيين كند . آيا اعمال عبادى نظير نماز ، روزه ، خمس و ساير عبادتهاى او به نحو صحيح انجام شده است ؟ آيا مال او حلال است ؟ اگر مالى كه انسان در راه حج صرف مىكند ، حلال نباشد ، حج او مورد قبول حق تعالى قرار نمىگيرد . پيامبر اكرم ( ص ) مىفرمايند :\r\n« من اكتسب مالا من غير حله ثم حج فلبى نودى لا لبيك و لا\r\n\r\n\r\n","description":"","footnote":"\r\n( 1 ) . بحار الانوار ، ج 77 ، ص 290 .\r\n","page_name":" 108 ","page_number":108},
  {"content":"\r\n\r\nسعديك . » « 1 »\r\nوقتى كسى با مالى كه حلال نيست به حج برود ، هنگامى كه لبيك گويد خداوند لبيك او را نمىپذيرد .\r\nامام باقر ( ع ) نيز در اين زمينه مىفرمايند :\r\n« لا يقبل اللّه عزّ و جلّ حجا و لا عمرة من مال حرام . » « 2 »\r\nخداوند متعال حج و عمره‌اى را كه از مال حرام انجام شود ، قبول نمىكند .\r\nمحاسبهء نفس اين است كه انسان قبل از حج متوجه اعمال خود شود . نماز و روزه‌اش را مورد بررسى قرار دهد ، اگر خمس و زكاتى بر عهدهء اوست ، پرداخت كند ، چنانچه به كسى بدهكار است ، دين خود را ادا كند و اگر به مسلمانى ستم كرده است ، زضايت او را جلب كند . خلاصه بكوشد تا همهء كارهاى خود را اصلاح و نقال ضعف آن را جبران كند . بنابراين ، كسىكه به حج مىرود ، درست مانند كسىكه در لحظهء مرگ قرار دارد و خود را براى رفتن مهيا مىكند ، بايد به تمام اعمال خود رسيدگى كند . حجى كه با آمادگى كامل همراه باشد ، ارزشمند است و ذخيره‌اى براى آخرت مىشود .\r\nقدم سوم ، خالص كردن نيّت است . كسىكه عازم سفر حج مىشود بايد ناخالصيها را از نيّت و قصد خود پاك كند . نخستين شرط صحيح بودن تمام عبادتها اين است كه براى رضاى خداوند باشد ، هدف از مكه رفتن نيز تنها اطاعت از فرمان الهى و انجام دادن وظيفه است و براى به دست آوردن عنوان ، تجارت ، استراحت و تفريح و . . نمىباشد . در روز قيامت كه وجههء ملكوتى اعمال انسانها آشكار مىشود ، اگر حج براى خدا نباشد ، ظلمت و آتش به همراه دارد و اگر خالص و للّه باشد ، نورانى و درخشنده است .\r\nپيامبر اكرم ( ص ) در آخرين سفر حج خود فرمودند : « زمانى مىرسد كه\r\n\r\n\r\n","description":"","footnote":"\r\n( 1 ) . قرآن ، فرقان / 70 .\r\n( 2 ) . بحار الانوار ، ج 6 ، ص 21 .\r\n","page_name":" 109 ","page_number":109},
  {"content":"\r\n\r\nثروتمندان امت من براى تفريح و مردم عادى براى تجارت و فقيران نيز براى ريا و به دست آوردن عنوان و اعتبار به حج مىروند . » « 1 »\r\nامام صادق ( ع ) فرمودند : « حج دو گونه انجام مىشود : براى خدا و براى مردم . پس كسىكه براى خداوند حج انجام دهد ، پاداش او رضاى پروردگار و بهشت اوست و كسىكه براى مردم به حج برود ، در قيامت پاداش خود را از مردم بايد بگيرد . » « 2 »\r\nقدم چهارم ، كسب آمادگى روحى است و مقصود از آن آماده ساختن خود براى حضور در مكانهاى مقدس از نظر پاكى روح و روان به منظور اتصال به عالم غيب و درك حقايق معنوى است . حضور در اماكن مقدسه و مشاهد مشرفه مانند مكه ، مدينه ، كربلا ، نجف ، مشهد و ساير قبور مطهر ائمهء اطهار ( ع ) مستلزم آمادگى روحى است .\r\nكسىكه مىخواهد بهديدار يك انسان مهذب و بندهء مقرب الهى برود ، پيش از ملاقات خود را آماده مىكندو با خود مىانديشد كه چگونه با آن بزرگوار گفتگو كند و تمام فكر و ذهن او به اين ديدار متوجه مىشود . او از نظر جسمى نيز خود را مهيا مىكند ، بدن خود را شستشو مىدهد ، لباس پاكيزه مىپوشد و با ظاهرى تميز و آراسته به خدمت آن انسان كامل و وارسته مىرود و در حضور او ادب را مراعات مىكند . اين همه آمادگى و ادب حضور براى آن است كه به ديدار بندهء مقرب خداوند مىرود . پس حاضر شدن در خانهء خدا و حضور در پيشگاه الهى آمادگى و ادب حضور بيشترى را مىطلبد .\r\nحضور در بارگاه ملكوتى پيامبر اكرم ( ص ) و ائمهء طاهرين ( ع ) نيز بايد با آمادگى قبلى باشد . چنانچه انسان با آمادگى كامل در اين مكانهاى مقدس حضور يابد ، با رعايت ادب حضور و با برقرار كردن ارتباط معنوى با آن بزرگواران و از طريق خواندن دعا مىتواند فيض كاملى ببرد . در احاديث نقل\r\n\r\n\r\n","description":"","footnote":"\r\n( 1 ) . تفسير الميزان ، ج 5 ، ص 434 .\r\n( 2 ) . وسائل الشيعه ، ج 8 ، ص 76 .\r\n","page_name":" 110 ","page_number":110},
  {"content":"\r\n\r\nشده است كه براى حضور در مسجد نيز بايد آمادگى كسب كرد ؛ يعنى بايد وضو گرفت ، لباس تميز پوشيد ، بوى خوش استفاده كرد و با ظاهرى آراسته به مسجد وارد شد . قرآن كريم مىفرمايد :\r\nخذوا زينتكم عند كل مسجد . « 1 »\r\nزينتهاى خود را در هنگام ورود به هر مسجد همراه خود كنيد .\r\nمسجد خانهء خداست و انسان در آنجا در محضر ربوبى قرار مىگيرد و با خواندن نماز مىتواند عروج كند و به لقاء اللّه برسد . لذا انسان بايد در مسجد ادب حضور را مراعات كند . ادب حضور نزد عرفا و علماى اخلاق اهميت بسيارى دارد و آنان در تربيتشاگردان خود به اين امر بسيار توجه كرده‌اند .\r\nاز سيرهء پيامبر اكرم ( ص ) و ائمهء اطهار ( ع ) شواهد و نمونه‌هاى زيادى در اين‌باره نقل شده است . عايشه ، همسر پيامبر اكرم ( ص ) ، نقل مىكند :\r\n« هنگامى كه مؤذن تكبير مىگفت ، تلاطمى در وجود پيامبر اكرم ( ص ) پديد مىآمد و رنگ صورتشان تغيير مىكرد . آن حضرت ديگر به كسى توجهى نداشت ، گويى كسى را نمىشناخت و فقط زير لب زمزمه مىكرد كه هنگام اداى امانت الهى و خواندن نماز فرا رسيده است . سپس آن حضرت وضو مىگرفت و در حالىكه از خوف خداوند مىلرزيد ، به طرف مسجد مىرفت . »\r\nدربارهء امام حسن مجتبى ( ع ) نيز نقل شده است ، هنگامى كه آن حضرت مىخواست به مسجد برود ، غسل مىكرد ، وضو مىگرفت ، بوى خوش استفاده مىكرد و بعد از پوشيدن لباسهاى تميز ، با قدمهاى آهسته به سوى مسجد مىرفت و هنگام داخل شدن به مسجد ، پاى مبارك آن حضرت مىلرزيد .\r\nبنابراين ، آنچه براى رفتن به مكه و مدينه و حضور در پيشگاه قدسى و بارگاه ملكوتى پيامبر اكرم ( ص ) و زيارت امامان معصوم ( ع ) در بقيع لازم\r\n\r\n\r\n","description":"","footnote":"\r\n( 1 ) . قرآن ، اعراف / 31 .\r\n","page_name":" 111 ","page_number":111},
  {"content":"\r\n\r\nاست ، آمادگى و رعايت ادب حضور مىباشد .\r\nعلماى دين نيز براى حضور در مكانهاى مقدس خود را از قبل آماده مىكردند و با آمادگى كامل در آن مكانهاى روحانى و پرفضيلت حاضر مىشدند . علامهء مجلسى ( ره ) حكايت مىكرد كه روزى قصد كردم به عتبات عاليات بروم . ابتدا به نجف اشرف رفتم . وقتى خواستم به حرم حضرت على ( ع ) بروم ، آمادگى روحى لازم براى حضور در آن مرقد مطهر را در خود احساس نكردم . بنابراين ، تصميم گرفتم تا ده شبانه‌روز با توصل و رازونياز به درگاه الهى آمادگى لازم را كسب كنم . روزها در حالىكه روزه بودم ، در وادى السلام‌مقام امام زمان ( عج ) - به دعا و رازونياز با پروردگار مىپرداختم و شبها در رواق مطهر حضرت على ( ع ) عبادت مىكردم . بدين ترتيب ، در اين مدت به حرم حضرت على ( ع ) داخل نشدم و ادب حضور را مراعات كردم و فقط از دور به آن حضرت سلام مىدادم . بعد از گذشت نه روز ، در شب دهم حالت كشف براى من حاصل شد . ديدم در سامرا هستم و امام زمان ( عج ) بر مزار پدر بزگوارشان زيارت مىخوانند . وقتى حالت كشف تمام شد ، در همان موقع ، پياده از نجف به سوى سامرا حركت كردم . پس از چند روز زيارت و عبادت در آنجا ، به زعم اينكه آمادگى لازم را به دست آورده‌ام ، مىخواستم به سوى نجف اشرف حركت كنم كه در يك حالت روحانى چشمم به جمال امام زمان ( عج ) روشن شد و آن حضرت را ديدم كه بر مزار پدرشان به خواندندعا و زيارت مشغول‌اند . همانجا ايستادم و به شيوهء مداحان ، زيارت جامعه را خواندم . سپس آقا فرمودند : « بيا اينجا ! » ابهت و شكوه آقا مرا گرفته بود ، به طورى كه نمىتوانستم قدم بردارم .\r\nحضرت با دست مبارك اشاره كردند و فرمودند : « بيا بينشين ! » من هم آهسته خدمت امام رسيدم . آن بزرگوار دست مبارك خود را روى كتف من گذاشتند و فرمودند : « نعم الزيارة هذا ؛ چه زيارت خوبى است ! » عرض كردم : « آقا اين\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nزيارت از جد بزرگوارتان ، امام هادى ( ع ) است . » امام زمان ( عج ) در حالى كه به مزار مبارك عسگريين ( ع ) اشاره كردند ، فرمودند : ؛ « بله ! » در آن موقع سؤالهايم را از آن حضرت پرسيدم و تلطفها ديدم و لذت بردم وب عد از آن با آمادگى كامل به زيارت حرم حضرت على ( ع ) شتافتم .\r\nاين حكايت و امثال آن حاكى از آن است كه حضور در اماكن مقدس ، به خصوص مكه و مدينه و انجام دادن مناسك حج با آمادگى كامل بسيار ارزشمند است . طواف ، نماز طواف و حتى نگاه كردن به مطاف ثواب بسيارى دارد ، اما بدون آمادگى لازم نتيجهء كامل به دست نمىآيد . كسىكه با آمادگى به حج برود ، آن‌گاه كه لبيك بگويد ، پاسخ خوشامدگويى خداوند را مىشنود .\r\n\r\nاعمال حج و اسرار آن\r\nهمان‌طور كه تمام عبادتها داراى اعمال ظاهرى و اسرار باطنى است ، حج نيز چنين است . اعمال ظاهرى آن مناسكى است كهحاجى بايد در ايامى خاص به جا آورد و در هريك از آنها اسرارى نهفته است . مراسم حج در حقيقت مرورى سمبوليك بر مبارزات حضرت ابراهيم ( ع ) و منزلگاههاى مختلف توحيد ، سلوك عرفانى و اخلاص در بندگى است .\r\nاگر مسلمانان هنگام انجام دادن مناسك حج به روح و اسرار آن واقف باشند و نيز به جنبه‌هاى نمادين آن توجه كنند ، مىتوانند درسهاى تربيتى ارزنده‌اى در زمينه‌هاى خداشناسى ، پيامبرشناسى و انسان‌شناسى از آن فرا گيرند .\r\n\r\nاحرام\r\nاعمال حج با احرام بستن در يكى از ميقاتها شروع مىشود . در آنجا مسلمانان لباس معمولى خود را كه نشانه‌اى فرهنگ ملى و قومى آنهاست ،\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nاز تن بيرون مىآورند و لباس مخصوص به تن مىكنند . با پوشيدن اين لباس ، بسيارى از كارها بر شخص محرم حرام مىشود . پوشيدن لباس يكرنگ و يكدست مىتواندموجب تحكيم وحدت ميان مسلمانان شود .\r\nمسلمانان با نژادها ، زبانها و مليتهاى گوناگون از كشورهاى مختلف براى انجام دادن مناسك حج در مكه گرد هم مىآيند و با پوشيدن لباسى يكرنگ ، اتحاد و همبستگى خود راثابت مىكنند .\r\nنكتهء ديگر آنكه لباس احرام شبيه كفن است و حكمت آن شايد اين باشد كه انسان هنگام محرم شدن به روز قيامت و جهان آخرت بينديشد و توجه او به امور دنيوى معطوف نشود و نيز متوجه اين امر باشد كه در روز رستاخيز با اين شكل و حالت وارد محشر مىشود و در پيشگاه خداوند متعال قرار مىگيرد .\r\nحاجيان هنگام پوشيدن لباس احرام ، لبيك مىگويند ؛ يعنى خالصانه ابراز مىدارند كه خدايا با دعوت تو به زيارت خانه‌ات شتافتم و با تمام وجود به سوى تو آمدم ، از تعلقات دنيوى دل بريدم و از صميم قلب به تو روى آوردم .\r\nلبيك گفتن براى اهل دل خيلى مشكل است . نقل كرده‌اند كه امام سجاد ( ع ) هنگام لبيك گفتن زبانش بند مىآمد . به ايشان عرض مىكردند : « اى فرزند رسول خدا ! لباس احرام پوشيديد ، پس لبيك و سعديك بگوييد ! » امام ( ع ) مىفرمودند : « از آن بيم دارم كه خداوند خطاب كند كه لا لبيك و لا سعديك ، ما تو را دعوت نكرده بوديم ، براى چه آمدى ؟ »\r\nاگر انسان بخواهد خداوند او را به خانه‌اش دعوت كند و هنگام لبيك گفتن به او خوشامد بگويد ، بايد صفات رذيله را از دل خود خارج و فضيلتها را جايگزين آن كند . خداوند انسان فاسق ، ظالم ، بداخلاق و پرخاشگر را به خانه‌اش دعوت نمىكند و اگر چنين كسى عمل مستحبى را بدون داشتن تقوا و اخلاص انجام دهد ، از او نمىپذيرد . قرآن كريم مىفرمايد :\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nانما يتقبل اللّه من المتقين . « 1 »\r\nهمانا خداوند فقط از تقواپيشگان مىپذيرد .\r\nبا گفتن لبيك ، از نظر فقهى برخى از امور برحاجى حرام مىشود ، ولى از نظر اخلاقى و عرفانى تمام دلبستگىهاى دنيوى بر او حرام مىشود و حاجى بايد توجه خود را صرفا متوجه ذات بارى تعالى بكند .\r\nلبيك گفتن هنگام احرام و در آغاز اعمال حج ، مانند گفتن تكبيرة الاحرام در ابتداى نماز است . از نظر فقهى با گفتن تكبيرة الاحرام در نماز ، كارهايى مانند صحبت كردن ، به اطراف نگاه كردن ، خوردن ، آشاميدن و غيره بر انسان حرام مىشود . از نظر اخلاقى نيز وقتى مسلمان تكبير مىگويد ، توجه به كارهاى دنيايى بر او حرام مىشود و شخص بايد با حضور قلب كامل ، خود را در محضر خداوند احساس كند و به غير او توجهى نداشته باشد . در حج نيز چنين است . وقتى مسلمان لباس احرام مىپوشد و لبيك مىگويد ، امورى مانند نگاه كردن در آينه ، كشتن حيوانات ، استعمال بوى خوش و غيره بر او حرام مىشود . از نظر علماى اخلاق نيز انسان با لبيك گفتن در پيشگاه ربوبى قرار مىگيرد و توجه به غير حق بر او حرام مىشود .\r\nانسان بايد در تمام اعمال حج حضور قلب داشته باشد ؛ يعنى از هنگام بستن احرام تا پايان مراسم حج ، خود را در محضر پروردگار عالم احساس كند . از نظر علماى اخلاق ، حضور قلب در تمام عبادتها شرطى اساسى است و همهء اعمال عبادى را بايد با قصد تقرب و خلوص انجام داد ، در حج نيز انسان با داشتن حضور قلب مىتواند به خداوند متعال تقرب جويد و چنانچه در اعمال حج حضور قلب نباشد ، مورد قبول خداوند قرار نمىگيرد . البته ، از نظر فقهى كسىكه مناسك حج را درست انجام دهد ، حج او صحيح است و موجب رفع تكليف از او مىشود .\r\n\r\n\r\n","description":"","footnote":"\r\n( 1 ) . قرآن ، مائده / 27 .\r\n","page_name":" 115 ","page_number":115},
  {"content":"\r\n\r\nعلماى اخلاق عقيده دارند ، همان‌طور كه در نماز گاهى يك دهم ، گاهى ثلث و گاهى نصف آن قبول مىشود ؛ يعنى همان مقدارى كه با حضور قلب انجام مىشود ، در حج نيز بخشهايى از آن‌كه با حضور قلب انجام شده باشد ، مورد قبول خداوند قرار مىگيرد . ممكن است از يك حاجى فقط احرام او و از حاجى ديگر طواف ، نماز و سعى او پذيرفته شود .\r\nگفتن لبيك در فاصلهء بين ميقات تا شهر مكه مستحب است ، علت اين امر شايد اين باشد كه توجه حاجى به خداوند لحظه‌اى قطع نشود و پيوسته ذكر خدا را بر لب داشته باشد تا نور الهى بر دل او بتابد . دل مؤمن به منزلهء عرش الهى و خانهء اوست ، همان‌طو كه در خانهء انسان جز خانواده‌اش و بستگان نمىتوانند وارد شوند و افراد غريبه و نامحرم اجازهء ورود به خانهء او را ندارند ، دل مسلمان هم در زمان احرام بايد چنين باشد و غير خدا در آن راه نيابد .\r\nحضور قلب و توجه به خداوند در اعمال حج يكى از الطاف بزرگ الهى است . هنگامى كه كسى توفيق مىيابد خانهء خدا را زيارت كند ، خانواده ، خويشان و دوستان خود را در زمان احرام فراموش مىكند . مادرى كه به فرزند خود بسيار علاقه‌مند است ، در هنگام انجام دادن مناسك حج ، به خصوص در حال احرام ، فرزند خود را فراموش مىكند و توجه او به طور كامل به اين فريضهء دينى معطوف مىشود .\r\nداشتن حضور قلب هنگام انجام دادن اعمال حج از الطاف بزرگ الهى است و اگر كسى بتواند از اين لطف خداوند بهره‌بردارى كند و اعمال حج را با توجه كامل به خداوند انجام دهد ، به سرّ حج دست يافته است .\r\n\r\nطواف و نماز آن\r\nدومين عمل در حج ، طواف است . مسلمانان بعد از احرام بستن در يكى از\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nميقاتها به سوى مكه حركت مىكنند و پس از رسيدن به مسجد الحرام و زيارت كعبهء مقدس به طواف خانهء خدا مىپردازند . طواف به معنى گرديدن به دور خانهء خداست ؛ طواف هفت بار انجام مىشود و ازنقطه‌اى مشخص ( مقابل حجر الاسود ) شروع و به همان نقطه نيز ختم مىشود .\r\nاز نظر فقهى ، طواف اين است كه حاجيان بايد در جهت معينى و در محدودهء مشخصى به دور خانه خدا حركت كنند و در هنگام انجام دادن طواف به اطراف ، به خصوص پشت سر خود نگاه نكنند . اما از نظر اخلاقى ، طواف فدا كردن همه‌چيز براى خداست ؛ طواف‌كننده با زبان حال و با تاروپود وجود خود مىگويد : « خدايا من آمده‌ام تا خود را و همهء دلبستگيها ، داراييها و عزيزترين نزديكان خود را در راه تو فدا كنم تا به قرب تو نايل شوم . »\r\nيكى از اسرار طواف اين است كه انسان بتواند از جان و مال خود در راه خداوند بگذرد ، ولى اگر كسى در طواف چنين احساسى نداشته باشد ، طواف او ارزش حقيقى ندارد و او فقط طوافى ظاهرى به‌جا آورده است . البته ، اگر حاجى مناسك حج را مطابق نظر فقها انجام دهد ، طواف او صحيح است .\r\nشايد حكمت آنكه طواف هفت بار بايد انجام شود اين است كه فرصت مناسبى براى حج‌كننده است كه اگر در دور اول نتوانست خود را در محضر ربوبى احساس كند و همه‌چيز را فداى او نمايد ، در دورهاى بعدى جبران كند و سرانجام در دور هفتم طواف ، حاجى احساس كند كه فقط خداوند در دل او جاى دارد و از اعمال وجود به سوى حق تعالى توجه كند .\r\nطواف نزد خداوند ثواب بسيارى دارد . امام صادق ( ع ) فرمودند : « اگر كسى يك هفته در مكه هر روز طواف به‌جا آورد ، خداوند شش هزار حسنه به او عنايت مىفرمايد و شش هزار گناه او را مىآمرزد . »\r\nبعد از طواف ، دو ركعت نماز طواف در پشت مقام ابراهيم ( ع ) خوانده مىشود . طواف حقيقى آن است كه انسان پس از انجام دادن آن ، آمادگى\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nعروج به محضر ربوبى را پيدا كرده باشد و نماز طواف به منزلهء مركب عروج او به عرش الهى است . پيامبر اكرم ( ص ) فرمودند : « الصلاة معراج المؤمن » « 1 » ؛ يعنى نماز سبب عروج مؤمن است .\r\nمتأسفانه عده‌اى در حج ، هدف اصلى از انجام دادن اعمال را فراموش كرده‌اند و به ظاهر احكام آن تمسك مىجويند . مثلا هنگام احرام بستن به درست بودن تلفظ لبيك بيش از حد توجه مىكنند و براى آنكه اين الفاظ را درست ادا كنند ، به معناى آن توجهى ندارند . توجه افراطى به ظواهر احكام فقهى موجب ايجاد وسواس در بعضى از حاجيان مىشود . در طواف نيز وقتى نگرانى حاجى در اين است كه شانهء او به اطراف منحرف و از محدوده معينى خارج نشود ، ديگر محلى براى توجه او به معنا و اسرار طواف باقى نمىگذارد . چه نيكوست همان‌طور كه در اعمال حج به مسائل فقهى توجه مىكنيم ، به اسرار اعمال و نكات اخلاقى و عرفانى آن نيز توجه كنيم تا اين اعمال باعث تحول معنوى در وجود ما باشد . چه خوب است كه فقهاى ما شرايط كنونى را در نظر بگيرند و با توجه به جمعيت حج‌گزار ، به ويژه در ايام حج واجب ، فتاوى خود را به نحوى بيان كنند كه حجاج به زحمت نيفتند و در شرايط ازدحام بتوانند در محدوده وسيعترى طواف كنند و هر كجاى مسجد كه مقدور بود ، نماز طواف را به‌جا آورند .\r\n\r\nسعى صفا و مروه\r\nبعد از طواف و نماز آن ، سعى بين صفا و مروه است . صفا و مروه دو كوه كوچك در مكه است كه در ضلع شرقى مسجد الحرام ، در سمتى كه در خانهء كعبه و مقام حضرت ابراهيم است ، قرار دارد . اين دو كوه با فاصلهء حدود 420 متر در مقابل هم قرار گرفته‌اندو اكنون فاصلهء ميان آن دو به صورت سالن بزرگ سرپوشيده درآمده است . حاجيان حركت خود را از كوه صفا شروع\r\n\r\n\r\n","description":"","footnote":"\r\n( 1 ) . بحار الانوار ، ج 82 ، ص 303 .\r\n","page_name":" 118 ","page_number":118},
  {"content":"\r\n\r\nمىكنند و به سوى كوه مروه مىروند ، اين حركت هفت بار انجام مىشود و در مروه به پايان مىرسد .\r\nسعى صفا و مروه يادآور خاطره‌اى است كه در آن گذشت ، ايثار ، فداكارى ، تلاش و عشق وجود دارد . حضرت ابراهيم ( ع ) در ايام پيرى صاحب فرزندى به نام اسماعيل شد و به فرمان خداوند فرزند و مادرش ، هاجر ، را به مكه برد كه در آن زمان بيابانى خشك و بىآب و علف بود .\r\nحضرت ابراهيم ( ع ) هنگام خارج شدن از مكه فرمودند :\r\nربنا انى اسكنت من ذريتى بواد غير ذى زرع عند بيتك المحرم ربنا ليقيموا الصلاة فاجعل افئدة من الناس تهوى اليهم و ارزقهم من الثمرات لعلهم يشكرون . « 1 »\r\nاى پروردگار ما ! برخى از فرزندانم را در وادىاى بىهيچ كشته‌اى ، نزديك خانهء گرامى تو جاى دادم ، اى پروردگار ما ! تا نماز بگزارند . دلهاى مردمان را چنان كن كه هواى آنها كند و از هر ثمره‌اى روزيشان ده ، باشد كه سپاس گزارند .\r\nحضرت ابراهيم ( ع ) با اين دعا از مكه بيرون رفت و هاجر و اسماعيل در آن بيابان ماندند . طولى نكشيد كه آب و غذاى آنها تمام شد ، اسماعيل از تشنگى و گرسنگى بيتابى مىكرد ، مادرش با اضطراب به جستجوى آب برخاست . او ابتدا به سوى كوه صفا آمد ، در آنجا اثرى از آب نديد ، سرابى از كوه مروه نظر او را به خود جلب كرد ، به گمان آب به سوى آن كوه شتافت ، اما آنجا نيز آبى نيافت . دوباره به كوه صفا نگاه كرد ، سراب را در آنجا ديد و به سوى آن بازگشت . بدين ترتيب ، هاجر هفت بار فاصلهء كوه صفا و مروه را به اميد پيدا كردن آب طى كرد ، ولى اثرى از آب پيدا نكرد . سپس با اضطراب و ناراحتى به سوى فرزند خود بازگشت ، ناگهان متوجه شد كه از زير پاى كودك\r\n\r\n\r\n","description":"","footnote":"\r\n( 1 ) . قرآن ، ابراهيم / 37 .\r\n","page_name":" 119 ","page_number":119},
  {"content":"\r\n\r\nچشمه‌اى فوران كرد . اين چشمهء مقدس كه به پاس سعى خالصانهء هاجر در آن سرزمين بىآب و علب از زمين جوشيد به نام « زمزم » معروف گرديد .\r\nسعى صفا و مروه يادآور گذشت و فداكارى حضرت ابراهيم ( ع ) و همسرش هاجر و نيز الهام‌بخش سعى و تلاش براى زندگى و نشانهء اميدوارى به حق تعالى است . انسان مىتواند در سعى صفا و مروه از خداوند بخواهد كه گذشت و فداكارى به او عنايت كند . يكى از اسراسر سعى صفا و مروه اين است كه با خداوند عهد ببنديم كه در گفتار و كردار خود صداقت و در زندگى حسن خلق داشته باشيم . به عهد خود وفا و قانون مواسات را بر زندگى خود حكمفرما كنيم . از سعى صفا و مروه مىتوان درسهاى اميدوارى ، تلاش و فداكارى در راه محبوب را آموخت .\r\n\r\nتقصير\r\nهنگامى كه سعى صفا و مروه به پايان رسيد ، حاجيان در كوه مروه تقصير مىكنند . تقصير از نظر فقهى آن است كه حاجى از سروصورت خود مويى بچيند يا ناخنى از انگشتان خود بگيرد . با اين كار حاجيان از احرام خارج مىشوند و كارهايى كه در مدت احرام بر آنها حرام بود ، برايشان حلال مىشود .\r\nتقصير از نظر عرفانى و اخلاقى تأكيد بر دو بعدى بودن انسان است ؛ يعنى در حالىكه انسان روح خود را تعالى مىبخشد ، بايد به جسم خود نيز توجه داشته باشد . يكى از معانى تقصير اين است كه حاجى به خداوند مىگويد :\r\n« خدايا به مطلوب و مقصود خود رسيدم و اكنون به سوى دنيا و مردم بر مىگردم ، زيرا مسلمان همان‌گونه كه بايد رابطه‌اش را با خداوند محكم كند ، با مردم نيز بايد رابطه‌اى استوار داشته باشد . » مسلمان در حالىكه به آخرت توجه مىكند ، بايد متوجه دنياى خود نيز باشد . قرآن كريم مىفرمايد :\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nو اتبغ فى ما اتيك اللّه الدار الاخرة و لا تنس نصيبك من الدنيا . « 1 »\r\nو از آنچه خداوند به تو ارزانى داشته است ، سراى آخرت را جويا باش و بهره‌ات را از دنيا فراموش مكن .\r\nامام صادق ( ع ) در اين زمينه مىفرمايد : « از ما نيست كسىكه دنيا را فداى آخرت و آخرتش را فداى دنيا كند . »\r\nشايسته است همهء مسلمانان علاوه بر مسائل و احكام دينى ، به امور دنيا از جمله خانواده و اجتماع خود نيز توجه كند . كسىكه همهء هم‌ّوغم خود را بر امور اخروى مصروف مىدارد و از زندگى خانوادگى و اجتماعى خود غافل مىماند ، در اسلام مطرود است و بر عكس آن نيز چنين است . كسى نبايد فقط به امور دنيوى مشغول شود و از آخرت غفلت ورزد .\r\nپس يكى از معانى ديگر تقصير اين است كه مسلمان با خداوند پيمان مىبندد كه مانند مسلمان واقعى در حالىكه به خداوند توجه دارد ، به مردم و جامعهء خود نيز توجه داشته باشد ؛ در حالىكه به آخرت فكر مىكند ، به دنيا نيز بينديشد . امام حسن ( ع ) هنگام شهادت به جناده فرمودند :\r\n« اعمل لدنياك كانك تعيش ابدا و اعمل لاخرتك كانك تموت غدا . » « 2 » براى دنيايت چنان عمل كن كه گويى تا قيامت زنده هستى و براى آخرتت چنان باش كه گويى فردا از دنيا مىروى .\r\nاين پنج عمل ؛ يعنى احرام بستن ، طواف ، نماز طواف ، سعى بين صفا و مروه و تقصير را عمره مىگويند . در اينجا اعمال عمره تمام مىشود و حاجى از احرام بيرون مىآيد .\r\n\r\n\r\n","description":"","footnote":"\r\n( 1 ) . قرآن ، قصص / 77 .\r\n( 2 ) . بحار الانوار ، ج 44 ، ص 139 .\r\n","page_name":" 121 ","page_number":121},
  {"content":"\r\n\r\n\r\nوقوف در عرفات\r\nكسانىكه به حج تمتع مىروند ، علاوه بر عمره بايد اعمال ديگرى انجام دهند . يكى از اين اعمال ، وقوف در عرفات است . شب نهم ذى الحجه ، حاجيان از مسجد الحرام براى دومين بار احرام مىبندند .\r\nاحرام دوم نكتهء مهمى به انسانها مىآموزد و آن اين است كه همان‌گونه كه جسم به غذا نياز دارد و لازم است به طور مكرر به بدن غذا رسانده شود ، روح نيز چنين است . براى تغذيهء روح امر شده است كه به طور مرتب نماز بخوانيم و براى كامل شدن اين تغذيه نماز مستحبى و نماز شب هم بخوانيم ، همان‌طور كه اگر به جسم ما غذا نرسد يا به مقدار لازم نرسد ، جسم ضعيف مىشود يا از بين مىرود ، به روح نيز اگر غذا نرسد يا كم برسد ، به ضعف مبتلا مىشود ياحتى ممكن است بميرد . انسانى كه روحش بميرد ، مشكلات زيادى براى او و اجتماعش به وجود مىآيد . نماز ، رابطهء با خداوند ، خدمت به خلق خدا باانگيزهء نزديكى به خداند ، حج و ساير عبادات اسلامى به منزله غذاى روح هستند .\r\nاحرام بستن براى بار دوم از مسجد الحرام انجام مىشود و بعد از آن مسلمانان به سوى سرزمين عرفات حركت مىكنند . حاجيان در عرفات نصف روز مىمانند و در اين مدت كم مىتوانند راه صد ساله را طى كنند . به ذلّ عبوديت و عزّ ربوبيت معرفت پيدا كنند و ربط حادث به قديم را بشناسند .\r\nعرفه شناخت اين حقيقت است كه موجودى جز خداوند در اين جهان نيست و بقيهء موجودات جلوه‌اى از وجود بارى تعالى هستند . در عرفات انسان به حقيقت قرآن ، نبوت ، امامت و معاد عرفان پيدا مىكند . در آنجا همه چيز يافتنى است ، نه دانستنى و آنچه براى انسان مفيد است ، يافتنىهاست .\r\nدرك معارف دين تقليدى نيست و ما بايد آن را با استدلال بياموزيم .\r\nكسانىكه به وجود خداوند يقين دارند و به قرآن ، نبوت ، امامت و معاد معتقد\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nهستند ، اعتقادات آنان بايد با استدلال همراه باشد ؛ يعنى عقل آنها اين معتقدات را باور كند و به اين ، علم يا دانستنى مىگويند . اگر از هر انسان با ايمان و تحصيل كرده‌اى سؤال شود كه به چه دليل خداوند عادل است ؟ او بايد پاسخى براى اين سؤال داشته باشد ، و گرنه در مشكلات زندگى ، خود را گم مىكند و ممكن است با دل و زبان عدالت خداوند را منكر شود .\r\nكسانىكه ايمان تقليدى دارند ، ممكن است در عدالت خداوند شك كنند و اگر در اين زمينه تلاش علمى نكنند ، ايمان تقليدى آنان را نابود مىكند تا جايى كه در عقايدى چون نبوت ، امامت و معاد نيز شك مىكنند .\r\nبنابراين ، اصول دين را بايد با استدلال قبول كنيم . اينها همه دانستنى است و اين معارف دانستنى در تعالى انسان اثر چندانى ندارد و نمىتواند انسان را در جزر و مدهاى زندگى حفظ كند . آن چيزى كه انسان را در برابر مشكلات حفظ مىكند ، يافتنىهاست .\r\nيافتنى اين است كه انسان از عمق جان به خداوند معرفت پيدا كند و او را باور نمايد و اين داراى مراتبى است . مرتبهء نخست آن علم اليقين است كه دانش استدلالى است ؛ مرتبه بالاتر آن عين اليقين است كه يافتن از راه حواس است و مرحلهء سوم كه بالاترين مرتبه معرفت است ، حق اليقين نام دارد ، در اين مرحله ، عارف در حق فانى مىشود و جز حق نمىبيند . اين مراحل مانند مراتب نور است ، همان‌طور كه نور شمع ، نور لامپ و نور خورشيد هر سه نور و روشنىبخش هستند ، اما هركدام باديگرى متفاوت است ، مراحل شناخت خداوند نيز همين‌طور است .\r\nيافتنىها در نهايت به عصمت منتهى مىشود . عصمتى كه ما براى اولياى دين خود قايل هستيم ، از يافتنىها ناشى مىشود . بر اثر يافتنىهاست كه انسان از نظر روحى از قدرتى برخوردار مىشود كه از پيشامدهاى ناگوار نه تنها ناراحت نمىشود ، بلكه از آنها درجهت زندگى صحيح استفاده مىكند و\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nهيچ‌گاه در برابر مشكلات لب به شكوه نمىگشايد و در برابر مشيّت الهى ناشكرى و ناسپاسى نمىكند . نمونهء چنين انسانى حضرت زينب ( س ) است .\r\nآن حضرت در حادثهء عاشورا مصايب زيادى را تحمل كرد ، فرزندان ، برادران و خويشان خود را در راه خدا از دست داد و همراه زنان و كودكان خاندان پيامبر ( ص ) به اسارت دشمن درآمد . با وجود اين ، آن بانوى بزرگوار در مجلس يزيد در جواب دشمن كه به اوگفت : « ديدى خداوند بر سر شما چه آورد ؟ » با شجاعت و شهامت پاسخ مىدهد : « ما رأيت الا جميلا ؛ من جز خوبى از خداوند نديدم . » اين همه شجاعت و سلحشورى حاصل يافتنىهاست ، نه دانستنىها .\r\nحج واقعى يافتنىهاى انسان را افزايش مىدهد ، به ويژه در عرفات و مشعر الحرام انسان مىتواند به يافتنىهاى بيشترى دست يابد . عرفات و مشعر مكانهايى هستند كه حاجى در آنها به تأمل در رابطهء خود با خداوند مىپردازد .\r\nوقوف در عرفات و مشعر الحرام از اركان حج به شكار مىرود . اگر انسان متوجه باشد ، در عرفات و مشعر مىتواند يافتنىها را بيابد و در آنجا با تمام وجود خود با خداوند رازونياز كند و با چشم و گوش دل حقايقى را ببيند يا بشنود .\r\nاگر كسى توفيق آن‌رانيافت كه در مكه و عرفات حضور يابد ، بهترين جا براى يافتنىها نماز است . البته ، نمازهايى كه روح داشته باشد و با حضور قلب خوانده شود . در ساير عبادات نيز اگر با حضور قلب و توجه به خداوند همراه باشد ، يافتنىها را مىتوان به دست آورد . اگر روزه با حضور قلب باشد و انسان در هنگام روزه‌دارى مرتكب گناهى نشود ، مىتواند به يافتنىهاى زيادى دست پيدا كند . اين يافتنىها در وقت افطار و سحر بيشتر است .\r\nبزرگترين يافتهء روزه‌دار اين است كه در روز عيد فطر حاكميت خداوند بر دل\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nخود را احساس كند .\r\nحاصل وقوف در عرفات اين است كه انسان به آنچه از شناختها و يافتنىها نيازمند است ، دست مىيابد . حاجيان بايد از ظهر تا غروب روز نهم در سرزمين عرفات وقوف نمايند و سپس با دلى نورانى و سرشار از معرفت الهى به سوى سرزمين مشعر الحرام حركت كنند .\r\n\r\nوقوف در مشعر الحرام\r\nسرزمين مشعر الحرام تقريبا در ده كيلومترى عرفات و در مسير مكه قرار دارد . صدها هزار نفر از سراسر جهان با لباس احرام ، در حالىكه در بيابان عرفات مورد لطف و بخشايش پروردگار قرا رگرفته‌اند ، براى ادامهء اعمال حج به سرزمين مقدس مشعر مىروند .\r\nزمان وقوف در مشعر ، فاصله زمانى بين طلوع فجر و طلوع خورشيد است . در اين زمان روحانى كه براى عبادت مناسبترين زمان است ، حاجيان در بيابان ملكوتى مشعر به عبادت مىپردازند ، نماز و دعا مىخوانند و رابطهء خود را با خداوند محكم مىكنند .\r\nمشعر از ريشهء شعور به معناى آگاهى است . انسان در آن سرزمين شعور پيدا مىكند ؛ يعنى آنچه را دل در عرفات يافته است ، به چشم ، گوش و ديگر اعضاى بدن مىدهد . در حديثى نقل شده است :\r\n« مااخلص عبد لله عزّ و جلّ اربعين صباحا الا جرت ينابيع الحكمة من قلبه على لسانه . » « 1 »\r\nكسىكه چهل روز با خلوص كامل براى خدا باشد ، چشمه‌هاى حكمت از قلب او به زبانش جارى مىشود .\r\nبنابراين حديث ، اگر كسى چهل روز خودش را براى خدا خالص كند ؛ يعنى نه\r\n\r\n\r\n","description":"","footnote":"\r\n( 1 ) . همان ، ج 70 ، ص 242 .\r\n","page_name":" 125 ","page_number":125},
  {"content":"\r\n\r\nتنها گفتار و كردار ، بلكه دل او نيز خدايى شود ، چشمه‌هايى از حكمت و معرفت در دل او مىجوشد ؛ به عباردت ديگر ، يافتنىها را مىيابد ، سپس حكمتهايى كه دل شخص به دست آورده است ، بر زبان او جارى مىشود ؛ يعنى دل معرفت را به تمام اعضاى بدن مىدهد و چشم ، گوش ، زبان ، دست و پاى انسان خداگونه مىشود .\r\nزمانى كه حاجى از مشعر الحرام بيرون مىرود ، روز عيد است و اينچنين استنباط مىشود كه خداوند مىخواهد به او عيدى بدهد . اگر انسان شايستگى يافته باشد كه در عمره ، عرفات و مشعر خودش را به خدا بدهد ؛ يعنى تمام وجود خود را فداى حق كند ، خداوند نيز خودش را به او عيدى مدهد و دل حاجى عرش الهى مىشود و خداوند بر دل او حاكم مىگردد .\r\n\r\nوقوف در منى\r\nصبح روز عيد قربان ، هنگام طلوع آفتاب ، حاجيان از مشعر الحرام به سوى منى مىروند . سرزمين منى جاذبه‌هاى بسيارى دارد . سرزمينى است كه پررمز وراز كه نويدبخش رجا و رحمت الهى براى حاجيان است . حاجيان با اميد فراوان به رحمت و غفران الهى به سرزمين منى وارد مىشوند .\r\nبا ورود به سرزمين منى ، نخستين وظيفهء حاجيان رمى جمره است . رمى جمره ؛ يعنى پرتاب كردن سنگ به ستونى كه نماد شيطان است . فلسفهء رمى جمره به حكايتى از زندگى پيامبر بزرگ توحيد ، حضرت ابراهيم ( ع ) بر مىگردد .\r\nحضرت ابراهيم ( ع ) از طرف خداوند فرمان يافت تا فرزند خود ، حضرت اسماعيل ( ع ) ، را قربانى كند . حضرت ابراهيم ( ع ) فرمان حق را پذيرفت و تصميم گرفت تا دستور الهى را اجرا كند . آن حضرت به فرزند خود فرمودند :\r\nانى ارى فى المنام انى اذبحك ماذا ترى . « 1 » يعنى در خواب از سوى\r\n\r\n\r\n","description":"","footnote":"\r\n( 1 ) . قرآن ، صافات / 102 .\r\n","page_name":" 126 ","page_number":126},
  {"content":"\r\n\r\nپروردگار به من وحى شده است كه تو را در راه حق قربانى كنم ، تا نظر تو چه باشد . حضرت اسماعيل ( ع ) در جواب پدر عرض كرد : يا ابت افعل ما تؤمر ستجدنى ان شاء اللّه من الصابرين . « 1 » اى پدر ! آنچه به آن امر شده‌اى ، انجام بده ! به اميد خداوند مرا از صابران خواهى يافت .\r\nحضرت ابراهيم ( ع ) به محل جمرهء اولى رفت . شيطان هم بارى وسوسهء او به آنجا رفت تا او را به سرپيچى از فرمان الهى تشويق كند ، ولى حضرت ابراهيم ( ع ) با پرتاب كردن سنگهايى به شيطان ، او را از خود دور كرد . آن حضرت در جمرهء دوم نيز شيطان را ديد و به سوى او سنگ انداخت ، سرانجام در جمرهء عقبه نيز شيطان را با پرتاب كردن سنگ از خود دور كرد و عمل آن حضرت در تاريخ به صورت سنت درآمد .\r\nدر روز عيد قربان ، حاجيان فقط رمى جمرهء عقبه مىكنند و با سنگريزه‌هايى كه در مشعر جمع كرده‌اند ، به طرف ستون سوم كه از دو ستون ديگر بزرگتر است ، هفت سنگ پرتاب مىكنند ؛ به عبارت ديگر ، در آنجا بت بزرگ را رمى مىكنند و آن را مىشكنند . جمرهء عقبه سمبل بت بزرگ است و بزرگترين بت ، نفس اماره است كه انسان را به انجام دادن بديها امر مىكند و سرسخت‌ترين دشمن انسان هم اوست . چنان‌كه در حديث آمده است :\r\n« اعدى عدوك نفسك التى بين جنبيك . » « 2 »\r\nبزرگترين دشمن تو نفس توست كه در نهاد تو قرار دارد .\r\nهنگامى كه انسان بهجمرهء عقبه سنگ پرتاب مىكند ، بايد با اراده و معرفت اين كار را انجام دهد و از صميم قلب بر نفس اماره حمله كند ، سرّ سنگ زدن به جمرهء عقبه اين است كه خدايا بت درونى خود و نفس اماره را مىشكنم يا آن را كنترل و مهار مكنم . نفس اماره را كه مانند اسب چموش و سركشى است ، مىتوان با زدن دهنه مهار كرد و بر آن تسلط يافت .\r\n\r\n\r\n","description":"","footnote":"\r\n( 1 ) . قرآن ، صافات / 102 .\r\n( 2 ) . بحار الانوار ، ج 70 ، ص 36 .\r\n","page_name":" 127 ","page_number":127},
  {"content":"\r\n\r\nآزاد گذاشتن نفس اماره موجب روز مصيبتهاى زيادى براى انسان مىشود و اين نفس مانند مركبى سركش انسان را به هرجا كه مىخواهد ، مىبرد . مهمترين عامل در كنترل نفس اماره ، تقويت ايمان و معرفت به مبدأ و معاد است . هنگام رمى جمره ، حاجى بايد خاطرهء سنگ زدن حضرت ابراهيم ( ع ) به شيطان را در نظر بياورد و مانند آن حضرت ، بر شياطين درون و برون سنگ بزند و آنان را از خود براند .\r\nبعد از رمى جمرهء عقبه ، حاجى بايد دو عمل واجب ديگر را نيز انجام دهد .\r\nاين دو عمل عبارت‌اند از : قربانى و حلق .\r\nقربانى كردن نيز مانند سعى صفا و مروه از شعاير الهى است و از روزگاران قديم ، از زمان حضرت آدم ( ع ) وجود داشته است . قرآن شريف دربارهء هابيل و قابيل ، دو پسر حضرت آدم ( ع ) ، مىفرمايد :\r\nاذ قربا قربانا فتقبل من احدهما و لم يتقبل من الاخر قال لاقتلنّك قال انما يتقبل اللّه من المتقين . « 1 »\r\nآن‌گاه كه آن دو قربانى كردند ، قربانى يكى از آنها پذيرفته شد و از ديگرى پذيرفته نشد . گفت : تو را مىكشم . گفت : خدا قربانى پرهيزگاران را مىپذيرد .\r\nبنابراين ، از همان ابتداى خلقت انسان ؛ يعنى از زمان حضرت آدم ( ع ) و پسرانش قربانى نيز رواج يافت و قربانى كردن نشانهء آن بود كه صاحب قربانى حاضر است همه‌چيز خود را در راه حق فدا كند .\r\nحضرت ابراهيم ( ع ) نيز مىخواست فرزندش رادر راه حق قربانى كند .\r\nداستان آن نيز چنين است كه آن حضرت به سرزمين منى رفت تا فرزند را قربانى كند . وقتى كارد را بهگلوى فرزند كشيد ، كارد گلوى اسماعيل ( ع ) را نبريد . حضرت ابراهيم ( ع ) كارد را تيز كرد و دوباره بر گلوى فرزند كشيد ، باز\r\n\r\n\r\n","description":"","footnote":"\r\n( 1 ) . قرآن ، مائده / 27 .\r\n","page_name":" 128 ","page_number":128},
  {"content":"\r\n\r\nكارد نبريد ، در آن هنگام حضرت جبرئيل نازل شد و فرمود :\r\nقد صدقت الرّءيا انا كذلك نجزى المحسنين ، ان هذا لهو البلؤ المبين و فديناه به ذبح عظيم . « 1 »\r\nبه راستى كه خوابت را به حقيقت پيوستى و ما نيكوكاران را چنين پاداش مىدهيم . اين آزمايشى آشكارا بود و او را به ذبحى بزرگ باز خريديم .\r\nآن‌گاه جبرئيل فرمود : « از امتحان موفق بيرون آمدى و قربانى تو پذيرفته شد .\r\nاين گوسفند را به جاى فرزندت ذبح كن ! » و اين عمل در دين اسلام سنت شد و مسلمانان براى يادآورى آن خاطرات و فداكاريها روز عيد قربان در منى قربانى مىكنند .\r\nدر حجة الوداع ، پيامبر اكرم ( ص ) ، حضرت على ( ع ) و اطرافيانشان نزديك به هفتاد شتر ذبح كردند و اين نشانهء ايمان و عشق حقيقى به خداوند است .\r\nذبح حيوان در منى ، نماد گذشت و فداكارى است . رمزى براى ذبح هوىو هوس است . قربانى به معناى اين است كه خدايا از بهترين مالم در راه تو مىگذرم و حاضرم همه‌چيزم را فداى تو كنم . در اسلام سفارش شده است كه حاجيان در منى سالمترين و فربه‌ترين حيوانهاى حلال‌گوشت مانند شتر ، گاو و گوسفند را ذبح كنند . در قربانى ، هدف اصلى گذشت از مال و دارايى و اظهار عشق و علاقه به خداوند است . قرآن كريم مىفرمايد :\r\nلن ينال اللّه لحومها و لا دماؤها و لكن يناله التقوى منكم . « 2 »\r\nگوشت و خون اين شتران به خدا نمىرسد . آنچه به او مىرسد ، پرهيزگارى شماست .\r\n\r\n\r\n","description":"","footnote":"\r\n( 1 ) . قرآن ، صافات / 107 .\r\n( 2 ) . قرآن ، حج / 37 .\r\n","page_name":" 129 ","page_number":129},
  {"content":"\r\n\r\nهدف از قربانى كردن ، شكوفايى روح ايثار ، فداكارى و قرب به حق تعالى و به دست آوردن تقوا براى حاجيان است . گذشت از مال در راه خداوند و به قصد قربت ، عامل شكوفا شدن روحيهء تقوا و پرهيزگارى در انسانهاست .\r\nدر روايات آمده است كه با ريختن اولين قطرهء خون قربانى ، خداوند گناهان صاحب آن را مىآمرزد . رمى جمره و قربانى كردن ، خاطراتى از آزمايشها و فداكاريهاى حضرت ابراهيم ( ع ) است كه به وسيلهء پيامبر اكرم ( ص ) در دين اسلام آورده شده است تا مسلمانان اين خاطره‌ها را فراموش نكنند و از آنها پندهاى فراوان بگيرند .\r\nبعد از قربانى كردن ، وظيفهء حاجى انجام دادن حلق يا تقصير در منى است .\r\nحلق ؛ يعنى تراشيدن موى سر و تقصير به معناى كوتاك كردن موى سر ، صورت يا گرفتن ناخن است . در مورد حلق و تقصير در ميان فقها اختلاف نظر وجود دارد . عده‌اى از آنان معتقدند ، كسانىكه براى اولين بار به حج تمتع مىروند ، بايد حلق و بقيه تقصير كنند . برخى ديگر عقيده دارند كه مطلقا تقصير براى همهء حاجيان كفايت مىكند و تراشيدن موى سر لازم نيست . بنابراين ، لازم است هريك از مسلمانان در اين زمينه و در ساير مناسك حج از مراجع تقليد خود تبعيت كنند .\r\nتراشيدن موى سر علامت عبوديت ، ذلت و خوارى بنده و اظهار بندگى در برابر حق تعالى است ؛ به عبارت ديگر ، حاجى با عمل حلق به خداوند اظهار مىدارد كه خدايا ! بندهء خالص تو هستم و بردهء شيطان و هوىوهوس نيستم .\r\nخدايا ! ديگر هيچ‌كس و هيچ‌چيز را جز تو پرستش نمىكنم . خدايا ! ديگر در برابر طاغوت و نفس اماره سر فرود نمىآورم .\r\nبعد از حلق يا تقصير ، كارهايى كه در زمان احرام بر حاجى حرام بود ، بجز چند عمل ، براى او حلال مىشود . وقتى اعمال منى در روز عيد تمام مىشود ، حاجيان دو شب ديگر هم لازم است در منى بيتوته كنند و از غروب تا\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nنيمه‌هاى شب در آن سرزمين مقدس بمانند .\r\nتوقف در منى براى حاجى خيلى لذتبخش است ، به ويژه انجام دادن عبادتهاى مستحبى در نيمه‌هاى شب خيلى ارزشمند است . در روز يازدهم و دوازدهم حاجيان بار ديگر رمى جمره انجام مىدهند . درا ين دو روز آنان سه ستون را كه نمادهاى مختلف شيطان و طاغوت است ، سنگباران مىكنند . در رمى جمرهء اولى زبان حال حاجى اين است : « خدايا ! از اين پس شيطان را از خود مىرانم و از او متابعت نمىكنم . » در رمى جمرهء دوم مىگويد : « خدايا ! از كافران و مردم شيطان صفت پيروى نمىكنم » و سرانجام در رمى جمرهء عقبه سخن حاجى اين است : « خدايا ! از شياطين جنّى و انسى بدتر ، نفس اماره من است كه او را كنتر و مهار خواهم كرد و به دنبال خواهشهاى نفس اماره نخواهم رفت . »\r\nماندن در منى ، به دست آوردن رحمت الهى است كه مقدمهء آن سنگ زدن به شيطانهاى جنّى و انسى و نفس اماره است . تكرار پرتاب كردن سنگ به شيطان در سه روز متوالى نشانهء مبارزهء مستمر با شيطان به منظور حاكم كردن خداوند بر وجود انسان است .\r\nبا تمام شدن اعمال منى ، آرزوها نيز در آنجا پايان مىيابد و حاجى بايد سعى كند تا اميدش به يأس مبدل نشود . بهترين دستاورد حاجى از وقوف در منى ، حاكم كردن خدا بر دل و جان خويش است . اگر حاجى به اين امر موفق نشد ، بايد دست‌كم سعى كند محبت خدا رادر دل خود جاى دهد ، اگر اين هم ميسر نشد ، بايد بكوشد اخلاق نيكو در خود ايجاد كند . اگر حاجى نتوانست در منى اين فضايل را كسب كند ، حج او برايش بهره‌اى نداشته است .\r\nنشانهء اينكه اعمال حاجى در منى دستاورد معنوى داشته ، اين است كه وجود او از رذايلى چون غيبت ، تهمت ، پرخاشگرى ، ربا و رشوه‌خوارى و ظلم به مردم و مانند آن پاك مىشود و به جاى آن فضايلى چون خيرخواهى ،\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nنوعدوستى ، حق طلبى ، عدالتجويى و مانند آن در وجود او پا مىگيرد .\r\n\r\nاعمال پايانى حج\r\nپس از آنكه حاجيان در منى حلق يا تقصير كردند ، همهء امورى كه بر آنان حرام بود ، بجز همسر ، بوى خوش و شكار بر آنان حلال مىشود . حاجيان بعد از منى به سوى مكه رهسپار مىشوند تا بقيهء اعمال حج را در آنجا انجام دهند .\r\nحاجيان با ورود به مكه ، طواف ، نماز طواف ، سعى صفاومروه ، طواف نساء و نماز طواف نساء را انجام مىدهند و بدين ترتيب از احرام خارج مىشوند . طريقهء انجام دادن اين مناسك مانند اعمال عمره است .\r\nانجام دادن اين اعمال در حاجى آمادگى روحى به وجود مىآورد تا بتواند بر غرايز حيوانى خود مسلط شود . طواف كردن خانهء خدا براى دومين بار ، به دليل آناست كه حاجى دوباره رابطهء خود را با خداوند محكم كند و همه‌چيز را در راه دوست فدا كند تا خداوند به او پاسخ دهد . اگر پروردگار لبيك حاجى را اجابت كند ، او به مقصود خود رسيده است .\r\nبدين ترتيب ، اعمال حج به پايان مىرسد ، در حالىكه حاجى به هدفهاى باارزشى دست يافته و فضيلتهاى زيادى را به دست آورده است و مىتواند با دستانى پربار از معنويت و چهره‌اى تابناك از نور الهى به وطن خود باز گردد .\r\n\r\n","description":"","footnote":"","page_name":" 132 ","page_number":132},
  {"content":"\r\n . \r\n","description":"","footnote":"","page_name":" 133 ","page_number":133},
  {"content":"\r\n\r\n\r\nفصل ششم : جهاد\r\nيكى از وظايف اساسى مسلمانان ، كوشش در فهميدن معارف و احكام اسلام و ترويج اين آيين مقدس است . مسلمانان بايد در راه انجام دادن اين وظيفهء مهم به هر روش ممكن و پسنديده از جمله تبيين عقايد و احكام اسلامى ، صرف مال در راه تأليف قلوب و جلب توجه ديگران و در صورت لزوم فدا كردن جان و مال در اين راه بكوشند .\r\nكوشش و فداكارى در راه عقيده و نشر آن را جهاد مىگويند . جهاد در لغت بهمعناى فعاليت ، تلاش و تحمل زحمت است و در قرآن كريم به عنوان يكى از مهمترين برنامه‌هاى عتقادى و عملى مسلمانان از آن ياد شده است .\r\nجهاد از نظر اسلام به معناى آن است كه مسلمان بايد در راه اعتلاى توحيد ، برقرارى احكام و قوانين اسلامى ، ترويج شعاير ايمان و برافراشتن پرچم الهى با تمام امكانات خود حتى با گذشتن از جان و سلامت خويش مبارزه و كوشش كند .\r\n\r\nاهميت جهاد\r\nجهاد امر مقدسى است كه در دين اسلام مورد تأكيد فراوان قرار گرفته است .\r\nاگر جهاد و حكم الهى دربارهء آن نبود ، كيان اسلام در معرض خطر قرار\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nمىگرفت . قرآن شريف پس از هرچند آيه‌اى دستور جهاد مىدهد يا از فضيلت آن سخن مىگويد و بيشترين آيات آن ، بعد از معاد ، دربارهء جهاد و فضيلتهاى آن است .\r\nقرآن كريم مؤمنان را به پيكار و جهاد در راه خداوند تشويق و فضيلت و پاداش بزرگى را براى آنان ذكر كرده است و مجاهدان در راه خداوند را بر نشستگان برترى داده است . آنجا كه مىفرمايد :\r\nلا يستوى القاعدون من المؤمنين غير اولى الضرر و المجاهدين فى سبيل اللّه باموالهم و انفسهم ، فضل اللّه المجاهدين باموالهم و انفسهم على القاعدين درجة و كلا وعد اللّه الحسنى و فضل اللّه المجاهدين على القاعدين اجرا عظيما . « 1 »\r\nمؤمنانى كه بىهيچ رنج و آسيبى از جنگ سر بر مىتابند ، با كسانىكه به مال و جان خويش در راه خدا جهاد مىكنند ، برابر نيستند . خداوند كسانى را كه به مال و جان خويش جهاد مىكنند ، بر آنان‌كه از جنگ سر مىپيچند برترى داده است و خدا همه را وعده‌هاى نيكو داده است و جهادكنندگان را بر آنها كه از جهاد سر مىتابند ، به مزدى بزرگ برترى داده است .\r\nهمچنين ، قرآن شريف كسانى را كه از شركت در اين امر مقدس خوددارى مىورزند و در راه جنگ و جهاد دچار ترس و بيم مىشوند و از خود سستى و ضعف نشان مىدهند ، مورد نكوهش قرار مىدهد و مىفرمايد :\r\n« اى كسانىكه ايمان آورده‌ايد ! چيست كه چون به شما گويند كه براى جنگ در راه خدا بسيج شويد ، گويى به زمين\r\n\r\n\r\n","description":"","footnote":"\r\n( 1 ) . قرآن ، نساء / 95 .\r\n","page_name":" 135 ","page_number":135},
  {"content":"\r\n\r\nمىچسبيد ؟ آيا به جاى زندگى دنيا راضى شده‌ايد ؟ متاع اين دنيا در برابر متاع آخرت جز اندكى هيچ نيست . اگر به جنگ بسيج نشويد ، خدا شما را به شكنجه‌اى دردناك عذاب مىكند و قوم ديگرى را به جاى شما برمىگزيند و به خدا نيز زيانى نمىرسانيد كه خدا بر هر كارى تواناست . » « 1 »\r\nقرآن مجيد جهاد را سر لوحهء اعمال مسلمانان معرفى مىكند و در سورهء صف ، پس از ايمان به خداوند و پيامبر اكرم ( ص ) به ذكر مجاهده در راه خدا مىپردازد ، زيرا جهاد فى سبيل اللّه موجب نجات از گرفتارى و بدبختى مسلمانان و مايهء سربلندى و آزادگى آنان است . قرآن كريم مىفرمايد :\r\nتؤمنون باللّه و رسوله و تجاهدون فى سبيل اللّه باموالكم و انفسكم ذلكم خير لكم ان كنتم تعلمون . « 2 »\r\nبه خداوند و رسول او ايمان بياوريد و در راه خدا با اموال و جانهاى خود كوشش كنيد . اين براى شما بهتر است ، اگر بدانيد .\r\nدر سايهء جهاد در راه خداوند ، امور دين و دنياى مسلمانان اصلاح و سعادت دنيا و آخرت نصيب آنان مىشود . چنانچه مسلمانان به جهاد قيام نكنند ، كفر ، ظلم و فساد جامعه را فرا مىگيرد و ستمگران و مستبدان بر زندگى آنان و نيز جامته بشرى مسلط مىشوند و چنين امتى هرگز به فلاح و رستگارى نايل نمىشود .\r\nبقاى عظمت مسلمانان مرهون جهاد است و اگر آنان به اين امر مهم اهتمام نورزند ، دشمنان اسلام نقشه‌هاى شوم و شيطانى خود را به كار مىگيرند و به مسلمانان آسيب فراوانى مىرسانند ، به سرزمين آنان حمله مىكنند و تمام امكانات و منابع آنان را به غارت مىبرند .\r\n\r\n\r\n","description":"","footnote":"\r\n( 1 ) . قرآن ، توبه / 38 - 39 .\r\n( 2 ) . قرآن ، صف / 11 .\r\n","page_name":" 136 ","page_number":136},
  {"content":"\r\n\r\nروايات فراوانى از پيامبر اكرم ( ص ) و امامان معصوم ( ع ) دربارهء اهميت جهاد نقل شده است و در اينجا به ذكر چند روايت مىپردازيم . پيامبر اكرم ( ص ) مىفرمايند :\r\n« احب الاعمال الى اللّه الصلاة لوقتها ثم برّ الوالدين ثم الجهاد فى سبيل اللّه . » « 1 »\r\nبهترين كارها نزد خداوند نماز به موقع ، سپس نيكى به پدر و مادر و آن‌گاه جهاد در را خداست .\r\nپيامبر اكرم ( ص ) در حديث ديگرى مىفرمايند : « اوج مسلمانى ، جهاد در راه خداوند است كه جز مسلمانان برجسته بدان نرسند . » « 2 »\r\nحضرت على ( ع ) در اهميت جهاد مىفرمايند :\r\n« ان الجهاد باب من ابواب الجنة فتحه اللّه لخاصّة اوليائه و هو لباس التقوى و درع اللّه الحصينة و جنته الوثيقة . . . » « 3 »\r\nبه راستى ، جهاد درى از درهاى بهشت است كه خداوند آن‌را براى دوستان برگزيده‌اش گشوده است ، جهاد لباس تقوا ، زره محكم و سپر مطمئن الهى است .\r\nامام باقر ( ع ) فرمودند : « اصل اسلام ، نماز ، فرع آن زكات و اوج عظمت آن جهاد است . » « 4 »\r\n\r\nفضيلت جهاد و مجاهد\r\nدر قرآن كريم آيات متعددى وجود دارد كه فضيلت و برترى جهاد را نسبت به اعمال ديگر بيان مىكند . در سورهء توبه مىفرمايد :\r\nاجعلتم سقاية الحاجّ و عماره المسجد الحرام كمن آمن باللّه\r\n\r\n\r\n","description":"","footnote":"\r\n( 1 ) . نهج الفصاحه ، ص 13 .\r\n( 2 ) . همان ، ص 339 .\r\n( 3 ) . بحار الانوار ، ج 100 ، ص 8 .\r\n( 4 ) . همان ، ج 66 ، ص 392 .\r\n","page_name":" 137 ","page_number":137},
  {"content":"\r\n\r\nو اليوم الآخر و جاهد فى سبيل اللّه لا يستوون عند اللّه و اللّه لا يهدى القوم الظالمين . « 1 »\r\n« آيا آب دادن به حاجيان و عمارت مسجد الحرام را با عمل كسىكه به خدا و روز قيامت ايمان آورده و در راه خدا جهاد كرده است ، برابر مىدانيد ؟ نه ، نزد خدا برابر نيستند و خدا ستمكاران را هدايت نمىكند . آنان‌كه ايمان آوردند و مهاجرت كردند و در راه خدا به مال و جان خويش جهاد كردند ، نزد خدا درجه‌اى عظيمتر دارند و كام‌يافته‌گان‌اند . »\r\nرسول اكرم ( ص ) در فضيلت مجاهد مىفرمايند : « خداوند سه كس را دوست دارد : كسىكه شب برخيزد و كتاب خدا را بخواند ؛ كسىكه با دست راست خود صدقه دهد و آن را از دست چپ خود مخفى دارد و كسىكه با گروهى به جنگ برود و يارانش بگريزند و او در برابر دشمن بايستد . » « 2 »\r\nامام رضا ( ع ) نيز دربارهء فضيلت مجاهدان در راه خدا چنين فرمودند :\r\n« للجنة باب يقال له باب المجاهدون ، يمضون اليه فاذا هو مفتوح و هم متقلدون سيوفهم و الجمع فى المواقف و الملائكة ترحب بهم . . . » « 3 »\r\nبهشت را درى است كه آن را در مجاهدان نام نهاده‌اند و مجاهدان از آن در به بهشت وارد مىشوند ، در حالىكه شمشيرهايشان را حمايل ساخته و در موقف گرد آمده‌اند و فرشتگان به آنها خوشامد مىگويند .\r\nدر فضيلت جهاد همين بس كه قرآن كريم آن را معامله و تجارت با خداوند و موجب دوستى حق تعالى معرفى مىكند . قرآن شريف مىفرمايد :\r\n\r\n\r\n","description":"","footnote":"\r\n( 1 ) . قرآن ، توبه / 19 - 20 .\r\n( 2 ) . نهج الفصاحه ، ص 257 .\r\n( 3 ) . بحار الانوار ، ج 100 ، ص 9 .\r\n","page_name":" 138 ","page_number":138},
  {"content":"\r\n\r\nان اللّه اشترى من المؤمنين انفسهم و اموالهم بان لهم الجنة يقاتلون فى سبيل اللّه فيقتلون و يقتلون وعدا عليه حقا فى التورية و الانجيل و القرآن و من اوفى به عهده من اللّه فاستبشروا بيعكم الذى بايعتم به و ذلك هو الفوز العظيم . « 1 »\r\nخداوند از مؤمنان جانها و مالهايشان را خريده است تا بهشت از آنان باشد . در راه خدا جنگ مىكنند ، چه بكشند يا كشته شوند ، و عده‌اى كه خدا در تورات و انجيل و قرآن داده است به حق بر عهدهء اوست و چه كسى بهتر از خدا به عهد خود وفا خواهد كرد ؟ بدين خريدوفروش كه كرده‌ايد ، شاد باشيد كه كاميابى بزرگى است .\r\nعلامهء طباطبايى ( ره ) در تفسير اين آيهء شريفه مىفرمايد :\r\n« كلمهء اشتراء به معناى قبول آن جنسى است كه در خريدوفروش در برابر پرداخت قيمت به انسان منتقل مىشود . خداى سبحان در اين آيه به كسانىكه در راه خدا با جان و مال خود جهاد مىكنند ، وعدهء قطعى بهشت مىدهد و مىفرمايد كه اين وعده را در تورات و انجيل هم داده است ، همان‌طور كه در قرآن مىدهد . خداوند اين وعده را در قالب تمثيل ريخته و آن را به خريدوفروش تشبيه كرده است ؛ يعنى خود را خريدار ، مؤمنان را فروشنده ، جان و مال ايشان را كالاى مورد معامله ، بهشت را قيمت و بهاى آن و تورات ، انجيل و قرآن را سند آن خوانده است و چه تمثيل لطيفى به كار برده است . در آخر مؤمنان را به اين معامله بشارت داده و به رستگارى عظيمى تهنيت داده است . » « 2 »\r\nقرآن كريم جهاد را موجب دوستى خداوند بيان مىكند و مىفرمايد :\r\n\r\n\r\n","description":"","footnote":"\r\n( 1 ) . قرآن ، توبه / 111 .\r\n( 2 ) . تفسير الميزان ، ج 9 ، ص 626 .\r\n","page_name":" 139 ","page_number":139},
  {"content":"\r\n\r\nان اللّه يحب الذين يقاتلون فى سبيله صفا كانهم بنيان مرصوص . « 1 »\r\nخداوند دوست دارد كسانى را كه در راه او در صفى به هم پيوسته همچون شالوده‌هاى سربى مىجنگند .\r\nبراساس اين آيهء شريفه ، كسانىكه در راه خداوند و برقراى دين الهى محكم و استوار به جهاد با مشركان و كافران بپردازند ، مورد محبت و دوستى حق تعالى قرار مىگيرند و اين منتهاى سعادت انسان است .\r\nقرآن كريم براى مجاهدانى كه در جبهه‌ها به شهادت مىرسند ، ارزش فراوانى قايل است و از روايات پيشوايان معصوم نيز اين نكته برداشت مىشود كه شهيدان راه خدا از مقام و منزلتى خاص برخوردار مىشوند .\r\nخداوند در قرآن مجيد درباره شهيدان مىفرمايد :\r\nو لا تحسبنّ الذين قتلوا فى سبيل اللّه امواتا بل احياء عند ربهم يرزقون . « 2 »\r\nكسانى را كه در راه خدا كشته شده‌اند مرده مپنداريد ، بلكه آنان زنده‌اند و نزد پروردگارشان روزى داده مىشوند .\r\nدر روايتى آمده است هنگامى كه مجاهد به شهادت مىرسد ، فرشتگان به زمين نازل مىشوند و او را به قصرى در بهشت مىبرند كه براى او تعبيه شده است و وسايل زندگى او را تا روز قيامت در آنجا فراهم مىكنند . روز قيامت ملايكه او را نزد پيامبر اكرم ( ص ) و زير لواى حمد مىبرند و شهيد از آنجا محشر را تماشا مىكند . هنگامى كه شهيد از آب كوثر سيراب شد ، همسر ، فرزند ، پدر ، مادر و اقوام خود را زير لواى حمد جمع مىكند و پروردگار عالم نيز به خاطر او همهء خويشان و خانواده‌اش را مورد بخشايش خود قرار مىدهد و آنان در بهشت در همسايگى امام حسين ( ع ) ، سرور شهيدان ،\r\n\r\n\r\n","description":"","footnote":"\r\n( 1 ) . قرآن ، صف / 4 .\r\n( 2 ) . قرآن ، آل عمران / 169 .\r\n","page_name":" 140 ","page_number":140},
  {"content":"\r\n\r\nسكنى مىگزينند .\r\nقرآن كريم و روايات پيشوايان معصوم ( ع ) اين نكته را به ما مىآموزد كه شهيدانى كه با نثار جان خود در راه خدا موجب عظمت و سربلندى اسلام مىشوند ، در بهشت در جوار پيامبر اكرم ( ص ) قرار مىگيرند و روز قيامت در صف اول و همرديف انبيا و اوليا مىايستند .\r\nحضرت رسول اكرم ( ص ) در فضيلت شهيدان فرمودند : « خداوند هفت فضيلت براى شهيدان راه خدا برشمرده است : با اولين قطرهء خونى كه از بدن شهيد بر زمين ريخته مىشود ، تمام گناهان او آمرزيده مىشود ؛ سر شهيد در كنار دو فرشته قرار مىگيرد و آنها گردوخاك از چهرهء او مىزدايند و به او خوشامد مىگويند ؛ از لباسهاى بهشتى بر اندام شهيد پوشانده مىشود ؛ در بهشت پذيرايىكنندگان براى معطر كردن شهيد بر يكديگر سبقت مىگيرند ؛ پيش از آنكه روح از پيكر شهيد جدا شود ، جايگاه خود را در بهشت مىبيند ؛ در بهشت به روح او گفته مىشود كه در هر جايگاه و مقامى كه مىخواهى اقامت كن ؛ شهيد به وجه اللّه نظر مىكند و چشمان او روشن مىشود و شادمان از اين است كه از الطاف مخصوص الهى برخوردار مىشود و خشنودى پروردگار را درك مىكند . » « 1 »\r\nحضرت على ( ع ) نخستين كسى است كه در راه مبارزه با كافران و دشمنان اسلام و به منظور برقرارى عدالت و مساوات ميان مسلمانان شمشير خود را با اين شعار حماسه‌آفرين كه گراميترين مرگ كشته شدن در راه خداست ، به كار برد و راه جهاد را براى همگان هموار كرد . آن حضرت در نهج البلاغه دربارهء فضيلت جهاد سخنان گهربارى فرموده و از مجاهدان راه خدا ستايش و تمجيد فراوان كرده است . ايشان در زمينهء شهادت مىفرمايند :\r\n« . . . ان اكرم الموت القتل ، و الذى نفس ابن ابى طالب بيده لالف ضربة بالسيف اهون على من ميتة على الفراش فى غير\r\n\r\n\r\n","description":"","footnote":"\r\n( 1 ) . وسائل الشيعه ، ج 11 ، ص 10 .\r\n","page_name":" 141 ","page_number":141},
  {"content":"\r\n\r\nطاعة اللّه . » « 1 »\r\nهمانا گراميترين مرگ كشته شدن است . سوگند به آن‌كه جان پسر ابو طالب به دست اوست ، تحمل هزار ضربت شمشير بر من آسانتر از جان دادن در بسترى است كه در غير طاعت خدا باشد .\r\nحضرت على ( ع ) همچنين كسانى را كه سستى مىكنند و از رفتن به ميدان جنگ و جهاد خوددارى مىكنند ، مورد نكوهش و انتقاد قرار داده است و مىفرمايد : « هركس جهاد را ترك كند ، لباس مذلت خواهد پوشيد . » « 2 »\r\nامير مؤمنان ( ع ) با سخنان پرشور خود تحول و حماسهء شورانگيزى در روح شيعيان ، در مقابل ستمگران به وجود آورد ، به همين دليل بايد ما شيعيان به راستى سپاسگزار مولايمان على ( ع ) باشيم ، زيرا آن حضرت با گفتار و عمل خود شيوهء مبارزه با ستمگران ، عهدشكنان و منحرفان را به ما آموخت .\r\n\r\nاقسام جهاد\r\nجهاد از ديدگاه اسلام داراى اقسامى است كه مهمترين آنها عبارت‌اند از :\r\nجهاد ابتدايى ، جهاد دفاعى وجهاد با نفس كه در اينجا به شرح اقسام مذكور مىپردازيم .\r\n\r\nجهاد ابتدايى\r\nدر اين نوع جهاد ، مسلمانان به منظور گسترش دين اسلام در سرزمينهاى كفر ، اعتلاى كلمهء توحيد ، برقرارى احكام اسلامى و نجات انسانها از گمراهى و نادانى به جهاد برمىخيزند .\r\nاين حركت جهادى در پاسخ به حمله و هجوم دشمن صورت نمىگيرد ، بلكه با هدف عرضهء دين اسلام به كافران و گسترش اين آيين نجات‌بخش در\r\n\r\n\r\n","description":"","footnote":"\r\n( 1 ) . نهج البلاغه ، خطبهء 122 .\r\n( 2 ) . همان ، خطبهء 27 .\r\n","page_name":" 142 ","page_number":142},
  {"content":"\r\n\r\nسراسر جهان تحقق مىپذيرد . در جهاد ابتدايى ، هدف مسلمانان اساسا كشورگشايى و تجاوز به حقوق آزاديهاى انسانهاى ديگر و گرفتن اموال آنان نيست ، بلكه منظور اصلى آنان دعوت مردم به دين اسلام ، گسترش حقايق دينى و ترويج شعاير مذهبى است .\r\nدر قرآن كريم آياتى دربارهء جهاد ابتدايى نازل شده است كه مسلمانان را در پرداختن بدين امر حياتى و انسان‌ساز راهنمايى مىكند . در سورهء توبه چنين مىخوانيم :\r\nيا ايها الذين آمنوا قاتلوا الذين يلونكم من الكفار و ليجدوا فيكم غلظة و اعلموا ان اللّه مع المتقين . « 1 »\r\nاى كسانىكه ايمان آورده‌ايد ! با كافرانى كه نزديك شما هستند ، جنگ كنيد تا در شما شدت و درشتى يابند و بدانيد كه خدا با پرهيزگاران است .\r\nبنابراين آيهء شريفه ، يكى از اهداف جهاد ابتدايى اين است كه دشمنان اسلام در سپاه اسلام را نيرومند و استوار بيابند كه با قدرت و اطمينان كامل به ميدان جنگ قدم مىگذراند و در راه خداوند از نثار جان خود دريغ نمىورزند . هدف آنان نشان دادن قدرت اسلام ، سرافرازى مسلمانان و شايستگى رهبرى مؤمنان است و اين هدفها در پرتو حمايت و يارى پروردگار به مؤمنان ارزانى شده است .\r\nهنگامى كه خطرى جان ، دين ، فرهنگ ، اقتصاد ، ارزشها و اعتقادات مسلمانان را در سراسر جهان تهديد مىكند يا انسانهايى مورد ظلم و ستم گروهى قرار مىگيرند ، بر مسلمانان واجب است كه براى دفع خطر و از بين بردن ظلم و ستم ، به ميدان مبارزه و جهاد بيايند . اين در حقيقت نوعى جهاد\r\n\r\n\r\n","description":"","footnote":"\r\n( 1 ) . قرآن ، توبه / 123 .\r\n","page_name":" 143 ","page_number":143},
  {"content":"\r\n\r\nابتدايى محسوب مىشود ، زيرا حفظ شئون جوامع اسلامى و حمايت از كيان اسلام بر همهء مسلمانان واجب است . از سوى ديگر ، مسئلهء اساسى اقدام به جهاد ، ريشه كنى كفر ، شرك و فساد و جايگزينى دين مبين اسلام و برقرارى مبانى آن است .\r\nاگر يكى از حكومتهاى جابر مانع نشر دعوت اسلام در ميان ملت خود شود و نيز مانع از اين شود كه مسلمانان صداى اسلام را به گوش تودهء مردم برسانند ، بر مسلمانان لازم است كه با جنگ ابتدايى چنين مانعى را از پيش پاى اسلام بردارند تا مردم آزادانه بتوانند از تعاليم حيات بخش اسلام آگاه و از مزاياى احكام عادلانهء آن بهره‌مند شوند .\r\nنمونهء ديگر جهاد ابتدايى در سورهء حجرات چنين تعريف شده است :\r\n« اگر دو گروه از مؤمنان با يكديگر به جنگ برخاستند ، ميان آنان آشتى افكنيد و اگر يك گروه بر ديگرى تعدى كرد ، با آن كه تعدى كرده است ، بجنگيد تا به فرمان خدا باز گردد . پس اگر به فرمان خدا بازگشت ، ميانشان صلحى عادلانه برقرار كنيد و عدالت ورزيد كه خدا عادلان را دوست دارد . » « 1 »\r\nاين آيهء شزيفه نشان مىدهد كه پيكار با متجاوزان به منظور بوجود آمدن صلح و آرامش در جامعهء اسلامى اهميت بسزايى دارد و جهاد فقط به جنگ با كافران و مشركان اختصصاص ندارد . اسلام حكم مىكند كه حتى اگر گروهى از ايمان آورندگان هم به ظلم و تجاوز بر گروه ديگرى دست بزنند ، بايد با آنان نيز مبارزه كرد تا نتوانند به تجاوز و ظلم خود ادامه دهند . دستورهاى اسلامى اين اصل اساسى را بيان مىكنند كه جوامع اسلامى براى به دست آوردن قدرت و توتنايى به منظور استقرار احكام الهى بايد در ميان خود آرامش و امنيت را برقرار كنند . اگر برخى از اهل ايمان در صدد ظلم و تجاوز\r\n\r\n\r\n","description":"","footnote":"\r\n( 1 ) . قرآن ، حجرات / 9 .\r\n","page_name":" 144 ","page_number":144},
  {"content":"\r\n\r\nبه گروه ديگرى باشند و امنيت را از جامعهء اسلامى سلب كنند ، در اين صورت با دشمنان اسلام فرقى نخواهند داشت و بايد آنان را از ستم كردن بازداشت .\r\nشايان ذكر است كه هدف از اين نوع مبارزه فقط بر پا داشتن عدالت و حفظ تداوم صلح و آرامش در جامعهء اسلامى است و به هيچ وجه جنبهء كينه توزى و انتقامجويى شخصى در آن مطرح نيست .\r\nيكى ديگر از مصداقهاى جها ابتدايى اين است كه مسلمانان وظيفه دارند با كسانىكه هرگونه كار حرام و گناهى را انجام مىدهند و موجب گشترش فساد و رواج بىدينى در جامعه مىشوند ، به جنگ بپردازند و با جهاد خويش آنان را در مسير حركت به سوى پروردگار قرار دهند . قرآن كريم مىفرمايد :\r\nقاتلوا الذين لايومنون باللّه و باليوم الاخر و لايحرمون ما حرم اللّه و رسوله و لا يدينون دين الحق من الذين اوتوا الكتاب . . . « 1 »\r\nبا كسانى از اهل كتاب كه به خدا و روز قيامت ايمان نمىآورند و چيزهايى را كه خدا و پيامبرش حرام كرده است بر خود حرام و دين حق را نمىپذيرند ، جنگ كنيد .\r\n\r\nجهاد دفاعى\r\nهنگامى كه دشمنان به ناحيه‌اى از كشور اسلامى حمله كنند ، بر تمام مسلمانان واجب است در نقابل آنان از دين ، كشور ، شرف و ناموس خود دفاع كنند و براى حفظ آنها از مال و جان خود دريغ نورزند . در اين جهاد ، حتى بچه‌هايى كه به تكليف نرسيده‌اند اما توانايى دفاع دارند و نيز زنان كه\r\n\r\n\r\n","description":"","footnote":"\r\n( 1 ) . قرآن ، توبه / 29 .\r\n","page_name":" 145 ","page_number":145},
  {"content":"\r\n\r\nدر شرايط عادى جهاد از ايشان برداشته شده است ، بايد در حد توان خود در دفاع شركت كنند . در جها دفاعى اذن و اجازهء حاكم شرع لازم نيست و مسلمانان نبايد در شرايط حساس هجوم دشمن منتظر اجازهء ولىفقيه باشند .\r\nچنانچه كسى به سرزمين اسلامى حمله كند و مال ، ثروت ، استقلال و آزادى آنان را مورد تعرض قرار دهد به منظور آنكه مسلمانان را تحت سيطره خود درآورد ، در اين شرايط دين تكليف مىكند كه مسلمانان به دفاع برخيزند و از سرزمين اسلام و عزت و سربلندى خود دفاع كنند و هرگز تسليم دشمن نشوند .\r\nقرآن كريم دربارهء جهاد دفاعى مىفرمايد :\r\n. . . و لو لا دفع اللّه الناس بعضهم ببعض لفسدت الارض و لكن اللّه ذو فضل على العالمين . « 1 »\r\n. . . اگر خداوند بعضى از مردم را به وسيلهء بعضى ديگر دفع نمىكرد ، زمين تباه مىشد ، ولى خدا بر جهانيان فضل و كرم خويش را ارزانى مىدارد .\r\nنمونهء بارز جهاد دفاعى ، هشت سال دفاع مقدس مردم ايران در برابر رژيم بعثى عراق است . در سالهاى دفاع مقدس همهء مردم ايران با حضئر يكپارچهء خود درد تمام صحنه‌ها ، از جبههء اسلام حمايت مىكردند . در صف مقدم جبهه ، رزمندگان دلير اسلام ، ارتشيان ، سپاهيان ، بسيجيان و عشاير كه همگى هدف واحدى را دنبال مىكردند ، جان خود را بر كف نهادند و به مبارزه با دشمن پرداختند . در پشت جبهه نيز مردم با كمكهاى خود به حمايت و پشتيبانى از رزمندگان مشغول بودند .\r\nدر اين دفاع مقدس ، زنان هم دمشادمش مردان به فعاليت و تكاپو براى نجات كشور خود مىپرداختند و از نثار جان ، مال ، فرزند ، همسر و عزيزترين\r\n\r\n\r\n","description":"","footnote":"\r\n( 1 ) . قرآن ، بقره / 251 .\r\n","page_name":" 146 ","page_number":146},
  {"content":"\r\n\r\nبستگان خود در راه دفاع از اسلام و ميهن دريغ نمىورزيدند .\r\nهرچند در اين دفاع مقدس ، مردم ايران تحت رهبرى ولىفقيه به دفاع پرداختند ، از ديدگاه اسلام حتى اگر اذن ولىفقيه هم نبود ، بازهم مردم مكلف به دفاع از سرزمين و ارزشهاى خود بودند . البته ، بهتر است حاكم شرع فرماندهى جنگ و مسؤليت آن را بر عهده بگيرد .\r\nناگفته نماند كه در اين جنگ هشت ساله ، دشمن از نيروى نظامى قوى و پشتيبانى مالى و نظامى قدرتهاى بزرگ برخوردار بود ، اما ملت ايران به دليل داشتن ايمان مستحكم به حقانيت خود و با اتحاد و همبستگى توانست دشمن را از كشور خود بيرون راند .\r\nدر اين جنگ ، جوانان برومند با نثار خون خود ، جانبازان عزيز كه سند افتخار نظام مقدس جمهورى اسلامى هستند ، با تقديم اعضاى بدن خود و آزادگان سرافراز باتحمل رنج و سختى دوران اسارت ، زمينه‌هاى پيروزى ملت ايران را فراهم ساختند . اين عزيزان با داشتن ايمانى قوى و روحيه‌اى خلل‌ناپذير بر دشمن پيروز شدند و اين در تاريخ اسلام بىسابقه نيست .\r\nدر تاريخ پرفرازونشيب اسلام ، به خصوص در صدر اسلام ، نمونه‌هاى فراوانى را مىتوان مشاهده كرد كه سپاهيانى اندك با امكانات و تجهيزات جنگى ناچيز ، به دليل داشتن روحيه‌اى قوى ، با توكل به خداوند و ايمان به امدادهاى غيبى الهى به ميدان جنگ مىشتافتند و در مقابل دشمنان بهره‌مند از امكانات رزمى و سپاهيان بىشمار به پيروزى دست مىيافتند و دشمن را شكست مىدادند .\r\nدر صدر اسلام جنگها غالبا دفاعى بود و مسلمانن معمولا در جنگها پيش قدم نمىشدند ، بلكه همواره به دفاع از خود مىپرداختند و هنگامى كه دشمن از جنگ دست بر مىداشتند ، آنان نيز از جنگ كنار مىرفتند و به نشر دين اسلام و تربيت و تهذيب انسانهاى مؤمن مىپرداختند .\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nپيامبر اكرم ( ص ) در جنگ خيبر و فتح مكه نيز براى رفع توطئه و از بين بردن شرك و بت‌پرستى جنگ را آغاز كردند . در جنگ خيبر ، يهوديان كه كافر حربى بودند ، عليه اسلام توطئه و مردم را به جنگ با مسلمانان ترغيب و تشويق مىكردند . در آن شرايط ، پيامبر اكرم ( ص ) لازم ديدند كه براى نابودى توطئه اقدام كنند و دست دشمنان دين را كوتاه نمايند . در فتح مكه نيز پيامبر ( ص ) براى اينكه كافران قريش را از حمله به مسلمانان باز دارد و نيز براى از بين بردن و رفع شرك و بت‌پرستى جهاد كردند .\r\nقابل ذكر است كه انقلاب پرشكوه اسلامى ايران كه از مكتب الهى و قرآن الهام گرفته بود و به دنبال آن هشت سالدفاع مقدس ، زمينهء مساعدى فراهم آورد تا استعدادها شكوفا شود و نيروى ابتكار و خلاقيت در مردم به جود آيد ، همهء اينها در پرتو ايمان و اعتقادى بود كه دين مبين اسلام به ارمغان آورد و آن را به پيروان راه حق و حقيقت ارازانى داشت .\r\nدر جهاد ابتدايى شرايطى مانند بلوغ ، عقل ، آزاد بودن ، مرد بودن ، سلامت از انواع بيماريها و تمكن و قدرت بر اداى نفقه وجود دارد ، اما در جهاد دفاعى بسيارى از اين شرايط وجود ندارد ، زيرا هدف از اين جهاد ، دفاع هر چه سريعتر و بيشتر از مبانى اسلام وآبرو و شرف جامعهء اسلامى و مسلمانان است . بنابراين ، در جهاد دفاعى شرايط آسانتر شده است تا عدهء بيشترى از مردم را شامل شود و مسلمانان با تمام امكانات و نيروى خود از دين ، جان و ناموس خود در برابر دشمنان تجاوزگر دفاع كنند و با آنان به مبارزه برخيزند .\r\n\r\nجهاد با نفس\r\nمبارزه با نفس اماره كه به انجام دادن بديها فرمان مىدهد ، بالاترين نوع جهاد محسوب مىشود . پيامبر اكرم ( ص ) جهاد با نفس را « جهاد اكبر » ناميدند . حضرت على ( ع ) فرمودند :\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n« ان رسول اللّه صلى اللّه عليه و آله بعث بسريه فلما رجعوا قال : مرحبا بقوم قضوا الجهاد الاصغر و بقى عليهم الجهاد الاكبر ، قيل : يا رسول اللّه و ما الجهاد الاكبر ؟ قال : جهاد النفس ثم ثال صلى اللّه عليه و آله : افضل الجهاد من جاهد نفسه التى بين جنبيه . » « 1 »\r\nرسول خدا ( ص ) سپاهيانى را به مقصدى گسيل داشت ، پس از بازگشت آنان فرمود : مرحبا به قومى كه از جهاد كوچكتر بازگشته‌اند ، در حالىكه جهاد بزرگتر براى آنان باقى مانده است . پرسيدند : اى رسول خدا ! جهاد بزرگتر چيست ؟ فرمود :\r\nجهاد با نفس ، سپس آن حضرت خاطرنشان ساختند كه برترين جهاد آن است كه انسان با نفس خود در بين دو پهلوى او قرار دارد ، مبارزه كند .\r\nبه طور كلى ، در درون آدمى هميشه ميان عقل ، وجدان اخلاقى و نفس اماره ستيز وجود دارد . بين بعد ملكوتى و بعد حيوانى انسان هميشه جنگ و جدال هست . در برخى از انسانها عقل و وجدان اخلاقى بر نفس اماره پيروز مىشود و در برخى ديگر نفس امارهء آنان زمام امور را در دست مىگيرد و بر آنان مسلط مىشود .\r\nانسانى كه بتواند نفس اماره را كه چون اسب چموش و سركشى است ، دهنه و لگام ببندد و او را كنترل كند ، بهترين وسيلهء عروج خود را به عرش الهى فراهم كرده است و مىتواند با آن به جايى برسد كه جز خدا نبيند . شاعر در اين زمينه چه نيكو سروده است :\r\n اگر اين درنده‌خويى ز طبيعتت بميرد * همه عمر زنده باشى به روان آدميت \r\n\r\n\r\n","description":"","footnote":"\r\n( 1 ) . بحارا لانوار ، ج 70 ، ص 65 .\r\n","page_name":" 149 ","page_number":149},
  {"content":"\r\n\r\nچنانچه نفس اماره بر عقل انسان حاكم شود ، از آن مركبى مىسازد و انسان را به سوى وادى نيستى و نابودى مىبرد . تسلط نفس اماره بر آدمى منشأ تمام ظلمها و جنايتهاست . به خصوص اگر انسان هوشمندى نتواند نفس اماره را مهار كند ، مرتكب ستمها وجنايتهاى فراوانى مىشود . نمونهء آن معاويه و عمرو عاص هستند . دو شخصيتى كه در تاريخ از آنان به عنوان انسانهاى هوشمند و با كياست نام برده شده است ، اما آنان با پيروى از نفس اماره ، آن گونه ظلمها و جنايتها را كه تاريخ شاهد آناست ، مرتكب شدند . هميشه در جامعه افرادى با پيروى از نفس اماره از ظلم به نسانها لذت مىبرند .\r\nانسانهاى زيادى نيز توانسته‌اند نفس اماره را مهار و ملكهء عدالت پيدا كنند . آنان توانسته‌اند اين نفس را از راه خودش مهار كنند . نفس اماره نابود شدنى نيست ، ولى مىتوان از راه عقلى و شرعى آن‌راكنترل كرد . قرآن كريم مىفرمايد :\r\nو ما ابرء نفسى ان النفس لامارة بالسوء الا ما رحم ربى ، ان ربى غفور رحيم . « 1 »\r\nمن خويشتن را از گناه تبرئه نمىكنم ، همانا نفس اماره به بدى فرمان مىدهد ، مگر آنكه رحم و شفقت خداوند مشمول حال آدمى گردد . به راستى كه پروردگار من آمرزنده مهربان است .\r\nبزرگان و پيشوايان دين دربارهء جهاد با نفس روايات فراوانى نقل كرده‌اند كه در اينجا به ذكر نمونه‌هايى از آن مىپردازيم . حضرت على ( ع ) مىفرمايند :\r\n« اعلموا ان الجهاد الاكبر جهاد النفس فاشتغلوا بجهاد انفسكم تسعدوا . » « 2 »\r\n\r\n\r\n","description":"","footnote":"\r\n( 1 ) . قرآن ، يوسف / 53 .\r\n( 2 ) . غرر الحكم به نقل از ميزان الحكمه ، ج 2 ، ص 141 .\r\n","page_name":" 150 ","page_number":150},
  {"content":"\r\n\r\nبدانيد كه جهاد اكبر ، مبارزه با نفس است پس به جهاد با خويشتن خود بپردازيد تا سعاتمند شويد .\r\nحضرت على ( ع ) در حديث ديگرى مىفرمايند :\r\n« لا فضيلة كالجهاد و لا جهاد كمجاهدة الهوى . » « 1 »\r\nهيچ فضيلتى مانند جهاد نيست و هيچ جهادى همتراز با جهاد با هوىوهوس نفسانى نيست .\r\nامام كاظم ( ع ) در روايتى دربارهء مبارزه با نفس مفرمايند :\r\n« جاهد نفسك لتردها عن هواها ، فانه واجب عليك كجهاد عدوك . » « 2 »\r\nبا نفس اماره خود پيكار كن تا آن را از تمايلات خود بر حذر دارى . اين مبارزه همانند جهاد با دشمنان بر تو واجب است .\r\nانسانهايى كه به دنبال به دست آوردن مال حلال هستند ، افرادى كه پست و مقام را براى خدمت به مردم مىپذيرند و از آن ، براى ستم به آنان استفاده نمىكنند و اشخاصى كه رذيلتهاى اخلاقى را از خود دور مىكنند و به كسب فضيلتها مىپردازند ، بر نفس خود مسلط و به جهاد اكبر مشغول هستند .\r\nحضرت على ( ع ) مىفرمايند : « اگر بدن مرا بر روى خارها بغلطانند تا به شخصى ستم كنم ، اين كار را نخواهم كرد و اگر تمام عالم را به من بدهند تا به مورچه‌اى ستم كنم ، هرگز مرتكب چنين كارى نخواهم شد . »\r\nعلاوه بر موارد ذكر شده ، در چنين شرايط كنونى مىتوان حضور در صحنهء مسائل اجتماعى و سياسى جامعهء اسلامى و تلاش در راه صدور فرهنگ انقلاب اسلامى را از مصاديق جهاد در اسلام دانست .\r\nحضور در صحنه به معناى اين است كه مسلمانان نسبت به مسائلى كه در\r\n\r\n\r\n","description":"","footnote":"\r\n( 1 ) . بحار الانوار ، ج 78 ، ص 165 .\r\n( 2 ) . همان ، ج 78 ، 2 315 .\r\n","page_name":" 151 ","page_number":151},
  {"content":"\r\n\r\nجامعهء آنان اتفاق مىافتد ، احساس مسئوليت كنند و هميشه مراقب باشند تا دشمن نتواند به دين و ارزشهاى آنان تعرض كند .\r\nاگر كسى از مرزهاى كشور خود مواظبت كند تا نقشه‌هاى دشمن را خنثى كند ، خداوند متعال به ازاى هر شب پاسدارى در اين راه ، دويست هزار سال عبادت در نامهء عمل او مىنويسد .\r\nدر جامعهء انقلابى ما ملت مسلمان در تمام صحنه‌هاى انقلاب حضور دارند . در انتخابات شركت مىكنند و در مورد مسائلى كه به كشور و انقلاب مربوط مىشود ، احساس مسئوليت مىكنند . هرگاه خطرى از سوى دشمنان يا مغرضان داخلى دين و ارزشهاى مردم را تهديد كند ، همهء امت اسلامى ، جوانها ، پيرها ، زنها و مردها همگى با اطاعت از ولايت فقيه در صحنه آماده مىشوند . اگر كسى بتواند توطئه دشمن را دفع كند ، ولى با بىاعتنايى و مسئوليت‌گريزى با آن برخورد كندتا توطئه دشمن به نتيجه برسد ، گناه بزرگى را مرتكب شده است .\r\nصدور فرهنگ انقلاب اسلامى نيز يكى ديگر از مصاديق جهاد در زمان حاضر است . اگر مسلمانان بتوانند مفاهيم و فرهنگ انقلاب اسلامى و ارزشها و هدفها اين دين مقدس را به گوش مردم كشورهاى جهان برسانند ، در واقع نوعى جهاد انجام داده‌اند .\r\nبهترين نوع صدور انقلاب اين است كه مسلمانان با اعمال و رفتار خود موجب شوند تاديگران به سوى آنان جذب شوند . امام صادق ( ع ) فرمودند :\r\n« كونوا دعاة الى اللّه به غير السنتكم و كونوا لنا زينا و لا تكونوا علينا شينا . » « 1 »\r\nاى مسلمانان ! بدون كاربر زبانهايتان ، مردم را به سوى خداوند دعوت كنيديعنى با اعمالتان‌و براى ما زينت\r\n\r\n\r\n","description":"","footnote":"\r\n( 1 ) . همان ، ج 68 ، ص 151 .\r\n","page_name":" 152 ","page_number":152},
  {"content":"\r\n\r\nباشيد نه آنكه مايهء خوارى و حقارت ما شويد .\r\nهنگامى كه مردم ملاحظه كنند كه احكام و قوانين اسلام بدرستى در جامعه پياده مىشود و در بازار مسلمانان تقلب ، كم‌فروشى ، رباخوارى و گران‌فروشى وجود ندارد ، وقتى مردم جهان ببينند كه در جامعهء اسلامى به قانون مواسات عمل مىشود ، با علاقهء فراوان به سوى انقلاب و اسلام جذب مىشوند .\r\nامام صادق ( ع ) به شاگردان خود توصيه مىفرمودند كه من نمىخواهم پيروان ساير فرق اسلامى را تابع خود كنم ، اما شما با رفتار و اعمال خود كارى كنيد كه توجه همه به سوى شما جلب شود و بگويند رحمت خدا بر آن امامى كه چنين پيروانى تربيت كرده است .\r\nاگر مسلمانان بر طبق موازين اسلام عمل كنند ، قطعا همهء مردم حتى ماديگرايان ، يهوديان و مسيحيان به سوى دين مبين اسلام جذب مىشوند .\r\n\r\nفلسفهء جهاد در اسلام\r\nخداوند متعال در وجود موجودات زنده غرايز گوناگونى قرار داده كه يكى از آن غريزه‌ها « غضب » است تا هرگاه حيات آنها در معرض خطر و تهاجم دشمن قرار گرفت ، با تمام نيرو و ابزارى كه در اختيار دارند ، از خود دفاع كنند .\r\nدر انسان همان‌گونه كه غريزه شهوت وجود دارد و بايد كنترل شود و در مسير مناسبى قرار گيرد ، قوهء غضب نيز وجود دارد . اگر اين غريزه از مسير اصلى خود كه همان دفاع است ، منحرف شود ، موجب به وجود آمدن جنگهاى خانمان‌برانداز ، تجاوز به سرزمين ديگران و از ميان بردن حقوق انسانهاى ديگر مىشود . اسلام اين‌گونه جنگها و ظلم به انسانها را گناهى بزرگ مىداند .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nبنابراين ، جهاد امرى فطرى است و چنانچه دينى اين اصل مهم و منطبق با فطرت انسان را نداشته باشد ، بر خلاف فطرت انسانى است و چنان دينى الهى و پذيرفتنى نخواهد بود .\r\nدين اسلام براى جهاد ارزش فراوانى قايل است و جهاد و پيكار در راه خداوند را مايهء نجات انسانها و حفظ حقوق آنان مىداند . اسلام معتقد است كه جهاد در راه خداوند خواه براى دفاع از جامعهء اسلامى وحمايت از مظلومان و خواه براى حفظ دين و گسترش آن در سرزمينهاى ديگر باشد ، در هر حال دفاع ازحقوق انسانها محسوب مىشود . بنابراين ، در جوامع اسلامى براى دفاع از ارزشهاى دين ، وجود يك نيروى دفاعى قدرتمند ضرورى احساس مىشود تا از چنين ايده‌هاى الهى و انسانى باارزشى دفاع كند .\r\nدر جهاد اسلامى ، جنگ و مبارزه با رهبران و پيشوايان كفر ، فتنه و فساد از اهميت بيشترى برخوردار است . چنان‌كه خداوند متعال در قرآن كريم مىفرمايد :\r\nفقاتلوا ائمة الكفر انهم لا ايمان لهم لعلهم ينتهون . « 1 »\r\nبا پيشوايان كفر قتال كنيد كه ايشان را رسم سوگند نگهداشتن نيست ، باشد كه از كردار خود باز ايستند .\r\nاين آيهء شريفه ، اين نكته را دربر دارد كه در پيكار با كفر و شرك ، هدف اصلى ، بيشتر رهبران و عوامل آنهاست ، زيرا آنان به عنوان رهبر ، گروهى از مردم مستضعف و ناآگاه را فريب مىدهند و به سوى انحراف و كفر سوق مىدهند يا با به وجود آوردن فضاى خفقان و ترس ، مردم را به شرك و بت‌پرستى وادار مىكنند . با نابودى اين پيشوايان ، ريشه‌هاى كفر هم از بين مىرود و چه بسا پيروان آنان نيز خود ارشاد و هدايت شوند و ديگر نيازى به جنگ با آنان نباشد .\r\n\r\n\r\n","description":"","footnote":"\r\n( 1 ) . قرآن ، توبه / 12 .\r\n","page_name":" 154 ","page_number":154},
  {"content":"\r\n\r\nپروردگار عالم در آيات متعددى در قرآن كريم از آزمايش الهى سخن گفته است و در آن آيات ، نعمتهاى الهى و همچنين مشكلات و گرفتاريها را وسيله‌اى براى امتحان و آزمايش انسانها معرفى مىكند . جهاد نيز يكى از موارد امتحان انسانها از سوى خداوند است . قرآن شريف مىفرمايد :\r\nام حسبتم ان تدخلوا الجنة و لما يعلم اللّه الذينجاهدوا منكم ويعلم الصابرين . « 1 »\r\nآيا مىپنداريد كه به بهشت خواهيد رفت و حال آنكه هنوز خداوند معلوم نداشته است كه از ميان شما چه كسانى جهاد مىكنند و چه كسانى پايدارى مىورزند ؟\r\nپروردگار عالم جهاد را بر مسلمانان واجب كرد تا فتنه و فساد از جهان رخت بر بندد و به آنان امر مىكند كه براى برانداختن فتنه و فساد كافران با آنان پيكار و مبارزه كنيد . قرآن كريم مىفرمايد :\r\nو قاتلوهم حتى لا تكون فتنة و يكون الدين لله فان انتهوا فلا عدوان الا على الظالمين . « 2 »\r\nبا آنها بجنگيد تا ديگر فتنه‌اى نباشد و دين تنها از آن خدا شود . ولى اگر از آيين خويش دست برداشتند ، تجاوز جز بر ستمكاران روا نيست .\r\nدر اين آيهء شريفه ، امر شده است كه مسلمانان جنگ كنند تا فقط احكام و اوامر الهى بر مردم حكمفرما شود و فتنه از ميان برود . مقصود اين است كه كسانى با حيله و تزوير مىكوشند تا مسلمانان را از دين خود خارج كنند . در چنين شرايطى ، فضاى جامعهء اسلامى به ترديد و شبهه آلوده مىشود ، حق و باطل در هم مىآميزد و تفكيك آنها براى مسلمانان دشموار مىشود . در اين\r\n\r\n\r\n","description":"","footnote":"\r\n( 1 ) . قرآن ، آل عمران / 142 .\r\n( 2 ) . قرآن ، بقره / 193 .\r\n","page_name":" 155 ","page_number":155},
  {"content":"\r\n\r\nصورت ، بايد با عوامل فتنه‌گر جنگيد تا حق از باطل تميز داده شود و عوامل انحراف از ميان برود .\r\nدر آيهء ديگرى از قرآن كريم ، فلسفهء جهاد چنين بيان شده است :\r\nو لو لا دفع اللّه الناس بعضهم ببعض لهدمت صوامع و بيع و صلوات و مساجد يذكر فيها اسم اللّه كثيرا و لينصرن اللّه من ينصره ان اللّه لقوى عزيز . « 1 »\r\nو اگر خداوند بعضى را به وسيلهء بعضى ديگر دفع نكرده بود ، ديرها ، كليساها ، كنشتها و مسجدهايى كه نام خدا به فراوانى در آنها برده مىشود ، ويران مىشد و خدا هركس را كه ياريش دهد ، يارى مىكند و خداوند توانا و پيروز است .\r\n\r\nهدف جهاد از ديدگاه اسلام\r\nاز آيات قرآن و احاديث پيشوايان معصوم ( ع ) به روشنى آشكار مىشود كه هدف اصلى جهاد اسلامى برداشتن فتنه از ميان جامعه ، برقرارى آيين الهى ، نشر توحيد و خداپرستى و پياده كردن احكام نجات‌بخش اسلام است . جهاد اسلامى هدف والايى دارد و از خواسته‌هاى مادى و دنيوى و نيز جنگجويى و كشورگشايى برتر است . هدف جهاد براساس بينش انسانى استوار است و براى نجات انسان از انحراف و گمراهى معين شده است .\r\nقرآن كريم بر هدف اصلى جهاد و مبارزه تأكيد فراوان كرده است و همين موضوع ، جهاد اسلامى را از ساير جنگها متمايز مىكند . هدف جهاد اين است كه در راه رضاى حق تعالى باشد و اين هدف در قرآن كريم با لفظ « فى سبيل اللّه » بارها تكرار شده است . قرآن شريف براساس هدف جهاد ، جنگاوران را در دو صف جدا از هم قرار مىدهد كه اين دو گروه فقط بر مبناى هدف از هم\r\n\r\n\r\n","description":"","footnote":"\r\n( 1 ) . قرآن ، حج / 40 .\r\n","page_name":" 156 ","page_number":156},
  {"content":"\r\n\r\nمتمايز مىشوند . آنجا كه مىفرمايد :\r\nالذين آمنوا يقاتلون فى سبيل اللّه و الذين كفروا يقاتلون فى سبيل الطاغوت فقاتلوا اولياء الشيطان ان كيد الشيطان كان ضعيفا . « 1 »\r\nآنان‌كه ايمان آورده‌اند ، در راه خدا مىجنگند و آنان‌كه كافر شده‌اند در راه شيطان ، پس با هوادارن شيطان قتال كنيد كه مكر شيطان ناچيز است .\r\nخداوند متعال در آيات گوناگون ، هدف جهاد را بيان مىكند و تصوير روشنى از برنامهء اسلام براى جهاد و كاربردهاى پيكار در راه خدا به دست مىدهد و در سورهء بقره مىفرمايد :\r\nو قاتلوا فى سبيل اللّه الذين يقاتلونكم و لا تعتدوا ان اللّه لا يحب المعتدين . « 2 »\r\nاين آيهء شريفه نشان مىدهد كه جهاد اسلامى هميشه در راه خداوند انجام مىشود و هيچ‌گاه مسائل فردى و منافع شخصى در آن وجود ندارد . در ادامهء آيه هدف ديگرى از جهاد مشخص مىشود و آن عدم تجاوز به ديگران است ، زيرا خداوند متجاوزان رادوست ندارد .\r\nگروهى با توجه به جهاد ابتدايى كه در دين اسلام مطرح شده است ، هدف جهاد اسلامى را جنگ و كشتار مىدانند و معتقدند كه دين اسلام بر اثر اعمال زور و در سايهء شمشير گسترش يافته است . در پاسخ به اين شبهه بايد خاطر نشان ساخت كه هدف جهاد اسلامى هيچ‌گاه تحميل عقيده بر مردمان نيست ،\r\n\r\n\r\n","description":"","footnote":"\r\n( 1 ) . قرآن ، نساء / 76 .\r\n( 2 ) . قرآن ، بقره / 190 .\r\n","page_name":" 157 ","page_number":157},
  {"content":"\r\n\r\nبلكه هدف ، دعوت آنان به دين اسلام و بر طرف ساختن موانع روى آوردن آنان به اين آيين انسان‌ساز ، عدالت‌گستر و نجات‌بخش است .\r\nاكنون نزديك به يك ميليارد مسلمان در سراسر جهان زندگى مىكنند .\r\nگرايش آنان به اين دين مقدس نه تنها با اعمال قدرت و شمشير نبوده ، بلكه به دليل انطباق معارف اسلامى و احكام آن با فطرت انسانى آنان بوده است .\r\nدر صدر اسلام نيز درخشندگى نظام انسانى و عدالت‌گستر اسلام ، مردمان را به راه حقيقت كشانيد و به دين راستين و كامل الهى رهنمون شد .\r\nايمان به يك آيين ، امرى قلبى است . كسىكه به دينى ايمان مىآورد ، در حقيقت فكر و ايدهء آن دين را مىپذيرد و مجذوب آن مىشود . مجذوب شدن دو بعد دارد ، يك بعد آن جنبهء علمى دارد ، بدين معنى كه عقل و فكر انسان منطق آن دين را مىپذيرد و بعد ديگر آن جنبهء عاطفى واحساسى دارد ؛ يعنى دل انسان به آن دين گرايش پيدا مىكند . هيچ‌كدام از اين جنبه‌ها با اعمال زور و خشونت به دست نمىآيد . قرآن كريم مىفرمايد :\r\nلا اكراه فى الدين قد تبين الرشد من الغى . « 1 »\r\nدر پذيرش دين اكراه و اجبارى نيست ، به راستى كه راه هدايت و گمراهى ( براى همگان ) روشن شده است .\r\n\r\n\r\n","description":"","footnote":"\r\n( 1 ) . قرآن ، بقره / 256 .\r\n","page_name":" 158 ","page_number":158},
  {"content":"\r\n . \r\n","description":"","footnote":"","page_name":" 159 ","page_number":159},
  {"content":"\r\n\r\n\r\nفصل هفتم : امر به معروف و نهى از منكر\r\nدين اسلام ، رسالت هدايت همهء انسانها را در تمام دوره‌ها و نسلها بر عهده دارد ، بنابراين اصول و فروع آن بايد با دقت هرچه بيشتر نگهدارى شود .\r\nكسانىكه به اين دين الهى ايمان دارد ، مسئوليت سنگينى را در برابر حفظ و گسترش صحيح آن عهده‌دار مىباشند . اين وظيفهء سنگين در پرتو قانون امر به معروف و نهى از منكر انجام‌شدنى است .\r\nهر كار خير و پسنديده را معروف و هر كار زشت و ناپسند را منكر مىگويند . امر يعنى دستور دادن و نهى به معناى بازداشتن است . بنابراين ، امر به معروف و نهى از منكر ؛ يعنى امر كردن به خوبيها و بازداشتن از بديهاست .\r\nمسلمانان وظيفه دارند تا افراد ناآگاه و سهل‌انگار را كه وظايف دينى خود را انجام نمىدهند ، به بهترين راهى كه در آنان مؤثر است ، به انجام دادن كار نيك و پسنديده امر كنند .\r\nكسىكه با انجام دادن كارى ناپسند به خود و جامعه‌اش زيان مىرساند ، بايد از كار او جلوگيرى به عمل آيد و چه بسا سكوت افراد صالح موجب ادامه يافتن منكر يا گسترش فساد در جامعه شود .\r\nهمان‌گونه كه با شيوع بيمارى در جامعه ، ابتلاى به آن گسترش پيدا مىكند\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nو ازاين‌رو جلوگيرى كردن از سرايت بيماريها وظيفهء همهء افراد جامعه است ، در مورد بيماريهاى اخلاقى نيز چنين است و در صورت اهميت ندادن به آنها ممكن است فساد در جامعه شيوع پيدا كند . بنابراين ، امر به معروف و نهى از منكر وظيفه‌اى عمومى است و بر يك‌يك مسلمانان واجب است . اين وظيفه در جامعه اسلامى براى نهادهاى عمومى و سازمانهاى دولتى بيتشر احساس مىشود .\r\n\r\nاهميت امر به معروف و نهى از منكر\r\nدربارهء اين اصل مهم ، آيات و روايات بسيارى نقل شده است كه نشان‌دهندهء اهميت و توجه بسيار دين مبين اسلام به امر و معروف و نهى از منكر است .\r\nدر نظام حقوقى اسلام امر به معروف و نهى از منكر تكليفى واجب است و چنانچه مسلمانان به معروف و كار نيك امر نكنند يا در برابر اعمال ناپسند و منكر سكوت نمايند و از آن نهى نكنند ، گناه بزرگى مرتكب شده‌اند . امر به نيكيها و نهى از بديها ، علاوه بر آنكه واجب شرعى است ، نوعى عبدت نيز به شمار مىرود و بر همين اساس ، كسانىكه به اين امر مهم مبادرت مىروزند ، بايد مانند عبادتهاى ديگر ، نيّت خود را خالص كنند و در صدد اجراى حكم الهى باشند .\r\nاصل امر به معروف و نهى از منكر ، از اركان تعليمات اسلامى است و به نص صريح متون اسلامى و بيانات پيامبر اكرم ( ص ) ، اگر اين اصل در جامعهء اسلامى فراموش شود ، تمام تعاليم اسلامى از اعتبار ساقط مىشوند . چنانچه اين امر مهم در جامعهء اسلامى پياده نشود ، بىدينى و فساد در آن رواج پيدا مىكند و موجب عذاب الهى مىشود . امام رضا ( ع ) مىفرمايند :\r\n« اذا تواكلت الناس الامر بالمعروف و النهى عن المنكر فيأذنوا بوقاع من اللّه . » « 1 »\r\n\r\n\r\n","description":"","footnote":"\r\n( 1 ) . الكافى ، ج 5 ، ص 59 .\r\n","page_name":" 161 ","page_number":161},
  {"content":"\r\n\r\nهرگاه مردم امر به معروف و نهى از منكر را بر عهدهء يكديگر بگذارند ، پس بايد براى عذاب الهى آماده باشند .\r\nقرآن كريم امتى را كه در سايهء ايمان به خدا به وظيفهء خطير امر به معروف و نهى از منكر عمل مىكنند ، بهترين امتها مىداند و الگويى براى ساير امم معرفى مىكند و مىفرمايد :\r\nكنتم خير امة اخرجت للناس تأمرون بالمعروف و تنهون عن المنكر و تؤمنون باللّه . « 1 »\r\nشما بهترين امتى هستيد كه از ميان مردم پديده آمده است ، امر به معروف و نهى از منكر مىكنيد و به خداوند ايمان داريد .\r\nپيامبر اكرم ( ص ) نيز در اهميت امر به معروف و نهى از منكر مىفرمايند :\r\n« خير الناس اقرؤهم و افقههم فى دين اللّه و اتقاهم لله و آمرهم بالمعروف و انهاهم عن المنكر و اوصلهم للرحم . » « 2 »\r\nبهترين مردم كسانى هستند كه قرآن را بهتر بخوانند ، در كار دينداناتر باشند ، از خداوند بيشتر بترسند ، به نيكى بيشتر امر كنند ، از بدى بيشتر جلوگيرى كنند و با خويشاوندان خود ارتباط بيشترى برقرار كنند .\r\nحضرت على ( ع ) دربارهء اهميت امر به معروف و نهى از منكر در نهج البلاغه چنين مىفرمايند :\r\n« . . . و ما اعمال البر كلها و الجهاد فى سبيل اللّه عند الامر بالمعروف و النهى عن المنكبر الا كنفثة فى بحر لجّى . » « 3 »\r\nتمام اعمال نيكو ( نماز ، روزه ، خمس ، زكات ، حج و امثال آن )\r\n\r\n\r\n","description":"","footnote":"\r\n( 1 ) . قرآن ، آل عمران / 110 .\r\n( 2 ) . نهج الفصاحه ، ص 314 .\r\n( 3 ) . نهج البلاغه ، حكمت 366 .\r\n","page_name":" 162 ","page_number":162},
  {"content":"\r\n\r\nو جهاد در راه خدا در برابر امر به معروف و نهى از منكر مانند قطره‌اى در مقابل درياست .\r\nحضرت على ( ع ) در اين حديث نمىفرمايند : كقطرة من البحر ، بلكه مىفرمايند : كنفثة فى بحر لجّى ؛ يعنى نمى در برابر دريا . نفثه به معناى ترى اندك است . خياطها هنگامى كه مىخواهند سوزن را نخ كنند ، كمى آن را تر مىكنند ، عربها به اين مقدار ترى « نفثه » مىگويند . اين حديث شريف به تنهايى عظمت و بزرگى امر به معروف و نهى از منكر را در مقايسه با ساير عبادتها و اعمال نيك نشان مىدهد .\r\n\r\nبرداشتى از سوره « عصر »\r\nسورهء پر محتوايى در قرآن كريم به نام « عصر » وجود دارد كه مىتوان از آيات آن تعبيرهايى در مورد امر به معروف و نهى از منكر برداشت كرد .\r\nسورهء مباركه چنين مىفرمايد :\r\nبسم اللّه الرحمن الرحيم و العصر ان الانسان لفى خسر الا الذين آمنوا و عملوا الصالحات و تواصوا بالحق و تواصوا بالصبر . « 1 »\r\nبه نام خداوند بخشندهء مهربان . سوگند به زمان كه آدمى در خسران است ، مگر آنهايى كه ايمان آوردند ، كارهاى شايسته انجام دادند ، يكديگر را به حق سفارش كردند و يكديگر را به صبر توصيه نمودند .\r\nدر تفسير آيات اين سورهء مباركه مىتوان چنين گفت : قسم به عصر و عصارهء عالم خلقت ؛ يعنى حضرت ولى عصر ( عج ) ، همانا انسانها همگى زيانكارند ، مگر آنان‌كه دو بال براى پرواز به سوى سعادت داشته باشند . نخستين بال ،\r\n\r\n\r\n","description":"","footnote":"\r\n( 1 ) . قرآن ، عصر / 1 - 3 .\r\n","page_name":" 163 ","page_number":163},
  {"content":"\r\n\r\nايمان و انجام دادن عمل صالح و بال دوم امر به معروف و نهى از منكر است .\r\nكسانىكه در عين ايمان به خدا و انجام دادن اعمال صالح ، به حق سفارش و در مقابل گناه صبر مىكنند .\r\nملتى كه يك بال داشته باشد ؛ يعنى صرفا ايمان داشته باشد و به دستورهاى دينى هم عمل كند ( ايمان فردى ) ، در آسمان كمال نمىتواند پرواز كند . چنين مردمى در صورتى مىتوانند پرواز كنند كه علاوه بر آنكه خود نماز مىخوانند ، خمس مىدهند و در راه خدا جهاد مىكنند ، ديگران را نيز به اين كارها دعوت كنند .\r\nاگر كسى ايمان نداشته باشد اما امر به معروف و نهى از منكر كند ، مانند عالم بىعمل است ؛ يعنى عالمى كه مردم را به كارهاى نيك دعوت مىكند ، اما خود بدان عمل نمىكند . در روايات آمده است كه در قيامت عالم بىعمل را به جهنم مىبرند و در آنجا از بوى بد او اهل دوزخ به خدا شكايت مىكنند .\r\nبنابراين ، كسىكه بگويد ولى عمل نكند ، يك بال دارد و نيز كسىكه عمل كند اما نگويد ، باز هم يك بال دارد و نمىتواند به سعادت برسد .\r\n\r\nآثار ترك امر به معروف و نهى از منكر در جامعه\r\nدر قرآن كريم دربارهء عقوبت ترك امر به معروف و نهى از منكر حكايتهايى دربارهء امتهاى گذشته نقل شده است كه داستان اصحاب سبت يكى از آنهاست . داستان اصحاب سبت در سوره‌هايى از قرآن مجيد نظير سورهء بقره ، مائده ، اعراف و سوره‌هاى ديگر بيان شده است . تكرار اين داستان در سوره‌هاى مختلف دليل بر اهميت آن است .\r\nدر زمانهاى قديم در روستايى نزديك ساحل دريا مردمانى زندگى مىكردند كه شغل آنان ماهيگيرى بود . پيامبر آن مردم ، به فرمان خداوند ، به آنان دستور داد كه روز شنبه ماهى نگيرند و اين نوعى امتحان الهى بود . از\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nقضا روز شنبه بيشتر از روزهاى ديگر ماهى روى آب مىآمد ، به خصوص حركت آزادانه ماهيهاى بزرگ بر روى آب مردم را وسوسه مىكرد كه آنها را بگيرند و چشم‌پوشى از آن ماهيها براى مردم آن سرزمين مشكل بود . آنان به گمان خود مىخواستند ، خداوند را فريب دهند و با پروردگار حيله كنند . به اين دليل حوضچه‌هايى ساختند كه با دريچه‌هايى به دريا ارتباط داشت ، وقتى آب دريا به اين حوضچه‌ها مىريخت ، ماهيها هم در آن حوضچه مىافتادند و با بسته شدن دريچه‌ها ديگر نمىتوانستند خارج شوند . مردم هم روز يكشنبه اين ماهيها را مىگرفتند و به خيال خود ، حيلهء شرعى به كار مىبردند .\r\nقرآن كريم مىفرمايد كه پروردگار عالم ، اهل قريه را به سبب نافرمانى را دستور الهى به صورت خوك و ميمون در آورد و حسب برخى روايات آنان بعد از سه روز به هلاكت رسيدند .\r\nدر قرآن كريم آمده است كه اين مردم سه دسته بودند : يك دسته كسانى بودند كه با سرپيچى از فرمان الهى به گرفتن مالى مبادرت مىكردند و از گناهكاران بودند . دسته دوم ، كسانى بودند كه امر به معروف و نهى از منكر مىكردند و كار گناهكاران را نيرنگ و خدعه با خداوند مىدانستند و دستهء سوم ، كسانى بودند كه ماهى نمىگرفتند ، اما امر به معروف و نهى از منكر نيز نمىكردند و به مسائل موجود در جامعهء خود بىاعتنا بودند .\r\nهنگامى كه عذاب الهى نازل شد ، از ميان اين گروهها ، فقط كسانى نجات يافتند كه امر به معروف و نهى از منكر مىكردند و گناهكاران و بىاعتنايان به هلاكت رسيدند ، زيرا كسانىكه گناهى را شاهد باشند و امر به معروف و نهى از منكر نكنند ، در آن گناه با گناهكار شريك‌اند .\r\nداستان ديگرى كه در قرآن كريم دربارهء ترك امر به معروف و نهى از منكر آمده است ، دربارهء قوم شعيب است . به حضرت شعيب ( ع ) خطاب شد ،\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nاى شعيب ! صد هزار نفر از قوم تو بايد هلاك شوند : « چهل هزار نفر از گناهكاران و شصت هزار نفر از نيكوكاران . » حضرت شعيب ( ع ) عرض كرد :\r\n« پروردگارا ! انسانهاى بدكار به سبب گناهشان بايد هلاك شوند و مستوجب عذاب هم هستند ، اما نيكوكاران به چه سبب بايد نابود شوند ؟ » خطاب شد :\r\n« اى شعيب ! به اين سبب كه آنان شاهد ارتكاب گناه بودند و سكوت كردند ؛ يعنى به وظيفهء امر به معروف و نهى از منكر عمل نكردند . »\r\nپيامبر اكرم ( ص ) دربارهء امر به معروف و نهى از منكر مىفرمايند :\r\n« لتأمرن بالمعروف و لتنهن عن المنكر او ليسلطن اللّه شراركم على خياركم فيدعو خياركم فلا يستجاب لهم . » « 1 »\r\nهمانا بايد كه ديگران را به معروف امر كنيد و از منكر باز داريد ، در غير اين صورت خداوند بدترين شما را بر بهترينتان مسلط مىكند ، آن‌گاه نيكان شما خدارا مىخوانند ، ولى دعايشان مستجاب نمىشود .\r\nهنگامى كه در ميان ملتى اداى فريضهء مهم امر به معروف و نهى از منكر فراموش شود ، انسانهاى ستمگر بر آنان مسلط مىشوند و نيكان امت در نمازها ، دعاها و مجالس عمومى به درگاه خداوند دعا مىكنند كه گرفتاريهاى آنان رفع شود ، اما دعاى آنان مستجاب نمىشود و خداوند رحمت خود را از آنها مىگيرد .\r\nپيامبر اكرم ( ص ) بارها تأسف خود را از عمل نشدن به وظيفهء امر به معروف و نهى از منكر ميان مسلمانان ابراز مىداشتند و مىفرمودند :\r\n« روزى فرا مىرسد كه مردم امر به معروف و نهى از منكر را ترك مىكنند ، زمانى نيز مىرسد كه مردم به جاى اينكه امر به معروف و نهى از منكر كنند ، نهى از منكر و امر به منكر مىكنند ، در چنين روزگارى بلا و مصيبت\r\n\r\n\r\n","description":"","footnote":"\r\n( 1 ) . بحار الانوار ، ج 93 ، ص 378 .\r\n","page_name":" 166 ","page_number":166},
  {"content":"\r\n\r\nهمچون باران بر سر اين ملت مىبارد . »\r\nمصداق نهى از معروف و امر به منكر اين است كه عده‌اى نه تنها خود در نماز جماعت شركت نمىكنند ، بلكه ديگران را هم از حضور در مسجد و شركت در نماز جماعت منع مىكنند . برخى خودشان خمس نمىدهند و مانع از آن مىشوند كه ديگران هم خمس بدهند . گروهى غيبت مىكنند ، در جامعه شايعه‌پراكنى مىكنند و آبروى ديگران را به خطر مىاندازند و ديگران را هم به انجام دادن اين اعمال ترغيب مىكنند . گاهى اوقات عده‌اى از مردم ، از اداى وظيفهء امر به معروف و نهى ازم نكر هم جلوگيرى مىكنند .\r\nپيامبر اكرم ( ص ) در حديث ديگرى مىفرمايند :\r\n« ليس منا من لم يوقر الكبير و يرحم الصغير و يأمر بالمعروف و ينه عن المنكر . » « 1 »\r\nاز ما نيست كسىكه به بزرگتر احترام نگذارد ، به كوچكتر مهربانى نورزد و به وظيفهء امر به معروف و نهى از منكر عمل نكند .\r\nچنانچه بر اثر ترك امر به معروف و نهى از منكر يا انجام دادن آن به روش نادرست موجبات گمراهى و انحراف فردى از انسانها فراهم شود ، گناه آن معادن گمراهى تمام افراد جامعه است . قرآن كريم مىفرمايد :\r\n. . . من قتل نفسا به غير نفس او فساد فكانما قتل الناس جميعا و من احياها فكانما احيى الناس جميعا . « 2 »\r\nهركس انسان ديگرى را ، نه به قصاص قتل كسى يا ارتكاب فسادى بر روى زمين ، بكشد ، چنان است كه همهء مردم را كشته باشد و هركس كه به او حيات بخشد ، چون كسى است كه همهء مردم را حيات بخشيده باشد .\r\n\r\n\r\n","description":"","footnote":"\r\n( 1 ) . نهج الفصاحه ، ص 510 .\r\n( 2 ) . قرآن ، مائده / 32 .\r\n","page_name":" 167 ","page_number":167},
  {"content":"\r\n\r\nاين آيهء شريفه يكم معناى ظاهرى و يك معناى تأويلى دارد . معناى ظاهرى آن چنين است كه اسلام نمىخواهد كه شخصيت انسانى پايمال شود و جان و مال و ناموس او مورد تعرض قرار گيرد . انسان نزد خداوند به اندازهء يك دنيا ارزش دارد .\r\nبنابراين ، اگر كسى انسانى را بكشد ، مانند آن است كه همهء مردم دنيا را كشته باشد و اگر كسى بتواند انسانى را از مرگ نجات دهد ، به مثابه آن است كه به همهء مردم زندگى بخشيده است .\r\nامام صادق ( ع ) در تفسير اين آيهء شريفه به يك معناى تأويلى اشاره مىكنند و آن معنا اين است كه اگر كسى موجب انحراف شخص ديگرى شود ، مانند اين است كه مردم جهان را به گمراهى كشانيده و از ميان برده است . با اين تفسير ، اگر معلمى با سخنان خود موجب گمراهى دانش‌آموزى شود ، به منزلهء آن است كه تمام مردم جامعه را گمراه كرده است . همين‌طور اگر مادر و پدرى در منزل با رفتار ناشايست خود باعث شوند كه فرزند آنان به انحراف كشيده شود ، گناهى در حد گمراهى كل جامعه بر گردن آنهاست .\r\nعكس اين موضوع نيز صادق است ، اگر معلمى با سخنان خود موجب هدايت دانش‌آموزى شود يا پدر و مادرى با انجام دادن اعمال شايسته و اهميت دادن به واجبات دين ، سبب شوند كه فرزند آنان فضيلتها را كسب كند و به انجام دادن احكام دينى پايبند شود ، از اجر و پاداش بزرگى بهره‌مند مىشوند و ثواب آن به حدى است كه گويا تمام مردم جهان را زندگى بخشيده‌اند . اگر ما براى امر به معروف و نهى از منكر جز اين آيهء شريفه دستورى نداشتيم ، همين آيه كفايت مىكرد .\r\n\r\nنمونه‌هاى تاريخى\r\nامر به معروف و نهى از منكر به توصيه‌ها و اندرزهاى كوچك در زندگى\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nفردى و اجتماعى خلاصه نمىشود ، بلكه اين اصل بزرگ اسلامى در همهء ابعاد زندگى اجتماعى و سياسى مسلمانان مصداق پيدا مىكند . يك نمونه از عمل به اين اصل مهم اسلامى ، نهضت مقدس امام حسين ( ع ) است . آن حضرت با صراحت كامل در وصيت خود به برادرش ، محمد بن حنفيه هدف از قيام خود عليه حكومت ستمگر را اجراى اصل امر به معروف و نهى از منكر بيان مىكنند و مىفرمايند :\r\n« انى ما خرجت اشرا و لا بطرا و لا مفسدا و لا ظالما انما خرجت لطلب الاصلاح فى امة جدى ، اريد ان آمر بالمعروف و انهى عن المنكر و اسير بسيرة جدى و ابى على بن ابى طالب عليه السلام . » « 1 »\r\nبه راستى كه من نه از سر جاه‌طلبى و سرمستى و نه به قصد اخلالگرى و فساد و ستم ، بلكه براى اصلاح امت جدم خروج كردم . مىخواهم امر به معروف و نهى از منكر كنم و به سيرهء جد بزرگوار و پدر گراميم على بن ابى طالب عليه السلام رفتار كنم .\r\nيكى ديگر از نمونه‌هاى امر به معروف و نهى از منكر مبارزه ملت ايران با رژيم ستمشاهى بود كه با هدايتها و ارشادات علماى اسلام به ويژه حضرت امام خمينى ( ره ) با بزرگترين منكر زمان ؛ يعنى رژيم ستمگر پهلوى مبارزه كردند و موجبات احياى مكتب نجات‌بخش اسلام را در قرنحاضر فراهم ساختند . امر به معروف و نهى از منكر يگانه اصلى است كه ضامن بقاى اسلام و برقرارى جامعهء اسلامى است . از طريق اجراى اين اصل در جامعه مىتوان حقيقت و عدالت را در مناسبات اجتماعى حاكم كرد .\r\n\r\n\r\n","description":"","footnote":"\r\n( 1 ) . مقتل خوارزمى ، ج 1 ، ص 188 .\r\n","page_name":" 169 ","page_number":169},
  {"content":"\r\n\r\n\r\nامر به معروف و نهى از منكر يا نظارت ملى\r\nمعناى نظارت ملى اين است كه همهء افراد جامعه بر كارهاى يكديگر ناظر باشند و مراقب اعمال و رفتار هم باشند . زن و شوهر بر اعمال يكديگر نظارت كنند تا واجبات دين عمل شود . پدر و مادر مراقب رفتار فرزندان خود باشند تا به انحراف كشيده نشوند . دوستان بر اعمال همديگر نظارت كنند . روحانى بر غير روحانى و نيز غير روحانى بر روحانى ناظر باشند ، همه مواظف باشند كه در جلسه‌ها غيبت نشود ، شخصيت افراد پايمال نشود و دروغ گفته نشود . در بازار اسلامى گران‌فروشى و رباخوارى نشود . در جامعه اسلامى همهء مردم بايد بر امور يكديگر نظارت كنند تا همهء امور بر مدار قانون و شرع بگردد . قرآن شريف مىفرمايد :\r\nالمؤمنون و المؤمنات بعضهم اولياء بعض يأمرون بالمعروف و ينهون عن المنكر . « 1 »\r\nمردان مؤمن و زنان مؤمن ، برخى از آنان دوستان برخى ديگرند ، امر به معروف مىكنند و از زشتيها باز مىدارند .\r\nبنابراين آيهء شريفه ، مسلمانان دوست يكديگرند . نشانهء دوستى آنها اين است كه بر امور يكديگر نظارت دارند .\r\nنظارت ملى به دو روش انجام مىشود : مبارزهء مثبت و مبارزهء منفى .\r\nمبارزهء مثبت اين است كه انسان وقتى شاهد گناهى بود ، با زبان خوش و با مهربانى ، گناه‌كننده را از كار خود باز دارد ، با او صحبت كند و از عواقب كار زشتش او را آگاه سازد . خداوند به حضرت موسى ( ص ) و برادرش خطاب مىكند :\r\nاذهبا الى فرعون انه طغى ، فقولا له قولا لينا ، لعله يتذكر او\r\n\r\n\r\n","description":"","footnote":"\r\n( 1 ) . قرآن ، توبه / 71 .\r\n","page_name":" 170 ","page_number":170},
  {"content":"\r\n\r\nيخشى . « 1 »\r\nبه سوى فرعون برويد كه او طغيان كرده است . با او به نرمى سخن بگوييد ، شايد پند گيرد يا بترسد .\r\nمبارزهء منفى اين است كه انسان معاشرت با گناهكار را ترك كند و با او دادو ستد نكند . در روايات فراوانى داريم كه از شرابخوار دختر نگيريد ، به ترك كنندهء نماز دختر ندهيد ، از رباخوار چيزى خريد و به او چيزى نفروشيد و با ظالم و كسانىكه منزلشان محل گناه است ، معاشرت نداشته باشيد .\r\nيك نمونه از مبارزهء منفى در صدر اسلام را مىتوان در جنگ تبوك مشاهده كرد . قرآن كريم به اين موضوع اشاره كرده است و مىفرمايد :\r\nو على الثلاثة الذين خلفوا حتى اذا ضاقت عليهم الارض بما رحبت و ضاقت عليهم انفسهم و ظنوا ان لا ملجا من اللّه الا اليه . « 2 »\r\nو خدا پذيرفت توبهء آن سه تن را كه از جنگ تخلف كرده بودند ، آن‌گاه كه زمين با همهء وسعتش بر آنها تنگ شد و جان در تنشان نمىگنجيد و خود دانستند كه جز خداوند هيچ پناهگاهى كه بدان روى آورند ، نيست .\r\nدر جنگ تبوك ، هنگامى كه پيامبر اكرم ( ص ) فرمان جهاد صادر كردند ، همهء مردم آمادهء جهاد شدند ، مگر كسانىكه عذرى داشتند ، مثلا به بيمارى يا نقص عضو مبتلا بودند . در ميان مردم مدينه سه نفر بدون هيچ عذرى در جنگ شركت نكردند . وقتى كه پيامبر اكرم ( ص ) و سپاهيان از جنگ بازگشتند ، آن سه نفر به استقبال آن حضرت شتافتند . پيامبر اكرم ( ص ) با ديدن آنان از دور ، دستور دادند كه هيچ مسلمانى با آنان صحبت نكند . هنگامى كه آن سه نفر به حضور پيامبر اكرم ( ص ) رسيدند ، سلام كردند . اما آن حضرت به آنان پاسخى\r\n\r\n\r\n","description":"","footnote":"\r\n( 1 ) . قرآن ، طه / 43 - 44 .\r\n( 2 ) . قرآن ، توبه / 118 .\r\n","page_name":" 171 ","page_number":171},
  {"content":"\r\n\r\nنداد . آنها به هركدام از سپاهيان كه سلام مىكردند ، پاسخى نمىشنيدند . همهء مسلمانان با آنان قهر كردند . كار به جايى رسيد كه همسران و فرزندان آنان نيز در خانه به آنها توجهى نمىكرند . قرآن كريم در اين مورد مىفرمايد كه براى آن سه نفر زندگى به قدرى سخت شد كه نتوانستند در شهر بمانند ، مدينه و حتى خانهء آنان برايشان مانند زندان بود . بر اثر مبارزهء منفى مسلمانان ، آن سه نفر از كار خود پشيمان شدند و براى توبه به درگاه الهى به بيان رفتند .\r\nپس از مدتى پيامبر اكرم ( ص ) به دنبال آنان فرستادند و فرمودند : « خداوند توبهء شما را پذيرفت » و آنان نيز به شهر بازگشتند .\r\nحكايت بالا اين نكته را به ما مىآموزد كه بايد با گناهكار مبارزهء منفى كنيم و با او رابطه نداشته باشيم تا از گناه خود دست بردارد . در جامعهء اسلامى همه بايد با گناهكاران مبارزهء منفى كنند و چند نفر به خصوص ، نمىتوانند كارى از پيش ببرند . اگر همهء مردم اين كار را انجام دهند ، گناه از جامعه رخت بر مىبندد . اگر با كسىكه فسق‌وفجور انجام مىدهد ، مبارزهء منفى شود ، آن شخص ديگر گناه نمىكند ، چنانچه كسى با رباخوار معامله نكند ، او از رباخوارى دست مىكشد . پيامبر اكرم ( ص ) مىفرمايند :\r\n« كلكم راع و كلكم مسئول عن رعيته . » « 1 »\r\nتمام شما به منزلهء نگهبان و شبان يكديگر هستيد و تمام شما نسبت به ديگران مسئوليت داريد .\r\nاين بيان پيامبر گرامى جامعهء اسلامى بر مبناى تعاليم اسلام به وجود مىآورد . امر به معروف و نهى از منكر شيوهء همهء پيامبر است و بدين وسيله واجبات الهى به پا داشته و جامعهء اسلامى آباد مىشود .\r\n\r\n\r\n","description":"","footnote":"\r\n( 1 ) . بحار الانوار ، ج 75 ، ص 38 .\r\n","page_name":" 172 ","page_number":172},
  {"content":"\r\n\r\n\r\nعوامل مهم اجراى امر به معروف و نهى از منكر\r\nامر به معروف و نهى از منكر ، زنده‌كنندهء احكام و شعاير اسلامى است .\r\nتشكيل هيئتهاى « امركننده به معروف و نهىكننده از منكر » از جمله مواردى است كه مىتواند ضامن اجراى اين وظيفهء مهم الهى باشد . قرآن شريف مىفرمايد :\r\nو لتكن منكم امة يدعون الى الخير يأمرون بالمعروف و ينهون عن المنكر و اولئك هم المفلحون . « 1 »\r\nبايد از ميان شما گروهى باشند كه به خير دعوت كنند و امر به معروف و نهى از منكر كنند . اينان رستگاران‌اند .\r\nبنابراين آيهء شريفه ، در ميان امت اسلامى همان‌گونه كه عده‌اى بازرگان ، گروهى كشاورز ، برخى طلبه و . . . هستند ، عده‌اى هم بايد خود را براى اداى وظيفهء امر به معروف و نهى از منكر آماده كنند .\r\nچه نيكوست ! همان‌گونه كه صاحبان پيشه‌هاى مختلف براى انجام دادن كار خود ، آموزشهاى لازم را در زمينهء كار خود مىبينند و با مراحل كار ، ابزارهاى مناسب وآفتهاى آن آشنا مىشوند ، امركنندگان به معروف و نهى كنندگان از منكر نيز در اين زمينه آموزشهاى لازم را ببينند و با مراتب و درجات امر به معروف و نهى از منكر ، روشهاى مناسب با امر و نهى ، ابزارهاى متناسب با اين كار و آفتها و مشكلاتى كه ممكن است در اجراى آن بروز كند ، آشنا شوند .\r\nيكى ديگر از عواملى كه اجراى وظيفهء امر به معروف و نهى از منكر را در جامعه تضمين مىكند ، تشكيل حوزه‌هاى علميه است . بر امت اسلامى واجب است كه حوزه‌هاى علميه را تشكيل دهند و به طور واجب كفايى اين حوزه‌ها را اداره كنند . قرآن كريم در وجوب اين امر مىفرمايد :\r\n\r\n\r\n","description":"","footnote":"\r\n( 1 ) . قرآن ، آل عمران / 104 .\r\n","page_name":" 173 ","page_number":173},
  {"content":"\r\n\r\n. . . فلو لا نفر من كل فرقة منهم طائفة ليتفقهوا فى الدين و لينذروا قومهم اذا رجعوا اليهم لعلهم يحذرون . « 1 »\r\nچرا از هر گروهى دسته‌اى به سفر نمىروند تا دانش دين را بياموزند و چون بازگشتند مردم خود را هشدار دهند ، باشد كه از زشتكارى حذر كنند .\r\nاز نظر قرآن كريم ، تشكيل حوزه‌هاى علميه يك مصداق امر به معروف و نهى از منكر و واجب مؤكد است و بر جوانها هم واجب كفايى است كه در تشكيل حوزه‌ها و گرمى بخشيدن به آنها مشاركت كنند .\r\n\r\nشرايط امر به معروف و نهى از منكر\r\nكسانىكه اداى وظيفهء بزرگ امر به معروف و نهى از منكر را بر عهده مىگيرند ، بايد داراى شرايطى باشند كه در صورت وجود اين شرايط در آنان ، امر به معروف و نهى از منكر بر آنها واجب مىشود ( واجب كفايى ) .\r\nاولين شرط ، علم و آگاهى در امر و نهى و شناختن معروف و منكر است .\r\nامركننده به نيكى و نهىكننده از بدى بايد بتواند معروف را از منكر باز شناسد . براى اينكه اعمال زشت به نام امر به معروف و نهى از منكر در جامعه به وجود نيايد ، آگاهى و بينش لازم است .\r\nائمه طاهرين ( ع ) در اين زمينه فرموده‌اند كه بهتر است شخص نادان امر به معروف و نهى از منكر نكند ، زيرا « لانه ما يفسده اكثر مما يصلحه » « 2 » ؛ يعنى همانا آنچه را آنان ضايع مىكنند ، بيش از چيزى است كه اصلاح مىكنند .\r\nممكن است جاهل براى بهتر كردن اوضاع جامعه امر به معروف و نهى از منكر كند ، اما نتيجهء عكس بدهد و اوضاع بدتر شود . البته ، اين نكته نمىتواند دستاويزى براى افراد شود و بگويند كه ما نسبت به معروف و منكر جاهل\r\n\r\n\r\n","description":"","footnote":"\r\n( 1 ) . قرآن ، توبه / 122 .\r\n( 2 ) . الكافى ، ج 1 ، ص 44 .\r\n","page_name":" 174 ","page_number":174},
  {"content":"\r\n\r\nهستيم و از اين وظيفهء مهم دينى شانه خالى كنند . وظيفهء اين افراد ابتدا كسب آگاهى در اين زمينه و سپس انجام دادن آن است .\r\nدومين شرط وجوب امر به معروف و نهى از منكر ، تأثير آن است ؛ يعنى شخص احتمال بدهد كه امر و نهى او بر فرد خطاكار تأثير مىگذارد . اگر كسى بداند كه امر و نهى او اثر ندارد ، وجوب از او برداشته مىشود ، اما اگر كسى كوچكترين احتمال در تأثير امر به معروف و نهى از منكر بدهد ، اداى اين وظيفهء مهم بر او واجب مىشود .\r\nسومين شرط ، استمرار در عمل است ؛ يعنى اينكه فرد خطاكار بر عمل خطاف خود استمرار ورزد و بر ادامهء كار اشتباه خود پافشارى كند . پس اگر امر و نهىكننده بداند يا گمان كند يا احتمال بدهد كه گناه‌كننده عمل خود را تكرار نمىكند ، واجب نيست امر به معروف و نهى از منكر كند .\r\nشرط چهارم وجوب امر و نهى ، نبودن ضرر و مفسده است ؛ يعنى اينكه در امر به معروف و نهى از منكر ضرر و زيانى براى آمر به معروف و ناهى از منكر پديد نيايد . بنابراين ، اگر شخصى بداند يا گمان كند كه در صورت امر يا نهى ضرر جانى ، آبرويى يا مالى زيادى به او مىرسد ، واجب نيست امر به معروف و نهى از منكر انجام دهد .\r\nالبته ، اين موضوع كلى نيست و علماى اسلام در ابعاد مختلف آن بحث كرده‌اند . به عنوان مثال ، امام راحل بزرگوار ( ره ) مىفرمودند : « اگر معروف يا منكر از امورى باشد كه شارع مقدس به آن اهميت زياد مىدهد ، مثل اصلو دين يا مذهب ، حفظ قرآن مجيد ، حفظ عقايد مسلمانان يا احكام ضروريه ، بايد ملاحظه اهميت شود و مجرد ضرر ، موجب واجب نبودن نمىشود ، پس اگر توقف داشته باشد حفظ عقايد مسلمانان يا حفظ احكام ضروريه اسلام بر بذل جان و مال ، واجب است بذل آن . » « 1 »\r\n\r\n\r\n","description":"","footnote":"\r\n( 1 ) . رسالهء توضيح المسائل ، ص 239 .\r\n","page_name":" 175 ","page_number":175},
  {"content":"\r\n\r\n\r\nمراتب و درجات امر به معروف و نهى از منكر\r\nامر به معروف و نهى از منكر به تناسب موقعيت و شرايط گناه و گناهكار و تعداد دفعات ارتكاب گناه مراتبى دارد . درجهء نخست امر به معروف و نهى از منكر اين است كه از شخص معصيت‌كار رو برگردانند ، با چهرهء ناراحت با او ملاقات كنند ، از او اعراض نمايند يا معاشرت با او را ترك كنند ، در صورتى كه معلوم شود كه اين كارها براى ترك معصيت گناهكار است . اين روش در صورتى صحيح است كه كار شخص اثرگذار باشد و اثر آن تنبيه شخص گناهكار باشد ، در غير اين صورت ، اگر انجام دادن اين كارها ، جنبهء تشويقى داشته باشد و گناهكار را در عمل خود گستاخ‌تر كند ، در چنين مواردى اين كار صحيح نيست .\r\nدرجهء دوم از امر به معروف و نهى از منكر ، امر و نهى با زبان و پند و ارشاد است . ممكن است شخص كار منكرى انجام دهد و اين ناشى از جهل و نادانى او باشد يا بر اثر تبليغات تحت تأثير عواملى محيطى قرار گرفته باشد ، چنين شخصى نياز به راهنما و معلم دارد . كسىكه با مهربانى با او صحبت كندو او را از معايب و مفاسد عمل زشتش آگاه كند ، احتمال دارد با گفتار نرم و با منطقى روشنگر آن عمل منكر را ترك كند . اگر شخصى به گفتار نرم توجه نكرد و اين‌گونه در او تأثيرنكرد ، مىتوان با تشديد در گفتار و تهديد ، او را از كار زشت باز داشت .\r\nمرتبه سوم ، مرحله عمل و توسل به زور است . گاهى اوقات اعراض و ترك معاشرت بر شخص گناهكار اثر ندارد يا با منطق ، بيان و پندواندرز نمىتوان او را از انجام دادن منكر باز داشت ، در اين صورت بايد وارد عمل شد .\r\nمعناى وارد عمل شدن ، فقط اعمال زور ، كتك زدن و مجروح كردن نيست ، البته در مواردى تنبيه عملى لازم است ، زيرا در دين اسلام هم حد و\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nتعزير داريم و مواقعى وجود دارد كه هيچ‌چيز جز تنبيه عملى گناهكار را از كار زشت باز نمىدارد ، اما افراد نبايد در همهء موارد سختگيرى كنند و نسبت به خطاكننده خشونت روا دارند .\r\nامام خمينى ( ره ) مىفرمايند كه در مراتب امر به معروف و نهى از منكر جايز نيست با احتمال حاصل شدن مقصود از مرتبهء پايين به مراتب ديگر عمل شود ؛ يعنى اگر انسان بداند يا احتمال دهد كه با ترك مراوده با گناهكار ، او اصلاح مىشود ، لازم نيست مراتب بالاتر را انجام دهد ، حتى در همان مرتبهء نخست نيز اگر درجاتى باشد ، لازم است كه با احتمال تأثير درجهء پايين‌تر به همان اكتفا شود . مثلا اگر شخصى احتمال مىدهد كه با صحبت كردن با گناهكار ، مقصود حاصل مىشود ، بايد به همان نحو اكتفا كند و به درجهء بالاتر عمل نكند .\r\n\r\nشيوه و آداب امر به معروف و نهى از منكر\r\nامر به معروف و نهى از منكر به شيوه‌هاى گوناگونى مىتواند انجام شود . از بارزترين شيوه‌هاى رايج آن مىتوان به دو روش لفظى و عملى اشاره كرد .\r\nروش لفظى اين است كه انسان با ايراد سخن ، خوبى كارهاى شايسته و زشتى كارهاى ناشايست را براى مردم بيان كند .\r\nامر به معروف و نهى از منكر عملى آن است كه شخص ، تنها به گفتار اكتفا نكند ، بلكه خود با انجام دادن اعمال نيك و دورى كردن از كارهاى زشت ، ديگران را تشويق كند . البته ، گفتن شرطى اساسى و لازم است ، اما كافى نيست و هنگامى كه گفتن با عمل كردن همراه باشد ، مىتواند بر ديگران تأثير زيادى بگذارد .\r\nامر به معروف و نهى از منكر لفظى و عملى هريك مىتواند به دو صورت مستقيم و غير مستقيم انجام شود . صورت مستقيم آن بدين ترتيب\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nاست كه انسان در اداى وظيفهء امر به معروف و نهى از منكر به طور مستقيم عمل مىكند و گناه شخص خطاكننده را به او گوشزد يا او را به انجام دادن كار نيك تشويق مىكند . نوع غير مستقيم آن‌كه مفيدتر و مؤثرتر است ، بدين‌گونه است كه در حضور شخص خطاكار از كسىكه كار نيكى را انجام داده است ، ستايش مىشود و بدين ترتيب ، خطاكار به زشتى عمل خود آگاه مىشود .\r\nامام حسن و امام حسين ( ع ) زمانى كه كودك بودند ، پيرمردى راديدند كه به نحو نادرستى وضو مىگرفت . آن دو بزرگوار احساس كردند كه بايد پيرمرد را از نحوهء صحيح وضو گرفتن آگاه كنند ، ديدند اگر به طور مستقيم به او بگويند ، ناراحت مىشود و به سخنان دو كودك توجهى نمىكند . بنابراين ، آنها به طرف پيرمرد رفتند و گفتند : « ما هر دو در حضور شما وضو مىگيريم ، شما بگوييد كه وضوى كدام يك از ما صحيح است . » پيرمرد قبول كرد و به آنان گفت : « وضو بگيريد تا ميان شما قضاوت كنم . » آن‌گاه آن دو كودك به ترتيب و به صورت صحيح وضو گرفتند . پيرمرد با مشاهدهء آنان به اشتباه خود پى برد و به آنان گفت : « وضوى هر دو شما صحيح است و وضوى من اشكال دارد . آفرين بر شما كه با كارتان مرا آگاه ساختيد . »\r\nاگر كسى بخواهد به طور غير مستقيم امر به معروف و نهى از منكر كند ، لازمهء آن اين است كه خود صالح و متقى باشد و مردم از او به نيكويى ياد كنند . در اين صورت ، امر و نهى او در ديگران تأثير مىگذارد . اثر سخنان شخصى كه كارهاى نيك و پسنديده انجام مىدهد و از كارهاى ناپسند دورى مىكند ، در ديگران چنديد برابر مىشود . انبيا و اولياى الهى به آنچه مىگفتند ، ابتدا خود عمل مىكردند . حضرت على ( ع ) مىفرمايند :\r\n« ايها الناس انى و اللّه ما احثكم على طاعة الا و اسبقكم اليها و لا انها كم عن معصية الا و اتناهى قبلكم عنها . « 1 »\r\n\r\n\r\n","description":"","footnote":"\r\n( 1 ) . نهج البلاغه ، خطبهء 174 .\r\n","page_name":" 178 ","page_number":178},
  {"content":"\r\n\r\nاى مردم ! به خدا سوگند كه من شما را به طاعتى ترغيب نمىكنم ، مگر آنكه بر آن از شما پيشى مىگيرم و نيز شما را از معصيتى باز نمىدارم ، مگر آنكه خود قبل از شما از آن باز مىايستم .\r\nپيامبر اكرم ( ص ) هنگامى كه مردم را به كارهاى نيك دعوت مىكرد ، خود قبل از همه به آن اقدام مىكرد . وقتى آن حضرت به مسلمانان دربارهء خواندن نماز شب سفارش مىكرد ، خود بيش و پيش از آنان نماز شب مىخواند .\r\nهنگامى كه آن حضرت مردم را به انفاق و جهاد در راه خدا دعوت مىكرد ، خود پيش از آنان در راه خدا گذشت و ايثار مىكرد و در جنگها ، ابتدا خود و عزيران آن حضرت جلو مىرفتند و مردم هم از آنان پيروى مىكردند .\r\nدر اجراى اصل امر به معروف و نهى از منكر مسلمان بايد به موارد زير توجه داشته باشد :\r\nاينكه چگونه سخن خود را آغاز كند ، عواملى را كه باعث بروز منكر در جامعه مىشود ، مد نظر قرار دهد و در حد امكان باعلل اصلى منكرات مبارزه كند ، با گناهكار متناسب با ميزان آگاهى و موقعيت اجتماعى او سخن گويد و از عواملى بهره گيرد كه موجب افزايش تأثير سخن او شود .\r\n\r\n","description":"","footnote":"","page_name":" 179 ","page_number":179},
  {"content":"\r\n . \r\n","description":"","footnote":"","page_name":" 180 ","page_number":180},
  {"content":"\r\n\r\n\r\nفصل هشتم : تولّا و تبرّا\r\nتولّا به معناى دوست داشتن خدا ، پيامبر ، امام و بندگان خوب خدا و تبرّا به معنى بيزارى جستن از دشمنان آنان است . برخى اين دو را جزو فروع دين اسلام برشمرده و برخى ديگر آن را مانند خونى در همهء اعمال و رفتار انسان مسلمان جارى دانسته‌اند .\r\nتولّا و تبرّا در زندگى انسانها نقشى سرنوشت‌ساز و بىبديل دارد ، زيرا بسيارى از رفتارهاى فردى و اجتماعى انسان از دوستى يا دشمنى سرچشمه مىگيرد . وقتى انسان به كسى يا چيزى محبت و علاقه دارد ، هرگونه زحمت و از منزلتى و الا برخوردار باشد ، از هيچ‌گونه فداكارى و ايثار در راه او دريغ نمىورزد . همين‌گونه است نقش نفرت و دشمنى ، به طورى كه وقتى انسان از امرى ناپسند در محيط زندگى خود نفرت داشته باشد ، براى مبارزه با آن و از ميان برداشتن آن از همهء توان و امكانات خود استفاده مىكند .\r\nبسيارى از حوادث تلخ و شيرين تاريخ ، نبردهاى خونين ، حماسه‌هاى بزرگ و شهادتها و فداكاريها از دوستى و دشمنى سرچشمه گرفته است .\r\nنهضتهاى مقدس پيامبران و ايثار و فداكارى پيروان آنها همه به منظور كسب رضاى الهى و اعلاى كلمهء توحيد و ريشه‌كن كردن جهل و ستم و شرك بوده\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nكه شرچشمه‌اى جز حب و دوستى خداوند و نقرت از طاغوت و شيطان نداشته است . از همين رو مكتب اسلام به تولّا و تبرّا اهميت فراوانى داده و آن را ملاك فضيلت و رستگارى مؤمنان به شمار آورده است . رسول خدا ( ص * مىفرمايد :\r\n« اوثق عرى الايمان الحب فى اللّه و البغض فى اللّه و التوالى لاولياء اللّه و التبرى من اعداء اللّه . » « 1 »\r\nمحكمترين حلقه‌هاى ايمان ، دوستى در راه خدا و دشمنى در راه اوست ، همچنين دوستى با دوستان خدا و بيزارى از دشمنان خداست .\r\n\r\nبررسى لغوى تولّا و تبرّا\r\nبراى درك بهتر معناى تولّا و تبرّا با مفاهيم ولايت و برائت آشنا شويم .\r\nولايت از ريشهء « ولى » اشتقاق يافته است و از اين واژه در زبان فارسى و عربى لغات بسيارى ساخته شده است كه از آن جمله مىتوان به ولايت ، ولا ، ولى ، والى ، مولى ، اولى ، مولوى و تولّا اشاره كرد . معنى اصلى مادهء « ولى » قرار گرفتن چيزى در كنار چيز ديگر است . به نحوى كه چيز ديگرى ميان آن دو فاصله نينداخته باشد . ازاين‌رو مىتوان آن را به نزديكى و قرب از نظر مكان يا نسبت يا دين يا صميميت تعبير كرد . براساس كتابهاى لغت مهمترين معانى ولايت عبارت است از : قرابت ، محبت ، نصرت و يارى ، حكومت و سرپرستى .\r\nبر اين اساس ، تولّا كه مصدر باب تفعل از ريشهء « ولى » و به معنى قبول ولايت است ، دالاى معانى زير است :\r\n1 . دوست داشتن ؛\r\n\r\n\r\n","description":"","footnote":"\r\n( 1 ) . بحار الانوار ، ج 69 ، ص 243 .\r\n","page_name":" 182 ","page_number":182},
  {"content":"\r\n\r\n2 . نصرت خواستن ؛\r\n3 . تقرب جستن ؛\r\n4 . قبول رهبرى و زعامت .\r\nتبرّا نيز مصدر باب تفعل از ريشهء « برء » و به معناى انكار كردن ، نپذيرفتن پاك شدن و نيز دورى كردن و بيزارى جستن است . راغب در « مفردات » آورده است كه برء ، براء و تبرّى به معناى كناره گرفتن از چيزى است كه مجاورت آن ناپسند است .\r\nدر « المنجد » آمده است كه كلمهء برء اگر از باب علم يعلم باشد ، به معنى خلاص شدن و كناره گرفتن و ارگ از باب قطع يقطع باشد ، به معنى آفريدن و پديد آوردن است . در قرآن كريم اين كلمه به هر دو معنى به كار رفته است ، چنان‌كه مىفرمايد :\r\nفلما تبيّن له أنّه عدو للّه تبرّا منه . « 1 »\r\nچون بر ابراهيم آشكار شد كه آزر دشمن خداست ، از او كناره گرفتن و بيزارى جست .\r\nهو اللّه الخالق البارئ المصوّر له الاسماء الحسنى . « 2 »\r\nاو خداى خالق پديدآورندهء صورتگر است كه نامهاى نيكو همه از آن اوست .\r\n\r\nاقسام ولايت در اسلام\r\nولايت شامل ولاى عامل و ولاى خاص است . ولاى عام به معنى آن است كه مؤمنان يكديگر را دوست داشته باشند . ايمان اساس دوستى و ولاى مؤمنان است . در واقع ، ولاى عام پيوندى است كه مسلمانان را از راه محبت و\r\n\r\n\r\n","description":"","footnote":"\r\n( 1 ) . قرآن ، توبه / 114 .\r\n( 2 ) . قرآن ، حشر / 24 .\r\n","page_name":" 183 ","page_number":183},
  {"content":"\r\n\r\nدوستى به يكديگر مرتبط مىسازد ، به گونه‌اى كه هريك را به سرنوشت ديگرى علاقه‌مند و در ساختن جامعه‌اى توحيدى مؤثر و صاحب نقش مىكند . قرآن كريم مىفرمايد :\r\nو المؤمنون و المؤمنات بعضهم اولياء بعض يأمرون بالمعروف و ينهون عن المنكر . « 1 »\r\nمردان مؤمن و زنان مؤمن دوستان يكديگرند . آنان همديگر را به معروف امر مىكنند و از منكر باز مىدارند .\r\nمنظور از آيهء شريفه آن است كه مؤمنان به يكديگر نزديك هستند ، حامى و دوست يكديگرند و به سرنوشت هم علاقه دارند ، لذا يكديگر را به نيكى امر مىكنند و از زشتيها باز مىدارند . امر به معروف و نهى ازم نكر بر اثر همان احساس دوستى و علاقه‌مندى به سرنوشت يكديگر است . تا دوستى ومحبت نباشد ، اين احساس مسئوليت در انسانها ايجاد نمىشود . انسانى كه به ديگران علاقه ندارد ، به رفتار و اعمال آنها نيز بىاعتناست ، اما وقتى به آنها احساس نزديكى و علاقه‌مندى كرد ، محبت و دوستى او را آرام نمىگذارد و باعث مىشود كه ديگران را به آنچه مايهء خير و صلاح و سعادت آنان است ، سفارش كند .\r\nولاى خاص ، ولاى رهبرى و زعامت است كه خاص پيامبر اسلام ( ص ) و اهل بيت اوست . در اينكه پيامبر اكرم ( ص ) مسلمانان را به نوعى ولاى خاص نسبت به خاندان پاك خود توصيه كرده است . ترديدى وجود ندارد . آيهء ذوى القربى در قرآن كريم گوياى اين مطلب است ، آنجا كه مىفرمايد :\r\nقل لا اسئلكم عليه اجرا الا المودة فى القربى . « 2 »\r\nبگو بر اين رسالت مزدى از شما نمىخواهم ، جز دوستى خويشاوندانم .\r\n\r\n\r\n","description":"","footnote":"\r\n( 1 ) . قرآن ، توبه / 71 .\r\n( 2 ) . قرآن ، شورى / 23 .\r\n","page_name":" 184 ","page_number":184},
  {"content":"\r\n\r\nولاى خاص صرفا به معناى محبت نيست ، بلكه علاوه بر آن نوعى تعهد نسبت به رهبران الهى در اطاعت از آنها و يارى كردن آنان به شمار مىآيد .\r\nاز اين نظر ولايت رهبران الهى در ادامهء ولايت خداوند است . قرآن كريم مىفرمايد :\r\nانما وليكم اللّه و رسوله و الذين آمنوا الذين يقيمون الصلاة و يؤتون الزكوة و هم راكعون . « 1 »\r\nولىّ شما فقط خداست و فرستادهء او و مؤمنانى كه نماز مىخوانند و در حال ركوع زكات مىدهند .\r\nاين آيه به اتفاق شيعه و سنى در مورد حضرت على ( ع ) نازل شده است .\r\nطبرى در تفسير خود روايات متعددى را دراين‌باره نقل كرده است . فخر رازى از علماى بزرگ اهل سنت در تفسير كبير خود مىنويسد : « اين آيه در شأن على ( ع ) نازل شده است . » و نيز علما اتفاق كرده‌اند كه اداى زكات در هنگام ركوع ، از هيچ‌كس جز حضرت على ( ع ) واقع نشده است .\r\nدر اين آيه ، ولايت خداوند ، ولايت رسول خدا ( ص ) و ولايت على ( ع ) به عنوان ولاى خاص مطرح شده است و بنابر نظر علماى شيعه اين ولايت صرفا محبت و علاقه‌مندى به آنها در حدى كه در ولاى عام گفته شد ، نيست ، بلكه شامل همهء معانى ولايت ؛ يعنى محبت ، قرابت ، نصرت و يارى ، زعامت و حكومت است . پيامبر اكرم ( ص ) در غدير خم فرمودند :\r\n« من كنت مولاه فهذا على مولاه . » « 2 »\r\nهركس را كه من مولا و سرپرست اويم ، على مولا و سرپرست اوست .\r\nاين حديث را علماى شيعه و سنى در كتب معتبر خود نقل كرده‌اند . علامه\r\n\r\n\r\n","description":"","footnote":"\r\n( 1 ) . قرآن ، مائده / 55 .\r\n( 2 ) . ترمذى ، صحيح ، ج 2 ، ص 298 .\r\n","page_name":" 185 ","page_number":185},
  {"content":"\r\n\r\nامينى در كتاب ارزشمند الغدير دربارهء منابع اين حديث در كتب اهل سنت به تفصيل بحث كرده است .\r\nپيامبر اكرم ( ص ) در حديث ديگرى مىفرمايد :\r\n« يا على ! كذب من زعم انه يحبّنى و هو يغضبك . » « 1 »\r\nاى على ! هركه گمان كند كه مرا دوست دارد با آنكه دشمن تو باشد ، دروغ گفته است .\r\nبىمناسبت نيست كه در اينجا به نقل روايتى در شأن ومنزلت على ( ع ) و بيان اهميت ولايت آن حضرت بپردازيم .\r\nامام حسن عسكرى ( ع ) از پدران بزرگوار خود نقل مىكند كه روزى پيامبر اكرم ( ص ) به يكى از ياران خود فرمود : « اى بندهء خدا ! دوستى و دشمنىات فقط براى خدا و در راه او باشد ، زيرا آدمى هرگز به فيض ولايت الهى نمىرسد ، مگر به اين شيوه ؛ همچنين آدمى طعم ايمان را نمىچشدهر چند نماز و روزهء بسيار به‌جا آوردمگر اينكه اين‌گونه باشد . اما دوستيها و برادريها امروزه اغلب براى دنياست و بر مبناى آن دوستى مىورزند و براساس آن دشمنى مىكنند و آگاه باشيد كه اين‌گونه دوستيها و دشمنيها در پيشگاه خداوند سودى نخواهد داشت . » آن مرد عرض كرد : « اى رسول خدا ! چگونه مىتوان متشخيص دهم كه دوستى و دشمنى من براى خداست يا نه و چگونه مىتوانم كسىرا كه خداوند رهبر من قرار داده است ، بشناسم تا ولايت او را بپذيرم و دشمن خدا چه نشانه‌اى دارد تا با شناخت آن ، دشمن خدا را شناسايى كنم و به او دشمنى ورزم ؟ » رسول خدا ( ص ) به حضرت على ( ع ) اشاره كرد و فرمود : « آيا اين شخص را مىبينى ؟ » او عرض كرد : « آرى . » حضرت فرمود : « دوست اين شخص دوست خداست ، پس او را دوست بدار و دشمنى او دشمنى خداست ، پس او را دشمن بدار ! دوست او را دوست بدار ،\r\n\r\n\r\n","description":"","footnote":"\r\n( 1 ) . المحجة البيضاء ، ج 4 ، ص 354 .\r\n","page_name":" 186 ","page_number":186},
  {"content":"\r\n\r\nهرچند او پدر يا فرزندت را كشته باشد و دشمنش را دشمن بدار ، هرچند او پدر يا فرزندت باشد . » « 1 »\r\n\r\nحب و بغض ، اساس دين\r\nدر آموزه‌هاى دينى دوستى خدا ، پيامبر ( ص ) و ائمه اطهار ( ع ) و دشمنى با مخالفان آنان ، اساس دين شمرده شده است . در روايت است كه فضيل بن يسار به امام صادق ( ع ) عرض كرد كه همانا حب و بغض از نشانه‌هاى ايمان است ؟ آن حضرت فرمود : « هل الايمان الا الحب و البغض ؛ آيا ايمان چيزى جز دوستى و دشمنى است ؟ » « 2 »\r\nدر حديثى مشهور كه پايه‌ها و مبانى مكتب اسلام را معرفى مىكند ، چنين آمده است :\r\n« قال الباقر ( ع ) بنى الاسلام على خمس : الصلاة ، الزكوة ، الصوم ، الحج و الولاية و لم يناد بشىء كما نودى بالولاية . » « 3 »\r\nامام باقر ( ع ) فرمود : اسلام بر پنج پايه استوار است : نماز ، زكات ، روزه ، حج و ولايت و هيچ‌چيز مانند ولايت مورد سفارش قرار نگرفته است .\r\nبراساس اين حديث شريفه ، مهمترين اصل از اصول مكتب اسلام ولايت است . مبناى اصلى ولايت ، محبت قلبى است كه انسان براساس آن رفتار و گفتار خود را جهت مىدهد . بر اهل بصيرت روشن است كه محبت بدون معرفت حاصل نمىشود . بنابراين ، آنچه موجب سعادت بشرى است ، دوستى آگاهانه نسبت به معبود يگانه و بىهمتاست .\r\nشايان ذكر است كه دوستى خداوند با دوستى اولياى خدا و دشمنى با منكران و مشركان ملازم است ؛ يعنى نمىتوان مدعى دوستى خدا بود ، ولى با\r\n\r\n\r\n","description":"","footnote":"\r\n( 1 ) . وسائل الشيعه ، ج 11 ، ص 440 .\r\n( 2 ) . بحار الانوار ، ج 69 ، ص 341 .\r\n( 3 ) . وسائل الشيعه ، ج 1 ، ص 10 .\r\n","page_name":" 187 ","page_number":187},
  {"content":"\r\n\r\nدوستان خدا دشمنى ورزيد يا با دشمنان خدا دوستى كرد . قرآن كريم از زبان رسول اكرم ( ص ) مىفرمايد :\r\nقل ان كنتم تحبون اللّه فاتبعونى يحببكم اللّه . « 1 »\r\nبگو اگر خدا را دوست داريد ، پس از من پيروى كنيد تا خداوند نيز شما را دوست بدارد .\r\nاين آيهء كريمه نه تنها دوستى پيامبر را شرط دوستى خدا مىداند ، بلكه پيروى از آن حضرت را ملاك صدق دوستى خداوند معرفى مىكند . بديهى است كه مودت به اهل بيت پيامبر ( ع ) نيز شاخهء ديگرى از محبت الهى است ، چنان‌كه در آيهء ذوى القربى بدان توصيه شده است .\r\nبا توجه به نكات ذكر شده ، حب و بغض كه در روايات اسلامى اساس دين و ملاك ايمان دانسته شده است ، انگيزه‌اى درونى و صائقه‌اى قلبى است كه انسان را در عمل با دوستان خدا همراه مىسازد و با دشمنان دين به پيكار وا مىدارد .\r\nامام باقر ( ع ) فرمود :\r\n« اذا اردت ان تعلم ان فيك خيرا فانظر الى قلبك فان كان يحب اهل طاعة اللّه عز و جل و يبغض اهل معصيته ففيك خير و اللّه يحبك و اذا كان يبغض اهل طاعة اللّه و يحب اهل معصيته فليس فيك خير و اللّه يبغضك و المرء مع من احبّ . » « 2 »\r\nاگر مىخواهى بدانى كه در راه خير گام برمىدارى ، پس به قلبت بنگر ! چنانچه دوستدار اولياى خداست و بغض گناهكاران در آن است ، بدان كه در تو خير است و خدا هم تو را دوست دارد . اما اگر در قلب تو كينهء اهل طاعت خدا و محبت گناهكاران وجود داشته باشد ، در آن صورت در تو هيچ\r\n\r\n\r\n","description":"","footnote":"\r\n( 1 ) . قرآن ، آل عمران / 31 .\r\n( 2 ) . بحار الانوار ، ج 69 ، ص 247 .\r\n","page_name":" 188 ","page_number":188},
  {"content":"\r\n\r\nخيرى نيست و خدا تو را دشمن دارد و آدمى با كسى محشور مىشود كه او را دوست دارد .\r\nهمچنين ، امام صادق ( ع ) ملاك ديندارى را دوستى و دشمنى در راه دين معرفى كرده است ، آنجا كه مىفرمايد :\r\n« كل من لم يحب فى الدين و لم يبغض فى الدين فلا دين له . » « 1 »\r\nهر كسىكه دوستى و دشمنىاش در راه دين نباشد ، او را دينى نيست .\r\nدر تفسير مراغى آمده است كه روزى پيامبر اكرم ( ص ) از جايى عبور مىكرد كه شنيد مردى با صداق بلند مىگويد : « اى محمد ! » پيامبر ( ص ) با صداى بلند فرمود : « چه مىگويى ؟ » آن مرد عرض كرد : « روز قيامت چه وقت است ؟ » پيامبر ( ص ) فرمود : « براى آن روز چه چيزى آماده كرده‌اى ؟ » مرد گفت : « دوستى خدا و رسولش را . » پيامبر ( ص ) فرمود : « تو با كسى هستى كه دوستش دارى . » « 2 »\r\nدر روايات آمده است كه اگر كسى تمام عمر خود را در حال عبادت باشد و نماز بخواند ، روزه بگيرد ، خمس و زكات دهد ، به حج برود و جهاد كند ، ولى محبت و دوست پيامبر اكرم ( ص ) و امامان معصوم ( ع ) در دل او وجود نداشته باشد ، تمام آن اعمال و عبادتها بىحاصل است . پس ولايت اهل بيت ( ع ) و بيزارى از دشمنان آنان موجب قبولى عبادات مىشود . امام خمينى ( ره ) در كتاب چهل حديث در شرح حديث سى و سوم مىنويسد :\r\n« آنچه ذيل حديث شريف دلالت بر آن دارد كه ولايت و معرفت شرط قبول اعمال است ، از امورى است كه از مسلّمات ، بلكه ضروريات مذهب مقدس شيعه است و اخبار در اين باب به قدرى زياد است كه در اين مختصر\r\n\r\n\r\n","description":"","footnote":"\r\n( 1 ) . همان ، ص 250 .\r\n( 2 ) . داستانها و پندها ، ج 3 ، ص 81 .\r\n","page_name":" 189 ","page_number":189},
  {"content":"\r\n\r\nنگنجد و فوق حد تواتر است و ما به ذكر بعضى از آن ، اين اوراق را متبرك مىكنيم .\r\nعن الكافى باسناده عن ابى جعفر ( ع ) قال : ذروة الامر و سنامه و مفتاحه و باب الاشياء و رضى الرحمن الطاعة للامام بعد معرفته . . . اما لو أن رجلا قام ليله و صام نهاره و تصدق بجميع ما له و حج جميع دهره و لم يعرف ولاية ولىّ اللّه فيواليه و يكون جميع اعماله بدلالته اليه ، ما كان له على اللّه حق فى ثوابه و لا كان من اهل الايمان . » « 1 »\r\nفرمود : « حقيقت و مخ امر و اعلاى آن و كليد آن و باب اشيا و رضاى خداوند ، اطاعت امام است بعد از معرفت او . آگاه باش كه اگر مردى شبها به عبادت ايستد و روزها روزه بگيرد و تمام مالش را صدقه دهد و تمام روزگار را حج كند و نشناسد ولايت ولىّ خدا را تا موالات او كند و تمام اعمالش به راهنمايى او باشد ، نيست براى او بر خداى تعالى حقى و ثوابى و نمىباشد از اهل ايمان . . . و از مجموع اخبار استفاده مىشود كه ولايت شرط قبول اعما ، بلكه شرط قبول ايمان به خدا و به نبوت رسول مكرم ( ص ) است . » « 2 »\r\n\r\nمراتب تولّا و تبرّا\r\nتولّا و تبرّا داراى سه مرتبه است : قلبى ، زبانى و عملى .\r\nمرتبهء قلبى تولّا و تبرّا آن است كه انسان قلبا خدا و پيامبر ( ص ) و اولياى خدا را دوست داشته باشد و از دشمنان آنان بيزار باشد . اين مرتبه ، اساسىترين مرتبهء تولّا و تبرّا محسوب مىشود ، زيرا قلب انسان كانون محبت و نفرت اوست و اين مرتبه پايه و اساس مراتب ديگر تولّا و تبرّا به شمار مىآيد .\r\nاصولا دوست داشتن زيباييها و نيكوييها و به تعبير ديگر ، حب جمال و\r\n\r\n\r\n","description":"","footnote":"\r\n( 1 ) . كافى ، ج 2 ، كتاب الايمان و الكفر ، باب‌دعائم الاسلام ، حديث 5 .\r\n( 2 ) . چهل حديث ، ص 484 .\r\n","page_name":" 190 ","page_number":190},
  {"content":"\r\n\r\nكمال يك امر فطرى است و منشأ آن آگاهى به جمال و كمال محبوب است .\r\nخداوند كه منبع جمال و كمال است ، محبوب مطلق محسوب مىشود و هر يك از مخلوقات به ميزان بهره‌اى كه از جمال و كمال دارند ، مورد محبت و عشق بندگان خدا قرار مىگيرند .\r\nوقتى مؤمنان به زيبايى گفتار و اعمال اولياى خدا و هماهنگى آنها با نظام خلقت و مشيّت الهى توجه كنند ، محبت آنان در دلشان جاى مىگيرد به طورى كه براى رسيدن به آنها و كسب رضاى آنان از هيچ كوششى فروگذار نمىكنند .\r\nمرتبهء زبانى تولّا و تبرّا ، اظهار دوستى خدا و اولياى او به زبان است .\r\nكسىكه به محبوبى عشق مىورزد ، براى بيان عشق و محبت خود هيچ فرصتى را از دست نمىدهد . بسيار از دعاهاى نقل شده از پيامبر اكرم ( ص ) و ائمه اطهار ( ع ) سرشار از بيانهاى عاشقانه و عارفانه است . دعاى كميل نمونهء بارز اين دعاهاست ، امام على ( ع ) از بخشى از اين دعا چنين مىگويد :\r\n« اى معبودم و اى آقا و مولايم و اى پروردگارم ! گيرم كه بر آتش عذابت صبر كردم ، چگونه بر فراق تو صبر توانم كرد و گيرم كه بر حرارت آتشت شكيبايى ورزيدم ، چگونه از لطف و كرامت تو توانم چشم پوشيد يا چگونه در آتش دوزخ آرام گيرم با اينكه به عفو و بخشش بىمنتهايت اميد دارم . اى آقا و سرور و مولايم ! به راستى به عزّتت سوگند مىخورم كه اگر مرا با زبان گويا به دوزخ گذارى ، من در ميان اهل آتش مانند دادخواهان ناله مىكنم و بسى فرياد مىزنم و مانند آن‌كه عزيزى را گم كرده است ، از فراق تو زارزار مىگريم و به صداى بلند تو را مىخوانم كه اى ياور مؤمنان و اى منتهاى\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nآرزوى عارفان و اى فريادرس فريادخواهان و اى محبوب دلهاى راستگويان و اى خداى عالميان . »\r\nدر مكتب تشيع براى اظهار دوستى به پيامبر ( ص ) و امام معصوم ( ع ) علاوه بر درود و صلوات بر پيامبر و آل او كه به عنوان امرى مستحب بدان سفارشت شده است ، زيارتنامه‌ها و ادعيه‌اى كه خواند آنها در مرقد شريف آنان توصيه شده ، همه مملو از اظهار محبت و دوستى به اولياى خدا و اظهار بيزارى و نفرين به دشمنان آنان است كه اين همه نمونه‌هايى از مرتبهء زبانى تولّا و تبرّا است .\r\nمرتبهء عملى تولّا و تبرّا كه نشانهء صدق مراتب قلبى و زبانى است ، اين است كه مسلمان دوستى و محبتش را نسبت به خدا و اولياى او و نيز دشمنىاش را با دشمنان خدا و اولياى او در عمل نشان دهد . مصداق عملى تولّا و تبرّا انفاق و ايثار در راه اعلاى كلمهء اللّه و پيروى از راه و روش پيابمر ( ص ) و ائمه طاهرين ( ع ) در جامعه است .\r\nبالاترين مصداق تولّا و تبرّا مبارزه در راه خدا و دفاع از دين و امامان است كه اگر به شهادت منجز شود ، در واقع اوج دوستى و تولّا و تبرّا را نشان مىدهد . بارزترين جلوهء تولّا و تبرّا در حماسهء پرشكوه كربلا تجلى كرد در اين واقعه اوج دوستى و محبت مؤمنانى خالص نسبت به ولىّ خدا به نمايش گذاشته شدوياران و خويشان امام حسين ( ع ) با دوستى و عشق به آن حضرت و براى اعلاى كلمهء حق با دشمنان مبارزه كردند و از نثار جان در راه اين دوستى دريغ نورزيدند . به همين دليل ، امام حسين ( ع ) در شب عاشورا در خطبهء معروف خود فرمودند :\r\n« فانى لا اعلم اصحابا اولى و لا خيرا من اصحابى و لا اهل بيت ابرّ و اوصل من اهل بيتى . » « 1 »\r\n\r\n\r\n","description":"","footnote":"\r\n( 1 ) . تاريخ طبرى ، ج 4 ، صص 3321 - 322 .\r\n","page_name":" 192 ","page_number":192},
  {"content":"\r\n\r\nبه راستى من اصحاب و يارانى بالاتر و بهتر از اصحاب خود نمىشناسم و اهل بيتى پيوسته‌تر و خوبتر از خاندانم سراغ ندارم .\r\nبا توجه به مراتب سه‌گانهء تولّا و تبرّا شايسته است كه مسلمانان در زندگى فردى و اجماعى خود اين اصل مترقى را مبناى رفتار و گفتار خود قرار دهند . در زندگى سياسى و اقتصادى انطباق رفتارها و موضعگيريها با روش و سيرهء امامان بزرگوار ( ع ) از مصاديق تولّا و تبرّا محسوب مىشود .\r\nيكى از مصاديق تولّا گذاردن نام پيامبران و ائمه معصومين ( ع ) بر روى فرزندان است كه نشانهء عشق به آنها و دوست داشتن مرام و آيين آنهاست و نيز پرهيز كردن از نامگذارى فرزندان خود به نام كفار و دشمنان اسلام كه اين امر مصداق تبرّاست .\r\nنقل شده است كه شخصى به نام ربعى بن عبد اللّه به حضور امام صادق ( ع ) رسيد و از ايشان سؤال كرد : « من نام فرزندان خود را از نام شما و پدران شما اقتباس كرده‌ام ، آيا از اين كار سودى مىبرم ؟ » امام صادق ( ع ) فرمود :\r\n« آرى ، سوگند به خدا ، ليس الذين الا حبنا آل محمد ؛ دين جز دوستى ما آل محمد ( ص ) نيست . » « 1 »\r\nبىترديد ، دوست داشتن صرفا يك احساس قلبى نيست ، بلكه در رفتار و گفتار انسان تأثير تعيين‌كننده‌اى دارد . نمىتوان ادعاى دوستى خدا و پيامبرش را داشت و در عين حال بر خلاف رضاى آنها عمل كرد . همان‌طور كه در روابط اجتماعى نيز همين‌گونه است . كسىكه واقعا شخصى را دوست دارد ، سعى مىكند كه با رفتارهاى مورد پسند آن شخص خود را به او نزديك كند و از انجام دادن رفتارهايى كه از نظر او ناخوشايند است ، پرهيز مىكند .\r\nامام صادق ( ع ) فرمود :\r\n« ما احب اللّه من عصاه ؛ كسىكه گناه مىكند ، خدا را دوست ندارد . سپس\r\n\r\n\r\n","description":"","footnote":"\r\n( 1 ) . داستانها و پندها ، ج 5 ، ص 127 .\r\n","page_name":" 193 ","page_number":193},
  {"content":"\r\n\r\nآن حضرت اين دو بيت شعر را قرائت فرمود :\r\n تعص الاله و انت تظهر حبّه * هذا لعمرك فى الفعال بديع\r\nلو كان حبك صادقا لا طعته * ان المحب لمن يحبّ مطيع \r\nمعصيت پروردگار مىكن و در عين حال اظهار دوستى او مىنمايى ؟ به جانم سوگند كه اگر محبت تو صادقانه بود ، از خدا اطاعات مىكردى ، زيرا كسىكه ديگرى را دوست مىدارد ، از او اطاعت مىكند . » « 1 »\r\nدر پايان اين مقال ، سخن را به عباراتى از دعاى محبّين متبرّك مىكنيم كه امام سحاد ( ع ) آن را از درگاه الهى خواسته است :\r\n« يا غاية آمال المحبّين اسئلك حبّك و حبّ من يحبّك و حبّ كلّ عمل يوصلنى الى قربك . »\r\nاى منتهاى مقصود محبان از تو درخواست مىكنم دوستىات را و دوستى دوستدارانت را و دوستى هر عملى كه مرا به مقام قرب تو رساند . »\r\nآمين يا رب العالمين .\r\n\r\n\r\n","description":"","footnote":"\r\n( 1 ) . همان ، ج 6 ، ص 138 .\r\n","page_name":" 194 ","page_number":194},
  {"content":"\r\n . \r\n","description":"","footnote":"","page_name":" 195 ","page_number":195},
  {"content":"\r\n\r\nموسسه نشر و تحقيقات ذكر منتشر نموده است : قرآن كريم / ترجمه شيوا و موزون محمود صلواتى\r\nنهج البلاغه ( كتاب برگزيده سال 1386 ) / ترجمه دكتر سيد محمود مهدى جعفرى\r\nصحيفه انقلاب / وصيت‌نامه سياس‌الهى امام خمينى ( قدس سره )\r\nپاره‌اى از خورشد / گفته‌ها ناگفته‌ها از زندگى استاد مطهرى\r\nاحياگر حقيقت دين / مجموعه مقالات سيد محمد خاتمى\r\nخلاصه خوبىها / گفته‌ها و ناگفته‌هايى از زندگى شهيد رجايى / غلامعلى رجايى\r\nآزادى در قرآن / سيد محمد على ايازى\r\nآفتاب حكمت ، هزار حكمت از رسول رحمت / ترجمه محسن عابدى\r\nكاوشى نو در اخلاق اسلامى ( مجموعه دو جلدى ) / آيت ا . . . حسين مظاهرى\r\nعوامل كنترل غرايز در زندگى انسان / آيت ا . . . حسين مظاهرى\r\nبرنامه زندگى / آيت ا . . . حسين مظاهرى\r\nمبانى مشروعيت حكومت / ابو الفضل موسويان\r\nجمود و خشونت / محمود صلواتى\r\nشريعتى و بازفهمى دين / محمد ياسين دژاكام\r\nمردى از باران / گفته‌ها و ناگفته‌هايى از زندگى سيد محمد خاتمى\r\nكشمير ، گذشته ، حال ، آينده / حميد رضا سيد ناصرى\r\nشريعتى متفكر فردا / مجموعه مقالات\r\nغوغايى بر بام جهان / خاطرات يكى از اعضاى بلندپايه القاعده در جنگهاى افغانستان\r\nگنجينه اسرار / ديوان عمان سامانى\r\nخانه دايى يوسف / اتابك فتح الله‌زاده\r\nاز مقاومت تا پيروزى / مسعود اسد اللهى\r\nرساله توضيح المسائل / حضرت امام خمينى ( قدس سره )\r\nنهضت حسينى ، عزت حسينى / مصطفى دلشاد تهرانى\r\nبحران 444 روزه در تهران / گفته‌ها و ناگفته‌هايى از تصرف سفارت آمريكا\r\nآزادى و دمكراسى در انديشه امام خمينى ( قدس سره ) / عاطفه پهلوان\r\nلطايف ربانى ( نامه‌هاى عرفانىاخلاقى امام خمينى ( قدس سره ) ) / امام خمينى ( قدس سره )\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nپنجره‌اى به آسمان / امير رضا ستوده ، حميد رضا سيد ناصرى\r\nاسلام ، اجتماع ، سياست / محسن آرمين\r\nداستان پيامبران در قرآن ( جلد 1 ) / ترجمه على چراغى ، محمد باقر محبوب القلوب و محمد حسين احمديار\r\nداستان پيامبران در قرآن ( جلد 2 ) / / ترجمه على چراغى ، محمد باقر محبوب القلوب و محمد حسين احمديار\r\nداستان پيامبران در قرآن ( جلد 3 ) / ترجمه على چراغى ، محمد باقر محبوب القلوب و محمد حسين احمديار\r\nداستان پيامبران در قرآن ( جلد 4 ) / ترجمه على چراغى ، محمد باقر محبوب القلوب و محمد حسين احمديار\r\nداستان پيامبران در قرآن ( جلد 5 ) / ترجمه على چراغى ، محمد باقر محبوب القلوب و محمد حسين احمديار\r\nداستان پيامبران در قرآن ( جلد سخت ) / ترجمه على چراغى ، محمد باقر محبوب القلوب و محمد حسين احمديار\r\nزندگانى پيامبر اكرم ( ص ) در قرآن ( جلد 1 ) / ترجمه على چراغى\r\nزندگانى پيامبر اكرم ( ص ) در قرآن ( جلد 2 ) / ترجمه على چراغى\r\nزندگانى پيامبر اكرم ( ص ) در قرآن ( جلد 3 ) / ترجمه على چراغى\r\nزندگانى پيامبر اكرم ( ص ) در قرآن ( جلد 4 ) / ترجمه على چراغى\r\nزندگانى پيامبر اكرم ( ص ) در قرآن ( جلد 5 ) / ترجمه على چراغى\r\nزندگانى پيامبر اكرم ( ص ) در قرآن ( جلد 6 ) / ترجمه على چراغى\r\nزندگانى پيامبر اكرم ( ص ) در قرآن ( جلد 7 ) / ترجمه على چراغى\r\nزندگانى پيامبر اكرم ( ص ) در قرآن ( جلد 8 ) / ترجمه على چراغى\r\nزندگانى پيامبر اكرم ( ص ) در قرآن ( جلد سخت ) / ترجمه على چراغى\r\nزيستن چرا ، زيستن چگونه / حسين امينى پويا\r\nشهاب سبز / عليرضا متولى\r\nآينه و آفتاب / ناصر نادرى\r\nرزگار آفتابى / عبد المجيد نجفى\r\nچراغ لاله / فرهاد حسن‌زاده\r\nمرغ حق / محمد رضا اصلانى\r\nمجموعه احياگران / عليرضا متولى ، ناصر نادرى ، عبد المجيد نجفى ، فرهان حسن‌زاده ، محمد رصااصلانى\r\nمهربان‌تر از نسيم ( مجموع 99 قصه از زندگى امام خمينى ( قدس سره ) ) / محمد رضا بايرامى ، سوسن طاقديس ، احمد عربلو ، ناصر نادرى\r\nصداى بال نسيم ( قصه‌هاى زندگى امام خمينى ( قدس سره ) ) / محمد رضا بايرامى\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nپنجره‌اى رو به آفتاب ( قصه‌هاى زندگى امام خمينى ( قدس سره ) ) / سوسن طاقديس\r\nكاش تو هم بودى ( قصه‌هاى زندگى امام خمينى ( قدس سره ) ) / احمد عربلو\r\nبوى عطر نماز ( قصه‌هاى زندگى امام خمينى ( قدس سره ) ) / ناصر نادرى\r\nمدرسه انقلاب ( رمان نوجوان ) / حسين فتاحى\r\nداستان زندگى يوسف پيامبر در قرآن / ترجمه على چراغى\r\nسرگذشت اديان / ناصر نادرى\r\nپنج افسانه / آذر رضايى ( رحماندوست )\r\nپرواز با اسب آبنوس / محمد شمس\r\nرستم دستان / محمد شمس\r\nكت پشمى / عبد المجيد نجفى\r\nاز ايستگاه چهارم تا سال گندم / عبد المجيد نجفى\r\nمن ، سارا و سورى / عبد المجيد نجفى\r\nآن شب كه بىبى مهمان ما بود / فريدون عموزاده خليلى\r\nمسافر سياره اوراپوس / عبد المجيد نجفى\r\nپاييز مادربزرگ . محمد رضا اصلانى\r\nقصه‌ها و افسانه‌هاى مردم دنيا / ترجمه صديقه ابراهيمى ، محمد شمس ، فاطمه شاه حسينى ، زهره گرامى ، مهرداد مهدويان\r\nاينشتن در 90 دقيقه / ترجمه مسعود سلطانى\r\nاديسون در 90 دقيقه / ترجمه مسعود سلطانى\r\nنيوتن در 90 دقيقه / ترجمه پريسا همايون‌روز\r\nفارادى در 90 دقيقه / ترجمه پريسا همايون‌روز\r\nابن سينا در 90 دقيقه / مهروش طهورى\r\nابو ريحان بيرونى در 90 دقيقه / مهروش طهورى\r\nمندل در 90 دقيقه / ترجمه پريچهر همايون‌روز\r\nگاليله در 90 دقيقه / ترجمه پريسا همايون‌روز\r\nهالى در 90 دقيقه / ترجمه پريسا همايون روز\r\nمارى كورى در 90 دقيقه / ترجمه پريچهر همايون‌روز\r\nپاستور در 90 دقيقه / ترجمه پريچهر همايون‌روز\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nرازى در 90 دقيقه / مهروش طهورى\r\nمشاهير علم در 90 دقيقه / ترجمه پريسا و پريچهر همايون‌روز ، صديقه ابراهيمى ، مسعود سلطانى ، مهروش طهورى\r\nچرا چگونه ؟ / ترجمه متين پدرامى\r\nچرا ، چطور ، چگونه ؟ ( جلد 1 ) / ترجمه پريسا و پريچهر همايون‌روز\r\nچرا ، چطور ، چگونه ؟ ( جلد 2 ) / ترجمه پريسا و پريچهر همايون‌روز\r\nچرا ، چطور ، چگونه ؟ ( جلد 3 ) / ترجمه پريسا و پريچهر همايون‌روز\r\nچرا ، چطور ، چگونه ؟ ( جلد 4 ) / ترجمه پريسا و پريچهر همايون‌روز\r\nچرا ، چطور ، چگونه ؟ ( جلد 5 ) / ترجمه پريسا و پريچهر همايون‌روز\r\nچرا ، چطور ، چگونه ؟ ( جلد 6 ) / ترجمه پريسا و پريچهر همايون‌روز\r\nچرا ، چطور ، چگونه ؟ ( جلد سخت 1 ) / ترجمه پريسا و پريچهر همايون‌روز\r\nچرا ، چطور ، چگونه ؟ ( جلد سخت 2 ) / ترجمه پريسا و پريچهر همايون‌روز\r\nپرسشهاى عجيت ، پاسخ‌هاى عجيب‌تر ( جلد 1 ) / ترجمه پريسا همايون‌روز\r\nپرسشهاى عجيت ، پاسخ‌هاى عجيب‌تر ( جلد 2 ) / ترجمه پريسا همايون‌روز\r\nپرسشهاى عجيت ، پاسخ‌هاى عجيب‌تر ( جلد 3 ) / ترجمه پريسا همايون‌روز\r\nپرسشهاى عجيت ، پاسخ‌هاى عجيب‌تر ( جلد سخت ) / ترجمه پريسا و پريچهر همايون‌روز\r\nخواندينهاى كوتاه علمى / ترجمه پريسا همايون‌روز\r\nخورشدگرفتگى / ترجمه پريسا همايون‌روز\r\nمريخ ، سياره گريزان / ترجمه محمد رحيم\r\nآشنايى با بدن انسان / ترجمه مهروش طهورى\r\nآشنايى با نور و ليزر / ترجمه پريچهر همايون‌روز\r\nآشنايى با كامپيوتر / ترجمهنغمه رحمانى\r\nآشنايى با پزشكى / ترجمه مهروش طهورى\r\nآشنايى با الكتريسيته و الكترونيك / ترجمه پريچهر همايون‌روز\r\nآشنايى با شيمى / ترجمه مهروش طهورى\r\nآشنايى با فيزيك . ترجمه متين پدرامى\r\n\r\n","description":"","footnote":"","page_name":" 199 ","page_number":199},
  {"content":"\r\n . \r\n\r\n","description":"","footnote":"","page_name":" 200 ","page_number":200}
  ]