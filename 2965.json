[
  {"content":"\r\nجلد دوم\r\nاز مجلدات تفسير كبير\r\nمنهج الصادقين\r\nفي الزام المخالفين\r\nاز تصنيفات عارف ربانى\r\nملا فتح الله كاشانى\r\nبسرمايه :\r\nكتابفروشى و چاپخانه محمد حسن علمى\r\nتهران - بازار بين الحرمين\r\nارديبهشت 1333\r\nچاپخانه محمد حسن علمى - تلفن 21586\r\n","description":"","footnote":"","page_name":" 1 ","page_number":1},
  {"content":"\r\nجلد دوم از تفسير منهج الصادقين فى الزام المخالفين\r\nبسم اللَّه الرّحمن الرّحيم\r\n\r\n* ( وَيَسْئَلُونَكَ ) * و ميپرسند تو را * ( عَنِ الْمَحِيضِ ) * از حيض زنان ميتواند بود كه ذكر يسئلونك سه بار به غير و او و بعد از آن سه بار به او او بجهة آن باشد كه سؤالات اولى در اوقات متفرقه باشد و ثلاثة اخيره در وقت واحد و به جهت اين در اين ثلثه ذكر آن فرموده باشد به حرف جمع و محيض مصدر است يق ( حاضت المرأة تحيض حيضا و محيضا و محاضا ) حاصل كه حق سبحانه ميفرمايد كه اى محمد ( ص ) از تو استفسار ميكنند و استفتا مينمايند كه با زنان حايضه چگونه معاشرت كنند * ( قُلْ هُوَ ) * بگو تو كه حيض * ( أَذىً ) * مستقذر و پليد است و نفس آدمى را از آن نفرت باشد و از آن متأذى گردد * ( فَاعْتَزِلُوا النِّساءَ ) * پس گوشه گيريد و بيكسو شويد از زنان يعنى دور شويد از ايشان * ( فِي الْمَحِيضِ ) * در حالت حيض مراد اعتزال است از جماع در قبل نه آنكه ترك مكالمه و مخالطه نمايند\r\nلقوله ع انما امرتم ان تعتزلوا النساء لم مجامعتهن اذا حضن و لم يأمركم باخراجهن من البيوت كفعل الاعاجم\r\nيعنى همين مأمور شده‌ايد كه اعتزال كنيد از زنان بجهة مجامعت در وقتى كه حايض باشند و مأمور نشده‌ايد كه ايشان را از خانهاى خود بيرون كنيد هم چنان كه بعضى از اهل عجم ميكنند و اين اقتصاد است ميان افراط يهود و تفريط نصارى و وصف\r\n","description":"","footnote":"","page_name":" 2 ","page_number":2},
  {"content":"\r\nحيض به اذى و مرتب ساختن حكم بر آن به فا اشعار است به آنكه آن علت است و بعد از آن تأكيد حكم مذكور و بيان غاية آن ميفرمايد كه * ( وَلا تَقْرَبُوهُنَّ ) * و نزديك نشويد بديشان بمجامعت * ( حَتَّى يَطْهُرْنَ ) * تا وقتى كه غسل كنند بعد از انقطاع دم و حفص و حمزه و كسايى يطهرن ميخوانند به سكون طا و ضم ها يعنى تا وقتى كه پاك شوند و دم ايشان منقطع گردد و اول قول شافعى است و دوم قول حنفى و نزد علماى اماميه مستحبّ است كه مجامعت بعد از غسل باشد و قبل از آن مكروه است و تفصيل اين بعد از اين مذكور خواهد شد * ( فَإِذا تَطَهَّرْنَ ) * پس چون غسل كنند يا ظاهر فرج را بشويند * ( فَأْتُوهُنَّ ) * پس بيائيد بديشان * ( مِنْ حَيْثُ أَمَرَكُمُ اللَّه ) * از آنجا كه فرموده است خدا شما را و حلال ساخته در زمان مقرر * ( إِنَّ اللَّه يُحِبُّ التَّوَّابِينَ ) * بدرستى كه دوست دارد خدا توبه كنندگان را از مناهى * ( وَيُحِبُّ الْمُتَطَهِّرِينَ ) * و دوست ميدارد پاكيزگان را و منزهان را از فواحش و اقذار مثل مجامعة حايض ( صاحب كنز العرفان ) تغمده اللَّه بالغفران در تفسير و تبيين اين آيه فرموده كه محيض مصدر است چون مجىء و مبيت و اسم زمانست و اسم مكان و محيض اول اسم مكان و زمان نيست بلكه مصدر است جهت عود ضمير به آن بقوله ( هو اذى اى مستقذر ) و محيض ثانى احتمال دارد كه مصدر باشد بر تقدير مضاف اى ( فى زمان المحيض ) و يا اسم زمان و مكان باشد بدون احتياج بتقدير و قوله و لا تقربوهن بمعنى لا تجامعوهن است در عرف شرع نه لغة يطهرن بتشديد بمعنى يغتسلن است يعنى ( يتقين من الدم ) و حيث ظرف مكانست چون اين آيه دانسته شد پس بدان كه در آيه چند حكم است اول آنكه حيض نجس است لقوله اذى و اجماع اهل علم بر آنست كه آن بمعنى مستقذر است پس نجس باشد دوم آنكه از نجاست مغلظه است لقوله هو اذى چه در اين مبالغه است بقذارة زيرا كه اول باسم ظاهر اتيان نموده و بعد از آن بضميرى كه مكنى به است از آن و بعد از آن بتنكير خبر آن و وصف آن به اذى و همهء اين امارة غلظة نجاستست پس واجب باشد ازاله قليله و كثيره آن نزد ما و اگر نه غلظت آن را فايده نباشد و نفاس چون كه حيض محتبس است پس آن نيز از نجاست مغلظه باشد سيم آنكه دم حيض از احداث موجبهء غسل است بجهة اطلاق و طهارت متعلقه به آن و مذكور شد كه مراد به آن غسل است و اقل مدت حيض كه به آن غسل واجب مىشود سه روز است نزد ما و اكثر آن ده روز است و حنفى نيز بر اينست و نزد شافعى اقل آن يك شبانه روز است و اكثر پانزده چهارم وجوب اعتزال از نساء\r\n","description":"","footnote":"","page_name":" 3 ","page_number":3},
  {"content":"\r\nيعنى ترك مجامعت ايشان در مكان مخصوص است كه قبل است زيرا كه امر حقيقت در وجوبست و اجماع مؤيد اينست و وصف حيض به اذى و ترتيب حكم بر آن به فا اشعار است بر عليت آن و در كيفيت اعتزال نزد عامه خلافست محمد بن حسن گفته كه مراد اعتزال است از قبل هم چنان كه مذهب ماست و نزد ابى حنيفه و ابى يوسف و شافعى وجوب اعتزال است از هر چه از او مشتملست بر آن و گذشت كه اهل جاهليت مواكله و مشاربه و مساكنه با زنان حايض نميكردند مانند فعل يهود و مجوس چون اين آيه نازل شد مسلمانان بر ظاهر آن عمل كردند و از ايشان اعتزال نمودند من جميع الوجوه بعضى از اعراب گفتند يا رسول اللَّه برد شديد است و ثياب قليل اگر ثياب بزنان حايضه ميدهيم ساير اهل بيت ما از سر ما هلاك ميشوند اگر خود ميپوشيم ايشان از سرما هلاك ميگردند حضرت فرمود\r\nانما امرتكم ان تعتزلوا مجامعتهن اذا حضن و لم امركم باخراجهنّ كفعل الاعاجم\r\nو گويند چون نصارى با زنان حايض مجامعت ميكردند و از آن باكى نميداشتند و يهود از ايشان معتزل ميشدند در جميع امور حقتعالى اهل ايمان را امر فرمود باقتصاد بين الامرين پنجم آنكه خلافست در مدت زمان اعتزال و غايت آن شافعى گفته تا آنكه غسل كنند و احتجاج او آنست كه اعتزال تا بعد از غسل جامع بين القرائتين است و ديگر آنكه حق سبحانه فرمود كه * ( فَإِذا تَطَهَّرْنَ فَأْتُوهُنَّ ) * پس نزد او وطى جايز نيست تا آنكه زن ظاهر شود از حيض و مطهر گردد يعنى غسل كند و ابو حنيفه جمع بين القرائتين به اين وجه مىكند كه زوج وطى زوجه كند در اكثر حيض بعد از انقطاع و اگر چه غسل نكرده باشد و در اقل حيض به او مقاربت نكند بعد از انقطاع مگر بعد از غسل و اما اصحاب ما جمع بينهما بر اين وجه ميكنند كه قبل از غسل وطى جايز است با كراهت و بعد از غسل بلا كراهت و بعض از اصحاب ما قائلند بقول شافعى و اين غير معتد به است زيرا كه تفعل گاه هست كه بمعنى فعل مىباشد مانند متكبر در اسماء اللَّه و تطعمت الطعام كه بمعنى طعمته است ششم آنكه امر در قوله * ( فَأْتُوهُنَّ مِنْ حَيْثُ أَمَرَكُمُ اللَّه ) * از براى وجوب نيست مطلقا بلكه گاه هست كه از براى وجوب مى - باشد اگر اعتزال او چهار ماه باشد كه آخر آن از اول زمان انقطاع و غسل باشد و همچنين اگر موافق انقضاى مدت تربص باشد در ايلاء و ظهار و گاه هست كه از براى ندبست هم چنان كه در اقتضاى حال است او را پس امر مذكور براى مطلق رجحان باشد و در معنى * ( مِنْ حَيْثُ أَمَرَكُمُ اللَّه ) * اختلافست ابن عباس گفته كه معنى آنست كه اتيان نمائيد بزنان از آنجا كه امر كرده است حقتعالى بتجنب از آن و آن محل حيض است يعنى قبل و نزد جمعى ديگر به اين معنى است ( من حيث الطهر دون الحيض ) يعنى وطى او در حين طهر باشد نه در حين حيض و محمد بن حنفيه گفته كه ( من قبل النكاح دون الفجور ) يعنى از قبل\r\n","description":"","footnote":"","page_name":" 4 ","page_number":4},
  {"content":"\r\nنكاح دخل كنيد نه از قبل زنا ( ان اللَّه يحب التوابين عن النجاسات الباطنة و هى الذنوب و يحب المتطهرين عن النجاسات الظاهرة ) و گويند ( التوابين من الكباير و المتطهرين من الصغائر ) و بدانكه وطى در قبل هنگام حيض با وجود حرمت موجب كفر است اگر باستحلال وطى نمايد با علم بحرمت و مستحبّ است تكفير يك دينار كه قيمت آن ده درهم شرعى باشد در اول حيض و نصف دينار در وسط آن و ربع دينار در آخر آن و همچنين حرام است طلاق با دخول و انتفاء حمل و حضور زوج يا در حكم حضور و باقى اين احكام در كتب فقهيه تحرير يافته و از پيغمبر ( ص ) مرويست كه هر كه با زن حايض مقاربت كند و فرزندى از او پيدا شود مجذوم باشد و از جابر مرويست كه يهود ميگفتند هر كه در وقت مباشرت ظهر زوجه جانب او باشد فرزندش احول آيد مسلمانانى كه بر آن نوع اقدام نمودند حكايت به حضرت نبوت پناه عرض كردند از حقتعالى جواب آمد كه * ( نِساؤُكُمْ حَرْثٌ لَكُمْ ) * زنان شما موضع كشت شمااند و محل زرع و منبت اولادند * ( فَأْتُوا حَرْثَكُمْ ) * پس بيائيد بكشت زار خود * ( أَنَّى شِئْتُمْ ) * هر گونه كه خواهيد بطريق اقبال و ادبار و استلقا و غير آن سعيد بن جبير گفته كه عبد اللَّه عباس گفت كه عمر خطاب نزد رسول ( ص ) آمد و گفت يا رسول اللَّه ( هلكت و اهلكت ) هلاك شدم و ديگرى را هلاك كردم رسول منشأ اين از او پرسيد گفت ( حولة البارحة رحلى ) ديشب رحل خود را متحول گردانيدم يعنى از خلف با زن معاشرت كردم آن حضرت جواب نگفت جبرئيل ( ع ) آيه آورد كه زنان محل زرع شمااند پس اتيان نمائيد بمزرع خود از هر موضع كه خواهيد اين كنايات لطيفه است چه زن را تشبيه فرمود بمزرعه و مرد را بزارع و ولد را بزرع و اكثر علماى اماميه گويند كه در اين دلالت است بر جواز و طى درد بر اما بر وجه كراهت نه حرمت و اكثر مخالفين بر منع آن رفته‌اند و مالك باجازهء اين رفته و گفته كه ( ما ادركت احدا اقتدى به فى دينى يشك فى ان وطى المرأة فى دبرها حلال ) و بعد از آن اين آيه تلاوت نمود و اصحاب ما را در\r\nاين مسئله دو قولست يكى تحريم و اين قول صادق ( ع ) است كه فرمود\r\nقال النبى ( ص ) محاش النساء على امتى حرام\r\nدوم حلال و اين روايت عبد اللَّه بن ابى يعفور است در صحيح از صادق ( ع ) كه گفت ( سألته عن الرجل ياتى فى دبرها ) پرسيدم از مردى كه اتيان نمايد در دبر زن فرمود لا بأس هيچ باكى نيست و اين معنى باكثر اصحاب ما است و احتجاج آورده‌اند از براى تأييد اين به چند آيه يكى اين آيه چه لفظ انى از براى مكانست مانند اين يق ( اجلس انى شئت اى اى موضع شئت ) اگر گويند اين محمول است بر قبل كه آن موضع حرث است نه دبر گوئيم كه گاهى صحيح است كه حرث اسم ما قبل باشد و اما اگر اسم نساء باشد پس محمول بر قبل\r\n","description":"","footnote":"","page_name":" 5 ","page_number":5},
  {"content":"\r\nنباشد و چگونه اسم قبل تواند بود و حال آنكه اگر بر اين حمل كنند لازم آيد كه تفخيذ و بين الاليتين نيز حرام باشد و هيچكس قائل به اين نيست دوم قوله هؤُلاءِ بَناتِي هُنَّ أَطْهَرُ لَكُمْ و وجه استدلال اينست كه لوط ( ع ) عالم بود برغبت قوم خود در دبر پس اذن مصروف باشد به اين رغبت سيم قوله أَ تَأْتُونَ الذُّكْرانَ مِنَ الْعالَمِينَ وَتَذَرُونَ ما خَلَقَ لَكُمْ رَبُّكُمْ مِنْ أَزْواجِكُمْ و در اين هر دو نظر است به جهت آنكه جايز است كه مراد امر ايشان باشد باستغنا بنساء از ذكر آن زيرا كه قضاى وطى بنساء حاصل مىشود و اگر چه مماثل آن نباشد هم چنان كه ميگويند ( استغنى بالحلال عن الحرام ) و نيز در غير شرع ما است پس در شريعت ما حجت نباشد چهارم قوله تعالى وَالَّذِينَ هُمْ لِفُرُوجِهِمْ حافِظُونَ إِلَّا عَلى أَزْواجِهِمْ أَوْ ما مَلَكَتْ أَيْمانُهُمْ فَإِنَّهُمْ غَيْرُ مَلُومِينَ وجه استدلال آنست كه اين امر است بحفظ فروج مطلقا و بعد از آن ازواج را استثنا فرمود پس ساقط باشد تحفظ از طرفين مطلقا و ديگر اينكه آن منفعتى است كه نفس مايل آنست و عاريست از مانع عقلى و شرعى پس مباح باشد اما اول زيرا كه مفروض است و اما ثانى ظاهر است در آنكه مانع عقلى ندارد و اما مانع شرعى به جهت آنچه بعد از اين مذكور خواهد شد در جواب مانع و جماعتى ديگر كه قائل بتحريمند احتجاج كرده‌اند بقوله فَإِذا تَطَهَّرْنَ فَأْتُوهُنَّ مِنْ حَيْثُ أَمَرَكُمُ اللَّه چه مأمور بقبل است و بروايت ابى هريره از رسول ( ص ) كه\r\nلا ينظر اللَّه الى رجل جامع امراة فى دبرها\r\nو\r\nبروايت خزيمه عنه ( ص ) ان اللَّه لا يستحيى من الحق قالها ثلثا لا تؤتوا النساء فى ادبارهن\r\nو جواب از آيه منع است از دلالت آن بر موضوع نزاع چه مراد بامر اباحه است و مكروه مباح است پس تقدير اينست كه من حيث ابا حكم اگر گويند امر حقيقت در وجوب است گوئيم فحينئذ مأمور به قبل است و دلالت بر منع از اباحهء ديگر نميكند و مع ذلك مىگوييم كه اين متروك الظاهر است باجماع چه واجب نيست كه عقيب طهارت و طى كند و نه مستحبّ بلكه مباح است و ابو هريره كذابست و مرويست كه عمر تأديب او كرد بدره به جهت كذب او با آنكه تحريم لازم نمىآيد از حديث ابو هريره زيرا كه جايز است كه عدم نظر جهت كراهت باشد و خبر خزيمه خبر واحد است و مع ذلك معارض است باخبار كثيره از طرق اهل البيت عليهم السلام و در مجمع نيز آورده كه مالك استدلال كرده بقول * ( أَنَّى شِئْتُمْ ) * بر جواز اتيان مرأة در دبر و اين قول را از نافع نيز روايت كرده است مرفوع بابن عمر و زيد بن اسلم از محمد نقل مىكند و معظم فقهاء عامه در اين مخالفت نموده‌اند و گفته‌اند كه حرث نميباشد مگر بنسل پس وطى در موضعى جايز باشد كه نسل متوقع باشد و اين در دبر منتفى است و جواب از اين آنست كه نساء اگر چه حرثند لكن وطى ايشان در غير موضع حرث بلا خلاف جايز است مانند وطى بين الفخدين و شبه آن * ( وَقَدِّمُوا لأَنْفُسِكُمْ ) * و فرا پيش داريد براى نفسهاى خود يعنى طلب\r\n","description":"","footnote":"","page_name":" 6 ","page_number":6},
  {"content":"\r\nثوابى كنيد كه از براى شما مدخر است يعنى كسب عمل صالح كنيد تا بسبب آن به ثواب مدخر فايز شويد و يا طلب ولد كنيد چه اقتناء ولد صالح تقديم ثواب عظيمست و يا زن صالحه بنكاح در آريد تا فرزند شايسته و خجسته از او پيدا شود و از حضرت رسالت ( ص ) منقولست كه\r\nاذا مات المؤمن انقطع عمله الا من ثلاثة ولد صالح يدعوا له و صدقة جارية بعده و علم ينتفع به بعد موته\r\nيعنى چون مؤمن فوت شود عمل او منقطع گردد مگر از سه چيز فرزند صالح كه از براى او دعا كند و صدقه جاريه كه از او مانده باشد مانند قناطر و اشجار مثمره و امثال آن كه مردمان از آن منتفع شوند و علمى كه مردمان از آن منتفع شوند و گفته‌اند معنى آنست كه آن فرزندى كه نميماند براى خود از پيش بفرستيد تا شفيع شما باشد و در تهيه و اصلاح منزل شما كوشد پيش از رفتن شما به آن و لهذا در دعاى ميت كه طفل باشد واقع شده\r\nاللهم اجعله لى و لابويه فرطا\r\nو فرط كسى است كه اهل كاروان قبل از رسيدن به منزل او را پيش بفرستند تا از براى ايشان ترتيب منزل كند و آب را حاضر سازد و تصفيه آن منزل نمايد از خس و خاشاك و آن را پاك و پاكيزه سازد و نيز از آن حضرت مأثور است كه\r\nمن قدم ثلاثة من الولد لم تمسه النار الا بتحلة القسم\r\nهر كه سه فرزند او پيش از او فوت شود در دوزخ نماند الا به مقدار تحليل قسم حق سبحانه فى قوله لأَمْلأَنَّ جَهَنَّمَ مِنَ الْجِنَّةِ وَالنَّاسِ أَجْمَعِينَ و گفته‌اند كه تحلة القسم كنايه است از قلت مكث او در آتش و مجاهد گفته كه مراد از * ( قَدِّمُوا لأَنْفُسِكُمْ ) * آنست كه ياد نام خدا كنيد در ابتداى وطى يعنى بكلمهء جليلهء بسم اللَّه الرحمن الرحيم مترنم شويد و يا در حين وطى بدعا مشغول شويد و از رسول ( ص ) مرويست كه هر كه در حين خلوت با حلال خود بگويد\r\nبسم اللَّه اللهم جنبنى الشيطان و جنب الشيطان ما رزقتنا\r\nاگر فرزند آيد شيطان به او مضرة نرساند و وسوسه نتواند كرد * ( وَاتَّقُوا اللَّه ) * و بترسيد از خداى در مخالفت امر او يعنى از عذاب او محترز شويد به جهت اجتناب از معاصى * ( وَاعْلَمُوا أَنَّكُمْ مُلاقُوه ) * و بدانيد كه شما رسندگانيد به خدا يعنى بجزاى آنچه از پيش ميفرستيد از خير و شر نزد خدا پس متردد شويد به آنچه به آن مفتضح نشويد و سبب رستگارى و فوز شما شود و گويند مراد از ملاقات عرض بندگان است بر خداى كما قال اللَّه تعالى عُرِضُوا عَلى رَبِّكَ صَفًّا و بر هر تقدير اضافه ضمير بخداى بر سبيل مجاز است چه صحيح نيست حمل لقاء بر رؤيت زيرا كه لفظ لقا بر معانى مختلفه واقع مىشود كما يق ( لقى جهدوا القى جماعة ) پس نص نباشد در رؤيت و ديگر آنكه در آيه اثبات لقا است مر جميع عباد را و اين خلاف مذهب تشبيه و اهل سنت است * ( وَبَشِّرِ الْمُؤْمِنِينَ ) * و مژده ده گروندگان را كه كاملاند در ايمان بكرامت و نعيم دايم حق سبحانه به اين كلام سيد انام ( ص ) را امر كرده كه نصيحت امت كند و بشارت دهد كسانى را كه تصديق او نموده‌اند و امتثال اوامر\r\n","description":"","footnote":"","page_name":" 7 ","page_number":7},
  {"content":"\r\nاو كرده آورده‌اند كه عبد اللَّه رواحه از شوهر خواهر خود بشير بن نعمان برنجيد و باسم اعظم الهى سوگند ياد كرد كه با وى سخن نگويد و ميان وى و زن اصلاح نياورد و در حق وى نيكويى نكند و او را با خصمان وى صلح ندهد پس هر گه كه او را گفتندى احسانى نماى در حق او و ميان او و خصم او اصلاح كن گفتى كه من سوگند خورده‌ام بر نقيض اين چگونه خلاف سوگند كنم حق تعالى اين آيه فرستاد كه * ( وَلا تَجْعَلُوا اللَّه ) * و مگردانيد نام خداى را * ( عُرْضَةً لأَيْمانِكُمْ ) * آن چيزى كه عارض شود مر سوگند آن شما را مراد بايمان امور محلوف عليها است يعنى خداى را حاجز و مانع محلوف عليه مگردانيد به اينكه باز دارد شما را * ( أَنْ تَبَرُّوا ) * از آنكه نيكويى كنيد به اقربا و احبا * ( وَتَتَّقُوا ) * و از آنكه بپرهيزيد از مروت و احسان را * ( أَنْ تَبَرُّوا ) * از آنكه نيكويى كنيد باقربا و احبا * ( وَتَتَّقُوا ) * و از آنكه بپهيزيد از مروت و احسان و با ياران مكالمه نكنيد * ( وَتُصْلِحُوا ) * و از آنكه بصلاح آريد * ( بَيْنَ النَّاسِ ) * ميان مردمان و رفع خصومت كنيد در ميان ايشان * ( وَاللَّه سَمِيعٌ ) * و خدا شنوا است بسوگندان شما * ( عَلِيمٌ ) * دانا بما فى الضمير شما عبد اللَّه رواحه بعد از استماع آيه از سر آنچه گفته بود در گذشت و با بشير در مقام شفقت و مرحمت و اصلاح آمد و گويند اين آيه درباره ابو بكر آمد كه سوگند خورده بود كه با مسطح كه غلام او بود انفاق نكند بجهة آنكه بر عايشه افترا كرده بود صاحب كنز العرفان گفته كه عرضه فعله ايست كه مأخوذ است از عرض و فعله از براى مقدار است چون خطوه و قبضه و غرفه اى ( مقدار ما يعرض من اى شيء سواء كان العارض حاجزا بين الشيئين كما يقال فلان عرضة دوننا لو لم يكن بل يكون معرضا للشيء كما يقال فلان عرضة للناس اى نصب للوقوع فيه ) پس بنا بر معنى اول معنى آنست كه ( و لا تجعلوا اللَّه حاجزا لايمانكم اى حاجزا لما حلفتم عليه ) چنان كه به اين مترجم شد و بنا بر اين تسميه محلوف عليه بيمين جهت تلبيس آنست بيمين چنان كه پيغمبر ( ص ) بعبد اللَّه بن سمره گفت كه\r\nاذا حلفت على يمين فرأيت غيرها خيرا فأت الذى هو خير\r\nيعنى هر گاه سوگند خوردى بر چيزى كه يمين بر او واقع شده پس غير آن را بهتر يا بى اتيان نما به آنچه بهتر از آن است و بنا بر اين ان تبروا منصوبست بر آنكه عطف بيان ايمان است و تقدير اينكه ( للامور المحلوف عليها التي هى البر و التقوى و الاصلاح ) و صاحب انوار نيز به اين معنى تنزيل نموده و در اينوجه نظرى هست زيرا كه حمل ايمان بر محلوف عليه اگر صحيح باشد بر سبيل مجاز خواهد بود و حمل كلام بر مجاز در صورتى جايز است كه معنى حقيقى متعذر باشد و اينجا متعذر نيست به جهت حمل عرضه بر معنى ثانى اى ( لا تجعلوا اللَّه معرضا لايمانكم ) يعنى اسم خدا را معرض ايمان مگردانيد و آن را عارض جميع امور مسازيد به اين معنى كه بنام او سبحانه بسيار سوگند مخوريد حتى در محقرات\r\n","description":"","footnote":"","page_name":" 8 ","page_number":8},
  {"content":"\r\nو در غير مهمات بلكه اكتفاء نمائيد در مهمات ضروريه خود و لهذا ذم حلاف فرموده در آيه لا تُطِعْ كُلَّ حَلَّافٍ مَهِينٍ و بنا بر اين ان تبروا علة نهى باشد اى ( انهاكم عن ذلك ارادة بر كم و تقويكم و اصلاحكم بين الناس ) يعنى حقتعالى نهى كرد شما را از سوگند خوردن بر جميع امور بجهة اراده نيكوكارى و پرهيزكارى شما و اصلاح شما در ميان مردمان چه حلاف جرأة مىكند بر خدا و مجترئ نيكوكار و پرهيزكار نميباشد و موثوق به نيست در اصلاح ذات البين و از تأويل اول مستفاد مىشود كه هر گاه يمين متضمن ترك بر يا تقوى يا اصلاح باشد باطل خواهد بود و غير واجب العمل بمضمون آن و جايز خواهد بود مخالفت آن بدون حنث و وجوب كفاره و از تأويل ثانى مستفاد ميگردد نهى از كثرة يمين و اگر چه صادق باشد و در اين باب احاديث كثيره وارد شده انتهى كلامه و مؤيد تأويل اول است كه انس روايت كرده كه در بعضى غزوات ابو موسى اشعرى نزد پيغمبر ( ص ) آمد و مركوبى طلبيد تا بر آن سوار شود آن حضرت بجهة آنكه مشغول بود بامرى جواب او نميداد و او الحاح ميكرد رسول ( ص ) سوگند خورد كه ترا سوار نكنم ابو موسى بر خواست و برفت چون وقت ارتحال رسيد و هر يك به تهيه رفتن مشغول بودند آن حضرت ابو موسى را ديد كه جايى نشسته و بساز رفتن اشتغال نمينمايد فرمود اى ابو موسى چرا به تهيه رفتن مشغول نميشوى گفت يا رسول اللَّه مركوب ندارم و تو سوگند خوردهء كه مرا سوار نكنى فرمود اكنون سوگند ميخورم كه تو را سوار كنم پس وى را چهار پايى داد و مصداق قول ثانى است كه عثمان بن عيسى از ابى ايوب خزاز روايت كرده كه از ابى عبد اللَّه ( ع ) شنيدم كه ميفرمود\r\nلا تحلفوا باللَّه صادقين و لا كاذبين فانه يقول سبحانه * ( وَلا تَجْعَلُوا اللَّه عُرْضَةً لأَيْمانِكُمْ ) *\r\nو اين قول مرويست از ائمه هدى صلوات اللَّه عليهم و بعد از آن بيان اقسام قسم مىكند بقوله * ( لا يُؤاخِذُكُمُ اللَّه ) * مؤاخذه نكند خدا شما را * ( بِاللَّغْوِ ) * به بيهوده كه واقع شود * ( فِي أَيْمانِكُمْ ) * در سوگندهاى لغو شما و بقول حنفى سوگند لغو آن است كه كسى بر چيزى قسم ياد كند بمظنه آنكه راست ميگويد و خلاف آن ظاهر شود و شافعى لغو آن را داند كه بى اختيار بر زبان كسى صادر شود بتعجيل يا بر طريق عادت كه ( لا و اللَّه و بلى و اللَّه ) و وى را در آن قصد سوگند نباشد و اين موافق مذهب اماميه است چنان كه بيايد حاصل كه در يمين لغو كفاره نيست و خدا بر آن مؤاخذه نكند * ( وَلكِنْ يُؤاخِذُكُمْ ) * و لكن مؤاخذه مىكند شما را * ( بِما كَسَبَتْ قُلُوبُكُمْ ) * به آنچه كسب كند دلهاى شما و بعمد و قصد سوگند خوريد يعنى در اينقسم حانث ميشويد و مستحق عقوبت ميگرديد و كفاره آن بر شما لازم مىشود و بيان كفارهء آن در سورهء مائده مذكور است * ( وَاللَّه غَفُورٌ ) * و خدا آمرزنده است بنده را بيمين لغو و\r\n","description":"","footnote":"","page_name":" 9 ","page_number":9},
  {"content":"\r\nاو را مؤاخذه نكند * ( حَلِيمٌ ) * بردبار است و در سوگند عمد نيز بعقوبت تعجيل ننمايند به جهت تربص توبه و در كنز آورده كه ممكن است كه اين آيه جواب سؤال مقدر باشد و تقدير سؤال اينكه هر گاه بندگان منهى باشند از آنكه نام خداى را عرضهء ايمان خود گردانند پس لازم آيد كه همه به جهت كثرة حلف ايشان به خدا به هلاكت و عقوبت گرفتار گردند حق سبحانه جواب ميدهد كه * ( لا يُؤاخِذُكُمُ اللَّه بِاللَّغْوِ فِي أَيْمانِكُمْ ) * و بدانكه لغو در لغة بمعنى ساقط است يا آنچه فايده در آن نيابند و علما را خلافست در آن كه معنى مراد از آن در آيه چه چيز است طاوس گفته كه مراد يمين غضبان است و نزد حسن يمين ظان و اين قول ابى حنيفه است چنان كه گذشت و ابن عباس گفته كه آن عادت لسان است بقول ( لا و اللَّه و بلى و اللَّه ) كه بدون قصد سوگند باشد بلكه غرض تأكيد كلام باشد حتى كه او را اگر گويند ( انك خلفت ) گويد لا و اين قول شافعيست و اصحاب ما و مروى از صادق و باقر ( ع ) و مالك گفته كه آن سوگند است بر ماضى كه آن را يمين غموس گويند و مراد بعدم مؤاخذه عدم عقابست و عدم كفاره معا و زمخشرى گفته كه احدهما كافيست و در اين نظر است زيرا كه اگر احدهما ثابت باشد مؤاخذه خواهد بود و لكن مؤاخذه در اين منتفى است پس احدهما كافى نباشد و فرق ميان كسب لسان و كسب قلب آنست كه قلب مخالف نفس مكلف نيست بخلاف لسان كه گاه هست كه مخالف نفس مىباشد و از آن صادر مىشود آنچه مأذون نيست نفس پس لايق حكيم نيست كه مؤاخذه كند به آنچه نفس اذن نداده باشد در فعل آن و در اينكلام اشارتست باشتراط قصد و نيت در يمين پس يمين غضبان واقع نشود گاهى كه قصد به آن مرتفع گردد و همچنين است غافل و ساهى آورده‌اند كه در جاهليت چون مردى را بزنى ميل نبودى و غيرة داشتى كه چون بگذارد او را ديگرى او را بخواهد سوگند خوردى كه چند وقت با وى نزديكى نكند و او را در آن مدت پاى بسته و سر شكسته بگذاشتى و آن بيچاره مدتى متمادى نه بيوه بودى و نه از ازدواج تمتعى يافتى حق سبحانه اين نوع ضرر را بر زوجه نپسنديد و آيه فرستاد كه * ( لِلَّذِينَ يُؤْلُونَ ) * مر آنان را كه سوگند ميخورند * ( مِنْ نِسائِهِمْ ) * از زنان خود يعنى از ترك مجامعت ايشان ايلاء بمعنى حلفست و در شرع سوگند است به خدا بر ترك وطى زوجه منكوحه به عقد دائمى بجهة مضرت رسانيدن بوى مطلقا يا مؤبد او يا مقيد بمدتى كه زياده بر چهار ماه باشد يا مضاف بفعلى كه آن واقع نشود مگر بعد از انقضاء مدت تربص قطعا باطنا و تعديه أ يلاعبه على است لكن چون اين قسم متضمن بعد است متعدى به من شده يعنى مر كسانى را كه سوگند خورند بدور شدن از مجامعت با زنان * ( تَرَبُّصُ أَرْبَعَةِ أَشْهُرٍ ) * انتظار بردن چهار ماه است اين مبتدا است و ما قبل آن خبر و تربص بمعنى انتظار است و اضافهء\r\n","description":"","footnote":"","page_name":" 10 ","page_number":10},
  {"content":"\r\nآن بظرف بر سبيل اتساع است اى للمولى حق الثابت فى هذه المدة فلا يطالب بفيء و لا طلاق يعنى اين مدة حق\r\nمولى است پس از او مطالبه رجوع يا طلاق نكنند * ( فَإِنْ فاؤُ ) * پس اگر باز آيند يعنى سوگند خورندگان رجوع كنند در يمين بحنث و مباشرة كنند با زنان * ( فَإِنَّ اللَّه غَفُورٌ ) * پس بدرستى كه خداى تعالى آمرزنده است گناه حنث او را چون كفاره داده باشد يا آمرزنده آنچه توخى شود بايلاء از ضرار مرأة بفيئة كه آن در حكم توبه است * ( رَحِيمٌ ) * مهربان است كه مباح كرد مخالفت سوگند را و كفاره مقرر فرمود حكم شرع آنست كه اگر مولى در اثناى چهار ماه نزديكى كند به اين معنى كه اگر قادر باشد بر وطى اتيان نمايد به آن و اگر عاجز باشد از آن وعده دهد كه بعد از قدرت به آن ارتكاب كند و نكاح ثابتست و بر او جز كفارهء سوگند نيست قبل از وطى و اگر مدت منقضى گردد و بيعذرى مقاربت نكند نزد حنفى طلاق به اين شود و قول شافعى آنست كه زن را رسد مطالبه كردن فئه يا طلاق و جميع اصحاب ما بر اين قولند و بر حاكم شرع واجبست كه مولى را برجوع يا طلاق امر فرمايد و اگر امتناع كند زن او را طلاق دهد * ( وَإِنْ عَزَمُوا الطَّلاقَ ) * و اگر قصد كنند طلاق را يعنى اگر اهل ايلاء طلاق زنان خود بدهند * ( فَإِنَّ اللَّه سَمِيعٌ ) * پس بدرستى كه خداى تعالى شنونده است قول مولى را در صيغه طلاق * ( عَلِيمٌ ) * دانا است بغرض او و در كنز آورده كه در اينجا چند مسئله است اول چون ايلاء واقع شود بر وجه مذكور پس اگر زوجه صبر كند هيچ كلامى در آن نيست و اگر امر خود را به حاكم رفع كند مولى را امر كند بكفاره و عود اگر از رجوع ابا كند وى را چهار ماه مهلت دهد و بعد از آن الزام كند او را طلاق يا فيئه و تكفير پس اگر از اين هر دو امتناع كند او را حبس نمايد و مطعم و مشرب را بر او تنگ نمايد تا او اختيار يكى از اين دو كند و حاكم او را به اين امر نكند تا مرافعه كند زوجه بوى و ظهار نيز چنين است دوم آنكه مراد بفئه جماع است اگر بر آن قادر باشد و مانع شرعى نداشته باشد پس اگر عاجز باشد يا مانع شرعى يا عرفى داشته باشد فئه او اظهار عزم است بر جماع و تعقيب فئه بغفران و رحمت جهت آنست كه ايلا متضمن اثمست بواسطهء قصد اضرار به زوجه سيم مستفاد مىشود از تقرير مدت به چهار ماه عدم جواز ترك وطى زوجه اكثر از مدت چهار ماه و اگر نه زن را مرافعه و مطالبه نميرسد چهارم قوله و ان عزموا الطلاق دال است بر عدم وقوع آن از مستمتع بها زيرا كه طلاق در نكاح متعه نيست و بعضى قائلند به وقوع ايلا بمستمتع بها و در كلام تقدير و اضمار مىكند اى ( و ان عزموا الطلاق فيمن يقع فيها ) و اين ضعيفست به جهت اصالت عدم تقرير و انتفاى ضرورت و لفظ نسائهم اگر چه جمعى است مضاف كه از صيغ\r\n","description":"","footnote":"","page_name":" 11 ","page_number":11},
  {"content":"\r\nعموم است ليكن مخصوص است به عقد دائمى و مخصص آن اخبار اهل البيت ( ع ) و قوله * ( فَإِنَّ اللَّه سَمِيعٌ عَلِيمٌ ) * متضمن نوعى از تهديد است چه طلاق موجب بينونة است كه غير مراد اللَّه است چنان كه در حديث نبوى ( ص ) واقع شده كه\r\nتزوجوا و لا تطلقوا فان الطلاق يهتز منه العرش\r\nيعنى متزوج شويد و طلاق مدهيد كه عرش خدا متحرك و لرزنده مىشود از طلاق گوينده و تفصيل احكام ايلا در كتب فقهيه تحرير پذيرفته بعد از آن در باب طلاق ميفرمايد كه * ( وَالْمُطَلَّقاتُ ) * زنان طلاق داده شده بالغهء مدخوله كه حامله نباشند و ذوات الاقراء باشند چه بآيات و اخبار ثابت شده كه اگر بر اين صفت نباشند حكم ايشان اين چنين نيست كه * ( يَتَرَبَّصْنَ ) * انتظار برند * ( بِأَنْفُسِهِنَّ ) * بنفسهاى خود * ( ثَلاثَةَ قُرُوءٍ ) * در سه قرء يتربصن اگر چه بحسب لفظ خبر است اما در معنى امر است و تغيير عبارت به جهت تأكيد است و اشعار بر آنكه تربص از آن چيزيست كه واجبست مسارعت نمودن بامتثال آن و كان مخاطب قصد امتثال اين امر نموده پس از آن خبر ميدهد كقولك ( فى الدعاء رحمك اللَّه ) و بناء آن بر مبتدا مزيد فضل تأكيد است و قوله بانفسهن تهييج و بعث مطلقات است بر تربص چه نفوس نساء طوامح رجالند پس ايشان را امر كرده به آنكه قمع نفوس خود كنند و خود را بر تربص دارند و نصب ثلاثة قروء بر ظرفيت است يا آنكه مفعول به است تقدير آنكه ( يتربصن مضى ثلاثة قروء ) و آن جمع قرء است و گاه هست كه اطلاق آن بر حيض ميكنند\r\nلقوله ( ع ) دعى الصلاة ايام اقرائك\r\nو بر طهر كه فاصل بين الحيضين است نيز اطلاق ميكنند كقوله الاعشى ( لما ضاع فيها من قروء نائكا ) يعنى به جهت كثرة اشتغال او بحروب و غارات مضاجعه نميكند با زنان در حين اظهار ايشان و اصل آن انتقال است از طهر به حيض و مراد به قروء در اينجا اظهار است بر مذهب حق زيرا كه طهر دال است بر براءة رحم نه حيض هم چنان كه ابو حنيفه گفته لقوله تعالى ( و طلقوهن لعدتهن اى وقت عدتهن ) و طلاق مشروع در حيض نميباشد اما\r\nقوله ( ع ) طلاق الامة تطليقتان وعدتها حيضتان\r\nمقاومت نميكند بروايتى كه در قصهء ابن عمر واقع شده كه\r\n( فليراجعها ثم ليمسكها حتى تطهر ثم تحيض ثم تطهر ثم ان شاء امسك بعد و ان شاء طلق قبل ان تمس فتلك العدة التي امر اللَّه تعالى بان تطلق لها النساء )\r\nو مزيت تبيين اين در حيز نقل كلام صاحب كنز العرفان در آخر آيه معلوم خواهد شد و قياس آن بود كه قرء بجمع قلت مذكور شود كه آن اقرء است و لكن عرب در جمع اتساع ميكنند و هر يك از بناى جمع قلت و كثرت را در مقام ديگرى استعمال ميكنند و ميشايد كه چون اين حكم شامل جميع مطلقاتست كه ذوات الاقراء باشد پس متضمن كثرت باشد فحينئذ بناء جمع كثرت مستحسن بود و بدان كه فايده خلاف در آنكه مراد بقروء اظهار يا حيض\r\n","description":"","footnote":"","page_name":" 12 ","page_number":12},
  {"content":"\r\nباشد در معتده ظاهر مىشود كه چون در حيضهء ثالثه شروع كند عده منقضى شود بقول آنكه قرء را طهر گويد و بقول آنكه حيض باشد انقضاى عده بعد از انقطاع حيضهء ثالثه است آورده‌اند كه اسماعيل بن عبد اللَّه مغفارى زن خود را كه قبيله نام داشت طلاق گفت و او آبستن بود و اسماعيل نميدانست و زن به جهت كراهت مراجعت اظهار آن نكرد اسماعيل چون بر اين واقف شد مراجعت كرد و زن را به خانه برد حقتعالى فرمود كه * ( وَلا يَحِلُّ لَهُنَّ ) * و حلال نباشد زنان را * ( أَنْ يَكْتُمْنَ ) * آنكه بپوشند * ( ما خَلَقَ اللَّه ) * آنچه آفريده است حقتعالى * ( فِي أَرْحامِهِنَّ ) * در رحماى ايشان از فرزند چه كتمان ولد موجب ابطال حق رجعت است و گويند مراد به * ( ما خَلَقَ اللَّه فِي أَرْحامِهِنَّ ) * حيض است و معنى اينكه بايد زنان كتمان حيض نكنند به جهت استعجال در عدة و در اين دليل است بر آنكه قول زنان در حمل و حيض مقبول است حاصل كه حق سبحانه منع كتمان زنان نموده از آنچه موجب جواز رجعت باشد يا مقتضى نكاح حرام كه آن عدم خروج است از عده پس هيچكدام از آن از زنان روا نباشد * ( إِنْ كُنَّ يُؤْمِنَّ ) * اگر هستند كه ايمان دارند * ( بِاللَّه وَالْيَوْمِ الآخِرِ ) * به خدا و بروز قيامت مراد نه آنست كه ايمان موجب نفى حل است بلكه تنبيه بر آنكه مؤمن بر مثل اين جرات نميكند و او سزاوار نيست كه مانند اين از او صادر شود * ( وَبُعُولَتُهُنَّ ) * و شوهران ايشان * ( أَحَقُّ بِرَدِّهِنَّ ) * سزاوارترند برجوع كردن بايشان * ( فِي ذلِكَ ) * در زمان تربص گاهى كه طلاق رجعى باشد پس ضمير اخص باشد از مرجوع اليه كه مطلقاتست و در اين امتناعى نيست هم چنان كه تكرار اسم ظاهر ميكنند و تخصيص ثانى مينمايند و بعوله جمع بعل است و تا براى تأنيث جمع است چون عمومه و خوله يا مصدر است مأخوذ از بعل حسن البعولة كه منعوت به است و يا اقامهء مضاف اليه است در مقام مضاف و تقرير اينكه و اهل بعولتهن و اينجا احق بمعنى فاعل است يعنى شوهران مطلقات كه طلاق رجعى داده باشند سزاوارند بمراجعت با ايشان در زمان عده * ( إِنْ أَرادُوا ) * اگر خواهند آن شوهران بدان مراجعت * ( إِصْلاحاً ) * بصلاح آوردن كار زنان نه ضرر و آزار رسانيدن بايشان اين شرطيه شرط صحت رجوع نيست تا آنكه بفقدان جايز نباشد بلكه غرض تحريص است بر اصلاح و منع از قصد اضرار چه در ابتداء اسلام زن را طلاق رجعى ميدادند و چون نزديك ميشد كه عده منقضى شود رجوع ميكردند و باز طلاق ميدادند و غرض ايشان اضرار و افساد بود نه اصلاح * ( وَلَهُنَّ ) * و زنان راست بر مردان از حقوق * ( مِثْلُ الَّذِي عَلَيْهِنَّ ) * مانند آن حقوق كه مردان را بر ايشانست * ( بِالْمَعْرُوفِ ) * به خوبى معيشت و حسن معاشرت مراد مماثله است در وجوب و استحقاق\r\n","description":"","footnote":"","page_name":" 13 ","page_number":13},
  {"content":"\r\nمطالبه بر آن نه در جنس چه حق مرد بر زن آنست كه فرمان او بر دو ناموس شوهر نگاه داشته قدم از دايرهء عفت و ضيافت بيرون ننهد و خود را تمكين او نمايد در استمتاع مگر گاهى كه مانع شرعى باشد و حق زن بر مرد آنست كه با او زندگانى در انفاق و حسن خلق بر وجه احسن كند و آنچه از علم دين به كار آيد بوى تعليم دهد * ( وَلِلرِّجالِ عَلَيْهِنَّ ) * و مر مردان راست بر زنان * ( دَرَجَةٌ ) * افزونى يعنى زيادتى در حقوق واجبه چه مهر و نفقه و ترك اضرار زنان و مانند آن از امور واجبه بر ايشان است و يا مراد بدرجه شرف و فضيلت مردان است بر ايشان زيرا كه مردان كارگزار زنانند و حراس ايشان و شريك ايشان در غرض زواج و مخصوص بفضيلت رعايت و انفاق و يا بضعف ميراث و مزيت عقل و يا بطلاق و رجعت چه سر رشته آن بدست رجال است و در حقايق نجميه مذكور است كه فضل مردان\r\nبر زنان باستعداد نبوت و كمال ولايتست و در حديث آمده كه بسيار مردان بكمال رسيدند و از زنان امم سابقه دو زن كامل شدند آسيه بنت مزاحم و مريم بنت عمران عليهم السلام * ( وَاللَّه عَزِيزٌ حَكِيمٌ ) * و خدا غالب است بر همه كه مزيت فضل ميدهد مردان را بر زنان و يا قادر است بر انتقام از آنكه خلاف احكام شرعيه كند دانا است به حكم و مصالح احكام ايمان و بحكمت حكم مىكند بر بندگان در خبر است كه زن معاذ جبل نزد پيغمبر ( ص ) آمد و گفت يا رسول اللَّه حق زنان بر مردان چيست فرمود آنكه سخن زشت بر روى زنان نگويند و ايشان را نرنجانند و بملاطفت با ايشان زندگى كنند و هر چه خورند ايشان را نيز از آن بدهند و از آنچه پوشند بايشان رسانند و مهاجرت ننمايند از ايشان ميمونه كه از زوجات حضرت رسالت ( ص ) است روايت كرده كه آن حضرت فرمود\r\nخير الرجال من امتى خيرهم لنسائهم و خير النساء من امتى خيرهن لازواجهن\r\nبهترين مردان از امت من كسانيند كه بنيكوترين وجهى با زنان معاشرت كنند و بهترين زنان امت من آنهااند كه بر وجه احسن با شوهران سلوك كنند و هر زنى كه با شوهر خود به اين نوع زندگانى كند حقتعالى در هر شبانه روزى مزد هزار شهيد به او دهد كه همه در راه خدا شهيد شده باشند صابر و محتسب و او را تفضيل دهد بر حور العين به مقدار تفضيل من بر كمتر امتى بعد از آن فرمود كه بهترين زنان امت من آنانند كه رضاى شوهران نگاه دارند در هر چه ايشان خواهند مگر در چيزى كه موجب معصيت و نافرمانى خدا باشد و بهترين مردان امت من آنانند كه با زن و اهل خود برفق و ملاطفت معاشرت كنند چنان كه مادر با فرزند لطف كند و هر زوجى كه با زوجه خود به اين طريق سلوك كند در هر شبانه روزى مزد صد شهيد براى او بنويسند كه همه صابر و محتسب در راه خدا شهيد شده باشند ابن خطاب گفت يا رسول اللَّه مردان را مزد صد شهيد باشد و مزد زنان هزار شهيد فرمود كه بلى\r\n","description":"","footnote":"","page_name":" 14 ","page_number":14},
  {"content":"\r\nمزد زنان از مزد مردان بيش باشد و ثواب ايشان نزد خدا تمامتر بود و خداى تعالى به جهت رضاى زنان درجات مردان را در بهشت رفيع گرداند و بعد از شرك هيچ گناهى نيست كه وزر و و بال او به نزد خدا بيشتر از عصيان زنان باشد در شوهر و بعد از آن فرمود كه بترسيد در حق دو ضعيف كه آن زن و يتيمست چه حق سبحانه به جهت احسان شما در حق ايشان رحمت و رضوان را بشما كرامت كند و به جهت اضرار و ايذا رسانيدن شما بايشان شما را معاقب گرداند در نيران و حق مرد بر زن چون حق من است بر شما و هر كه حق من ضايع كند چنان باشد كه حق خداى را ضايع كرده و هر كه حق خداى را ضايع كرده مستوجب خشم و سخط خدا شود در دوزخ از امام محمد باقر ( ع ) مرويست كه جابر انصارى گفت روزى در خدمت رسول خدا ( ص ) بودم زنى را ديدم بيامد و بر بالاى سر آن حضرت بايستاد و گفت ( السلام عليك يا رسول اللَّه ) من رسول زنانم بنزديك تو فرمود كه پيغامى كه دارى ادا كن گفت يا رسول اللَّه مردان چون به قصد جهاد از خانه بيرون روند و ايشان را شهيد گردانند نزد خدا به سمت حياة و زندگى متسم شوند و روزى خورند كما قال اللَّه تعالى بَلْ أَحْياءٌ عِنْدَ رَبِّهِمْ يُرْزَقُونَ فَرِحِينَ بِما آتاهُمُ اللَّه مِنْ فَضْلِه و ما از اين سعادت محروميم و بى نصيب و از درجهء شهادت باز مانده و در خانه محبوس مانده پيوسته خدمت ازواج ميكنيم آيا ما را هيچ مزدى باشد فرمود سلام من بديشان برسان و بگو كه ثواب اطاعت شوهران كردن برابر ثواب شهيدان خواهد بود و لكن كم زن باشد كه حق شوهران را بر آن وجه كه بايد بجا آرد زن گفت كه بر زنان جهاد باشد فرمود بلى جهاد زنان غيرت باشد و با نفس خود مجاهده كردن در ترك شهوات محرمه و صبر كردن بر آن و چون صبر كنند مجاهد باشند و افضل از جهاد كنندگان با كافران صاحب كنز العرفان فرموده كه در اين آيه چند حكم است يكى آنكه عده مستقيمة الحيض سه قرء است و اين حكم على عمومه نيست بلكه مخصوص است بمدخول بها زيرا كه غير مدخول بها را عده نيست چنان كه بعد از اين مذكور خواهد شد و همچنين است آيسه و صغيره و نيز اين حكم مختص است بحره زيرا كه عده امه دو قرء است گاهى كه مستقيمة الحيض باشد و چون قرء از لغات اضداد است و مشترك ميان طهر و حيض فقها را اختلاف است در آنكه مراد از آن در آيه طهر باشد يا حيض اصحاب ما و شافعيه بر آنند كه مراد به آن طهر است به جهت چند وجه يكى قوله تعالى فَطَلِّقُوهُنَّ لِعِدَّتِهِنَّ چه طلاق مشروع در حيض واقع نميشود دوم قضيه ابن عمر كه دال است بر طهر چنان كه گذشت سيم آنكه حق سبحانه فرمود كه * ( ثَلاثَةَ قُرُوءٍ ) * و اطلاق در عدد از ثلثه تا عشره براى مذكر است و بدون تاء براى مؤنث و طهر مذكر است و حيض مؤنث پس مراد از آن ثلثه اطهار باشد چهارم اصحاب ما از زراره روايت كرده‌اند كه او گفت از ربيعة الراى شنيدم كه\r\nگفت ( ان من\r\n","description":"","footnote":"","page_name":" 15 ","page_number":15},
  {"content":"\r\nرايى ان الاقراء هى الاطهار بن الحيضتين و ليس بالحيض ) من اين را از او استماع كردم و نزد باقر ( ع ) رفتم و آنچه شنيده بودم عرضكردم آن حضرت فرمود كه\r\nكذب لم يقل برأيه و انما بلغه عن على ع\r\nيعنى اينكه ربيعه گفت كه رأى من آنست كه اقراء اطهار باشد نه حيض دروغ گفت چه اينقول از امير المؤمنين ( ع ) بمردمان رسيده نه كه خود گفته گفتم ( اصلحك اللَّه أ كان على ع يقول ذلك ) خدا امور دارين ترا باصلاح آرد امير المؤمنين ( ع ) اين را گفته باشد فرمود\r\nنعم كان يقول انما القرء الطهر يقرأ فيه الم فيجمعه فاذا جاء الحيض فدفته\r\nيعنى آرى امير المؤمنين ( ع ) ميفرمود كه جز اين نيست كه قرء طهر است كه خون در آن فراهم ميآيد و مجتمع ميگردد و چون وقت حيض ميرسد آن را دفع مىكند از رحم بفرج گفتم ( اصلحك اللَّه ما تقول فى رجل طلق امراته طاهر امن غير جماع بشهادة عدلين ) چه مىفرمايى در آنكه مردى زن خود را طلاق بدهد در طهرى كه در آن مواقعه نكرده بحضور دو گواه عادل فرمود\r\nاذا دخلت فى الحيضته الثالثة فقد انقضت عدتها\r\nچون در حيض سيم داخل شود عده او منقضى ميگردد گفتم ( ان اهل العراق يرون عن على ع انه كان يقول هو احق برجعتها ما لم تغتسل من الحيضة الثالثة ) يعنى بدرستى كه فقهاء اهل عراق ميگويند كه امير المؤمنين ( ع ) فرموده كه شوهر احقست برجعت به او ما دام كه غسل نكرده باشد فرمود كذبوا ايشان دروغ ميگويند و بر امير المؤمنين ( ع ) افترا ميكنند و نزد ابو حنيفه مراد به قرء حيض است\r\nلقوله ( ع ) طلاق الامته تطليقتان و عدتها حيضتان\r\nو جواب از اين آنست كه اين حديث معلوم الصحة نيست دوم از احكام مذكوره آنست كه زوج رجوع ميتواند كرد بزوجهء خود در طهر او زيرا كه حقتعالى فرموده * ( وَلا يَحِلُّ لَهُنَّ أَنْ يَكْتُمْنَ ) * پس اگر قول زن معتبر نميبود حرام نميبود بر او كتمان آن و نزد بعضى مراد كتمان حيض است و نزد بعضى ديگر حمل است و گويند مراد هر دو است و اين اولى است به جهت عموم قول صادق ( ع ) كه\r\nقد فوض اللَّه الى النساء ثلاثة الحيض و الطهر و الحمل\r\nو عدم حليت كتمان حمل مر زنان را جهت آن است كه در آن ابطال حق ازواج است سيم آنكه زوج احق است برجعت ما دام كه زن در عده است لقوله تعالى * ( وَبُعُولَتُهُنَّ أَحَقُّ بِرَدِّهِنَّ ) * لكن گاهى كه طلاق رجعى باشد به جهت آيتى كه بعد از اين مذكور است پس ضمير اخص از مرجوع اليه باشد چنان كه گذشت و خلافست در آنكه آن به اين مخصص مىشود يا نه و تحقيق اين در علم اصول مقرر شده و قوله * ( إِنْ أَرادُوا إِصْلاحاً ) * شرط رجعت نيست بلكه حض است بازواج بر اراده اصلاح نساء و عدم اضرار ايشان چهارم آنكه هر يك از زوجين را حقى است بر ديگرى لقوله تعالى * ( وَلَهُنَّ مِثْلُ الَّذِي عَلَيْهِنَّ بِالْمَعْرُوفِ ) * و مماثله در وجوبست نه در جنس اما حق مرأة مهر است و نفقه و اسكان و كسوه و عدم اضرار زوج او را و اما حق رجل بر مرأة اطاعت است و عدم تبرم مر\r\n","description":"","footnote":"","page_name":" 16 ","page_number":16},
  {"content":"\r\nحوايج شوهر را و عدم ادخال غير زوج بر فراش خود و حفظ نطفهء او و عدم احتيال در اسقاط آن و از صادق ع مرويست كه زنى نزد پيغمبر ص آمد و گفت يا رسول اللَّه حق زوج بر زوجه چه چيز است فرمود آنكه اطاعت زوج خود كند و به او عصيان نورزد و هيچ چيز از مال او تصدق نكند الا باذن او و صوم تطوع ندارد مگر برخصت او و نفس خود را از او منع نكند اگر چه بالاى قتب شتر باشد و از خانه او بيرون نرود مگر بفرمان او پس اگر بى اذن او از خانه بيرون نرود ملائكه آسمان و زمين و ملائكه رحمت و ملائكه غضب بر او لعنت كنند تا آنكه باز گردد گفت كيست كه حق او عظيمتر باشد بر زن فرمود زوج او گفت پس حق زن بر شوهر مثل حق شوهر است بر زن فرمود نه حق مرد بزن صد است و حق زن بر مرد يكى آن زن گفت ( و الذى بعثك بالحق لا يملك رقبتى رجل ابدا ) قسم بخدايى كه ترا به حق بخلق فرستاد كه هيچ مردى مالك رقبهء من نشود و نيز از آن حضرت مرويست كه\r\nلو كنت امرا احدا ان يسجد لاحد لامرت المراة ان تسجد لزوجها\r\nاگر چنانچه جايز ميبود كه من يكى از شما را امر كنم به سجده كردن بنده هر آينه زن را امر ميكردم كه سجدهء شوهر خود كند پنجم آنكه مستفاد مىشود ز ذكر حق آنكه واجبست بر مرأة در عقيب مراجعت زوج انقياد شوهر نمودن و داخل شدن در طاعت او ششم آنكه اگر قائل شويم به اجتماع حيض يا حمل پس آيه مخصوص است بما عداى حامل و اگر نه آيه شامل حامل نخواهد بود به جهت انتفاى شرط حكم آن كه حصول قرء است بعضى از مفسرين آورده‌اند كه در جاهليت عدد طلاق مقرر نبوده و اگر فرضا طلاق واقع شدى مرد را حق رجعت بودى و بسيار بود كه زن را طلاق ميدادند و نزديك بانقضاى عده رجوع نموده ديگر باره رها ميكردند روزى زنى نزد عايشه آمد و از جور شوهر كه پيوسته او را طلاق ميداد و به جهت اضرار مراجعت ميكرد بناليد و حكايت آن شكايت بمسامع عليهء حضرت نبوية رسيد آيه آمد كه * ( الطَّلاقُ ) * طلاق رجعى كه در آن رجعت جايز است * ( مَرَّتانِ ) * دو بار است يعنى تطليقه بعد از تطليقه بر تفريق نه جمع بينهما چنان كه مذهب بعضى از اهل خلافست و بعد از طلاق مذكور * ( فَإِمْساكٌ بِمَعْرُوفٍ ) * پس واجب نگه داشتن و با خود گرفتن است زن را برجعت بر وجه حسن معاشرت اگر در عده باشد * ( أَوْ تَسْرِيحٌ بِإِحْسانٍ ) * يا رها كردن زن را بنيكويى يعنى بگذاشتن زن را تا عده بگذرد بعد از آن اگر خواهد نكاح تازه كند و اگر ديگر باره طلاق دهد بينونت كبرى واقع شود و تا آن زن بنكاح زوج ديگر نرسد بر آن مرد حلال نگردد چنان كه تنقيح اين بيايد و در مجمع آورده كه مفسران را در اين دو قول است يكى آنكه بيان تفصيل طلاق اينست كه اگر مرد اراده طلاق داشته باشد بايد كه طلاق بدهد در طهرى كه مقاربت نكرده باشد در آن به جماع تطليقه واحده و بعد از آن ترك وى\r\n","description":"","footnote":"","page_name":" 17 ","page_number":17},
  {"content":"\r\nنمايد تا آنكه از عده بيرون آيد يا حايض شود و پاك گردد پس طلاق ثانى بدهد و اينقول ابن عباس و مجاهد است دوم آنكه مراد از آن بيان عدد طلاقيست كه موجب بينونت است و در اين دلالت است بر آنكه بعد از تطليقتين فرقت باينه است و لفظ خبز در معنى امر است اى ( طلقوا دفعتين ) و دركز آورده كه شافعيه گفته‌اند كه مراد آنست كه ( التطليق الرجعى اثنان ) زيرا كه پيغمبر ( ص ) را پرسيدند كه اين الثالثة فرمود * ( أَوْ تَسْرِيحٌ بِإِحْسانٍ ) * و اصحاب ما و حنفيه گفته‌اند كه مراد آنست كه ( التطليق الشرعى تطليقة بعد تطليقة على التفريق ) كقوله تعالى ثم ارجع البصر كرتين اى كرة بعد كرة مثل اينست تطليقة لبيك و سعديك و لهذا گفته‌اند ( الجمع بين الطلقتين و الثلث بدعة ) و اصحاب ما احجاج نموده‌اند بعد از اخبارى كه روايت كرده‌اند از اهل البيت ( ع ) به آنچه روايت است از حديث ابن عمر كه رسول ( ص ) فرمود كه\r\nانما السنة ان تستقبل الطهر استقبالا فتطلقها لكل قرء تطليقة\r\nو به آنكه اين كلام اعنى * ( الطَّلاقُ مَرَّتانِ ) * اخبار نيست و اگر نه كذب لازم آيد پس بمعنى امر باشد اى ليكن الطلاق دفعتين و منه قوله تعالى وَمَنْ دَخَلَه كانَ آمِناً اى يجب ان تؤمنوه و بدانكه اصحاب چون كه حكم كردند بتحريم ثلث مرسله باثنتين مرسلتين و بدعت آن اختلاف كرده‌اند در آنكه يكى از آنها واقع مىشود كه آن انت طالق است و ضميمهء آن لغو و يا تبيين اول يا آنكه هيچ كدام واقع نميشود جمعى قائلند به اول و اين حق است زيرا كه قصد كل هر يك از اجزاى آن است پس تطليقه واحده مقصود باشد و صادر از اهل آن و در محل آن پس واقع شده باشد و اين مطلوبست و جمعى ديگر قائلند بثانى جهت نهى از مجموع پس فاسد باشد جواب گوئيم كه نهى از مجموع نهى از هر فرد فردان نيست و اين در اصول متحقق گشته و قول * ( الطَّلاقُ مَرَّتانِ ) * دلالت مىكند بر شرعية رجعت زيرا كه طلاق مطلقه غير متصور است عقلا چه طلاق ازالهء قيد نكاح است و نكاح اينجا منتفى است و اين مثل امر است بعتقى كه متوقف است بر ملك پس اين از باب دلالت اقتضا است چنان كه در اصول مقرر شده و قوله * ( فَإِمْساكٌ بِمَعْرُوفٍ ) * الخ اى على وجه سايغ و اين كنايه است از رد تطليق بسوى نكاح و آن يا برجعتست اگر عده باقى باشد يا باستيناف عقد منقضى شده باشد و اختلافست در معنى تسريح باحسان بعضى گفته‌اند مراد به آن تطليقه ثالثه است به جهت روايت متقدمه از پيغمبر ( ص ) و سدى و ضحاك گفته‌اند كه مراد ترك معتده است تا آنكه بانقضاى عده بينونت حاصل شود و اين مرويست از باقر و صادق ( ع ) و اين اصح است زيرا كه طلاق واقع نميشود نزد ما به كنايه بلكه وقوع آن بتصريح است * ( وَلا يَحِلُّ لَكُمْ ) * و حلال نيست مر شما را اى بندگان * ( أَنْ تَأْخُذُوا ) * آنكه فرا گيريد * ( مِمَّا آتَيْتُمُوهُنَّ ) * از آنچه داده باشيد زنان را * ( شَيْئاً ) * چيزى از وجه مهر * ( إِلَّا أَنْ\r\n","description":"","footnote":"","page_name":" 18 ","page_number":18},
  {"content":"\r\n* ( يَخافا ) * مگر آنكه دانند مرد و زن * ( أَلَّا يُقِيما ) * آنكه بپاى نميتوانند داشت * ( حُدُودَ اللَّه ) * احكام الهى را در صحبت و معاشرت اين آيه در حق جميله بنت ابى خواهر عبد اللَّه بن ابى بن سلول نازل شده و در حق شوهرش ثابت بن قيس بن شماس و سبب آن بود كه شوهر او را بغايت دوست ميداشت و زن او را بغايت دشمن و به هيچ وجه با او در نميساخت يك بار زن نزد پدر آمد بشكايت شوهر پدر به او التفات نكرد دوم بار كه شكايت او به پدر كرد پدرش گفت برو به خانه شوهر و دلجويى او كن و رضاى او را بدست آر چون ديد كه پدر سخن او را نميشنود برخواست و بنزد حضرت رسالت ( ص ) آمد و گفت يا رسول اللَّه من بسيار كراهت دارم از شوهر ( و اللَّه لا انا و لا ثابت لا يجمع راسى و راسه شيء ) به خدا كه سر من و سر ثابت يك جا جمع نشود امر فرما تا مرا طلاق دهد آن حضرت كس فرستاد و شوهرش را حاضر كرد و گفت اين زن تو چرا شكايت تو مىكند گفت يا رسول اللَّه ( ص ) بخدايى كه تو را به حق فرستاده كه من بر روى زمين هيچ كس را از او دوستتر ندارم زن گفت يا رسول اللَّه ( ص ) راست ميگويد و من با تو دروغ نميگويم تا فردا آيتى نازل شود و من از آن خجل زده و شرمسار شوم او مرا بسيار دوست ميدارد و من عيب او نميكنم در دين و خلق و حسن معاشرت و ليكن او را بغايت كراهت دارم و طاقت ديدن او نمىآرم ( انى رفعت جانب الخباء فرأيته اقبل فى عدة فاذا هو اشدهم سواد أو اقصرهم قامة و اقبحهم وجها ) يعنى من جانب خيمه را برداشتم و او را در ميان جماعتى ديدم او از ايشان سياه تر و كوتاه تر و زشتتر بود و اگر بطلاق من امر نفرمايى ترسم كه از من چيزى صادر شود كه موجب هلاكت من گردد رسول ثابت را گفت تو چه مىگويى گفت يا رسول اللَّه ( ص ) من حديقه يعنى خرماستانى را به او داده‌ام بعوض مهر بفرما تا به من رد كند من طلاق او را بدهم زن گفت يا رسول اللَّه ( ص ) من حديقه را با چيزى ديگر به او مىدهم تا مرا طلاق دهد رسول فرمود\r\nلا حديقة فقط\r\nيعنى همين حديقه به او ده نه زايد بر آن زن نخلستان را به او رد كرد او طلاق وى گفت و اول خلعى كه در اسلام واقع شد اين بود حق سبحانه آيه فرستاد كه آنچه بزن داده باشند از وجه مهر آن را اخذ نكنند مگر آنكه دانند كه رعايت حقوق زوجيت نميتوانند كرد * ( فَإِنْ خِفْتُمْ ) * پس اگر ترسيد اى حكام شرع كه امر اخذ و اعطا در دست شماست يعنى اگر از امارات معلوم كنيد * ( أَلَّا يُقِيما ) * آنكه اقامت نميتوانند كرد مرد و زن * ( حُدُودَ اللَّه ) * حكمهاى خداى را در زوجيت * ( فَلا جُناحَ عَلَيْهِما ) * پس هيچ وزر و وبالى نيست بر مرد و زن * ( فِيمَا افْتَدَتْ ) * در آنچه زن باز خريده خود را به آن از بند زوجيت يعنى آن را به شوهر خود داده و شوهر طلاق او گفته * ( تِلْكَ ) * اين\r\n","description":"","footnote":"","page_name":" 19 ","page_number":19},
  {"content":"\r\nاحكام از طلاق و رجعت و خلع * ( حُدُودَ اللَّه ) * اندازه هاى خداست * ( فَلا تَعْتَدُوها ) * پس در مگذريد از آن حدود و محافظة آن كنيد * ( وَمَنْ يَتَعَدَّ حُدُودَ اللَّه ) * و هر كه بيرون رود از حدهاى خدا كه مقرر و معين فرموده * ( فَأُولئِكَ ) * پس آن گروه * ( هُمُ الظَّالِمُونَ ) * ايشانند ستمكاران بر نفس خود اين تعقيب وعيد بعد از نهى مبالغه است در تهديد و در كنز آورده كه اين آيه در خلع و مباراتست و اول خطاب بهمهء ازواج است بعد از آن ايراد تثنيه نسبت بهر زوجين و مراد به ما آتيتموهن مهر است و ضمير خفتم راجع است بحكام زيرا كه امر كنندگان ايشانند نه غير و در اينجا چند فايده است يكى آنكه آيه دلالت مىكند بر عدم جواز اخذ چيزى از مهر كه زوج به زوجه داده باشد مگر در صورت اقتدا به اين وجه كه چون زن كراهت داشته باشد از شوهر صداق خود را يا غير آن را و يا صداق با غير به او رد كند تا شوهر به جهت اين وى را طلاق بدهد و زوج اجابت آن نمايد على الفور بدون تاخير و او را طلاق بدهد و اين را در شرع خلع ميگويند زيرا كه زن مانند لباس شوهر است لقوله تعالى هُنَّ لِباسٌ لَكُمْ وَأَنْتُمْ لِباسٌ لَهُنَّ پس مفارقت زن در حكم خلع لباس باشد دوم آنكه هر گاه كراهت از جانب زوجه باشد آن را خلع گويند و اگر از طرفين باشد مبارات و حكم خلع و مبارات مختلفست به چند وجه يكى اختصاص كراهت به زوجه در خلع هم چنان كه در حديث ثابت بن قيس مذكور شد و مباراة كراهت است از هر دو هم چنان كه ظاهر آيه دل است بر آن دوم در مبارات واجب است اتباع بلفظ طلاق و اما در خلع خلافست و اجود قولين اتباع است از روى احتياط سيم جايز نيست در مبارات اخذ زياده از آنچه بر وجه دفع كرده بخلاف خلع كه اكثر فقها قائلند بجواز زايد در آن و ابو حنفيه بر كراهت آن رفته و ابن مسيب بر آنست كه جايز نيست مگر اخذ بعضى از آنچه به زوجه داده نه كل و نه زايد بر آن و گوييا منشا قول او * ( مِمَّا آتَيْتُمُوهُنَّ ) * است چه من محتمل تبعيض است و اينكه حضرت رسالت ( ص ) در جواب زن ثابت گفت كه\r\nلا حديقة فقط\r\nمانع زايد نيست زيرا كه آن حكايتى است از حالى كه زن مطلوب او بود زيرا كه ثابت سواى حديقه چيزى از زن نمىطلبيد سيم از فوايد مذكوره طلاق واقع مىشود بفديه و مفيد فايدهء خلع و مباراتست و حكم ان حكم آنهاست و در اخذ زايد و عدم آن چهارم شرط است در خلع و مبارات جميع شرايط طلاق بلا فرق پنجم آنكه نزد بعضى خلع واجبست هر گاه زن گويد ( لا دخلن عليك من تكرهه ) يا گويد ( لاوطئن فراشك من تكرهه ) و حق عدم وجوبست بلكه استحباب مؤكد است بجهة مكانت حمية و نخوت و قبح صبر بر معاشرت با وجود اين خطاب مكروه ششم فرقة در باب خلع و مبارات فرقة بينونه است و صحيح نيست زوج را كه رجوع كند مگر آنكه زوجه در بذل رجوع كند و عده باقى باشد\r\n","description":"","footnote":"","page_name":" 20 ","page_number":20},
  {"content":"\r\nپس زوج را رسد كه رجوع كند با رجوع زوجه در فديه هفتم آنكه چون زن آنچه از مال خودش است به طيب نفس خود بزوج دهد پس جناحى نيست بر او تا حقتعالى نفى آن نمايد از او بقوله * ( فَلا جُناحَ عَلَيْهِما ) * و جواب از اين به چند وجه است يكى جواب راونديست و آن اينست كه اگر حقتعالى رجل را بذكر مخصوص ميگردانيد تو هم آن ميشد كه مرأة عاصى است و اگر چه فديه مر رجل را جايز است پس حق سبحانه بيان اذن فرمود هر دو را تا موهم آن نشود كه آن مانند ربا است كه محرمست بر آخذ و معطى دوم جواب فراست و آن اينست كه اين كلام مانند كريمهء يَخْرُجُ مِنْهُمَا اللُّؤْلُؤُ وَالْمَرْجانُ است و نَسِيا حُوتَهُما چه اخراج لؤلؤ و مرجان از بحر ملح است نه عذب و نصيان از رفيق موسى بود نه از او پس اسناد آن بهر دو بر سبيل اتساع است سيم نيز جواب راونديست كه موافق و لايق مذهب ما است و آن اينست كه مبيح خلع آن چيزيست كه اگر اين نباشد زن بجهة آن عاصى باشد پس مرد و زن مشترك باشند در عدم جناح بر ايشان زيرا كه معطى چيزيست كه زوج را در آن اثمى نيست پس شريك زوج خود باشد در آنچه زن چون اعطاى چيزى نمود كه طرح اثم مىكند پس نفى اثم نمود از نفس خود بافتدا پس گويا كه اگر بر نشوز و اضرار اقامه مينمود اثم ميبود و جناح بر او متوجه ميشد در نشوز فحينئذ بافتدا پس گويا كه اگر بر نشوز و اضرار اقمه مينمود اثم ميبود و جماح ب او متوجه ميشد در نشوز فحينئذ بافتدا از جناح بيرون آمده چهارم آن چيزيست كه بخاطر فاتر اين ضعيف رسيده و آن اينست كه چون نكاح مرغب فيه است و مندوب اليه بلكه گاه هست كه واجب مىشود پس ساعى در رفع آن بر حد خطيئه و جناح است پس زن چون بذل فديه كرد و ترغيب زوج خود كرد در مفارقت از او پس مشارك او است در ازالهء اينفعل مرغب فيه مندوب اليه و به جهت اين حق سبحانه نفى جناح فرموده از هر دو بافتدا هشتم حلال نيست زوج را اخذ فديه اگر او سبب كراهت زوجه شده باشد از او به اين وجه كه اكراه و اجبار زوجه نموده باشد بتقصير در حقوق او تا حامل زوجه شود بر كراهة او از او و بذل فديه نمايد به او پس از قوله فيما افتدت به مستفاد مىشود كه خلع واقع نميشود از متبرع و نيز واجب است كه فديه معلوم و معين باشد چه عقود معاوضات مقتضى علمست بعوضين و ديگر فديه مملوك زوجه باشد بجهة عدم جواز تصرف در ملك غير\r\n* ( فَإِنْ طَلَّقَها ) * متعلقست بقوله الطَّلاقُ مَرَّتانِ و مفسر قوله أَوْ تَسْرِيحٌ بِإِحْسانٍ و ذكر خلع بينهما معترضه است بجهة دلالت بر آنكه طلاق گاه هست كه مجانا واقع مىشود و گاه هست كه بعوض است و اين بنا بر مذهب كسانى است كه تسريح را بمعنى طلاق ميدانند و صحيح آنست كه مراد بقوله فان طلقها تطليقهء ثالثه است و تفسير تسريح نيست چنان كه بروايت صحيحه از ابى جعفر ( ع ) ثابت شده و سدى و ضحاك نيز بر اينند و معنى اين است كه پس اگر طلاق دهد مرد زن خود را بعد از تطليقه ثانيه * ( فَلا تَحِلُّ لَه ) * پس حلال نباشد\r\n","description":"","footnote":"","page_name":" 21 ","page_number":21},
  {"content":"\r\nآن زن مر مرد را * ( مِنْ بَعْدُ ) * بعد از طلاق ثالث * ( حَتَّى تَنْكِحَ ) * تا وقتى كه بنكاح در آرد * ( زَوْجاً غَيْرَه ) * شوهرى غير از شوهر اول و اين زوج ثانى از مباشرت او برخورد مرويست كه تميمه با عايشه بنت عبد الرحمن قرظى كه زوجه رفاعة بن وهب قرظى بود بعد از آنكه سه طلاقه شد به عقد عبد الرحمن بن زبير در آمده خواست كه با شوهر پيشين آشتى كند قبل از مباشرت زوج ثانى حضرت رسالت ( ص ) منع فرمود و گفت\r\nأ تريدين ان ترجعي الى رفاعة لا حتى تذوق عسيلته و يذوق عسيلتك\r\nيعنى آيا مىخواهى كه برفاعه رجوع كنى با آنكه لذت جماع زوج ثانى نچشيده و زوج ثانى لذت ترا نچشيده و حكمت در اين حكم ردع است از تسرع بطلاق * ( فَإِنْ طَلَّقَها ) * پس اگر طلاق دهد شوهر ثانى او را بطوع نه بكره بعد از مباشرت * ( فَلا جُناحَ عَلَيْهِما ) * پس هيچ گناهى نيست بر زوج اول و اين مطلقه * ( أَنْ يَتَراجَعا ) * آنكه با يكديگر رجوع كنند بنكاحى جديد بعد از انقضاء مدت عدهء شوهر ثانى * ( إِنْ ظَنَّا ) * اگر ظن غالب داشته باشند * ( أَنْ يُقِيما حُدُودَ اللَّه ) * آنكه بپاى دارند احكام خدا را كه حقوق زوجة است و تفسير ظن به علم اينجا غير سديد است زيرا كه عواقب امور غيبية است كه مظنون فيها است و ديگر نميگويند ( علمت ان يقوم زيد ) زيرا كه ان ناصبه براى توقع است كه منافى علم است * ( وَتِلْكَ ) * و اينكه مذكور شد از احكام تحريم و تحليل * ( حُدُودَ اللَّه ) * اندازه هاى مقرر حقتعالى است * ( يُبَيِّنُها ) * بيان مىكند آن را * ( لِقَوْمٍ يَعْلَمُونَ ) * براى گروهى كه ميدانند كه از نزد حق است و عمل مىكنند بمقتضاى علم خود و در كنز آورده كه ضمير طلقها راجع بطلقه ثالثه است و اين قول باقر و صادق ( ع ) و ضحاك و نظام و نزد مجاهد آنست كه فان طلقها تفسير تسريح باحسان است چه اين نزد او طلقه ثالثه است و اين قول طبريست و حق اول است و چون اين مقرر شد پس در اينجا چند حكم است اول مدلول آيه آنست كه چون زوج طلاق زوجه داد در عقيب طلقتين اوليين امساك بعد هما حرام است بر او آن زن تا نكاح كند او را زوجى كه غير اين مطلق باشد و اين حكم نزد اصحاب ما مخصوص است بما عداى طلاق عده چه طلاق عده حرام ابدى مىشود در تاسعه و طلاق عده آنست كه طلاق دهد مدخول بها را بر شرايط و بعد از آن مراجعت كند به او در عده و وطى او نمايد و بعد از طلاق ثانى بدهد او را و رجوع كرده به او در عده و وطى او كند بر طريق اول و باز طلاق دهد او را به همان طريق و چون سه بار اينچنين كرد كه نه طلاق باشد حرام ابدى شود و غير اين قسم حرام ابدى نميشود دوم آنكه شرطست در زوج ثانى چند\r\n","description":"","footnote":"","page_name":" 22 ","page_number":22},
  {"content":"\r\nشرط يكى آنكه وطى زن كند به عقد دائمى و اگر وطى او كند به عقد منقطع يا بملك يا بتحليل مفيد اباحه نشود سيم آنكه مجرد عقد كافى نيست بلكه وطى لازم است زيرا كه پيغمبر ( ص ) زوجهء رفاعه را گفت\r\nأ تريدين ان ترجعي الى رفاعة لا حتى تذوقى عسيلته و يذوق عسيلتك\r\nدر حينى كه عبد الرحمن زبير تحليل او كرد و زن آن حضرت را گفت كه ان له هدبة كهدبة الثوب آلت او چون ريشهء جامه است يعنى با من خلوت نميتواند ساخت و آيه اگر چه مطلق است اما سنة شريفه آن را مقيد ساخته و ابن مسيب اقتصار كرده بر مجرد عقد عمل باطلاق آيه و اجماع بر خلاف اين است و ممكن است تفسير نكاح باصابت و عقد مستفاد باشد از لفظ زوج چهارم آنكه وطى او نكند مگر در حينى كه بالغ و مسلم باشد پس اگر صبى يا مرتد وطى او كند تحليل نباشد پنجم آنكه وطى در قبل باشد و اين مستفاد ميگردد از ذوق عسيله لكن انزال شرط نيست زيرا كه مراد بعسيله لذتست و آن بدون انزال حاصل مىشود و در اين مقام دو مسئله مذكور ميگردد يكى آنكه بعد از عقد صحيح وطى او بر وجه حرام باشد مانند وطى در صوم يا حيض آيا محلل خواهد بود يا نه اشكال است و منشأ آن از اين است كه آن وطى منهى عنه است پس مأمور به نباشد و از اينكه صدق وطى به عقد صحيح شده پس محلل باشد و اكثر اهل علم بر اينند و مالك گفته كه وطى در حيض محلل نيست و اگر چه موجب عده است و جميع مهر دوم آنكه آيا جايز است عقد نكاح به شرط تحليل يعنى شرط آنكه نكاح كند زن را و بعد از وطى طلاق دهد او را تا بزوج اول حلال گردد اكثر بر آنند كه اين عقد فاسد است بجهة حديث مأثور از موافق و مخالف كه پيغمبر ( ص ) فرموده\r\nلعن اللَّه المحلل و المحلل له\r\nو ابو حنيفه تجويز اين كرده با كراهيت و نيز گفته‌اند كه اگر زوجين اضمار تحليل كنند بدون آنكه تصريح به آن نمايند كراهت در آن نيست ششم آنكه قوله * ( فَإِنْ طَلَّقَها ) * اى الزوج الثانى * ( فَلا جُناحَ عَلَيْهِما ) * اى على الزوج الاول و الزوجة * ( أَنْ يَتَراجَعا ) * اى به عقد جديد و مهر زيرا كه رجوع نسبت بهر دواست پس مشروط برضاى هر دو باشد پس به عقد بايد بخلاف رجعت نسبت بزوج كه مشروط نيست برضاى زوجه و قول ان ظنا يعنى اگر مترجح باشد نزد زوجين بقراين احوال و به آنچه ظاهر است از اخلاق ايشان به آن كه اقامهء حدود اللَّه كه آن حقوق زوجيت است مىتوانند كرد و اين شرط صحت عقد نيست به جهت جواز غفلت از طرفين باجماع و ظن اينجا بمعنى حقيقى خود است كه آن اعتقاديست راجح نه آنكه بمعنى علم باشد زيرا كه عواقب معلوم هيچكس نيست مگر خداى را چنان كه گذشت و بدانكه از قوله فان طلقها مستفاد ميگردد اشتراط اينكه عقده محلل دائمى باشد نه منقطع و نه بشبهه به جهت عدم وقوع طلاق در اين هر دو و نيز بدانكه حكم بتحريم در تطليقه ثالثه مگر با تحليل مختص است بحره اما در تحريم امه دو طلقه است پس مفتقر است بمحلل بعد از طلقتين خواه زوج او حر باشد يا عبد به جهت احاديث صحيحه نبويه در اينباب\r\n","description":"","footnote":"","page_name":" 23 ","page_number":23},
  {"content":"\r\nو بيان ائمه ( ع ) انتهى كلامه مرويست كه چون رسول ( ص ) تميمه را گفت\r\nلا حتى تذوقى عسيلته و يذوق عسيلتك\r\nتميمه در حباله عبد الرحمن زبير بود تا مدتى مديد بر اين بر آمد بار ديگر نزد رسول آمد و گفت يا رسول اللَّه عبد الرحمن با من خلوت كرد رجوع به شوهر اول ميتوانم كرد و گمان برد كه رسول ( ص ) قضيهء او را فراموش كرده باشد فرمود كه نه قول اول تو راستست و قول دوم تو دروغ پس بر آن صبر ميكرد تا به زمان خلافت ابى بكر نزد وى آمد و از وى استفسار رجعت كرد او گفت نه زيرا كه روز اول اين را از رسول ( ص ) پرسيدى من در مجلس او حاضر بودم كه گفتى آلت عبد الرحمن مثل هدبهء ثوبست و رسول ص تو را رخصت نداد پس نزد عمر رفته و از او استيذان نمود گفت پيغمبر ( ص ) ترا از اين منع فرمود و ابو بكر نيز تجويز اين نكرد اكنون نزد من آمده اگر بار ديگر اينحديث را اعاده كنى بفرمايم تا تو را رجم كنند نه حقتعالى دربارهء تو اين آيه فرستاد كه * ( فَلا تَحِلُّ لَه مِنْ بَعْدُ حَتَّى تَنْكِحَ زَوْجاً غَيْرَه ) * و مراد به نكاح اينجا جماع است\r\nلقوله ( ص ) حتى تذوقى عسيلته\r\nنافع روايت كند كه مردى نزد ابن عمر آمد و گفت شخصى زنى را سه طلاق داده و وى را به نكاح برادر خود در آورده به قصد آنكه چون او را طلاق بدهد به او متزوج شود ابن عمر گفت كه نشايد مگر بنكاح رغبت بدون شرط و قصد مذكور و ما در عهد رسول ( ص ) اين قسم نكاح را سفاح ميگفتيم چه رسول ( ص ) فرموده كه\r\nلعن اللَّه المحلل و المحلل له\r\nو عقبة بن عامر از رسول ( ص ) روايت كرده كه آن حضرت فرمود كه\r\nالا ادلكم على التيس المستعار\r\nشما را راه نمايم بر بز نر بعاريت گرفته گفتند بلى يا رسول اللَّه ( ص ) فرمود كه شخصى است كه او را بعارية ميگيرند به قصد آنكه تحليل كند براى ديگرى بعد از آن بيان احكام ما بعد طلاق ميفرمايد بقوله * ( وَإِذا طَلَّقْتُمُ النِّساءَ ) * و چون طلاق دهيد زنان را * ( فَبَلَغْنَ أَجَلَهُنَّ ) * پس برسند بمنتهاى مدت خود يعنى قريب به انقضاى عده * ( فَأَمْسِكُوهُنَّ ) * پس نگاه داريد ايشان را بدان كه اجل را اطلاق بر مدت و انتهاى او مىكنند و لهذا عمر انسان را و موت را كه عمر به آن منتهى مىشود اجل ميگويند و بلوغ وصول است بنهايت شيء و گاه هست كه اطلاق آن ميكنند بر دنو از شيء بر سبيل اتساع و مراد از آيه اينست تا صحيح شود كه مترتب شود بر او قوله * ( فَأَمْسِكُوهُنَّ ) * چه بعد از انقضاء عده امساك نيست پس * ( فَبَلَغْنَ أَجَلَهُنَّ ) * بمعنى ( قاربن انتهاء العدة ) باشد يعنى چون ايشان نزديك شوند بانقضاء عده پس نگه داريد ايشان را يعنى مراجعت نمائيد بايشان * ( بِمَعْرُوفٍ ) * بنيكويى كه آن عدم قصد ضرر است و عدم مخالفت اوامر اللَّه * ( أَوْ سَرِّحُوهُنَّ ) * يا رها كنيد و باقى گذاريد ايشان را * ( بِمَعْرُوفٍ ) * بر وجه نيكويى يعنى تا عدهء ايشان منقضى گردد و مالك نفس خود شوند نه آنكه چون نزديك بانقضاء عده شود شما مراجعت نمائيد تا ضرر\r\n","description":"","footnote":"","page_name":" 24 ","page_number":24},
  {"content":"\r\nبايشان رسانيد و اينحكم قبل از اين گذشت لكن اعادهء آن به جهت اهتمام است به آن مرويست كه ثابت بن يسار زن خود را طلاق داد و سه روز مانده بود تا عده بسر آيد با او رجعت كرد و باز طلاق داد و همچنين در نه ماه سه بار طلاق داد و سه بار رجعت كرد حقتعالى در اين آيه بجهة مبالغه بعد از امر بامساك بر وجه حسن نهى فرمود از ضد آن و گفت * ( وَلا تُمْسِكُوهُنَّ ) * و باز مداريد ايشان را يعنى رجعت مكنيد * ( ضِراراً ) * بجهة ارادهء ضرر رسانيدن * ( لِتَعْتَدُوا ) * تا ستم كنيد بر ايشان بدرازى مدة عدة يا بملجا گردانيدن ايشان را بافتدا و يا بتقصير در نفقه و مسكن و لام متعلق است به ضرار زيرا كه مراد تقييد آنست بتعدى چه مطلق ضرار موجب اثم نيست * ( وَمَنْ يَفْعَلْ ذلِكَ ) * و هر كه بكند چنين يعنى ضرر بزن رساند بر وجه تعدى * ( فَقَدْ ظَلَمَ نَفْسَه ) * پس بتحقيق كه ستم و بيداد كرده است بر نفس خود و خود را در معرض غضب ربانى آورده و آزار رساننده به زبان صاحب شريعة عليه الصلاة و التحية ملعون است حيث\r\nقال ( ملعون من ضار مسلما او ماكر )\r\nيعنى ملعون است آنكه مسلمانى را ضرر رساند يا با او مكرى كند و در اخلاق ركنيه آورده كه در امت موسى عليه السلام هر كرا خواستندى كه دعاى بد كنند گفتندى كه فلان بدكردار و دل آزار باد چه كسى كه آزار بيش كند زود بورطهء هلاك در افتد * ( وَلا تَتَّخِذُوا آياتِ اللَّه ) * و فرا مگيريد احكام الهى را كه از جمله آن امساك بمعروف و تسريح باحسان است * ( هُزُواً ) * آنچه به آن افسوس و سخريه كنيد يعنى اعراض مكنيد از آن و تهاون منمائيد در عمل بدان اين مأخوذ است از قول عرب در حق كسى كه در امرى بجد نباشد ( انما انت هاز ) گوئيها اين نهى است از هزو و مراد به آن امر است بضد آن و گويند در ابتداى اسلام مردى بود كه متزوج ميشد و طلاق ميگفت و اعتاق رقبه مىكرد و بعد از آن ميگفت لعب بازى ميكنم حق سبحانه فرمود * ( لا تَتَّخِذُوا آياتِ اللَّه هُزُواً ) * و از پيغمبر ( ص ) مرويست كه\r\nثلث جدهن جد و هزلهن جد الطلاق و النكاح و الرجعة\r\n* ( وَاذْكُرُوا ) * و ياد كنيد * ( نِعْمَتَ اللَّه عَلَيْكُمْ ) * نعمتهاى خداى را كه فايض گردانيد بر شما و از جملهء آن هدايتست و بعثت محمد ( ص ) و توسيع در احكام خصوصا در باب مناكحات چه در شرايع امم سالفه هيچ كس را زياده از يك زن در نكاح روا نبودى مگر پيغمبران را و در شرع ما تا چهار حره در عقد واحدى جايز است و آنها را بعد از طلاق مراجعت جايز نبودى و ما را رواست و ما دام كه زن مطلقه زنده بودى تزويج حلال نبودى بزن ديگر كه غير مطلقه باشد و در اين شريعت حلال است * ( وَما أَنْزَلَ عَلَيْكُمْ ) * و ديگر ذكر كنيد آن چيزى را كه فرو فرستاده شده است بر شما * ( مِنَ الْكِتابِ ) * از قرآن * ( وَالْحِكْمَةِ ) * و احكام\r\n","description":"","footnote":"","page_name":" 25 ","page_number":25},
  {"content":"\r\nو حدود شرع افراد اين هر دو بذكر بجهة اظهار شرف آنها است * ( يَعِظُكُمْ ) * پند ميدهد خدا شما را * ( بِه ) * به آنچه بر شما انزال فرموده و منع مىكند شما را از اضرار و اتخاذ هزو و غير آن * ( وَاتَّقُوا اللَّه ) * و بترسيد از خداى در مخالفت احكام * ( وَاعْلَمُوا أَنَّ اللَّه ) * و بدانيد آنكه خداى * ( بِكُلِّ شَيْءٍ ) * بهمهء چيزها خصوصا باعمال شما و مصالح روزگار شما * ( عَلِيمٌ ) * داناست اين تهديد و تاكيد است بيشتر مفسران گفته‌اند كه آيه در شان جميله بنت يسار آمد خواهر معقل يسار و او زن ابو دحداح بود و او را طلاق داد و بگذاشت تا عده بسر آمد و بعد از آن خطبه كرد برادر جميله در خشم شد گفت من كريمهء خود را به دو دادم و او بىخبرى طلاقش داد و باز آمده كه وى را نكاح كند به خدا كه هرگز او را بوى ندهم حقتعالى اين آيه فرستاد كه * ( وَإِذا طَلَّقْتُمُ النِّساءَ ) * و چون طلاق دهيد زنان را * ( فَبَلَغْنَ أَجَلَهُنَّ ) * پس برسند بانتهاى مدت خود يعنى عده ايشان منقضى گردد * ( فَلا تَعْضُلُوهُنَّ ) * پس منع مكنيد ايشان را و باز مداريد * ( أَنْ يَنْكِحْنَ ) * آنكه بنكاح در آيند * ( أَزْواجَهُنَّ ) * شوهران پيشينه خود را مخاطب اولياى عقدند يا همهء خلقان على العموم يعنى بايد كه اين عضل مطلقا در شما وجود نگيرد و يا ازواجند كه عضل نساى خود كنند بعد از مضى عده كه به شوهر روند بجهة عدوان ايشان بازواج مطلقه و عضل بمعنى حبس است و تضييق و منه ( عضلت الدجاجة اذا نشبت بيضتها و لم تخرج ) حاصل كه حق سبحانه فرموده كه مانع مشويد زنان را از رجوع بازواج خود * ( إِذا تَراضَوْا ) * چون رضا دهند خطبه كنندگان و زنان مخطوبه * ( بَيْنَهُمْ ) * ميان يكديگر * ( بِالْمَعْرُوفِ ) * بهر چه در شرع معروفست و در مروت مستحسن چون نكاح حلال و مهر جايز و قبول حسن معاشرت جميلهء شرطيه ظرف ان ينكحن است يا لا تعضلوهن و جار و مجرور حال است از ضمير مرفوع يا صفت مصدر محذوفست اى ( تراضيا كاينا بالمعروف ) * ( ذلِكَ ) * اشاره است به آنچه مذكور شد و خطاب از براى جمع بر تاويل قبيل است و يا بر تاويل كلواحد يا آنكه كاف از براى مجرد خطاب باشد بدون تعيين مخاطبين يا راجع برسول بر طريقه قوله تعالى يا أَيُّهَا النَّبِيُّ إِذا طَلَّقْتُمُ النِّساءَ بجهة دلالت بر آنكه حقيقت مشار اليه امريست كه نزديك به آن نيست كه هر احدى تصور آن تواند كرد يعنى اين نهى عضل كه ياد كرديم * ( يُوعَظُ بِه ) * پند داده مىشود بدان * ( مَنْ كانَ مِنْكُمْ ) * هر كه باشد از شما بوجه اخلاص * ( يُؤْمِنُ بِاللَّه ) * بگرود به خدا * ( وَالْيَوْمِ الآخِرِ ) * و بروز رستخيز كه واپسين همهء روزها است زيرا كه\r\n","description":"","footnote":"","page_name":" 26 ","page_number":26},
  {"content":"\r\nغير اين كس متعظ و منتفع به آن نميشود * ( ذلِكُمْ ) * اين عمل بمقتضاى آنچه مذكور شد نسبت به كسى كه نديده و ندانسته باشد * ( أَزْكى لَكُمْ ) * پاكيزه تر است مر شما را از روى معاشرت چه زوجين يكدگر را ديده‌اند و شناخته پس تزويج ايشان بيكدگر انسب است نسبت به كسى كه نديده و ندانسته باشد * ( وَأَطْهَرُ ) * و پاكيزه تر از دنس اثام كه آن انديشهء حرام است و فكر فجور * ( وَاللَّه يَعْلَمُ ) * و خدا ميداند اين را كه مرد و زن خواهان يكديگرند يا آن چيزى را كه در رجوع و نكاح است از نفع و صلاح * ( وَأَنْتُمْ لا تَعْلَمُونَ ) * و شما نميدانيد آن را از جهت قصور علم شما آورده‌اند كه معقل يسار مردى نيكوكار بود و بغايت خدا ترس چون پيغمبر ( ص ) اين آيه برو خواند بگريست و گفت يا رسول اللَّه از اين توبه كردم و پشيمان شدم پس كفارهء سوگند بداد و خواهر خود را بابى دحداح عقد بست\r\nصاحب كنز در تفسير اين آيه فرموده كه بلوغ اينجا بمعنى وصول است بنهايت شيء و اجل همهء مدت پس سياق اين كلام و آيهء سابقه دلالت مىكند بر افتراق ميان آن بلوغ و اين بلوغ و عضل بضاد معجمه حبس و تضييق است و گويند خطاب باولياء عقد است جهت آنكه گذشت كه نزول اين آيه در معقل يسار است كه منع خواهر خود كرد بزوج خود و سدى گفته اين آيه در حق جابر بن عبد اللَّه است كه عضل بنت عم خود كرد از تزويج بزوج خود و شافعيه به اين استدلال نموده‌اند بر ثبوت ولايت بر مرأة و بر آنكه تزويج نفس خود نميتواند كرد به غير زيرا كه اگر او متمكن ميبود عضل ولى بمعنى ميبود راوندى بر آنست كه خطاب بازواج است زيرا كه حقتعالى فرمود كه * ( وَإِذا طَلَّقْتُمُ النِّساءَ ) * و ديگر آنكه نزد ما ولايت نيست بر بالغ رشيده و ديگر بجهة اسناد نكاح بوى در كريمه ان ينكحن پس بنا بر اين معنى آنست كه ( و لا تعضلوهن بان تراجعوهن قرب انفصال الاجل لا للرغبة فيهن بل للاضرار و منعهن من التزويج ) و در قول راوندى از چند وجه نظر است يكى آنكه اينمعنى در آيه متقدمه گذشت پس اعاده آن تاكيد باشد و تاسيس اولى از تاكيد است دوم آنكه بلوغ شيء ادراك آنست بتمامه و اجل حقيقة آن در مدتى است معلومه پس حمل بلوغ بر مقاربت عدول است از ظاهر بدون ضرورت و وارد نميايد حمل كردن ما بلوغ را در آيهء سابقه بر مقاربت زيرا كه آن به جهت دليل امر است بامساك و اينجا اين دليل منتفى است سيم آنكه نكاح در عده باطل است و خطبه در آن حرام و بنا بر قول راوندى لازم مىآيد وقوع نكاح يا خطبه در عده پس جايز نباشد توجيه نهى از منع حرام و باطل چهارم آنكه عضل بنا بر آنچه مذكور شد مستلزم اضمار مراجع است و اصل عدم آنست و حمل كلام بر آن غير ضرورتست پس اولى آن باشد كه خطاب راجع بمطلقين باشد و\r\n","description":"","footnote":"","page_name":" 27 ","page_number":27},
  {"content":"\r\nعضل نسبت بنساء باشد نه بمراجعه در عده و آن بعد از انقضاء عده مىباشد و تسميهء خطاب بازواج تسميهء شيء است باسم ما يئول اليه بر طريق مجاز و بعد از آن راوندى گفته كه ميتواند بود حمل عضل در آيه بر جبر و حيلوله ميان مطلقات و تزويج نه آنچه متعلق بولايت باشد زيرا كه عضل بمعنى حبس و منع و تضييق است جواب گوئيم پس بنا بر اين خطاب باولياء ازواج نباشد به جهت اطلاق كلام لكن آنچه ما گفته‌ايم اوليست لقوله * ( إِذا طَلَّقْتُمُ النِّساءَ ) * و قوله ذلك اى الخطاب المذكور يوعظ به المؤمنون لانهم هم المنفقون به دون غيرهم كقوله هُدىً لِلْمُتَّقِينَ و قوله ذلكم اى عملكم بمقتضى ما ذكر * ( أَزْكى لَكُمْ ) * اى انفع و اطهر لنفوسكم من دنس الآثام انتهى كلامه و چون حق سبحانه در آيهء مذكوره بيان حكم طلاق نمود در عقب آن بيان احكام اولاد صغار ميفرمايد در رضاع و تربيت و آنچه لازم آنست از نفقه و كسوه و مىفرمايد كه * ( وَالْوالِداتُ ) * و مادران يعنى زنانى كه مفارقت افتاده باشد ميان ايشان و شوهران و طفل شير خواره در ميان بود خواه قبل از طلاق متولد شده باشد و خواه بعد از آن حكم آنست كه از مادران * ( يُرْضِعْنَ أَوْلادَهُنَّ ) * شير دهند فرزندان خود را * ( حَوْلَيْنِ كامِلَيْنِ ) * دو سال تمام در انوار گفته كه توكيد حولين بكمال جهة آنست كه در ارضاع گاه هست تسامح ميكنند و ضرر بولد ميرسد و خبر بمعنى امر است اى ( ليرضعن اولادهن كقوله يتربصن بانفسهن ) چه اگر بمعنى خبرية خود باشد كذب لازم آيد به جهت جواز وقوع ارضاع زياده از دو سال يا كمتر و تعبير از آن به خبر به جهت مبالغه است و معنى امر ندبست يا وجوب و ثانى مختص است به آنكه طفل ارتضاع نكند مگر از ثدى والدهء خود و يا آنكه دايه يافت نشود و يا والد عاجز باشد از استيجار و اول در غير آن و بارادهء والده ارضاع ولد خود را و اولى آنست كه والدات اعم باشد از مطلقات و غير مطلقات چه اين حكم مخصوص نيست بمطلقات * ( لِمَنْ أَرادَ أَنْ يُتِمَّ الرَّضاعَةَ ) * بيان كسى است كه حكم ارجاع به او متوجه است يعنى اين حكم براى كسى است كه خواهد تمام گرداند شير دادن را به فرزند خود يا متعلقست به يرضعن چه بر پدر واجب است ارضاع ولد هم چنان كه\r\nنفقه و كسوه و مادر شير ميدهد به فرزند از براى پدر و اين دليل است بر آنكه اقصاى مدت رضاع دو سال است و زياده بر آن اعتبارى ندارد و بر آنكه جايز است ارضاع به كمتر از دو سال و بر عدم وجوب ارضاعام و قوله وَإِنْ تَعاسَرْتُمْ فَسَتُرْضِعُ لَه أُخْرى مؤيد اينست عكرمه از عبد اللَّه عباس روايت مىكند كه حولين كاملين حد مدت رجاع مولوديست كه ششماهه متولد شده باشد زيرا كه حقتعالى فرموده كه وَحَمْلُه وَفِصالُه ثَلاثُونَ شَهْراً كه ششماه مدت حمل است و بيست و چهار ماه مدت رضاع و در عهد عمر بن الخطاب زنى را نزد وى آوردند كه\r\n","description":"","footnote":"","page_name":" 28 ","page_number":28},
  {"content":"\r\nفرزند ششماهه آورده بود عمر فرمود تا او را رجم كنند امير المؤمنين ( ع ) فرمود اگر كسى بكتاب خدا با تو خصومت كند بر تو غالب شود عمر گفت چگونه فرمود لقوله تعالى وَحَمْلُه وَفِصالُه ثَلاثُونَ شَهْراً مدت رضاع دو سال است و مدت حمل شش ماه مجموع سى ماه باشد عمر بفرمود تا او را رها كردند و مدت رضاع سنت دو سال است اگر زياده از سه ماه نقصان كنند جايز نباشد به جهت آنكه موجب ضرر است بر طفل و اگر زياده از دو سال شير دهند حرام باشد و رضاع حرام را اثرى نباشد\r\nلقوله لارضاع بعد الحولين\r\n* ( وَعَلَى الْمَوْلُودِ لَه ) * و بر آن كس كه فرزند براى او زائيده شده * ( رِزْقُهُنَّ ) * روزى اين شير دهندگان يعنى خورش ايشان * ( وَكِسْوَتُهُنَّ ) * و پوشش ايشان بِالْمَعْرُوفِ بطريق اقتصار و اعتدال و يا بر قدر وسعت او و يا بحسب رأى حاكم مراد بمولود له پدر است چه ولد براى او مولود شده است و منسوب به اوست و تغيير عبارت به جهت اشاره است بمعنى كه مقتضى وجوب ارجاع و مؤن مرضعه است بر او و قوله لا يُكَلِّفُ اللَّه نَفْساً إِلَّا وُسْعَها تعليلست براى ايجاب مئون و تقييد بمعروف دليل است بر آنكه حقتعالى تكليف بنده نميكند به آنچه فوق طاقت او باشد و اين مانع امكان او نيست يعنى تكليف كرده و رنج افكنده نشود هيچ نفسى مگر آن را كه گنجايش و توانايى آن دارد اين رد مذهب مجبره است در حسن تكليف ما لا يطاق * ( لا تُضَارَّ والِدَةٌ ) * تفصيل ايجاب مؤانست يعنى بايد كه رنج نرساند هيچ مادرى * ( بِوَلَدِها ) * به فرزند ، شير خوارهء خود كه او را از خود جدا كند و به پدر دهد و احتمال دارد كه صيغه مجهول باشد يعنى بايد كه رنج رسانيده نشود مادر بسبب فرزند مراد آنست كه با وجود رغبت او بشير دادن فرزند را از او انتزاع نكند و بدايه دهد و يا او را بر رضاع اكراه نكند و اگر قبول كند نفقه برو كسوه از او باز نگيرد * ( وَلا مَوْلُودٌ لَه ) * و بايد كه ضرر نرساند مولود له يعنى پدر * ( بِوَلَدِه ) * به فرزند خود كه او را در وقت شير خوارگى از مادر باز ستاند يا بايد كه ضرر رسانيده نشود پدر بواسطهء فرزند يعنى از او زياده از خورش و پوشش نطلبند و اضافه ولد بمادر يك بار و پدر بار دگر جهة اشفاق ايشانست بر او و تنبيه بر آنكه سزاوار آنست كه هر دو متفق شوند بر استصلاح او و اشفاق بر او و جايز نيست كه ضرر به او رسانند و يا بسبب او متضرر شوند از يكديگر از صادق ( ع ) مرويست كه مضاره نكنند مادر را بمنع شوهر از مواقعه به جهت خوف حمل و نه پدر را بامتناع او از مجامعت به جهت شفقت بر ولد * ( وَعَلَى الْوارِثِ ) * عطفست بر قوله * ( وَعَلَى الْمَوْلُودِ لَه رِزْقُهُنَّ وَكِسْوَتُهُنَّ ) * و ما بينهما تعليل است متعرض يعنى و بر وارث مولود له است چون مولود له متوفى شود * ( مِثْلُ ذلِكَ ) * مانند آنچه بر مولود بود از نفقه و كسوه\r\n","description":"","footnote":"","page_name":" 29 ","page_number":29},
  {"content":"\r\nو عدم اضرار يعنى مؤن مرضعه را از مال صبى بوى رساند اگر پدرش مرده باشد و يا اگر احد ابوين بميرند بر آن ديگر واجب است تربيت طفل و ارضاع و انفاق و اين قول موافق مذهب اصحاب ما است چنان كه بيايد * ( فَإِنْ أَرادا ) * پس اگر خواهند پدر و مادر * ( فِصالًا ) * جدا كردن فرزند از ايشان يعنى باز گرفتن او را از شير قبل از اتمام حولين باز گرفتنى كه صادر شده باشد * ( عَنْ تَراضٍ مِنْهُما ) * از خشنودى هر دو يعنى از والدين * ( وَتَشاوُرٍ ) * و از مشاورت كردن با يكديگر در باب رضاع و فطام قبل از حولين * ( فَلا جُناحَ عَلَيْهِما ) * پس هيچ وبالى نيست بر ايشان در اين امر تشاور و مشورت استخراج رأيست مأخوذ از ( شرت العسل اذا استخرجته ) و اعتبار تراضى والدين جهت مراعات صلاح طفل است و حذر از اقدام نمودن احدهما بر ضرر رسانيدن او به جهت غرضى يا غير آن * ( وَإِنْ أَرَدْتُمْ ) * و اگر خواهيد اى پدران و كسانى كه باسترضاع محتاجيد * ( أَنْ تَسْتَرْضِعُوا ) * آنكه طلب شير دادن كنيد از زنان شير دهنده * ( أَوْلادَكُمْ ) * فرزندان خود را مفعول اول محذوفست و در تقدير اينكه ( ان تسترضعوا المراضع لاولادكم ) يق ( ارضعت المرأة الطفل و استرضعتها اياه ) كقولك ( أنجح اللَّه حاجتى و استنجحته اياها ) پس حذف مفعول اول شده براى استغفار او حاصل كه هر گاه خواهيد كه دايه گيريد جهت شير دادن اولاد خود را خواه مادر را مانعى باشد از شير دادن و خواه نباشد مگر وقتى كه بى اجرت يا كمتر از اجرت دايه راضى باشد * ( فَلا جُناحَ عَلَيْكُمْ ) * پس بر شما هيچ گناهى نيست در دايه گرفتن * ( إِذا سَلَّمْتُمْ ) * چون تسليم كنيد بدايها * ( ما آتَيْتُمْ ) * آنچه اراده كرده‌ايد دادن آن را بديشان كقوله إِذا قُمْتُمْ إِلَى الصَّلاةِ اى اذا اردتم الاقامة اليها و قوله * ( بِالْمَعْرُوفِ ) * صلهء سلمتم است يعنى آن را تسليم ايشان كنيد بوجهى كه متعارف و مستحسن باشد شرعا يعنى بخوش خويى بيمضايقه و مبالغه و جواب شرط محذوفست و ما قبل آن دال است\r\nبر آن و اشتراط تسليم از براى جواز استرضاع نيست بلكه از براى رعايت اولى و اصلح است مر طفل را * ( وَاتَّقُوا اللَّه ) * و بترسيد از خداى در باز گرفتن اجر مزدوران و تقصير در امر اولاد صغار اين مبالغه است در محافظة بر آنچه مشروع است در امر اطفال و مراضع * ( وَاعْلَمُوا أَنَّ اللَّه ) * و بدانيد كه خدا * ( بِما تَعْمَلُونَ ) * به آنچه ميكنيد از ارضاع و فصال و استرضاع و غير آن * ( بَصِيرٌ ) * بيناست ذكر اين كلام به جهت حث و تهديد است صاحب كنز العرفان عليه الرحمه فرموده كه در اين آيه احكام متعدده\r\n","description":"","footnote":"","page_name":" 30 ","page_number":30},
  {"content":"\r\nاست يكى آنكه والدات را سزاوار آنست كه اولاد خود را شير دهند زيرا كه جملهء الوالدات يرضعن خبر است در معنى امر و تقدير اينكه ليرضعن زيرا كه جايز نيست كه بر حقيقت خبريت خود باشد و اگر نه كذب لازم آيد چنان كه گذشت و امر براى وجوب نيست به جهت اصالت برائة بلكه براى مطلق رجحانست كه شامل وجوب و ندبست و گاه هست واجب مىشود چون صبى ارتضاع نكند مگر از ثدى والدهء خود و يا دايه يافت نشود و يا والد عاجز باشد از استيجار چنان كه گذشت يا ارضاع لبن كه اولين لبن است كه بعد از ولادت ميايد چه بر مادر واجبست ارضاع آن بولد زيرا كه ولد بدون آن غالب آنست كه نمىزيد و گاه هست كه مندوبست چون يكى از اسباب موجبه نباشد چه افضل لبن لبن مادر است و لهذا مستحبّ است مادر را كه مرضعهء فرزند خود باشد دوم آنكه مدت رضاع دو سال است و تقييد آن بكمال جهت تأكيد است زيرا كه اطلاق حول بر بعضى از آن جايز است و گويند كه ذكر كاملين جهت آنست كه حول بر دو قسم است تام و ناقص تام شمسى است و ناقص قمرى به جهت نقصان بعضى از ماه‌هاى آن و اين وجه اوليست زيرا كه تاسيس معدول عنه نميشود بتأكيد الا با تعذر آن و اينجا متعذر نيست و از وجهى كه بر من ظاهر شده آنست كه حول در شرع گاه هست كه مستعمل است در يازده ماه و روزى از ماه دوازدهم هم چنان كه در زكات و گاه هست كه استعمال آن در دوازده ماه تمام است هم چنان كه در دين مؤجل بحول پس حقتعالى ازالهء احتمال اول فرموده بقوله * ( حَوْلَيْنِ كامِلَيْنِ ) * سوم لام در قوله * ( لِمَنْ أَرادَ أَنْ يُتِمَّ الرَّضاعَةَ ) * متعلق است به يرضعن كما تقول ( ارضعت فلانة لفلان ولده ) چه ارضاع زوجات از براى ازواج است زيرا كه نفقه ولد بر والد است و لهذا واجبست بر او كه اتخاذ دايه كند كه ولد او را ارضاع نمايد گاهى كه مادر از ارضاع ولد خود امتناع كند و در اين دليل است بر آنكه اقصاى مدت رضاع دو سال است و بر عدم استحقاق مرضعه اجرت زياده بر حولين بعد از استيجار او از براى رضاع شرعى و بر آنكه جايز است نقص رضاع از دو سال و علما را اختلافست در آنكه تجديد حولين نسبت بهر مولوديست يا نه ابن عباس فرموده كه اين تحديد نسبت بهر مولود نيست بلكه نسبت بمولوديست كه ششماهه متولد شده باشد و اگر هفت ما مه تولد نمايد مدت رضاع او بيست و سه ماه است و اگر نه ماهه متولد گردد بيست و يك ماه و مرويست كه رضاع كمتر از بيست و يك ماه جور است بر صبى و ثورى با جمعى برانند كه حولين لازم هر مولوديست و تفصيل ابن عباس حسن است زيرا كه آن جامع آيات وارده است در اينباب و هى قوله وَحَمْلُه وَفِصالُه ثَلاثُونَ شَهْراً و قوله وَفِصالُه فِي عامَيْنِ و جامع مدد وقوع چه مدت حمل شش ماه است و هفت ماه و نه ماه و آخرين غالب است در وقوع و ولد در اينمدت ميتواند زيست اما كمتر از اين نميزيد چهارم آنكه واجبست بر والد اجرت رضاع\r\n","description":"","footnote":"","page_name":" 31 ","page_number":31},
  {"content":"\r\nمرضعه لقوله و على المولود له و على از براى وجوب مستعمل است كما يق على فلان دين و نگفت على الزوج در موضع على المولود له به جهت آنكه مولود له گاه هست كه غير زوج مىباشد مانند مطلق و در مولود له اشاره است به آنكه ولد در حقيقت براى ابست و لهذا منسوب به اوست و واجب است بر او نفقهء او ابتداء و قوله * ( رِزْقُهُنَّ وَكِسْوَتُهُنَّ ) * اى كمال المؤنة لهن و قوله بالمعروف اى بما يعرفه اهل العرف\r\nمن حقها و در اين اشارتست بوجوب اجرت المثل مرضعه و به آنكه نيست مرضعه را زياده از قدر اجرت المثل و جايز نيست نقص اجرت از قدر آن و لهذا قال * ( لا تُضَارَّ والِدَةٌ بِوَلَدِها وَلا مَوْلُودٌ لَه بِوَلَدِه ) * فحينئذ با براى سببيت باشد و در اين قول دو وجه ديگر هست يكى آنكه بايد كه ضرر واقع نشود بولد به اينكه مادر ترك ارضاع او نمايد به جهت تعنت يا غيظ بر پدر او چه مادر اشفق است بر او از اجنبية و نيز بايد كه ضرر نرساند پدر بولد به آنكه نزع ولد نمايد از مادر و منع مادر كند از ارضاع او پس بنا بر اين مضاره بمعنى اضرار است و اتيان آن بصيغهء مفاعله كه بين اثنين است جهت مبالغه است دوم مراد آنست ( لا يضار لوالدة بان يترك جماعها خوفا من الحمل و لا هى تمنع من الجماع خوفا من الحمل ايضا فتضر بالاب ) و اين منقول است از صادقين عليهم السلام و قوله و على المولود له الخ اشاره است بجواز معارضه بر رضاع از زوج و در اينكه جايز باشد استيجار زوجه از براى رضاع اختلاف است اصحاب ما و شافعى گفته‌اند جايز است و ابو حنيفه منع اين كرده ما دام كه علاقه زوجيت باشد يا در عده نكاح باشد و دليل او اينست كه زوج مالك منافع زوجه است مانند اجير خاص پس جايز نباشد ايقاع عقد اجاره بر او و منع مالكيت زوج ميكنيم مر منافع زوجه را و لازم نمى آيد از استحقاق زوج منفعت بضع را مالكية او جميع منافع او را و گفته‌اند كه در منطوق لا يُكَلِّفُ اللَّه نَفْساً إِلَّا وُسْعَها اشارتست به آنكه منفعت معتبر است نسبة به حال زوج پنجم آنكه اجرت مرضعه واجبست بر طفل اگر او را مالى باشد و اليه اشار بقوله * ( وَعَلَى الْوارِثِ ) * يعنى بر وارث پدر است كه آن صبى است به اين معنى كه وصى او يا حاكم شرع بمؤنه او قيام نمايد عوض ارضاع او را نزد موت اب از مالى كه از پدر ميراث برده ادا كند اگر گويند ولد را اگر مالى باشد نزد حال حيات پدر مئونه همان در مال او ثابتست پس تقييد او بوارث چه فايده دارد گوئيم به جهت اغلبية و بعضى گفته‌اند كه وارث احد ابويناند يعنى اگر احدهما بميرند بر آن ديگرى واجبست مئونه ارضاع ولد چه گاه هست كه آنچه باقى مانده است تعبير بوارث ميكنند كما فى\r\nقوله ( ع ) اللهم متعنا بابصارنا و اسماعنا و اجعله الوارث منا\r\nو اين صحيح است نزد ما زيرا كه با عدم اب و آباء ولد نفقه بر ام واجبست و اين موافق قول شافعى است چه او ميگويد نفقه بر غير ابوين نيست و نيز گفته‌اند كه مراد اينست كه واجبست بر وارث\r\n","description":"","footnote":"","page_name":" 32 ","page_number":32},
  {"content":"\r\nصبى يا وارث پدر او آنچه واجب بود بر پدر و اين بنا بر وجوب نفقه است بر هر وارثى و اين مذهب ابن ابى ليلى است و نزد ابى حنيفه انفاق واجبست بر وارث محرم و نزد بعضى ديگر انفاق بر عصيبات است نه اصحاب فرايض مادرى و آنچه ما گفته‌ايم اوليست ششم آنكه چون حقتعالى مقرر فرمود كه مدت رضاع دو سال است بعد از آن اشاره فرمود بقوله * ( فَإِنْ أَرادا فِصالًا ) * به آنكه جايز است اقتصار بر اقل آن و تقييد آن بتراضى و تشاور از والدين جهت مراعات مصلحت طفل است زيرا كه اگر اقتصار ميكرد براى احدهما ممكن بود كه اقدام نمايد بر آنچه طفل از آن متضرر شود به جهت غرضى از اغراض و كه فصال ولد بتراضى است پس اگر احدهما در صدد ضرر باشند ديگرى را ميرسد كه منع او كند از آن ضرر هفتم آنكه چون مقرر گشت كه والدات ارضاع اولاد خود كنند موهم آن بود كه ارضاع بر ايشان واجب باشد و جايز نباشد استرضاع غير ايشان مطلقا پس به جهت ازالهء اين و هم فرمود كه ( ان اردتم ان تسترضعوا المراضع اولادكم ) و حذف مفعول اول به جهت آنست كه مستغنى عنه است و اطلاق آن دلالت مىكند بر آنكه زوج را جايز است كه استرضاع مرضعه نمايد براى ولد و منع زوجه خود كند از ارضاع لكن اين منافى * ( لا تُضَارَّ والِدَةٌ بِوَلَدِها ) * است پس آن مقيد خواهد بود بقيدى كه آن تعذر استرضاع است از ام مانند انقطاع لبن او و غير آن و قوله * ( إِذا سَلَّمْتُمْ ) * اى اعطيتم المراضع ما اردتم ايتانه للوالدات و تسليم اجرت شرط نيست در جواز استرضاع بلكه غرض تنبيه است بر آنكه سزاوار آنست كه مرضعه طيبة النفس باشد و خوشحال و خشنود تا بصميم قلب اقبال كند بر طفل و مراعات مصلحت او نمايد آن چنان كه حق مراعاتست و بعد از ذكر عدهء مطلقات بيان عدهء وفات مىكند بقوله * ( وَالَّذِينَ يُتَوَفَّوْنَ مِنْكُمْ ) * و آنان كه بميرند از شما * ( وَيَذَرُونَ أَزْواجاً ) * و بگذارند زنان را بايد كه زنان ايشان * ( يَتَرَبَّصْنَ بِأَنْفُسِهِنَّ ) * انتظار برند بنفس خود بعد از ايشان * ( أَرْبَعَةَ أَشْهُرٍ وَعَشْراً ) * چهار ماه و ده روز و ميتواند بود كه مقتضى اين اجل مقدر اين باشد كه جنين ذكر در غالب امر چون سه ماهه شد متحرك مىشود و انئى در چهار ماهگى پس اعتبار اقصى الاجلين يا ده روز ديگر جهت استظهار باشد زيرا كه ممكن است كه حركت او ضعيف باشد در مبادى و محسوس نگردد و عموم لفظ مقتضى تساوى مسلمه و كتابيه و امه است و نزد بعضى عده امه بتنصيف است چنان كه بيايد و حامله بآيهء وَأُولاتُ الأَحْمالِ أَجَلُهُنَّ أَنْ يَضَعْنَ حَمْلَهُنَّ بيرون رفته و از امير المؤمنين ( ع ) منقولست كه\r\nانها تعتد باقصى اجلين\r\nاحتياطا و تبيين اين مبحث در آخر آيه مذكور خواهد شد و تانيث عشر باعتبار ليالى است زيرا كه ليالى غرر شهور و ايام است و لهذا در مثل اين تذكير را اصلا استعمال نميكنند كه راجع بايام شود حتى ميگويند صمت عشرا\r\n","description":"","footnote":"","page_name":" 33 ","page_number":33},
  {"content":"\r\nو شاهد اينست قوله إِنْ لَبِثْتُمْ إِلَّا عَشْراً . . . إِنْ لَبِثْتُمْ إِلَّا يَوْماً حاصل كه بايد زنان بعد از فوت ازواج خود عده نگاه دارند * ( فَإِذا بَلَغْنَ ) * پس چون برسند * ( أَجَلَهُنَّ ) * بنهايت عده خود كه آن تمام شدن چهار ماه و ده روز است * ( فَلا جُناحَ عَلَيْكُمْ ) * پس هيچ وزر و وبالى نيست بر شما اى ائمهء مسلمانان و يا اى ورثه و اولياى ازواج * ( فِيما فَعَلْنَ ) * در آنچه آن زنان مىكنند * ( فِي أَنْفُسِهِنَّ ) * در نفسهاى خود كه شوهر كردنست و ترك حداد و غير آن * ( بِالْمَعْرُوفِ ) * بنيكويى يعنى به چيزى كه شرع و عقل منكر آن نباشد بلكه موافق آن بود از ايجاب و قبول شرعى و رعايت اركان عقد و اين دلالت مىكند بمفهوم خود بر وجوب انكار بر ايشان اگر خلاف معروف كنند در اين امر * ( وَاللَّه بِما تَعْمَلُونَ ) * و خدا به آنچه ميكنيد اى مرد و زن * ( خَبِيرٌ ) * دانا است و شما را بر آن مجازات خواهد داد پس اى مطيع چون دانستى كه آفريدگار ترا ميداند غم مخور كه جزاى آن به تو مىرساند و اى عاصى چون ميدانى كه گناه تو را ميداند ترك معصيت كن تا ترا از عذاب برهاند و در كنز العرفان آورده كه در اين آيه چند حكم است يكى آنكه آيهء مذكوره ناسخ اين آيه است كه وَالَّذِينَ يُتَوَفَّوْنَ مِنْكُمْ وَيَذَرُونَ أَزْواجاً وَصِيَّةً لأَزْواجِهِمْ مَتاعاً إِلَى الْحَوْلِ غَيْرَ إِخْراجٍ و اگر چه مقدم است بر آن در تلاوت چه حكم عده يك سال و نفقه و اسكان در اول اسلام بوده و بعد از آن منسوخ گشته و اين قول ابو حنيفه است و نزد شافعى اسكان ثابت است و منسوخ نشده و نزد ابى مسلم اصفهانى اين حكم باقيست در حامل و ابو حذيفه كه يكى از فقهاى عامه است گفته كه اگر از براى زوجه وصى كرده باشد به چيزى و ورثه انفاق نمايند بر او تا يك سال است و اگر وصيت نكرده باشد يا ورثه امتناع كنند از انفاق او را ميرسد كه بعد از چهار ماه و ده روز تصرف در نفس خود كند بهر وجه كه خواهد و اجماع بر بطلان اين قولست و آيه متضمن وصيت است از براى زوجه پس نزد فقهاى عامه منسوخ است به آيه ارث كه آن ثمن است يا ربع و\r\nبقوله ( ص ) لا وصية لوارث\r\nو نزد ما وصيت جايز است از براى زوجه و اگر چه وارثه باشد به جهت جواز وصيت براى وارث بنص و اجماع اهل البيت ( ع ) دوم آيه عام است در مدخول بها و غير آن و كبيره و صغير و حامل و غير حامل لكن عده حامل با بعد اجلين است هم چنان كه گذشت و همچنين حكم آن ثابتست در دايم و منقطع بر قول اقوى و در اينكه اين حكم ثابت باشد در امه هم چنان كه در حره دو قول است بعضى اجراى عموم آن كرده‌اند در امه و اين قول شافعى است و اصم و نزد بعضى عده او نصب چهار ماه و ده روز است كه آن دو ماه و پنج روز باشد و اين قول اقويست اما ام ولد بموت مولى حكم آيه در او ثابتست قطعا\r\n","description":"","footnote":"","page_name":" 34 ","page_number":34},
  {"content":"\r\nزيرا كه در حال اعتداد حره است سيم در اين عده انفاق و اسكان نيست پس او را ميرسد كه بيتوته كند هر جا كه خواهد لكن واجبست بر او حداد كه ترك زينة است\r\nلقوله ( ص ) لا يحل لامراة تؤمن باللَّه و اليوم الآخر ان تحد على ميت اكثر من ثلاثة ايام الاعلى الزوج اربعة اشهر و عشرا\r\nمنى حلال نيست بر هيچ زن كه ايمان به خدا و روز آخرت داشته باشد ترك زينة از براى ميت زياده از سه روز مگر بر شوهر خود مدت چهار ماه و ده روز و خلافست در اينكه ترك زينة بر امه در مدت مذكوره واجبست يا نه نزد بعضى واجب است به جهت عموم حديث مذكور و نزد بعضى غير واجب به جهت اصالت برائة و حديث مروى از باقر ( ع ) بروايت زراره كه\r\nالحر تحد و الامة لا تحد\r\nو فتوى بر اينست چهارم مبدء عدت در طلاق وقوع طلاق است زيرا كه طلاق سبب عده است و سبب متاخر نميشود و مبدء عده متوفى عنها زوجها موت زوج است اگر حاضر بوده باشد و اگر غايب بوده نزد بلوغ خبر و اگر چه خبر واحد فاسق باشد زيرا كه اين تكليفى است كه كافيست ظن در ثبوت آن لكن نكاح نميتواند كرد تا آنكه موت ثابت شود بشهادت عدلين يا بشياع انتهى كلامه ام سلمه روايت كرده كه زنى نزد رسول ( ص ) آمد و گفت يا رسول اللَّه شوهر دخترم وفات كرد و او را چشم درد مىكند دستورى باشد كه سرمه در چشم كند فرمود كه در اول اسلام شما را لازم بود كه يك سال در خانه بنشينيد و جامهء كهنه پوشيد و ترك زينت كنيد و سرمه در چشم نكشيد و بعد از يك سال از خانه بيرون آئيد و پشكى از مشك بيندازيد تا مردمان بدانند كه عده شوهر خود را از خود صرف كرده‌ايد اكنون تا چهار ماه و ده روز صبر نميتوانيد كرد و بدانكه چون حق سبحانه در ما تقدم ذكر عده نساء فرمود و جواز رجعت ازواج در آن در عقب آن بيان حال غير ازواج مينمايد بقوله * ( وَلا جُناحَ عَلَيْكُمْ ) * و گناهى نيست مر شما را اى راغبان نكاح * ( فِيما عَرَّضْتُمْ بِه ) * در آنچه تعريض كنيد به آن يعنى بكنايه خبر دهيد ( من خطبة النّساء ) از خواستگارى زنان معتده تعريض و تلويح ابهام مقصود است به آنچه موضوع له آن نباشد نه حقيقت و نه مجازا كقول السائل ( جئتك لا سلم عليك ) و كنايه دلالت است بر شيء بذكر لوازم آن كقولك ( طويل النجاد لطويل القامة و - كثير الرماد للمضياف ) و خطيه بضم و بكسر اسم حاله است الا آنست كه بضم مخصوص است بموعظه و بكسر بطلب مرأة و تعريض خطبه بر اين وجه است كه بزن معتده گويد كه تو از شوهر در نخواهى ماند يا مرا مثل تو زنى ميبايد و چون عده بسر آيد مرا خبر كن و از تصريح بنكاح احتراز لازم است پس جناحى و اثمى نيست بر شما به آنكه بتعريض خطبه كنيد * ( أَوْ أَكْنَنْتُمْ ) * يا آنكه بپوشيد * ( فِي أَنْفُسِكُمْ ) * در نفسهاى خود يعنى اضمار كنيد در قلوب خود و ذكر آن نكنيد بتصريح و تعريض * ( عَلِمَ اللَّه ) * ميداند\r\n","description":"","footnote":"","page_name":" 35 ","page_number":35},
  {"content":"\r\nخدا بعلم قديم خود * ( أَنَّكُمْ ) * آنكه شما * ( سَتَذْكُرُونَهُنَّ ) * زود باشد كه ياد كنيد آن زنان را و صبر نتوانيد كرد بر سكوت از رغبت در ايشان به جهت خوف آنكه مبادا كسى ديگر ايشان را بنكاح در آورد پس مباح گردانيد خطبه را براى شما و در اين نوعى از توبيخ است و يا معنى آنست كه حق تعالى ميداند كه شما ايشان را ياد خواهيد كرد در دل پس ذكر ايشان كنيد به زبان * ( وَلكِنْ لا تُواعِدُوهُنَّ سِرًّا ) * استدراكست از محذوف كه * ( سَتَذْكُرُونَهُنَّ ) * دلالت مىكند بر آن و تقدير اينست كه ( فاذكروهن و لكن لا تواعدوهن سرا ) يعنى پس ياد ايشان كنيد و لكن وعده مدهيد ايشان را بعلمى كه آن را پنهان ميكنيد يعنى مباشرت مراد آنست كه بكثرت مجامعت وعده مدهيد يا مواعده مكنيد با ايشان چيزى كه مستهجن و قبيح باشد در شرع و از جمله آن اينكه زن بنكاح غير نرود و غير آن از امور غير مشروعه * ( إِلَّا أَنْ تَقُولُوا ) * مگر آنكه بگوئيد * ( قَوْلًا مَعْرُوفاً ) * سخنى نيكو برمز و اشاره نه بتصريح در عبارت مستثنى منه محذوفست اى ( لا نواعدوهن مواعدة الا مواعدة معروفة او الا مواعدة بقول معروف ) و گويند كه اين استثناى منقطع است از سرا و اين ضعيفست به جهت آنكه مؤدى باينست كه ( لا تواعدوهن الا التعريض ) و اين غير موعود است و در اين دليل است بر حرمت تصريح خطبه معتده و جواز تعريض آن اگر معتده بوفات باشد و در معتده بطلاق بائن خلاف است و اكثر بر جواز آنند * ( وَلا تَعْزِمُوا ) * و قصد مكنيد * ( عُقْدَةَ النِّكاحِ ) * عقد نكاح ايشان را * ( حَتَّى يَبْلُغَ الْكِتابُ ) * تا برسد كتاب يعنى آنچه خدا نوشته و فرض كرده از عده * ( أَجَلَه ) * بغايت خود و مدت او منقضى گردد * ( وَاعْلَمُوا أَنَّ اللَّه ) * و بدانيد آن كه خداى * ( يَعْلَمُ ما فِي أَنْفُسِكُمْ ) * مىداند آنچه در دلهاى شما است از عزم بر كارى كه جايز نيست * ( فَاحْذَرُوه ) * پس بترسيد و حذر كنيد از عقاب او و نزديكى مكنيد بعزم مذكور * ( وَاعْلَمُوا أَنَّ اللَّه ) * و بدانيد كه خدا * ( غَفُورٌ ) * آمرزنده است آن را كه بترسد از عقوبت او در ترك\r\nعزم مذكور * ( حَلِيمٌ ) * بردبار است و به عذاب تعجيل نكند و در كنز آورده كه آيه متضمن چند حكم است اول دفع حرج در تعريض بخطبه مر معتدات را و مراد بتعريض اينجا كلاميست كه مفهوم شود از آن رغبت نمودن در نسا بدون تصريح كقولك ( رب راغب فيك و انك لجميلة و ان اللَّه لسائر اليك خيرا ) و مانند آن و نفى حرج در تعريض مستلزم ثبوت حرج است در تصريح بخطبه و اين مجمل است و تفصيل و تبيين آن از سنت شريفه معلوم شده پس مىگوييم كه در معتده رجعيه حرام است بر اجنبى كه\r\n","description":"","footnote":"","page_name":" 36 ","page_number":36},
  {"content":"\r\nخطبهء او نمايد بتعريض يا تصريح و همچنين خطبهء او حرام است بر كسى كه بر او حرام ابدى باشد چون ملاعنه و مطلقه تسعه چه اين هر دو حرامند بر ملاعن و مطلق و اما غير او را در عده تعريض جايز است و تصريح حرام و معتده بطلاق بائن غير زوج را تصريح حرام است و تعريض جايز و اما زوج را جايز است تعريض مطلقا و اما تصريح جايز است او را نسبت بمختلعه و مفسوخه بعيب يا تدليس و جايز نيست او را در سه طلاقه خواه در عده يا غير آن مگر گاهى كه محلل در آمده باشد و حكم تعريض حكم اكنان دارد در نفس كه آن اضمار و ستر است يق ( كنيته اى سترته ) دوم قوله ( علم اللَّه انكم ستذكرونهن سراى فى القلب فاذكروهن لان تركه غير مقدور ) و بعد از آن نهى نموده از مواعد سرا و مراد بسر جماع است زيرا كه در خلوت واقع مىشود و نهى از مواعدهء آن به جهت آنست كه آن كلاميست فاحش و قبيح پس خطبهء به آن جايز نباشد مطلقا و بعد از آن قول بمعروف را مستثنى نموده از قوله ( و لا تواعدوهن اى لا تواعدوهن الا مواعدة معروفة او بقول معروف ) چنان كه گذشت سيم در قول * ( وَلا تَعْزِمُوا عُقْدَةَ النِّكاحِ ) * نهى فرموده از عقد نكاح معتدات بنهى از لازم آن زيرا كه عزم از لوازم فعل اختياريست و نهى از لازم مستلزم نهى از ملزوم آن و اصل عزم قطع است چه عازم قاطعست كه تجويز نقيض مراد خود نمىكند و كتاب عدهء مكتوبه است و اجل آن منتهاى آن است و در اين جا چند مسئله است يكى آنكه مخطوبه حرام نمىشود بتحريم خطبه دوم آنكه اگر عقد كند بر معتده با آنكه عالم باشد بتحريم و عدة حرام ابدى مىشود مطلقا و اگر جاهل باشد و دخل كرده همچنين است و الا فلا سيم شافعيه تخصيص آيه كرده اند بعدهء وفات و اختلاف كرده‌اند در عدهء فراق و نزد ما خلافى نيست در آن انتهى كلامه مرويست از سكينه بنت حنظله كه محمد بن على الباقر ( ع ) نزد من آمد و من در عده بودم مرا گفت شناخته باشى قرابت مرا با رسول ( ص ) و دانسته باشى حق پدرانم را و جدم را على بن ابى طالب ( ع ) و تقدم و سابقهء او را من گفتم يا بن رسول اللَّه خطبه ميكنى و من در عده‌ام و همهء مردمان علم فقه را از تو مىآموزند فرمود سبحان اللَّه من تو را خطبه نكردم بلكه حديث جد و پدر و مرتبه و سابقهء ايشان را به تو گفتم نشنيدهء كه رسول ( ص ) نزد ام سلمه رفت و او در عده بود و حديث مرتبهء خود و مكانت و منزلت خود با وى ميگفت و در آن حال بر دست خود تكيه كرده بود تا آنكه حصير در دست او اثر كرد و آنچه به او مىگفت خطبه نبود مراد آنست كه تصريح بخطبه نكرد و نزد ضحاك و ربيع مراد بسر جماعست به حرام و آن چنان بود كه مردى نزديك زن معتده رفتى و او را فريب دادى بگفتارهاى خوش آينده و گفتى تمكين من ده به مباشرت تا چون عده بسر آيد ترا آشكارا نكاح كنم حق سبحانه به اين آيه نهى آن فرمود آورده‌اند كه عادت عرب آن بود كه طلاق بسيار دادندى و مراجعت كردندى رسول ( ص ) از اين نهى كرد و فرمود\r\nما بال اقوام يلعبون بحدود اللَّه\r\n","description":"","footnote":"","page_name":" 37 ","page_number":37},
  {"content":"\r\nچه مىشود اين قوم را كه به احكام خدا بازى مىكنند\r\nلا تطلقوا نساءكم الا عن ريبة\r\nزنان را طلاق مدهيد مگر از تهمتى و گمان بدى\r\nان اللَّه لا يحب الذواقين و الذواقات\r\nخدا دوست نمىدارد مردان و زنان را كه چشندهء نكاح باشند يعنى مكرر زن نو و شوهر نو كنند\r\nان ابغض الحلا عند اللَّه الطلاق\r\nدشمنترين حلالى نزد خداى تعالى طلاق دادنست چون اصحاب اين را بشنيدند گمان بردند كه بهر طلاقى ايشان را اثمى و حرجى خواهد بود حقتعالى به جهت اين وهم آيه فرستاد كه * ( لا جُناحَ عَلَيْكُمْ ) * گناهى و وبالى نيست بر شما * ( إِنْ طَلَّقْتُمُ النِّساءَ ) * اگر طلاق دهيد زنان خود را * ( ما لَمْ تَمَسُّوهُنَّ ) * ما دام كه مس نكرده باشيد ايشان را مس كنايه است از جماع يعنى ما دام كه با ايشان مجامعت نكرده باشيد مراد غير ممسوسه‌اند كه مفروض المهر باشند بقرينه قوله * ( أَوْ تَفْرِضُوا لَهُنَّ ) * يا فرض و تقدير نكرده باشيد يعنى نام نبرده باشيد در صيغه نكاح براى ايشان * ( فَرِيضَةً ) * مهرى كه مفروض و مقرر است مراد تسميهء مهر است در حين عقد و اصح آنست كه او بمعنى الا است زيرا كه غير ممسوسه را كه مفروض المهر باشد نصف مهر است نه متعه چنان كه در آيه اتيه مذكور خواهد شد پس معنى آنست كه حرجى نيست بر شما اگر طلاق دهيد غير ممسوسه را يعنى مهرى بر شما سواى متعه لازم نيست مگر گاهى كه مفروضه باشد كه آن هنگام نصف مهر لازمست و يا او بمعنى واو است يعنى وزرى بر شما نيست اگر طلاق دهيد غير ممسوسه و غير مفروضه را يعنى غير از متعه مهر بر شما نيست و بنا بر اينكه او بمعنى خود باشد لازم مىآيد كه با وجوب نصف مهر متعه واجب باشد براى غير ممسوسه كه مفروضه باشد و اين مذهب حق نيست پس او بمعنى الا يا بمعنى واو حمل بايد كرد و تنقيح مبحث از كلام صاحب كنز العرفان تحرير خواهد يافت و فريضه مفعول به است و اين فعليه ايست بمعنى مفعول و تا براى نقل لفظ از وصفية باسمية و احتمال مصدر نيز دارد * ( وَمَتِّعُوهُنَّ ) * عطفست بر مقدر و تقدير آنكه ( فطلقوهن و متعوهن ) يعنى چون كه اثمى مترتب نمىشود بر طلاق گفتن زن غير ممسوسه و زن مفوضه پس اگر خواهيد طلاق دهيد غير ممسوسه را كه مفوضه باشد و متعه بدهيد يعنى برخوردار سازيد از مال خود ايشان را آن مقدار كه متمتع شوند از آن و در روايتى آمده كه مردى انصارى زنى خواست و در متن عقد نام مهر نبرد و قبل از دخول طلاق داد اين آيه آمد و سيد عالم ( ص ) فرمود كه\r\nمتعها و لو بقلنسوتك\r\nمتعه ده وى را و اگر چه قلنسوه تو باشد غرض آنست كه متعه دادن واجبست و آن به قدر حال طلاق دهنده بايد * ( عَلَى الْمُوسِعِ قَدَرُه ) * بر مرد توانگر باندازهء او در توانگرى * ( وَعَلَى الْمُقْتِرِ قَدَرُه ) * و بر مرد درويش و تنگدست به مقدار دست رس وى * ( مَتاعاً ) * متعه دادنى\r\n","description":"","footnote":"","page_name":" 38 ","page_number":38},
  {"content":"\r\n* ( بِالْمَعْرُوفِ ) * بر وجهى كه مستحسن باشد در شرع و عقل * ( حَقًّا ) * صفة متاعا است يعنى متعه واجب و يا مصدر فعل مؤكد محذوف اى ( حق ذلك حقا ) يعنى واجب گردانيد خدا متعه را واجب گردانيدنى * ( عَلَى الْمُحْسِنِينَ ) * بر نيكوكاران يا نيكويى كنندگان بنفسهاى خود جهت مسارعت بامتثال يا احسان نمايندگان بمطلقات بتمتيع و تسميهء ايشان به محسنين جهت مشارفه است كما\r\nقال ( ع ) من قتل قتيلا فله سلبه\r\nتا موجب ترغيب و تحريص ايشان شود در احسان صاحب كنز العرفان در تفسير اين آيه و تبيين آن فرموده كه مراد به مس جماع است و فرض بمعنى تقدير و مراد بفريضه مهر مقدر است پس فعيل بمعنى مفعول است و تا از براى نقل و متعه و امتاع بمعنى نفع و فايده ( و اوسع الرجل و هو موسع اى صار ذا سعة من المال و اقتر صار ذا اقتار بمعنى الضيق ضد السعة او صار ذا قترة و هو الغبار ) و قوله تعالى تَرْهَقُها قَتَرَةٌ كانه لفقره يتغير حليته فكان عليه غبار و مادر ما لم تمسوهن بمعنى مدت است اى مدة لم تمسوهن و متاعا اسم مصدر است بمعنى تمتيع مانند سلام بمعنى تسليم و نصب آن بر مصدريت است و حقا صفت آنست و چون اين مقرر شد پس بدانكه در اين مقام چند فايده است اول آنكه او در او تفرضوا محتمل است كه بمعنى واو باشد و يا براى ترديد و يا بمعنى الا بنا بر اول منطوق آيه آنست كه اى ( ان طلقتم النساء منهن و قبل فرضكم لهن مهرا فلا جناح عليكم ) و نفى جناح جهت آنست كه طلاق مظنه جناح است زيرا كه نكاح مطلوب حقتعالى است پس ترك آن مظنه كراهتست خصوصا قبل از دخول و اما بعد از دخول امتثال حاصل شده و كراهت تخفيف يافته فلهذا تخصيص نفى بما قبل مس تعلق گرفته و يا آنكه طلاق بعد از دخول مفتقر است باستبراء و قبل آن مفتقر نيست به آن و نزد بعضى معنى آنست كه تبعه يعنى مطالبه مهر بر مطلق نيست هر گاه مطلقه غير ممسوسه باشد و غير مفروضة المهر زيرا كه اگر ممسوسه باشد مسماى مهر بر زوج واجبست يا مهر المثل و اگر غير ممسوسه و مفروضة المهر نصف مهر بر او است پس منطوق آيه بنفى وجوبست در صورت اولى و مفهوم آن مقتضى وجوبست فى الجمله در دو صورت اخيره و در اين نظر است زيرا كه اگر مراد اين باشد مستحسن نخواهد بود نفى جناح مطلقا زيرا كه اگر چه كمال مهر بر او واجب نيست اما متعه بر او واجب است پس تقييد در آن واجب مىشود ليكن مقيد نشده پس آن مراد نباشد و بر قول ثانى منطوق نفى جناح است قبل از مس مطلقا يعنى با فرض و عدم آن و گويند فرض على الاطلاق است يعنى بامس و عدم آن پس متعه ثابت باشد در احوال اربعه فحينئذ متعه واجب باشد باطلاق منظم به نصف مهر و به مهر المثل ليكن هيچ كس از اصحاب ما قائل به اين نشده‌اند و بنا بر قول ثالث منطوق نفى جناح است و ثبوت متعه با عدم فرض پس حكم آن مانند اول باشد و فتوى بر اين است دوم آنكه فمتعوهن در معنى اين است كه چون جناحى\r\n","description":"","footnote":"","page_name":" 39 ","page_number":39},
  {"content":"\r\nبر شما نيست در اين تطليق پس به جهت جبر اتحاش طلاق بدهيد چيزى از اموال خود و اين چيز مختلف مىشود باعتبار حال زوج پس بر غنى واجبست دابه يا ثوابى رفيع يا ده دينار طلا و بر متوسط پنج دينار است يا ثواب متوسط و بر فقير دينارى يا خاتمى و اين مرويست از باقر و صادق ( ع ) و شافعى نيز بر اين است و نزد ابى حنيفه اگر مهر المثل او از اين ناقص باشد او را نصفى از مهر المثل است سيم نزد ما متعه نيست مر غير اين زن را و ابو حنيفه بر اين است و شافعى نيز در احد قولين و در قول ديگر ملحق ساخته است به آن ممسوسه مفوضه و غير او را از روى قياس و اين مقدم است بر مفهوم مخالف نزد او چهارم اگر راضى شده باشد زوج و زوجه بر تقدير مهر بعد از عقد لازم مىشود و اگر زوج بعد از اين طلاق او بدهد نصف مهر مقدر لازم است او را پنجم در آيه دلالتى صريح است بر صحت عقد دوام بدون ذكر مهر مطلقا و و آن را تفويض البضع و مفوض المهر نيز گويند و آن عبارتست از آنكه تزوج شود بزنى به مهر مجمل به اين وجه كه تفويض تقدير مهر كنند باحدهما يا باجنبى پس لازم مىشود آن چه تقدير آن نمايد لكن اگر مفوض اليه زوج است لازم اوست هر چه تقدير كند از ما يتملك و اگر زوجه است بر او لازم است كه از مهر سنت در نگذرد كه آن پانصد درهم است يا پنجاه دينار و\r\nبر حكم اجنبى تابع كسيست كه از قبل او تقدير كند بس اگر مطلقه سازد مفوضة البضع را متعه بر او لازم است هم چنان كه گذشت و اگر مفوضة المهر را مطلقه سازد لازم او است نصف آن چه مفوض اليه حكم به آن كند و اگر حكم نكرده باشد الزام آن بحكمى كنند پس آن چه بر آن حكم كند نصف آن لازم زوج خواهد بود ششم اگر زوج بميرد قبل - الدخول پس در مفوضة البضع چيزى واجب نيست و در مفوضة لمهر متعه لازم است بجهة رواية متواتره از باقر ( ع ) و نزد بعضى چيزى واجب نميشود به جهت عدم موجب هفتم در آيه دلالتست بر تملك مهر مقدر به عقد بجهة وصف آن بفريضه كه بمعنى مفروضه است پس اگر واجب نميبود مفروض نميبود مطلقا هشتم قوله ( بالمعروف اى مما يعرفه اهل العقل و المروة من حال الزوج ) كما قلنا و وصف تمتع به حق بجهة دلالتست بر وجوب آن و تسميهء ازواج بمحسنين جهت مسارعت است بامتثال ايشان يا بجهة جبر وحشت طلاق به جهت مسارعت از روى ترغيب و تحريص انتهى كلامه مرويست كه حسين بن على ( ع ) زنى را هزار درم متعه داد كه قبل از دخول و تعيين مهر او را طلاق گفته بود و فرمود كه\r\nمتاع قليل من حبيب مفارق\r\nو بعد از ذكر مفوضه بيان حكم قسيم آن ميفرمايد كه آن طلاقيست كه قبل از مسيس و بعد از فرض باشد و ميگويد * ( وَإِنْ طَلَّقْتُمُوهُنَّ ) * و اگر طلاق دهيد ايشان را * ( مِنْ قَبْلِ أَنْ تَمَسُّوهُنَّ ) * پيش از آنكه مس كنيد ايشان را يعنى مجامعت نمائيد * ( وَقَدْ فَرَضْتُمْ ) * و حال آنكه\r\n","description":"","footnote":"","page_name":" 40 ","page_number":40},
  {"content":"\r\nمقرر كرده باشد * ( لَهُنَّ فَرِيضَةً ) * مر ايشان را مهرى * ( فَنِصْفُ ما فَرَضْتُمْ ) * پس بر شما است اداى نيمه از آنچه فرض كرده‌ايد نصف مبتدائيست كه خبر او محذوفست اى فعليكم نصف ما فرضتم و در اين دليل است بر آنكه نفى جناح در آيهء سابقه تبعهء مهر است و بر آنكه عدم متعه با تشطير مهر است زيرا كه اين قسم قسيم اولست مرويست كه قبل از نزول اين آيه هر كه زن را پيش از دخول طلاق دادى از مهر مسمى چيزى بر او لازم نبودى بلكه متعه بايستى داد چنان كه در سورة الاحزاب حكم شده كه فَمَتِّعُوهُنَّ وَسَرِّحُوهُنَّ پس به اين آيه حكم آن آيه منسوخ شد و نصف مهر لازم گشت * ( إِلَّا أَنْ يَعْفُونَ ) * مگر آنكه عفو كنند آن زنانى كه اهليت عفو داشته باشند از بلوغ و رشد و عقل يعنى هيچ چيزى را از مهر اخذ نكنند و ابراء ذمهء زوج كنند از آن و بدانكه ميتواند بود كه يعفون براى تذكير باشد به آنكه واو ضمير جمع مذكر باشد و نون علامت رفع و لكن چون اينجا نون بدخول ان ناصبه ساقط نشده معلوم مىشود كه نون جمع مؤنث است پس واو لام الفعل باشد و نون ضمير جمع مؤنث يعنى زنان مطلقه عفو نمايند مجموع صداق را و از ذمهء ازواج برى نمايند * ( أَوْ يَعْفُوَا الَّذِي ) * يا عفو كند آن كسى كه * ( بِيَدِه عُقْدَةُ النِّكاحِ ) * بدست او است بستن نكاح زوجه مراد ولى زوجه است كه پدر يا جد او است از جانب پدر گاهى كه صغيره بود يعنى ولى زوجهء صغيره عفو جميع صداق نمايد و ابراء ذمهء زوج كند يا غبطهء صغيره * ( وَأَنْ تَعْفُوا ) * و آنكه عفو كنيد اى اولياى عقد با ملاحظه غبطه * ( أَقْرَبُ ) * نزديكتر است * ( لِلتَّقْوى ) * براى پرهيزكارى از تعدى و يافتن ثواب * ( وَلا تَنْسَوُا الْفَضْلَ ) * و فراموش مكنيد تفضل را * ( بَيْنَكُمْ ) * در ميان يكديگر يعنى اولياى زن انديشه كنند كه زوج از عقد زوجهء خود محروم و مأيوس شده پس به جهت اين هيچ مهر از او نستانند به شرط غبطه * ( إِنَّ اللَّه ) * بدرستى كه خدا * ( بِما تَعْمَلُونَ ) * به آنچه مىكنيد از فضل * ( بَصِيرٌ ) * بينا است و تفضل و احسان شما را ضايع نخواهد كرد و نزد سعيد بن مسيب و شريح و ابراهيم و قتاده و ضحاك مراد بالذى بيده عقدة النكاح زوجست يعنى شوهر تفضل كند و تمام مهر بدهد و عفو كردن شوهر يعنى تمامى مهر ادا كردن او اقربست بتقوى و بنا بر اين و لا تنسوا الفضل بينكم به اين معنى است كه مرد تفكر كند كه اين زن در عقد من محبوس بوده و از وصال من مايوس شده او را به تمام مهر مسمى دلشاد گردانم و زن نيز انديشه نمايد كه اين مرد به من نرسيده و از مواصلت من بهره مند نگشته اولى آنكه از او هيچ نگيرم و ابو حنيفه بر اين قولست و قول اول\r\n","description":"","footnote":"","page_name":" 41 ","page_number":41},
  {"content":"\r\nمذهب اصحاب ما است بروايت متواتره از ابى جعفر ( ع ) و از ابى عبد اللَّه ( ع ) و ابن عباس و مجاهد و اكثر مفسرين و شافعى نيز بر اين قول است و در كنز العرقان آورده كه قول فنصف خبر مبتداء محذوفست اى فالواجب نصف و لام در النكاح براى عهد ذهنى است و يعفون جمع معتل است و مذكر و مؤنث در او مستوى است و اينجا مراد جمع مؤنث است كه مبنى است و غير معرب و چون اين معنى معلوم شد بدانكه آيه دلالت بر چند حكم مىكند اول تنصيف مهر بطلاق مفروضة المهر كه غير ممسوسه باشد دوم آنكه هر گاه زوجات عفو مهر كنند ايشان را بر ذمهء ازدواج چيزى نباشد و مراد بعفو اين جا يا هبه است اگر مهر عين باشد يا ابراء اگر دين باشد و در اينكه هبه مهر عين و ابراء مهر دين بلفظ عفو واقع شود يا نه تردد است و تحقيق آنست كه مهر اگر دين است در ذمهء زوج صحيح است كه اسقاط آن كند بلفظ عفو و لفظ هبه و لفظ ابراء و لفظ اسقاط و در قبول آن خلافست و اصح عدم آنست و اگر عين است بلفظ\r\nهبه صحيح است باجماع جميع علما و صحيح نيست بلفظ ابراء باجماع و بلفظ عفو خلافست و نزد بعضى آنست كه صحيح است به جهت عموم لفظ در آيه و بعضى ديگر بر آنند كه صحيح نيست زيرا كه عفو را مجالى در اعيان نيست مانند لفظ ابراء كه بر عين واقع نمىشود و اين اصح است و قبول در اينجا شرط است بلاخلاف حاصل كه حكم آن در عين حكم هبه است و تفصيل اين مبحث در كتب فقهيه مسطور است سيم آنكه هم چنان كه زن را جايز است كه عفو كند از حق خود همچنين ولى زن را نيز جايز است عفو از حق او با ملاحظه غبطه و اليه اشار بقوله * ( الَّذِي بِيَدِه عُقْدَةُ النِّكاحِ ) * و در ولى اختلافست اصحاب ما گفته‌اند كه مراد ولى اجباريست كه آن ابست وجد نسبت بصغيره و اين قول شافعى است در قديم و بعضى اصحاب ما گفته‌اند كه وكيلى كه زن توليت امر خود به او داده باشد ملحق بولى است و در اين نظر است زيرا كه عقدهء نكاح بيد وكيل نيست اصالة بلكه بيد زنست و اطلاق منصرف باصالتست لكن اگر وكيل خود را اذن دهد در عفو جايز است قطعا و شافعى در قول جديد و احمد و اصحاب رأى بر آنند كه * ( الَّذِي بِيَدِه عُقْدَةُ النِّكاحِ ) * زوج است زيرا كه مالك عقد و حل نكاح است پس بنا بر اين قول در حين وقوع طلاق قبل المس زوج مخير باشد ميان رفع مهر بكماله و ميان تشطير آن پس طلاق مشطر نباشد بنفسه و اصح اول است زيرا كه حقتعالى ذكر عفو نساء نموده از نصيب ايشان و اين مقتضى آنست كه * ( الَّذِي بِيَدِه عُقْدَةُ النِّكاحِ ) * ولى زن باشد تا عفو در جهتين يكى باشد و ديگرى براى آنكه ابتدا بخطاب ازواج فرموده بر مواجهه بقول ان طلقتموهن و بعد از آن فرمود كه * ( يَعْفُونَ أَوْ يَعْفُوَا الَّذِي بِيَدِه ) * و اين هر دو خطابند به غير حاضر پس غير يكديگر باشند و بر قول ما چند چيز متفرع مىشود يكى آنكه زن را مىرسد كه عفو كند از جميع حق خود و اما ولى را جايز نيست الا از بعضى دوم هر گاه ولى را عفو\r\n","description":"","footnote":"","page_name":" 42 ","page_number":42},
  {"content":"\r\nجايز باشد از بعضى حق زن آيا او را جايز باشد كه بدون مهر المثل زن را عقد كند يا نه نزد بعضى آنست كه جايز نيست پس اگر بدون مهر المثل تزويج او نمايد عقد صحيح است و مسمى باطل و بمنزله كسى باشد كه مهر در عقد او مذكور نشده باشد زيرا كه در معاوضات مولى عليه مشروط است مساوات عوض و هر گاه مسمى فاسد باشد مهر المثل بنفس عقد ثابت شود و نزد بعضى ديگر آنست كه جايز است زيرا كه هم چنان كه او را جايز است كه عفو كند از آنچه واجب است از براى زوجه جايز است او را عفو در ابتدا قبل از وجوب و ديگر آنكه او منصوب است براى نظر در مصلحت پس جايز است كه مصلحت در كمتر از مهر المثل باشد و ديگر آنكه پيغمبر ( ص ) تزويج بنت خود فرمود بپانصد درهم و معلومست كه مهر بنتهء او زياده ازين بود و در اين دليل نظر است زيرا نظر آن حضرت يقينى بود و نيز اولى بالمؤمنين بود از انفس ايشان و ديگر جايز است كه آن باذن بنتهء او بوده باشد و نيز هر گاه مسمى فاسد باشد مهر المثل ثابت شود و آن زياده از پانصد درهم جايز نيست كه مهر سنت است و اصح آنست كه اگر مصلحت زوجه در كمتر از مهر المثل باشد صحيح است و الا فلا سيم در آيه دلالت است بر ثبوت ولايت در نكاح بر مرأة بر سبيل اصالت لقوله بيده اى فى ملكه زيرا كه يد دلالت بر ملك مىكند عرفا و اين از مجملاتيست كه سنت شريفه تبيين آن كرده پس نزد اصحاب ما كه ناقل احكام شريعتاند از ائمه معصومين ( ع ) ولايت بر چهار قسم است اول قرابة و اين منحصر است در اب وجد از جانب اب خاصة دون باقى اقارب از عصبات و غير ايشان و ولايت اب و جد بر صغير و صغيره است و بر هر كه جنون عارض او شود در حالت صغر و مستمر شود تا ببلوغ نه بر آنكه جنون او متجدد شود خواه مرأة بكر باشد و خواه ثيب و در بكر بالغ رشيده اختلاف است قول اقوى و اكثر\r\nسقوط ولايتست از او بجهة سقوط ولايت در مال پس ساقط باشد در نكاح و بجهة عموم حَتَّى تَنْكِحَ زَوْجاً غَيْرَه و بجهة روايات متضافره از باقر و صادق ( ع ) و ولايت هر يك از اب وجد مستبد است و اجبارى و مولى عليها را در آن خيارى نيست دوم ولايت حاكم و اين مختص است بهر كه فاسد العقل بالغ شود و او را ولى نباشد يا بعد از بلوغ و رشد عقل او زايل شود و حاكم در هر يك از ايشان مراعاة مصلحت كند در نكاح سيم ولايت وصى از اب و جد پدرى ليكن اين مختص است به كسى كه فاسد العقل باشد نه غير او و اينجا نيز مراعات مصلحت بايد كرد چهارم ولايت ملك و اين ثابت است بر رقيق و رقيقه خواه آنكه مالك ذكر باشد يا انثى و همچنين مملوك خواه بالغ باشد يا غير بالغ عاقل باشد يا غير آن و اين اقواى ولايتست چه اين مقدم است بر ولايت قرابت و حكم و عامه نيز قائلند بر ولايت اربعه بر طريقى كه مذكور شد و لكن ولايت عصوبت را بر آن زياده كرده‌اند و اين باطل است نزد ما بجهة اطباق اهل بيت ( ع ) بر بطلان اين و قول ايشان در حجة كافيست پنجم قوله\r\n","description":"","footnote":"","page_name":" 43 ","page_number":43},
  {"content":"\r\n* ( وَأَنْ تَعْفُوا ) * خطابست بازواج باجماع امت لكن نزد آن كس كه تفسير * ( الَّذِي بِيَدِه عُقْدَةُ النِّكاحِ ) * بزوج مىكند ميگويد كه اعادهء اين خطاب بجهة تاكيد است و نزد ما آنست كه چون حقتعالى ذكر عفو مرأة كرد و ولى او بعد از آن ذكر عفو رجل فرمود به صورت جمع تا مطابق جمع مؤنث باشد و ديگر آنكه آن خطابست بهر فردى از افراد زوج و طبرسى از ابن عباس نقل كرده كه خطاب بزوج است و امراة معا و بعد از آن گفته كه اين اقويست بجهة آنكه عام است و در اين نظر است اما اولا براى آنكه اجتماع عفو زوج و زوجه با هم ممكن نيست اگر اراده كنند هر دو آن را با اينكه توصيف خداى تعالى عفو را با قرب بودن براى تقوى مستدعى ترغيب هر دو است بران و اما ثانيا زيرا كه تعفوا اينجا خطاب است بمذكر حقيقة بحذف نون بواسطهء ان ناصبه پس متناول مؤنث نباشد اگر گويند تغليب جايز است گوئيم اين خلاف اصل است و چون اين مفهوم شد بدانكه عفو زوج بر چند نوع است اول آنكه تسليم جميع مهر كند به زوجه و بعد از تصرف زوجه در آن و موجود بودن آن زايد از نصف راهبه كند به او بعد از طلاق گفتن و اين مشروط بقبول زوجه است دوم آنكه تسليم جميع آن كرده باشد و زوجه در آن تصرف كرده و عين آن باقى نمانده باشد پس عفو آن ابراء است و مشروط بقبول نيست سيم مهر بيد زوج موجود باشد پس همهء آن را به زوجه دفع نمايد بعد از طلاق و زايد از نصف را به او هبه كند و در اين قسم نيز قبول شرط است ( چهارم ) آنكه در ذمه زوج باشد پس عفو آن احضار آن و تعيين و تمليك زايد آن است به زوجه و اينجا مشروط است بقبول و در نوع ثانى صحيح است بهر لفظ از الفاظ اربعهء متقدمه و در بواقى واقع نمىشود مگر بالفاظ هبه و اما خلاف در لفظ عفو در ما تقدم مذكور شد و لفظ عفو مفيد ملك نيست بلكه مفيد اباحه است مروى است كه جبير بن مطعم بزنى متزوج شد و قبل از دخول طلاق او گفت و تمامى صداق را به او تسليم كرد و گفت انا احق بالعفو قوله اقرب للتقوى اى اتقاء الظلم چه تارك حق خود به غير مستبرئ ذمهء خودش است به زوجه احتياط و يا مراد اتقاء كلام است در عرض او به اين كه در حق او گويند كه زوجهء خود را اطلاق داد و ذل و خذلان و بخس مهر به او رسانيد پنجم منقول است از سعيد بن مسيب كه اين آيه ناسخ حكم متعه است در آيهء سابقه و اين قوليست سخيف زيرا كه نسخ در صورتيست كه بين الحكمين منافات باشد و اين جا منافات نيست زيرا كه محل متعه طلاق است قبل الدخول مع عدم الفرض و اينجا ثبوت نصف است با فرض و در اين منافات نيست لكن اگر قائل شويم بثبوت متعه مر هر مطلقه را بر احتمال ثانى در لفظ او هم چنان كه گذشت اين آيه مخصوص عموم آن خواهد بود\r\nو تخصيص بهتر از نسخ است با تعارض هر دو و قوله * ( وَلا تَنْسَوُا الْفَضْلَ بَيْنَكُمْ ) * به اين معنى است كه ( لا تتركوا الاخذ بالفضل و الاحسان ) و ممكن است كه از اين استخراج توان نمود استحباب\r\n","description":"","footnote":"","page_name":" 44 ","page_number":44},
  {"content":"\r\nاخذ ناقصا و اعطاء راجحا در ساير معاوضات و صاحب مجمع آورده كه اقرب للتقوى بر دو وجه است يكى آنكه ( اقرب الى ان ينتقى احدهما ظلم صاحبه لان من ترك لغيره حق نفسه كان اقرب الى ان يظلم غيره بطلب ما ليس له و الثانى معناه اقرب الى اتقاء معصية اللَّه تعالى لان من ترك حق نفسه كان اقرب الى ان لا يعصى اللَّه تعالى بطلب ما ليس له ) و بدان كه چون حقتعالى حث عباد فرمود بر اطاعت احكام شرعيه تخصيص صلاة نمود از آن بمحافظت بر آن زيرا كه اعظم طاعاتست و فرمود * ( حافِظُوا عَلَى الصَّلَواتِ ) * و يا بجهة تأديهء شكر بر تبيين احكام طلاق بمحافظت نماز امر نمود و گفت مواظبت كنيد بر نمازهاى فريضه بمواقيت و حدود و حقوق آن * ( وَالصَّلاةِ الْوُسْطى ) * و مداومت كنيد خصوصا بر نمازى كه متوسط است ميان صلاة خمس يا مزيت فضل دارد نسبت به آنها و كاشفى و غيره در تفسير خود آورده كه بقول ابن عباس و انس بن مالك و معاذ جبل و جابر و ابى اسامه مراد از صلاة وسطى نماز بامداد است كه ميان سواد ليل و بياض نهار مىگذارند و يا ميان دو نماز ليلى و دو نماز نهارى يا باعتبار آنكه از هر طرف او نمازى است كه در او قصر مىكنند و بقول ابن عمر و زيد بن اسامه و بعضى ديگر از صحابه نماز پيشين است و وجه وسطيه او آن است كه آن را در وسط نهار ميگذارند يا اوسط صلاة نهاريه است و بروايت ماثوره از امير المؤمنين ( ع ) و ام سلمه و ابن عباس و ابن مسعود و بعضى ديگر از اكابر صحابه نماز عصر است و در اين باب حديثى وارد شده در روز حرب احزاب كه\r\nشغلونا عن الصلاة الوسطى صلاة العصر\r\nو آن را وسطى بواسطهء آن گفت كه دو نماز روز از يك جانب دارد كه در يكى قصر است و در ديگرى اتمام و دو نماز شب از طرف ديگر به همين وجه و اكثر اصحاب ما بر اين قولند و بروايتى ديگر از ابن عباس و قبيضة بن ذويب نماز شام است چه او ميانه نمازهاست در مقدار زيرا كه اكثر ركعات در فرايض چهار است و اقل دو و اين ما بين اقل و اكثر واقع شده يا ميان دو صلاة اخفاتيه و در صلاة جهريه است و طايفهء ديگر نماز خفتن را صلاة وسطى دانند كه ميان دو صلاة جهريه واقع است كه افتتاح و اختتام عبادات نهاريه و ليليه بايشان باشد يا ميان دو نماز كه قصر را بر ايشان راه نيست و مزيت تبيين اين از كلام صاحب كنز العرفان و بعضى ديگر از علماى تفسير بعد از اين مذكور خواهد شد * ( وَقُومُوا ) * و ديگر امر مىفرمايد كه به پا ايستيد * ( لِلَّه ) * براى خدا و محض اخلاص او * ( قانِتِينَ ) * در حالتى كه فرمان برداران باشيد خداى را ابو سعيد خدرى گفته كه قنوت در هر موضعى از مواضع قرآن كه واقع شده بمعنى طاعتست و نزد بعضى ديگر بمعنى ذكر كنندگان\r\n","description":"","footnote":"","page_name":" 45 ","page_number":45},
  {"content":"\r\nدر قيام چه قنوت بمعنى ذكر است در حالت قيام و بعضى ديگر بر آنند كه قنوت سكوتست از آنچه در نماز نشايد گفت چنان كه زيد ارقم روايت كند كه ما در نماز با يكديگر سخن ميگفتيم چون اين آيه آمد سخن حرام شد و مجاهد گفته كه از جملهء قنوت طول ركوع است و چشم بر هم نهادن و سكون و وقار بجا آوردن و به اطراف نگاه نكردن و اصح آنست كه مراد به آن دعا كردنست در حين قيام با رفع يدين و اين مروى است از ابى جعفر و ابى عبد اللَّه ( ع ) در كنز العرفان آورده كه مراد بمحافظت بر صلاة شدة اعتنا و اهتمام است بايقاع آن و عدم تضييع آن در اوقات آن و وسطى يا بمعنى توسط است بين الصلاة يا بمعنى فضيلة يعنى كثير الفضل و قنوت نزد بعضى بمعنى مداومت است اى ( قوموا اللَّه مداومين على القيام ) و نزد بعضى دعا كردن است در حين قيام و يا بمعنى خشوع اى قوموا خاشعين و شايع نزد فقها دعا كردن است در صلاة با رفع يدين پس اولى آنست كه محمول بر اين شود و لهذا ابن مسيب گفته كه المراد به القنوت فى صبح و در اينجا چند حكم است يكى وجوب محافظت بر صلاة چه آن موجب ثناى جميل و اجر جزيل است كما قال فى موضوع آخر وَالَّذِينَ هُمْ عَلى صَلاتِهِمْ يُحافِظُونَ و فى آخر الَّذِينَ هُمْ عَلى صَلاتِهِمْ دائِمُونَ و گويند مراد بمحافظت ملاحظه افعال و حدود و شرايط آن است و مداومت تكرر آن بحسب اوقات و نزد بعضى مراد محافظت است بر ( فرايض ) و مداومت بر نوافل و اين مروى است از باقر و صادق ( ع ) و گويند كه مداومت همان بمعنى محافظت است و اين قوليست مرجوع زيرا كه ترادف و تاكيد مفيد فايده زايده نيست بخلاف تاسيس كه مفيد فايده زايده است لهذا تاكيد از تاسيس اولى است هم چنان كه در اصول مقرر شده پس حمل هر يك از محافظت و مداومت بر معنى مغاير اولى باشد دوم ممكن است استدلال به اين آيه بر وجوب صلاة تسعه مشهوره و بيان اين آنست كه آيهء مذكوره دلالت مىكند بر وجوب اتيان بهر چه اسم صلاة بر او صادق مىآيد شرعا و هر چه دعوى وجوب آن نكرده‌اند و اجماع بر ندبية آن كرده‌اند خارج است از اين پس غير آن باقى ماند كه آن صلوات تسع مفروضه‌اند و هو المط سيم تنصيص صلوات وسطى بامر بمحافظت بر آن با آنكه داخل است در صلوات بقرينه لام استغراق بجهة اختصاص آنست بمزيت فضل كه مقتضى رفع شان آنست پس افراد آن بذكر مانند افراد نخل و رمانست از فاكهة و جبرئيل از ملائكه و نزد بعضى مراد بان صلاة صبح است به جهت توسط آن ميان دو صلاة نهار و دو صلاة ليل و ميان ظلام ليل و ضياء نهار و عدم جمع آن با غير پس منفرد باشد بين المجتمعين و حضور ملائكه ليل و نهار در وقت آن پس آن را ثبت مىكنند در عمل روز و شب و لهذا شافعى قنوت را در او تجويز كرده نه در غير آن و ابو رجا روايت كرده\r\nكه ابن عباس در مسجد بصره نماز بامداد به جماعت ميگذارد و در او قنوت بخواند و گفت نماز وسطى آنست كه خداى تعالى\r\n","description":"","footnote":"","page_name":" 46 ","page_number":46},
  {"content":"\r\nما را در او امر كرده است كه قنوت بخوانيم و يا ظهر است و اين را از باقر و صادق ( ع ) روايت كرده‌اند و تسميهء اين بوسطى جهة آنست كه وسط نهار است در وقت حر كه اشق اوقات است براى حضور به نماز پس افصل باشد\r\nلقوله ( ع ) افضل العبادات احمزها\r\nو زيد بن ثابت روايت كرده كه مردمان بجهة فرط حرارت به نماز پيشين حاضر نمىشدند پيغمبر ( ص ) در غضب شده قصد كرد كه هر كه به مسجد حاضر نشود خانهء او را بسوزانند پس مردمان متحمل مشقت كثيره مىشدند و در نيم روز به نماز پيشين حاضر مىشدند و يا بجهة آنكه اول نمازيست كه فرض شده و وقوع آن در ساعتى است كه ابواب سماوات در آن وقت مفتوح مىشوند و آن را نمىبندند تا آنكه آن نماز مؤدى شود و دعا در آن وقت مستجاب است\r\nروى عن ابى جعفر ( ع ) قال قال رسول اللَّه ( ص ) اذا زالت الشمس فتحت ابواب السماء و ابواب الجنان و استجب الدعاء فطوبى لمن دفع له عمل صالح\r\nو ابو ذر از امير المؤمنين ( ع ) روايت كرده كه خداى را در ميان آسمان حلقه اى است چون آفتاب در آنجا رسد نيمهء روز باشد و در وقت بيرون آمدن آفتاب از آن حلقه همهء چيزها خداى را تسبيح گويند براى شرف آن وقت و يا مراد نماز عصر است و اين قول مروى است از امير المؤمنين عليه السلام و عبد اللَّه مسعود و حسن بصرى و قتاده و ضحاك و معظم صحابه و تابعين زيرا كه آن ميان دو صلاة ليل و دو صلاة نهار است و بجهة آنكه پيغمبر ( ص ) فرمود كه\r\nمن فاتته صلاة العصر فكانما وتر أهله و ماله\r\nهر كه نماز ديگر از او فوت شود گوئيا كه اهل و مال او سمت هلاكت يافته است و در روايت ديگر\r\nحبط عمله\r\nگوئيا احب عمل او كرده‌اند و ديگر در روز احزاب فرمود كه\r\nشغلونا عن الصلاة الوسطى صلاة العصر\r\nاگر اين حديث صحيح باشد پس صريح است در مطلوب و يا مغربست زيرا كه عدد آن متوسط است ميان ثنائى و رباعى و ثعلبى باسناد خود از عايشه نقل كرده كه پيغمبر ( ص ) فرمود كه افضل صلوات نزد خدا صلاة مغرب است و لهذا بقصر آن حكم واقع نشده و آن را مفتح صلاة ليل و مختم صلاة نهار گردانيده هر كه آن را ادا كند و دو ركعت ديگر بعد از آن بگذارد حقتعالى براى او قصرى در جنت بنا كند و هر كه چهار ركعت بعد از آن بگذارد حقتعالى گناهان چهل ساله او را بيامرزد و يا عشا است بجهة توسط آن ميان ليليه و نهاريه كه قصر در آنها جايز نيست و گويند حكمت در اخفاى صلاة وسطى آنست كه تا بر جميع صلوات يوميه مواظبت نمايند مانند اخفاى ليلة القدر و اسم اعظم و ولى و ساعت اجابت يكى از ربيع خثيم پرسيد كه نماز وسطى كدام است گفت غرض تو از اين پرسيدن چه چيز است جواب داد كه تا بر آن مداومت كنم و در محافظة آن اهتمام نمايم گفت خداى تعيين اين نماز نكرد تا بر همه نماز هاى فريضه محافظة كنى و از بعضى از ائمهء زيديه مروى است كه ( انها صلاة الجمعة و الظهر فى ساير\r\n","description":"","footnote":"","page_name":" 47 ","page_number":47},
  {"content":"\r\nالا ايام ) چهارم وجوب قيام در صلاة بجهة صيغه امر پنجم شرعية قنوت در همهء صلاة بجهة ذكر آن در عقب امر بمحافظت بر جميع صلوات و عطف قيام بر آن در حال قنوت * ( فَإِنْ خِفْتُمْ ) * پس اگر بترسيد از دشمن محارب يا از سبع ضارى يا حشرات موذيه * ( فَرِجالًا ) * پس نماز بگذاريد در حالتى كه پيادگان باشيد در رفتن * ( أَوْ رُكْباناً ) * يا سواران و بر قدر امكان ملاحظه شرايط و افعال آن كنيد و اگر ركوع و سجود ممكن نباشد بعوض هر ركعتى تسبيحات اربع بگوئيد با نيت و تكبير احرام و تشهد و تسليم رجال جمع راجل است چون ( قيام و قائم و ركبان ) جمع راكب است و اين دليل است بر جواز صلاة در حال خوف خواه پياده و خواه سواره و در حال مسايفه بهر نوعى كه واقع شود خواه روى به قبله باشد يا نه و شافعى نيز بر اينست بخلاف ابى حنيفه كه مىگويد نماز صحيح نيست در حال مشى و مسايفه ما دام كه متمكن نباشد بر وقوف و مرويست كه سيد عالم ( ص ) در روز احزاب نماز را بايما بگذارد و امير المؤمنين ( ع ) در ليلة الهرير پنج نماز را بايما ادا فرمود * ( فَإِذا أَمِنْتُمْ ) * پس چون ايمن شويد و خوف شما زايل گردد * ( فَاذْكُرُوا اللَّه ) * پس ياد خدا كنيد باتفاق اكثر علما مراد بذكر صلاة است يعنى نماز گذاريد با شرايط و آداب آن مانند صلاة كسى كه امن باشد از خوف و گويند كه بمعنى شكر است يعنى چون ايمن شويد شكر گذاريد خداى را بر نعمت امنية * ( كَما عَلَّمَكُمْ ) * هم چنان كه در آموزانيد شما را * ( ما لَمْ تَكُونُوا تَعْلَمُونَ ) * آنچه نبوديد كه شما آن را دانيد به خودى خود از آداب نماز و كيفيت آن در حين امن و خوف و يا از شرايط شكر گذارى كه موازى نعمت امنيت باشد و ما موصوله است يا مصدريه\r\nآورده‌اند كه رسم عرب چنان بود كه زنان شوهر مرده يك سال عده ميداشتند و جامهاى كهنه پوشيده قاعدهء تجمل و تزين فرو مىگذاشتند اگر اهل مدر بودندى در همان خانها با اولياى شوهر بسر بردندى يا اولياى زن در همان منزل جهة او خانه بنا كردندى و اهل و بر از پلاس خانه جداگانه براى ايشان مرتب ساختندى و يك سال از آن خانه بيرون نيامدندى و نفقه از اولياى شوهر گرفتندى و وقتى كه از خانه مقرر بدر آمدندى نفقه ساقط شدى چون حضرت بمدينه آمد حكم بن حارث طايفى كه با آن حضرت بمدينه مهاجرة كرده بود در گذشت و از وى زنى و پسرى و مادرى و پدرى بماند آن حضرت تركه را بولد و والدين قسمت كرد و زن را نصيبى تعيين نفرمود اما حكم كرد كه يك سال از تركه نفقه بوى رسانند و در آن محل اين آيه نازل شد كه * ( وَالَّذِينَ يُتَوَفَّوْنَ مِنْكُمْ ) * و آنان كه وفات مىكنند از شما * ( وَيَذَرُونَ أَزْواجاً ) * و مىگذارند زنان را * ( وَصِيَّةً ) * فرض شده بر ايشان وصيت و اين در اين تقدير است كه ( فرضت عليهم\r\n","description":"","footnote":"","page_name":" 48 ","page_number":48},
  {"content":"\r\nوصية ) يا حكم ايشان وصيت كردنست بر تقدير حكمهم وصية و حفص و ابو عمرو و ابن عامر و حمزه وصية خوانده‌اند بنصب بر تقدير ( يوصون وصية يا كتب اللَّه عليهم وصية الزام الذين يتوفون وصية ) يعنى وصيت ميكنند وصيت كردنى يا فرض گردانيد حق تعالى بر ايشان وصيت را يا الزام كرد كسانى را كه متوفى ميشوند وصيت كردن * ( لأَزْواجِهِمْ ) * براى زنان خود * ( مَتاعاً ) * متعه دادن را بنفقه و كسوه و مسكن از تركهء خود * ( إِلَى الْحَوْلِ ) * تا يك سال نصب اين بيوصون است اگر اضمار كرده شود يا بوصية و قوله * ( غَيْرَ إِخْراجٍ ) * بدل آنست يعنى وصيت كند بيرون نكردن ازواج را از مساكن مقرره خودشان و يا مصدر مؤكد است كقولك ( هذا القول غير ما تقول ) يا حال است از ازواج اى غير مخرجات و خلاصهء معنى آنست كه ازواج را واجبست كه قبل از احتضار وصيت كنند از براى زوجات خود بتمتع آنها بعد از وفات ايشان در مسكن و انفاق و كسوه تا مدت يك سال اين حكم در اول اسلام بود و بعد از آن منسوخ شد بقوله أَرْبَعَةَ أَشْهُرٍ وَعَشْراً و اين اگر چه متقدم است در تلاوت اما متأخر است از آيهء مذكوره در نزول و وجوب وصيت بانفاق زوجات منسوخ شده بتوريث ايشان ربع ميراث ازواج را با عدم ولد و ثمن آن را با ولد و حكم اسكان نيز منسوخ است و نزد ما وصيت جايز است براى ازواج و اگر چه واجب نيست چه وصيت از براى وارث جايز است باتفاق اماميه چنان كه در ما تقدم مذكور شد * ( فَإِنْ خَرَجْنَ ) * پس اگر بيرون روند بطوع خود از منزل ازواج قبل از يك سال يا بعد از آن چه سكنى بر ايشان واجب نيست * ( فَلا جُناحَ عَلَيْكُمْ ) * پس هيچ گناهى نيست مر شما را اى اولياى شوهر يا اى ائمهء شرع * ( فِي ما فَعَلْنَ ) * در آنچه كنند ايشان * ( فِي أَنْفُسِهِنَّ ) * در نفسهاى خود از زينت و طلب شوهر * ( مِنْ مَعْرُوفٍ ) * از آنچه بر وفق شرع باشد يعنى زينت و طلب شوهر بعد از انقضاء عده كنند * ( وَاللَّه عَزِيزٌ ) * و خداى غالب است انتقام كشد از هر كه مخالفت حكم وى كند * ( حَكِيمٌ ) * صوابكار است در آنچه فرمايد از مصالح عباد از ابن زيد مرويست كه چون حق سبحانه آيهء متعه فرستاد بعضى مردمان به گمان اينكه تبرع باشد نه واجب ترك آن ميكردند و اعطاى متعه نمى كردند حق سبحانه به جهت تاكيد حكم متعه تكرار آن فرموده بقوله * ( وَلِلْمُطَلَّقاتِ ) * و زنان طلاق داده شده را كه مس كرده باشيد * ( مَتاعٌ ) * متعه است كه به آن برخوردار شوند * ( بِالْمَعْرُوفِ ) * بطريق نيكويى و توسط در افراط و تفريط با ملاحظهء احوال زوج در غنا و فقر و توسط * ( حَقًّا ) * واجب و سزاوار گردانيده\r\n","description":"","footnote":"","page_name":" 49 ","page_number":49},
  {"content":"\r\nاست حق تعالى اين حكم را سزاوار گردانيدنى يعنى واجب ساخته * ( عَلَى الْمُتَّقِينَ ) * بر پرهيزكاران مراد متقيانند از شرك يعنى همهء مسلمانان يا مراد مؤمنانيند كه از معاصى اجتناب ميكنند به جهت خوف عتاب چه ايشانند كه انقياد اوامر و نواهى مينمايند نه غير ايشان و گويند مراد بمتاع نفقهء عدهء رجعية است پس تكرار نباشد * ( كَذلِكَ ) * هم چنان كه احكام طلاق وعده بيان كرد * ( يُبَيِّنُ اللَّه ) * روشن ميگرداند خدا * ( لَكُمْ ) * براى شما * ( آياتِه ) * دلايل و احكام خود را كه در معاش و معاد محتاج آنيد * ( لَعَلَّكُمْ تَعْقِلُونَ ) * شايد\r\nكه شما عقول خود را در تفكر در آن و قبول آن كار فرمائيد و اطاعت آن كنيد و اين وعد است به آنكه جميع احكام شرع را كه سبب صلاح دنيوى و اخرويست ببندگان اعلام خواهد نمود پس انجاز اين وعده نمود و بآيهء الْيَوْمَ أَكْمَلْتُ لَكُمْ دِينَكُمْ از آن اخبار فرمود بدانكه نزد سعيد بن مسيب اين آيه منسوخ است بقوله فَنِصْفُ ما فَرَضْتُمْ و نزد ما آنست كه اين آيه مخصوص است به آيه فنصف ما فرضتم يعنى متاع در اين آيه مخصوص است به نصف مهر گاهى كه متحقق شود كه آيهء فَنِصْفُ ما فَرَضْتُمْ بعد از اين آيه نازل شده باشد و اگر عكس باشد پس ناسخ اين خواهد بود زيرا كه نزد ما متعه واجب نيست مگر براى مطلقه كه مدخول بها و مفروضة المهر نباشد و اما مدخول بها را مهر المثل است و اگر مفروضة المهر و غير مدخول بها باشد او را نصفى مهر ميرسد و اگر مفروضة المهر مدخول بها باشد او را تمام مهر است و هيچ يك را متعه نيست پس آيه مخصص باشد و چون حق سبحانه در اين آيه فرموده كه يُبَيِّنُ آياتِه لِلنَّاسِ در عقب اين بيان آيتى از آيات خود ميفرمايد كه * ( أَ لَمْ تَرَ ) * استفهام براى تعجب و تقرير است مر كسى را كه استماع كرده باشد از بنى اسرائيل و ارباب تواريخ اين قصه را كه مذكور خواهد شد و اگر خطاب به كسى باشد كه آن را نديده و نشنيده باشد بر سبيل تعجب خواهد بود پس معنى آنست كه آيا نديده اى اى بيننده يعنى البته ديده و دانسته و يا به نظر تعجب نگاه كن * ( إِلَى الَّذِينَ خَرَجُوا ) * به حال آنان كه بيرون رفتند * ( مِنْ دِيارِهِمْ ) * از منزلها و سراهاى خود * ( وَهُمْ أُلُوفٌ ) * و حال آنكه ايشان هزاران بودند * ( حَذَرَ الْمَوْتِ ) * به جهت احتراز كردن از مرگ ابن زيد گفته كه الوف بمعنى متالفونست جمع الف چون قاعد و قعود يعنى بر وجه الفت و ايتلاف از آن ديه بيرون رفتند نه بر سبيل تباغض و اجماع اهل تفسير آنست كه جمع الف است و بيشتر مفسران برانند كه اينها اهل داوردان بودند كه قريه ايست در حوالى واسط و نزد بعضى اهل واسط بودند كه طاعون در ميان ايشان بديد آمد بعضى جلاى وطن كردند و اكثر از منازل خود بيرون رفتند آنها كه از ديار خود بيرون رفتند بسلامت\r\n","description":"","footnote":"","page_name":" 50 ","page_number":50},
  {"content":"\r\nماندند و يكى از ايشان فوت نشد و آنها كه در شهر ماندند اغلب ايشان بمردند چون طاعون مرتفع گشت آنها كه جلاى وطن كرده بودند بيامدند و در ديار خود ساكن گشتند و همه اتفاق كردند كه اگر بعد از اين طاعون معاودت كند همه از شهر بيرون روند تا آسيبى بايشان نرسد قضا را سال ديگر طاعون عود كرد همه اهل ديه كه بروايت عطاى خراسانى سه هزار بودند و بقول مقاتل و كلبى هشت هزار و نزد ابن روق ده هزار و پيش سدى سى هزار و نزد ابن عباس و ابن جريح چهل هزار و صيغهء فعول كه بر ما زاد عشره اطلاق ميكنند مقتضى آنست كه از ده هزار متجاوز بوده‌اند و بقول عطا و ابن جريح هفتاد هزار از آن ديه بيرون رفتند به جهت حذر از موت و آن چنان بهيئة مجموعى ميرفتند تا در واديى كه ميان دو كوه فرود آمدند * ( فَقالَ لَهُمُ اللَّه ) * پس گفت مر ايشان را خداى * ( مُوتُوا ) * بميريد پس بمردند كقوله كن فيكون مراد آنست كه بامر و مشيت حق سبحانه مردند نه بواسطهء علتى و در معالم آورده كه حق سبحانه دو فرشته را فرستاد تا يكى از اعلاى وادى و ديگرى از اسفل آن ندا كردند كه بميريد همه بيكبار مردند تا جميع چهار پايان و بنا بر اين اسناد اماتة به خدا به جهت تخويف و تهويل است و باعتبار سببيت القصه مردم از اطراف و جوانب بدفن ايشان آمده عاجز گشتند و آخر الامر ديوارى در گرداگرد ايشان كشيدند و از آنجا درگذشتند و حكمت در اماتة آن بود كه بدانند كه فرار از قضاى الهى فايده نميدهد و چون مدتى بگذشت و همه گوشت و پوست ايشان خاك شد و از ايشان جز استخوان نماند * ( ثُمَّ أَحْياهُمْ ) * بعد از آن زنده گردانيد حقتعالى ايشان را و اين صورت بر آن وجه بود كه حزقيل بن يوزا كه ثالث خلفاى موسى ( ع ) بود چه خليفه اول او يوشع بن نون بود و از پس او كالب بن يوحنا و از عقب او حزقيل\r\nبر آن موضع گذر كرد و آن توده هاى استخوان را بديد توقف فرمود و در آنها تفكر ميكرد حق سبحانه بوى وحى فرستاد كه اى حزقيل ميخواهى آيتى به تو نمايم كه مرده را چگونه زنده ميكنم گفت نعم يا رب خطاب آمد كه فلان كلمه بگوى تا ايشان را زنده گردانم حزقيل آن كلمه را بر زبان راند و گفت الهى چنان كه اثر هيبت بديشان نمودى نظر رحمت بر ايشان فكن فى الحال بقدرت ذو الجلال استخوانها از يكديگر جدا شده گوشت و پوست بر آنها ظاهر شد و همه زنده شده برخواستند و ميگفتند ( سبحانك اللهم و بحمدك لا إله الا انت ) و گويند ايشان بدعاى شمعون كه از انبياء بنى اسرائيل بود زنده شدند و نزد بعضى ذا الكفل بوده و قول اول اكثر و اشهر است * ( إِنَّ اللَّه ) * بدرستى كه خداى * ( لَذُو فَضْلٍ ) * هر آينه خداوند تفضل و رحمت است * ( عَلَى النَّاسِ ) * بر همهء مردمان چه اين مرده ها را زنده گردانيد تا از آن اعتبار گيرند و متيقن شوند بر حشر\r\n","description":"","footnote":"","page_name":" 51 ","page_number":51},
  {"content":"\r\nاجساد در روز معاد و اين قصه را بر شما خواند تا از آن استبصار نمائيد * ( وَلكِنَّ أَكْثَرَ النَّاسِ ) * و ليكن بيشتر مردمان هم چنان كه بايد * ( لا يَشْكُرُونَ ) * سپاس دارى نميكنند خصوصا بنى اسرائيل كه چنين معجزه ديدند و منقاد امر خدا نشدند و ميتواند بود كه مراد بشكر اعتبار و استبصار باشد و از ضحاك و مقاتل مرويست كه حق سبحانه جهاد را بر اين جماعت واجب گردانيد ايشان از آن فرار نمودند اثرى از قهر الهى بايشان رسيد همه هلاك شدند و تفصيل اين قضيه بر اين وجه نقل كرده‌اند كه پادشاهى از پادشاهان بنى اسرائيل عساكر خود را امر كرد كه بقتال عدو بيرون روند و چون بيرون رفتند و نزديك بحدود دشمن رسيدند از موت كراهت داشته از حرب متقاعد شدند و گفتند در اين ناحيه و با و طاعون پيدا شده تا و با منقطع نمىشود ما بمقاتله دشمن نميرويم و آغاز قتال نميكنيم حق تعالى به جهت اين اكثر ايشان را بى علتى و مرضى هلاك گردانيد چون پادشاه ملاحظهء اين حال كرد گفت ( اللهم رب يعقوب و إله موسى قد ترى معصية عبادك فارهم آية فى انفسهم حتى يعملوا انهم لا يستطيعون الفرار منك ) اى خداى يعقوب و موسى نافرمانى بندگان خود را مشاهد ميكنى پس بنما بايشان آيتى در نفسهاى ايشان تا بدانند كه استطاعت ندارند كه از تو فرار كنند حق سبحانه همهء ايشان را با دواب بميراند و مدت هشت روز اجساد ايشان آنجا افتاده بود تا منتفخ شدند پس مردمان از اين خبر يافته بيامدند تا ايشان را دفن كنند از كثرت اجساد ايشان عاجز شدند پس خطيره بر ايشان بنا كردند تا سباع ايشان را نتوانند خورد و بعد از چند گاه اعضاى ايشان از يكديگر ريخته شد و همين استخوان از ايشان باقى ماند اتفاقا روزى گذار حزقيل آنجا افتاد ايشان را بديد دعا كرد ايشان زنده شدند و گويند كه ايشان قوم حزقيل بودند كه به جهت شآمت معاصى هلاك شدند و بعد از هشت روز حزقيل بر حال ايشان اطلاع يافته ايشان را مرده ديد بر ايشان بگريست و گفت\r\nيا رب كنت فى قوم يحمدونك و يقدسونك و يسجونك فبقيت وحيد الا قوم لى\r\nبار خدايا من در ميان جمعى بودم كه تحميد و تسبيح و تقديس تو ميكردند اكنون تنها مانده‌ام حق سبحانه به او وحى كرد كه دعا كن تا ايشان را زنده كنم حزقيل دعا فرمود ايشان زنده شدند و زرارة بن اعين از ابى جعفر ( ع ) پرسيد كه اين جماعت كه حق سبحانه در حق ايشان فرموده كه\r\nفقال لهم اللَّه موتوا ثم احياهم\r\nبعد از حياة همين قدر زنده بودند كه مردمان ايشان را ديدند و بحياة ايشان عارف شدند و يا زمان متطاول زندگى يافتند فرمود حق تعالى ايشان را به دنيا رد فرمود تا آنكه در خانهاى خود ساكن شدند و اكل و شرب كردند و نكاح نمودند و بصنايغ خود مشغول شدند و بعد از آن هر يك باجل مقدر خود فوت شدند آيه دليل است بر صحة رجعت پس تعجبى نباشد از آنكه حق سبحانه در آخر الزمان بمعجز صاحب الزمان عليه صلوات الرحمن جمعى\r\n","description":"","footnote":"","page_name":" 52 ","page_number":52},
  {"content":"\r\nرا زنده گرداند و كريمهء نَحْشُرُ مِنْ كُلِّ أُمَّةٍ فَوْجاً مِمَّنْ يُكَذِّبُ بِآياتِنا فَهُمْ يُوزَعُونَ اشاره به اين است چه اگر مراد روز قيامت ميبود نَحْشُرُهُمْ جَمِيعاً ميفرمود كما قال وَيَوْمَ نَحْشُرُهُمْ جَمِيعاً الاية و از صادق ( ع ) پرسيدند كه خداى تعالى برجعت كرا زنده كند فرمود كه\r\nمن محض الايمان محضا\r\nاو محض الكفر محضا آن كس را كه مؤمن خالص باشد يا كافر خالص اما مؤمن خالص را تا انتقام كشد از آنكه او را طعنه زده باشد و اما كافر را تا معاينه ببيند آنچه منكر آن بوده و از حضرت رسالت ( ص ) مرويست كه\r\nسيكون فى امتى ما كان فى بنى اسرائيل حذوا النعل بالنعل و القذة بالقذة\r\nيعنى زود باشد كه در امة من پيدا شود آنچه در ميان بنى اسرائيل سانح شد مانند انطباق نعل به نعل و تساوى پر تير پرتير و چون در بنى اسرائيل رجعت متحقق شده چنان كه مذكور شد پس در اين امت نيز خواهد بود و در انوار گفته كه فايده ذكر قصه مذكوره تشجيع اهل اسلام است بر جهاد و بر تعريض شهادت و حث ايشان بر توكل و استسلام قضا و لهذا در عقب اين امر بقتال نموده مىفرمايد كه * ( وَقاتِلُوا ) * و كار زار كنيد * ( فِي سَبِيلِ اللَّه ) * در راه خدا براى آشكارا كردن دين اسلام بدون جبن و خوف فوت چه فرار از موت غير مخلص است و مقدر لا محالة واقع خواهد شد پس بدل قوى مرتكب جهاد شويد كه اگر فوت شويد بر وفق قضا و قدر خواهد بود و فرار از آن از قبيل محال و مع ذلك بدرجهء شهادت خواهيد رسيد و اگر نه بنصرت و فتح و ثواب اخروى مشرف نخواهيد شد * ( وَاعْلَمُوا أَنَّ اللَّه ) * و بدانيد كه خداى * ( سَمِيعٌ ) * شنواست قول متخلفان را از جهاد كه با عذار ناپسنديده تمسك مىنمايند و آن چه سابقان ميگويند از قولى كه مرغب مردانست در قتال * ( عَلِيمٌ ) * داناست بضماير مخلفان و سابقان و همهء اعمال ايشان را بر وفق نيات ايشان سزا و جزا خواهد داد و نزد بعضى اين خطاب با آن قوم است كه چون از جهاد بگريختند ايشان را بميرانيد و زنده گردانيد و بنا بر اين مقول قول محذوف خواهد بود و تقدير اين كه ( و قيل لهم قاتلوا ) و چون حق سبحانه حث بندگان فرمود بجهاد و اين از اعمال بدنيه است كه با آن شايبهء ماليه است از اين جهت بطريق تلطف در استدعا باعمال بر و انفاق در سبيل خير فرمود كه * ( مَنْ ذَا الَّذِي يُقْرِضُ اللَّه ) * من استفهاميه مرفوع المحل است بابتدا و اذا خبر آن و الذى صفت آن يا بدل آن يعنى كيست آن كس كه بخلوص نيت قرض دهد خداى را يعنى بندگان درماندهء او را وام دهد به قصد ثواب از خدا * ( قَرْضاً حَسَناً ) * وام دادنى نيكو يعنى در حين طلب قرض از او بلا تعلل و تأخير قرض دهد يا منت ننهد يا طالب عوض نباشد و يا آن را مقرون سازد باخلاص و طيب نفس و در حديث صحيح ثابت شده كه ثواب قرض دادن\r\n","description":"","footnote":"","page_name":" 53 ","page_number":53},
  {"content":"\r\nهيجده است و ثواب صدقه ده و بنا بر اين مضاف در كلام محذوفست اى ( يقرض عباد اللَّه ) و گويند كه اين جا احتياج بحذف و اضمار نيست بلكه مراد از اقراض حقتعالى مثل است در تقديم عملى كه مطلوب به آن ثواب او باشد يعنى هر كه عمل خيرى كند به قصد ثواب از خداى و نزد بعضى مراد از اقراض صدقه است پس تشبيه صدقه نموده در لزوم جزا بوام كه اعطاى عوض در آن لازم است و قرض حسن بر اين تقدير آنست كه خالص براى خدا دهد يا از مال حلال تصدق نمايد و گويند قرض حسن آنست كه مجاهده كند در نفس خود و انفاق نمايد در راه خدا * ( فَيُضاعِفَه ) * پس مضاعف گرداند خدا و زياده بر زياده سازد اجر آن را * ( اللَّه ) * براى او * ( أَضْعافاً كَثِيرَةً ) * ضعفهاى بسيار و عاصم فيضاعفه بنصب خوانده كه جواب استفهام باشد حمل بر معنى چه من ذا الذى در معنى ( أ يقرض اللَّه احدا فيضاعفه ) است يعنى آيا قرض ميدهد خداى را يكى از ايشان تا حق سبحانه جزاى آن را براى او زياده گرداند باضعاف مضاعفه كه از غايت كثرت هيچ كدام علم بتقدير و كنه آن نداشته باشيد مگر خدا چه ابهام موجب تصور عدم احصاى اضعاف آنست پس اخراج آن در صورت مغالبه از براى مبالغه است و اضعاف جمع ضعف است و نصب آن بر حال است از ضمير منصوب يا مفعول ثانى است بجهة آنكه مضاعفه متضمن معنى تصيير است و يا مصدرست بر آنكه ضعف اسم مصدر باشد و جمع آن به جهت تنويع از سفيان ثورى مرويست كه چون آيهء مَنْ جاءَ بِالْحَسَنَةِ فَلَه عَشْرُ أَمْثالِها نازل شد رسول خدا ( ص ) فرمود رب زد لامتى بار خدايا ثواب آن را بيفزاى براى امت من حق سبحانه اين آيه فرستاد كه * ( مَنْ ذَا الَّذِي يُقْرِضُ اللَّه قَرْضاً حَسَناً ) * فرمود بار خدايا ثواب آن را بيفزاى حق سبحانه آيه فرستاد كه مَثَلُ الَّذِينَ يُنْفِقُونَ أَمْوالَهُمْ فِي سَبِيلِ اللَّه كَمَثَلِ حَبَّةٍ الايه فرمود كه برين نيز زياده فرما حق سبحانه آيه\r\nفرستاد كه إِنَّما يُوَفَّى الصَّابِرُونَ أَجْرَهُمْ بِغَيْرِ حِسابٍ و از صادق ( ع ) نيز مرويست كه\r\nلما نزلت هذه الاية مَنْ جاءَ بِالْحَسَنَةِ فَلَه خَيْرٌ مِنْها ) * قال رسول اللَّه ( ص ) رب زدنى فانزل اللَّه * ( مَنْ ذَا الَّذِي يُقْرِضُ اللَّه قَرْضاً حَسَناً فَيُضاعِفَه لَه أَضْعافاً كَثِيرَةً ) * و الكثير عند اللَّه لا يحصى\r\nآورده‌اند كه چون آيهء مذكوره فرود آمد يهود بطعنه گفتند كه مگر خدا چيزى ندارد كه از ما چيز ميطلبد حق تعالى بر وجه تهديد در باره ايشان آيه فرستاد كه لَقَدْ سَمِعَ اللَّه قَوْلَ الَّذِينَ قالُوا إِنَّ اللَّه فَقِيرٌ وَنَحْنُ أَغْنِياءُ و چون مسلمانان بوعدهء حقتعالى واثق بودند در معامله اين قرض مبادرت نمودند اول ابو دحداح انصارى ( ص ) كه اسم او عمرو بن دحداح بود پيش آمد و گفت يا رسول اللَّه ( ص ) خداى تعالى چرا قرض ميطلبد حضرت فرمود ميخواهد تا شما را بواسطه آن ببهشت برد ابو دحداح گفت يا رسول اللَّه مراد و خرماستانست يكى بالاى مدينه و ديگرى در پائين آن و جز آن هيچ ندارم هر دو را قرض دادم به خدا فرمود كه يكى به قرض بده و ديگرى براى معيشت و عيال و اطفال بگذار گفت يا رسول اللَّه\r\n","description":"","footnote":"","page_name":" 54 ","page_number":54},
  {"content":"\r\nچون چنين مىفرمايى بهترين آن را كه جنيه نام دارد و ششصد درخت خرما در آن مغروس است و محاط عليه است قرض دادم سيد عالم ( ص ) فرمود كه من ضامن شدم كه حق سبحانه دو چندان در رياض جنت به تو ارزانى دارد گفت يا رسول اللَّه به شرط آنكه فرزندان من و مادر ايشان با من باشند حضرت فرمود كه آرى چنين باشد پس دست مبارك رسول ( ص ) بگرفت و جنيه را در راه حق سبحانه صدقه كرد و فى الحال بدر خرماستان آمد و مادر فرزندان را گفت كه يا ام الدحداح اين حديقه را صدقه كردم به شرط آنكه در بهشت دو چندان بستانم و تو و كودكان با من باشيد و اين بيتها انشا كرد\r\n\r\nهداك ربى سبيل الرشاد\r\nالى سبيل الخير و السداد\r\n\r\n\r\nبيتى من الحائط بالواد\r\nاقرضه اللَّه على اعتماد\r\n\r\n\r\nبالطوع لا منا و لا ارتداد\r\nالارجاء الضعف فى المعاد\r\n\r\n\r\nفارتحلى بالنسف و الاولاد\r\nو البر لا شك فخير الزاد\r\n\r\n\r\nقدمه المرء الى المعاد\r\n\r\nام الدحداح گفت خوش سودى است و نيكو معامله تبارك اللَّه فيما اشتريت و حضرت رسالت ( ص ) دربارهء او فرمود كه\r\nكم من عذق و داح و دار الفياح فى الجنة لابى الدحداح\r\nبسا درخت بزرگ و سراى فراخ كه در بهشت ابو الدحداح را خواهد بود * ( وَاللَّه يَقْبِضُ ) * و خدا فرا ميگيرد و تنگ ميگيرد روزى را بر بعضى بر طبق حكمت * ( وَيَبْصُطُ ) * و گشاده ميگرداند رزق را بر جمعى بر وفق مصلحت * ( وَإِلَيْه ) * و بسوى حق يعنى بپاداش او * ( تُرْجَعُونَ ) * باز گردانيده خواهد شد تا آنكه هر يك شما را فرا خور كردار پاداش دهد و چون تقتير و توسيع رزق مقتضاى حكمة است پس بخل مورزيد به آنچه توسيع آن نموده بر شما تا حال شما بقتير مبدل نگردد و بر آنچه تقتير فرمود صابر و شاكر باشيد تا بتوسيع منقلب شود چه حكمت مقتضى آنست و در قبض و بسط دو وجه ديگر گفته‌اند يكى آنكه قبض صدقات مىكند و بسط جزا مينمايد بر آن در عاجل يا اجل يا در هر دو و اين قول اصم و زجاج است و يا قبض رزق مىكند بموت كسى و بسط آن ميفرمايد بر وارث آن و در بحر الحقايق آورده كه فرا ميگيرد از اغنيا تا دانند كه ستاننده اوست و منت بر فقرا ننهد و بسط مىكند بر فقرا تا آن را از حق بينند و منت اغنيا نكشند قابض اوست تا ديده شهود اغنيا جز او نه بيند باسط او است تا بصر بصيرت فقرا جزوى مشاهده نكند عارفى چنين فرموده كه يكى را بقبض در زندان خودى گرفتار گرداند و يكى را ببسط از خودى رهانيده به خود متوجه سازد يكى اهل فقر و سلوك گفته كه الهى هر گاه به خود نگرم گويم از من زار و نزارتر كيست و چون به تو نگرم گويم كه از تو بزرگوارتر كيست مرويست كه بعد از نزول اين آيه حضرت رسالت ( ص ) فرمود كه حق سبحانه روز قيامت با بعضى بندگان گويد ( عبدى استطعمتك فلم تطعمنى ) اى بندهء من من از تو طعام خواستم ندادى ( و استسقيتك فلم تسقنى )\r\n","description":"","footnote":"","page_name":" 55 ","page_number":55},
  {"content":"\r\nو از تو شراب طلبيدم ندادى و از تو جامه طلب كردم امتناع نمودى بنده گويد بار خدايا اين كى بود و چگونه بود گويد فلان بندهء گرسنه از تو طعام خواست ندادى و فلان برهنه از تو جامه خواست او را محروم گردانيدى\r\nفلا منعتك اليوم فضلى كما منعته\r\nپس من امروز فضل خود را از تو باز گيرم چنان كه تو از او باز گرفتى پس حق سبحانه يد سائل را بيد خود تمثيل كرد تا معلوم شود كه هر چه بدرويش دهند همانست كه به او سبحانه داده‌اند و در جايى ديگر فرموده كه أَ لَمْ يَعْلَمُوا أَنَّ اللَّه هُوَ يَقْبَلُ التَّوْبَةَ عَنْ عِبادِه وَيَأْخُذُ الصَّدَقاتِ و مرويست كه حق سبحانه خطاب فرمود بداود ( ع ) كه يا داود\r\nاذا وجدتنى على بابك ما تصنع بى\r\nاى داود اگر مرا بر در خانه خود يا بى به من چه كنى گفت\r\nيا رب مالى طاقة لجوابك\r\nمرا طاقت جواب تو نيست فرمود\r\nان الفقراء نوابى فاصنع بهم ما تصنع بى\r\nدرويشان نايب مناب منند پس هر چه در حق من خواهى كرد دربارهء ايشان بتقديم رسان و در حديث صحيح آمده كه امام زين العابدين ( ع ) نزد صدقه دست خود را ميبوسيد وجه اين را از او پرسيدند فرمود\r\nانها تقع فى يد اللَّه قبل ان تقع فى يد السائل\r\nدست متصدق واقع مىشود در دست خدا پيش از آنكه در دست سائل واقع شود از ابى عبد اللَّه ( ع ) مرويست كه حق تعالى ميفرمايد كه\r\nما من شيء الا و قد وكلت من يقبضه غيرى الا الصدقة فانى اتلقفها بيدى تلقفا حتى ان الرجل ليتصدق بتمرة او بشق تمرة فاربتها كما يربى الرجل فلوه و فصيله فيلقاني يوم القيمة و هى مثل جبل احد\r\nيعنى هيچ چيزى نيست مگر غير خود را بر قبض آن وكيل كرده‌ام الا صدقه كه من بدست خود قبض آن ميكنم تا آنكه مردى يا زنى بخرمايى يا بينم خرما صدقه كند من آن را فرا گيرم و آن را پرورش دهم هم چنان كه شخصى كرهء اسبى يا بچهء شترى را پرورد و چون متصدق آن در روز قيامت به من رسد آن را مثل كوه احد بيند و در اينجا عظم و فضيلت قرض دادن معلوم مىشود چه در حديث وارد شده كه حضرت رسالت ( ص ) فرموده كه\r\nرأيت مكتوبا على باب الجنة الصدقه بعشرة و القرض بثمانية عشر\r\nيعنى در شب معراج بر در بهشت نوشته ديدم كه صدقه را يكى ده عوض است و قرض را يكى هيجده سبب اين را از جبرئيل ( ع ) پرسيدم گفت صدقه مستلزم حاجت متصدق عليه نيست بخلاف قرض خواستن كه منحصر است در احتياج فحينئذ بعضى صدقه هست كه به مستحق نرسد بخلاف قرض كه به مستحق ميرسد پس قرض از صدقه فاضلتر مىباشد ابو هريره از رسول ( ص ) روايت كند كه هر كه چيزى را به قرض ببرادر مسلمان دهد حق سبحانه بهر درمى به وزن كوه احد و طور سينا در نامهء عمل او ثبت فرمايد بدانكه چون حق سبحانه ذكر جهاد فرمود و بيان آنچه معين و معادن آن است از اقراض و صدقه در عقب آن بيان قصهء مىكند كه مشهور است ميان بنى اسرائيل و متضمن تحذير است از قعود از حرب در راه خدا و مستلزم جد\r\n","description":"","footnote":"","page_name":" 56 ","page_number":56},
  {"content":"\r\nو جهد نمودن در اين باب و سد باب تقاعد و تهاون در آن ميفرمايد كه * ( أَ لَمْ تَرَ ) * آيا نديدى اى بيننده يعنى ديدى و دانستى و علم تو منتهى شد * ( إِلَى الْمَلإِ ) * بجمعى از اشراف و ارباب رأى * ( مِنْ بَنِي إِسْرائِيلَ ) * از فرزندان يعقوب ( ع ) * ( مِنْ بَعْدِ مُوسى ) * از پس وفات موسى ( ع ) ملاء اسم جماعتيست كه مجتمع شوند براى تشاور و آن را واحد نيامده مانند قوم و من اولى از براى تبعيض است و ثانيه براى ابتدا و قوله * ( إِذْ قالُوا لِنَبِيٍّ لَهُمُ ) * متعلق است بفعل مذكور يعنى نظر كن و تفكر نمايد در حال بمضى بزرگان و اصحاب و اشراف و ارباب تشاور از بنى اسرائيل كه بعد از وفات موسى ( ع ) بودند در وقتى كه گفتند مر پيغمبرى را كه مر ايشان را بود و آن يوشع بن نون بن افرائيم بن يوسف بن يعقوب بود يا شمعون بن صفيه از اولاد لاوى از اولاد يعقوب و بقول اصح اشموئيل بود كه به عربى بمعنى اسماعيل است و اينقول اكثر مفسران است مروى از ابى جعفر ( ع ) حقتعالى او را بعد از اليسع ببنى اسرائيل فرستاد چنان كه تفصيل اين بيايد و بر هر تقدير پيغمبر خود را گفتند كه به حكم خداى * ( ابْعَثْ لَنا ) * بر انگيز براى ما يعنى تعيين ركن براى ما * ( مَلِكاً ) * پادشاهى تا باعانت او * ( نُقاتِلْ ) * كارزار كنيم * ( فِي سَبِيلِ اللَّه ) * در راه خدا با جالوت و قوم او از وهب و سدى روايتست كه سبب سؤال ايشان آن بود كه چون موسى ( ع ) بجوار رحمت ايزدى پيوست يوشع بن نون را در ميان قوم خود خليفه گردانيده بود تا حدود تورية و احكام آن را محافظت كند و نگذارد كه فتورى و قصورى در آن راه يابد و چون وفات او نزديك رسيد كالب را خليفهء خود ساخت و وصيت موسى را به او كرد و اخذ عهود و مواثيق از او نمود كه در ترويج دين متقاعد نشود و تهاون نورزد پس بر طريقه يوشع عمل مينمود تا وقت رد وديعة روح او برسيد حق سبحانه در عقب او حزقيل را بپيغمبرى فرستاد و در عهد او بنى اسرائيل احداث بدع نمودند و عهود حقتعالى فراموش كردند و بت پرست شدند حقتعالى الياس را بپيغمبرى بدايشان فرستاد و هر كدام از اين پيغمبران كه بايشان مبعوث ميشدند تجديد شرع موسى و اقامة احكام تورية ميكردند و از عقب الياس اليسع بر ايشان مبعوث گشت و چون او نيز متوفى گشت فساد در بنى اسرائيل ظاهر شد و ايشان را دشمنى بديد آمد او را بلشاشاد گفتندى و اينها از جملهء قوم جالوت بودند و از عمالقهء بقيهء عاد و ساحل بحر روم تا بمصر و فلسطين بتحت تصرف خود در آوردند و بر بنى اسرائيل مستولى شدند و ايشان را ميكشتند و اسير مىكردند تا آنكه چهار صد و چهل كس از بزرگان و پادشاه زادگان بنى اسرائيل را اسير كردند و جزيه بر بنى اسرائيل نهادند و تورية از ايشان بستدند و بنى اسرائيل بجهة اين مشقت بسيارى كشيدند و پيغمبرى\r\n","description":"","footnote":"","page_name":" 57 ","page_number":57},
  {"content":"\r\nنداشتند كه تدبير كار ايشان كند و از خدا در ميخواستند تا پيغمبرى بدايشان فرستد و اسباط همه هلاك شده بودند و هيچكس از ايشان نمانده بود مگر زنى آبستن او را در خانه محبوس كردند و محافظت او ميكردند تا مبادا دخترى آرد و او را پنهان كند و پسرى اجنبى به خود نسبت دهد و گويد اين را متولد ساخته‌ام و زن پيوسته از خداى خود در ميخواست كه او را پسرى ارزانى فرمايد حقتعالى اجابت دعاى آن زن كرده\r\nپسرى به او كرامت فرمود او را اشموئيل نام نهادند و گفت سمع اللَّه دعائى خدا دعاى مرا اجابت فرمود و چون از مادر متولد شد خداى را تكبير گفت و چون در دامن مادر تربيت يافته به حد تميز رسيد مادر او را در بيت المقدس بپيرى سپرد كه از جملهء علماى بنى اسرائيل بود تا او را تعليم آداب و علوم مينمود و احكام شرع را به او مىآموخت چون بالغ شد حقتعالى خواست تا او را پيغمبرى دهد جبرئيل او را به او از پير ندا كرد اشموئيل از خواب برجست و بپير گفت تو مرا ندا كردى گفت نه اما چون بخواب رفت ديگر باره او را آواز داد اشمئيل گفت اى پدر بزرگوار تو مرا آواز كردى گفت نه اما مترس كه خير است و اگر ديگر آوازى شنوى جواب مده نوبت سيم كه بنداى جبرئيل بيدار گشت جبرئيل بر او ظاهر شد و گفت منم جبرئيل حق سبحانه ترا پيغمبرى كرامت فرمود برخيز و پيغام خدا بگذار و تبليغ رسالت خود كن به اين قوم او برخاست و پير را از اين صورت خبر داد پير گفت آنچه حقتعالى ترا به آن امر نموده امتثال كن وى بميان قوم آمد و اظهار دعوت كرد وى را باور نداشتند و گفتند هنوز حقتعالى نبوت به تو نداده و تو در اين امر تعجيل ميكنى اگر در اين دعوى صادقى ما از تو طلب آية نبوت مىكنيم كه از خداى درخواهى تا براى ما پادشاهى تعيين كند كه ما باستظهار او با دشمن خود قتال كنيم و در آن وقت قوام كار بنى اسرائيل بر ملوك بود و جهاد مفوض بپادشاه و پيغمبران روزگار مشير و مرشد و مؤيد پادشاه بودندى بوحى خدا القصه از اشموئيل استدعاى حاكمى كردند كه بمدد او جهاد توانند كرد * ( قالَ ) * گفت آن پيغمبر بر سبيل استمزاح حرص ايشان بر جهاد * ( هَلْ عَسَيْتُمْ ) * آيا هيچ شايد و متوقع باشد از شما * ( إِنْ كُتِبَ ) * اگر فرض كرده شود * ( عَلَيْكُمُ الْقِتالُ ) * بر شما كارزار كردن با دشمنان * ( أَلَّا تُقاتِلُوا ) * آنكه كارزار نكنيد اين خبر عيسى است و شرطيه جملهء معترضه و ادخال اهل بر فعل توقع بطريق استفهام از آنچه متوقع بود نزد آن پيغمبر بجهة تقرير و تثبيت آنست بنى اسرائيل بعد از استماع اين قول از اشموئيل * ( قالُوا ) * گفتند در جواب او كه * ( وَما لَنا ) * و چيست ما را يعنى غرضى باشد ما را * ( أَلَّا نُقاتِلَ ) * آنكه مقاتله نكنيم * ( فِي سَبِيلِ اللَّه ) * در راه خداى تبارك و تعالى * ( وَقَدْ أُخْرِجْنا مِنْ\r\n","description":"","footnote":"","page_name":" 58 ","page_number":58},
  {"content":"\r\n* ( دِيارِنا ) * و حال آنكه بيرون كرده شده‌ايم از مواضع و مساكن خود * ( وَأَبْنائِنا ) * و از پسران خود يعنى ما را مهجور ساخته‌اند از ايشان چه جالوت و اعوان او از ابناى او ملوك ايشان چهارصد و چهل تن گرفته بودند چنان كه گذشت و چندين گروه را از منازل ايشان بيرون كرده و بدين سبب بنى اسرائيل در مباشرت حرب مبالغه داشتند * ( فَلَمَّا كُتِبَ ) * پس آن هنگام كه نوشته شد و فرض گشت * ( عَلَيْهِمُ الْقِتالُ ) * بر ايشان كارزار كردن با اعادى دين * ( تَوَلَّوْا ) * بر گشتند و از فرمان بردارى ابا كردند * ( إِلَّا قَلِيلًا مِنْهُمْ ) * مگر اندكى از ايشان كه سيصد و سيزده بودند بعدد اهل بدر * ( وَاللَّه عَلِيمٌ ) * و خداى تعالى دانا است * ( بِالظَّالِمِينَ ) * بستمكاران كه از جهاد تخلف ورزيدند اين وعيد ايشانست بر ظلم ايشان در ترك جهاد و اين جماعت قليل كه از جهاد تخلف ننمودند آنها بودند كه از جويى كه مذكور خواهد شد آب نخوردند و اكتفاء بغرفهء از آن كردند و از آن عبور كردند و در برابر دشمن صف قتال كشيدند و بر ايشان مظفر شدند القصه چون اشموئيل بر ايشان حجة گرفت و ايشان بر سبيل تأكيد جوابدادند كه تو تعيين پادشاهى كن تا ما كمر مجاهده بر ميان بسته آنچه امكان بشريست در آن بتقديم رسانيم اشموئيل از حق سبحانه و تعالى استدعا فرمود كه ملكى براى آن قوم تعيين كند او سبحانه و تعالى ظرفى پر از روغن قدس و عصائى بوى فرستاد و فرمود كه هر كه به منزل تو آيد و اين روغن در ظرف غليان كند و چون بر سر او بريزى بر گرد سر او گردد و بر روى او فرود نيايد و اين عصا با قد وى برابر باشد پادشاهى اين قوم وى را سزاوار خواهد بود او را پادشاه بنى اسرائيل گردان اشموئيل اين خبر بقوم رسانيد هر يك از اعاظم بنى اسرائيل به خانه وى تردد و آمد\r\nو شد آغاز نمودند براى هيچ كدام روغن به جوش نيامد و عصا باقامت ايشان مساوى نشد تا روزى مردى سقا يا دباغ كه بعبرى شاول نام داشت و بسريانى سازل و به جهت طول قامت او را طالوت گفتندى به خانه اشموئيل در آمد فى الحال دهن القدس آغاز غليان كرد و عصا باقامت او برابر آمد * ( وَقالَ لَهُمْ ) * و گفت مر ايشان را يعنى بنى اسرائيل را * ( نَبِيُّهُمْ ) * پيغمبر ايشان يعنى اشموئيل * ( إِنَّ اللَّه ) * بدرستى كه خداى تعالى * ( قَدْ بَعَثَ لَكُمْ ) * بتحقيق كه بر انگيخت براى شما * ( طالُوتَ مَلِكاً ) * طالوت را پادشاه فرمان روا و در انوار گفته كه طالوت علم عبريست مانند داود اينكه گفته‌اند بر وزن فعلوتست ماخوذ از طول تعسف است و منع صرف آن دافع آنست و در بعضى تفاسير آمده كه طالوت از فرزندان ابن يامين بن يعقوب بود و گويند خر بنده بود دراز گوش او گم شد و با غلام خود طلب آن مىكرد تا گذارش بدر خانه اشموئيل\r\n","description":"","footnote":"","page_name":" 59 ","page_number":59},
  {"content":"\r\nافتاد غلام گفت اگر بنزد اين پيغمبر رويم شايد كه ما را از احوال اين حيوان خبر دهد چون طالوت بخانهء كه اشموئيل نشسته بود و وجوه اعيان بنى اسرائيل نزد او حاضر بودند داخل شد روغن در ظرف به جوش آمد طالوت بر جاى خود بنشست و خواست حديث دراز گوش آغاز كند اشموئيل در او نگريست و گفت برخيز و اين عصا را بدست گير وى برخاست و عصا را برداشت بر قد و قامت او راست آمد و گفت بيشتر آى طالوت نزد اشموئيل آمد اشموئيل آن روغن را بر سر او ريخت مانند اكليلى بر سر او ميگشت و بر روى او فرو نميآيد گفت اى طالوت برو كه تو را پادشاه اين قوم گردانيدم طالوت از روى تعجب گفت يا رسول اللَّه ( ص ) منشأ اين چيست و سبب اين چه تواند بود اشموئيل گفت حق سبحانه و تعالى مرا امر كرده كه تو را پادشاه اين قوم گردانم گفت يا نبى اللَّه بسمع شريف رسيده باشد كه من از اشراف بنى اسرائيلم گفت بلى گفت آيتى و علامتى در اين باب به من نما گفت چون به خانه خود روى پدرت آن دراز گوش كه در تجسس آنى يافته بود طالوت چون به خانه باز آمد دراز گوش را ديد كه در خانه است پس اشموئيل به بنى اسرائيل خطاب كرد كه حقتعالى طالوت را پادشاه شما گردانيد ايشان از روى استبعاد * ( قالُوا ) * گفتند در جواب اشموئيل * ( أَنَّى يَكُونُ لَه الْمُلْكُ ) * چگونه باشد و از كجا سزاوار باشد مر طالوت را پادشاهى كردن * ( عَلَيْنا ) * بر ما * ( وَنَحْنُ أَحَقُّ ) * و حال آنكه ما سزاوارتريم * ( بِالْمُلْكِ ) * بپادشاهى چه از سبط يهودائيم كه بوراثة پادشاهى داريم و مع ذلك صاحب ثروت و جاهيم پس بجهة وراثة و مكنت ما احق باشيم * ( مِنْه ) * از طالوت كه از سبط ابن يامين است و در آن سبط نه نبوتست و نه ملكة و با آنكه از سبط ملكة نيست مردى سقا است يا مكارى يا دباغ * ( وَلَمْ يُؤْتَ سَعَةً ) * و داده نشده است بسيارى و فراخى * ( مِنَ الْمالِ ) * از مال دنيا يعنى با آنكه وراثة پادشاهى ندارد و صاحب خزاين و دفاين نيز نيست تا تجهيز لشگر و تهيهء اسباب جنگ تواند كرد مرويست كه نبوة منحصر بود در اولاد لاوى ابن يعقوب كه موسى و هارون از اين سبط بودند و ملكة در اولاد يهود او اما در اولاد بنيامين نه نبوت بود و نه ملكة و طالوت از نسل بنيامين بود ازين جهت بعد از نفى پادشاهى او از حيثيت وراثة عدم ثروت او را علاوهء عدم لياقت پادشاهى او گردانيد و ندانستند كه استحقاق رياست و حكومت فرع استعداد اخلاق پسنديده و خصال جميله و فضايل جليله است كه مثمر سعادت ابديه است و معظم امر در آن باب علم است نه اموال دنيويه فانيه و لهذا اشموئيل رد قول ايشان كرده * ( قالَ ) * گفت كه * ( إِنَّ اللَّه اصْطَفاه عَلَيْكُمْ ) * بدرستى كه خداى بر\r\n","description":"","footnote":"","page_name":" 60 ","page_number":60},
  {"content":"\r\nگزيد طالوت را بر شما * ( وَزادَه ) * و افزونى داد او را * ( بَسْطَةً ) * گشادگى و بسيارى * ( فِي الْعِلْمِ ) * در دانش يعنى عارف ساخت او را بوجوه علم و حكمت خصوصا در سياست و تدبير ممالك و عساكر و حفظ نصفه و عدالت ميان رعيت و گويند مراد بعلم دانستن آداب و رسوم حروبست و يا شجاعت و بسطت و مناسب اين معنى است قوله * ( وَالْجِسْمِ ) * و ديگر بيفزود او را در تن يعنى شكل او را در كميت و\r\nكيفيت با حسن وجهى بياراست چه طالوت مردى نمايان و با جمال بود و بيك سر و گردن از اهل زمان خود بلندتر مىنمود * ( وَاللَّه ) * و خداى كه مالك الملك على الاطلاق است * ( يُؤْتِي مُلْكَه ) * ميدهد ملك خود را * ( مَنْ يَشاءُ ) * هر كرا ميخواهد از آنهايى كه ميداند كه او را صلاحيت ملك دارى هست * ( وَاللَّه واسِعٌ ) * و خداى بسيار فضل است در دادن زمان اختيار بقبضهء اقتدار در هر كه صلاح ميداند * ( عَلِيمٌ ) * داناست باستحقاق كسى كه او را ميگزيند در واسع چند قول است يكى آنكه واسع الفضل است بحذف مضاف اليه كما يقال ( فلان كبير اى كبير القدر ) دوم آنكه بمعنى موسع است اى ( موسع على من يشاء من نعمه كما جاء اليم ) بمعنى ( مولم و سميع ) بمعنى مسمع سيم بمعنى ذو سعة ماه ( عيشة راضية ذات رضا و رجل تامر اى ذو تمر و لابن اى ذو لبن ) زبدهء سخن آنست كه چون بنى اسرائيل استبعاد تملك طالوت نمودند بجهة فقر و سقط و نسب او حق سبحانه اين معنى را بر ايشان رد كرد اولا به آن كه عمده در تملك اصطفاى او سبحانه است و اين بفعل آمده زيرا كه او را بر شما برگزيده و براى پادشاهى اختيار كرده و او سبحانه اعلم است بمصالح شما از شما و ثانيا به آنكه شرط پادشاهى وفور علم است تا به آن متمكن شود بر معرفة سياست و جسامت بدن تا وقع او در قلوب اعظم باشد و در مقاومت و مكابدهء حروف اقوى نه آنچه شما ذكر ميكنيد از سعة مال و حق تعالى اين هر دو صفت را به او داد و ثالثا به آنكه حق سبحانه مالك الملك است على الاطلاق پس ملك را بهر كه ميخواهد ميدهد و رابعا به آنكه واسع الفضل است توسيع فضل مينمايد بر فقير و او را غنى ميگرداند و عليم است به كسى كه لياقت ملكة دارد و در آيه دليل است بر آنكه واجب نيست كه ملكت بوارثة باشد بلكه بحسب مصلحت حق سبحانه است و نيز دال است بر آنكه شرط امام آنست كه اعلم از رعيت باشد و اكمل و افضل از همه در خصال فضل و شجاعت زيرا كه حق سبحانه تقديم طالوت كرد بر بنى اسرائيل جهت آن كه اعلم و اشجع از ايشان بود پس كسانى كه بجهة جبن مكرر از جهاد گريخته باشند و جهالت ايشان بر همه كس ظاهر بوده باشد چگونه لياقت امامت و خلافت داشته باشند القصه چون بنى اسرائيل اين كلام را از اشموئيل بشنيدند بار ديگر چنانچه داب ايشان\r\n","description":"","footnote":"","page_name":" 61 ","page_number":61},
  {"content":"\r\nبود از طريق ابرام و الحاح در آمده گفتند ما را بر اصطفاى طالوت علامتى بايد تا دلها را بفرمان بردارى و هوا دارى او رغبتى بديد آيد اشموئيل آن را از خدا درخواست حق سبحانه او را از علامت پادشاهى او خبر داد * ( وَقالَ لَهُمْ نَبِيُّهُمْ ) * و گفت مر ايشان را پيغمبر ايشان كه اشموئيل بود ( إنّ اية ملكه ) بدرستى كه نشانه پادشاهى طالوت * ( أَنْ يَأْتِيَكُمُ التَّابُوتُ ) * آنست كه بيايد بشما تابوت و آن بر وزن فعلوتست مأخوذ از توب چه به آن راجع مىشود آنچه از آن بيرون آورده مىشود نه آن كه بر وزن فاعول باشد به جهت قلت نحو سلس و قلق و مراد به اين تابوت صندوقى بود كه صور همهء انبيا از آدم تا خاتم در آنجا منقوش بود و آن از چوب شمشاد بود مموه بذهب سه گز طول آن و دو گز عرض آن * ( فِيه سَكِينَةٌ ) * در آنجا سكينه ايست و آرامشى * ( مِنْ رَبِّكُمْ ) * از نزد پروردگار شما يعنى چيزى كه تسكين خاطر شما در آن باشد و گفته‌اند كه سكينه جانورى بود مقدار گربهء و دو چشم داشت مانند مشعل افروخته كه كسى را قوت ديدن آن نبود و از امير المؤمنين ( ع ) منقولست كه روى او مشابه روى انسان بود و دو بال داشت وقت كارزار از تابوت بيرون آمدى مانند بادى كه سخت بوزد بر روى دشمنان جستى و ايشان را متفرق ساختى و لهذا بنى اسرائيل هميشه اين تابوت را در پيش صف لشگر بداشتندى و گويند صورت آن از زبرجد يا ياقوت بود و سر و دنبال او مانند سر و دنبال گربه و دو بال داشت در وقت جهاد فرياد ميكرد و بر روى دشمن ميجست و نزد بعضى مراد بسكينه تورية موسى بود هر گاه موسى مقاتله كردى آن را در پيش خود ميداشت بنى اسرائيل مطمئن ميشدند و از جنگ نميگريختند و گويند مراد بتابوت\r\nقلبست و سكينه آنچه در او است از علم و اخلاص و ميتواند بود كه ضمير فيه راجع باتيان باشد كه مصدر ياتيكم است يعني در اتيان تابوت سكون و طمأنينه بنى اسرائيل است اما ظاهر آنست كه راجع بتابوت باشد يعنى در تابوت طمأنينه و آراميدن دلست * ( وَبَقِيَّةٌ ) * و چيزى باقى مانده * ( مِمَّا تَرَكَ ) * از آنچه گذاشته است آن را * ( آلُ مُوسى وَآلُ هارُونَ ) * اولاد موسى و هارون و گويند ذكر آل مقحمست و ايراد آن جهت تفخيم شأن موسى و هارون است و مراد نفس موسى و نفس هارون است و يا آنكه مراد انبياى بنى اسرائيلاند چه ايشان ابناى عم موسى بودند و آنچه از ايشان در آن تابوت مانده بود نعلين و عصا و ثياب موسى بود و عمامهء هارون و پارهء ترنجبين كه در تيه بر ايشان ميباريد و ريزه هاى الواح قوم جالوت اين تابوت را از بنى اسرائيل گرفته بودند و بولايت خود برده و در هر موضع كه داشتند آفتى باهل آن موضع رسيدى آخر در حوالى مزبلهء\r\n","description":"","footnote":"","page_name":" 62 ","page_number":62},
  {"content":"\r\nدفن كردند و حق سبحانه و تعالى فرمود كه علامت ملكت طالوت آنست كه * ( تَحْمِلُه الْمَلائِكَةُ ) * بر دارند فرشتگان تابوت را و نزد شما آرند و گويند حق سبحانه او را بعد از موسى رفع نمود به آسمان و بعد از آن به جهت علامت پادشاهى طالوت فرشتگان را امر كرد تا آن را به زمين نازل ساختند و در حين نزول بنى اسرائيل در آن مينگريستند و در روايتى ديگر آمده كه آن تابوت بعد از موسى با انبياء بنى اسرائيل بود و به آن فتح ميكردند و چون كفار بر بنى اسرائيل غالب شدند آن را از ايشان گرفتند و در زمين جالوت نماند تا اينكه حق سبحانه و تعالى طالوت را پادشاهى داد پس بليهء بر قوم جالوت نازل شد كه پنج شهر ايشان مستأصل شدند ايشان به آن تابوت تشأم نموده آن را در موضع نجاست انداختند ملائكه آن را بطالوت رسانيدند بر تفصيلى كه مذكور خواهد شد * ( إِنَّ فِي ذلِكَ ) * بدرستى كه در رسيدن تابوت بشما * ( لآيَةً لَكُمْ ) * هر آينه حجتى است شما را بر صدق پيغمبر در پادشاهى طالوت * ( إِنْ كُنْتُمْ مُؤْمِنِينَ ) * اگر هستيد باور دارندگان احتمال دارد كه اين از تمام كلام اشموئيل باشد و يا ابتداى خطاب باشد از حق تعالى اهل تواريخ و آثار و اكثر مفسران آورده‌اند كه حق سبحانه اين تابوت را بآدم فرستاد و در او صورت پيغمبران و خانهاى ايشان بود تا بپيغمبر آخر الزمان ( ص ) و صورت خانهء او از ياقوت سرخ بود كه آن حضرت نشسته بود و اهل بيت و اصحاب او گرداگرد او به خدمت ايستاده و در پيش او جوانى شمشير بر دوش نهاده و بر پيشانى او نوشته كه\r\n( هذا اخوه و ابن عمه الموبد بالنصر من عند اللَّه )\r\nاين برادر و پسر عم او است و مؤيد بنصرت از قبل حضرت عزت و نورانيت او فرداى قيامت بر آفتاب غلبه كند و اين تابوت در طول سه گز و در عرض دو گز بود از چوب شمشاد در زر گرفته و آن نزد آدم بود تا هنگام وفات آن را بشيث سپرد و شيث آن را بولد خود داد و همچنين به يكديگر مىرساندند تا بابراهيم رسيد و از ابراهيم باسماعيل انتقال يافت و اسماعيل آن را بپسر خود قيدار سپرد اولاد اسحاق با او منازعه كرده گفتند چون نبوت از ميان شما بيرون رفته آن را بما دهيد قيدار گفت اين وصيت پدر من است من آن را به كسى ندهم و چون خواست كه سر آن تابوت بگشايد نتوانست منادى آواز داد كه اى قيدار سر اين تابوت را نتوانى گشود و تو را بر اين راهى نباشد زيرا كه غير پيغمبر اين را نتواند گشود پس تابوت را نزد پسر عمت بر كه يعقوب اسرائيل است و به دو سپار وى برخواست و تابوت بر گردن نهاده از زمين حرم متوجه كنعان شد و يعقوب در كنعان بود چون قيدار بنزديك او رسيد از تابوت صريرى و آوازى بيرون آمد كه يعقوب بشنيد فرزندان را گفت به خدا سوگند كه قيدار آمده و تابوت آورده برخيز تا با استقبال او بيرون رويم پس همه برخواستند و متوجه قيدار شدند چون چشم يعقوب بر قيدار افتاد بگريست و او را معانقه كرد و گفت اى قيدار ترا\r\n","description":"","footnote":"","page_name":" 63 ","page_number":63},
  {"content":"\r\nچه رسيده است كه رويت زرد گشته و تنت به اين مرتبه ضعيف و نزار شده دشمنى به تو رسيده يا مصيبتى يا معصيتى از تو صادر گشته كه چنين متغير اللون شدهء و صفا و طراوتى كه در جبين اسماعيل بود از تو زايل گشته گفت آن نور كه در پيشانى من بود منتقل شد برحم زوجه‌ام كه زنيست عبريهء جرهميه و نام او عاصره است يعقوب گفت\r\nبخ بخ شرفا بمحمد صلى اللَّه عليه و إله لم يكن اللَّه ليخرجه الا فى العربيات الطاهرات\r\nحق سبحانه او را بيرون نياورد مگر از زنان عربى كه پاك و پاكيزه باشند اى قيدار ترا بشارت مىدهم كه ديشت عاصره كه زوجه تست پسرى آورده قيدار گفت از كجا دانستى و حال آنكه تو در زمين شامى و او در زمين حرم يعقوب گفت به اين دانستم كه ديشب درهاى آسمان را ديدم كه بگشادند و فرشتگان را مشاهده كردم كه انواع بركت و رحمت نازل مىساختند و نورى ديدم از ميان آسمان و زمين كه بر نور ماه غلبه كرده بود دانستم كه اين به جهت شرف و بزرگوارى محمد ( ص ) است پس قيدار تابوت بيعقوب تسليم كرد و برگشت و روى بحرم نهاد چون به منزل خود رسيد ديد كه عاصره پسرى آورده بود و او را حمل نام نهاده و نور محمدى ( ص ) در پيشانى او لايح و لامع بود القصه آن تابوت ميان بنى اسرائيل بود تا كه بموسى انتقال يافت موسى تورية در آنجا نهاد با بعضى از امتعه بر تفصيلى كه گذشت و بعد از وفات او بطريق ارث منتقل مىشد تا كه با شموئيل رسيد و اين تابوت را بنى اسرائيل بمنزلهء رايت در پيش مىداشتند و بر دشمن ظفر مىيافتند و از وهب منبه روايتست كه در وقت كارزار آوازى از او مىآمد مانند او از گربه ايشان را يقين شدى كه ظفر خواهند يافت سدى گفته كه در آنجا طشتى زرين بود و اصح آنست كه در او صورتى بود به شكل آدميان و مانند باد جهنده از تابوت بيرون ميجست و بر روى دشمنان ميجهيد و ايشان را متفرق مىساخت چنان كه گذشت و هر گاه بنى اسرائيل در امرى خلاف كردندى اوازى از آنجا بيرون آمدى و حكم كردى ميان حق و باطل و چون فسق و فجور و انواع معاصى در ميان بنى اسرائيل شايع شد حق سبحانه عمالقه را بر ايشان مسلط گردانيد تا تابوت زا از ايشان بستدند و سبب آن بود كه پيرى كه اشمئيل را تربيت ميكرد نام او عيلى بود و اعلم بنى اسرائيل بود و صاحب قربان ايشان بود و دو پسر داشت و اين پسران در قربان خيانتكردندى و به آن دست درازى كردندى و چون زنان در بيت المقدس نماز گذاردندى در ايشان آويختندى و ايشان را اذيت رسانيدندى حق سبحانه با شموئيل وحى كرد كه عيلى را بگو كه ترا دوستى فرزندان نمىگذارد كه ايشان را از اين فعل شنيع منع كنى و از خيانت در قربانى و در زنان زجر كنى سوگند بجلال و كبريايى خود كه اين مرتبه را از تو بستانم و فرزندانت را هلاك كنم چون اشموئيل اين خبر را بعيلى رسانيد بترسيد و بسيار پريشان\r\n","description":"","footnote":"","page_name":" 64 ","page_number":64},
  {"content":"\r\nو مضطرب شد پس در همان ايام دشمنى روى بايشان آورد با لشگر عظيم عيلى پسران را با لشكر بسيار بكارزار فرستاد و بر عادة معهود تابوت را همراه ايشان كرد و بعد از فرستادن پسران با لشگر گران ترسان و لرزان بود بجهة آن خبرى كه اشموئيل به او داده بود ناگاه يكى نزد او آمد و گفت لشگر بنى اسرائيل شكست خوردند و هر دو پسران تو كشته گشتند و تابوت را ببردند عيلى بر بالاى كرسى نشسته بود چون اين خبر بشنيد در افتاد و بمرد و كار بنى اسرائيل هرج و مرج شد و همه متفرق گشتند و انواع پريشانى و مصايب در ميان ايشان افتاد تا وقتى كه حقتعالى طالوت را مرتبهء پادشاهى داد و بنى اسرائيل از اشموئيل علامت صحت پادشاهى او طلبيدند گفت علامت وى آنست كه تابوت باز بدست شما آيد و كيفيت رسيدن تابوت بايشان به اين وجه بود كه آنان كه تابوت را برده بودند بديهى آوردند از ديهاى فلسطين و در بتخانه نهادند و بت مهين را بر بالاى آن نشاندند و چون روز ديگر بتخانه در آمدند ديدند كه آن بت در زير تابوت افتاده و تابوت بر زبر آنست ديگر باره آن بت را بر بالاى تابوت نهادند روز ديگر نيز بر طريق اول يافتند پس بت را بر آن وضع كردند و پاى آن بت را بمسمار بر تابوت دوختند چون روز سوم بيامدند ديدند كه دست و پاى بت شكسته و در زير تابوت افتاده و همهء بتان ديگر به روى در آمده تابوت را از آنجا بيرون آوردند و بناحيهء از نواحى شهر نهادند اهل آن ناحيه را دردى در گردن پيدا شد كه اكثر ايشان به آن علت بمردند گفتند كه اين تابوت را از اين شهر بيرون\r\nبايد برد پس آن را به شهر ديگر بردند حقتعالى جانورى در آن شهر ايجاد فرمود كه مانند موش بود هر كرا بزدى بكشتى و در يك شبان روز مردم بسيار را بگزيد و هلاك كرد پس تابوت را بصحرا آوردند و در كنار آبى در خاك كردند هر كه از آن آب طهارت كردى علت ناسور و قولنج بديد كردى پس به كار خود درماندند و ندانستند كه به آن تابوت چه كنند آخر زنى بود از ذريه انبياى بنى اسرائيل ايشان را گفت تا اين تابوت در ميان شما خواهد بود از بلا خلاص نخواهيد شد پس بسخن آن زن عمل كرده آن تابوت را بر گردونى نهادند و گردون را بر گردن دو گاو قوى بستند و آنها از ولات خود بيرون آورده سر در بيابان دادند حق سبحانه چهار فرشته را بر آن دو گاو موكل گردانيد ايشان را مىراندند تا به زمين بنى اسرائيل پس دستها را بگسيختند و تابوت را آنجا بگذاشتند و بر گشتند بامداد كه بنى اسرائيل از شهر بيرون آمدند تابوت را ديدند شادمان شدند و آن را برداشتند و بسراى طالوت آوردند و كار مملكت طالوت به آن مستقيم شد و نزد عبد اللَّه عباس آنست كه تابوت را فرشتگان برداشتند و در هوا رفتند و بيت المقدس آوردند چنان كه گذشت و اينقول اظهر است نسبت بقوله تحمله الملائكة القصه بنى اسرائيل بعد از رسيدن تابوت حكم\r\n","description":"","footnote":"","page_name":" 65 ","page_number":65},
  {"content":"\r\nطالوت را منقاد گشتند و تهيهء مقاتله جالوت نموده همه از آن شهر بيرون آمدند و گويند در آن شهر كسى نماند كه بيرون نيامده مگر پير يا بيمار و يا نابينا و عاجز از رفتار براى آنكه چون تابوت را ديدند متيقن شدند بنصرت و ظفر طالوت گفت مرا به اين جمع انبوه احتياج نيست هر كس كه بعمارت يا تجارت يا باصلاح معيشت مشغول بوده بر سر كار خود باشد و كسى با من بيرون نيايد مگر جوان نشيط فارغ البال كه همت او قتال بود پس هفتاد هزار و بقول اشهر هشتاد هزار جوانان با قوت را از ميان بنى اسرائيل برگزيد و با شوكت و ابهت تمام متوجه حرب عمالقه شد و هوا بغايت گرم بود * ( فَلَمَّا فَصَلَ طالُوتُ ) * پس آن هنگام كه جدا شد طالوت بفرمان اشموئيل از شهر ايليا * ( بِالْجُنُودِ ) * به آن لشگر ساختهء پرداخته * ( قالَ ) * گفت طالوت باعلام اشموئيل يا بالهام ربانى كه اى قوم * ( إِنَّ اللَّه مُبْتَلِيكُمْ ) * بدرستى كه حقتعالى آزماينده شما است در اينهواى گرم * ( بِنَهَرٍ ) * بجويى از آب كه ميان اردن و فلسطين است تا مطيع و عاصى را به آن امتحان نمايد و عادت اللَّه جاريست بر آنكه در هر وقتى كه باشد بوسيلهء امرى محق را از مبطل ممتاز سازد هم چنان كه آدم را محك عيار ابليس گردانيده و بطلان او را بر عالميان ظاهر ساخت و آن عادت مستمر بود تا در عهد خاتم صلَّى اللَّه عليه و آله منافق را از مؤمن ممتاز ساخت حيث قال ما كانَ اللَّه لِيَذَرَ الْمُؤْمِنِينَ عَلى ما أَنْتُمْ عَلَيْه حَتَّى يَمِيزَ الْخَبِيثَ مِنَ الطَّيِّبِ و محبت امير المؤمنين ( ع ) را معيار اين امر گردانيد كه\r\nيا على ما يبغضك الا منافق شقى و ما يحبك الا مؤمن تقى\r\nو گويند نهر فلسطين است و فصل بمعنى انفصل است و اصل آن فصل نفسه عن بلده است يعنى جدا ساخت نفس خود را از شهر ايليا يا مجموع لشگريان خود را و چون حذف مفعول آن كثير الاستعمالست از اينجهة آن را در حكم لازم گردانيد و چون بميان بيابان رسيدند از روى اقتراح بطالوت گفتند كه از خداى خود در خواه تا از براى ما جوى آب را جارى گرداند او گفت چون بر سبيل اقتراح طلب اينمدعا ميكنيد حقتعالى با شما معاملهء اهل اختبار خواهد نمود بعد از آن بيان اختبار مينمايد بقوله * ( فَمَنْ شَرِبَ مِنْه ) * پس هر كه بياشامد از اينجوى * ( فَلَيْسَ مِنِّي ) * پس نيست از من يعنى بر مذهب من و از اشياع و اتباع من نيست * ( وَمَنْ لَمْ يَطْعَمْه ) * و هر كه نچشد آن را اين مأخوذ است از طعم الشيء اذا ذاقه مأكولا و مشروبا و مصدر آن طعم است نه طعام قال ( و ان شئت لم اطعم تفاحا و لا بردا ) كقوله تعالى فيما طعموا اى شربوا يعنى هر كه نخورد و نياشامد آن آب را * ( فَإِنَّه مِنِّي ) * پس بدرستى كه او از\r\n","description":"","footnote":"","page_name":" 66 ","page_number":66},
  {"content":"\r\nمن است يعنى پيرو من كسى است كه آن را نخورد * ( إِلَّا مَنِ اغْتَرَفَ ) * مگر آن كس كه اغتراف كند و بدست بر دارد * ( غُرْفَةً بِيَدِه ) * يك كف آب را بدست خود اين استثنا است از فمن شرب و تقديم جمله ثانيه بر آن بجهة عنايتست مانند تقديم صائبون بر خبر در كريمهء إِنَّ الَّذِينَ آمَنُوا وَالَّذِينَ هادُوا وَالصَّابِئُونَ وَالنَّصارى مَنْ آمَنَ بِاللَّه وَالْيَوْمِ الآخِرِ وَعَمِلَ صالِحاً فَلا خَوْفٌ عَلَيْهِمْ وَلا هُمْ يَحْزَنُونَ و معنى استثنا رخصت است در قليل نه در كثير آورده‌اند كه حق سبحانه بقدرت كاملهء خود جوى آب در راه ايشان بديد آورده و چون لشگر در آن هواى گرم با عطش غالب بدان جوى رسيدند * ( فَشَرِبُوا مِنْه ) * پس بياشاميدند از آن جوى زياده از غرفه مراد بشرب كروع است كه بمعنى آب خوردن است بدهن بيواسطه چيزى چه اين اصل است در شرب و تعميم آن بجهة آنست كه تا استثنا به آن متصل شود و يا آنكه معنى آنست كه افراط كردند در شرب * ( إِلَّا قَلِيلًا مِنْهُمْ ) * مگر اندكى از ايشان كه سيصد و سيزده بودند و بروايتى سه هزار و يا يكهزار و بيك كف آب اختصار كردند همه از آن غرفه سيراب شدند و همه مطهره هاى ايشان از بقيه غرفه پر شدند و آنان كه زياده از غرفه آشاميدند لبهاى ايشان سياه گشت و تشنگى بمثابهء غلبه كرد كه هر چند بيشتر خوردند تشنه تر شدند و بر كنار جوى مانده از لشگر باز ماندند و شرف فتح و نصرت در نيافتند سلمى فرموده كه اهل معرفت در ضمن اينقصه مثلى ز براى دنيا و اهل آن فهم كرده‌اند بر اينوجه كه قوم طالوت سالكانند كه متوجه مقاتله لشگر جالوت نفس و هوا شدند و آن جوى آب مال و متاع دنياى فانيست هر كه در آن بحرص تمام خوض نمايد و زياده از آنكه ضرورت معاش است اخذ كند به علت استسقاى حرص گرفتار شده هر چند بيشتر بدست آرد رغبتش بجمع آن افزون گشته اطمينان نيابد و چنين كس بر لب نهر دنيا مانده از دولت غزا كردن با لشگر هوا محروم و بى بهره است و هر كه از جوى دنيا به كف آبى قانع شود يعنى به مقدار خورش و پوشش كه از آن چارهء نباشد خورسند گردد حق سبحانه او را بقرب خويش مؤيد گردانيده از روى معنى مستغنى سازد و اكثر تفاسير آورده‌اند كه بقول اصح و اكثر آنها كه بغرفه اختصار كردند سيصد و سيزده بودند\r\nلقوله ع انتم اليوم على عدد اصحاب طالوت حين عبروا النهر و ما جاوزه الا مؤمن\r\nيعنى حضرت رسالت ( ص ) در روز بدر فرمود كه شما امروز بر عدد اصحاب طالوتيد در حينى كه از آب عبور كردند و هيچكس از ايشان از آب نگذشت مگر مؤمن موحد و باتفاق علما اصحاب بدر سيصد و سيزده بودند و در آخر الزمان نيز هر گاه سيصد و سيزده مرد مؤمن متفق الكلمه پيدا شوند مهدى آل محمد صلى اللَّه عليه و آله اجمعين ظهور نمايد حاصل كه اصحاب غرفه با صحة و قوة تمام با طالوت از آب عبور كردند و غير ايشان بيمار و شكسته حال شده نتوانستند كه عبور نمايند همانجا بماندند\r\n","description":"","footnote":"","page_name":" 67 ","page_number":67},
  {"content":"\r\n* ( فَلَمَّا جاوَزَه ) * پس آن هنگام كه عبور كرد از آن جوى * ( هُوَ ) * طالوت * ( وَالَّذِينَ آمَنُوا ) * و آن كسانى كه ايمان آورده بودند و قول او را تصديق نموده معه بگذشتند با او * ( قالُوا ) * گفتند با يكدگر * ( لا طاقَةَ لَنَا الْيَوْمَ ) * نيست ما را توانايى امروز * ( بِجالُوتَ وَجُنُودِه ) * بجالوت و لشگريان او و قولى آنست كه از آن لشگر هفتاد و شش هزار از جوى نگذشتند و چهار هزار كه عبور كردند چون چشم ايشان بر لشگر جالوت افتاد سه هزار و ششصد و هشتاد و هفت بجهة كثرة و قوت ايشان ترسان شده گفتند ما طاقت حرب جالوت نداريم و سر فَلَمَّا كُتِبَ عَلَيْهِمُ الْقِتالُ تَوَلَّوْا إِلَّا قَلِيلًا مِنْهُمْ بمنصبهء ظهور آمد و از اينجا معلوم مىشود كه قلت در مظان خير است و كثرت در مضان شر و حق سبحانه در بسيار مواضع قرآن قلت را بخير منعوت ساخته و كثرت را به سمت شر متسم گردانيده و من ذلك قوله وَقَلِيلٌ مِنْ عِبادِيَ الشَّكُورُ و قوله إِلَّا الَّذِينَ آمَنُوا وَعَمِلُوا الصَّالِحاتِ وَقَلِيلٌ ما هُمْ و قوله وَلكِنَّ أَكْثَرَ النَّاسِ لا يَشْكُرُونَ و قوله * ( فَشَرِبُوا مِنْه إِلَّا قَلِيلًا مِنْهُمْ ) * بعد از آن از قول اصحاب عبور كه بقلت موصوف بودند خبر ميدهد كه * ( قالَ الَّذِينَ يَظُنُّونَ ) * گفتند آنان كه متيقن بودند و بيقين مىدانستند * ( أَنَّهُمْ مُلاقُوا اللَّه ) * آنكه ايشان ملاقات كنندگانند يعنى بيننده‌اند جزا دادن خداى را و توقع آن داشتند كه بعد از شهادت رسندگانند ببهشت و ظن بمعنى يقين در كلام عرب شايع است چنان كه در اوايل اين سوره بحيز تحرير در آمد و اين جماعت سيصد و سيزده تن بودند از لشگريان طالوت كه از روى تيقن و خلوص اعتقاد گفتند كه * ( كَمْ مِنْ فِئَةٍ قَلِيلَةٍ ) * بسيارى از گروه اندك از مؤمنان * ( غَلَبَتْ ) * غالب شده اند * ( فِئَةً كَثِيرَةً ) * بر گروه بسيار از اهل كفر و عدوان * ( بِإِذْنِ اللَّه ) * بعون و نصرت و مددكارى خدا * ( وَاللَّه مَعَ الصَّابِرِينَ ) * و خداى با صابرانست بتأييد و توفيق و قوة و گويند ضمير قالوا راجع بمتخلفان است كه از آب عبور نتوانستند كرد يعنى اهل تخلف و عصيان بعد از گذشتن تابعان و مطيعان طالوت بر سبيل اعتذار گفتند ما را طاقت مقاومت نيست با جالوت و لشگريان او و اينها كه از آب گذشته بودند در جواب ايشان گفتند كه بسيار بوده كه حق سبحانه بتأييد گروه اندك را بر گروه بسيار غالب گردانيده و كم احتمال دارد كه استفهاميه باشد يا خبريه و من براى تبيين يا زايده و فئة فرقه آدميانند ماخوذ از فاوت راسه اذا شفقته يا از فاء اذا رجع پس بر وزن فعه است و يا فله القصه خايفان بجهة جبن و بد دلى از مقاتله ابا نمودند و مخالفان بر طرف نهر بماندند طالوت با سيصد و سيزده مرد كه متقين بودند به رسيدن\r\n","description":"","footnote":"","page_name":" 68 ","page_number":68},
  {"content":"\r\nبمثوبات اخرويه و بيقين ميدانستند كه بموت يا قتل بجزاى كردار خود خواهند رسيد در مقابل جالوت صف بر كشيدند و لشكر جالوت بقول صاحب تيسير و اكثر مفسران هشتصد هزار سوار جرار خنجر گذار تيغ زن نيزه دار بودند و جالوت كه از اولاد عمليق بن عاد بود مردى عظيم الجثه و شديد الشوكت بود و در تفسير حداد و غيره مذكور است كه اسلحهء كه در بر او بود هزار رطل آهن بود و از جمله خودى كه بر سر داشت سيصد رطل بود\r\n* ( وَلَمَّا بَرَزُوا ) * و آن هنگام كه مؤمنان صادق الاخلاص بارز و ظاهر گشتند و صف كارزار راستكردند * ( لِجالُوتَ ) * براى جالوت * ( وَجُنُودِه ) * و لشگريان او و ملتجى به او سبحانه شده از او مدد تاييد طلبيدند در ثبات قدم در معركه جهاد و طلب نصرة كردند از او و همه متفق الكلمة * ( قالُوا ) * گفتند از روى نياز كه * ( رَبَّنا ) * اى پروردگار ما * ( أَفْرِغْ عَلَيْنا صَبْراً ) * فرو ريز بر ما شكيبايى را افراغ كه در اصل صب مايع سيال است از جانب علو بتحت استعار است از اكتار و اكمال صبر يعنى صبر بسيار و شكيبايى بيشمار بر دلهاى ما ريزان گردان * ( وَثَبِّتْ أَقْدامَنا ) * و نگاه دار بتوفيق و تاييد خود قدمهاى ما را در ميدان حرب * ( انْصُرْنا ) * و يارى ده ما را * ( عَلَى الْقَوْمِ الْكافِرِينَ ) * بر گروه ناگرويدگان در اين كلام ترتيبى بليغ است چه اول سؤال كردند از افراغ صبر در قلوب ايشان كه ملاك امر است و معظم آن و بعد از آن طلب ثبات قدم نمودند در مداحض حرب كه مسبب است از آن و آنكه نصرت طلبيدند بر دشمنان كه مرتبست بر صبر و ثبات در ميدان حق سبحانه اجابت دعاى ايشان فرمود صبر و ثبات را بر ايشان فايض گردانيد * ( فَهَزَمُوهُمْ ) * پس منهزم ساختند و در هم شكستند كافران را * ( بِإِذْنِ اللَّه ) * بفرمان خدا يعنى باعانت و توفيق او * ( وَقَتَلَ داوُدُ جالُوتَ ) * و كشت داود بن ايشا جالوت را به سنگ فلاخن كه بر خود وى زده خود در سرش شكسته شد و مغزش پريشان گشت و لشگر او پراكنده شد ( على بن ابراهيم ) بن هاشم از صادق ( ع ) روايت كرده كه حق سبحانه قبل ازين با شموئيل وحى فرستاد كه قتل جالوت بر دست مردى شبان باشد كه زره موسى بر قامت او راست آيد و از اولاد لاوى بن يعقوب باشد و آن داود بن ايشا بود و ايشا را ده پسر بود كه كوچكترين ايشان داود بود و چون حق سبحانه طالوت را پادشاهى داد بر بنى اسرائيل و بجهة حرب جالوت لشگر را جمع كرد شخصى را نزد ايشان فرستاد كه فرزندان خود را حاضر گردان ايشا نه پسر خود را بمجلس طالوت آورد و هر كدام كه زره ميپوشيدند مساوى قامت ايشان نميبود چه نسبت ببعضى كوتاه بود و نسبت ببعضى ديگر دراز طالوت ايشا را گفت فرزندى ديگر دارى گفت آرى پسركى كوچك دارم همراه رمه مىباشد و ايشان را ميچراند گفت او را بياور ايشا بيامد و او را گفت كه طالوت ترا ميطلبد\r\n","description":"","footnote":"","page_name":" 69 ","page_number":69},
  {"content":"\r\nداود فلاخن را در ميان بسته متوجه طالوت شد در اثناى راه سه سنگ افتاده بود بآواز آمدند كه اى داود ما را با خود نگاه دار كه از ما فايدهء بسيار به تو خواهد رسيد داود آنها را بر گرفت و او بسيار شديد لبطش و شجاع و قوى هيكل بود چون نزد طالوت آمد و طالوت درع موسى را در او پوشانيد بر قد و قامت او راست آمد نه دراز بود و نه كوتاه ( و در بعضى ) تفاسير آمده كه روزى داود كه كهتر اولاد ايشان بود نزد پدر آمد و گفت اى پدر من كه از قفاى گوسفندان ميروم هيچ سنگ را از فلاخن نمياندازم مگر كه بر نشانه مىخورد و هيچ سنگ از آن بخطا نميرود و آن را بهر جانور كه مياندازم فى الحال ميافتد ايشا گفت كه اى جان پدر بشارت باد تو را كه حق سبحانه روزى تو را در فلاخن تو نهاده است روز ديگر بيامد و گفت اى پدر بزرگوار گوسفند ميچرانيدم در بيشهء رفتم شيرى را ديدم خفته آهسته آهسته نزد او رفتم و بر پشت او جستم و او را چندان بتاختم كه سست شد و هيچ گزندى به من نرسانيد پدر گفت اين كرامتيست كه حق تعالى به تو عطا فرموده روز ديگر به پدر گفت چون در كوه گوسفندان را ميچرانم خداى را تسبيح ميكنم هيچ چيزى را نمىبينم مگر كه بموافقت من تسبيح خدا ميكنند گفت اين نيز از جمله كرامتهاى حقتعالى است كه به تو ارزانى داشته و در تفسير شيخ ابو الفتوح جرجانى مذكور است كه چون لشگر طالوت و جالوت در مقابل هم صف كشيدند جالوت شخصى را نزد طالوت فرستاد كه خود بمبارزت من بيرون آى يا كسى را بفرما تا با من كارزار كند اگر او مرا بكشد ملك من تو را باشد و اگر من او را بكشم ملك تو از من باشد طالوت بفرمود تا ندا\r\nكردند كه كيست كه بمبارزت جالوت بيرون آيد تا دختر خود را به او دهم و نصفى پادشاهى خود را به او بخشم هيچكس اجابت نكرد چه جالوت مردى بغايت تناور و شجاع بود طالوت با شموئيل گفت دعا كن تا حقتعالى ترا خبر دهد كه چه كس بمقاتله اين كافر رود اشموئيل دعا كرد جبرئيل نازل شد و قرنى از روغن قدس و تنورى از آهن نزد وى آورد و گفت حق سبحانه ميفرمايد كه كشندهء جالوت مردى باشد كه اين روغن را چون بر سر وى نهند به جوش آيد و از قرن بيرون آيد و بر گرد سر او گردد مانند اكليلى و برويش فرو نيايد و چون در اين تنور آهنين رود اين تنور بر قد و قامت او باشد نه زياده و نه كم كه طالوت آن سيصد و سيزده كس را نزد خود طلبيد بر قامت هيچ كس راست نيامد حق سبحانه به او وحى كرد كه آن مرد از فرزندان ايشاست ايشا بفرمودهء طالوت نه فرزند خود را حاضر كرد همه شجاع و جسيم و و سيوم بدند قرن روغن بر سر هر كدام كه مىنهاد اصلا حركت نميكرد در ميان ايشان مردى بود كه به بالا از همه درازتر و بتن از همه ضخيمتر بود چند نوبت قرن روغن بر سر او نهادند به جوش نيامد و تنور آهنين بر قامت او راست نشد حقتعالى وحى كرد كه شما چشم بر جسامت و وسامت نهاده‌ايد و درازى قد و ضخامت تن را در اين امر اعتبار كرده‌ايد ( انا لا تاخذ الرجال على صورهم و لكن\r\n","description":"","footnote":"","page_name":" 70 ","page_number":70},
  {"content":"\r\nتاخذهم على صلاح قلوبهم ) ما مردمان را به صورت نيكو و ضخامت بدن اعتبار نميكنيم بلكه بصلاح قلوب و پاكيزگى باطن كه قوة اعتقاد و تيقن است در امر دين بر ميگزينم اشموئيل ايشا را گفت ترا فرزندى ديگر هست گفت نه و امتناع او به جهت آن بود كه داود بسيار حقير و كوتاه بالا بود شرم داشت كه بگويد از فرزندان من است جبرئيل گفت ايشا دروغ ميگويد وى را فرزندى ديگر هست و داود نام اوست اشموئيل گفت چرا دروغ مىگويى نه داود فرزند تست گفت يا نبى اللَّه داود بس كه حقير و زرد روى و ازرق چشم است نخواستم كه مردمان وى را ببينند هميشه در صحرا شبانى گوسفندان مىكند طالوت گفت من خود بروم و او را به بينم پس با جمعى به آن موضع رفت ديد كه بر كوه گوسفند ميچراند و سيلى عظيم آمده بود و او دو سه گوسفند بر گردن مينهاد و بر كنار ميآورد چون طالوت آن را بديد گفت چون اين بر بهايم رحيمست بلا شك بر مردم رحيمتر خواهد بود و غم رعيت بيشتر خور خواهد پس وى را پيش خود طلبيد و آن قرن بر سر او نهاد روغن بجوشيد و مانند اكليل بر گرد سر او ميگرديد و چون در تنور آهن رفت بر قد و قامت او بود گفت اى داود تو آنى كه با جالوت جنگ كنى و او را بكشى تا من دختر خود را به تو دهم و نيمهء پادشاهى را به تو تسليم كنم گفت آرى اين كار از دست من مىآيد چه مكرر شير و گرگ و پلنگ به قصد گوسفندان من مىآيند من بچابك دستى آنها را ميگيرم و بر هم ميدرم پس طالوت او را بلشگرگاه خود آورد در راه كه مىآمد سنگى با او بسخن آمد كه اى داود مرا بردار كه فلان سنگم كه هارون مرا بر دشمن انداخت و او را هلاك كردم بسنگى ديگر رسيد آواز داد كه مرا بردار كه خداى تعالى هلاك جالوت را در من وديعت نهاده او را نيز برداشت پس به سنگ ديگر رسيد همچنين گفت او را نيز برداشت و همه را در توبره نهاد چون جالوت اسلحه بر خود راست كرد و بر فيل نشسته مبارز طلبكرد طالوت اسبى نيكو و سلاحى تمام براى داود حاضر كرد و آورد پوشيد و سوار شد و پارهء راه برفت مردمان گفتند اين كودكست چگونه با جالوت كارزار تواند كرد پس داود باز گشت و گفت اى ملك با اين سلاح صلاح نيست كه با جالوت جنگ كنم مرا بر حالت و هيئت خود باز گذار كه مرا اين حال بهتر مينمايد طالوت گفت اختيار دارى پس داود پياده شد و توبره در گردن كرد و فلاخن در دست گرفت و روى بميدان نهاد و در برابر جالوت آمد جالوت چون او را بديد در چشم او بسيار حقير\r\nنمود بر سبيل استهزا و سخريه گفت تو بقتال من آمدهء گفت بلى گفت سلاحت كو گفت اين فلاخن است گفت سنگ را بسگ مىاندازند گفت تو از سگ كمترى جالوت گفت همين ساعت گوشت ترا طعمهء ددان كنم داود بسخن او التفات نكرد دست در توبره كرد و يك سنگ را بيرون آورد و در فلاخن نهاد و گفت بنام خداى ابراهيم و چون دوم در آن نهاد گفت بنام خداى اسحاق و سنگ سيم كه در آن نهاد گفت بنام خداى يعقوب و فلاخن را گرد سر بگردانيد و\r\n","description":"","footnote":"","page_name":" 71 ","page_number":71},
  {"content":"\r\nبينداخت حق سبحانه هر سه سنگ را يكى گردانيد و باد را امر كرد تا آن سنگ را ميبرد تا بميان خود جالوت آمده فرو رفت و از سر و گلو و شكم وى بگذشت و از مقعدش بيرون رفت پس داود بيامد و بالاى جالوت بگرفت و ميكشيد تا نزد طالوت آورد مسلمانان شاد شدند و داود را دعا كردند و چون به شهر آمد داود طالوت را گفت بوعدهء كه دادهء وفا كن و وام عهدى كه بستهء از گردن خود ادا كن گفت تو ميخواهى كه بى صداق دختر خود را نامزد تو كنم تعيين صداق كن تا دختر را به تو دهم گفت من چيزى ندارم كه بصداق دختر تو دهم طالوت گفت من از تو مالى نميخواهم ليكن چون مرد كارزارى و ما را در اين كوهسار دشمنان بسيار هستند اغلف يعنى ختنه ناكرده هر گاه كه دويست مرد از ايشان بكشى و غلفهء ايشان را نزد من آرى من دختر و ملك را به تو دهم داود متوجه آن موضع شد و هر كه را از ايشان كه ميكشت غلفهء او را ميبريد و در رشته ميكرد تا دويست غلفه را در رشته كرده نزد طالوت آورد طالوت دختر خود را و انگشترى مملكت دارى را به دو داد او بر تخت نشست و طريقهء عدل مرعى داشته همهء مردمان مطيع او شدند و بعد از هفت سال از هلاك جالوت تمام پادشاهى بر او مسلم شد و ذلك قوله * ( وَآتاه اللَّه الْمُلْكَ ) * و عطا كرد خدا داود را بعد از قتل جالوت پادشاهى * ( وَالْحِكْمَةَ ) * و داد او را حكمت يعنى نبوت يا زبور * ( وَعَلَّمَه ) * و بياموزانيد او را * ( مِمَّا يَشاءُ ) * از آنچه خواست و آن علمى است كه پيغمبران را به كار آيد يعنى علم و دين و گويند صنعت زره گرى بود بدون اعانت آتش كه وَعَلَّمْناه صَنْعَةَ لَبُوسٍ لَكُمْ لِتُحْصِنَكُمْ مرويست كه هر روز سه درع را ساختى و هر درعى را به مبلغ كثير فروختى و از آن ممر مالى عظيم جمع كرد و يا مراد دانستن زبان مرغان و ساير دواب بود و يا علم الحان و اصوات حسنه و نغمات لذيذه در خبر است كه چون زبور خواندى وحوش و طيور و سباع بر در صومعهء او بايستادندى و مرغان بر بالاى سر او پرها در هم گستردندى بر وجهى و إله حسن صوت او شدندى كه از غايت بيهوشى اگر كسى خواستى ايشان را بگرفتى و آب رونده و باد وزنده از استماع آواز او بر جاى خود ماندى و حركت نكردى ضحاك از ابن عباس نقلكرده كه مراد از اين علم سلسلهء بود كه حق تعالى از براى او از آسمان فرو مىگذاشت در روز حكم تا هر كه محق بودى دست او بدان رسيدى و اگر مبطل بودى هر چند جهد كردى دست او بدان نرسيدى و چون از آسمان حكمى نازل شدى آن سلسله به حركت در آمدى و از او آواز آمدى داود آن حكم را بدانستى سر آن سلسله بمجره بسته بود و آخر آن به بالاى سر داود رسيده و محكمى آن بمثابهء آهن بود و رنگش مانند آتش و حلقه هاى آن گرد بود و موصل بجواهر و لؤلؤتر و تازه هر مريضى و عليلى كه دست در آن زدى فى الحال شفا يافتى حاصل كه آن سلسله در عهد او بجاى\r\n","description":"","footnote":"","page_name":" 72 ","page_number":72},
  {"content":"\r\nگواه و سوگند بودى ميان مدعى و مدعى عليه چون كسى دعوى داشتى نزد وى آمدى و عرض نمودى او را گفتى كه برخيز و سلسله را بگير اگر بر حق بودى سلسله را بگرفتى و اگر ناحق بودى سلسله بالا رفتى و دست او به آن نرسيدى و هم چنان آن سلسله به آن حال بود تا روزى مردى جوهرى گرانمايه نزد كسى بوديعة نهاده بود چون از او مطالبه كرد گفت من وديعة را به تو رد كردم مرافعه را بداود دفع كردند مردى\r\nكه وديعة نزد وى بود عصائى مجوف كرده بود و آن جوهر در ميان آن نهاده بود چون صاحب جوهر بر مدعى عليه دعوى كرد گفت من آن را به تو رد كردم وى از آن ابا نمود داود مدعى را گفت برخيز و دست بسلسله رسان مرد برخواست و گفت بار خدايا تو ميدانى كه من در اين دعوى صادقم و جوهر نزد اين كس است و بر او واجبست كه به من رد كند دست مرا بسلسله رسان تا حق بمركز خود قرار گيرد پس دست كرد بسلسله و آن را بگرفت داود مدعى عليه را گفت تو نيز برخيز و دست بسلسله رسان وى برخواست و آن عصا را بدست گرفت و صاحب وديعة را گفت كه اين عصاى مرا نگه دار تا من اين سلسله را بگيرم پس عصاى خود را به او داد و گفت بار خدايا دست مرا بسلسله رسان كه تو عالمى به آن كه من وديعة به او رد كردم اين بگفت و سلسله را بگرفت داود در اين كار متعجب فرو ماند جبرئيل فرود آمد و كيفيت اين صورت را بداود اخبار كرد داود آن مرد را طلبيد و جوهر را از او بستد و مكر و خديعهء او بر مردمان آشكارا گشت و حق تعالى به جهت شأمت آن مكر سلسله را به آسمان برد * ( وَلَوْ لا دَفْعُ اللَّه النَّاسَ ) * و اگر نبودى باز داشت خدا مردمان را * ( بَعْضَهُمْ بِبَعْضٍ ) * برخى از ايشان را ببرخى يعنى اگر خدا دفع كافران و مشركان نكردى بسبب جهاد مجاهدان با ايشان و مسلمانان را بر ايشان نصرة ندادى و شر و فساد ايشان از مسلمانان باز نداشتى به جهت جهاد * ( لَفَسَدَتِ الأَرْضُ ) * هر آينه تباه شدى زمين بظلمت كفر و غالب شدن كفار بر اهل اسلام و افساد و تباهى ايشان بر مسلمانان و يا آنكه بجهة شآمة كفار بركة از آسمان باز گرفتى و اصلا گياه از زمين نرستى و همهء مردمان و ساير حيوانات هلاك شدندى * ( وَلكِنَّ اللَّه ذُو فَضْلٍ ) * و لكن خداى خداوند فضل و كرم و رحمت است * ( عَلَى الْعالَمِينَ ) * بر عالميان در دنيا و آخرت * ( تِلْكَ ) * اين قصه هاى مذكوره از حديث الوف و تمليك طالوت و اتيان تابوت و انهزام جبابره و قتل جالوت كه متضمن معجزات واضحاتست * ( آياتُ اللَّه ) * نشانهاى قدرت خداوند است * ( نَتْلُوها عَلَيْكَ ) * ميخوانيم آن را بر تو يعنى چون كه جبرئيل آن را مىخواند بر تو بفرمان ما پس همان است كه ما بر تو ميخوانيم * ( بِالْحَقِّ ) * براستى و درستى و مطابق واقع كه ارباب\r\n","description":"","footnote":"","page_name":" 73 ","page_number":73},
  {"content":"\r\nتواريخ و اهل كتاب اصلا در آن شكى ندارند * ( وَإِنَّكَ ) * و بدرستى كه تو * ( لَمِنَ الْمُرْسَلِينَ ) * هر آينه از فرستادگان بهمهء خلقانى تا آيات ما را بهمهء ايشان رسانى و هيچ كدام را بر ما حجت نباشد بلكه ما را بر ايشان حجة باشد و حضرت امير المؤمنين ( ع ) در تفسير وَلَوْ لا دَفْعُ اللَّه النَّاسَ الخ فرموده كه\r\nيدفع اللَّه بالبر عن الفاجر الهلاك\r\nيعنى حقتعالى به جهت ميمنت و بركة مرد نيكو كار عذاب را از فاجر تبه روزگار دفع مىكند و مؤيد اينست قول حضرت رسالت ( ص ) كه\r\nلولا عباد اللَّه ركع و صبية رضع و بهايم رتع لصبت عليهم العذاب صبا\r\nاگر بندگان ركوع كننده و اطفال شير خورنده و ستوران چرا كننده نبودندى حق تعالى عذاب را بر كفار ريزان ساختى و نيز عبد اللَّه عمر از آن حضرت روايت كرده كه حق سبحانه ببركت بندهء صالح بلا از صد همسايهء او بگرداند جميل از ابى عبد اللَّه ( ع ) روايت كرده كه آن حضرت فرمود كه\r\nان اللَّه يدفع به من يصلى من شيعتنا عمن لا يصلى منهم و لو اجتمعوا على ترك الصلاة ليهلكوا و ان اللَّه يدفع به من يزكى منهم عمن لا يزكى و لو اجتمعوا على ترك الزكاة لهلكوا و ان اللَّه ليدفع به من يحج من شيعتنا عمن لا يحج و لو اجتمعوا على ترك الحج ليهلكوا\r\nيعنى بدرستى كه حق سبحانه عذاب را دفع مىكند از شيعهء ما كه نماز نمى گذارند ببركة جماعتى از ايشان كه نماز ميگذارند و اگر همه مجتمع شدندى بر ترك صلاة معذب شدندى در دنيا و دفع مىكند عذاب را از تاركان زكات كه از شيعهء مااند بميامن جمعى از ايشان كه زكات ميدهند و اگر همه متفق شدندى بر ترك زكات حق تعالى همه را هلاك ميكردى و به عذاب مستاصل ميساختى و باز ميدارد عذاب را از شيعهء ما كه حج نميكنند ببركة كسانى كه حج ميكنند و اگر همه متفق شدندى بر ترك حج همه به عذاب الهى گرفتار شدندى و از حضرت رسالت صلَّى اللَّه عليه و إله و سلم مرويست كه\r\nان اللَّه يصلح بصلاح الرجل المسلم ولده و ولده ولده و اهل دويرته و دويرات حوله و لا يزالون فى حفظ اللَّه ما دام فيهم\r\nيعنى بدرستى كه خداى تعالى به جهت صلاح مرد مؤمن بصلاح ميآورد حال ولد او را و ولد ولد او را و اهل خانه او را و خانهايى كه در گرداگرد اويند و هميشه در حفظ خدا باشند ما دام كه آن مرد صالح در ميان ايشان باشد ببركة و ميمنت آن مرد صالح .\r\nالجزء الثالث من الاجزاء الثلاثين * ( تِلْكَ الرُّسُلُ ) * آن جماعت پيغمبران كه قصص ايشان در اين سوره مذكور شد * ( فَضَّلْنا بَعْضَهُمْ ) * افزونى داديم برخى ايشان را بمزيت اختصاص و زيادتى فضايل * ( عَلى بَعْضٍ ) * بر بعضى ديگر از ايشان كه در فضيلت بمرتبهء ايشان نرسيده بودند و اگر چه در نبوت مساوى بودند پس تفضيل\r\n","description":"","footnote":"","page_name":" 74 ","page_number":74},
  {"content":"\r\nبعضى از ايشان مىكند بر برخى ديگر از ايشان بقوله * ( مِنْهُمْ ) * بعضى از اين پيغمبران * ( مَنْ كَلَّمَ اللَّه ) * كس بود كه سخن گفت خدا با او مانند آدم كه بخطاب * ( اسْكُنْ أَنْتَ وَزَوْجُكَ الْجَنَّةَ ) * سر افراز گشت و موسى كه بدون سفير گفت به او كه أَنَا رَبُّكَ فَاخْلَعْ نَعْلَيْكَ و چون پيغمبر ما ( ص ) عليه و آله كه حق تعالى در حق او فرمود كه فَأَوْحى إِلى عَبْدِه ما أَوْحى و اين در شب معراج بود كه مسافت بينهما قابَ قَوْسَيْنِ أَوْ أَدْنى بود پس ميان ايشان و پيغمبران ديگر تفاوت بسيار و بيشمار باشد * ( وَرَفَعَ بَعْضَهُمْ ) * و برداشت بر خير از ايشان * ( دَرَجاتٍ ) * بپايه هاى بلند به آنكه تفضيل نهاد ايشان را بر غير بمراتب متعدده و باتفاق مراد حضرت سيد عالم است صلَّى اللَّه عليه و آله كه مخصوص شد بدعوت عامه و حجج متكاثره و معجزات مستمره و آيات متعاقبه بتعاقب دهور و فضايل عميله و علميهء خارجه از حد و حصر و ابهام به جهت تفخيمشان آن حضرت است گويا او علمى متعين است مر اين و صفرا كه مستغنى از تعيين است و گويند مراد ابراهيم ( ع ) است كه مخصوص است بخلت كه اعلى مراتب است و يا ادريس است لقوله وَرَفَعْناه مَكاناً عَلِيًّا و يا او لو العزم از رسل صلى اللَّه عليهم اجمعين و كاشفى در تفسير خود آورده كه تفاوت انبياء در فضيلت به آنست كه بعضى از ايشان مبعوت بودند بفرقهء از آدميان و بعضى به اكثر ايشان و يا به تمام زمرهء انسان يا بمجموع جن و انس چون پيغمبر ما صلَّى اللَّه عليه و آله در كشاف آورده كه مراد به اين بعض پيغمبر ما است كه متفضل است بر انبيا بفضايل بى كران و خصايص بى پايان هم چنان كه از مطاوى آيات و فحاوى احاديث مفهوم و معلوم ميگردد نظم\r\n\r\nهمه انبيا در پناه تواند\r\nمقيم در بارگاه تواند\r\n\r\n\r\nتو مهر منيرى همه اخترند\r\nتو سلطان ملكى همه لشكرند\r\n\r\n* ( وَآتَيْنا ) * و داديم * ( عِيسَى ابْنَ مَرْيَمَ ) * عيسى را كه پسر مريمست * ( الْبَيِّناتِ ) * معجزهاى روشن و هويدا چون ابراء اكمه و ابرص و احياء موتى تخصيص او بتعيين جهت افراد يهود و نصارى بود در تحقير و تعظيم او خداى تعالى معجزات او را سبب تفضيل او گردانيده زيرا كه آن آيات واضحه و معجزات عظيمه است كه غير او مستجمع آن نيست * ( وَأَيَّدْناه ) * و قوت داديم او را * ( بِرُوحِ الْقُدُسِ ) * بروح پاك كه جبرئيل در او دميد يا نيرومند گردانيديم او را بموافقت جبرئيل ( ع ) ابن عباس فرموده كه روح القدس آن نام بود كه عيسى به آن احياى اموات كردى و تعصيل معجزات او در محل خود سمت تحرير خواهد يافت انشاء اللَّه * ( وَلَوْ شاءَ اللَّه ) * و اگر خواستى خدا هدايت همهء مردمان را باجبار و اكراه * ( مَا اقْتَتَلَ الَّذِينَ ) * اختلاف نكردندى آنان كه * ( مِنْ بَعْدِهِمْ ) * از پس انبيا بودند * ( مِنْ بَعْدِ ما جاءَتْهُمُ الْبَيِّناتُ ) * از پس آنكه آمد بديشان\r\n","description":"","footnote":"","page_name":" 75 ","page_number":75},
  {"content":"\r\nنشانهاى روشن بر نبوت پيغمبران يعنى اگر مشيت خدا بودى بجبر و قهر منع اقتتال و اختلاف ايشان كردى و اگر چنين كردى اختيار مرتفع بودى و تكليف ساقط شدى و اين منادى حكمت و مصلحت است * ( وَلكِنِ اخْتَلَفُوا ) * و لكن اختلاف كردند * ( فَمِنْهُمْ ) * پس بعضى از ايشان * ( مَنْ آمَنَ ) * كس بود كه به اختيار خود گرويد و بر دين اسلام ثبات ورزيد و ملازم دين پيغمبر شد * ( وَمِنْهُمْ مَنْ كَفَرَ ) * و از ايشان كس بود كه نگرويد و از دين حق اعراض نمود و اين تعرض است بيهود و نصارى كه بعد از موت عيسى ( ع ) از راه راست منحرف شدند * ( وَلَوْ شاءَ اللَّه ) * و اگر خواستى خدا ايشان را مضطر و ملجا بايمان سازد * ( مَا اقْتَتَلُوا ) * اختلاف نكردندى مخالفت را كه بلفظ اقتتال ايراد كرده ذكر مسبب است و ارادهء سبب چه وقوع قتال بسبب اختلافست و تكرار آن به جهت تاكيد است * ( وَلكِنَّ اللَّه ) * و لكن خداى * ( يَفْعَلُ ما يُرِيدُ ) * مىكند آنچه ميخواهد از مقتضيات حكمت كه آن زمام اختيار و اقتدار است در قبضهء بندگان و عدم الجاى ايشان چه الجا و اضطرار منافى حكمت است و فعل حقتعالى عين حكمت و مصلحت است در خبر است كه مردى نزد امير المؤمنين عليه السلام آمد در حرب صفين و گفت ( اخبرنا عن مصيرنا الى الشام أ كان بقضاء من اللَّه و قدره ) خبر ده ما را از رفتن ما بشام كه آن بقضاء و قدر خدا بود يا نه فرمود كه\r\nو اللَّه ما هبطنا واديا و لا علونا تلعة و لا طئنا موطئا الا بقضاء من اللَّه و قدره\r\nيعنى به خدا كه در هيچ موضع هبوط و صعود نكرديم و هيچ جا گام ننهاديم مگر به قضا و قدر او سبحانه اعرابى گفت يا امير المؤمنين ( فعند اللَّه احتسب عنائى ) پس رنجى كه در اين راه به ما رسيد ما را در آن مزدى نباشد و حساب بر آن نزد خدا باشد حضرت فرمود كه\r\nان اللَّه قد اعظم لكم الاجر فى مسيركم و انتم مسافرون فى مقامكم او انتم مقيمون و لكم تكونوا فى شيء من حالاتكم مكروهين و لا اليها مضطرين و لا اليها مجبرين\r\nيعنى او سبحانه مزد شما را عظيم گردانيد در رفتن شما به سفر و در ايستادن سفر در موضع اقامة و در هيچ حالات خود مكره و ملجا و مضطر نبوده‌ايد شامى گفت ( و كيف هذا و القضاء و القدر ما فاتا و عنهما كان مسيرنا و انصرافنا ) اين چگونه باشد و حال آنكه قضا و قدر ما را اينجا كشيده و رفتن و باز گشتن ما از قضاى خداست امير المؤمنين ( ع ) فرمود اى شامى واى بر تو گمان ميبرى كه مرا قضاى لازم و قدر متحتث است اگر چنين بودى ثواب و عقاب باطل شدى و وعد و وعيد ساقط گشتى و امر و نهى بى فايده ماندى و محسن به ثواب احسان اولى نبودى از مسيء و مسيء اولى نبودى از محسن بعقاب اين سخن بت پرستان است و جنود شيطان و خصمان رحمن و شهود\r\n","description":"","footnote":"","page_name":" 76 ","page_number":76},
  {"content":"\r\nدروغ و قدريان مجوس اين امتند و بدانكه حق سبحانه امر بتخيير كرد و نهى بتحذير و تكليف را آسان كرد و دشوار نكرد و در تكليف آيات بسيار انزال فرمود و به خدا كه طاعت او را باكراه نداشتند و معصيت او را باجبار نكردند و حقتعالى پيغمبران را ببازى نفرستاد و كتابها بهرزه انزال نفرمود و آسمان و زمين و آن چه در آن ميان است بباطل نيافريد اين گمان بد كافرانست به خدا پس واى بر اينجماعت از آتش دوزخ شامى گفت يا امير المؤمنين پس اين قضا و قدر چيست گفت آن امر خداست بطاعت و نهى او از معصيت و وعد ثواب بر آن و وعيد عقاب بدان و ترغيب بطاعت و ترهيب از معصيت و تمكين از افعال حسنه و خذلان اهل عصيان بر معصيت اينست معنى تعلق قضا و قدر به خدا غير از اين معنى را اعتقاد مكن كه آن موجب سخط و عقوبت خداست و خلود در دوزخ در روز جزا شامى شاد شده برخواست و گفت يا امير المؤمنين ( فرجت عنى فرج اللَّه عنك ) مرا از اين شبهه فرج دادى حق سبحانه ترا از مكاره فرج دهاد و اين ابيات انشا كرد\r\n\r\n( انت الامام الذى نرجو بطاعته\r\nيوم المآب من الرحمن غفرانا\r\n\r\n\r\nاوضحت فى ديننا ما كان ملتبسا\r\nجزاك ربك بالاحسان احسانا )\r\n\r\nابو حنيفه روايت كرده كه من روزى نزد امام جعفر صادق ( ع ) رفتم و او را سلام كردم و چون بيرون آمدم موسى بن جعفر ( ع ) را ديدم كه در دهليز خانه نشسته بود و كتابى در دست داشت و در سن پنج و شش تخمينا خواستم او را امتحان كنم گفتم ( يا بن رسول اللَّه اين يحدث الغريب عندكم ) غريبى كه به شهر شما آيد از براى قضاء حاجت كجا بنشيند فرمود از كنار جويها و زير درختان ميوه دار و پيرامون سراها و راه گذرها و مسجدها دور شود و هر جاى ديگر كه خواهد قضاء حاجت كند چون من اين بشنيدم وقعى عظيم از او در چشم من افتاد گفتم يا بن رسول اللَّه نيكو گفتى مسئله ديگر دارم فرمود بپرس من گفتم معصيت بنده از كيست در من نگريست و گفت بنشين تا ترا خبر دهم من بنشستم فرمود حال معصيت از چند وجه بيرون نيست يا از خداست و بنده هر دو يا از يكى از آنها اگر از خدايست دون بنده خدا از آن عالىتر است كه بنده را بفعلى كه نكرده باشد عقوبت كند چه اين ظلم باشد و حق تعالى از آن منزه است و اگر از خدا و بنده است پس او شريك بنده باشد و قوى اوليست بفعل از بنده پس اين مثل قول اول خواهد بود ( تعالى اللَّه عن ذلك علوا كبيرا ) و اگر فعل بنده است ( فعليه وقع الامر و اليه توجه النهى و له حق الثواب و العقاب و وجبت له الجنة و النار ) پس امر و نهى به او متوجه است و حق ثواب و عقاب متعلقست به او و بهشت و دوزخ براى اوست ابو حنيفه گويد چون اين بشنيدم گفتم ذُرِّيَّةً بَعْضُها مِنْ بَعْضٍ وَاللَّه سَمِيعٌ عَلِيمٌ و بدانكه حق سبحانه و تعالى چون بيان اخبار سابقه كرد و اثبات رسالت پيغمبر را نمود در عقب آن حث بندگان كرد بطاعت و فرمود * ( يا أَيُّهَا الَّذِينَ آمَنُوا ) * اى آن كسانى كه گرويده‌ايد * ( أَنْفِقُوا ) * انفاق\r\n","description":"","footnote":"","page_name":" 77 ","page_number":77},
  {"content":"\r\nكنيد و بمستحقان رسانيد * ( مِمَّا رَزَقْناكُمْ ) * از آنچه روزى كرده‌ايم شما را يعنى حقوق اللَّه و حقوق الناس را از مال خود اخراج كنيد مانند خمس و زكات و انفاق اهل و عيال و قضاى دين و غير آن از نفقات واجبه * ( مِنْ قَبْلِ أَنْ يَأْتِيَ ) * پيش از آنكه بيايد * ( يَوْمٌ لا ) * روزى كه از هول و هيبت آن * ( لا بَيْعٌ فِيه ) * خريد و فروخت نباشد در آن روز تا كسى از عذاب خود را باز خرد * ( وَلا خُلَّةٌ ) * و نه دوستى تا كسى كسى را حمايت كند * ( وَلا شَفاعَةٌ ) * و نه درخواستى وقت حلول عذاب * ( وَالْكافِرُونَ ) * و ناگرويدگان * ( هُمُ الظَّالِمُونَ ) * ايشانند ستم كاران كه منع كنند حق خداى را از مستحق يا ظالمند از جهت وضع عبادت در غير مواضع آن مراد از آيه آنست كه نفقات واجبه را اخراج كنيد پيش از آن كه روزى بيايد كه بر تدارك تقصير خود در دادن زكات و خمس عذرى نتوانيد گفت و از عذاب خدا خلاصى نتوانيد جست چه در آن روز بيعى و شرائى نباشد تا در آن تحصيل چيزى كنيد كه در راه خدا صرف نمائيد به جهت تدارك ما فات و آن را بفديه بدهيد و خود را از عذاب باز خريد و دوستى نباشد تا شما را نجات دهد از عذاب و نه شفيعى كه شما را شفاعت كند در اسقاط آنچه در ذمه شما باشد از حقوق خدا و حقوق فقراء و مساكين و غير آن و رفع امور ثلثه با وجود قصد تعميم كه مقتضى فتح است جهت آنست كه در تقدير جواب سؤاليست كه كسى گويد ( هل فيه بيع او حلة او شفاعة ) و مراد بكافران تاركان زكات و خمسند و غير آن از نفقات واجبه كه ظلم بر نفس خود كرده‌اند چه خود را به جهت آن مستحق دوزخ گردانيده‌اند يا وضع مال خود گرده‌اند و در غير موضع آن و بر غير وجه آن صرف كرده‌اند پس وضع كافرون در موضع تاركون به جهت تغليظ تهديد است مانند و من كفر كه در مكان و من لم يحج واقع شده و نيز به جهت ايذانست به آنكه ترك زكات و ساير حقوق واجبه از صفت كفار است لقوله تعالى وَوَيْلٌ لِلْمُشْرِكِينَ الَّذِينَ لا يُؤْتُونَ الزَّكاةَ و بدانكه قوله * ( وَلا شَفاعَةٌ ) * على العموم نيست زيرا كه اجماع امت بر آنست كه باذن حق سبحانه شفاعت\r\nدر قيامت از انبيا و صلحاى امت براى عصاة مؤمنين واقع خواهد شد و حديث صحيح متواتر كه از حضرت رسالت ( ص ) صادر شده كه\r\nادخرت شفاعتى لاهل الكباير من امتى\r\nصريحا دال است بر اين و لقوله تعالى وَلا يَشْفَعُونَ إِلَّا لِمَنِ ارْتَضى و مَنْ ذَا الَّذِي يَشْفَعُ عِنْدَه إِلَّا بِإِذْنِه و اينكه آن حضرت فرمود كه\r\nلا شفاعة الا باذنه لفساق\r\nمراد فساق اهل ايمانند باجماع و بدليل\r\n( لا شفاعة لاحد من الكفار )\r\nو در مجمع آورده كه ذم كافر بظلم با آنكه كفر اعظم است از ظلم جهت آنست كه دلالت كند بر آنكه كافر ضرر بنفس خود رسانيده بخلود در نار پس ظالم بنفس خود باشد و ديگر آنكه چون حق سبحانه نفى بيع و شفاعت و خلت نمود\r\n","description":"","footnote":"","page_name":" 78 ","page_number":78},
  {"content":"\r\nدر روز جزا و فرمود كه كافر در اين روز از اين امور محروم باشد در عقب آن فرمود كه صدور ظلم از كفار باشد نه آنكه من ظلم كرده باشم بر ايشان چه ايشان به جهت عمل بد خو مستحق حرمان اين امور شده‌اند و وجه ديگر آنست كه در تخصيص كافر بظلم دلالت است بر آنكه ظلم كافر غايت ظلم و نهايت تعدى است بر وجهى كه ظلم مؤمن در جنب آن در حكم عدم ظلمست و نظير اينست كه ( فلان هو الفقيه فى البلد و فلان هو الفاضل ) كه مراد تقدم آنست بر غير و عدم اعتبار فقاهت و فضل غير او و بدانكه چون حقتعالى بيان ذكر امم فرمود و اختلاف ايشان با پيغمبران در توحيد و غير آن در عقب آن ذكر توحيد نموده كه بناى اسلامست و فرمود كه * ( اللَّه ) * خداى قادر باصول نعم كه سزاى پرستش است * ( لا إِله ) * هيچ خدايى نيست در وجود * ( إِلَّا هُوَ ) * مگر او كه استحقاق عبادت وى را ثابتست نزد بعضى لاء نفى جنس احتياج ندارد بخبر مضمر كه آن فى الوجود باشد يا يصح ان يوجد يا ممكن بلكه لا بمعنى انفى است و إله بحسب حقيقت فاعل انتفى و معنى اينكه منتفى است خدايى كه مستحق عبادت باشد مگر اللَّه كه مستجمع جميع صفات كمال است و بدانكه چون اين آيه اشرف آيات قرآنيست چنانچه باسانيد صحيحه ثابت شده و از شرافت او آنست كه متضمن توحيد است و صفات كمال و جلال حضرت احديت كه ركن اعظمست در اصول دين اسلام پس صواب آنست كه در اين مقام بر وجه اتم و اكمل تفصيل و تبيين آن نموده شود و اين موقوف است بر مباحث لغويه و عقليه اما لغويه ببايد دانست كه اللَّه علم ذات واجب الوجود بالذاتست كه در وجوب وجود محتاج به غير نباشد و جامع جميع نعوت كمال و صفات جلال باشد و وجوه اشتقاق آن در فاتحه فاتحه سمت تحرير يافته و لا حرفيست بمعنى نفى نسبت خبر از حقيقت و ماهيت و اصح وجوه در إله آنست كه فعال است بمعنى مفعول مشتق از إله بمعنى عبد پس معنى إله معبود باشد و حينئذ صفت باشد و اين مذهب امام راغب است و نزد صاحب كشاف اسم جنس است و بر اين معنى استدلال كرده‌اند كه او موصوف واقع مىشود و وصف واقع نميشود و صفات بارى تعالى عين ذات اقدس او است بر مذهب اهل حق چنانچه در كتب كلاميه ببراهين واضحه ثابت شده و إله بحسب اعراب مبنى بر فتح است زيرا كه اسم لا نفى جنس است و مفرد نكره است و سبب بناء آن يا آنست كه متضمن معنى حرفست و در اين تقدير است كه لا من إله الا اللَّه و يا بجهة تركيب آن به الا كه حرف استثنا است و هو كه ضمير مرفوع منفصل است بدل اسم و است كه مرفوع المحل است بابتدائيت و حمل مستثنى بر لفظ مستثنى منه متعذر است زيرا كه عمل و بواسطه معنى نفى است و الا نقض نفى آن كرده و اولى آنست كه لا بمعنى انتفى باشد بدون تقدير خبر زيرا كه اگر خبر آن ممكن باشد اين كلمه دلالت بر وجود اللَّه تعالى نخواهد كرد بلكه بر امكان دلالت خواهد كرد پس در ايمان نص نباشد و اگر موجود باشد دلالت بر نفى امكان وجود معبود\r\n","description":"","footnote":"","page_name":" 79 ","page_number":79},
  {"content":"\r\nبه غير حق نخواهد كرد بلكه دال بر نفى وجود او خواهد بود اگر گويند فايدهء حذف خبر همين است كه دهن منتقل شود بهر يك از موجود و ممكن پس هم نفى امكان إله به غير حق لازم آيد و هم وجود معبود به حق كه اللَّه تعالى است جواب آنست كه در صورت حذف ذهن بهر يك منتقل مىشود بر سبيل بدل پس همان بحث متوجه او است و به جهت استصعاب اين سخن صاحب كشاف و تابعان او بر آن رفته‌اند كه در اين كلام و امثال آن احتياج بتقدير خبر نيست بلكه الا هو مبتدا است و لا إله خبر او است بلكه اصل كلام چنين بوده كه اللَّه إله و مستحق للعبادة حرف لا و الا در آوردند براى\r\nافاده حصر و بعضى تاييد سخن قوم كرده‌اند و گفته‌اند خبر محذوف موجود است و مع هذا دلالت مىكند بر نفى امكان معبودى بسزا كه غير اللَّه باشد زيرا كه معبود به حق جز واجب الوجود نتواند بود و هر چه موجود نيست واجب نيست پس نفى وجود معبود بسزا غير از حقتعالى مستلزم نفى امكانست جهت آنكه اگر معبود بسزا غير اللَّه تعالى توانستى بود واجب الوجود ميبودى و ما گفتيم كه هيچ معبود بسزا غير از خدا موجود نيست و اين اوليست كه گويند مقصود از كلمهء توحيد نفى استحقاق عبادتست از غير خداى تعالى و استحقاق عبادت اگر چه در نفس الامر مستلزم وجوب وجود است ليكن نزد كفار مسلم نيست جهت آنكه ايشان عبادت اصنام و اشجار ميكنند با آنكه هيچ كس را اعتقاد وجوب وجود اينها نيست بلكه اينها را تمثيل انبيا يا كواكب ميدانند و عبادت ايشان را سبب تقرب بواجب الوجود ميشناسند پس از اعتراف اين طايفه بنفى وجود اعتراف بنفى امكان لازم نيايد چه شايد كه شخصى اعتراف و اعتماد نمايد كه هيچ مستحق عبوديت به غير از خداى تعالى موجود نيست لكن خصم را ميرسد كه گويد ممكن است كه چيزى به غير از خداى موجود شود كه مستحق عبوديت باشد با آنكه سيد عالم صلى اللَّه عليه و آله و سلم و ساير بزرگان اهل اسلام به همين كلمه در باب توحيد اكتفاء نموده‌اند و اين كلمه در توحيد علم شده و در تأييد قوم اين سخن ميتوان گفت كه چرا نشايد كه خبر محذوف مستحق للعباده باشد و إله بمعنى مطلق إله باشد پس اين هنگام معنى اين باشد كه هيچ معبود مستحق عبادت نيست به غير از خدا و ح اين كلمه نص باشد در نفى استحقاق عبادة از جميع ما سوى اللَّه و مآل معنى بر اين تقدير و بوجهى كه مختار صاحب كشافست يكيست جهت آنكه بر هر تقدير خلاصهء معنى حصر استحقاق عبادتست در اللَّه تعالى اگر گويند برين تقدير نيز مجال بحث هست چه از اين كلمه اين معلوم شد كه هيچ معبود بالفعل مستحق عبوديت نيست به غير از خداى تعالى زيرا كه اتصاف بعنوان بالفعل مىبايد و اين هنگام احتمال دارد كه چيزى به غير از خداى تعالى باشد كه معبود كسى نشده باشد و مستحق عبادة باشد پس همچنين كلمه نص در نفى استحقاق عبادت از جميع ما سوى نباشد جواب گوئيم\r\n","description":"","footnote":"","page_name":" 80 ","page_number":80},
  {"content":"\r\nكه ميان علماى منطق خلافست كه اتصاف ذات موضوع بعنوان بالامكان كافيست يا بالفعل ميبايد حتى كه هر گاه گوئيم كل اسود كذا حكم كرده باشيم بر هر چه ممكن الاتصافست بسواد يا هر چه بالفعل متصف باشد بسواد در يكى از ازمنهء ثلاثه بعضى از علماى سابق اختيار اول نموده‌اند و بعضى از متأخران اختيار دويم كرده‌اند و آنهايى كه تابع متأخرانند از ظ عبارت متأخرين چنين يافته‌اند كه اتصاف بالفعل بحسب نفس الامر ميبايد و مدار احكام بر اين نهاده‌اند و ليكن در بعضى كتب معتبره در اين علم تصريح بر خلاف اين واقع شده و اتصاف را اعم گرفته‌اند از آنكه نفس الامرى باشد يا بحسب فرض عقل بود و ح بر ارباب الباب مخفى نيست كه امكان اتصاف نيز اخذ ميبايد كرد چنانچه تصريح به اين كرده‌اند پس فرق ميان علماى سابق و متأخران به مجرد زيادتى اعتبار است در مذهب متأخرين و چون اينمقدمه بر صحيفهء خواطر منتقش شد مىگوييم كه بر هيچ يك از كلام ايندو طايفه سؤالى متوجه نمىشود زيرا كه كلمهء توحيد قضيهء سالبه است و سالبه بانتفاء موضوع صادق ميايد پس نفى استحقاق الوهيت غير خدا صادق باشد جهت آنكه إله در وجود منحصر است در ذات اقدس او سبحانه زيرا كه مفهوم اين كلمه نفى استحقاق الوهيتست از تمام افراد ممكنة الاتصاف بعبودية غير حقتعالى اگر گويند سخن در امثال اين مقام مبتنى بر مقام عرفست نه بر تدقينات منطقى و در عرب لغت معنى لا ضارب فى الدار اينست كه هيچ ضارب بالفعل بحسب نفس الامر در دار نيست جواب گوئيم اين صحيح و حق است ليكن اين كلمه نص است در ايمان نسبت به كسى كه اعتقاد وجود الهه بسزا غير از خداى تعالى كرده باشد چون مشركان و اگر كسى اعتقاد امكان وجود الهه غير خدا كند با آنكه قايل بنفى وجود ايشان باشد التزام ميكنيم كه با اينكلمه حكم بايمان او نتواند كرد جهت آنكه اين كلمه واقع همهء انواع كفر نيست بلكه دافع اشراكست در الوهيت بالفعل نه با مكان چنان كه خود تصريح\r\nبه آن كرده‌اند كه اگر كسى براى سلب صفتى از صفات كمال از خدا كافر شود به اينكلمه حكم باسلام او نكنيم هم چنان كه اگر كسى بسبب انكار رسالت حضرت رسالت ( ص ) كافر شود به اين كلمه مسلمان نشود تا نگويد محمد رسول اللَّه از سر اعتقاد و اگر به جهت قدح در بعضى احكام دينى كافر شود مسلمان نگردد تا زمانى كه اذعان به آن حكم نكند و اينكه حضرت رسالت ( ص ) از كفار به همين كلمه اكتفاء فرمود بنا بر آن بوده كه كفر ايشان بسبب اشراك بوده و از اينجا معلوم شد كه در مرتبه اول مىتوانند كه اختيار كنند كه خبر محذوف موجود است و به همين طريق دفع شبهه كنند دويم در مباحث عقليه است بدانكه چون اين كلمهء جليله علم است در باب توحيد مناسب آنست كه برهانى چند در اين مسئله اقامه كرده شود و چون هر يك از متكلمين و حكما را راهى و مسلكيست خاص در اين باب اينجا اشاره بهر يك از آن نموده\r\n","description":"","footnote":"","page_name":" 81 ","page_number":81},
  {"content":"\r\nمىشود و باللَّه المعونة و التوفيق پس بدانكه متكلمان ميگويند كه چون ممكن را وجود از ذات خود نيست پس هر آينه محتاج است بمؤثرى و تأثير مؤثر در اين شيء ممكن يا در حال وجود آن شيء است و يا در حال عدم و محال است كه در حال وجود باشد زيرا كه تحصيل حاصل لازم ميآيد و اين محالست پس در حال عدم باشد فحينئذ هر ممكن حادث باشد زيرا كه مسبوقست بعدم خود و چون حادث باشد فاعل آن موجب نتواند بود بلكه مختار باشد پس واجب الوجود قادر مختار باشد و اين دليل و امثال آن خالى از ضعفى نيست پس اليق آنست كه چنين گوئيم كه اختيار از صفات كمالست و عدم اختيار موجب نقصان و همهء عقلا را اين مقدمه ظاهر است پس واجب الوجود مختار باشد چه نقص بر واجب الوجود محال است و واجب الوجود مختار يكيست جهت آنكه اگر دو باشد اين هنگام اگر يكى اراده وجود زيد كند آن ديگرى خالى از آن نيست كه تواند ارادهء طرف ديگر كند كه عدم است يا نتواند اگر نتواند عجز بر او لازم آيد جهت آنكه عدم آن در حد ذات خود ممكن است و مانع آن از ارادهء اين طرف نيست مگر اختيار آن ديگر طرف نقيض او را و اگر تواند تخالف ايشان در اختيار ممكن باشد و ح خالى از آن نيست كه مراد هر دو حاصل شود و يا مراد هيچ يك حاصل نگردد يا مراد يكى حاصل شود دون ديگرى اول مستلزم اجتماع نقيضين است و لانى مستلزم ارتفاع نقيضين يا عجز هر دو و سيم مستلزم عجز يكى با اينكه ترجيح بلا مرجح لازم ميآيد و هر سه امر باطل است پس تعدد إله مستلزم امكان تخالف است و امكان تخالف مستلزم يكى از سه محالست پس ملزوم اول باطل باشد و اين برهان را برهان تمانع خوانند و آيهء لَوْ كانَ فِيهِما آلِهَةٌ إِلَّا اللَّه لَفَسَدَتا اشاره به اينست و در اينجا سخنى هست زيرا كه مىتوانند كه اختيار شق اول كنند و گويند لا نسلم كه عجز يكى لازم آيد زيرا كه عجز عبارتست از عدم قدرت بر چيزى و محال بودن تعلق اراده به چيزى مستلزم انتفاء قدرت نيست اگر گويند عجز از اراده لازم ميآيد جهت آنكه اينطرف در حد ذات خود ممكن است و فرض آنست كه يكى ارادهء آن نميتواند كرد گوئيم آن طرف ممكن بالذاتست و ممتنع بسبب تعلق ارادهء آن ديگر به طرف ديگر و امتناع تعلق اينچنين اراده به چيزى بالغير مستلزم عجز نيست براى آنكه محال است كه ارادهء بارى متعلق شود بوجود چيزى به شرط عدم آن پس هيچ عجز لازم نيايد و ميتوان كه تقرير برهان بر طريقهء ديگر كنيم كه اين خدشه مرتفع گردد و آن اينست كه در قدرت و ارادهء يكى از ايندو يا ضعفى هست يا نيست اگر هست نقض لازم آيد و اگر نيست و طرفين هر دو ممكن است پس تواند كه ارادهء يكى متعلق شود به طرفى و از آن ديگر به ديگرى و ح اگر مراد هر دو برآيد اجتماع نقيضين لازم آيد و اگر مراد هيچيك بر نيايد ارتفاع نقيضين و اگر مراد يكى برآيد و ديگرى بر نيايد به اين معنى كه خواسته باشد\r\n","description":"","footnote":"","page_name":" 82 ","page_number":82},
  {"content":"\r\nو نشده باشد بترجيح بلا مرجح چه مفروض آنست كه در قدرت و ارادهء هيچيك قصورى نيست و اين برهان را بطريق ديگر تقرير ميكنند و\r\nآن اينست كه چون ايشان هر دو قادرند بر جميع ممكنات پس اگر ارادهء يكى طرفى را مانع نشود از تعلق ارادهء ديگر بآنطرف يكى از سه محال لازم آيد و اگر مانع شود مستلزم ترجيح بلا مرجح شود زيرا كه ارادهء يكى اولى نيست بمنع ارادهء آن ديگر و بطريقى ديگر ميگويند كه خالى از آن نيست كه ايشان هر دو قادرند بر جميع ممكنات يا نه ثانى باطل است پس اول متعين باشد و ح لازم آيد كه هيچ ممكن موجود نباشد زيرا كه اگر موجود شود ترجيح بلا مرجح لازم آيد يا توارد و علت مستقله يا عجز هر دو و بيان ملازمهء اخير آنست كه اگر موجود شود يا بيكى موجود شود يا بهر دو يا هر يكى و بر هر تقدير محالى لازم آيد اما بنا بر اول زيرا كه نسبت ممكن بهر يك از ايشان برابر است پس وجود او بيكى دون ديگرى ترجيح بلا مرجح باشد و بر تقدير دويم عجز هر دو لازم آيد زيرا كه هيچ يك مستقل در ايجاد نباشند و بر تقدير ثالث توارد دو علت مستقله بر معلول شخصى لازم آيد و اين باطلست پس مقدم باطل باشد و در اين برهان اشكالى هست زيرا كه اولا اختيار شق اول ميكنيم و مىگوئيم كه مسلم نيست كه نسبت هر ممكن بهر يكى از ايشان برابر است و چرا نشايد كه بعضى را باعتبار ماهية نسبت مخصوصى باشد بيكى و بعضى ديگر را به ديگرى و ثانيا اختيار شق دوم ميكنيم و مىگوييم لا نسلم كه عجز لازم آيد جهت آنكه عجز عدم قدرتست و چرا نشايد كه هر يك قادر باشند بر آنكه بحسب استقلال ايجاد كنند لكن ارادهء ايشان متعلق بايجاد على الاشتراك باشد و بعضى ميگويند كه اينسخن گاهى تمام مىشود كه تعلق قدرت بارادهء قابل شدت و ضعف باشد و ظاهر اينست كه اين نظريست دقيق لكن مجادله است زيرا كه قدرت تأثير بر وفق اراده مىكند و چون اراده متعلق بايجاد باشتراك شده تأثير قدرت نيز برين نهج خواهد بود و اسلم طرق آنست كه بعد از اثبات واجب الوجود بدليل عقلى اثبات توحيد و غير آن بدليل نقلى كنند جهت آنكه ثبوت شرع و نبوت موقوف بر توحيد نيست و ليكن در آنكه دليل نقلى مفيد يقين است سخنى نيست و التوفيق من اللَّه و فرقهء دوم حكما كه مدار مطلبهاى ايشان بر برهان عقليست و بنا بر اصل مذهب ايشان مقرر است كه وجوب وجود عين واجب تعالى است پس اگر واجب الوجود متعدد باشد وجوب حقيقت مشتركه باشد ميان ايشان و اين هنگام امتياز هر يك از آن ديگر بتعين باشد و تعين خواه ثبوتى و خواه عدمى اتصاف ماهيت به آن واجب نخواهد بود به جهت آنكه اگر واجب بودى هر جا وجوب يافت شدى آن يقين يافت شدى و تعدد نبودى هف پس ممكن باشد وح علت او يا ماهيت است يا امرى خارج و نميتواند بود كه ماهيت باشد زيرا كه اگر ماهيت باشد هر جا كه ماهيت يافت شود آن تعين يافت شود پس واجب الوجود يكى بيش نبوده باشد و هو المط\r\n","description":"","footnote":"","page_name":" 83 ","page_number":83},
  {"content":"\r\nو اگر امرى خارج است لازم آيد كه واجب الوجود محتاج باشد به غير در تعيين و احتياج منافى وجوبست و بر اين اعتراض كرده‌اند كه احتياج در وجود منافى وجوبست نه احتياج در چيزى ديگر و احتياج در تعين مستلزم احتياج در وجود نيست و جواب گفته‌اند كه احتياج در تعيين مستلزم احتياج در وجود است زيرا كه وجود عارض حقيقت نميشود الا بعد از تعين جهت آنكه عروض وجود مر حقيقتى را در مرتبهء ابهام آن معقول نيست پس هر گاه آن حقيقت را تعين زايد باشد عروض وجود او را موقوف بتعين باشد و پوشيده نماند كه ايشان در بحث هيولى و صورت گفته‌اند كه تشخص هر يك از هيولى و صورت به آن ديگر است جهت آنكه هيولى علت قابلى تشخص صورتست و صورت علت فاعلى تشخص هيولى است پس اگر احتياج در تشخص مستلزم احتياج در وجود بودى لازم آمدى كه هر يك علت وجود آن ديگرى بودى هيولى علت قابلى وجود صورت و صورت علت فاعلى وجود هيولى و اين باطل است پس معلوم شد كه بنا بر اصول حكما مشائين تشخص بر وجود سابق نيست و احتياج در تشخص مستلزم احتياج در وجود نيست ليكن اين مبحث فى حد ذاته مشكل است و تنقيح آن مزيد بسطى ميطلبد و در برهان\r\nمذكور خللى ديگر هست زيرا كه بعد از مساعده بر آنكه وجوب وجود عين واجب الوجود است چرا نشايد كه وجوبات متعدده باشد و اطلاق وجوب بر هر يك از ايشان بر سبيل تشكيك يا اشتراك لفظى باشد پس وجوبات متخالفه بذوات باشد هر يك عين واجب تعالى اگر گويند وجوب معنى واحد است پس وجوب عين ماهيت باشد اگر واجب متعدد باشد در حقيقت وجوب شريك باشد و اين هنگام هر يك را مميزى بايد و كلام تا آخر جارى سازد گوئيم چرا نشايد كه حال وجوب چون حال وجود باشد نسبت با وجود خاص واجبى و وجودات خاصه ممكنه كه ايشان مهيات متخالفه‌اند در ذات بر مذهب ايشان چه وجودات خاصه نزد ايشان بسيطند و تركيب در ايشان نيست اگر چه لفظ وجود گفته مىشود بر همه بر سبيل تشكيك و حاصل آنكه ميتواند بود كه مهيات متخالف باشند كه وجوب بر هر يك از ايشان مقول شود يا بتشكيك و يا باشتراك لفظى و هر يك وجوبى خاص باشد متميز از غير بذات خود و بطريق روشنتر از اين گوئيم كه اينكه گفته‌اند كه وجوب عين واجب باشد مراد مفهوم كلى وجوبست يا افراد او و اول باطل است و بر تقدير دوم چرا نشايد كه وجوب را افراد كثيره مختلفه الحقيقة باشد هر يك عين واجبى و اما حكماء اشراقين كه شيخ شهاب الدين مقتول خواهر زادهء شيخ شهاب الدين سهروردى مقتول كه مدون قواعد ايشانست گفته كه امهات مطالب ايشان كه بيان اين مطلب مبتنى بر آنست هم چنان كه اختلاف بحقيقت مىباشد چون اختلاف انسان و فرس و بعدد مىباشد چون اختلاف ذات زيد و عمر و اختلاف بكمال و نقصان در ذات شيء مىباشد بى انضمام\r\n","description":"","footnote":"","page_name":" 84 ","page_number":84},
  {"content":"\r\nامر خارج بر آن حقيقت بلكه براى كمال در نفس حقيقه و نقصان آن قطع نظر از امور زائده و حكماء مشائين گويند كه ماهيت و اجزاء آن قابل شدة و ضعف نيست و يا آنكه دليلش تمام نيست منتقض مىشود بزيادتى مقدار بر مقدار كه زيادتى آنجا بنفس حقيقت مقداريه است جهت آنكه زايد غير از مقدار چيزى نيست و همچنين است ناقص و ثانيا نموده مىشود كه عقل در اول نظر اشيا را تقسيم مىكند بنور و ظلمت و مراد از نور اينجا آنست كه پيدا به خود باشد و ديگرها به دو پيدا و تصور او بديهى است و تعريفى كه از براى او واقع شده جهت تنبيه است و مراد بظلمت عدم نور است مطلقا و تقابل ميان او و نور تقابل ايجاب و سلب است و چون اين معنى قرار يافت مىگوييم كه غواسق برزخيه يعنى اجسام را چيزى چند لازم است كه مشخص ايشان است مثل اشكال و نهايات كه به آنها از يكديگر ممتاز مىشوند و شك نيست كه علت اين امور نفس ماهيت جسمى نيست و اگر نه آن را اختلاف نبودى جهت آنكه ماهيت در همهء افراد يكيست و نه لازم ماهيت زيرا كه در آن شريكاند و نميتواند بود كه علت هر يك از اين امور هويت اينشخص باشد زيرا كه هويت بواسطهء آنها است پس اگر اينها براى هويت او باشد دور لازم آيد و نميتواند بود كه اختصاص هر جسمى به شكل و هيئتى بسبب جسم ديگر باشد چه حدس صائب حاكم است به آنكه جسمى علت هويت جسمى ديگر نيست و ديگر آنكه اجسام متناهيست پس دور لازم آيد و نميتواند كه بواسطهء هيولى باشد يا صورت از براى آنكه بنا بر اصول اشراقين اينها موجود نيستند و بر تقدير وجود اينها هيولى از عناصر مشتركه است بشخصه و صورت جسميه بنوعى پس مخصوص هيولى نتواند بود و نوع صورت جسمى نيز نتواند بود و سخن در اشخاص صورت جسميه همان سخن در اشخاص اجسام است كه سبب اختصاص هر يك به آن اشكال و هيئات چه باشد و نميتواند بود كه عرضى باشد قائم به او يا به غير زيرا كه دور يا تسلسل لازم آيد پس ثابت باشد كه مخصص هر جسمى نه جسم است و نه عوارض و نه اجزاى و بر تقدير وجود پس امرى خواهد بود كه نه جسم باشد و نه جسمانى بلكه نور مجرد و اين نور محتاج به غير نيست پس واجب الوجود ثابت شد و نميتواند بود كه آن نور محتاج باجسام باشد زيرا كه خسيس علت شريف نشود و چون تسلسل باطل است پس منتهى شود به نورى كه محتاج نباشد به غير و آن نور الانوار است و نور اعظم و نور قيوم\r\nو نور محيط و نور اعلى و نور قهار و غنى مطلق كه غير او همه به او محتاجند زيرا كه هر چه غير اوست پرتويست از انوار او و يا پرتوى از پرتو نور او و برين قياس و هر چه نزديكتر باشد به او اشراق او بيشتر باشد و نور در نور محسوس مشاهده ميكنى كه هر چه بنور اقربست نورانيت او بيشتر است پس مراتب موجودات بحسب قرب و بعد آنست بنور و كمال اشراق و نقصان به جهت اقربيت و ابعديت تا بغايت بعد مىرسد كه آن مرتبهء اجسام است كه\r\n","description":"","footnote":"","page_name":" 85 ","page_number":85},
  {"content":"\r\nغايت كثافتست و شعاع نور الانوار از آن ابعد نمىرود و چون اينطايفه اثبات واجب تعالى بدين طريق كرده در بيان وحدانيت گويند كه نميتواند بود كه نور كه غنى مطلق است متعدد باشد زيرا كه ح تمايز ايشان بحقيقت و لوازم ايشان نتواند بود زيرا كه آن مشتركست ميان ايشان و بعوارض نيز نتواند بود زيرا كه سبب اختصاص هر يكى بعارض يا حقيقت ايشان باشد يا هويت يا امرى خارج اول باطل است زيرا كه حقيقت هر دو يكيست و دوم ظاهر البطلانست چه تحصيل هويت به او عارض است و سيم نيز باطل زيرا كه ايشان در تحصيل هويت محتاج به غير باشند پس غنى مطلق نباشند و تمايز بكمال و نقصان نيز نتواند بود زيرا كه مفروض آنست كه هر دو نور غنى مطلقند و ديگر به اتفاق كافه عظماى متكلمين و مشائين و غيرهم نقص بر واجب الوجود محال است چه نقصان مستلزم امكان است و بديههء عقل حاكم است به اينكه هر چيزى كه او را در وجود كه منبع كمالاتست افتقار به غير نباشد در توابع آن نيز محتاج به غير نخواهد بود و اين معنى مخصوص اشراقيان نيست طريق ديگر در توحيد آن است كه بلا شك و شبهه كه اگر همهء چيزها محتاج باشند بشيئى آن شيء اكمال خواهد بود از شيئى كه بعضى چيزها به او محتاج باشد دون بعضى پس اگر دو نور غنى مطلق باشند هيچيك غنى مطلق نباشند زيرا كه هر يكى را صفتى اكمل فوت شده باشد كه احتياج جميع چيزها است به او و هر چيزى را كه نقصانى باشد بر وجهى از وجوه البته ممكن باشد و محتاج پس هر دو ممكن و محتاج باشند اينست خلاصهء آنچه در كتب ايشان مرقوم است و باقى ادله رجوع بر سايل كلاميه است و بدانكه چون ضمير موصوف واقع نمىشود پس * ( الْحَيُّ ) * بدل هو باشد يا خبر بعد از خبر يعنى نيست معبودى كه مستحق پرستش باشد مگر كسى كه زنده است بحياة ابديه و زندگى سرمدى و يا خبر مبتداء محذوف باشد يعنى آن كسى كه غير از او خدايى نيست زنده است پيش از همه زندگان و بعد از فناى ايشان و اطلاق حى بر او سبحانه بمعنى استحاله عدم علم و قدرت او است يعنى او بر صفتى است كه محال است كه عالم بجميع معلومات و قادر بر همهء مقدورات نباشد و يا بر صفتيست كه واجبست كه ادراك جميع مدركات كند و ثبوت اين صفت مر او سبحانه را بديهيست چه او سبحانه عالم و قادر است بدلايل عقليه و سمعيه پس حى باشد بمعنى ( انه يستحيل عليه ان لا يقدر و لا يعلم ) و اين صفت عين ذات مقدس حضرت واجب الوجود است * ( الْقَيُّومُ ) * پاينده بر سبيل دوام و بقا در ذات و صفات يا قائم بتدبير و حفظ مخلوقات بدانكه قيوم صيغه مبالغه است مجاهد گفته كه مراد از معنى مبالغه در او آنست كه او سبحانه بهر چيزى قيام نمايد يعنى متولى همهء امور اوست و ربيع گفته كه مراد از مبالغه درو آنست كه آن بمعنى قيم است بمهمهء\r\n","description":"","footnote":"","page_name":" 86 ","page_number":86},
  {"content":"\r\nچيزها برزق و حفظ يعنى روزى دهنده و نگهدارندهء همهء مكوناتست و گويند قيوم بمعنى عالمست بجميع امور كما يقال فلان ( يقوم بهذا الكتاب اى يعلم ما فيه ) و نزد سعيد بن جبير و ضحاك بمعنى دائم الوجود است چنان كه به اين مفسر شد و حسن گفته كه معناه ( القائم على كل نفس بما كسبت حتى يجاريها من حيث هو عالم بها ) انس بن مالك روايت كرده كه بيشتر دعاى رسول ( ص ) اين بودى كه\r\nيا حى يا قيوم\r\nاز عبد اللَّه عباس روايتست كه بهترين نامهاى خدا الحى القيوم است ابو امامه روايت كند كه بهتر و مهتر نام خدا در سه سوره است يكى از سورة البقره * ( اللَّه لا إِله إِلَّا هُوَ الْحَيُّ الْقَيُّومُ ) * دوم در آل عمران الم اللَّه لا إِله إِلَّا هُوَ الْحَيُّ الْقَيُّومُ سيم در طه و عنت الوجوه للحى القيوم و در خبر است كه اين هر دو اسم دافع جميع بلايا است و نيز در صفات كمال خود مىفرمايد كه * ( لا تَأْخُذُه سِنَةٌ ) * فرا نگيرد او را مقدمهء خواب كه آن را نعاس گويند و اين فتوريست كه مقدمهء خواب است * ( وَلا نَوْمٌ ) * و نه خواب كه مبطل حواس ظاهره است و آن حالتيست كه عارض حيوان مىشود از استرخاى اعصاب دماغ به جهت رطوبات ابخرهء متصاعده بحيثيتى كه حواس ظاهره از احساس معطل ماند و تقديم سنه بر نوم بر آنكه قياس مبالغه عكسست بنا بر ترتيب وجود است اصم گفته كه سنة غفلتست و نوم خواب يعنى او سبحانه منزه است از غفلت و خواب و نزد حسن سنه كسل است و اين جمله نفى تشبيه است و تاكيد اينكه او حى و قيوم است چه هر كرا كه نعاس يا نوم فرا گيرد ماوف الحياة خواهد بود و قاصر در حفظ و تدبير و لهذا ترك عاطف فرموده در آن و در جملى كه بعد از آن است حاصل كه قديم تعالى از خود نفى سنه و نوم نموده بر سبيل تمدح زيرا كه آن افتست و آفت و نقص بر او روا نيست چه سبب تغير است و تغير بر او جايز نيست و نيز نوم برادر موتست و او سبحانه حى و قيوم است جابر عبد اللَّه انصارى گفته كه از حضرت رسالت ( ص ) پرسيدند كه در بهشت خواب باشد آن حضرت فرمود نه زيرا كه خواب برادر مرگ است كه\r\nالنوم اخ الموت\r\nو در بهشت مرگ نباشد ابو هريره از آن حضرت روايت كند كه قوم موسى وى را گفتند كه هل ينام ربك آيا خداى ترا خواب باشد فرمود بار خدايا بمقوله اينجماعت عالمى خطاب آمد كه اى موسى ترا بر اين تنبيه كنم يك شبانه روز خواب مكن موسى امتثال امر الهى كرده يك شبانه روز خواب نكرد پس فرشتهء فرستاد با دو شيشه تنگ و گفت حقتعالى ميفرمايد امشب اين دو شيشه را در دست نگهدار تا روز شود موسى به حكم الهى آن شيشه ها را در دست نگاه داشت و خود را ضبط ميكرد تا خوابش نبرد عاقبت الامر خواب بر او غلبه كرد و دستهايش بهم باز آمده شيشها بر يكديگر خورد و شكسته شد موسى از خواب در آمد و شيشها را شكسته ديد پريشان شد جبرئيل آمد و گفت حق سبحانه\r\n","description":"","footnote":"","page_name":" 87 ","page_number":87},
  {"content":"\r\nميفرمايد كه تو در خواب دو شيشه را نگه نميتوانى داشت اگر من بخوابم آسمان و زمين را كه نگه دارد * ( لَه ما فِي السَّماواتِ ) * مر او راست آنچه در آسمانهاست از مبدعات علويه * ( وَما فِي الأَرْضِ ) * و آنچه در زمين است از كاينات سفليه اين تقرير قيوميت او است و احتجاج بر تفرد او در الوهيت و مراد ب * ( ما فِي السَّماواتِ وَما فِي الأَرْضِ ) * هر چيزيست كه در آسمان و زمين يافت شده است و داخل در حقيقت آن خارج از آن و متمكن در آن پس اين ابلغ از قوله ( له السماوات و الارض و ما فيهن ) خلاصهء معنى اينكه مجموع مكونات از آن او سبحانه است خواه آنكه او را مالكى بحسب ظاهر باشد يا نه چه همه ملك و مالك و غير آن از ما سوى در قبضه قدرت اويند * ( مَنْ ذَا الَّذِي ) * كيست آن كس كه او * ( يَشْفَعُ ) * درخواست كند از انبيا و ملائكه و غير ايشان * ( عِنْدَه ) * نزد او گناهكارى را * ( إِلَّا بِإِذْنِه ) * مگر بدستورى او كه اجازة شفاعت دهد اين بيان كبريايى شأن او است و دلالت بر آنكه هيچكس نيست كه مساوى يا مدانى او باشد چه هر گاه كه شفاعت و استكانت شخصى بدون اذن او سبحانه مفيد نيفتد پس چگونه عناد او مناصبت معاوق او سبحانه تواند بود ارباب تحقيق و اصحاب تدقيق گفته‌اند كه حق سبحانه به اين آيه دل بندگان را بجانب خود جذب ميفرمايد عاجلا و اجلا گوييا فرموده كه اگر راغب دنيايى آن در قبضهء اقتدار من است پس از من خواه نه از غير من و اگر اميد كرامت آخرت دارى بشفاعت يكى از شفيعان آن شفاعت ايشان بفرمان منست پس در دنيا و آخرت ترا گريزى از من نيست مرويست كه گمان مشركان چنان بود كه اصنام شفعاى ايشان خواهند بود حقتعالى جهت رد ايشان فرمود كه هيچكس شفاعت شخصى نكند مگر باذن او سبحانه * ( يَعْلَمُ ) * ميداند خدا * ( ما بَيْنَ أَيْدِيهِمْ ) * آنچه از پيش اهل آسمانها و زمينها است از امور اينجهان * ( وَما خَلْفَهُمْ ) * و آنچه در پس ايشان خواهد بود از كارهاى آن جهان و گويند مراد آن چيزيست كه احساس آن ميكنند و آنچه غافلند از آن يا آنچه ادراك آن ميكنند و آنچه ادراك آن نمىكنند و يا آنچه ميكنند و در آنند از خير و شر و آنچه خواهند كرد يا آنچه نزد ايشانست از خلق عالم صغرى و آنچه در پس ايشانست از خلق عالم كبرى و يا آنچه قبل از شما گذشته از امور دنيويه و آنچه در خلف شما است از امور اخرويه و گويند مراد به ما بين ايديهم هر چيزى است كه هنوز نيامده و واقع نشده كما يقال رمضان بين ايدينا و ما خلفهم عبارتست از ما مضى كما يقال ( فى شوال قد خلفنا رمضان ) و اينقول ضحاك است و بر هر تقدير ضمير راجعست بما فى قوله * ( لَه ما فِي السَّماواتِ وَما فِي الأَرْضِ ) * زيرا كه عقلا در ايشانند و يا راجع به آنچه قوله * ( مَنْ ذَا الَّذِي ) * دالست بر آن از ملائكه و انبيا * ( وَلا يُحِيطُونَ ) * و فرا نرسند آفريدگان * ( بِشَيْءٍ مِنْ عِلْمِه ) * به چيزى از\r\n","description":"","footnote":"","page_name":" 88 ","page_number":88},
  {"content":"\r\nمعلومات او * ( إِلَّا بِما شاءَ ) * مگر بدانچه او خواهد كه بدان محيط شوند و بدانند اين عطفست بر ما قبل زيرا كه مجموع معطوف و معطوف عليه دلالت مىكند بر تفرد او سبحانه بعلم فاتى بر وجه اتم كه دال است بر وحدانية او و علم بمعنى معلوم است حاصل كه مخلوقات معلومات او را ندانند مگر آنچه او سبحانه ايشان را بر آن اطلاع دهد * ( وَسِعَ ) * فرا\r\nرسيده است * ( كُرْسِيُّه ) * كرسى او كه زير عرش است يا فرا گرفته علم او * ( السَّماواتِ ) * همهء آسمانها و آنچه در آنست * ( وَالأَرْضَ ) * و تمام زمين و آنچه در آن است در انوار گفته كه اين تصوير عظمت او است و تمثيل بزرگوارى او كقوله وَما قَدَرُوا اللَّه حَقَّ قَدْرِه وَالأَرْضُ جَمِيعاً قَبْضَتُه يَوْمَ الْقِيامَةِ وَالسَّماواتُ مَطْوِيَّاتٌ بِيَمِينِه چه بحسب حقيقت او را كرسى و مقعدى نيست ابن عباس و مجاهد فرموده‌اند كه كرسى او مجاز است از علم او مأخوذ از كرسى كه عالم بر او منشيند براى افادهء علوم و از اينجاست كه دفتر علم را كراسه مىخوانند و علما را كرسى ميخوانند هم چنان كه ايشان را اوتاد الارض ميگويند چه قوام دين و دنيا بايشان است يعنى علم او محيط است بهمهء آسمانها و زمين و بجميع كاينات بحيثيتى كه مقدار ذرهء از آن بر او سبحانه پوشيده نيست و پنهان و اين قول مرويست از ابى جعفر و ابى عبد اللَّه ( ع ) و نزد بعضى ديگر مراد عظمت و سلطنت و قدرت و پادشاهى او است مأخوذ از كرسى پادشاه كه جهت فرمان روايى و استيلا بر همهء عالميان مىنشيند كما يقال ( اجعل لهذا الحائط كرسيا اى عماد يعمد به حتى لا يقع و لا يميل ) پس معنى مراد آنست كه قدرت و پادشاهى و بزرگوارى او بهمهء مكونات احاطه نموده و گويند كرسى سريريست در زير عرش و اين اقوال را از ابى عبد اللَّه ( ع ) نقلكرده‌اند و قريب به اين معنى است روايت مرويه از عطا كه حضرت خاتم الانبيا ( ص ) فرموده كه\r\nما السماوات السبع و ما الارضون السبع مع الكرسى الا كحلقة فى فلاة و فضل العرش على الكرسى كفضل تلك الفلاة على تلك الحلقه\r\nيعنى سماوات و ارضين نسبت بكرسى مانند حلقه ايست در بيابان و فضل عرش بر كرسى مانند فضل اين بيابان است بر آن حلقه و اسبق ابن نباته از امير المؤمنين ( ع ) روايت كرده كه\r\nان السماوات و الارض على الكرسى و الكرسى تحت العرش كالعرش فوق السماء\r\nو نيز آن حضرت فرموده كه\r\nالسماوات و العارض و ما فيهما من مخلوق فى جوف الكرسى و له اربعة املاك يحملونه باذن اللَّه ملك منهم فى صورة الآدميين و هو اكرم الصور على اللَّه و هو يدعو اللَّه و يتضرع اليه و يطلب الشفاعة و الرزق لبنى آدم و الملك الثانى فى صورة الثور و هو سيد البهائم و هو يدعو اللَّه و يتضرع اليه و يطلب الشفاعة و الرزق للبهايم و الملك الثالث فى صورة النسر و هو سيد الطيور و هو يدعو اللَّه و يتضرع اليه و يطلب الرزق لجميع الطيور\r\n","description":"","footnote":"","page_name":" 89 ","page_number":89},
  {"content":"\r\nو الملك الرابع فى صورة الاسد و هو سيد السباع و يدعو اللَّه و يتضرع اليه و يطلب الشفاعة و الرزق لجميع السباع\r\nيعنى جميع آسمانها و زمينها و آنچه در آنها است از انواع مخلوقات در اندرون كرسىاند و چهار فرشته موكلند بر كرسى كه بفرمان خدا آن را برداشته‌اند فرشته اول به صورت آدميان است و آن گرامىترين صورتى است نزد خدا و اين فرشته دعا مىكند براى مؤمنان و تضرع و زارى مىكند و طلب شفاعت و روزى مينمايد براى آدميان و فرشته دويم به صورت گاو است كه بهترين چهار پايان است دعا و زارى مىكند و طلب شفاعت و روزى مىكند براى چهار پايان و فرشتهء سيم به صورت كركس است كه آن بهترين مرغان است دعا و تضرع مىكند و طلب شفاعت و روزى مىكند براى مرغان و فرشته ( چهارم ) به صورت شير است كه بهترين سباع است دعا و زارى مىكند و طلب شفاعت و روزى مىكند براى سباع و بعد از آن فرمود كه\r\nلم يكن فى جميع الصور صورة احسن من صورة الثور و لا اشد بياضا منه حتى تخذ الملأ من بنى اسرائيل العجل و عبده و خفض الملك الذى فى صورة الثور رأسه استحياء من اللَّه ان عبدوا من دون اللَّه بشيء يشبهه و يخاف ان ينزل به العذاب\r\nيعنى در جميع اين صورتها هيچ صورتى نيكوتر از صورت ثور نبود و هيچكدام سفيدتر از آن نبودند و چون جمعى از بنى اسرائيل گوساله را پرستش كردند آن فرشته كه به صورت گاو بود سر خود را به پائين انداخته به جهت شرمندگى اينكه ابناى جنس او را معبود خود ساختند و دايم آن فرشته ترسان و لرزان است از آنكه عذاب خدا به جهت شامت عبدهء عجل بر او نازل گردد و نيز از سدى روايتست كه حق سبحانه از لفظ كرسى معنى حقيقى آن را اراده فرموده و كرسى او از لؤلؤ است و هفت آسمان با وسعت و عظمة آنها در جنب كرسى مانند هفت درهمست كه بر كرسى افكنند و بروايت ديگر از امير المؤمنين ( ع ) مرويست كه هر قائمهء از قوائم كرسى چندان است كه هفت آسمان و هفت كرسى و زمين در پيش عرش است و حاملان كرسى چهار فرشته‌اند هر فرشته چهار روى دارد و قدمهاى ايشان بر آن صخره واقع شده كه در زير زمين هفتم است يك روى ايشان چون روى آدميان است و بدان روى روزى آدميان خواهند و روى ديگر صورة گاو است و بدان روى روزى بهايم خواهند و روى ديگر بر صورت شير است و بدان روى روزى سباع خواهند و روى ديگر بر صورت كركس و بدان روى روزى مرغان خواهند و ابو ذر غفارى روايت كند كه رسول ( ص ) فرمود كه نيست هفت آسمان در جنب كرسى الا چون حلقه در بيابان و در اخبار آمده كه ميان عرش و كرسى هفتاد حجاب است از نور و هفتاد حجاب از ظلمت ميان هر حجابى تا حجابى پانصد ساله راه اگر آن حجابها نبودى حاملان كرسى از نور حاملان عرش بسوختندى و در انوار گفته كه ميشايد كه مراد بكرسى فلكى باشد كه بفلك البروج مشهور است و آن در اصل اسم آن چيزيست كه بر آن نشيند و از مقعد قاعد در نگذرد\r\n","description":"","footnote":"","page_name":" 90 ","page_number":90},
  {"content":"\r\nكان منسوبست بكرس كه بمعنى ملبد است * ( وَلا يَؤُدُه ) * و در رنج نيفكند و بر او گران نيايد * ( حِفْظُهُما ) * نگاهداشتن آسمان و زمين يود ماخوذ است از اود بمعنى اعوجاج و اضافه حفظ بضمير سماوات و ارض اضافه مصدر است بمفعول بر حذف فاعل * ( وَهُوَ الْعَلِيُّ ) * و او است برتر از خدا و هام و يا متعالى از امثال و انداد و اشباه و اضداد و از امارة نقص و حدوث و گويند كه علو او بمعنى قدرت و علو سلطانيه و رفعتشان و ملكة اوست * ( الْعَظِيمُ ) * بزرگتر از انديشهء افهام و در غايت بزرگوارى كه ما سواى او نسبت به او در نهايت حقارت و عجزند حاصل كه او سبحانه بزرگوار است و رفيع و متعالى بر همهء خلايق نه به جهت و مسافت و لكن بتدبير و قدرت و عظيم و بزرگ است نه به جهت جثه بلكه از روى كبريايى و عظمت و جلال اين آيه مشتمل است بر امهات مسائل الهيه چه آن دال است بر آنكه او سبحانه موجود است و واحد در الوهيت متصف بحيات و واجب الوجود بالذات و موجد غير زيرا كه قيوم بمعنى قائم نفسه است و مقيم لغيره و منزه است از تحيز و حلول و مبرا از تغير و فتور كه اصلا مناسب و مشابه اشباح نيست و آنچه عارض ارواح مىشود گرد سرادقاة جلال او نمىگردد ( و مالك الملك و الملكوت ) است و مبدع اصول و فروع ( ذو البطش الشديد ) كه هيچ كس نزد او زبان بشفاعت نميتواند گشود مگر كه از جانب او ماذون شود و عالم است بهمهء اشياء جليه و خفيه و كليه و جزئيه ( واسع الملك و القدر ) است بر همه چيز و هيچ چيز او را از حفظ اشياء باز ندارد و اشتغال او بشان امرى وى را منع نكند از مشغول شدن او بشان امر ديگر چه اللَّه دليل است بر كمال ذات و صفات حقتعالى چه آن موضوع است از براى ذاتى كه مستجمع جميع صفات كمال و نعوت جلال باشد چنان كه سابقا مذكور شد و از اينجا معلوم مىشود كه صفات او عين ذاتست و اگر نه لازم آيد كه ذات فى حد نفسه ناقص باشد و به غير مستكمل شده تعالى اللَّه ( عن ذلك و لا إله الا اللَّه ) دليل بطلان قول همهء مشركان است از ثنويان و نصارى كه به غير حق تعالى معبودى را اثبات ميكنند و الحى دليل بطلان قول عبده اصنام است چه ايشان نبات و جماد ميپرستند و القيوم دال\r\nاست بر بطلان قول حكماى فلسفه طبايعيه كه ميگويند بيشتر چيزها بطبعه بحصول ميآيد پس حقتعالى باز نمود كه منم قيوم و قائم بتولى همهء امور و مستغنى و بى نياز از غير * ( لا تَأْخُذُه سِنَةٌ وَلا نَوْمٌ ) * مبطل قول يهود است كه گفتند حقتعالى بشش روز عالم را بيافريد و به او رنج رسيد ( فاستراح يوم السبت ) پس روز شنبه آسايش يافت و دليل است بر بطلان مذهب جهميان كه گفتند حق تعالى عالم است بعلمى محدث و سهو بر او رواست ( تعالى اللَّه عما يقولون ) و قوله * ( ما فِي السَّماواتِ وَما فِي الأَرْضِ ) * دليل است بر بطلان مذهب مفوضه كه ميگويند حق تعالى خلق عالم كرد بواسطهء شخصى محدث كه\r\n","description":"","footnote":"","page_name":" 91 ","page_number":91},
  {"content":"\r\nآن را بيافريد و بنيابت خود بداشت و او را مدبر كار عالم گردانيد * ( مَنْ ذَا الَّذِي يَشْفَعُ عِنْدَه إِلَّا بِإِذْنِه ) * دليل است بر بطلان قول آنان كه نفى شفاعت كردند * ( يَعْلَمُ ما بَيْنَ أَيْدِيهِمْ وَما خَلْفَهُمْ ) * دال است بر بطلان قول آنان كه گفتند حق سبحانه و تعالى عالم بعلم است زيرا كه در اين آيه بيان كرد كه معلومات غير متناهى را علوم غير متناهى بايد و وجود آن محال است و قوله * ( وَلا يُحِيطُونَ بِشَيْءٍ مِنْ عِلْمِه إِلَّا بِما شاءَ ) * دليل بطلان قول كاهنان و منجمانست كه ميگويند كه ما عالميم بمغيبات و سير كواكب را ميدانيم بى اعلام حقتعالى و قوله * ( وَسِعَ كُرْسِيُّه السَّماواتِ وَالأَرْضَ ) * رد است بر مذهب فلاسفه كه قايلند به آنكه عالم همان زمينست و افلاك كه بر آن محيط است و وراى آن چيزى نيست و نافى عرش و كرسى و لوح و قلماند و قوله * ( وَلا يَؤُدُه حِفْظُهُما ) * دليل است بر بطلان قول يهود كه ( ان اللَّه اعيا بخلق السماوات و الارض فاستراح ) قوله * ( وَهُوَ الْعَلِيُّ الْعَظِيمُ ) * دليل است بر بطلان قول ثنويه كه قائل اثنينيةاند و دليل بر بطلان اين آنست كه اگر با او سبحانه الهى بودى ممانعه كردندى در علو و مستقل نبودندى بر خلق اشبا چنان كه سابقا معلوم شد و چون اين آيه شريفه متضمن براهينست بر اصول اسلام از توحيد و عدل و علم و قدرت و حيات و اراده و غير آن از اين جهت فضايل و خواص بسيار در آن متضمن است و مثوبات بيشمار بر تلاوت آن مترتب و چون احاديث و روايات در باب خواص و مثوبات قرائت اين آيه بسيار است بر وجهى كه استقصاى جميع آن متعسر است از اين جهت اقتصار بر بيست حديث و روايتى چند اكتفاء ميرود و ( من اللَّه الاعانة و التوقيق ) حديث اول\r\nقال رسول اللَّه ( ص ) من قرء آية الكرسى عند منامه بعث اليه ملك يحرصه حتى يصبح\r\nيعنى حضرت رسالت ( ص ) فرمود كه هر كه اين آيه را كه مسمى به آية الكرسيست قراءة كند در وقت خوابكردن حقتعالى فرشته را به او فرستد تا حفظ او كند و پاسبانى او نمايد و او را از جميع آفات و مكروهات نگاه ميدارد تا آنكه صبح طلوع كند حديث دوم\r\nقال رسول - اللَّه ( ص ) من قرأ هاتين الآيتين حين يمسى حفظ بهما حتى يصبح و ان قرأهما حين يصبح حفظ بهما حتى يمسى آية الكرسى و اول حم المؤمن الى قوله اليه المصير\r\nيعنى هر كه اين دو آيه بخواند در وقت شبان گاه حقتعالى او را از جميع آفتها و بلاها نگاه دارد ببركت اين دو آيه متبركه تا وقتى كه صبح طلوع كند و اگر وقت بامداد اين دو آيه تلاوت كند حق تعالى او را از همهء آفتها و بديها نگاه دارد ببركت آن تا وقت شبانگاه و اين هر دو آيه يكى آية الكرسيست و ديگرى آيه اول سورهء حم مؤمن تا آنجا كه اليه المصير حديث سيم بروايت ديگر از پيغمبر ( ص )\r\nمن قرء حم المؤمن الى قوله اليه المصير و آية الكرسى حين يصبح حفظ بها حتى يسمى و من قرأهما حين يمسى حفظ بهما حتى يصبح\r\nو ترجمهء اين قريب بترجمهء حديث دويم است حديث چهارم\r\nقال رسول اللَّه ( ص ) ما قرئت هذه الاية فى دار الا\r\n","description":"","footnote":"","page_name":" 92 ","page_number":92},
  {"content":"\r\nاهتجر بها الشياطين ثلاثين يوما و لا يدخلها ساحر و لا ساحرة اربعين ليلة يا علي علمها ولدك و أهلك و جيرانك فما نزلت آية اعظم منها\r\nيعنى خوانده نشود اين آيه يعنى آية الكرسى در خانهء الاكه دور شوند شياطين از آن خانه تا سى روز ببركت اين آيه و داخل نشود در آن خانه مرد و زن سحر كننده تا چهل روز پس خطاب به حضرت امير المؤمنين ( ع ) كرد و فرمود اى على تعليم ده اين آيه را به فرزند خود و بياموز آن را باهل خود كه حق سبحانه فرو نفرستاد آيتى را كه بزرگوارتر از آية الكرسى باشد حديث پنجم\r\nقال رسول اللَّه ( ص ) ان اعظم آية فى القرآن آية الكرسى من قراها بعث اللَّه تعالى ملكا يكتب من حسناته و يمحو من سيئاته الى الغد من تلك الساعة\r\nيعنى پيغمبر ( ص ) فرمود كه بتحقيق كه عظيمتر و بزرگتر آيتى كه در كلام مجيد واقع شده آية الكرسيست هر كه تلاوت آن كند حق سبحانه فرشتهء بوى ميفرستد تا عملهاى نيك او را در ديوان عمل او ثبت مىكند و عملهاى بد او را محو مينمايد تا روز ديگر آن ساعت كه آية الكرسى خوانده حاصل سخن آنست كه هر كه هر روز اين آيه را بخواند حق سبحانه عمل بد و فعل قبيح او را كه در آن روز كرده باشد در صحيفهء عمل او ننويسد حديث ششم\r\nقال رسول اللَّه ( ص ) من قرء آية الكرسى فى دبر كل صلاة مكتوبة لم يمنعه من دخول الجنة الا الموت و لا يواظب عليها الا صديق او عابد و من قراها اذا اخذ من مضجعه امنه اللَّه على نفسه و جاره و جار جاره و الأبيات حوله\r\nيعنى هر كه آية الكرسى بخواند عقب هر نماز فريضه منع نكنند او را از دخول بهشت مگر موت يعنى چون بميرد فى الحال ببهشت رود و مداومت نكند بر اين آية الكرسى الا كسى كه شعار او راست گفتن باشد و مگر كسى كه پيوسته بعبادت حق - سبحانه مشغول باشد و هر كه در وقت رفتن بجامهء خواب آية الكرسى بخواند حقتعالى او را از همهء بلاها و آفتها ايمن گرداند و نيز جميع همسايهء او را و همسايهء همسايهء او را و خانهايى كه گرداگرد منزل او باشد از بلاها ايمن گرداند حديث هفتم در بعضى از تفاسير معتبره وارد شده كه تذاكر الصحابة افضل ما فى للقرآن\r\nفقال لهم على ( ع ) اين انتم عن آية الكرسى ثم قال قال رسول اللَّه ( ص ) يا على سيد البشر آدم و سيد العرب محمد ص و لا فخر و سيد الفرس سلمان و سيد الروم صهيب و سيد الحبشة بلال و سيد الجبال الطور و سيد الايام يوم الجمعة و سيد الكلام القران و سيد القران سورة البقرة و سيد السورة البقرة آية الكرسى\r\nحاصل معنى اين كلام ميمنت انجام آنست كه روزى در ميان اصحاب سيد عالم ( ص ) گفتگويى واقع شد در آنكه از آيتهاى قرآن كدام فاضلتر است پس على بن ابى طالب ( ع ) بايشان گفت كجائيد شما از آية - الكرسى يعنى چرا نميگوئيد آية الكرسى افضل است و بعد از آن فرمود كه رسول خدا ( ص ) مرا گفت اى على آدم سيد بشر است و محمد ( ص ) سيد عرب و من به آن فخر نميكنم و سيد اهل فرس سلمانست و سيد روم صهيب و سيد حبشه بلال و سيد كوه ها كوه طور و سيد روزها روز جمعه و سيد كلام قرآنست و سيد قرآن سوره\r\n","description":"","footnote":"","page_name":" 93 ","page_number":93},
  {"content":"\r\nالبقره است و سيد سورة البقره آية الكرسى حديث هشتم در وسيط مذكور است كه\r\nقال جابر بن عبد اللَّه الانصارى انه قال قال رسول اللَّه من قرء آية الكرسى فى دبر كل صلاة خرقت سبع سماوات فلم يلتئم حتى ينظر اللَّه الى قائلها فيغفر له ثم يبعث اللَّه ملكا فيكتب حسناته و يمحو سيئاته الى الغد من تلك الساعة\r\nيعنى جابر عبد اللَّه انصارى روايت كرده كه حضرت رسالت ( ص ) فرمود كه هر كه آية الكرسى بخواند در عقب هر نمازى قرائت او مرتفع گردد و هفت آسمان را دريده از آن در گذرد و آن دريده بهم متصل نشود تا آنكه حق سبحانه بلطف و رحمت خود در خواننده آية الكرسى نظر فرمايد پس گناهان او را بيامرزد و بعد از آن فرشتهء نازل سازد كه عملهاى نيك او را نويسد و اعمال بد او را محو كند تا روز ديگر از آن ساعت كه آية الكرسى خوانده باشد ( حديث نهم ) در كتاب كنز الاخيار كه از كتب معتبرهء احاديث حضرت رسالت ( ص ) مذكورست كه\r\nقال رسول اللَّه اذا قرأ المؤمن آية الكرسى و جعل ثوابها لاهل القبور ادخل اللَّه تعالى فى كل قبر ميت من المشرق الى المغرب اربعين نورا و وسع اللَّه عليهم قبورهم و رفع لكل ميت درجة و يرفع للقارى ثواب ستين نبيا و خلق اللَّه تعالى من كل حرف ملكا يسبح له الى يوم القيمة\r\nيعنى هر گاه مؤمنى آية الكرسى را تلاوت كند و ثواب آن را باهل گورستان بخشد و هديهء ايشان سازد حقتعالى از بركت آية الكرسى چهل نور داخل سازد در قبر هر ميتى كه از مشرق تا مغرب بوده باشد و قبرهاى ايشان را پر نور گرداند و قبور ايشان را فراخ و گشاده سازد و از براى هر ميتى درجهء بلند گرداند و براى خواننده آية الكرسى ثواب شصت پيغمبر كرامت فرمايد و بعدد هر حرفى از حروف آية الكرسى فرشته را بيافريند كه تسبيح كند براى او تا روز قيامت حديث دهم ابى بن كعب روايت كند كه رسول ( ص ) از من پرسيد يا ابا المنذر كدام آيه در كتاب خدا اعظمتر است من گفتم ( اللَّه و رسوله اعلم ) و تا سه بار تكرار فرمود من گفتم خدا و رسول داناترند بعد از آن گفتم كه ظن من آنست كه آية الكرسى عظيمتر است آن حضرت دست بر سينهء من نهاد و فرمود\r\nهنيئا لك العلم يا ابا المنذر\r\nيعنى گوارنده باد ترا علم و دانايى اى پدر منذر بعد از آن فرمود به آن خدايى كه جان من بامر و حكم اوست كه اين آيه را زبانيست كه تقديس و تنزيه خدا مىكند بنزديك ساق عرش حديث يازدهم حضرت رسالت ( ص ) فرمود كه هر كه آية الكرسى در عقب هر فريضه بخواند حق سبحانه بذات خود قبض روح او كند و چنان باشد كه با پيغمبران خدا جهاد كرده باشد در راه خدا و شهيد شده ( حديث دوازدهم ) عبد اللَّه بن مسعود گفت كه رسول خدا ( ص ) فرمود كه آية الكرسى عظيمتر است از هر چيزى كه حقتعالى آفريده حديث سيزدهم از امير المؤمنين ( ع ) منقولست كه كدام عاقل آيد كه به وقت خفتن آية الكرسى و آخر سورهء البقره نخواند يعنى آمَنَ الرَّسُولُ تا آخر چه آن از گنجهاى عرش\r\n","description":"","footnote":"","page_name":" 94 ","page_number":94},
  {"content":"\r\nالهى است ( حديث چهاردهم ) امام جعفر صادق ( ع ) روايت فرموده از آباى گرام خود صلوات اللَّه عليهم كه حضرت امير المؤمنين صلوات اللَّه عليه فرمود چون آية الكرسى فرود آمد سيد عالم ( ص ) فرمود آيتى فرود آمده از گنج عرش و هر بتى كه در مشرق و مغرب عالم بود بر وى در افتاد و ابليس مطرود از اين بترسيد و قوم خود را گفت امشب حادثه عظيمهء و واقعهء هايلهء افتاده بر جاى خود باشيد تا در مشارق و مغارب بگردم و ببينم چه حادثهء واقع شده پس در اطراف و اكناف عالم سير ميكرد تا بمدينه رسيد مردى را گفت دى چه حادثه افتاده و چه قضيهء واقع گشته و كدام امر عظيم نازل شده آن مرد گفت حضرت رسالت ( ص ) ما را خبر داد كه آيتى عظيم الشأن كه از گنجهاى عرش خداست نزول اجلال يافته و از هيبت آن همهء بتهاى عالم برو در افتادند ابليس لعين نزد قوم خود آمد و خبر داد و حضرت رسالت ( ص ) فرمود كه اين آيه در هيچ سرايى نخوانند الا آنكه شياطين سه روز گرد آن سراى نگردند و در اكثر روايات آمده كه سى روز نزديك آن خانه نرود ( حديث پانزدهم ) أمير المؤمنين ( ع ) روايت كرده كه رسول ( ص ) را ديدم كه بر بالاى منبر ميفرمود كه هر كه آية الكرسى در عقب هر نماز فريضه بخواند او را از بهشت هيچ چيز منع نكند و بر اين مواظبت نكند مگر صديقى يا عابدى و هر كس اين آيه را بخواند در وقت خواب خداى تعالى او را ايمن گرداند بر نفس او و خانه او و خانه هاى صد همسايه كه پيرامن او باشند ( حديث شانزدهم ) روايتست كه حضرت رسول ( ص ) فرمود كه هر كه آية الكرسى بخواند چون از خانه بدر آيد خداى تعالى هفتاد هزار فرشته بفرستد كه براى او استغفار و دعا ميكنند و چون به خانه باز آيد و بخواند حق سبحانه تنگدستى و احتياج از پيش او ببرد و از او دور سازد ( حديث هفدهم ) و بروايتى ديگر از روايات مذكوره واقع شده كه جمعى از اصحاب حضرت رسالت ( ص ) در مسجد نشسته بودند و ذكر فضايل قرآن ميكردند كه كدام آيه فاضلتر است يكى ميگفت آخر سوره برائه و ديگرى ميگفت كهيعص و يكى ديگر ميگفت طه امير المؤمنين ( ع ) فرمود\r\nاين انتم عن آية الكرسى\r\nمن از حضرت رسالت ( ص ) شنيدم كه ميگفت آدم سيد بشر است و من سيد عربم و نيست فخرى مرا در اين و سلمان سيد فارس است و صهيب سيد روم و بلال سيد حبشه و طور سينا سيد كوه ها و سدره سيد درختها و ماه‌هاى حرام سيد ماهها و روز آدينه سيد روزها و قرآن سيد كلام و سورة البقره سيد قرآن و آية الكرسى سيد بقره است و در آية الكرسى پنجاه كلمه است و در هر كلمه اى پنجاه بركت است ( حديث هيجدهم ) عمرو بن المقدام گفت از امام محمد باقر ( ع ) شنيدم كه فرمود هر كه آية الكرسى يك بار بخواند حق سبحانه هزار مكروه از مكروهات دنيا و هزار مكروه از مكروهات آخرت از او دور گرداند كه كمترين مكاره دنيا درويشى باشد و كمترين مكاره آخرت عذاب قبر ( حديث نوزدهم ) از حضرت رسالت ( ص ) مرويست كه هر چيزى را ذروهء\r\n","description":"","footnote":"","page_name":" 95 ","page_number":95},
  {"content":"\r\nو بلندى هست و ذروهء قرآن آية الكرسى است ( حديث بيستم ) از حضرت رسالت ( ص ) روايتست كه اين آيه درويشى را از صاحب خود باز دارد و او را توانگر گرداند و ببايد دانست كه اين آيهء شريفه را خواص بسيار و منافع بى شمار است و فوايد و عوايد آن بيرون از حد شمار از آن جمله شيخ فاضل محمد بن على بن ابى القاسم قزوينى نقل كرده در كتاب سر المكتوم و علم المكنون در خواص و منافع قرآن از شيخ فاضل كامل مجاهد الدين نقلكرده كه منافع و خواص آيهء كريمهء موسوم بآية الكرسى بيحد و نهايت است و فوايد آن از شرح و بيان متجاوز و مجملى از آنها مذكور ميگردد چه تفصيل از عنان اختصار بسر حد اطناب ميكشد و بدانكه هر كه اين آيه شريفه از پس هر نمازى بخواند خداى تعالى او را از خطرات نفسانى و وساوس شيطانى نگهدارد و اگر مداومت نمايد و بعد از هر نافله و فريضه تلاوت كند از فقر و احتياج و درويشى در امان باشد و بخلايق نيازمند نگردد و اگر بعد از هر فريضه و نافله مواظبت كند حق سبحانه او را از فضل و كرم خود مال بسيار دهد و روزى او فراخ گردد و رزق او را از جايى مقرر فرمايد كه اصلا در مخيلهء او نگذشته باشد و در خاطر او خطور نكرده و هر كه آية الكرسى را هر بامداد و شبانگاه بخواند حقتعالى او را از شر دزد و حرامى نگاه دارد و اسباب و اموال او در امان حق سبحانه باشد و اگر بر آن مواظبت كند از عذاب آتش محفوظ باشد و اسباب و امتعهء او از سوختن ايمن گردد و از خواب پريشان ديدن و ترسيدن در خواب در امان حقتعالى باشد و همچنين هر كه صبح و شام آن را تلاوة كند از آفت جنبندگان زمين چون نمار و عقارب و ساير حيوانات زهر دار محفوظ بماند و هر كه پيوسته آية الكرسى خواند آفتى و گزندى به او نرسد و از جميع آفات و بليات ايمن گردد و از شر جن و انس ايمن شود و اگر كسى آية الكرسى بر سقاف كل خواند و در مزارع و مواضع زراعت اندازد از آفت دزدى و نقصان محفوظ ماند و بركت عظيمه در آن بديد آيد و اگر اين آيه عظيمه در استانهء دكان نهند رواج و نفعش بسيار گردد و فوايد آن بيشمار گردد و اگر در آستانهء خانه نهد هرگز دزد در آن خانه نرود و آن منزل از شر حرامى در امان باشد و اگر كسى اين آيه را بسيار خواند پيش از موت منزل خود را در بهشت ببيند و بدانكه اين آيه عظيم الشأن پنجاه كلمه است و در هر كلمهء پنجاه خير و نفع و بركت است عبد اللَّه بن عوف روايت كند كه شبى در خواب ديدم قيامت ظاهر شده و رستخيز برخواسته و هول و هيبت بر دلها نشسته و آثار و علامات يَوْمَ يَفِرُّ الْمَرْءُ مِنْ أَخِيه وَأُمِّه وَأَبِيه وَصاحِبَتِه وَبَنِيه پيدا گشته و خلايق را در صف سياست بداشته مرا بياوردند و در موقف عرصات حاضر كردند و حساب من كردند و آن گاه مرا ببهشت بردند چون ببهشت در آمدم و قصرهاى بلند و كوشكهاى مزين بر من عرض كردند كه از جمال حسن آن حيران بماندم مرا\r\n","description":"","footnote":"","page_name":" 96 ","page_number":96},
  {"content":"\r\nگفتند درهاى اين قصر بشمار من چون آن را شمردم پنجاه در بود پس گفتند خانه هايش بشمار چون بشمردم\r\nصد و هفتاد و پنج خانه بود پس مرا گفتند اينها همه از تست من از شادى از خواب در آمدم و خداى را شكر كردم و چون صبح شد نزد محمد بن سيرين رفتم و در تعبير خواب كامل بود و درين علم فريد دهر و وحيد عصر خود و اين خواب را به او تقرير كردم گفت چنان مينمايد كه تو آية الكرسى بسيار خوانى گفتم بلى چنين است و ليكن تو اين را از كجا گفتى گفت از اينجا كه آية الكرسى پنجاه كلمه است و صد و هفتاد و پنج حرف چون اين بشنيدم مرا عجب آمد از فضل و علم و مهارت او در علم تعبير و علم قرآن پس مرا گفت يا عبد اللَّه هر كه آية الكرسى بسيار خواند سكرات مرگ برو آسان شود و بيان بواقى خواص آن حواله بكتب ديگر است آورده‌اند كه مردى از انصار كه او را ابو الحصين گفتندى دو پسر داشت جمعى از اهل تجارت از شام بمدينه آمدند و پسران او را بر دين نصرانى ترغيب كردند و ترسا ساختند و با آن جماعت متوجه شام شدند ابو الحصين بعد از اين واقعه نزد سيد عالم ( ص ) آمد و گفت يا رسول اللَّه كسى در عقب ايشان بفرست و ايشان را باز گردان و زجر فرما تا به اسلام باز آيند حقتعالى آيه فرستاد * ( لا إِكْراه فِي الدِّينِ ) * هيچ اكراهى نيست در قبول كردن دين اسلام يعنى اكراه نبايد كرد هيچكس را از يهود و نصارى و مجوس بر اسلام آوردن چه اكراه در حقيقت عبارتست از الزام غير فعلى را كه وى در آن خيريتى نبيند و اين موجب عدم ترتب نفع است بر مكر پس فايده نباشد در ضمن اكراه او بايمان و بعد از آن در تعليل عدم اكراه ميفرمايد كه * ( قَدْ تَبَيَّنَ ) * بدرستى كه روشن شده است * ( الرُّشْدُ مِنَ الْغَيِّ ) * راه راست از گمراهى يعنى كفر از ايمان و حق از باطل متميز است چه بآيات واضحه و براهين باهره ثابت گشته كه ايمان رشديست كه موصلست بسعادت ابديه و كفر غى است كه مؤديست بشقاوت سرمديه و هر گاه اين معنى بر عاقل متبين شد البته مبادرت خواهد كرد بايمان به جهت طلب فوز بسعادت و نجات و احتياج نخواهد داشت باكراه و الجاء مرويست كه چون حضرت رسالت ( ص ) كسى را در عقب آن پسران نفرستاد ابو الحصين را خوش نيامد و كراهيت رسول ( ص ) را در دل گرفت حق سبحانه اين آيه فرستاد كه فَلا وَرَبِّكَ لا يُؤْمِنُونَ حَتَّى يُحَكِّمُوكَ فِيما شَجَرَ بَيْنَهُمْ و نزد مجاهد آنست كه نزول اين آيه در حق مردى بود از انصار كه غلامى سياهداشت كه او را صبيح گفتندى و او را بر ايمان اكراه و اجبار ميكرد و گويند ( لا اكراه بمعنى لا تكرهوا فى الدين ) است يعنى مردمان را اكراه مكنيد در دين اسلام و نزد بعضى اين آيه مخصوص باهل كتاب نيست بلكه عامست و منسوخ شده بقوله جاهِدِ الْكُفَّارَ وَالْمُنافِقِينَ وَاغْلُظْ عَلَيْهِمْ و از عبد اللَّه عباس روايتست كه قبل از اسلام در ميان انصار چون زنى بودى كه او را\r\n","description":"","footnote":"","page_name":" 97 ","page_number":97},
  {"content":"\r\nفرزند نمىماندى نذر كردى كه اگر فرزند او بماند و فوت نشود آن را بجهودان دهم چون زمان اسلام رسيد جمعى از اولاد انصار كه مواصله كرده بودند يا يهودان بنى النضير در ميان ايشان بودند و چون حق سبحانه جلاى وطن بر ايشان لازم ساخت انصار گفتند يا رسول اللَّه ( ص ) ايشان فرزندان و برادران مااند حقتعالى اين آيه فرستاد * ( لا إِكْراه فِي الدِّينِ ) * حضرت رسالت ( ص ) فرمود كه حق سبحانه ايشان را مخير گردانيده است اگر دين اسلام خواهند و بر آن رسوخ ورزند در منازل خود ساكن شوند و اگر كيش يهودى اختيار كنند با ايشان جلاى وطن كنند و خانمان خود را بگذارند واقدى گفته كه ( لا اكراه فى الدين بعد اسلام العرب ) زيرا كه عرب صاحب كتاب نبودند پس حقتعالى برسول خود امر فرمود كه از عرب قبول مكن مگر اسلام يا تيغ و اما اهل كتاب را بر دين اسلام اكراه مكن بلكه مخير ساز ايشان را ميان اسلام آوردن و جزيه قبول كردن و گفته‌اند معنى آيه آنست كه هر كه را كه باسلام در آمد مگوييد كه تو باكراه ايمان آوردهء و در باطن كافرى كقوله وَلا تَقُولُوا لِمَنْ أَلْقى إِلَيْكُمُ السَّلامَ لَسْتَ مُؤْمِناً تَبْتَغُونَ عَرَضَ الْحَياةِ الدُّنْيا * ( فَمَنْ يَكْفُرْ ) * پس هر كه كافر گردد يعنى نگرود * ( بِالطَّاغُوتِ ) * بشيطان\r\nيا اصنام يا بهر چه آن را پرستش ميكنند جز از خداى از احجار و اشجار و حيوانات و ملائكه و يا بهر كه باز دارنده باشد بنده را از عبادت خدا و طاغوت فعلوتست ماخوذ از طغيان كه عين و لام او مقلوب شده و گويند طاغوت نفس اماره است كه فرماينده است ببدى حاصل كه هر كه نگرود به آنچه مخالف دين خدايست * ( وَيُؤْمِنْ بِاللَّه ) * و بگرود به خدا يعنى بتوحيد و تصديق نمايد بهمهء رسل او * ( فَقَدِ اسْتَمْسَكَ ) * پس بتحقيق كه طلب امساك كرده از نفس خود و چنگ آورده * ( بِالْعُرْوَةِ الْوُثْقى ) * ببندى و دست آويزى محكمتر * ( لَا انْفِصامَ لَها ) * كه هيچ انفصالى و انقطاعى نيست او را يقال ( فصمته فانفصم اذا كسرته فانكسر ) و عروهء وثقى كه حبل وثيق است مستعار است از براى متمسك حق به نظر صحيح و رأى قويم و آن ايمانست و اتباع سنت و وقوف بر امر و نهى كه سلوك طريق پيغمبر است ( ص ) مراد آنست كه هم چنان كه كسى كه متمسك بعروهء وثقى شده منقطع نميشود و بوادى هلاكت نميافتد همچنين كسى كه بايمان تمسك جسته سمت انقطاع نمىپذيرد و در هاويهء ضلالت نميافتد * ( وَاللَّه سَمِيعٌ ) * و خدا شنواست قول كسى را كه متوسل بعرهء وثقاى ايمان شده * ( عَلِيمٌ ) * دانا است به نيت خالص مستمسك آن و ميشايد كه اين تهديد باشد بر نفاق و سلمى گويد كه عروهء وثقى توفيق است در بدايت و سعادت در نهايت و در حقايق نجميه آورده كه آن مر عوام را توفيق است در طاعت و مر خواص را مزيد در عنايت بمحبت و اخص خواص را جذبات ربوبيت كه\r\n","description":"","footnote":"","page_name":" 98 ","page_number":98},
  {"content":"\r\nايشان را از ظلمات ما سوى فانى ساخته بانوار اخلاق واجب الوجود باقى سازد و لهذا گفته‌اند كه طاغوت ما سواى حقست كه كفر بوى و ايمان به حق در هر قدمى از شرايط لازم سالك است و حضرت رسالت ( ص ) فرمود كه\r\nالهواء عند اللَّه ابغض من جميع الالهة\r\nبدترين خدايانى كه در زمين ميپرستند هواهاى ايشانست كه أَ فَرَأَيْتَ مَنِ اتَّخَذَ إِلهَه هَواه و نيز در حديث آمده\r\nتعس عبد الدرهم و تعس عبد الزوجة و الاولاد\r\nدر هلاكت است بندهء زر و سيم و بندهء زن و فرزند پس بالضروره از همه چيز ميبايد بريد و بالكليه و من جميع الوجوه خود را به حق ميبايد پيوست تا سر * ( فَقَدِ اسْتَمْسَكَ بِالْعُرْوَةِ الْوُثْقى لَا انْفِصامَ لَها ) * در سويداى دل او بجلوه در آيد و در زمرهء اين جماعت داخل شود كه * ( اللَّه وَلِيُّ الَّذِينَ آمَنُوا ) * خدا دوست و يار و ناصر كسانيست كه گرويده‌اند بوحدانيت وى و تصديق نموده اند بجميع اوامر و نواهى وى و مصلح امور دينيه و دنيويهء ايشان و متولى كار ايشان در راه نمودن بصراط مستقيم كه موصل است بجنات نعيم * ( يُخْرِجُهُمْ ) * بيرون مياورد ايشان را بهدايت و توفيق خود * ( مِنَ الظُّلُماتِ ) * از تاريكيهاى كفر و ضلالت و اتباع هوى و قبول وساوس و ساير اسباب مؤديهء بكفر * ( إِلَى النُّورِ ) * بروشنايى ايمان كه هدايت مضيئه موصوله است بايمان و مراد باخراج او سبحانه مؤمنان را از ظلمات كفر و ضلالت بنور ايمان و طاعت هدايت اوست ايشان را به نصب ادله و ازاحهء علت و الطاف داعيه بفعل ايمان از ارسال رسل و انزال كتب و غير آن از آيات هاديه چه بالضرورة ميدانيم كه اگر اين امور نبودندى بيرون نيامدندى از كفر بايمان و از اين حيثيت صحيح است نسبت اخراج به او سبحانه زيرا كه اين امور از جانب او حق سبحانه است هم چنان كه به جهت انزال سوره رجس كفار زياده گشت و از اينجهت اسناد آن بسوره كرد و فرمود كه فَزادَتْهُمْ رِجْساً إِلَى رِجْسِهِمْ و گويند مراد باخراج از ظلمات بنور بيرون بردن حق سبحانه است ايشان را از شك بيقين يا از ظلمات نفس بنور دل يا از صفات بشريه باخلاق ربوبيه و محل اعراب اين جملهء فعليه رفعست به آنكه خبر بعد از خبر است و يا منصوب المحل است بر آنكه حال باشد از ضمير مستكن در خبر يا از موصول يا از هر دو و يا كلاميست مستانف كه مبين كلام ما قبل است و يا مقرر ولايتست * ( وَالَّذِينَ كَفَرُوا ) * و آنان كه حق را پوشانيدند يعنى يهود يا اهل ارتداد و اصح آنست كه مراد جميع كفارند * ( أَوْلِياؤُهُمُ الطَّاغُوتُ ) * دوستان ايشان طواغيت اند يعنى شياطين يا مضلات از هوى و شيطان و غير آن و گويند طاغوت يهود كعب الاشرفست و حى بن اخطب و امثال ايشان و طاغوت عبده اصنام بتان و ساير الهه باطله و طاغوت اهل ارتداد شيطان و افراد\r\n","description":"","footnote":"","page_name":" 99 ","page_number":99},
  {"content":"\r\nطاغوت با آنكه مراد جمع است جهت دلالت ما قبل است بر آن كه مراد از آن معنى جمعيت است يعنى دوستان ايشان جميع شياطين الجن و الانساند و اهواى باطله * ( يُخْرِجُونَهُمْ ) * بيرون ميارند اين ديوان و بتان و اهوا كه طاغوت عبارت از ايشانست يعنى ميخوانند ايشان كافران را * ( مِنَ النُّورِ ) * از ايمان ميثاقى * ( إِلَى الظُّلُماتِ ) * بسوى تاريكىهاى كفر و يا يهود را بيرون مىبرند از ايمان كه بتورات داشتن بتكذيب آن يا اهل ارتداد از اقرار بافكار يا از نور يقينيات بسوى ظلمات شكوك و شبهات اسناد اخراج بطاغوت باعتبار تسبب است چه ضلالت و غوايت ايشان به جهت اغوا و اغراء طاغوتست عبد اللَّه بن عباس روايت كرده كه اين آيه در حق قومى آمده كه كافر بودند بعيسى ( ع ) چون رسول ( ص ) مبعوث شد بوى ايمان آوردند حق سبحانه بجهة ميمنت ايمان ايشان به حضرت رسالت ( ص ) ايشان را از كفر بديگر پيغمبران بيرون آورده و گويند مراد از اين يهودانند كه پيش از بعثت حضرت خاتم الانبيا ( ص ) بوى ايمان داشتند به جهت آنچه در كتب ايشان بود از نعت و صفت آن حضرت و چون مبعوث شد كافر شدند و جحود و عناد ورزيدند لقوله تعالى فَلَمَّا جاءَهُمْ ما عَرَفُوا كَفَرُوا بِه * ( أُولئِكَ ) * آن كافران با طواغيت خود * ( أَصْحابُ النَّارِ ) * ملازمان آتش دوزخاند * ( هُمْ فِيها ) * ايشان در آن آتش * ( خالِدُونَ ) * جاويد ماندگانند اين وعيد و تحذير است ميشايد كه عدم مقابلهء آن بوعد مؤمنان تعظيمشان ايشان باشد بدانكه چون حق سبحانه بيان فرمود كه من ولى مؤمنانم و كفار را غير از طاغوت ولى ديگر نيست بعد از آن جهت تسليهء حضرت رسالت ( ص ) ذكر قصهء ابراهيم و نمرود ميفرمايد بقوله * ( أَ لَمْ تَرَ ) * همزه براى تعجب است از محاجهء نمرود و حماقت او يعنى آيا نديدى به نظر بصيرت و نظر نكردى * ( إِلَى الَّذِي ) * بسوى آن كسى كه از روى عناد * ( حَاجَّ إِبْراهِيمَ ) * حجت جست و مخاصمه كرد بابراهيم * ( فِي رَبِّه ) * در دين خداى يا در اثبات ربوبيت و وحدانيت بر پروردگار و اين مجادله و جرأت\r\nنمود * ( أَنْ آتاه اللَّه الْمُلْكَ ) * چون جهت بطر و غرور او بود كه داده بود خدا او را پادشاهى يعنى مغرور شدن او بپادشاهى او را بر اين محاجه داشت و يا محاجه كرد بر ابراهيم جهت شكر گذارى آن نعمت بر طريقهء عكس كقولك عادينى لانى احسنت اليك و يا آنكه منصوب المحل است بر ظرفيت و تقدير اينكه ( وقت ان آتيه اللَّه الملك ) يعنى محاجهء او در وقتى بود كه حق سبحانه او را پادشاهى داده بود مراد نمرود بن كنعانست كه به جهت اغترار او بسلطنت دست بغى از آستين طغيان بيرون آورد و سر تكبر از گريبان عصيان بيرون كرد و به جهت آنكه همهء روى زمين در تصرف داشت در طغيان افزوده دعوى خدايى كرد و او اول كسى\r\n","description":"","footnote":"","page_name":" 100 ","page_number":100},
  {"content":"\r\nبود كه دعوى الوهيت كرد و آن وقت كه ابراهيم بتان را بشكست و راى و اركان دولت نمرود بر سوختن او قرار گرفت نمرود فرمود كه او را بياورند چون حاضر كردند نمرود گفت خداى تو كيست كه منكر الههء ما شدهء و ايشان را در هم شكستهء پس بنياد مناظره كرد و اطلاق لفظ محاجه با آنكه مجادلهء او بر امر باطل بود و حجتى او را نبود به جهت زعم او بود به آنكه قول او متضمن حجت است و از صادق ( ع ) مرويست كه مجادلهء او بعد از القاى ابراهيم بود در آتش و سرد و سلامت شدن آن بر ابراهيم يعنى چون نمرود ابراهيم را ديد كه آتش برو سرد و سلامت شد و او را ضرر نرسانيد از آن متعجب شد و گفت اى ابراهيم اين خدايى كه تو ما را بعبادت او ميخوانى كيست و قوله * ( إِذْ قالَ إِبْراهِيمُ ) * ظرف حاج است يا بدل آن آتيه اللَّه الملك يمنى نمرود محاجه كرد بابراهيم در وقتى كه گفت او را ابراهيم در جواب سخن او كه * ( رَبِّيَ الَّذِي ) * پروردگار من آن كس است كه از روى قدرت * ( يُحْيِي ) * زنده ميگرداند و از عدم بوجود ميآورد هُوَ بِمَيِّتٍ و ميميراند و از منزل بقا بباديه فنا ميبرد به اين وجه كه خلق حياة و موت مىكند در اجساد و چون حياة اول نعمت است از خداى بر بندگان ازينجهت ابراهيم در محاجه ذكر آن فرمود * ( قالَ ) * گفت نمرود در جواب * ( أَنَا أُحْيِي ) * من هم زنده ميكنم بعفو از قتل * ( وَأُمِيتُ ) * و ميميرانم بقتل يعنى زندانى واجب القتل را كه سر رشتهء اميد از زندگانى قطع كرده بود طلبيد و آزاد كرد و گفت اينك مرده را زنده كردم و ديگرى را بى گناه طلب نموده بقتل رسانيد و گفت اين يك زنده را ميرانيدم اعتقاد آن مرتد طاغى آن بود كه احيا بعفو است و اماتت بقتل و ندانست كه احيا و اماته خلق حياة و موتست در اجساد و آن جز حضرت قادر مختار را نباشد يا ميدانست اما بر حضار مجلس خود تدبير ميكرد لا جرم ابراهيم بحجتى روشنتر انتقال نمود * ( قالَ إِبْراهِيمُ ) * گفت ابراهيم * ( فَإِنَّ اللَّه ) * پس بدرستى كه خداى * ( يَأْتِي بِالشَّمْسِ ) * مياورد آفتاب را هر روزه * ( مِنَ الْمَشْرِقِ ) * از افق شرقى كه محل طلوع است * ( فَأْتِ بِها مِنَ الْمَغْرِبِ ) * پس بياور تو آن را از جانب غربى كه موضع فرو رفتن آفتابست ملخص كلام آنست كه ابراهيم به اين كلام اعراض فرموده از اعتراض نمرود بر بر معارضهء فاسده كه آن انا احيى و اميت است در حينى كه او را گفته بود ربى الذى يحيى و يموت و نقل كلام فرمود از آن باحتجاج به آنچه نمرود قدرت نداشت بر تمويه و تلبيس آن تا دفع مشاغبه فرمايد و اين فى الحقيقه عدولست از مثال خفى بمثال جلى از مقدورات حضرت عزت كه غير او از اتيان به آن عاجز است نه آنكه ابراهيم اعراض كرده باشد از حجتى بحجتى ديگر به جهت ضعفى كه در\r\n","description":"","footnote":"","page_name":" 101 ","page_number":101},
  {"content":"\r\nحجت اول بوده باشد چه مراد باحيا ادخال روح است در جسد و اماته اخراج آن از آن بدون نقصى كه بينه را راه يابد و اين در تحت قدرت بشر نبود و لكن چون نمرود تلبيس آن نمود بر قوم خود ابراهيم حجتى اوضح از آن ايراد نمود كه تلبيس در آن ممكن نبود و روايت اشهر آنست كه چون ابراهيم ( ع ) كسر اصنام فرمود نمرود چند گاه او را در زندان محبوس ساخت و بعد از آن او را بيرون آورد تا بسوزاند و قبل از القاى او به آتش وى را گفت ( من ربك الذى تدعوا اليه ) كيست خداى تو كه مردمان را به او ميخوانى و\r\nايشان را از عبادت اصنام منع و زجر ميكنى ابراهيم به جهت اثبات آفريدگار عالم و ابطال معبود غير او بكلام مذكور با او محاجه فرمود * ( فَبُهِتَ الَّذِي كَفَرَ ) * پس مبهوت گشت و حيران شد آن كس كه كافر بود يعنى نمرود و حجت او منقطع گشت و نتوانست كه در مقابل كلام ابراهيم ( ع ) سخن گويد * ( وَاللَّه لا يَهْدِي ) * و خدا راه ننمايد بطريق آوردن حجت * ( الْقَوْمَ الظَّالِمِينَ ) * گروه ستمكاران را كه به جهت امتناع از قبول هدايت ظلم بر نفسهاى خود كرده‌اند يا راه نجات يا طريق جنت در روز قيامت به او ننمايد و از صادق ( ع ) مرويست كه چون نمرود شخصى را بكشت ابراهيم او را گفت احيى من قتلته ان كنت صادقا زنده كن آنكه را كه كشتهء اگر در دعوى خدايى صادقى نمرود فرو ماند و ابراهيم چون در حجة بر او غالب شد بعد از آن جهت مبالغه و تاكيد در اثبات حجت بر او و الزام او بحجة ثانيه اتيان فرمود اگر گويند چرا نمرود در حينى كه از ابراهيم ( ع ) شنيد كه فات بها من المغرب نگفت فليات بها ربك من المغرب گوئيم به جهت آنكه او از آيات واضحه عالم بود كه اگر ابراهيم ( ع ) اين را از او سبحانه اقتراح كند حق سبحانه اجابت آن كند به جهت تصديق پيغمبر خود و اينموجب فضيحت او گردد و بدانكه إِنَّ اللَّه لا يَهْدِي الْقَوْمَ الظَّالِمِينَ معارض نيست به آيه وَأَمَّا ثَمُودُ فَهَدَيْناهُمْ زيرا كه مراد بهداية در اول ايصالست بمطلوب و در دويم اشارتست به آن و اين مستلزم آن نيست كه سالك در آن سلوك نمايد تا بمطلوب رسد بلكه اعم از آنست كه بمطلوب رسد يا نرسد چه تا سالك اختيار رشاد نميكند بمطلوب نمىرسد و در ايندلالتست بر آنكه معارف غير ضروريست زيرا كه اگر ضرورى بودى احتياج نيفتادى بمحاجه در اثبات صانع و نيز دال است بر فساد تقليد و حسن حجاج در تفسير شيخ ابو الفتوح مذكور است كه نمرود بن كنعان اول كسى بود كه تاج بر سر نهاد و در زمين جبارى كرد و دعوى خدايى كرد و مرويست كه چهار كس پادشاهى تمام روى زمين كردند و شرق و غرب را در تحت تصرف خود در آوردند دو مؤمن بودند كه آن سليمان بن داود بود و ذو القرنين و دو كافر كه آن نمرود بود و بخت نصر زيد بن اسلم گويد كه در زمان نمرود مردمان از اقصاى عالم ميآمدند و از نزد او غله ميخريدند و هر جماعتى كه نزد او آمدندى گفتى من ربكم ايشان گفتندى كه انت ربنا تويى خداى\r\n","description":"","footnote":"","page_name":" 102 ","page_number":102},
  {"content":"\r\nما ابراهيم چون با جمعى از ناحيهء خود متوجه آن صوب شد تا كندم خرد چون نمرود ايشان را بديد و گفت من ربكم ايشان بنا بر عادت خود گفتند انت ربنا ابراهيم فرمود * ( رَبِّيَ الَّذِي يُحْيِي وَيُمِيتُ ) * نمرود همه را گندم داد و ابراهيم را هيچ چيز از آن نداد پس ابراهيم برگشت بى كندم چون بدر شهر رسيد شرمنده بود كه بى گندم چگونه به شهر در آيد و ديگر از شماتت اعدا انديشه ميكرد پس بجهة دفع شماتت اعدا بيامد بنزديك تلى ريگ كه در حوالى آن شهر بود و جوالهاى خود را از آن پر كرد و بدر سراى آورد و بيفكند چون كوفته و مانده بود باستراحت مشغول د اهل بيت او چون جوالها را پر ديدند سر او را بگشودند او را پاكيزه ديدند كه از آن نيكوتر ممكن نبود پس نان بپختند چون ابراهيم به خانه در آمد بوى نان بمشام او رسيد از آن متعجب شد چون چشم او بزنان افتاد گفت اين را از كجا آورده‌ايد گفتند از آن آرد كه تو آوردهء دانست كه آن از قدرت حق سبحانه است القصه حقتعالى ابراهيم را بدعوت نزد نمرود فرستاد و گفت كه نمرود را بگو كه به من ايمان آورد تا ملك و پادشاهى ترا بر قرار خود بگذارم و اگر نه آن را اخذ كنم و ترا هلاك كنم چون ابراهيم ( ع ) اين تبليغ را ادا فرمود نمرود گفت مگر ترا به غير از من خداى ديگر هست كه تو مرا به او دعوت ميكنى ابراهيم گفت بلى * ( رَبِّيَ الَّذِي يُحْيِي وَيُمِيتُ ) * نمرود به جهت تلبيس بر قوم خود گفت انا احيى و اميت پس يكى را كه واجب القتل بود زنده بگذاشت و يكى را كه مستحق قتل نبود بكشت مردمان توهم كردند كه احيا و اماته به اين طريق باشد ابراهيم به جهت دفع شبهه\r\nو تلبيس بدليل روشن تر انتقال فرمود و گفت خداى من آفتاب را از مشرق طالع مىسازد تو از مغرب بيرون آور و گويند غرض ابراهيم نه انتقال بود از حجت اول به اين بلكه غرض وى آن بود كه بر آن ظاهر سازد كه آنكه قادر باشد بر احيا و اماته بايد كه بر اتيان آفتاب از مشرق و مغرب قادر باشد پس اگر تو در دعوى اماته و احيا صادق آفتاب را از مغرب بيرون آور نمرود از جواب عاجز شده فرو ماند و حجت بر او منقطع شد پس حقتعالى ديگر باره ابراهيم را گفت را دعوت كن و او را وعده ده كه اگر ايمان آرد پادشاهى او بر قرار خود بماند و اگر نه از سلطنت خود محروم شود و به هلاكت ابدى رسد نمرود جوابداد كه من جز خود را خداى ديگر نميدانم ابراهيم سه بار اين كلام را مراجعه فرمود و همان جواب شنيد و بعد از آن ابراهيم را گفت اگر خداى تو ميتواند لشگرى را بفرستد تا محاربه كنيم هر كه غالب باشد او خدا باشد چه عادت ملوك چنين است حقتعالى بابراهيم خطاب كرد كه وى را بگو تا سه روز لشكر جمع كند كه من نيز در صدد جمع لشگرم ابراهيم گفت بار خدايا تو عالمى از گفتار اين نابكار حق سبحانه فرمود او را با من گذار و در قدرت من نگر كه با وى چه خواهيم كرد پس ابراهيم ( ع ) پيغام الهى بگذارد نمرود لشگر عظيم جمع كرد و آن گه با ابراهيم گفت لشگر من اينست كه ميبينى و از لشگر\r\n","description":"","footnote":"","page_name":" 103 ","page_number":103},
  {"content":"\r\nخداى تو اثرى پيدا نيست حق سبحانه جبرئيل را خطاب فرمود كه از مخلوقات من كدام ضعيفترند جبرئيل گفت بار خدايا تو عالمترى كه هيچ مخلوقى ضعيفتر از پشه نيست فرمود از ايشان كدام نوع ضعيفتر دانى گفت پشهاى فلان دريا پس او سبحانه فرشتهء را كه بر ايشان موكل بود وحى كرد كه يك در بگشا تا برخى از ايشان متوجه ديار نمرود شوند آن فرشته يكدر بگشاد و از آن در چندان پشه بيرون آمدند كه آفتاب و روى زمين را بپوشانيدند نمرود چون ديد كه شعاع آفتاب بر زمين نمىتابد گفت چرا امروز آفتاب بر زمين نميتابد ابراهيم گفت خداى من نميگذارد و درين بودند كه بيكبار پشه بر ايشان ريزانشدند و در ايشان افتادند و گوشت و پوست آن لشگريان و چهار پايان را بخوردند و به غير از استخوان چيزى از ايشان نماند و نمرود در ايشان مينگريست و پشها اصلا تعرض به او نميرسانيدند ابراهيم نمرود را گفت اكنون ايمان ميآورى گفت نه مرويست كه چون مقدمه عذاب پشه ظاهر شد نمرود بفرمود تا بتعجيل تمام قصرى براى او بساختند كه هيچ فرجهء نداشت كه جثهء پشه در آن داخل تواند شد پس در اندرون آن رفت حق سبحانه پشهء را الهام داد تا بفرجه كه مقدار نصف جثه پشه بود داخل شود آن پشه چون در آن در آمد نصفى از او در خارج فرجه بماند و نصفى باندرون قصر در آمد و بر لب زيرين نمرود نشست و آن را بگزيد و بعد از آن لب زيرين او را بدهن گرفت نمرود چون لبهاى خود را بخاريد فى الحال متورم شد پس بسوراخ بينى او در آمده باندرون دماغ او رفته و در مغز سر او قرار گرفت و چون لشگر پشه بمقر خود مراجعت كردند نمرود از آن قصر بيرون آمد و آن نيم پشه مغز سر او را مىخورد تا مقدار گنجشكى شد و تا مدت چهار صد سال كه مقدار پادشاهى او بود به اين عذاب معذب بود و آخر مقرر كرد كه هر روز كه امر او اركان دولت او كه بسلام او آيند هر كدام چند مطرقه بر فرق سر او زنند چون مدت مذكوره منقضى شد مردمان از دست او بتنگ آمده به يكديگر هم عهد شدند كه على الصباح هر كدام كه پيشتر سلام نمرود رود مطرقه را بشدت تمام بر فرق سر او زند و او را هلاك كند روز ديگر كسى كه پيش از همه بسلام او آمد مطرقهء چنان بر سر او زد كه دو شق شده گنجشكى از كله و سر او پرواز كرد و متوجه هوا شد و نمرود در همان ضربت بجهنم پيوست بدانكه حق سبحانه بعد از ايراد اين قصه قصه ديگر بيان مىكند براى صحت احيا بقوله * ( أَوْ كَالَّذِي ) * و اين سخن مترتب است بر اول آيه و\r\nتقدير اين است كه ( او رايت مثل الذى ) پس خذف آن شده به جهت دلالت أَ لَمْ تَرَ بر آن و تخصيص آن به حرف تشبيه به جهت آنست كه منكر احياء بسيار است و جاهل بكيفية آن اكثر از حد احصا بخلاف مدعى ربوبية و معنى آنست كه آيا نديدى مثل آن كس را كه او * ( مَرَّ عَلى قَرْيَةٍ ) * بگذشت بر دهى و گويند كاف زياده است و تقدير اين است كه ( الم تر الى الذى حاج\r\n","description":"","footnote":"","page_name":" 104 ","page_number":104},
  {"content":"\r\nاو الذى مر ) و گويند اين عطفست محمول بر معنى كانه قيل ( الم تر كالذى حاج او كالذى مر ) و نزد بعضى اين كلام ابراهيم است كه ذكر آن كرده به جهت جواب معارضه نمرود و تقدير اينكه ( ان كنت نحيى فاحى كاحياء اللَّه الذى مر ) و مراد به اين كس عزير بن شرحيا است يا خضر يا كافر ببعث و مؤيد اخير است نظم اين كلام يا بنمرود و مراد بقربه بيت المقدس است در حينى كه بخت نصر آن را خراب كرد و يا قريهء بود در حوالى بيت المقدس و گويند مراد قريهء طالوتست كه مذكور شد و غير اين نيز گفته‌اند و اشتقاق قريه از قريست بمعنى جمع چه آن جامع مردمانست قوله * ( وَهِيَ خاوِيَةٌ ) * حال است از قريه يعنى در حالتى كه آن ده افتاده بود * ( عَلى عُرُوشِها ) * بر سقفهاى خود يعنى اول سقفها ساقط شده بود و پس از آن ديوارها بر آن افتاده و اين نهايت خرابيست و اشهر آنست كه گذرنده بر اين ده خراب عزير بود كه تورات حفظ داشت و از اكابر احبار بود از وهب منيه روايت است و از ابى جعفر ( ع ) نيز ماثور است كه اين شخص ارميا بود كه حق سبحانه او را پيغمبرى داد بر جماعتى و او را گفت يا ارميا پيش از آنكه ترا آفرينم نبوت را به تو كرامت كرده بودم و ترا براى امر عظيم اختيار كردم پس او را نزد پادشاه بنى اسرائيل فرستاد نزد آن پادشاه تا او را تربيت نمايد و تقويت او كند تا اجراى احكام الهى نمايد و چون مدتى بر اين بر آمد بنى اسرائيل مرتكب معاصى شده تحليل حرام و تحريم حلال كردند حق سبحانه بارميا وحى كرد كه ايشان را تهديد كن و تعداد نعمت من نما بر ايشان و ايشان را بگو كه اگر انقياد او امر و نواهى نكنند جبارى را بر ايشان مسلط گردانم تا ايشان را مستأصل گرداند ارميا بميان قوم آمد خطبهء بخواند و پيغام الهى را بر ايشان رسانيد از اين امتناع نمودند و در طغيان و عصيان افزودند حق تعالى بارميا خطاب كرد كه اى ارميا من بنى اسرائيل را بدست يافث هلاك خواهم ساخت و يافث اهل بابل بودند ارميا به جهت اين بگريست و تضرع بسيار كرد خطاب آمد كه اى ارميا دل قوى دار كه تا تو دعا نكنى بر بنى اسرائيل من عذاب را بر ايشان نازل نسازم پس بعد از سه سال از اين صورت كه ايشان بنهايت تمرد و طغيان رسيدند بخت نصر با شصت هزار سوار آهنگ بيت المقدس كرد خبر بپادشاه بنى اسرائيل رسيد بارميا گفت در اين باب چه مىگويى گفت انديشه به خود راه مده كه حقتعالى به من وعده كرده كه تا بر بنى اسرائيل دعا نكنم ايشان را هلاك نكند چون لشگر بخت نصر نزديك ناحيهء ايشان رسيدند حقتعالى فرشتهء را فرستاد بارميا بر صورت مردى و گفت يا نبى اللَّه از راه دور آمده‌ام تا از تو مسئله بپرسم گفت چه ميخواهى سؤال كن گفت چه گويى در حق جماعتى كه پروردهء نعمت شخصى باشند و ايشان كفران منعم خود كنند و بشكر گذارى او اشتغال ننمايند و پيوسته او را\r\n","description":"","footnote":"","page_name":" 105 ","page_number":105},
  {"content":"\r\nآزارند و اصلا فرمان او نبرند و هر چند او نعمت و احسان بر ايشان زياده كند ايشان كفران و ناسپاسى را بيشتر كنند ارميا گفت برو و آن منعم را بگو كه نعمت را از ايشان باز مگير و با ايشان بساز تا خدايت مزد دهد آن فرشته برفت و بعد از چند روز ديگر باز آمد و گفت يا نبى اللَّه منعم هر چند بر ايشان انعام و احسان بيشتر مىكند ايشان در كفران و جحود بيشتر ميافزايند اكنون سزاى ايشان چه باشد گفت ايشان مستحق هلاكت و استيصالاند گفت با من موافقت كن تا از خدا در خواهيم كه ايشان را هلاك كند و درين وقت بخت نصر بيت المقدس رسيده بود با لشگرى بى عد و بى حصر\r\nپس ارميا در جواب او گفت كه اين نوبت نيز توقف كن شايد كه از اين نادم شده منقاد منعم خود شوند و وظيفه شكر گذارى او را بتقديم رسانند وى برفت و بعد از چند روز ديگر بيامد و گفت نعمت بر ايشان زياده شد و طغيان و كفران ايشان بيحد و بى نهايت گشت بوعدهء دعاى خود وفا كن ارميا گفت بار خدايا اگر اين مرد در اين ادعا صادقست و ايشان مستحق هلاكتند دمار از ايشان بر آر و اگر بخلاف اينست ايشان را محفوظ دار چون ارميا اين بگفت آتشى از آسمان نازل شد و موضع قربان از بيت المقدس بسوخت و به زمين فرو شد ارميا بيفتاد و بيهوش شد چون با هوش آمد گفت بار خدايا نه مرا وعده داده بودى كه بيدعاى تو اينها را هلاك نكنم همان فرشته نزد وى آمد و گفت خدايت سلام مىرساند و ميگويد تا تو دعا نكردى من عذاب را نفرستادم ارميا بدانست كه آن مرد فرشته بوده و حق سبحانه بر سبيل امتحان به صورت آدمى نزد او فرستاده و دعا ازو صادر شده و آن اخلاق ذميمه كه در بنى اسرائيل بوده كه دعاى وى مستجاب شده پس بيت المقدس را گذاشته از آن ناحيه فرار نمود و بخت نصر با عساكر خود به آنجا آمد و بيت المقدس را خراب كرد و بنى اسرائيل را سه قسم ساخت ثلثى را بكشت و ثلثى را اسير كرد و ثلثى را رها كرد تا شام در دست ايشان باشد پس كودكان و اسارى را بياوردند و آنها در عدد صد هزار بودند و ايشان را در ميان امر او سلاطين قسمت كردند هر اميرى و سلطانى را چهار برسيد و بعد از آن هر يك از لشگريان را امر كرد تا سپرى از خاك بر گرفتند و در بيت المقدس انداختند و از آنجا كوهى عظيم از خاك پيدا شد و چون ايشان بر گشتند و ببابل مراجعت نموده بيت المقدس را خالى بگذاشتند ارميا بر دراز گوشى نشسته روى بيت المقدس نهاد و پارهء انگور در سله كرد و پارهء عصير همراه داشت چون خرابى بيت المقدس را بديد و كشتگان را مشاهده كرد از روى تعجب * ( قالَ ) * گفت * ( أَنَّى يُحْيِي ) * چگونه و بر چه وجه زنده گرداند * ( هذِه اللَّه ) * اينده را خدا يعنى چگونه اهل آن را زنده سازد * ( بَعْدَ مَوْتِها ) * پس از مردن اهل آن اين اعترافست بقصور از معرفة بر طريق احيا و استعظام قدرت محيى و استدعاى\r\n","description":"","footnote":"","page_name":" 106 ","page_number":106},
  {"content":"\r\nمشاهدهء آن از قبيل قول ابراهيم كه رَبِّ أَرِنِي كَيْفَ تُحْيِ الْمَوْتى و نزد كسانى كه قايل اين كلمهء كافر بعث بوده چنان كه گذشت مراد استبعاد وى باشد از احيا و گويند احيا مستعار است از براى تعمير و موت از براى خرابى و يا از قبيل و اسئل القرية بر حذف مضاف و معنى اينكه چگونه حقتعالى اينده را ابادان گرداند پس از خرابى آن و انى در موضع نصب است بر ظرفيت بمعنى متى يا بر حال بمعنى كيف و بر هر تقدير چون اين كلمه را گفت * ( فَأَماتَه اللَّه ) * پس بميرانيد او را حقتعالى * ( مِائَةَ عامٍ ) * صد سال و خر او نيز بمرد يعنى تا مدت صد سال او را و خر او را آن چنان مرده بگذاشت * ( ثُمَّ بَعَثَه ) * پس از آن زنده كرد او را و خر او را به همان صورت و شكل كه بودند و مرويست از وهب كه بعد از گفتار * ( أَنَّى يُحْيِي هذِه اللَّه ) * خر خود را بجاى خود ببست و چيزى كه داشت آنجا بنهاد خواب بر وى غلبه كرد حق سبحانه در خواب جان او بستند پس آنجا صد سال مرده افتاده بود و حق سبحانه او را از چشم مردمان پنهان كرد و گوشت او را از سباع نگاه داشت چون هفتاد سال بر آمد حقتعالى پادشاهى از پادشاهان فارس را امر كرد تا بيايد و بيت المقدس را آبادان سازد وى هزار قهرمان را بر گماشته با هر قهرمانى سيصد هزار مرد كار كن تعيين فرمود تا بيامدند و ببناى بيت المقدس و شهرها و دهها مشغول شدند و حقتعالى بخت نصر بابلى را هلاك كرد و بقاياى بنى اسرائيل نيز معاونت ايشان كرده به تعمير و تزيين بيت المقدس اشتغال نمودند تا در عرض سى سال آن را تمام كردند بر وجهى نيكوتر از آنچه سابقا بود و چون صد سال از تخريب بيت المقدس و موت ارميا بر آمد حق سبحانه او را\r\nزنده كرد و از عكرمه و قتاده و سدى روايتست كه مراد به اين كس عزير بن شرحيا بود و از ابى عبد اللَّه ( ع ) نيز ماثور است و از حضرت كاظم ( ع ) منقولست كه فرمود وقتى از دشمنان ميگريختم و متفكر در راه شام ميرفتم ناگاه ببعضى از دههاى شام رسيدم و برخى از مردمان آن دهها را ملاقات كردم كوهى ديدم و مردمان آن قرى كه در حوالى آن بودند به آن كوه بالا ميرفتند از ايشان پرسيدم كه اين چه موضع است و شما اينجا بچه كار ميرويد گفتند در اين كوه غاريست و در اين غار راهبيست هر سال يك بار از آنجا بيرون ميآيد و ما را موعظه مينمايد و آنچه بر ما مشكل شده باشد حل ميسازد پس آن حضرت فرمود كه من نيز در ميان ايشان به آن كوه رفتم منبرى آوردند و بنهادند و پيرى را از دير بيرون آوردند كه ابروها بر چشمهاى او فرود آمد بود و بعصابه ابروى خود را بر پيشانى خود بسته بر آن منبر نشست و در آن مردمان مينگريست چشمش بر آن حضرت افتاد ديد كه نورى از فرق او تابان شده و لمعات آن به آسمان رسيده به او گفت كه اى مرد همانا در اين شهر غريبى گفت بلى گفت منا او علينا از دوستان مايى يا از دشمنان ما فرمود\r\nلست منكم\r\nاز شما نيستم گفت همانا كه از امت مرحومهء فرمود بلى گفت ( امن علمائهم انت أم من جهالهم ) از عالمان\r\n","description":"","footnote":"","page_name":" 107 ","page_number":107},
  {"content":"\r\nايشانى يا از جاهلان ايشان گفت\r\nلست من جهالهم\r\nاز جاهلان ايشان نيستم گفت ( اسالك ام تسئلنى ) من از تو چيزى بپرسم يا تو از من ميپرسى فرمود\r\nذاك اليك\r\nاختيار اين امر مر تو راست گفت من بپرسم فرمود بپرس آنچه خواهى راهب گفت ما و شما مىگوييم كه در بهشت درختيست كه آن را طوبى ميگويند ما مىگوييم كه در سراى عيسى است و شما مىگوييد كه در سراى محمد است و در بهشت هيچ جا و هيچ بقعهء نباشد الا كه شاخى از آن در آنجا بود مثال آن در دنيا چيست امام فرمود مثال آن در دنيا آفتابست كه بامداد سر از مشرق بيرون كند و چون بقطب فلك رسد هيچ موضعى نباشد مگر كه شعاعى از اشعه آن در آنجا تابد گفت نيكو گفتى بعد از آن گفت ما و شما مىگوييم كه اهل بهشت از طعام و شراب بهشت ميخورند و چندان كه بيش خورند آن طعام و شراب زياده گردد و نقصان در آن راه نيابد مثال آن در دنيا چيست فرمود مثال آن در دنيا كتاب خداى است چندان كه خوانندگانش مىخوانند و گويندگانش در انواع علومش سخن ميگويند از قرائت و تفسير و تأويل و فقه و كلام و حدود و احكام حلال و حرام بعشرى از معشار آن نميرسند گفت نيكو گفتى ديگر گفت كه ما و شما مىگوئيم كه اهل بهشت در بهشت شراب و طعام خورند و ايشان را بول و غايط نه باشد مثال آن در دنيا كدام است آن حضرت فرمود كه مثال آن جنين است اندر شكم مادر خود غذا مىخورد و او را بول و غايط نبود گفت احسنت نيكو گفتى بگو كه كليد بهشت از زر است يا از سيم فرمود نه از زير است و نه از سيم بلكه كليد آن زبان مؤمن است كه در دهان بگرداند و بگويد لا إله الا اللَّه پير ترسا گفت همه را راست گفتى و ليكن تو را مسئلهء ميپرسم كه متحير فرو مانى فرمود اگر بگويم و صواب باشد ايمان آورى و بدين ما درآيى گفت آرى و بر اين عهد كردند گفت خبر ده مرا از آن توام كه بيك شكم از مادر متولد شدند و بيكروز نزد خدا رفتند چون بمردند يكى را دويست سال بود و يكى را صد سال گفت ايشان عزير و عزيز بودند كه توأم بودند در يك شب متولد شدند و پنجاه سال با يكديگر بودند و بعد از آن عزير از بعضى دهها متوجه بيت المقدس شده بقريهء سابر آباد و بروايت ديگر بده عقب كه بر دو فرسخ ايليا بود رسيد موضعى ويران ديد اما درختان آن ميوه دار بود قدرى انجير و انگور بچيد و در سايهء ديوارى قرار گرفت و انجيرى چند بخورد و باقى در سله نهاد و انگور را بفشرد و پارهء بياشاميد و بقيه در مشك ريخت و دراز گوشى كه داشت در پيش خود ببست و تكيه بر ديوارى كرده در آن ده مينگريست چون آن ده را بغايت خراب ديد و مردمان را هالك و مرده يافت و گفت از روى تعجب كه * ( أَنَّى يُحْيِي هذِه اللَّه بَعْدَ مَوْتِها ) * حق سبحانه قبض روح او كرد و خر او را نيز بميرانيد تا مدت صد سال و در اين مدت او را و مركوب او را از نظر خلق بپوشانيد چون هفتاد سال از موت او بر آمد و بخت نصر هلاك شد حق\r\n","description":"","footnote":"","page_name":" 108 ","page_number":108},
  {"content":"\r\nتعالى نوشك فارسى را برانگيخت تا ولايت بيت المقدس در آمده در مدت سى سال به حال عمارت باز آورد و اين ده را از آنچه پيشتر بود آبادانتر ساخت و بعد از انقضاء مدت صد سال از موت عزير او را زنده گردانيد و گويند او را هنگام چاشت بميرانيد و در آن روز كه زنده شد هنوز آفتاب غروب نكرده بود پس فرشته به حكم خداى تعالى در وقتى كه عزير زنده شد و چشم بماليد * ( قالَ ) * گفت او را كه اينجا * ( كَمْ لَبِثْتَ ) * چند وقتست كه درنگ كردهء * ( قالَ ) * گفت عزير * ( لَبِثْتُ يَوْماً ) * درنگ كرده‌ام اينجا روزى و چون بنگريست هنوز آفتاب بود گفت * ( أَوْ بَعْضَ يَوْمٍ ) * بلكه پارهء از روز و ميتواند بود كه او براى اضراب نباشد بلكه جهت تردد وى بوده باشد مانند قول ظان و متردد * ( قالَ ) * گفت آن فرشته نه چنانست كه تو گمان بردهء * ( بَلْ لَبِثْتَ ) * بلكه درنگ كردهء اينجا * ( مِائَةَ عامٍ ) * صد سال يعنى در اين صد سال مرده بودى عزير در نگريست و اوضاع آن موضع را بر نهجى ديگر يافت تعجب او زياده شد ديگر باره آن فرشته او را گفت * ( فَانْظُرْ ) * پس بنگر\r\n* ( إِلى طَعامِكَ ) * بسوى طعام خود يعنى انجير كه در سله نهاده بودى * ( وَشَرابِكَ ) * و بنگر به شراب خود يعنى شيره انگور كه در مشك ريخته بودى * ( لَمْ يَتَسَنَّه ) * كه هيچ متغير نشده آن طعام و عصير بمرور سنوات و حمزه و كسايى در حال وصل بدون ها ميخوانند و اشتقاق آن از سنه است بنا بقرائت اول و ها اصل كلمه و بر قرائت ثانيه هاء سكتست و لام الفعل آن واو مقدر و گويند اصل آن لم يتسنن است مأخوذ از حَمَإٍ مَسْنُونٍ كه نون ثالثه به حرف علة مبدل شده مانند ( تقضى البازى ) و افراد ضمير به جهت آنست كه طعام و شراب در حكم جنس واحدست * ( وَانْظُرْ ) * و ديگر در نگر * ( إِلى حِمارِكَ ) * بسوى دراز گوش خود كه استخوانهاى او مانده و باقى اجزاء متفرق گشته * ( وَلِنَجْعَلَكَ ) * لام متعلق است بفعل محذوف و تقدير اينست كه ( و فعلنا ذلك لنجعلك ) و معنى اينكه ما اين كار كرديم يعنى تو را و مركوب ترا بعد از مرگ به مدت صد سال زنده كرديم تا بگردانيم تو را * ( مِائَةَ ) * نشانه و عبرتى * ( لِلنَّاسِ ) * از براى مردمان كه در حشر اجساد شك دارند * ( وَانْظُرْ إِلَى الْعِظامِ ) * و نظر كن بسوى استخوانهاى دراز گوش خود تا ببينى كه بقدرت بى علت * ( كَيْفَ نُنْشِزُها ) * چگونه آن را بعضى بر بالاى بعضى مركب ميسازيم و از زمين برداشته بر بالاى يكديگر وصل ميكنيم و بهم مينشانيم و در انوار گفته كه كيف منصوبست به ننشزها و جمله حالست از عظام اى انظر اليها محياة يعنى نظر كن به آن استخوانها در حالتى كه آن را زنده ميسازيم به اين وجه كه اجزاى آن را بر بالاى هم مركب\r\n","description":"","footnote":"","page_name":" 109 ","page_number":109},
  {"content":"\r\nميكنيم * ( ثُمَّ نَكْسُوها ) * پس ميپوشيم آن استخوانها را * ( لَحْماً ) * گوشتى عزير در استخوانها مينگريست ندايى شنيد كه اى گوشت و پوست ريخته و اجزاى متفرقه جمع شويد بقدرت كاملهء ربانى همهء اجزاى آن مجتمع شده صورت بدن او سمت تسويه يافت و جان بجسدش در آمده فى الحال بر جست و نعره زدن گرفت * ( فَلَمَّا تَبَيَّنَ لَه ) * پس آن هنگام كه روشن شد مر عزير را فاعل تبين محذوفست و ما بعد آن مفسر آنست و تقدير اين است كه ( فلما تبين له اثار قدرة اللَّه فى احياء الموتى ) يعنى چون ظاهر شد عزير را نشانهاى قدرت حقتعالى در زنده كردن مردگان بطريق معاينه * ( قالَ أَعْلَمُ ) * گفت ميدانم حالا بعيان چنانچه دانسته بودم قبل از اين باستدلال و بيان كسايى و حمزه اعلم ميخوانند كه امر است از تعلم يعنى گفت خداى بدان بيقين * ( أَنَّ اللَّه ) * آنكه حقتعالى * ( عَلى كُلِّ شَيْءٍ ) * بر همه چيزى از احيا و اماته و غير آن * ( قَدِيرٌ ) * تواناست پس عزير بر دراز گوش خود نشست و آن طعام و شراب برگرفت و باده آمده و با برادر پنجاه سال ديگر بمانده در يك روز نزد خداى خود رفتند القصه پير راهب چون اين كلام را از كاظم صادق ( ع ) استماع كرد گفت نيكو و راست است و من گواهى مىدهم كه خدا يكيست و محمد ( ص ) رسول اوست به حق و جماعتى كه در پاى منبر او حاضر بودند ايمان آوردند و نزد بعضى ديگر آنست كه دراز گوش او در مدت موت او زنده بود و حقتعالى بى آب و علف او را نگاه ميداشت تا آيتى باشد براى مردمان بر قدرت غالبهء او و بنا بر اين مراد بعظام عظام بعضى موتى بوده است كه آنجا زنده ميشدند تا عزير بمعاينه آن نور بصيرت او بيشتر گردد و قول اشهر و اصح آنست كه مراد استخوان حمار است و اين اوفق است بما بعد و در آيه دليل است بر صحت رجعت و فساد قول كسى كه مستبعد آنست و هر گاه حق سبحانه طعام و شراب سريع التغير را مدت صد سال از تغيير نگاهداشته باشد چرا نشايد كه صاحب الزمان را صلوات اللَّه عليه بر خلاف عادت عمرا بناى وقت او را نگهدارد كه پير نشود و بى قوت نگردد به جهت مصلحت وقت پس منكر آن منكر قدرت او سبحانه باشد در امور ممكنه و اين عين كفر است و بنا بر قول قتاده و ضحاك كه حقتعالى دراز گوش عزير را بر بالين سر او مدت صد سال زنده نگهداشت بى آب و گياه چرا ممكن نبود كه شخصى را كه سبب هدايت بندگان او باشد وى را در مدت خلاف عادت زنده نگهدارد و آب و طعام به او رساند چه اين بامكان اقربست پس جحود آن محض\r\nعصبيت و جاهليت بوده باشد ( نعوذ باللَّه من اهل العناد و اصحاب الجحود و الانكار ) و مرويست كه ابن عباس فرموده كه چون عزير بديار خود آمد ديوارها و خانهاى او را\r\n","description":"","footnote":"","page_name":" 110 ","page_number":110},
  {"content":"\r\nبر خلاف عادت ديد پس بدر سراى خود آمد و در بزد وى را كنيزى بود كه در حين رفتن او بيست ساله بود و در حين معاودت او صد و بيست ساله شده بود و مقعده و اعمى شده آواز داد و گفت كيست كه در مىزند وى جوابداد كه اين سراى عزير است گفت آرى و بگريست و گفت اى مرد تو چه كسى كه عزير را ميشناسى كه صد سال است تا عزير مفقود شده كسى نام او نميبرد گفت من عزيرم عجوزه گفت سبحان اللَّه صد سال است كه عزير مفقود است و كسى از او خبر ندارد عزير گفت همچنين است اما حق سبحانه مرا صد سال ميرانيد و اكنون مرا زنده كرده كنيز گفت علامتى درين باب به من نما تا صدق قول تو بر من واضح شود عزير گفت هر چه ميخواهى از من طلب كن گفت عزير مستجاب الدعوة بود و اصحاب امراض و بلوى را دعا كردى و حق تعالى شفا ارزانى فرمودى اگر تو عزيرى دعا كن تا حقتعالى چشم مرا روشن سازد تا تو را ببينم چه من صفات و هيئت عزير را نيكو شناسم عزير دعا كرد و دست بر چشم او ماليد چشم او روشن شد و دست او گرفت و گفت قومى باذن اللَّه برخيز بفرمان حقتعالى پس پايش درست شد و برخواست و رفتن آغاز كرد پس كنيز در او نگريست گفت گواهى مىدهم كه تو عزيرى پس كنيز برخواست و بمحافل بنى اسرائيل آمده در آن محفل پسرى از عزير مانده بود صد و هيجده ساله شده بود پير و ضعيف گشته كنيز گفت اى قوم مژده باد شما را كه عزير باز آمده گفتند برو و سخن محال مگو كه عزير صد سالست كه مفقود است عجوزه گفت من فلانه كنيز اويم بدعاى او حق سبحانه مرا عافيت داده و ميگويد حق سبحانه مدت صد سال مرا ميرانيده اكنون مرا زنده ساخته مردمان برخواستند و بديدن عزير آمدند پسرش گفت عزير را خالى بود در ميان هر دو كتف چون ستارهء درخشان آن را به من نماى وى جامه برداشت آن خال پيدا شد و از آن خال آن حال بديد آمد قوم گفتند در حينى كه بخت نصر تورية را بسوخت و هيچ نسخهء از آن نماند حق سبحانه فرشتهء را فرستاد با اناى آب و بعزير گفت از اين بخور چون بخورد تورية حفظ او شد و او سبحانه آن را معجزهء او گردانيد و وى را بر بنى اسرائيل به پيغمبرى فرستاد و او بيامد و دعوى پيغمبرى كرد و از او معجزه خواستند وى گفت معجزهء من آنست كه همهء تورية حفظ منست و از ظهر قلب ميخوانم مردى گفت مرا باغيست و پدر مرا وصيت كرده كه در آنجا خمرهء در زير خاك كرده‌ام و نسخهء از تورية در آنجا نهاده آن را برداريد و ببينيد اگر آنچه اين مرد ميخواند موافق آنست عزير خواهد بود آن را برداشتند و تطابق كردند به آنچه عزير ميخواند موافق افتاد و يك حرف كم و زياد نگشت پس به او ايمان آوردند و چون هيچكس قبل از عزير و بعد از او تورية حفظ نداشت به جهت تعذر آن از اين جهت يهوديان شبهه كرده گفتند وى پسر خدايست ( تعالى اللَّه عن ذلك علوا كبيرا ) و گويند كه او تورية از ظهر قلب املا كرد و بنى اسرائيل نوشتند\r\n","description":"","footnote":"","page_name":" 111 ","page_number":111},
  {"content":"\r\nچه بخت نصر همهء كتب تورية را سوخته بود و هيچ از آن باقى نگذاشته و در روايت آمده كه چون عزير بميان قوم خود آمد اولاد او همه پير شده بودند و وى جوان بود و وقايع و اخبار صد ساله با پدر خود ميگفتند و وى از آن متعجب ميشد و از امير المؤمنين ( ع ) منقولست كه وقتى كه عزير از خانه خود بيرون رفت پنجاه ساله بود و زن او حامله و چون حقتعالى اماته او فرمود و بعد از آن احياى او كرد و باهل خود مراجعت كرد پسر او صد ساله بود و خودش پنجاه ساله بود ( و ذلك من آيات اللَّه ) حيث قال * ( وَلِنَجْعَلَكَ آيَةً لِلنَّاسِ ) * از وهب منبه مرويست كه در بهشت هيچ كلب و حمار نباشد مگر كلب اصحاب كهف و حمار عزير\r\nو بعد از ذكر احياى عزير بعد از صد سال بيان ارادهء احياى موتى مىكند بابراهيم ( ع ) و ميفرمايد كه * ( وَإِذْ قالَ إِبْراهِيمُ ) * و ياد كن چون گفت ابراهيم * ( رَبِّ أَرِنِي ) * اى پروردگار من بنما مرا بقدرت كامله خود * ( كَيْفَ تُحْيِ الْمَوْتى ) * چگونه زنده گردانى مردگان را سؤال براى مشاهدهء كيفيت احيا فرمود نه آنكه در اصل احيا او را شبههء بوده و گويند چون نمرود گفت انا احيى و اميت ابراهيم در جواب او گفت احياى موتى حقتعالى برد روح است در بدن نمرود گفت تو آن را معاينه ديدهء ابراهيم چون نتوانست كه بگويد نعم بتقرير ديگر انتقال نمود و بعد از آن حقتعالى سؤال كرد كه تا دل او مطمئن شود بر جواب آن از عبد اللَّه عباس و سعيد بن جبير و سدى روايتست كه سبب اين سؤال آن بود كه حق سبحانه چون خواست كه ابراهيم ( ع ) را خليل خود گيرد ملك الموت را فرستاد تا او را بشارت دهد بخلت ابراهيم در سراى نبود چون باز آمد مردى را در سراى خود ديد و چون آن حضرت مردى غيور بود آهنگ وى كرد و گفت چرا بخانهء من آمدهء بى دستورى من ملك الموت گفت مرا خداوند سراى فرستاده است ابراهيم ( ع ) بدانست كه ملك الموتست گفت اى ملك الموت براى چه آمدهء گفت تا تو را بخلت بشارت دهم و تو را آگاه سازم كه حق سبحانه تو را دوست خود خواهد گرفت گفت اين كى خواهد بود جوابداد وقتى كه تو دعا كنى و حقتعالى بدعاى تو مرده را زنده كند ابراهيم ( ع ) مدتى صبر كرد و آن گاه خواست كه بداند وقت آن وعده رسيده است يا نه آن گه گفت * ( رَبِّ أَرِنِي كَيْفَ تُحْيِ الْمَوْتى ) * * ( قالَ ) * گفت خداى تعالى * ( أَ وَلَمْ تُؤْمِنْ ) * آيا تو ايمان نياوردهء به اين كه من مرده را زنده ميكنم و قادرم بر احياء باعاده تركيب و حياة حق سبحانه با آنكه عالم بود كه ابراهيم اعرف مردمان است بايمان در احيا اما در مقابل سؤال او اين كلام گفت تا به جواب او سامعان غرض او را معلوم كنند و جواب او اين بود كه * ( قالَ بَلى ) * گفت آرى ايمان دارم و بكمال قدرت تو گرويده‌ام * ( وَلكِنْ ) * و ليكن اين سؤال كردم * ( لِيَطْمَئِنَّ قَلْبِي ) * تا بيارامد و ساكن شود دل من بمعاينهء چگونگى آن و گويند همزه\r\n","description":"","footnote":"","page_name":" 112 ","page_number":112},
  {"content":"\r\nاستفهام براى تقرير و ايجابست يعنى تو ايمان دارى بقدرت من بر احيا و اماته و با نمرود گفته بودى كه رَبِّيَ الَّذِي يُحْيِي وَيُمِيتُ ابراهيم فرمود كه چنين است اما ميخواهم كه بمعاينهء آن دل من مطمئن گردد و بمضامة عيان بوحى و استدلال بصيرت من زياده شود و در فتوحات مكيه مذكور است كه احيا متنوع است چنانچه وجود خلق كه بعضى را بكلمهء كن موجود گردانيده و بر خير بيد و بعضى را بيدين ايجاد فرموده و جمعى را ابتداء بوجود آورده و طايفه را بواسطهء خلق موجودات ديگر موجود ساخته و چون ابراهيم تنوع وجودات خلق ديده بود و دانسته كه احياى خلق بعد از موت وجود ديگر است و آن نيز امكان تنوع دارد درخواست نمود كه احيا بكدام نوع ميكنى تا چون مرا علم بدان حاصل آيد دل من از آن دانش آرامش پذيرد آورده‌اند كه ابليس بر لب دريايى ميگذشت نظرش بر مردارى افتاد كه بعضى از آن در آب بود و بعضى بيرون آب مرغان هوا و جانوران دريا و ددان صحرا هر يك از آن پاره اى ميربودند بودند ابليس با خود گفت خوش دام حيله اى يافتم جمعى كوته بينان نظران سبكسار كران طبع را فريب ميتوان داد كه آخر اين اجزاى متفرقه را از حواصل طيور و اجواف سباع و امعاى نهنگان و ماهيان چگونه جمع توان كرد حقتعالى وحى فرستاد بخليل كه بكنار فلان دريا شو كه دشمن من دام مكرى گسترده است و سررشتهء زرقى بدست آورده ميخواهد كه جمعى را بقيد پريشانى در آرد خليل بيامد و ابليس متحير وار شبههء خود را القا كرد ابراهيم ( ع ) فرمود چه محل تحير است همان كس كه اين اجزاى متفرقه را از كتم عدم به فضاى وجود آورده قادر است كه ديگر باره از زاويه تفرقه بساحت جمعيت رساند پس زبان سؤال بگشاد كه الهى بنماى كه چگونه زنده ميكنى تا اين طاغى ياغى ملزم گردد و دل من بالزام و اطمينان تمام يابد و از قتاده و ضحاك و حسن بصرى روايتست كه آن مرده از\r\nدواب بود و ابن زيد گفته كه ماهى بود و آنچه در آب بود حيوانات دريا ميخوردند و آنچه در خشگى بود حيوانات صحرا ميخوردند ابراهيم گفت بار خدايا من دانم كه تو قادرى كه اين را از شكم جانوران پراكنده جمع كنى و زنده نمايى و ليكن ميخواهم تا معاينه ببينم آنچه بدليل عقلى و نقلى ميدانم و علم اليقين به عين اليقين مؤكد گردد * ( قالَ ) * گفت خداى تعالى كه اگر مشاهده و معاينه اينحال آرزو دارى * ( فَخُذْ ) * پس فرا گير * ( أَرْبَعَةً مِنَ الطَّيْرِ ) * چهار عدد از مرغان و آنها كبوتر و خروس و زاغ و طاوس بودند و بعضى بجاى كبوتر كركس گفته‌اند و قول اول از ابى عبد اللَّه ( ع ) منقول است و در اين ايما است به آنكه احياى نفس بحياة ابديه با اماتهء حب شهواتست و زخارف كه صفت طاوس است و صولتى كه خروس به آن مشهور است و خست نفس و بعد امل كه غراب به آن متصف و ترفع و مسارعت به هوا كه كبوتر به آن موسوم است و تفصيل اين در آخر آيه سمت تحرير خواهد يافت و تخصيص طير به جهت آنست كه اقربست به انسان و اجمع\r\n","description":"","footnote":"","page_name":" 113 ","page_number":113},
  {"content":"\r\nمر خواص حيوان را و طير مصدر است كه مسمى به آن شده و يا جمع است چون صحب حاصل كه حق سبحانه فرمود كه اين چهار مرغ را بگير * ( فَصُرْهُنَّ ) * پس ميل ده و ضم كن ايشان را * ( إِلَيْكَ ) * بسوى خود يعنى هر يكى را بدست گير و در صور و اشكال آنها نيكو تأمل كن و دقايق بينهء هر يك به نظر دقيق باز بين تا بعد از زنده شدن ايشان بر تو مشتبه نگردد يا مجتمع ساز اجزاى ابدان ايشان را با يكديگر يعنى بعد از آنكه پاره پاره كرده باشى و سرهاى ايشان را بدست خود نگاه دار * ( ثُمَّ اجْعَلْ ) * پس آن گه وضع كن * ( عَلى كُلِّ جَبَلٍ ) * بر هر كوهى كه ممكن باشد كه جزوى از آنها بر او توانى نهاد چه قسمت اين اجزا بر جميع جبال متعذر است و اين از قبيل ايراد عام و ارادهء خاص است مخلص سخن آنست كه بر هر كوه كه نزديك تو باشد و توانى بنه * ( مِنْهُنَّ ) * از اين مرغان متمزق شده با هم آميخته جُزْءٌ پارهء را * ( ثُمَّ ادْعُهُنَّ ) * پس بخوان اين مرغان را بنامهاى ايشان تا باذن خدا اجابت نموده * ( يَأْتِينَكَ ) * بيايند بسوى تو و بشتابند * ( سَعْياً ) * شتافتنى در آمدن يا پريدن و ميتواند بود كه نصب سعيا بر حاليه باشد بمعنى ساعيات يعنى در حالتى كه شتاب كنندگان باشند در آمدن * ( وَاعْلَمْ ) * و بدان از روى يقين نزد ديدن اين حال * ( أَنَّ اللَّه ) * آنكه خداى تعالى * ( عَزِيزٌ ) * غالب است و عاجز نيست از آنچه اراده كند * ( حَكِيمٌ ) * محكم كار است در هر چه ميسازد القصه ابراهيم ( ع ) مرغان را ذبح كرد اجزاء و ابعاض و لحوم و دماء و عروق و اعصاب و عظام و قوائم و اجنحهء ايشان را پاره پاره كرده با يكديگر آميخت و گفته‌اند در هاون بكوفت تا اختلاطى تمام يافتند و منقسم ساخته بر چهار يا هفت يا ده يا هفده على اختلاف الاقوال و بر سر كوه نهاد و سر - هاى ايشان را بدست گرفته آواز داد كه اى كبوتر و اى طاوس و اى خروس و اى زاغ بيائيد بجانب سرهاى خود پس بفرمان خدا اجزاى هر يك از ديگرى منفصل شده و با يكديگر ملتسم گشته ابدان ايشان درست شده و بر زمين دويدن گرفتند آورده‌اند كه ابراهيم ( ع ) به جهت امتحان سر مرغى بتن مرغى ديگر مينهاد تن او دور ميشد و چون بر بدن خودشان نهاد بهم ملتئم شدند و آغاز دويدن كردن و حكمت در دويدن آن بود كه تا اين صورت ابلغ باشد در حجت و دور تر از شبهه چه توهم آن مىباشد كه مرغان پرنده نه آن مرغانند يا بخبال ميرسيد كه شايد پايهاى ايشان درست نشده باشد و ديگر ادراك باصره مر كيفيت مرغى را در وقت دويدن بيشتر از ادراك آنست در حال پريدن پس بدنها پيش پاى ابراهيم ميدويدند و از آنجا پرواز نموده بسرهاى خود كه در دست او بود متصل ميشدند و در انوار آورده كه هر كه خواهد كه نفس خود را بحياة ابديه زنده گرداند بايد كه قواى بدنى را بتيغ رياضت بسمل ساخته بعضى را با بعضى بياميزد تا سورة ايشان شكسته منقاد فرمان گردند و ايشان را\r\n","description":"","footnote":"","page_name":" 114 ","page_number":114},
  {"content":"\r\nبدواعى شرع و عقل بخواند تا بطريق مطاوعه شتابكنان باز آيند و محققان گفته‌اند كه در\r\nذبح طيور اربعه اشارتست كه ( كبوتر ) را كه پيوسته با مردم مستانست بكش و رشتهء الفت ببر و خروس را كه همواره مايل شهوتست ذبح كن و خود را از بند شهوت باز رهان و زاغ را كه منبع حرص است بقتل آور وصف حرص و آز را بگذار و طاوس را كه مجمع زينة است سر بردار و ديدهء همت از آرايش دنيا فرو بند كه هر كه به تيغ مجاهده اين چهار صفة را ذبح كند حيات ابد و زندگى سرمد يابد و گويند چهار صفة از طبايع اركان اربعه در آدمى بديد آمده و ذبح آنها بتيغ مخالفة لازم است اول صولت كبر كه نتيجه آتش است دويم داعيهء شهوت كه ثمرهء هواست سيم تكاپوى حرص كه عادت آبست چهارم تيرگى امساك كه صفت خاك است آورده‌اند كه در روزگار سليمان على نبينا و ( ع ) مردى بلبلى خريد و او را در قفس كرده بتربيت او اشتغال مينمود و به آب و علف او را پرورش ميداد تا بآواز وى مستأنس شود روزى مرغى بيامد از ابناى جنس او و بر قفس او نشست و چيزى در قفس او فرو گفت آن بلبل ديگر بانگ نكرد صاحبش آن قفس را برداشت و نزد سليمان آورد و حال آن مرغ را معروض داشت سليمان ( ع ) آن قفس برداشت و آن مرغ را گفت چرا بانك نميكنى گفت يا نبى اللَّه من مرغى بودم كه هرگز دانه صياد نديده روزى صيادى بر گذرگاه من دامى افكند و دانهء چند در آن دام افشاند من چشم حرص باز كردم و دانه را بديدم هر چند ديدهء بصيرت مرا منع ميكرد چشم حرص من از آن ممتنع نميشد و آخر بطمع و حرص هنوز منقار من بدانه نارسيده در دام بلا افتادم و پايم بستهء آن دام شد صياد مرا بگرفت و از جفت و بچه جدا كرد و اين مرد مرا بخريد و در زندان قفس محبوس ساخت و من از سر درد نالهء جانسوز ميكردم و او از سر غفلت سماع ميكرد مرغى بيامد و مرا گفت اى بى چاره چند ناله كنى سبب حبس تو اين ناله است من عهد كرده‌ام تا در اين زندان باشم ناله نكنم سليمان بخنديد و آن مرد را گفت كه اين مرغ ميگويد كه من عهد كردم تا در اين زندان باشم ناله نكنم مرد در قفس بگشاد و آن مرغ را رها كرد و گفت من او را براى آواز دلپذير او داشتم چون آواز نخواهد كرد او را كجا برم پس اى عزيز بدام آمدن اين مرغ مثل تست كه بدام حرص و آز گرفتار شدهء و اينكه در قفس آواز ميكرد و صاحب او به او خرسند بود و تربيت او ميكرد و چون ترك آواز كرد او را بينداخت مثل تست چه مرغ خوش الحان اويى و اين بدن قفس تست تو را در زندان بدن كرده براى ناله و زارى اگر تو در اين قفس ناله نكنى تو را بنزديك او هيچ قدرى نباشد كه قُلْ ما يَعْبَؤُا بِكُمْ رَبِّي لَوْ لا دُعاؤُكُمْ و بدانكه حق سبحانه چون در اين آيات ذكر توحيد فرمود و بيان تبينات و معجزات داله بر صدق انبيا بعد از آن حث بندگان فرمود بر معاونت بر جهاد با اهل عناد كه منكر توحيد و رسلند و فرمود كه * ( مَثَلُ الَّذِينَ ) * مثل نفقه كردن كسانى كه بى شايبهء غرض و داعيهء عوض\r\n","description":"","footnote":"","page_name":" 115 ","page_number":115},
  {"content":"\r\n* ( يُنْفِقُونَ أَمْوالَهُمْ ) * صرف ميكنند مالهاى خود را * ( فِي سَبِيلِ اللَّه ) * در راه خدا بر غازيان و مجاهدان و يا در همهء ابواب البر كه راه خدايست و اين قول اكثر است و منقول از ابى عبد اللَّه ( ع ) و بر هر تقدير نفقه كردن اين منفقان * ( كَمَثَلِ حَبَّةٍ ) * همچون مثل دانه ايست و ميتواند بود كه مثل حبة در تقدير مثل باذر حبة بخذف مضاف باشد و مثل الذين بر اصل معنى خود باشد بدون تقدير مضاف كه آن مثل ( انفاق والدين ) است كه مترجم شد و معنى اينكه مثل كسانى كه در راه خدا انفاق ميكنند مثل افكنندهء دانه ايست در زير زمين طيب كه آن دانه * ( أَنْبَتَتْ سَبْعَ سَنابِلَ ) * بروياند هفت خوشه را به اين نوع كه هفت شعبه از اصل آن منشعب گردد و بر هر شعبهء خوشهء بود * ( فِي كُلِّ سُنْبُلَةٍ ) * در هر خوشهء از آن * ( مِائَةُ حَبَّةٍ ) * صد دانه كه يكى را هفتصد حاصل آمده باشد اسناد انبات بحبه به جهت آنست كه حبه از اسبابست مانند اسناد انبات بارض و\r\nماء و منبت فى الحقيقه حق سبحانه است و اين تمثيل است و مقتضى وقوع آن نيست مانند تمثيل شيء بانبات اغوال و رؤس شياطين و مع ذلك گاهست كه اين صورت در ذرة و دخن واقع مىشود و در حنطه نيز در زمين غله خيز * ( وَاللَّه يُضاعِفُ ) * و خدا زياده ميگرداند اين مضاعفه را كه هفتصد است بهفت هزار يا بيشتر * ( لِمَنْ يَشاءُ ) * براى هر كه خواهد از منفقان بفضل خود بر حسب حال منفق از اخلاص و تعب او و به جهت اينست تفاوت اعمال در مقادير ثواب * ( وَاللَّه واسِعٌ ) * و خدا بسيار بخشش است كه يكى را هفتصد و زياده ميدهد و تنگ نميشود بر او آنچه تفضل مينمايد آن را * ( عَلِيمٌ ) * دانا است بنيات منفقان و قدر انفاق ايشان غرض از اين تمثيل تصوير ( اضعافست ) و ترغيب متصدقان كه چون نظر باجر ميكنند كه يكى را هفتصد است پيوسته بتصدق اشتغال نمايند و نعم ما قيل :\r\n\r\nآنكه بشارت بخودت ميدهد\r\nدانه يكى هفتصدت ميدهد\r\n\r\n\r\nدانه بانبازى شيطان مكار\r\nتازيكى هفتصدت آرد ببار\r\n\r\nو بدانكه حقتعالى در آيهء مَنْ جاءَ بِالْحَسَنَةِ فَلَه عَشْرُ أَمْثالِها يكى را ده وعده داده و در اين آيه يكى را هفتصد و بيشتر و در قرض باضعاف مضاعفه و از ضحاك منقولست كه در دنيا يكى را ده و هفتصد عوض دهد و در آخرت يكى را دو هزار و در خبر آمده كه روزى امير المؤمنين ( ع ) در حجره فاطمه ( ع ) رفت او را يافت كه حسن و حسين ( ع ) را ميخوابانيد و ايشان از گرسنگى نميخوابيدند و فاطمه ( ع ) فرمود كه يا بن عم رسول اللَّه اينها به جهت گرسنگى نميخسبند چه سه روز است كه اينها طعام نخورده اند امير المؤمنين ( ع ) از خانه بيرون آمد و نزد عبد الرحمن عوف رفته گفت يك دينار به من قرض ده وى\r\n","description":"","footnote":"","page_name":" 116 ","page_number":116},
  {"content":"\r\nدر خانه رفت و كيسهء بيرون آورد كه صد دينار سرخ در او بود گفت اين را برسم هبه و تصدق قبول فرما بدون عوض امير المؤمنين ( ع ) فرمود كه و اللَّه هرگز نستانم و قبول نكنم گفت چرا فرمود زيرا كه از رسول ( ص ) شنيدم كه فرمود\r\nاليد العليا خير من اليد السفلى\r\nدست زبرين بهتر است از دست زيرين مراد آنست كه دست دهنده از دست گيرنده بهتر بود و من نميخواهم كه كسى را بر من دستى باشد و لكن يك دينار بر سبيل قرض به من ده و اينسخن را از من بشنو كه رسول فرمود كه\r\nالصدقة عشرة اضعاف و القرض ثمانية عشر ضعفا\r\nصدقه يكى را ده بود و قرض يكى را هيجده عبد الرحمن دست در كيسه كرد و دينارى از آنجا بيرون آورد و بر سبيل قرض بامير المؤمنين ( ع ) داد آن حضرت آن را بستد تا از براى اولاد امجاد چيزى بخرد مقداد اسود را ديد كه ( جلس على قارعة الطريق ) نشسته بر سر راه گفت اى مقداد در اين وقت كه هوا در غايت حرارتست چرا از خانه بيرون آمدهء و بچنين موضعى نشستهء گفت به جهت ضرورت يا امير المؤمنين ( ع ) حضرت فرمود ترا چه رسيده گفت چهار روز است كه طعامى نيافته‌ام امير المؤمنين ( ع ) آن دينار را كه گرفته بود به او داد و فرمود تو به اين سزاوارترى از ما چه سه روز است كه ما طعام نيافته‌ايم و تو چهار روز مقداد آن را بستد و برفت و در ما يحتاج خود صرف كرد و امير المؤمنين ( ع ) به مسجد پيغمبر ( ص ) آمد حقتعالى اين آيه در شأن عاليشان او نازل ساخت كه وَيُؤْثِرُونَ عَلى أَنْفُسِهِمْ وَلَوْ كانَ بِهِمْ خَصاصَةٌ يعنى با آنكه خود در نهايت احتياج و فقر و فاقه‌اند غير خود را بر خود اختيار ميكنند و بر ايشان تصدق ميكنند چون رسول ( ص ) از نماز شام فارغ شد فرمود يا على امشب به خانه تو ميآيم آن حضرت شرم داشت كه گويد در خانهء ما چيزى نيست در جواب فرمود كه\r\nعزازة و كرامة\r\nيا رسول اللَّه ( ص ) آمدن تو به خانه ما موجب ارجمندى و بزرگوارى ما است پس برخواست و به خانه آمد و فاطمه را گفت كه اى بضعهء جليلهء مصطفى حضرت رسالت ( ص ) امشب به خانه ما مىآيد و در خانه هيچ چيز نيست حضرت در اين سخن بودند كه حضرت رسالت ( ص ) در آمد و بنشست فاطمه ( ع ) برخاست و در خانه رفت و دو ركعت نماز بگذارد و در ركعت اول فاتحه و الم السجده بخواند و در ركعت دويم فاتحه و سورهء انعام چون سلام باز داد روى بر زمين نهاد و گفت بار خدايا به حق محمد و آل محمد ( ص ) كه از براى ما خوانى طعام بفرست تا آن را تناول كرده در شكر گذارى تو بيفزائيم چون سر از زمين برداشت بوى طعام بمشام او رسيد نگاه كرد جفنه ديد پر از تريد ( و عليها عراق من لحم ) بر سر آن تريد گوشت بود استخوان از آن جدا كرده و دستارى بر سر آن افكنده كه مانند آن نديده بود پس از خانه بيرون آمد و آب را نزد رسول ( ص ) آورد تا آن حضرت دست بشست و امير المؤمنين ( ع ) در او مينگريست كه او چه خواهد كرد آن گاه در آن خانه آمد و آن جفنه را بيرون آورده نزد رسول ( ص ) بر زمين نهاد و آن حضرت و امير المؤمنين و حسن و حسين ( ع ) بطعام خوردن\r\n","description":"","footnote":"","page_name":" 117 ","page_number":117},
  {"content":"\r\nمشغول شدند سائلى بدر حجره آمد و گفت يا اهل بيت رسول اللَّه از اين طعام كه ميخوريد قدرى به من دهيد كه مدتيست من در آرزوى آنم امير المؤمنين ( ع ) دست دراز كرد تا پاره از آن طعام به او دهد رسول ( ص ) فرمود كه اى على اينطعام بوى مده كه ابليس است و خبر يافته كه حقتعالى براى ما طعام بهشت فرستاده و ميخواهد كه شريك ما شود در طعام بهشت و اين براى او حرامست و بعد از آن فرمود كه حقتعالى طعام بهشت را به هيچ كس نفرستاد مگر براى ما و براى عيسى ( ع ) كه آن خوانى بود از زر سرخ مكلل بدر و ياقوت و زمرد چهل گز طول آن بود و آن را چهار پايه بود و بر آنجا پنج نان بود و بر هر نان نارى بود پوست باز كرده و بر زبر هر نارى سيبى و انواع ترها بر آن نهاده و ماهى برشته و قدرى نمك نزديك سرين آن و در دنبالهء آن جزوى سركه و دستارى بر سر آن افكنده اصحاب عيسى حاضر آمدند و عيسى ( ع ) دستار از سر آن برداشت در چشم توانگران حقير آمد و آن را نخوردند و گفتند كه اندك است عيسى ( ع ) ندا كرد و درويشان را بخواند تا از آن ميخوردند چهار هزار و بروايتى چهل هزار درويش چهل صباح آن را ميخوردند هيچ پير نخوردى مگر كه جوان شدى و هيچ بيمار تناول نكردى مگر كه شفا يافتى و هيچ ديوانه نخوردى الا كه به هوش باز آمدى و هيچ نابينا تناول نكردى مگر كه بينا گشتى و هيچ زمين گير آن را نخوردى مگر كه پاى او روان شدى القصه چون رسول ( ص ) و اهل بيت از طعام خوردن فارغ شدند و دست بشستند رسول ( ص ) فرمود كه اين جفنه را برگيريد و بموضع خود بريد آن را برداشتند و بجاى خود آوردند چون باز آمدند آن را به آسمان برده بودند رسول و امير المؤمنين ( ع ) به مسجد آمدند و نماز خفتن بگذاردند روز ديگر امير المؤمنين ( ع ) بر در مسجد نشسته بود اعرابى بر ناقه نشسته نزد وى آمد و كيسهء بزرگ به او داد و گفت اين را بستان كه از تست و فى الحال ناپيدا شد آن حضرت آن را برداشته نزد رسول ( ص ) آورد و صورت واقعه تقرير فرمود رسول ( ص ) سر كيسه را بگشود در آنجا هفتصد دينار زر سرخ بود فرمود يا على اعرابى را شناختى گفت نه يا رسول اللَّه ( ص ) فرمود آن جبرئيل ( ع ) بود حقتعالى او را امر كرد تا كنزى از كنوز زمين برداشته به تو داد بعوض آن يك دينار كه بمقداد دادى اين كيسهء زر با آن جفنهء طعام عوض دنيوى بود كه به تو داد و در آخرت بعوض آن چندان نعم به تو دهد كه هيچ چشمى نديده باشد و هيچ گوشى نشنيده و در خواطر هيچكس نگذشته امير المؤمنين ( ع ) فرمود\r\nصدق اللَّه جلت عظمته\r\nحيث قال * ( مَثَلُ الَّذِينَ يُنْفِقُونَ ) * الايه پس از آنجا دينارى برداشته بعبد الرحمن عوف داد و باقى بر اهل بيت و فقراى مهاجر و انصار نفقه فرمود و از ابن عمر روايتست كه چون اين آيه نازل شد رسول ( ص ) فرمود\r\nرب زد لأمتي\r\nخدايا اجر عمل صالح را از براى امت من زياده كن اين آيه آمد كه مَنْ ذَا الَّذِي يُقْرِضُ اللَّه قَرْضاً حَسَناً فَيُضاعِفَه لَه أَضْعافاً كَثِيرَةً فرمود رب زد لامتى اين آيه\r\n","description":"","footnote":"","page_name":" 118 ","page_number":118},
  {"content":"\r\nآمد كه إِنَّما يُوَفَّى الصَّابِرُونَ أَجْرَهُمْ بِغَيْرِ حِسابٍ بدانكه آخر اين آيه متصل است بقوله مَنْ ذَا الَّذِي يُقْرِضُ اللَّه قَرْضاً حَسَناً و ما بين اين هر دو جمله معترضه است براى استدعاى به حق و بيان حجج و عبر و بعد از آن تاكيد ضرب المثل مذكور ميفرمايد بقوله * ( الَّذِينَ يُنْفِقُونَ ) * آن كسانى كه نفقه ميكنند * ( أَمْوالَهُمْ ) * مالهاى خود را * ( فِي سَبِيلِ اللَّه ) * در جهاد يا ساير خيرات * ( ثُمَّ لا يُتْبِعُونَ ) * پس از پى در نميآرند * ( ما أَنْفَقُوا ) * آن چيزى را كه نفقه كرده‌اند و ميكنند * ( مَنًّا ) * منتى يعنى در صدقه دادن منت بر كسى ننهند و تطاول ننمايند بر معطى عليه به جهت اعطا و بر ايشان عرض امتنان نكنند * ( وَلا أَذىً ) * و نه آزارى يعنى درويش و فقير را نزد دادن صدقه نرنجانند بقول زشت و فعل قبيح مانند ترش كردن روى و اظهار كراهت صدقه كردن يعنى بطيب قول و نفس و بشاشت و طلاقت وجه صدقات را بر فقرا اعطاء كنند * ( أَمْوالَهُمْ ) * مر ايشان راست * ( أَجْرُهُمْ ) * مزد صدقه ايشان * ( عِنْدَ رَبِّهِمْ ) * نزد پروردگار ايشان ذكر اين قيد به جهت آنست كه نفس به آن اسكن است و به آن اوثق * ( وَلا خَوْفٌ عَلَيْهِمْ ) * و ترسى نيست مر ايشان را از گم شدن مزد * ( وَلا هُمْ يَحْزَنُونَ ) * و نيستند ايشان كه اندوهگين شوند از فوت ثواب در زمان مستقبل ذكر ثم جهت تفاوتست ميان انفاق و ترك منت و اذى و عدم دخول فا در خبر مبتدا با آنكه مبتدا كه اسم موصول است متضمن معنى شرط است جهة ايهام است به آنكه منفقان به مجرد قصد انفاق اهليت اجر مذكور دارند و مستحق عدم طريان خوف و حزن بر ايشان و اگر چه انفاق نكرده باشند فكيف كه به آن ارتكاب نمايند مرويست از حضرت رسالت ( ص ) كه\r\nالمان بما يعطى لا يكلمه اللَّه و لا ينظر اليه و لا يزكيه\r\nيعنى منت نهنده به آنچه ميدهد حق سبحانه با او سخن نكند و به نظر رحمت در او ننگرد و او را پاكيزه نگرداند از معاصى يعنى وى را نيامرزد و از جمله منت چشم داشتن است بثناگسترى و پاداش شكر گذارى از متصدق عليه و لهذا حضرت عزت عز شأنه در مدح و ثناى امير المؤمنين و فاطمه زهرا و حسن مجتبى و حسين شهيد كربلا ( عليهم افضل الصلوات و اكمل التسليمات ) در حين تصدق ايشان بر سبيل حكايت از قول ايشان خبر ميدهد كه لا نُرِيدُ مِنْكُمْ جَزاءً وَلا شُكُوراً و در خبر است كه زنى نزد اسامة بن زيد آمد و گفت من جعبه دارم تيرى چند در او مرا راه نما به مردى كه رفتن او بجهاد براى خدا بود نه براى ريا چه اين مجاهدان اكثر براى آن جهاد ميكنند كه از باغهاى مردم ميوه بخورند و غنيمت را كسب كنند ابن زيد گفت ( لا بارك اللَّه فيك و لا فى جعبتك اذنتهم قبل ان اعطيتهم ) پيش از آنكه دهى ايذا رسانيدى و حق سبحانه ايذا رسانيدن و منت نهادن را منع فرموده حيث قال ( و لا يتبعون منا و لا اذى )\r\n","description":"","footnote":"","page_name":" 119 ","page_number":119},
  {"content":"\r\nعطار روايت كند كه حق سبحانه ميفرمايد كه هيچكس را نرسد كه منت نهد بر كسى بعطا بلكه اين مرا ميرسد كه بر بندگان خود منت نهم براى آنكه منت خلقان تكدير است و منت من تنبيه و تذكير و بعد از آن به جهت تاكيد اينمعنى ميفرمايد كه * ( قَوْلٌ مَعْرُوفٌ ) * اين مبتدا است و صحة ابتدا بنكره جهة اختصاص آنست بصفت يعنى سخن نيكو مر درويش را يعنى رد جميل مانند ( صنع اللَّه بك و اغناك اللَّه عن المسئلة و يا وسع اللَّه عليك الرزق ) و يا اشباه اين و يا وعدهء نيكو دادن مرد درويش را كه اقتران آن باشد بوفا كردن * ( وَمَغْفِرَةٌ ) * و در گذشتن از درشتى سخن با سايل يا عفو كردن از الحاح و ابرام و يا نيل مغفرة از خدا برد جميل يا عفو از سائل بمعذرت و اغتفار رد او * ( خَيْرٌ ) * بهتر است مر مسئول را در نفع * ( مِنْ صَدَقَةٍ ) * از صدقه كه نسبت بسائل * ( يَتْبَعُها أَذىً ) * از پى در آيد او را رنجى و آزارى از سرزنش و غير آن زيرا كه صاحب اينصدقه محروم است از ثناى جميل در دنيا و از ثواب و اجر در عقبا و قول معروف و عفو مستحق ثناى دنيوى و اجر اخرويست * ( وَاللَّه غَنِيٌّ ) * و خداى تعالى بى نياز است از صدقه آنها كه مشرب نفقات را بخس و خاشاك منت و آزار مكدر سازند * ( حَلِيمٌ ) * بردبار كه تعجيل نكند در عقوبت منان و مؤذى از حضرت رسالت ( ص ) مرويست كه\r\nاذا سئل السائل فلا تعطوا عليه مسئلة حتى يفرغ منها ثم ردوا عليه بوقار و لين اما ببذل يسير أو رد جميل فانه قد ياتيكم من ليس بانس و لا جان ينظرون كيف صنيعكم فبما خولكم اللَّه تعالى\r\nيعنى چون سائلى سؤال كند از شما سؤال او را برو قطع مكنيد تا آنكه از آن فارغ شود پس رد كنيد برو بوقار و نرمى كه آن دادن اندك چيزى باشد به او و يا بر وجه نيكو او را جوابدادن چه گاه هست كه بشما ميآيد كسى كه نه آدميست و نه پرى يعنى حقتعالى فرشتهء را به صورت سائلى نزد شما مىفرستد تا بنگرد كه شما چه عمل ميكنيد در نعمتى كه حق سبحانه بمحض لطف و تفضل بشما ارزانى داشته در خبر است كه امير المؤمنين و خضر ( ع ) بهم رسيدند امير المؤمنين ( ع ) خضر را گفت سخنى از حكمت بگو تا از تو ياد گيرم گفت\r\nما احسن عطف الاغنياء على الفقراء رغبة فى ثواب اللَّه\r\nيعنى چه نيكو است شفقت و مرحمت توانگران بر درويشان به جهت رغبت درويشان در ثواب خدا أمير المؤمنين ( ع ) فرمود كه دانى نيكوتر از اينچه باشد گفت نه فرمود\r\nو احسن من ذلك تيه الفقراء على الاغنياء ثقة باللَّه\r\nنيكوتر از اين تكبر درويشانست بر توانگران به جهت اعتماد بر خداى تعالى خضر ( ع ) فرمود كه اينكلمه سزاوار آنست كه بقلم زر بنويسند بعد از آن بيان قبح من و اذى تصريح بنهى آن\r\n","description":"","footnote":"","page_name":" 120 ","page_number":120},
  {"content":"\r\nميفرمايد كه * ( يا أَيُّهَا الَّذِينَ آمَنُوا ) * اى گروه گرويده گان * ( لا تُبْطِلُوا ) * باطل مكنيد و تباه مسازيد * ( صَدَقاتِكُمْ ) * مزد صدقه هاى خود را * ( بِالْمَنِّ ) * بمنت نهادن بر درويش به اينكه گوئيد به او كه ( الم اعطك كذا الم احسن اليك ) و امثال اين چه اين منافى قربتست پس ثواب بر آن مترتب نگردد و در حكم اينست كه شخصى متلف مال خود شود و نيز مال از آن درويش مستحق است و توانگر همين حمال آنست و منت صاحب مال راست نه حمال را و ديگر متصدق مظهر اثر خير واقع شده پس بايد بشكرانه آن منت دارنده باشد نه منت نهنده * ( وَالأَذى ) * و ديگر نيست و نابود نگردانيد صدقه هاى خود را بايذا يعنى رنج رسانيدن بدرويشان به اينكه گوئيد بايشان كه اراحنى اللَّه منك يا بر ايشان روى را ترش مكنيد و چين بر جبين افكنيد يا ايشان را بگدايى سرزنش كنيد و در كنز العرفان آورده كه چون من و اذى مشتركند در تنغيص صنيعه و تكدير آن پس مبطل صدقه باشد زيرا كه صدور آنها كاشف اينست از آنكه صدقه بر وجه اخلاص نيست و اينمعنى بطلان او است زيرا كه هر كه موطن نفس خود باشد بر طاعت خدا و طلب مرضات آن از وى صادر نخواهد شد مگر خيرات پس در اينباب يا اعطاى سائل خواهد كرد بطيب نفس و يا رد او خواهد كرد با حسن رد به اين وجه كه گويد رزقك اللَّه يا سهل اللَّه عليك و مانند آن پس اگر از فقير سوء كلام يا تعنيف در سؤال صادر شده باشد آن را عفو خواهد كرد و مؤاخذهء نخواهد نمود و قوله قول معروف اشارتست بحسن رد و مغفرة اشاره بعفو از قول و فعل بد كه از سائل واقع شده باشد كما\r\nقال رسول اللَّه ( ص ) اذا لم تسعوا الناس باموالكم فسعوهم باخلاقكم\r\nيعنى اگر قدرت نداريد كه بمال خود مردمان را اعانت نمائيد و ايشان را از ضيق معيشت بيرون آريد بايد بحسن اخلاق خود با ايشان سلوك كنيد و چون من و اذا نافى اخلاص است چنان كه گذشت از اينجهت آن را بر يا تشبيه ميفرمايد كه منافى آنست و ميگويد كه نفقهء خود را بمنت و آزار باطل مسازيد ( كالَّذي ) مانند ابطال آن كسى كه از طريق اخلاص منحرف شده و به سمت نفاق متسم گشته * ( يُنْفِقُ مالَه ) * نفقه مىكند مال خود را * ( رِئاءَ النَّاسِ ) * براى نمودن بمردمان نه براى رضاى خداى ملك منان * ( وَلا يُؤْمِنُ ) * و نميگرود * ( بِاللَّه وَالْيَوْمِ الآخِرِ ) * به خدا و روز قيامت اگر به خدا گرويده بودى صدقه براى او دادى نه به روى و رياى ديگران و اگر بقيامت اعتقاد داشتى معامله براى مجازات كردى نه براى مرايات بدانكه كاف در محل نصب است بر مصدريةاى ابطال كابطال الذى يا بر حال اى مماثل الذى ينفق رؤياء منصوب است بر مفعول له يا بر حاليت اى مرائيا يا بر\r\n","description":"","footnote":"","page_name":" 121 ","page_number":121},
  {"content":"\r\nمصدرية اى انفاقا رياء حاصل كه منت نهنده بر فقراء و ايذا رسانندهء بايشان مانند مرائىاند كه ايمان بآخرت نداشته باشند چه هر يك از من و اذى و ريا و كفر سبب تامند مر عدم فائدهء انفاق را و در حقيقتمان و موذى و مرائى مندرجند در عدم ايمان به خدا زيرا كه منفق بر وفق من و اذى اگر مؤمن ميبود و مصدق بصفات كمال او سبحانه غيرى را شريك او نميگرفت در چيزى كه غايت آن اخلاص است و طلب مرضات او * ( فَمَثَلُه ) * پس نمودار اين منافق مرائى در انفاق * ( كَمَثَلِ صَفْوانٍ ) * همچون نمودار سنگ خارهء املس است كه * ( عَلَيْه تُرابٌ ) * بر آن سنگ خاك خشك است * ( فَأَصابَه ) * پس رسيده باشد بدان سنگ * ( وابِلٌ ) * باران بزرگ قطره * ( فَتَرَكَه ) * پس شسته آن خاك را از سنگ و بگذاشته آن را * ( صَلْداً ) * سنگى خالى و پاك از گرد و خاك صفوان واحد صفوانه است يعنى حجر املس چون مرجان و مرجانه و سعدان و سعدانه و ابل بمعنى مطر شديد مأخوذ از وئيل بمعنى شديد كقوله تعالى اخذا وبيلا و صلد بمعنى املس و نقى از تراب و اصل آن بمعنى بخل است زبدهء كلام آنست كه صفوان مثل منافق است و خاك بر آن نمودار نفقهاى او كه به ريا كرده چون قطرات باران عذاب از سحاب حساب ربانى ريزان گردد آثار آن نفقات محو شده سنگى بيحاصل بماند و تمامى اعمال اهل ريا همين حال دارد * ( لا يَقْدِرُونَ ) * ضمير راجع بالذى است چه مراد به آن جنس است يعنى قادر نباشند اين نفقه كنندگان مرائى * ( عَلى شَيْءٍ ) * بر ثواب چيزى * ( مِمَّا كَسَبُوا ) * از آنچه كسب كرده باشند يعنى تصدق نموده بريا مراد آنست كه به آن صدقه ريايى منتفع نشوند و ثواب آن را نيابند در روز قيامت * ( وَاللَّه لا يَهْدِي ) * و خدا راه ننمايد بخير و رشاد * ( الْقَوْمَ الْكافِرِينَ ) * گروه ناگرويدگان را يعنى لطفى بايشان ننمايد كه مجبر ايشان باشد بر فعل طاعت چه اين منافى حكمتست يا زيادتى الطاف و توفيق كه بمؤمنان كرامت فرموده بكافران ندهد يا ايشان را طريق بهشت ننمايد يا ثواب ندهد بر اعمال ايشان زيرا كه كفر به آن محيط شده و آن مانع استحقاق ثوابست در انفاق و در وضع كافرين در موضع مرائين تشديد عظيم است بر حال ريا و اشعار بر آنكه ريا و شرك از يك وادىاند و لهذا حضرت رسالت ( ص ) فرموده كه\r\nدبيب الشرك فى امتى اخفى من الملة السوداء فى الليلة الظلماء على الصخرة الصماء\r\nيعنى نرم رفتن شرك در امت من خفىتر است از رفتن مورچهء سياه در شب تاريك بر سنگ نرم و سخت و نيز فرموده كه\r\nان اخوف ما اخاف عليكم الشرك الاصغر\r\nيعنى بدرستى كه مخوفترين آنچه بر شما ميترسم شرك اصغر است گفتند ( و ما الشرك الاصغر ) فرمود\r\nالرياء\r\nيعنى شرك اصغر ريا\r\n","description":"","footnote":"","page_name":" 122 ","page_number":122},
  {"content":"\r\nاست حاصل آنكه در اين آيه تعرض است به آنكه ريا و من و اذى بر انفاق از صفات ناگرويدگانست و مؤمن را ناچارست از آنكه تجنب نمايد از اين امور مذكوره و اين آيه و آيات سابقه متضمن حث است بر صدقه و انفاق مال بر سبيل خير و ابواب بر بجهة ابتغاء مرضات حق سبحانه و نهى از من و اذى و رياء و سمعه و نفاق و اخبار از بطلان آن ابن عباس از حضرت رسالت ( ص ) روايت كرده كه آن حضرت فرموده\r\nاذا كان يوم القيمة نادى اللَّه تعالى انى لا اقبل عملا خالطه شيء من الدنيا و اهلها\r\nيعنى چون روز قيامت باشد حق سبحانه ندا كند كه من قبول نميكنم عملى را كه مخلوط باشد به آن چيزى از اغراض دنيا و از اهل آن و از امير المؤمنين ( ع ) مرويست كه حضرت رسالت ( ص ) فرمود كه حضرت عزت جلت عظمته فرمود كه\r\nمن عمل لى عملا اشرك فيه غيرى تركته لشريكى\r\nيعنى هر كه عملى كند براى من كه غير مرا در آن شريك سازد من آن را باز گذارم براى شريك من در آن عمل و از ابو عبد اللَّه ( ع ) روايتست كه حضرت رسالت فرموده كه\r\nمن اسدى الى مؤمن معروفا ثم اذاه بالكلام او من عليه فقد ابطل اللَّه صدقته\r\nيعنى هر كه نيكويى كند بمؤمنى و بعد از آن آزار رساند او را بسخن يا منت نهد بر او پس بتحقيق كه حق سبحانه ابطال تصدق او كند و هيچ ثوابى و اجرى به او ندهد و بعد از ذكر مثل منفق مرائى بيان مثل مىكند براى منفق و مخلص و ميفرمايد * ( وَمَثَلُ الَّذِينَ ) * و مثل نفقهء آنان كه به اعتقاد و اخلاص * ( يُنْفِقُونَ أَمْوالَهُمُ ) * انفاق ميكنند مالهاى خود را بدرويشان * ( ابْتِغاءَ مَرْضاتِ اللَّه ) * براى طلب رضاى خدا * ( وَتَثْبِيتاً مِنْ أَنْفُسِهِمْ ) * و به جهت ثابت گردانيدن بعضى از نفسهاى خود را بر ايمان چه مال شفيق روحست پس هر كه بذل مال خود كند براى خدا پس تثبيت بعضى از نفس خود كرده پس هر كه بذل مال و روح كند تثبيت همهء نفس خود كرده و بنا بر اين من براى تبعيض است و بعضى گويند تثبيت بمعنى تصديق است باسلام و تحقيق جز او من براى ابتدائيه و معنى اينكه انفاق اموال به جهت تصديق ايشان است باسلام و قوت يقين و بصيرت او و محقق دانستن جز او پاداش كه صادر شده باشد اين تصديق و تحقيق از نفسهاى ايشان و يا بمعنى اخلاص و توطين يعنى به جهت خالص ساختن انفاق براى خدا و دل نهادن بر جزاى آن كه صدور يافته باشد اين اخلاص و توطين از نفسهاى ايشان و درين تنبيه است بر آن كه حكمة انفاق مر منفق را تزكيه نفس است از بخل و حب مال و مثل نفقهء اين جماعة در زكا و نمو * ( كَمَثَلِ جَنَّةٍ ) * مانند بوستانى است پر از اشجار و ثمار كه واقع شده باشد * ( بِرَبْوَةٍ ) * بموضعى بلند كه تابش\r\n","description":"","footnote":"","page_name":" 123 ","page_number":123},
  {"content":"\r\nآفتاب زودتر بوى رسد و رياح لواقح بر اشجار او بيشتر وزد و يا بر نزديكتر و از آفت ارضى دور تر چه زمين منخفض مظنه مسيل مياه است كه مضر نباتاتست و بجهة اين ميوهء آن در حسن منظر و زكا و نمو بمرتبهء كمال باشد و اين بستان پر ميوه * ( أَصابَها ) * برسد بوى * ( وابِلٌ ) * باران بزرگ قطره * ( فَآتَتْ ) * پس بدهد و بار آورد * ( أُكُلَها ) * ميوهء خود را * ( ضِعْفَيْنِ ) * در حالتى كه دو برابر باشد يعنى به يك سال چندان بر دهد كه بوستانهاى ديگر به دو سال دهند مراد از ضعف مثل است هم چنان كه مراد بزوج در مِنْ كُلٍّ زَوْجَيْنِ اثْنَيْنِ مثل است و گويند مراد از آن دو مثل است پس ضعفين بمعنى چهار برابر باشد و از ابى عبد اللَّه ( ع ) مرويست كه\r\nمعناه يتضاعف ثمارها كما يضاعف اجره من انفق ماله\r\nو نصب آن بر حالست اى مضاعفا * ( فَإِنْ لَمْ يُصِبْها ) * پس اگر نرسيده باشد آن باغ را * ( وابِلٌ ) * باران عظيم القطرات * ( فَطَلٌّ ) * پس به دو رسد باران ضعيف كه اين قدر نيز كافيست براى منبت و برودة هواى آن و ارتفاع مكان آن و نمو ثمرهء آن رفع طل بفعل محذوفست بقرينهء ما قبل اى فيصبها طل يا خبر مبتداى محذوفست اى فالذى يصيبها طل ملخص معنى آنست كه نفقات اين جماعت زاكيست و ناميست نزد خدا و به هيچ وجه ضايع نميشود و اگر چه متفاوت باشد در كم و بيش و باعتبار آنچه منضم شود به آن از مزيت مثوبه بر سبيل تفضل و يا مكافات مثوبه نفقه بر طريق عدل و ميتواند بود كه مراد تمثيل حال منفقين باشد نزد خدا بجنتى كه بر زمين مرتفع واقع شده باشد و تمثيل نفقات كثيره و قليله ايشان به و ابل و طل و معنى مراد اينكه آنچه به رضاى خداى تعالى تصدق كنند جزاى آن را باضعاف مضاعفه نزد خدا خواهند يافت خواه آن صدقه اندك باشد يا بسيار * ( وَاللَّه بِما تَعْمَلُونَ ) * و خدا بدانچه شما مى - كنيد از روى اخلاص يا ريا * ( بَصِيرٌ ) * بيناست و مناسب هر يك جزا خواهد داد و ذكر اين جهت تحذير است از ريا و ترغيب در اخلاص و بعد از ذكر مثل منفق مخلص باز سررشته كلام را بمبحث منفق مرائى كشيده بجهة مبالغه در تحذير آن بر سبيل تمثيل مىفرمايد كه * ( أَ يَوَدُّ أَحَدُكُمْ ) * آيا دوست ميدارد يكى از شما همزه براى انكار است يعنى دوست نميدارد يكى از شما * ( أَنْ تَكُونَ لَه ) * آنكه باشد مر او را * ( جَنَّةٌ مِنْ نَخِيلٍ ) * بوستانى از درخت خرما * ( وَأَعْنابٍ ) * و انگورها يعنى باغى مشتمل برين اشجار * ( تَجْرِي مِنْ تَحْتِهَا الأَنْهارُ ) * كه ميرود از زير درختان او جويهاى آب * ( لَه ) * مر آن كس را باشد كه صاحب اين باغست * ( فِيها ) * در آن بستانها * ( مِنْ كُلِّ الثَّمَراتِ ) * از همهء انواع ميوه ها نه\r\n","description":"","footnote":"","page_name":" 124 ","page_number":124},
  {"content":"\r\nهمين خرما و انگور و تخصيص آنها به جهت فضيلت و شرف يا كثرة منافع آنهاست و ميتواند بود كه مراد بثمرات منافع باشد يعنى در او انواع منفعتها باشد * ( وَأَصابَه الْكِبَرُ ) * و حال آنكه فرا رسيده باشد خداوند اين باغ را پيرى و بزرگ سالى كه فقر وفاقه درين سن اصعب است و محتملست كه واو براى عطف باشد نه حاليه حمل بر معنى و تقدير اينكه ( أ يود احدكم لو كانت له جنة و اصابه الكبر ) يعنى آيا دوست دارد يكى از شما كه باشد او را بوستانى پر از ثمار و برسد او را پيرى * ( وَلَه ذُرِّيَّةٌ ) * و مر او را باشد درين پيرى فرزندان * ( ضُعَفاءُ ) * كه خورد و ناتوان باشند و قادر بر تكسب نباشند و معيشت او و فرزندان او همه ازين بوستان باشد * ( فَأَصابَها إِعْصارٌ ) * عطفست بر اصابه يعنى پس برسد بدين بوستان پر ميوه ريحى عاصف كه مراد گرد بادست كه منعكس مىشود از زمين به آسمان و بر شكل استداره بهم ملتف مىشود مانند عمود مثل التفات جامه در حالت فشردن * ( فِيه نارٌ ) * كه در آن آتشى باشد و اينچنين باد آتشين را سموم ميگويند * ( فَاحْتَرَقَتْ ) * پس بسوزد آن باغ بسبب سموم و صاحب باغ متحير شده مهموم شود و در كار خود فرو ماند غرض تمثيل حال آن كسيست كه افعال حسنه كرده باشد و آن را به ريا و ايذا كه محيط آنست آميخته به حال كسى كه باغى پر از ميوه داشته باشد كه ممر معيشت او منحصر باشد به آن پس سمومى بدان وزد و همه را نابود سازد در وجه شبه عدم انتفاعست يعنى هم چنان كه نفع اين باغ با وجود احتياج به آن زوال پذير شود و صاحب آن بفوت آن حسرت و ندامت خورد مرائى نيز در روز قيامت كه محل شدة احتياجست از عمل خود منتفع نشود و در حسرت و اسف بماند و سعى او هباء منثورا شود كقوله تعالى وَقَدِمْنا إِلى ما عَمِلُوا مِنْ عَمَلٍ فَجَعَلْناه هَباءً مَنْثُوراً و قوله لا يَقْدِرُونَ عَلى شَيْءٍ مِمَّا كَسَبُوا حاصل كه باغ عمل منافق و مرائى كه بر آن اميدوارى داشته باشد بسموم عدل الهى بسوزد و ايشان مهجور و محروم بمانند و به عذاب و عقاب سرمدى گرفتار شوند\r\n\r\nنه كارى كه يابند مزدى بر آن\r\nنه حالى كه بينند نفعى در آن\r\n\r\n\r\nزابر ريا برقى افروخته\r\nهمه كسب اعمالشان سوخته\r\n\r\n* ( كَذلِكَ ) * همچو بيانى كه در باب صدقه و جهاد كرده شد * ( يُبَيِّنُ اللَّه ) * بيان مىكند خدا * ( لَكُمُ الآياتِ ) * براى شما نشانهاى الطاف و احسان خود را * ( لَعَلَّكُمْ تَتَفَكَّرُونَ ) * شايد كه شما در آن تفكر كنيد و از آن عبرت گرفته در عبادت غيرى را شريك وى نسازيد و بعد از ذكر انفاق و بيان صفت منفق و وجوب تقرب در صدقه و حفظ آن از من و اذى به جهت جامعيت بيان ذكر صفت صدقه مىكند و ميفرمايد\r\n","description":"","footnote":"","page_name":" 125 ","page_number":125},
  {"content":"\r\n* ( يا أَيُّهَا الَّذِينَ آمَنُوا ) * اى گروه گروندگان * ( أَنْفِقُوا ) * نفقه كنيد در راه خدا * ( مِنْ طَيِّباتِ ما كَسَبْتُمْ ) * از پاكيزه هاى آنچه كسب كرده‌ايد بتجارت و صناعت يعنى از حلال آن نه حرام و يا از خيار و جياد آن لقوله تعالى لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ * ( وَمِمَّا أَخْرَجْنا لَكُمْ ) * و از آنچه بيرون آورديم براى شما * ( مِنَ الأَرْضِ ) * از زمين از غلات و ثمار كه زكات در آن واجب باشد و از معادن كه خمس در آن فرض باشد مراد طيبات آن چيز است بتقدير مضاف و حذف آن به جهت تقدم ذكر آنست از عبد اللَّه عباس روايتست كه رسول ( ص ) اصحاب را گفت كه\r\nان للَّه فى اموالكم حقا\r\nخداى را در اموال شما حقست چون مال شما به حد آن برسد يعنى بنصاب زكات بدهيد پس اغنياى انصار بوقت رسيدن خرما آنچه رسيده تر و گزيده تر بودى به مسجد پيغمبر ( ص ) آورده در گوشهء نهادندى تا فقراى مهاجرين تناول كردندى روزى يكى از مال داران دنيا دوست صاعى خرما از آن متاع كه به هيچ نمىارزيد بياورد و در ميان خرماهاى نيكو ريخت و كالاى خبيث خود را به آن متاعهاى پاكيزه بر آميخت حقتعالى از اين نهى كرده فرمود كه از اطيب اموال صدقه دهيد * ( وَلا تَيَمَّمُوا الْخَبِيثَ ) * و قصد مكنيد يردى و تباه و ناخوش و يا به حرام * ( مِنْه ) * از آن چيز * ( تُنْفِقُونَ ) * در حالتى كه نفقه كنيد اين حالست از فاعل تيمموا و مىتواند بود كه منه متعلق باشد به * ( تُنْفِقُونَ ) * و ضمير راجع بخبيث و جمله حال از او يعنى مال ردى را قصد مكنيد در حالتى كه از آن ردى انفاق نمائيد و محتملست كه ضمير منه راجع ب * ( مِمَّا أَخْرَجْنا ) * باشد و بنا برين تخصيص آن بنهى مذكور به جهت آن باشد كه تفاوت در آن اكثرست يعنى ردى آنچه از زمين بيرون آورده‌ايم انفاق مكنيد * ( وَلَسْتُمْ ) * و حال آنكه نيستيد شما * ( بِآخِذِيه ) * فرا گيرنده چنان چيزى را كه بشما دهند در حقوق شما * ( إِلَّا أَنْ تُغْمِضُوا ) * مگر آنكه چشم فرو خوابانيد * ( فِيه ) * در اخذ آن جهت كراهت از گرفتن آن و مساهله و مسامحه كنيد از آن پس آنچه به خود نپسنديد به ديگران مپسنديد * ( وَاعْلَمُوا أَنَّ اللَّه غَنِيٌّ ) * و بدانيد كه خدا بى نيازست از كسى كه صدقه بمال خبيث كند * ( حَمِيدٌ ) * ستاينده است آن را كه صدقه از مال پاكيزه دهد يا غنى است از انفاق شما و اين كه شما را امر كرد به جهت انتفاع شما است و حميدست بقبول و اثابت بر آن در اين آيه امر است بزكاة و گويند مراد صدقه تطوع است و اصح آنست كه اعم از فرايض و نوافل است و در تقديم ما كسبتم دلالتست بر آنكه ثواب صدقه از حلال مكتسب اعظمست از صدقه حلال غير مكتسب و از حضرت رسالت ( ص ) روايتست كه\r\nان اللَّه قسم بينكم اخلاقكم كما قسم بينكم\r\n","description":"","footnote":"","page_name":" 126 ","page_number":126},
  {"content":"\r\nارزاقكم و ان اللَّه طيب لا يقبل الا طيبا\r\nحق سبحانه قسمة كرده ميان شما اخلاق شما را چنان كه قسمت كرد ميان شما ارزاق شما را و حقتعالى پاك و پاكيزه است جز پاك و پاكيزه نپذيرد و هيچ بنده نباشد كه مال جمع آرد وجه حرام و از آن صدقه دهد الا كه آن صدقه مقبول نباشد و اگر بگذارد و بال آخرت او باشد و نيز از پيغمبر ( ص ) منقول است كه بهترين كسب تجارتست و ابو امامه روايت كند كه رسول ( ص ) فرمود كه خير ده جزو است فاضلترين آن ده جز و تجارتست چون حق بستانند و حق بدهند و نيز فرموده كه بركت در تجارتست و تاجر هرگز درويش نشود مگر گاهى كه سوگند خواره باشد و نيز از آن حضرت روايتست كه نه جزء روزى در تجارتست و يكى در ساير صنايع و از آن حضرت پرسيدند كه از كسبها كدام پاكيزه تر است فرمود آنچه بدست خود كنند و عايشه از آن حضرت روايت كرده كه\r\nاطيب ما اكل الرجل من كسبه و ان ولده من كسبه\r\nپاكيزه ترين آنچه مرد خورد آنست كه از كسب او باشد و ولد او از كسب او است آورده‌اند كه ابراهيم نخعى بزنى بگذشت كه دوك ميريسيد او را گفت كه پير شده اى هنوز وقت آن نيست كه آن را بيفكنى گفت چگونه بيفكنم كه از امير المؤمنين ( ع ) شنيدم كه گفت\r\nانه من طيبات رزق\r\nاين از روزىهاى پاك است مالك دينار گفت كه در تورات خوانده‌ام كه طوبى لمن اكل من ثمر يده خنك آن را كه از او ميوه هاى دست خود خورد و از رسول خدا ( ص ) مرويست كه هيچ مسلمانى نباشد كه او درختى نشاند و از آن آدمى و يا چهار پايان و مرغان خورند مگر كه از براى او صدقه نويسند تا روز قيامت و بعد از امر بانفاق اطيب اموال بندگان را تحذير مىفرمايد از آنكه شيطان مانع صدقه ايشان شود و مىفرمايد كه * ( الشَّيْطانُ ) * ديو سركش يعنى ابليس و در تفسير كبير گويد كه شيطان انس يا نفس اماره * ( يَعِدُكُمُ الْفَقْرَ ) * وعده مىكند شما را به فقر و احتياج و عدد در اصل شايع است در خير و شر و اينجا مراد آنست كه ميترساند شما را در وقت انفاق از درويشي و محتاجى * ( وَيَأْمُرُكُمْ بِالْفَحْشاءِ ) * و مىفرمايد شما را بخصلت زشت كه آن بخل است و امساك و منع صدقات و حث شما مىكند بر آن چه عرب بخل را فاحش مىخواند و نزد بعضى مراد بفحشا معاصى است * ( وَاللَّه يَعِدُكُمْ ) * و خدا وعده ميدهد شما را بر صدقه دادن * ( مَغْفِرَةً مِنْه ) * آمرزش ذنوب شما از جانب خود * ( وَفَضْلًا ) * و افزونى روزى در دنيا بعوض صدقه و يا مثوبة در عقبى * ( وَاللَّه واسِعٌ ) * و خدا بسيار فضل است بر منفقان * ( عَلِيمٌ ) * دانا بانفاق و استحقاق آن مر سعهء فضل و مغفرت را مرويست از ابن عباس كه پيغمبر ( ص ) فرموده كه\r\nاثنان من اللَّه و اثنان من الشيطان فاللذان من اللَّه المغفرة على المعاصى و الفضل فى الرزق و اللذان من الشيطان الوعد بالفقر و الامر بالفحشاء\r\nو از ابى عبد اللَّه ( ع ) مرويست كه\r\nللشيطان\r\n","description":"","footnote":"","page_name":" 127 ","page_number":127},
  {"content":"\r\nلمة و للملك لمة فلمة الشيطان وعده بالفقر و امره بالفاحشة و لمة الملك امره بالانفاق و نهيه عن المعصية\r\nحاصل كه وعده شيطان غرور است و وعد رحمن متضمن سرور وعدهء شيطان وسواس و بخل است و وعدهء رحمن وحى و تنزيل پس بوعدهء شيطان مشغول مشو كه دشمنى است هوبدا كه الشَّيْطانِ إِنَّه لَكُمْ عَدُوٌّ مُبِينٌ و به جهت اين ترا با معصية ميخواند و از درويشى مىترساند و بوسوسه مىرنجاند و خدا ترا مينوازد و كار تو ميسازد و شيطان مفلس است و وعدهء افلاس ميدهد و رحمن غنى و توانگرست وعدهء مغفرت و فضل ميدهد پس تبعيت شيطان عين شقاوتست و تبعيت رحمن محض سعادت * ( يُؤْتِي الْحِكْمَةَ ) * ميدهد خدا حكمت را كه آن تحقيق علم است و اتقان عمل * ( مَنْ يَشاءُ ) * هر كرا ميخواهد تا داند كه چه ميبايد كرد و بكه ميبايد داد يا دانشى كه ميان القاى رحمانى و املاى شيطانى تميز نمايد تا از وعيد شيطانى بترسد و بوعده رحمانى مستظهر باشد و اين بوسيلهء توفيق ربانى و الطاف سبحانيست نسبت بهر كه مستحق و سزاوار آن باشد و قوله من يشاء مفعول اول است كه مؤخر شده به جهت اهتمام بمفعول ثانى و علما را در معنى حكمت چند وجه است ابن عباس و ابن مسعود بر آنند كه مراد علم قرآنست از ناسخ و منسوخ و محكم و متشابه و مقدم و مؤخر و حلال و حرام و امثال آن و ابن زيد گفته كه ( هى علم الدين ) و سدى گفته كه نبوتست و نزد مجاهد اصابه است در قول و عمل و عطا بر آن است كه معرفة است به خدا و نزد ابراهيم مراد از آن فهم است و بمذهب ربيع ترس خدايست كه\r\n( خشية اللَّه رأس كل حكمة )\r\nو از ابى عبد اللَّه ( ع ) مروى است كه\r\nهى القرآن و الفقه\r\nو گويند آن هر چيزيست كه حق سبحانه به پيغمبران و امم ايشان داده از كتب و آيات و دلالات داله بر معرفت توحيد و نبوة نزد بعضى ديگر حكمة عمليست كه منفعت او عظيم و فائده او جليل باشد و اين قول جامع اقوال مذكوره است و تسميهء عليم بحكمت جهت آنست كه علم مانع فعل قبيح است چه آن متضمن دعوتست بفعل حسن و زجر از مناهى و قبايح مرويست كه حضرت رسالت ( ص ) فرموده كه\r\nان اللَّه اتانى من الحكمة مثل القرآن و ما من بيت ليس فيه شيء من الحكمة الا كان خرابا الا فتفقهوا و تعلموا و لا تموتوا جهلا\r\nيعنى بدرستى كه حقتعالى به من عطا فرمود از حكمت قرآن را هيچ خانهء نباشد كه در او چيزى از حكمت نباشد مگر كه خراب و ويران شود پس فقيه شويد در دين و تعليم گيريد و نادان مميريد * ( وَمَنْ يُؤْتَ الْحِكْمَةَ ) * و هر كه را دادند حكمت و علم دين * ( فَقَدْ أُوتِيَ ) * پس به درستى كه داده‌اند او را * ( خَيْراً كَثِيراً ) * نيكويى بسيار چه او جامع خير دارين است و ايثار صيغهء مجهول بر معلوم جهت آنست كه مقصود ماتى و ماتى به است نه تعيين اتى ابو الليث ره فرموده كه\r\n","description":"","footnote":"","page_name":" 128 ","page_number":128},
  {"content":"\r\nحق سبحانه متاع دنيا را اندك خوانده كه قُلْ مَتاعُ الدُّنْيا قَلِيلٌ و دانش را بكثرة خير موصوف ساخته كه * ( فَقَدْ أُوتِيَ خَيْراً كَثِيراً ) * پس عالم بايد كه اهل دنيا را ملازمت نكند و داغ خدمت ايشان بر جبين احوال خود نكشد كه او را خير كثير داده‌اند و آنان را متاع قليل و در كلام امير المؤمنين ( ع ) وارد است كه\r\n\r\nرضينا قسمة الجبار فينا\r\nلنا علم و للاعداء مال\r\n\r\n\r\nفان المال يفنى عن قريب\r\nو ان العلم باق لا يزال\r\n\r\nصدق ولى اللَّه\r\n\r\nعلم دادند بادريس و بقارون زر و مال\r\nشد يكى فوق سما و دگرى تحت سمك\r\n\r\n* ( وَما يَذَّكَّرُ ) * و پند پذير نشوند به آنچه مذكور شد از آيات بينه و موعظه زاجره و گويند تذكر بمعنى تفكر است چه تفكر متضمن آن چيزى است كه حق سبحانه ابداع آن كرده در قلب او از علوم بالقوة يعنى تفكر نكنند و در نيابند * ( إِلَّا أُولُوا الأَلْبابِ ) * مگر خداوندان عقول خالصه از شوائب و هم و مبرا از ركون بمتابعت هوا و چون مكلفان بعضى استعمال عقل خود ميكنند در آنچه منتج نجات و فوز است و بعضى ديگر تهاون نموده عقول خود را در آنكار نميفرمايند بر وجهى كه گوييا عقول از ايشان مسلوب است از اينجهت حق سبحانه اسناد تذكر به اولى الالباب نموده نه بجميع مكلفان و تسميه عقل به لب جهت آنست كه آن نفيسترين چيزيست در انسان هم چنان كه لب ثمره نفيس ترين اجزاء آن است\r\nبعد از آن حق سبحانه عود كلام فرموده بذكر انفاق و ترغيب در آن و فرموده كه * ( وَما أَنْفَقْتُمْ ) * و آنچه صرف كرديد اى مؤمنان * ( مِنْ نَفَقَةٍ ) * از نفقهء اندك يا بسيار بسريا بعلانيه بطريق قرض يا تطوع از روى ريا يا اخلاص در طاعات يا در معاصى * ( أَوْ نَذَرْتُمْ ) * يا بر خود لازم و واجب گردانيديد * ( مِنْ نَذْرٍ ) * از نذر معين يا غير معين در طاعت يا در معصيت * ( فَإِنَّ اللَّه ) * پس بدرستى كه خدا * ( يَعْلَمُه ) * ميداند آن را و بنيك و بد و حلال و حرام آن عالم است و چون او از همهء خفيات امور آگاه است و هيچ چيز از او فوت نميشود پس بر وفق آن جزا خواهد داد از ثواب و عقاب * ( وَما لِلظَّالِمِينَ ) * و نيست مر ستمكاران را كه نفقه كنند در معاصى يا بريا يا نذرى كه در طاعت كرده‌اند بوفا نرسانند * ( مِنْ أَنْصارٍ ) * هيچ يارى دهندگان در آخرت كه عذاب از ايشان باز رهاند و تسميهء ايشان بظالمان جهت آنست كه وضع نفقه و نذر كرده‌اند در غير موضع و بدانكه ما موصوله مبتدا است و متضمن معنى شرط و لذا فاء در خبر او واقع شده و در كنز العرفان آورده كه در اينجا چند فايده است يكى آنكه ذكر انفاق و نذر و ارداف آن بظلم بسبب مخالفت دلالت است بر وجوب وفا به نذر و هو المط دوم نذرگاه است كه بر طريق اطلاق است مانند للَّه على ان افعل كذا من الطاعات و گاهست كه مشروط است بحصول امر\r\n","description":"","footnote":"","page_name":" 129 ","page_number":129},
  {"content":"\r\nواجب يا مندوب يا مباح يا انزجار از محرم يا مكروه مانند ( ان كان كذا فالله على كذا من الطاعات الواجبه و المندوبه ) و خلافى در انعقاد ثانى نيست و در اول خلاف است و اصح انعقاد آنست لعموم ( انى نذرت لك ما فى بطنى محررا ) و عموم\r\nقوله ( ص ) من نذر ان يطيع اللَّه فليطعه\r\nو علم الهدى بعدم انعقاد آن رفته و در اين باب دعوى اجماع كرده و بعد از آن گفته كه تغلب نقل نموده كه نذر در لغة وعد است به شرط پس نيز چنين باشد زيرا كه شرع موافق لغت است و اصل عدم نقل است و جواب از اين بمنع اجماع است به جهت عدم تحقق آن و بمنع نقل آنچه از تغلب نقلكرده‌اند چه از او نقل است كه نذر در لغت بمعنى وعد است به غير شرط سيم نذر عبادت لفظيه است و عهد و يمين نيز چنين است و نيت قلبيه كافى نيست و اگر چه شرط است و نزد بعضى فقها نيت كافى است و اين قوليست مرجوح به جهت روايات متضافره داله بر اعتبار بر لفظ انتهى كلامه و نيز در صفت نفقه و ترغيب آن ميفرمايد كه * ( إِنْ تُبْدُوا الصَّدَقاتِ ) * اگر آشكارا كنيد صدقه هاى خود را بوقت ادا كردن * ( فَنِعِمَّا هِيَ ) * پس نيكو چيزى است آشكارا كردن چه ديگران را بدان رغبت مىافتد و بر بخيلان حجت لازم مىشود و قلوب بيگانگان بآشنايى با اهل حق ميل مىكنند * ( وَإِنْ تُخْفُوها ) * و اگر پنهان داريد صدقات را * ( وَتُؤْتُوهَا الْفُقَراءَ ) * در حالتى كه دهيد آن را بدرويشان در خفيه * ( فَهُوَ ) * پس آن اخفا * ( خَيْرٌ لَكُمْ ) * بهتر است مر شما را چه آن صدقه از آفت ريا و سمعه دور ميماند و درويش نيز از مذلت اخذ و بى ناموسى محفوظ ميماند بعضى علما حكم اخفا را عام دارند در فرايض و نوافل چه صحابه در زمان حضرت رسالت ( ص ) در اخفا مبالغهء عظيم داشته‌اند هم در نفقه فرض و هم در صدقه تطوع و شافعيه برانند كه اخفا متعلق بنوافل است و در فرايض اظهار اوليست تا مظنه ترك زكات و خمس به كسى نبرند و ديگر دليل مسارعت است بامر حق سبحانه و سبب رغبت توانگران ديگر باداء زكات و خمس اما در تطوع بهر حال اخفا اولى باشد و نزد فقهاى اماميه نيز آنست كه اولويت اخفا نسبت بمتطوع است به كسى كه معروف المال نباشد مطلقا خواه در تطوع و خواه در فريضه و اما در غير ايشان اظهار هميشه اولى است و افضل به جهت نفى تهمت چه على بن ابراهيم از صادق ( ع ) روايت كرده كه اخفا مختص است بمندوبه اما مفروضه اظهار آن افضل است تا متهم بامتناع نشود و تا مردمان به او اقتدا كنند در فعل طاعت و ديگر آنكه ريا بان متطرق نميشود مانند تطرق آن بمندوبه و از ابن عباس مرويست كه صدقه سر در تطوع افضل است از علانيه به هفتاد مرتبه و صدقهء فريضه علانيهء آن افضل است از سر به بيست و\r\n","description":"","footnote":"","page_name":" 130 ","page_number":130},
  {"content":"\r\nپنج درجه و در حديث آمده كه\r\nصدقه السر تطفى غضب الرب و تدفع الخطيئة كما يطفى الماء النار و تدفع سبعين نوعا من البلاء\r\nيعنى صدقهء پنهانى غضب ربانى را فرو مىنشاند و دفع گناهان مىكند هم چنان كه آب فرو مىنشاند آتش را و نيز از آن حضرت ( ص ) منقولست كه\r\nسبعة يظللهم اللَّه فى ظلة يوم لا ظل الاظله امام عادلا و شاب نشأ فى عبادة اللَّه و رجل قلبه بالمسجد حتى يعود اليه و رجلان تحابا فى اللَّه و اجتمعا على ذلك و تفارقا عليه و رجل دعته امرأة ذات منصب و جمال تفرق منها فقال انى اخاف اللَّه و رجل تصدق بصدقة فاخفاها حتى لا يعلم يمينه ما ينفق شماله و رجل ذكر اللَّه حاليا فغاضت عيناه\r\nيعنى هفت كس در سايهء حقتعالى باشند در روزى كه هيچ سايه نباشد الا سايهء او يكى حاكم عادل دويم جوانى كه نشو و نما يافته باشد در عبادت و طاعت خدا سيم مردى كه دل او متعلق باشد به مسجد تا معاودت كند به آن چهارم دو مرد كه دوستى كنند در راه خدا و مجتمع و متفرق شوند به آن پنجم مردى كه زنى صاحب جمال او را به خود دعوت كند و او از وى جدايى گزيند و گويد من از خدا ميترسم ششم مردى كه صدقه بدهد و آن را اخفا كند بر وجهى كه دست راست او نداند آنچه دست چپ او نفقه كرده باشد هفتم ياد خدا كند در خلوت و آب چشم او ريزان شود از ترس خدا و از باقر ( ع ) روايتست كه مراد به * ( إِنْ تُبْدُوا الصَّدَقاتِ ) * زكات فريضه است * ( وَإِنْ تُخْفُوها ) * صدقهء تطوع و در آيه دلالت است بر جواز تولى مالك به مباشرت اخراج صدقه و عدم وجوب حمل آن به امام لقوله تعالى * ( وَتُؤْتُوهَا الْفُقَراءَ ) * و علامه فرموده كه افعل تفضيل گاه هست كه از براى مساواتست پس افضليت ايتاى مالك آن را بر حمل آن به امام لازم نيايد و نيز استحباب حمل آن به امام منافى استحباب اخفا نيست به جهت امكان جمع بينهما به اين وجه كه دفع آن كند به امام بدون اشعار احدى و در اين قول نظرست اما اولا به جهت آنكه صيغهء افعل حقيقت براى افضليت است و مجازا در غير آن پس عدول به آن نبايد كرد مگر به جهت ضرورت با آنكه تخصيص بهتر است از مجاز و اما ثانيا به جهت منع عدم منافات چه ح اخفا صادق نمىآيد و ديگر آنكه موضع خيرية مركبست از اخفا و ايتاى فقراء و مركب معدوم مىشود بعدم احد اجزاى آن و قوله * ( وَيُكَفِّرُ عَنْكُمْ مِنْ سَيِّئاتِكُمْ ) * عطفست بر جواب شرط و من براى تبعيض و نزد بعضى من زائده است و اين ضعيفست به جهت ضعف زيادتى آن در اثبات و معنى آنست كه اگر اخفاى صدقات كنيد پس آن بهترست مر شما را از ابدا و در گذرانيم و بپوشانيم از شما و حفص يكفر ميخواند بغيبت يعنى خدا در گذارند و بپوشاند بعضى از گناهان شما را يعنى آنچه مظالم نبود * ( وَاللَّه بِما تَعْمَلُونَ ) * و خدا بدانچه ميكنيد شما از ابداء صدقه و اخفاء ان * ( خَبِيرٌ ) * داناست اين ترغيب است در ابدا و اخفاء\r\n","description":"","footnote":"","page_name":" 131 ","page_number":131},
  {"content":"\r\nصدقه * ( لَيْسَ عَلَيْكَ ) * نيست واجب بر تو اى محمد ( ص ) * ( هُداهُمْ ) * راه نمودن مردمان را و ايشان را مهتدى ساختن بلكه بر تو همين هدايت دعوتست و ارشاد بر محاسن و نهى از قبايح كردن چو من و اذى و انفاق خبيث * ( وَلكِنَّ اللَّه ) * و ليكن خدا بعنايت خود * ( يَهْدِي ) * راه راست مىنمايد به ايمان * ( مَنْ يَشاءُ ) * هر كرا خواهد يعنى توفيق و لطف ميفرمايد بهر كه شايستهء آنست از كسانى كه طالب هدايتند و ناظر در ادله هاديه نه كسانى كه جاحد و معاندند و ديدهء بصيرت را از آن بر ميدارند * ( وَما تُنْفِقُوا ) * و آنچه نفقه مىكنيد * ( مِنْ خَيْرٍ ) * از مال يعنى از صدقه معروفه * ( فَلأَنْفُسِكُمْ ) * پس از براى شما است يعنى ثواب آن راجع بشماست پس چرا در انفاق منت مىنهيد و انفاق خبيث ميكنيد مرويست كه انصار قبل از اسلام به جهت مصاهره و رضاعى كه ميان ايشان و يهود بود بديشان نفقه ميكردند بعد از آنكه خلعت اسلام پوشيدند و از جام معرفت سيد انام ( ص ) شربت معرفت نوشيدند نفقه كردن را بر جهودان كاره شدند و سعد بن جبير گفته كه عادت مسلمانان چنان بود كه بدرويشان اهل ذمه صدقه ميدادند چون درويشان اهل اسلام بسيار شدند صدقه را به ايشان نقلكردند و چون صورت حال بعرض حضرت رسالت ( ص ) رسيد آيه آمد كه بر تو نيست كه يهود را به راه راست دارى بلكه بر تو همين ابلاغ است و خدا ايشان را راه مينمايد و آنچه نفقه ميكنيد ثواب آن راجع بشما است * ( وَما تُنْفِقُونَ ) * و نفقه نميكنيد شما كه مؤمنانيد * ( إِلَّا ابْتِغاءَ وَجْه اللَّه ) * مگر براى طلب ثواب خدا و خوشنودى وى و گويند اين بمعنى نهى است يعنى نفقه مكنيد مگر براى طلب ثواب * ( وَما تُنْفِقُوا مِنْ خَيْرٍ ) * و آنچه نفقه ميكنيد از مال خود * ( يُوَفَّ إِلَيْكُمْ ) * توفيهء مزد آن مىكند خدا بشما يعنى جزاى آن بتمامى بشما مىرساند پس تأكيد شرطيهء سابقه است * ( وَأَنْتُمْ لا تُظْلَمُونَ ) * و شما ستم ديده نشويد از ثواب اعمال شما بستم\r\nچيزى كم نكند و بدانكه مضمون اين آيه كه جواز تعميم انفاقست در صورتيست كه انفاق در غير واجب باشد و اما در واجب جايز نيست صرف آن بكافر به اتفاق علما و مرويست كه بعد از نزول اين آيه رسول ( ص ) فرمود كه\r\nتصدقوا على اهل الايمان\r\nو در ( كنز العرفان ) آورده كه در اين آيه چند فايده است يكى آنكه حقتعالى تحريص فرموده بر انفاق به آنكه آن فى الحقيقه عايد بمنفق است چه هر گاه شخصى دانست كه فايده انفاق راجع به اوست انبعاث او بانفاق اشد و اقوى خواهد شد و مراد بخير مال است لقوله وَإِنَّه لِحُبِّ الْخَيْرِ لَشَدِيدٌ دويم مراد بقوله * ( وَما تُنْفِقُونَ ) * نهى است مانند\r\nقوله ( ص ) لا تنكح المرأة على عمتها و خالتها\r\nو مراد آنست كه\r\n","description":"","footnote":"","page_name":" 132 ","page_number":132},
  {"content":"\r\nلا تنفقون شيئا الا ابتغاء وجه اللَّه اى طلب وجه اللَّه و در اين نهى است از ريا و طلب سمعه به اتفاق و امر باخلاص چه نفى و اثبات مفيد حصر است و مراد بوجه عضو مخصوص نيست بجهة استحاله جسميه بر او سبحانه و نه ذات اقدس او زيرا كه ذات او قديمست و قديم اراده كرده نمىشود حصول او بلكه مراد به آن رضاست و وجه حسن كنايت وجه از رضا آنست كه چون كسى اراده شيء مىكند بوجه خود اقبال به آن مىكند و چون از آن كراهت دارد اعراض مىنمايد از آن بوجه خود پس هر گاه بوجه بر فعلى اقبال كند مستلزم حصول رضاى اوست به آن پس اطلاق وجه بر رضا از باب اطلاق سبب باشد بر مسبب سيم * ( يُوَفَّ إِلَيْكُمْ ) * بمعنى ( يوف اليكم جزاءه ) است و بدانكه چون حقتعالى امر بنفقه و ترغيب مردمان فرمود در آن بابلغ وجوه در عقب آن بيان افضل فقرا ميفرمايد كه مصرف صدقاتند و ميگويد كه * ( لِلْفُقَراءِ ) * عامل اين محذوفست و تقدير اين است كه ( النفقة و الصدقة للفقراء ) و قرينهء حذف از كلام ما قبل است و نميتواند بود كه عامل ( ان تنفقوا ) باشد به جهت فصل ميان عامل و معمول باجنبى يعنى نفقه يا صدقه هاى مذكور در آيهء متقدمه براى درويشانست و يا تقدير اين است كه ( اعمدوا للفقراء ) يعنى در انفاق قصد فقرا كنيد يا ( اجعلوا للفقراء ما تنفقون ) يعنى بگردانيد آنچه نفقه ميكنيد براى درويشان * ( الَّذِينَ أُحْصِرُوا فِي سَبِيلِ اللَّه ) * آنان كه باز داشته شده‌اند در راه خدا يعنى مشغولى ايشان بجهاد يا بدوام اطاعت ايشان را باز داشته از تكسب معيشت * ( لا يَسْتَطِيعُونَ ) * اين بيان قول اول است يعنى نميتوانند بواسطه اشتغال بغزايا بساير طاعات * ( ضَرْباً فِي الأَرْضِ ) * سير كردنى در زمين براى تجارت و طلب رزق مراد آنست كه ايشان الزام نفس خود كرده‌اند براى جهاد يا انواع طاعات و به جهت اين بتكسب نميپردازند نه آن كه قادر نيستند بر تكسب و ايشان درويشان مهاجر بودند قريب چهار صد تن چون عمار ياسر و ابن مسعود و مقداد و سلمان و امثال ايشان كه در مدينه منزل و ملكى نداشتندى كه شب آنجا بسر برند بلكه مسكن ايشان در شب صفه مسجد پيغمبر ( ص ) بود لهذا ايشان را اصحاب صفه مىگفتند و در روز ملازم آن حضرت بودندى نه سايه التفات بر تكسب مىانداختند و نه بسؤال سلب روزى مىپرداختند و از اين جهت مردمان ايشان را غنى مىپنداشتند كما قال جل ذكره * ( يَحْسَبُهُمُ الْجاهِلُ ) * ميپندارد ايشان را كسى كه نادان و بى خبر است از حال ايشان * ( أَغْنِياءَ ) * توانگران * ( مِنَ التَّعَفُّفِ ) * به جهت باز ايستادن ايشان از سؤال و استغناى از خلق * ( تَعْرِفُهُمْ ) * تو مىشناسى ايشان را اى محمد ( ص ) * ( بِسِيماهُمْ ) * بنشان\r\n","description":"","footnote":"","page_name":" 133 ","page_number":133},
  {"content":"\r\nو علامت ايشان كه صفره لونست و ضعف و نحافت بدن و خميدگى پشت * ( لا يَسْئَلُونَ النَّاسَ ) * سؤال نمىكنند از مردمان و چيزى نمىخواهند * ( إِلْحافاً ) * در حالتى كه الحاح و ابرام كنندگان باشند نصب اين بر حاليت است بمعنى ( ملحفين ) و يا بر مصدريه چه الحاح نوعيست از سؤال چه آن عبارتست از ملازمه سائل مسئول را و دست باز نداشتن او از وى تا آنكه به او عطا كند و اين مأخوذ است از ( الحفنى من فضل لحافه اى اعطانى من فضل ما عنده ) و خلاصهء معنى آنست كه ايشان از كسى سؤال نمىكنند و اگر احيانا به جهت ضرورت سؤال كنند ابرام و الحاح نمىنمايند در اين باب و از عبد اللَّه عباس روايتست كه مراد عدم سؤال ايشان است اصلا و رأسا نه آنكه سؤال كرده باشند بدون الحاف و اكثر ارباب معانى نيز بر ايناند و قوله * ( يَحْسَبُهُمُ الْجاهِلُ أَغْنِياءَ مِنَ التَّعَفُّفِ ) * مصدق اين است و ترك سؤال ايشان به جهت شفقت و مرحمت بود بر مردمان كه ناگاه رد سؤال ايشان كنند و از رستگارى محروم گردند كه ( ما افلح من رد السؤال ) و به جهت رضوان از حقتعالى در جزيل ثواب او * ( وَما تُنْفِقُوا ) * و آنچه نفقه مىكنيد * ( مِنْ خَيْرٍ ) * از مال خود بر اصحاب صفه و غير ايشان از مستحقان * ( فَإِنَّ اللَّه ) * پس بدرستى كه خدا * ( بِه عَلِيمٌ ) * بدان داناست مىداند كه بكه ميدهد و چه ميدهد و بر وفق آن پاداش بشما خواهد رسانيد اين ترغيبست در انفاق بر فقرا خصوصا بر اصحاب صفه از عبد اللَّه عباس مرويست كه روزى رسول ( ص ) بر اصحاب صفه بگذشت و فقر و مسكنة ايشان را بديد فرمود هر كه از امت من بر اين حال\r\nباشد كه شمائيد و بدان راضى و خورسند باشد فرداى قيامت در بهشت از رفيقان من باشد و در خبر است كه درويشان مهاجرين در عرصات قيامت آيند فرشتگان ايشان را گويند كه به حساب گاه آئيد تا حساب شما كنند گويند ما را چيزى نبود تا حساب باز دهيم پس بيحساب ايشان را ببهشت در آرند پيش از توانگران بپانصد سال و شبههء نيست در آنكه شيوهء تعفف را كه از خصال پسنديده و خلال حميده است از مكتب اديب ( علمك ما لم تكن تعلم ) آموخته بودند و به جهت اين علم همهء ايشان بر نحوى بود كه اصلا نعيم دنيا و حطام فانى آن در چشم بصيرت ايشان وقعى نداشت هم چنان كه سيد كاينات عليه افضل الصلوات در شب معراج گوشهء التفات نيفكند بر عرش با عظمت و كرسى با سعت و لوح با بسطة و قلم با جريت و بهشت با نعمت و دوزخ با سطوة فلهذا حضرت عزت در شأن عالى شأن او فرمود كه ما زاغَ الْبَصَرُ وَما طَغى پس فقراى اصحاب نيز افتقا به او كرده به جهت همم عاليه پرتو التفات به هيچ غنى نمىافكندند و خود را درزى اغنيا به اهل دنيا مينمودند لا جرم در خوان جنان با سيد عالميان ( ص ) همنشين شدند و هم چنان كه در دنيا رفيق آن حضرت بودند در جنات عليا نيز از رفقاى او گشتند و در حديث آمده كه\r\nان اللَّه يحب ان يرى اثر نعمته على عبده و يكره البؤس\r\n","description":"","footnote":"","page_name":" 134 ","page_number":134},
  {"content":"\r\nو التباس و يحب الحليم المتعفف من عباده و يبغض الفاحش البذى السائل الملحف\r\nيعنى بدرستى كه حق سبحانه دوست ميدارد كه اثر نعمت خود را بر بندهء خود مشاهده كند و كراهت دارد از اثر فقر و احتياج و از آنكه شخصى خود را بزى مسكنت و احتياج بمردمان نمايد و دوست ميدارد مرد بردبار پرهيزكار از سؤال و دشمن دارد بد گفتار دشنام دهنده بسيار سؤال كننده و الحاح نماينده را و از اين جهت اصحاب صفه خود را به زى اغنيا بمردمان مينمودند تا اثر نعمة خدا را بايشان نمايند و خدا از ايشان خوشنود گردد و از تباس احتراز ميكردند به جهت آنكه مكروه او سبحانه است و متحلى بودند بصفة حلم و تعفف كه محبوب حقتعالى است و مجتنب بودند از سؤال بطريق الحاح كه مبغوض او تعالى است و نيز فرموده كه\r\nان اللَّه كره لكم ثلثا قيل و قال و كثرة السؤال و اضاعت المال و نهى عن عقوق الامهات و الوأد و يد السائل السفلى الى يوم القيامه\r\nيعنى حق سبحانه كراهت دارد از شما سه چيز را آن گفتگوى بسيار و خواستن چيزى از مردمان و ضايع كردن مال يعنى اتلاف و اسراف آن و نهى فرموده از نافرمانبردارى مادران و از دختران زنده در گور كردن و از دست سؤال كننده كه زير دست مسئول باشد تا روز قيامت و بعد از آن فرمود كه\r\nو من سأل و له ما يغنيه جاءت مسئلته يوم القيامة كدوحا و خموشا او خدوشا فى وجهه\r\nهر كه سؤال كند و حال آنكه او را مالى باشد كه او را غنى ساخته باشد آن سؤال روز قيامت وى را در رنج و تعب اندازد يا روى او را بخراشد و يا جراحت كند در روى او مراد آنست كه روز قيامت كريه المنظر و قبيح الوجه باشد گفتند يا رسول اللَّه ( ص ) چقدر مال موجب غناى صاحب است فرمودند\r\nخمسون درهما او عدلها من الذهب\r\nپنجاه درم نقره يا به قدر قيمت آن از طلا پس هر كه خواهد نفس او نفيس بماند بايد كه بخل كند بنفس خود و تكرم كند از سؤال لئيمان كه سؤال در اول مذلت و در وسط خوف منع و در آخر منع يا منت و امير المؤمنين ( ع ) فرمود كه\r\nاليأس حر و الرجاء عبد\r\nنااميدى از مردمان آزاديست و اميدوارى بايشان بندگى بعد از آن در بيان كيفيت انفاق و ثواب آن ميفرمايد كه * ( الَّذِينَ يُنْفِقُونَ ) * آنان كه نفقه ميكنند در راه خدا بر مستحقان * ( أَمْوالَهُمْ ) * مالهاى خود را * ( بِاللَّيْلِ وَالنَّهارِ ) * بشب و روز * ( سِرًّا وَعَلانِيَةً ) * در نهان و آشكارا غرض استغراق اوقاتست باعطاى صدقات و در اسباب نزول و بعضى ديگر از تفاسير اهل سنت مذكور است كه روايت كرده ابراهيم بن ابى صالح از يوسف ابن بلال از محمد بن مروان از محمد بن سايب از ابى صالح از ابن عباس كه او گفت از حضرت رسالت ( ص ) شنيدم كه فرمود اين آيه در شأن على بن ابى طالب نزول يافت و سبب آن بود كه امير المؤمنين ( ع ) از متاع دنيا چهار درم بيش نداشت يكى را در شب تصدق\r\n","description":"","footnote":"","page_name":" 135 ","page_number":135},
  {"content":"\r\nكرد و يكى ديگر را در روز و يكى را در سر و يكى را در علانيه چون اينعمل بر اين نهج و به اين كيفيت از آن سيد اوصياء و سرور اولياء ( ع ) صادر شد سرور انبياء ( ص ) بر اين مطلع شد فرمود كه اى على ترا چه بر اين داشت كه بر اين نهج تصدق كنى امير المؤمنين ( ع ) فرمود كه يا رسول اللَّه طريق تصدق را كه خشنودى خدا بر آن مترتب است بيرون از اينچهار صورت نيافتم از اين جهت ارتكاب اين طريقه نمودم به تمناى آنكه يكى از اينها شرف قبول يافته بموقع رضا رسد حضرت رسالت ( ص ) چون اين جواب بشنيد فرمود كه\r\nالا ان ذلك لك\r\nيعنى يا ابا الحسن آنچه ميجستى تو را ميسر شد و آنچه اميدوار بودى حضرت عزت به تو رسانيد پس حقتعالى در شأن على عاليقدر ميفرمايد آنان كه برين چهار وجه نفقه ميكنند * ( فَلَهُمْ أَجْرُهُمْ ) * پس مر ايشان را است مزد صدقات ايشان * ( عِنْدَ رَبِّهِمْ ) * نزد پروردگار ايشان كه آن بهشت باقى و نعيم جاودانيست و در اصح روايات آمده كه مزد ايشان آنست كه آنها را در مقام عندية فرود آورد كه فِي مَقْعَدِ صِدْقٍ عِنْدَ مَلِيكٍ مُقْتَدِرٍ و مؤيد اينست كه بروايت صحيحه ثابت شده كه آيهء فِي مَقْعَدِ صِدْقٍ الى آخرها نيز در شأن عاليشان امير المؤمنين ( ع ) نزول اجلال يافته * ( وَلا خَوْفٌ عَلَيْهِمْ ) * و نباشد خوفى و ترسى بر ايشان از فوت اجر و نقصان آن * ( وَلا هُمْ يَحْزَنُونَ ) * و نه ايشان اندوهگين شوند بسبب آن و چون آن حضرت با اولاد امجاد ( ص ) در دنيا خايف و خاشى بودند كه إِنَّا نَخافُ مِنْ رَبِّنا لا جرم در عقبى ايمن باشند كه فَوَقاهُمُ اللَّه شَرَّ ذلِكَ الْيَوْمِ و اينجا حزين بودند كه ان اللَّه يحب كل قلب حزين آنجا با امنيت باشند كه * ( وَلا خَوْفٌ عَلَيْهِمْ وَلا هُمْ يَحْزَنُونَ ) * ابو اسحاق از زيد بن ثوبان روايت كرده كه ( ما نزل فى احد من القرآن ما نزل فى على ) يعنى آنچه از قرآن در حق على ( ع ) نازل شد در حق هيچكس نيامد بمصدوق حديث\r\nسبق درهم مائة الف درهم\r\nچهار درهم آن حضرت سبقت داشت بر چهار هزار درهم چه بديهيست كه انفاق آن حضرت محض اخلاص بوده و معرا و مبرا از شوايب و اغراض دنيوى و اخروى كما\r\nاخبر ( ع ) عن هذا فى بعض ادعيته ما عبدتك خوفا لنارك و لا طمعا لجنتك بل وجدتك اهلا لعباده فعبدتك\r\nيعنى نپرستيدم تو را به جهت ترس از آتش تو و نه طمع در بهشت تو بلكه تو را اهليت پرستش يافتم پس پرستش تو كردم و چون حق سبحانه در آيات سابقه حث بندگان نمود بر انفاق و بيان اجر آن در اجل و عاجل اضعاف مضاعفة در عقب آن ذكر ربا ميفرمايد كه ظن جاهل در آن زيادتى اموال است و حال آنكه در حقيقت موجب محق مال است تا از آن اجتناب نموده زيادى مال خود را در انفاق دانند نه در ربا پس ميفرمايد * ( الَّذِينَ يَأْكُلُونَ\r\n","description":"","footnote":"","page_name":" 136 ","page_number":136},
  {"content":"\r\n* ( الرِّبا ) * آنان كه ميخورند مال ربا را يعنى بدون معاملة شرعيه مال را ميدهند و زياده از آنچه داده ميستانند پس مراد باكل اخذ است و ذكر آن بعنوان اكل جهت آنست كه اكل اعظم منافع مال است و ديگر آنكه ربا شايع است در مطعومات و نقدين به جهت مطعومات واقع مىشود و اصل ربا زيادتيست ماخوذ از ( ربا الشيء يربوا اذا زاد ) و كسته ربا بواو چون زكات و صلاة جهت تفخيم است و زيادتى الف بعد از آن جهت تشبيه آن بواو جمع حاصل كه كسانى كه اخذ ربا ميكنند * ( لا يَقُومُونَ ) * برنخيزند از قبرهاى خود در وقت نشور * ( إِلَّا كَما يَقُومُ ) * مگر چنانچه بر ميخيزد * ( الَّذِي يَتَخَبَّطُه الشَّيْطانُ ) * آنكه بيفكند او را ديو سركش * ( مِنَ الْمَسِّ ) * از جهت سودن مراد ديوانگى و صرعست و كما يقوم در محل نصب است بر مصدرية و تقدير اينست كه ( الا قياما مثل قيام المصروع ) يعنى نهوض و قيام ايشان مثل نهوض مصروع باشد و اصل تخبط خبطست كه آن ضربست بدون اتساق و بدون صدور آن از طبيعت مانند خبط عشوا و تحبط نيز به اين معنى است زعم عرب آن بود كه چون جنى مس آدمى كند عقل او را مختلط و دماغ او را مخبط ميسازد و او را مصروع با ديوانه ميگرداند پس حق سبحانه سخن را بر وجهى كه متعارف ايشانست اجرا مىكند و ملخص كلام آنست كه خورندگان و گيرندگان ربا در روز قيامت به شكل مجانين از قبور بر ميخيزند و اهل عرصات ايشان را به اين نشانه بشناسند و در انوار گفته كه من المس يا متعلقست به ( لا يقومون اى لا يقومون من المس الذى بهم بسبب اكل الربا ) و يا به يقوم و يا به يتخبطه يعنى نهوض ايشان مانند نهوض مصروعين باشد نه به جهت اختلاط عقل ايشان و لكن حق سبحانه اربا و انما نمايد در بطون ايشان آنچه خورده‌اند از ربا پس ايشان را ثقيل و گران گرداند و به جهت آن هر گاه برخيزند بيفتند * ( ذلِكَ ) * آن عذاب ايشان را * ( بِأَنَّهُمْ قالُوا ) * بسبب آنست كه ايشان گفتند كه * ( إِنَّمَا الْبَيْعُ ) * جز اين نيست كه بيع * ( مِثْلُ الرِّبا ) * مانند ربو است كفار يك درم به دو درم بيع ميكردند و ميگفتند اين ربا نيست و ميان ربوا و بيع فرق نميكردند * ( وَأَحَلَّ اللَّه الْبَيْعَ ) * و حال آنكه حلال گردانيده است حق تعالى بيع را * ( وَحَرَّمَ الرِّبا ) * و حرام ساخته ربا را اصل كلام ( انما الربوا مثل البيع ) است و ليكن معكوس شده به جهت مبالغه گوئيا ايشان ربوا را اصل ميگرفتند و بيع را به آن قياس ميكردند و فرق بينهما ظاهر است چه هر كه دو درم بعوض يك درهم داده تضييع درهم ديگر كرده و هر كه ميخرد سلعه را كه مساوى درهمست به دو درهم شايد كه او را حاجتى به آن باشد\r\n","description":"","footnote":"","page_name":" 137 ","page_number":137},
  {"content":"\r\nتا توقع رواج آن هست كه مجبر آن غين باشد * ( فَمَنْ جاءَه ) * پس هر كه بيايد يعنى برسد به او * ( مَوْعِظَةٌ مِنْ رَبِّه ) * پندى و زجرى از نزد پروردگار او مانند نهى از ربا * ( فَانْتَهى ) * پس باز ايستد از او * ( فَلَه ما سَلَفَ ) * پس مر او راست آنچه گذشته از اخذ ربوا قبل از تحريم و آن را از او نتوان گرفت از باقر ( ع ) مرويست كه\r\nمن ادرك الاسلام و تاب مما كان عمله بالجاهلية وضع اللَّه عنه ما سلف\r\nهر كه بشرف اسلام رسد و توبه كند از آنچه در زمان كفر ميكرد حقتعالى وضع كند از او آنچه صادر شده باشد از او در آن زمان و گويند مراد بما سلف گناهان گذشته است يعنى برو گرفتى و عقوبتى نباشد در آخرت به جهت اخذ ربا ما در موضع رفع است بظرفيت اگر من موصول باشد و بابتدائيه اگر من شرطيه باشد بر رأى سيبويه زيرا كه ظرف اعتماد بر ما قبل خود كرده * ( وَأَمْرُه ) * و كار او مفوض و واگذاشته شده است * ( إِلَى اللَّه ) * به خدا يعنى مهم امر او در زمان آينده وابسته بحفظ و عصمت حق است كه توفيق رفيق او سازد بوسيله آيات زاجره تا مرتكب آن كبيره نگردد يا كار او بخداست به اين معنى كه مجازات او دهد بر باز ايستادن اگر قبول موعظه كند بر صدق نيت و خلوس عقيده * ( وَمَنْ عادَ ) * و هر كه باز گردد باستحلال ربوا بعد از آنكه خدا حرام گردانيده * ( فَأُولئِكَ ) * پس آن گروه مستحلين و ناشنوندگان امر و نهى * ( أَصْحابُ النَّارِ ) * ملازمان دوزخند * ( هُمْ فِيها خالِدُونَ ) * ايشان در آن جاويد خواهند بود زيرا كه حلال دانستن ربا كفر است بعد از ورود نص بر نهى آن و كفر موجب خلود است در دوزخ در كنز آورده كه در زمان جاهليت اگر دين مؤجل كسى را حال ميشد و غريم او را ميگفت ( زد في الاجل حتى أزيدك فى المال ) اجل را زياده كن تا من مال ترا زياده كنم پس به اين وجه عمل ميكردند حتى كه يك درهم را بدراهم كثيره ميرسانيدند و ميگفتند يكسانست بر ما زيادتى در اول بيع بربح يا نزد حلول اجل به جهت تأخير آن حق سبحانه به اين آيه بر ايشان رد فرمود و در اين مقام چند فايده است يكى آنكه ربا بمعنى زياده است و در شرع زيادتيست بر راس المال از احد متساويين در جنس از مكيل و موزون و نزد بعضى زياده حرام است نه غير آن و نزد برخى ديگر با مزيد عليه و اين صحيح است خصوصا با عدم تميز و اين معامله موجب حصول ملك و انتقال آن از شخصى بشخصى نميشود چه مقرر است كه عقد فاسد اثرى برو مترتب نميشود دويم آنكه مراد بجنس اينجا حقيقت شرعيه است و اين متحقق مىشود به اينكه اسم خاص شامل افراد باشد و زياد گاه هست كه عينى است و اين ظاهر است و يا حكمى مانند بيع احد متجانين بمساوى در قدر بنسيه و مراد بمكيل و موزون\r\n","description":"","footnote":"","page_name":" 138 ","page_number":138},
  {"content":"\r\nهر چيزيست كه در عهد رسول ( ص ) كيلى و وزنى بوده باشد پس هر چه حال آن معلوم است كه در آن زمان برين نهج بوده بنا بر آن ميبايد نهاد و اگر مجهول الحال است راجع به عادت مىشود و اگر مختلف العاده باشد نزد بعضى هر بلدى حكم نفس خود دارد و نزد جمعى ديگر تغليب تحريم ميبايد كرد به جهت احتياط و اين اولى است سيم ربا ثابت مىشود در نسيه باجماع\r\nلقوله ( ص ) انما الربا فى النسيه\r\nو ابن عباس اقتصار بر اين وجه كرده به جهت حصر مذكور و غير او بر آنند كه در نقد نيز هست و اين حقست و جهت حصر مبالغه است و بدانكه اجماع متحقق شده بر وقوع ربا در شش چيز كه پيغمبر ( ص ) بر آن نص فرموده و آن ذهب است و فضه و حنطه و شعير و ملح و تمر و عامه اختلاف كرده‌اند در غير آن ابو حنيفه قائل است بجنسيت و تقدير و شافعى با وجود اينشرط طعم و تنميه مىكند و مالك گفته كه آن قوتست و ادخار و احمد را دو روايتست يكى مثل ابو حنيفه و ديگرى كيل و مأكوليت و وزن كافى نيست نزد او و اما راى اصحاب ما معلوم شد چهارم خلافست در آنكه مراد بقوله * ( ذلِكَ بِأَنَّهُمْ قالُوا إِنَّمَا الْبَيْعُ مِثْلُ الرِّبا ) * قياس كردن ايشانست ربا را بر بيع يا نه بعضى قايلند به اول زيرا كه ايشان گفته‌اند كه چون جايز است اشتراء شيء كه مساوى درهمى باشد به دو درهم پس جايز باشد بيع درهمى به دو درهم حق سبحانه رد قول ايشان فرموده بنص بر تحليل بيع و تحريم ربا به جهت ابطال قياس ايشان چه قياس مخالف نص است و باطلست باتفاق و بنا بر اين اگر چه سزاوار انما الربوا مثل البيع بود زيرا كه ربا محل خلافست اما به جهت مبالغه معكوس واقع شده چنان كه دانسته شد و بعضى ديگر قائلاند بثانى جهت آنكه جايز است كه قوله * ( أَحَلَّ اللَّه الْبَيْعَ وَحَرَّمَ الرِّبا ) * از تتمهء كلام ايشانست بر وجه رد اى ان اللَّه فرق بين المتساويين و ذلك غير جايز و سبب غلط ايشان جهل است بحكمت ربا و جواب از اين منع است از مساوات ربا ببيع چه تحريم در ربا معلل است بعلتى كه در بيع حاصل نيست و بدانكه در قوله * ( وَأَحَلَّ اللَّه الْبَيْعَ ) * دلالتست بر اباحهء ساير اقسام بيع از نقد و نسيه و سلف و انواع آن از بيع مراجحه و مواضعه و توليه و مساومت و انواع مبيعات از ثمار و حيوان و صرف و غير آن از آنچه بيان نبوى بر آن وارد گشته پنجم نزد بعضى در قوله ما سلف دلالت است بر آنكه واجب نيست اعادهء ربا با جهل بتحريم آن بلكه آن واجبست با علم بانتهاى از آنكه توبه است نه غير آن و درين نظر است به جهت آنكه جايز است كه مراد به آن سقوط اثم باشد نه سقوط حق غير چه آن ساقط نميشود مگر باداى آن ششم آنكه ربا از كباير است به جهت توعد بر آن بنار در آخرت و\r\nلقول الصادق ( ع ) درهم الربا اعظم عند اللَّه من سبعين زنية بذات محرم فى بيت اللَّه الحرام و قال ايضا انما شدد اللَّه فى تحريم الربا لئلا يمتنع الناس من اصطناع المعروف قرضا و رفدا و قال ع لعن\r\n","description":"","footnote":"","page_name":" 139 ","page_number":139},
  {"content":"\r\nرسول اللَّه ( ص ) فى الربا خمسة اكله و مؤكله و شاهديه و كاتبه\r\nو باقى احاديث و اخبار در تهديد و وعيد ربا بعد از اين مذكور خواهد شد هفتم آنكه حق سبحانه اكتفاء نكرد در نهى از ربا و تنفير مردمان از آن بوعيد نار بلكه با وجود اين اخبار نمود كه بركت در ربا نيست بلكه موجب ذهاب رأس المال است و بى بركتى آن كما قال * ( يَمْحَقُ اللَّه الرِّبا ) * كم و كاست ميگرداند حقتعالى مال ربا را و مىبرد بركت آن را يعنى هر چند بسيار و فراوان باشد عاقبت آن بنقصان و خسران ميكشد و ابن عباس فرموده هر كه از آن مال به صدقه دهد يا در راه حج و غزوه نفقه كند پذيرفته نشود و اين كلام نقصانست * ( وَيُرْبِي الصَّدَقاتِ ) * و افزون مىكند خدا صدقه ها را يعنى هر چند كم باشد مزد آن را در آخرت زياده بدهد و مع ذلك در دنيا در آن ارزانى فرمايد * ( وَاللَّه لا يُحِبُّ ) * و خدا دوست نميدارد * ( كُلَّ كَفَّارٍ ) * هر ناسپاسى را كه مستحل ربا باشد و مصر بر تحليل محرمات * ( أَثِيمٍ ) * بزه كار كه منهمك باشد بر ارتكاب ربا و ساير محارم در ذكر كفار كه صيغهء مبالغه است بدون كافر اشاره است به آنكه هر شخصى كه مستحل ربا است كافر است و هر گاه بسيار اكل ربا كند با استحلال پس ضم كفر كرده باشد بكفر و متوغل شده در كفر مرويست كه حضرت رسالت ( ص ) باصحاب خطاب كرد و فرمود كه\r\nان اللَّه يقبل الصدقات و لا يقبل منها الا الطيب و يربيها لصاحبها كما يربى احدكم مهره او فصيله حتى ان اللقمة لنصير مثل احد\r\nيعنى بدرستى كه حق سبحانه قبول صدقات مىكند و از آن قبول نميكند مگر پاك و پاكيزه كه بطيب نفس و محض اخلاص داده باشند و تربيت و پرورش آن ميدهد هم چنان كه يكى از شما اسب كره يا شتر بچه خود را پرورد تا آنكه هر لقمهء از آن صدقه را مثل كوه احد گرداند و در خبر است كه حقتعالى روز قيامت صدقه را بنزديكتر ازو آرد و در كفهء حسنات نهد كفه گرانبار شود بنده گويد بار خدايا اين طاعت گران چيست كه از من اين نوع طاعتى صادر نشده بود خطاب آيد كه اين آن نيم خرما است كه تو فلان روز از براى من صدقه دادى من آن را براى تو مىپروردم تا به اينمرتبه رسانيدم و در وقت احتياج تو بفرياد تو رسيد و از حضرت رسالة ( ص ) روايتست كه فرمود در شب معراج جمعى را ديدم كه شكمهاى ايشان متورم شده بود و بر آماهيده و هر شكمى مانند گنبد بزرگ و ايشان بر رهگذر آل فرعون افتاده بودند كه آل فرعون بر سر ايشان گذرند و آل فرعون را هر بامداد و شبانگاه بر دوزخ عرض كنند كما قال النَّارُ يُعْرَضُونَ عَلَيْها غُدُوًّا وَعَشِيًّا من ايشان را ديدم كه مانند شتران مست مهار گسسته ميآمدند و اين جماعت را لگدكوب ميكردند و هر چند اينجماعت ميخواستند كه از راه ايشان برخيزند نميتوانستند و هر گاه بر ميخواستند مىافتادند و آل فرعون ميگفتند اللهم\r\n","description":"","footnote":"","page_name":" 140 ","page_number":140},
  {"content":"\r\nلا تقم الساعة ابدا بار خدايا قيامت را برمينگيز من گفتم اى جبرئيل اين افتادگان چه كسانند گفت ايشان آنانند كه در دنيا ربا ميخوردند و حق سبحانه دربارهء ايشان فرمود كه لا يَقُومُونَ إِلَّا كَما يَقُومُ الَّذِي يَتَخَبَّطُه الشَّيْطانُ مِنَ الْمَسِّ گفتم آل فرعون چرا مىگويند ( اللهم لا تقم الساعة ابدا ) گفت براى آنكه حق سبحانه ايشان را وعيد فرموده كه وَيَوْمَ تَقُومُ السَّاعَةُ أَدْخِلُوا آلَ فِرْعَوْنَ أَشَدَّ الْعَذابِ و بعد از آن فرمود كه جماعتى را ديدم كه شكمهاى ايشان پر از مار بود و پوست شكم ايشان چنان ضعيف و تنگ بود كه آن ماران در اندرون آن ميتوانست ديد گفتم اينها كيستند جبرئيل گفت ايشان نيز ربا خورندگانند كه قياس آن ببيع كرده باشند و حلال دانسته ابو هريره از رسول ( ص ) روايت كرده كه ربا هفتاد بابست و اهون آن نزد خدا مانند نكاح كردن مادر باشد بعد از آن بشارت ميدهد كسانى را كه منتهى شوند از ربا و ساير محرمات بقوله * ( إِنَّ الَّذِينَ آمَنُوا ) * بدرستى كه آنان كه گرويده‌اند به خدا و رسول ( ص ) و بهر چه جبرئيل از نزد خدا آورده از امر و نهى * ( وَعَمِلُوا الصَّالِحاتِ ) * و در عمل آوردند اوامر را بموجب فرمان * ( وَأَقامُوا الصَّلاةَ ) * و به پا داشتند نماز را * ( وَآتَوُا الزَّكاةَ ) * و دادند زكات را * ( لَهُمْ أَجْرُهُمْ ) * مر ايشان راست مزد ايشان * ( عِنْدَ رَبِّهِمْ ) * نزد پروردگار ايشان در روز قيامت * ( وَلا خَوْفٌ عَلَيْهِمْ ) * و نيست ترسى بر ايشان از آنچه بايشان رسد * ( وَلا هُمْ يَحْزَنُونَ ) * و نه ايشان اندوهگين شوند بر فوت نعمت و مثوبة ايشان بدانكه عطف اقامه صلاة و ايتاء زكات بر اعمال صالحه كه اعم از معطوف است بجهة انافه و شرافت معطوف است بر ساير اعمال صالحه از صادق ( ع ) مرويست كه وليد بن مغيره در جاهليت بربا با مردمان معامله ميكرد و او را بر ثقيف بقاياى آن مانده بود فوت شده و خالد وليد بعد از اسلام مطالبه آن كرد آيه آمد كه * ( يا أَيُّهَا الَّذِينَ آمَنُوا ) * اى گروه گرويدگان * ( اتَّقُوا اللَّه ) * بترسيد از عذاب خدا * ( وَذَرُوا ) * و واگذاريد و دست برداريد * ( ما بَقِيَ مِنَ الرِّبا ) * آنچه باقى مانده از ربا * ( إِنْ كُنْتُمْ مُؤْمِنِينَ ) * اگر هستيد شما باور دارندگان مر حرمت ربا را چه دليل ايمان امتثال امر است از مقاتل نقل است كه بنى عمرو ثقفى و بنى مغيره مخزومى با يكديگر معامله داشتند حضرت رسول ( ص ) در روز فتح مكه بحرمت ربا فتوى داد و بنى عمرو به شرط آنكه رباى ايشان بر ديگران ثابت باشد و رباى ديگران از ايشان وضع گردد صلح كردند بمبلغى معين و بوقت طلب آن از مغيره كار بر ايشان تنگ گرفتند ايشان فرياد بر آوردند كه ما چه بدبخت كسانيم كه ربا را از همهء مردمان وضع كردند و ما هنوز بدان بلا گرفتاريم پس قصه خود را بعرض عتاب بن اسيد كه حاكم مكه بود رسانيدند وى صورت\r\n","description":"","footnote":"","page_name":" 141 ","page_number":141},
  {"content":"\r\nماجراى ايشان را بجناب نبوت ماب ( ص\r\n) نوشت اين آيه آمد كه دست از بقيهء ربا بداريد * ( فَإِنْ لَمْ تَفْعَلُوا ) * پس اگر نكنيد و بقيه ربا را ترك نكنيد * ( فَأْذَنُوا ) * پس اعلام يكديگر كنيد * ( بِحَرْبٍ مِنَ اللَّه وَرَسُولِه ) * بجنگ كردن از خدا و رسول ( ص ) او و حفص فاذنوا بحرب خوانده از اذن كه بمعنى علم است و تسميهء علم به آن به جهت آنست كه اذن بمعنى استماع است و آن از طرق علم است يعنى اگر ترك ربا نكنيد عالم شويد بحرب خدا و رسول او و حرب خدا همان حرب رسولست كه آن جهاد است با ايشان و ذكر آن جهت تهويل است و يا مراد از آن عداوت خدا و رسولست ( ص ) پس غرض اخبار باشد بعظم معصيت و يا مراد بحرب خدا آتش است و بحرب رسول شمشير او است و تنوين حرب براى تعظيمست و اين مقتضى آنست كه با مربى مقاتله ميبايد كرد تا آنكه رجوع كند بامر خدا * ( وَإِنْ تُبْتُمْ ) * و اگر توبه كنيد از گرفتن ربوا * ( فَلَكُمْ ) * پس مر شما راست * ( رُؤُسُ أَمْوالِكُمْ ) * سرمايه هاى شما * ( لا تَظْلِمُونَ ) * نه شما ظلم كنيد بر مديون و زياده از رأس المال طلبيد * ( وَلا تُظْلَمُونَ ) * و نه ستم كرده شويد يعنى بر شما ستم نكنند و از سرمايهء شما چيزى نكاهند و گويند كه در جاهليت عباس و خالد شريك يكديگر بودند و به ربا سلف مىخريدند پس زمان اسلام در رسيد و ايشان را اموال عظيم از آن ممر حاصل شده بود اين آيه نازل شد و پيغمبر ( ص ) فرمود\r\nالا ان كل ربوا فى الجاهلية موضوع و اول ربا اضعه ربا العباس بن عبد المطلب و كل دم فى الجاهلية موضوع و اول دم أضعه دم ربيعة بن الحارث بن عبد المطلب\r\nيعنى بدانيد كه هر ربا كه در جاهلية بود وضع كرده شد و اول ربايى كه من وضع آن كردم رباى عباس بن عبد المطلب بود و هر وقتى كه در جاهليت بود وضع كرده شد و اول دمى كه من وضع آن كردم دم ربيعة بن حارث بن عبد المطلب بود و در تفسير ابو الفتوح جرجانى مذكور است كه عكرمه روايت كند كه آيه در حق عباس بن عبد المطلب و عثمان بن عفان نازل شد و اين چنان بود كه ايشان خرماى بسيار بسلف خريده بودند چون اجل انحال شد مطالبه آن كردند ايشان گفتند اگر حق شما را بدهيم ما را هيچ چيز نباشد و بى برگ شويم آنچه شما راست نيمهء آن بستانيد و نيمهء ديگر را مضاعف كنيد تا سال ديگر بدهيم ايشان بر اينقرار دادند اين آيه نازل شد و رسول ( ص ) نهى آن فرمود ايشان انقياد كرده سرمايه را گرفتند و از سر فائده آن گذشتند و صاحب كنز بعد از ايراد سبب نزول آورده كه در اينجا چند فايده است يكى آنكه در قول ان كنتم مؤمنين مبالغه است در تشديد امر ربا اى ( ان كنتم مؤمنين بما انزل اللَّه على محمد فالتزموا احكام الايمان الذى من جملتها تحريم الربوا ) و از اين لازم نميآيد كه كافر مكلف نباشد بتحريم ربا زيرا كه در اول حال احكام ايمان از كافر مطالبه كرده نمىشود در حال كفر او\r\n","description":"","footnote":"","page_name":" 142 ","page_number":142},
  {"content":"\r\nبلكه از او مطالبهء ايمان ميبايد كرد دويم آنكه عدم ذكر بحرب اللَّه در مقام * ( بِحَرْبٍ مِنَ اللَّه ) * به جهت آنست كه مراد نوعى از حرب عظيم است چه تنوين براى نوعية است و درين كلام نيز مبالغه است زايد بر ما تقدم سيم در قوله تعالى فَإِنْ تُبْتُمْ الى آخره زمخشرى و قاضى در كشاف و انوار آورده‌اند كه اگر شخصى مصر باشد بر تحليل و تائب نشود مرتد است و مال او فيء است و اين قول ضعيف است زيرا كه ما منع ارتداد او ميكنيم در حين عدم توبهء او جهت آنكه جايز است كه او فاعل آن باشد به اعتقاد تحريم و بدانكه حق آنست كه واجب است رد مال ربا به مالك آن اما با علم بتحريم آن به جهت اجماع خواه توبه كرده باشد و يا نه و اگر صاحب آن معلوم نباشد و مال ربا معين و معلوم باشد تصدق بايد كرد و اگر مالك معلوم باشد و مال ربا مجهول با او مصالحه بايد كرد و اگر مزج آن كرده باشد بحلال و مالك و قدر آن مجهول باشد خمس آن بايد داد و باقى حلال خواهد بود و اگر جاهل باشد بتحريم آن اصح رد آنست به صاحب گاهى كه او را شناسد و اگر نه تصدق كند و اينكه بعضى گفته‌اند كه در صورت جهل بتحريم حلال است بدليل قوله فله ما سلف قوليست مرجوع چنان كه گذشت و شبههء نيست در آنكه آيهء فَمَنْ جاءَه مَوْعِظَةٌ مِنْ رَبِّه فَانْتَهى فَلَه ما سَلَفَ و قوله يا أَيُّهَا الَّذِينَ آمَنُوا اتَّقُوا اللَّه وَذَرُوا ما بَقِيَ مِنَ الرِّبا صريحاند در آنكه واجب نيست رد رباى سابق بر نزول تحريم و ما قرار داديم كه رد آن واجب است با علم و جهل پس وجه بين الكلامين به اين وجه خواهد بود كه واجب نيست بر كافر رد ربايى كه در حين كفر اخذ آن كرده باشد مگر كه عين موجود باشد پس هر گاه اسلام آورد حرام خواهد بود بر او اخذ آنچه باقى مانده نزد معاملان او اما واجبست بر مسلم رد ربا مطلقا خواه علم بتحريم آن داشته باشد يا نه بر قول اصح زيرا كه موعظه به او آمده و عدم علم او عذر نميشود به جهت تمكن او بر علم\r\nمروى است كه بعد از نزول اين آيه بنى عمرو گفتند ما را طاقت حرب خدا و رسول نيست و از سود گذشته بسرمايه راضى شدند و بنو مغيره از غايت تنگدستى تا بوقت ادراك ثمار مهلت خواستند و بنو عمرو در تحصيل آن تعجيل نموده از امهال و تاجيل ابا مينمودند و ساير اهل اسلام نيز كه قبل از تحريم ربا معامله ربا كرده بودند نيز از سر فايده گذشته بسرمايه قانع شدند كسانى كه موسر بودند رد سرمايه كردند و بعضى كه معسر بودند مهلت طلبيدند و صاحبان رأس المال در مضايفه افزودند حقتعالى آيه فرستاد * ( وَإِنْ كانَ ) * و اگر واقع شود * ( ذُو عُسْرَةٍ ) * خداوند دشوارى و افلاس يعنى اگر غريم تنگدست و مفلس افتد * ( فَنَظِرَةٌ ) * پس حكم آن مهلت دادنست * ( إِلى مَيْسَرَةٍ ) * تا وقت توانگرى و آسانى و اگر معلوم باشد كه چيزى دارد و در دادن امتناع مىكند او را حبس كنند و بدان كه كان اينجا تامه است بمعنى ( ان\r\n","description":"","footnote":"","page_name":" 143 ","page_number":143},
  {"content":"\r\nوقع غريم ذو عسرة ) و قوله فنظرة خبر مبتداء محذوفست اى فليكن نظرة و نظره بمعنى انظار است و ميسرة بمعنى يسار و قوله * ( وَأَنْ تَصَدَّقُوا ) * ان مصدريه است يعنى صدقه دادن شما به قرض دار مفلس به اين وجه كه ابراء كنيد آن را * ( خَيْرٌ لَكُمْ ) * بهتر است مر شما را يعنى ثواب آن بيشتر از انظار است و يا ابراء بهتر است از آنچه اخذ آن خواهيد كرد به جهت مضاعفه ثواب و دوام آن و گويند مراد بتصدق انظار است\r\nلقوله ( ص ) لا يحل دين رجل مسلم فيؤخره الا كان له بكل يوم صدقة\r\nيعنى اگر مرد مسلمان تاخير اجل دين كند بعد از حلول آن وى را هر روزى از ايام تأخير آن ثواب صدقه باشد معنى آنست كه مهلت دادن شما معسر را بهتر است مر شما را چه هر روز ثواب تصدق برنامهء اعمال شما ثبت خواهد شد * ( إِنْ كُنْتُمْ تَعْلَمُونَ ) * اگر هستيد شما كه بدانيد حقيقت صدقه را هر آينه خيريت آن را ميدانيد چه علم تصديقى مسبوقست بعلم تصورى و موقوفست بر آن نه مراد آنكه ( ان كنتم تعلمون انه خير لكم ) هم چنان كه قول زمخشريست و گويند معنى آنست كه اگر ميدانيد آن چيزى را كه تصدق است از ذكر جميل و ثواب جزيل يا عالميد به آنكه هر چه خدا ميفرمايد متضمن ثواب دو جهانى و متكفل نجاح جاودانيست ابو سعيد خدرى روايت كند كه مردى را در مدينه قرض بود وى را نزد رسول ( ص ) آوردند او دعوى اعسار كرد رسول ( ص ) غريمان او را گفت\r\nخذوا ما وجدتم و ليس لكم الا ذاك\r\nآنچه مييابيد از مال او اخذ كنيد و جز از اين شما را چيزى نرسد از عبد اللَّه عباس مرويست كه رسول ( ص ) فرمود كه هر كه حق مدين خود را بدر سراى او برد همهء حيوانات زمين برو صلوات فرستند و دعا كنند و همهء ماهيان دريا از براى او دعا و استغفار كنند و بهر گامى كه بر دارد حق سبحانه براى او در بهشت درختى بنشاند و گناهش را بيامرزد و اگر چيزى داشته باشد و مطل و مدافعه كند از جمله ظلمه باشد بدليل مطل الغنى ظلم و هر گاه مدين بداند كه غريم او چيزى ندارد و معسر است و به جهت اين او را مهلت دهد و از او مطالبه نكند مستغرق رحمت الهى گردد و از حضرت رسالت ( ص ) روايتست كه\r\nمن انظر معسرا او وضع له اظله اللَّه تحت ظل عرشه يوم لا ظل الا ظله\r\nهر كه مهلت دهد وام دار تنگدست را و يا از مال چيزى از او وضع كند يعنى ابراى او نمايد حق سبحانه او را در زير سايهء عرش خود جا دهد روزى كه هيچ سايه نباشد مگر سايه عرش آورده‌اند كه جابر بن عبد اللَّه انصارى بدر سراى وام دارى رفت تا چيزى از قرض او كم كند آن مرد روى ازان پنهان كرد و بيرون نيامد جابر خواست و در جاى ديگر نشست تا مرد گمان برد كه رفته است آن گاه بيرون آمد جابر وى را گفت چرا روى از من پنهان ميكنى گفت براى آنكه شرم دارم و چيزى ندارم جابر دست در آستين كرد و قبالهء وى را بيرون آورد\r\n","description":"","footnote":"","page_name":" 144 ","page_number":144},
  {"content":"\r\nو نزد وى نهاد و گفت آنچه در ذمهء تو داشتم ابرا گردم و گذشتم ابو قتاده روايت كرده كه جنازهء آوردند و نزد رسول خدا ( ص ) نهادند تا برو نماز كند آن حضرت صحابه را گفت شما برو نماز كنيد كه من بر وى نماز نميكنم گفتند يا رسول اللَّه سبب اين حال چيست فرمود براى آنكه در ذمهء او دينست و او با وجود قدرت ادا نكرد ابو قتاده گفت يا رسول اللَّه من ضامن شدم كه تمام دين او را ادا كنم پس از اين حال رسول ( ص ) بر او نماز گذارد و وام او هفده درهم يا هيجده درهم بود ابو موسى اشعرى از پيغمبر خدا ( ص ) روايت كرده كه پس از كباير هيچ گناهى نيست نزد خدا عظيمتر از آنكه يكى را در ذمهء كسى وامى بوده باشد كه در دادن آن تهاون و مطل كرده باشد تا مرده باشد و هيچ از مال نگذاشته باشد تا دين او از آن گذارده شود و در خبر است كه روز قيامت دو بنده را بحسابگاه آورند كه يكى را بر ديگرى وامى بود و وى آن را مطالبه كند او گويد بار خدايا من هيچ ندارم حق سبحانه فرمايد كه ملازم او باش تا از او بستانى وى ساعتى در گرماى قيامت ملازم وى باشد و گرماى قيامت در ايشان اثر كند و آخر حجابى از بهشت بر دارند چون نسيم و راحهء بهشت به صاحب دين رسد گويد بار خدايا از سر او گذشتم حق سبحانه فرمايد چون او را گذاشتى و حق خود را بخشيدى من اولىام از تو كه بر بندهء خود رحم كنم زيرا كه ارحم الراحمينم پس فرمايد كه دست او را بگير و هر دو ببهشت رويد و در آيه دليل است بر آنكه هر شخصى كه دانسته باشد كه غريم او معسر است بر او حرام است حبس او و ملازمه و مطالبهء او آنچه بر اوست و واجبست بر او انتظار تا زمان يسار و در حد اعسار خلافست از ابى عبد اللَّه ( ع ) مرويست كه حد اعسار آنست كه قادر نباشد بر آنچه فاضل از قوت او و قوت عيال او باشد و ابو على جبائى گفته كه آن تعذر است به جهت اعدام و يا به جهت اعدام و يا به جهت كسادى متاع و در كنز آورده كه نزد فقهاء اماميه معسر كسيست كه عاجز باشد از آنچه بر اوست از دين و قوت روز او و دست ثوب او و دار سكناى او و خادم معتاد او برو حساب نكنند چه واجب نيست صرف اين امور در دين و هر گاه عجز متحقق شود در ما عداى اين امور انظار واجبست و مطالبه و حبس حرام و با قدرت حلالست مطالبهء آن و جايز است حبس و در اينجا چند فايده است يكى آنكه ابراء صدقه است پس مستلزم قصد قربة باشد دويم آن را رجوع نيست هم چنان كه صدقه سيم عدم اشتراط قبول در آن پس قبول مديون و حضور مشافههء او شرط نباشد چهارم آنكه بعضى از اين فهم كرده‌اند كه مندوب افضل از واجب است زيرا كه انظار واجبست و ابراء ندب پس به جهت خيرية اين افضل باشد اين غلط است زيرا كه ابراء جامع نظره و صدقه است پس خيرية باعتبار هر دو است و بعد از ذكر اوامر و نواهى تحذير مردمان مىكند بر عدم امتثال بحدود حلال و حرام لقوله * ( وَاتَّقُوا يَوْماً ) * و بترسيد از عذاب روزى كه * ( تُرْجَعُونَ ) * باز گردانيده شويد همهء شما * ( فِيه ) * در آن روز يعنى قيامة * ( إِلَى\r\n","description":"","footnote":"","page_name":" 145 ","page_number":145},
  {"content":"\r\n* ( اللَّه ) * به حساب خداى يا بجزايى كه مقرر كرده از ثواب و عقاب و گويند مراد روز موتست كه بنده متاهب است براى باز گشتن\r\nبسوى حساب و جزاى خدا * ( ثُمَّ تُوَفَّى ) * پس تمام داده شود * ( كُلُّ نَفْسٍ ) * هر نفسى را * ( ما كَسَبَتْ ) * جزاى آنچه عمل كرده باشد از نيك و بد * ( وَهُمْ لا يُظْلَمُونَ ) * و ايشان ستم كرده نشوند به نقص ثواب و تضعيف عقاب از عبد اللَّه عباس مرويست كه اين آيه چون فرود آمد جبرئيل ( ع ) گفت حقتعالى مىفرمايد كه\r\nمعها فى راس الماتين و الثمانين من البقرة\r\nاين آيه را در سر دويست و هشتاد آيه از سوره بقره و نيز از عبد اللَّه عباس منقول است كه اين آيه آخرين آيه است كه از قرآن نازل شده و بروايت ابن عمر آخرين آيهء قرآن آيهء رباست و پيغمبر ( ص ) بعد از اين آيه بيست و يك روز بزيست و بروايتى هشتاد و يك روز و بقولى هفت روز و گويند سه ساعت و در مجمع آورده كه مفسران بر آنند كه چون آيهء إِنَّكَ مَيِّتٌ وَإِنَّهُمْ مَيِّتُونَ نازل شد رسول ( ص ) فرمود\r\nليت شعرى متى يكون ذلك\r\nكاشكى دانستمى كه موت من كى خواهد بود حق سبحانه اين آيه فرستاد كه إِذا جاءَ نَصْرُ اللَّه وَالْفَتْحُ و چون اين آيه آمد رسول ( ص ) در نماز ميان تكبير و قراءة سكوت ميفرمود و ميگفت\r\nسبحان اللَّه العظيم و بحمده استغفر اللَّه و اتوب اليه\r\nوى را گفتند يا رسول اللَّه قبل از اين به اين وجه تكبير نمىگفتى و به اين طريق نماز نميگذاردى فرمود\r\nاما ان نفسى نعت الى\r\nنفس من خبر مرگ به من ميرسانيد پس به هاىهاى بگريست گفتند يا رسول اللَّه از موت مىگريى و حال آنكه خداى ذنوب متقدم و متاخر ترا آمرزيده\r\nقال فاين المطلع و اين ضيق القبر و ظلمة اللحد و اين القيمة و الاهوال\r\nو شبهه نيست كه اينكلام را به جهت تنبيه و تذكير امت ميفرموده پس بعد از اين آيه مدت يك سال ديگر بزيست و آن گاه آيهء لَقَدْ جاءَكُمْ رَسُولٌ مِنْ أَنْفُسِكُمْ تا آخر نزول يافت و آن حضرت پس از اين شش ماه بماند و بعد از آن به حج الوداع رفت در راه آيهء يَسْتَفْتُونَكَ فِي النِّساءِ الخ فرود آمد و در حين وقوف وى به عرفات الْيَوْمَ أَكْمَلْتُ لَكُمْ دِينَكُمْ نازل شد و بعد از آن هشتاد و يك روز زيست و در غدير خم آيهء يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ نازل شد چون اين آيه فرود آمد امير المؤمنين ( ع ) را قايم مقام خود گردانيد چنان كه تفصيل آن در مقام خود مذكور خواهد شد و بعد از هشتاد و يك روز آيهء ربا فرود آمد و در عقب آن آيه * ( وَاتَّقُوا يَوْماً تُرْجَعُونَ فِيه إِلَى اللَّه ) * نازل گشت و اين آخرين آيتى بود از قرآن كه فرود آمد و رسول بعد از آن بيست و يك روز ديگر بماند و بروايت ابن جريح نه شبانه روز و نزد سعيد بن جبير و مقاتل هفت روز و در روز دو شنبه كه دوم ربيع الاول بود وقت زوال شمس بدار البقاء انتقال فرمود و بروايت اصحاب ما دويم شهر\r\n","description":"","footnote":"","page_name":" 146 ","page_number":146},
  {"content":"\r\nصفر در سال سيزدهم از هجرت و چون حق سبحانه بانظار معسر و تاجيل او امر فرمود در عقب آن بيان احكام حقوق موجله و عقود مداينه مىفرمايد كه * ( يا أَيُّهَا الَّذِينَ آمَنُوا ) * اى جماعت گرويدگان * ( إِذا تَدايَنْتُمْ ) * چون معامله كنيد * ( بِدَيْنٍ ) * بوامى يعنى عقدى از شما صادر شود كه احد عوضين در آن دين باشد * ( إِلى أَجَلٍ مُسَمًّى ) * تا وقتى كه نام برده شده و معلوم بتوقيت سنين و شهوره و ايام * ( فَاكْتُبُوه ) * پس بنويسيد آن را در صحيفه مشتمله بر وصف معامله و اسم معاملين و مبلغ حق و مقدار اجل تا بوقت حاجت رجوع بدان كنيد بدانكه تداين تفاعل است بدين با سلف يا نسيه يا اجازه حاصل كه هر معامله كه احد عوضين در آن مؤجل باشد آن را تداين ميگويند و زمخشرى گفته كه ( معناه اذا داين بعضكم بعضا يقال دانيت الرجل اذا عاملته بدين ) و درين نظر است به جهت آنكه فرقست ميان تفاعل و مفاعله چه اول لازم است و ثانى متعدى تقول ( تضارب زيد و عمرو ضارب زيد عمروا ) پس تفسير احدهما به ديگرى جايز نباشد و فائده ذكر بدين با آنكه از تداينتم مفهوم مىشود آنست كه تا توهم نشود كه تداينتم ماخود از تداين است كه بمعنى مجازات باشد مانند كما تدين تدان پس به جهت رفع اين توهم و يا زوال اشتراك مذكور شده و مىتواند بود كه ذكر آن به جهت تاكيد باشد مانند ( طاير يطير بجناحيه ) و ديگر تا تنوع آن بمؤجل و حال معلوم شود و نيز مشعر باشد به اين كه دين باعث گشته است بر كتبة نه غير او و ديگر تا مرجع ضمير فاكتبوه باشد و وجه اول احسن است چه وجوه ديگر خالى از نظرى و تكلفى نيستند زيرا كه كافيست تنوع آن و كتبهء آن و ارجاع ضمير به آن بمفهوم شدن آن در ضمن تداينتم و على بن ابراهيم بن هاشم در تفسير خود آورده كه در سورهء البقره پانصد حكم مذكور است و از آن جمله در اين آيه بيست و يك حكم است يكى اباحه استدانه زيرا كه انسان گاه هست كه مضطر به آن مىشود به جهت معاش پس سايغ باشد و غير محرم و نيز حضرت رسالت ( ص ) و امير المؤمنين و ساير معصومين ( صلى اللَّه عليهم اجمعين ) استدانه فرموده‌اند و فعل ايشان حجت است در اباحه الا آنست كه اگر استدانه بدون ضرورت باشد مكروهست\r\nلقوله ( ص ) اياكم و الدين فانه مذلة بالنهار مهمة بالليل\r\nيعنى بپرهيزيد از دين كه آن موجب خواريست در روز و باعث غم و هم در شب و گاه هست كه حرام مىشود چون مستدين را چيزى نباشد كه قضاى دين خود از آن كند و يا آنكه قصد آن عدم رد آن باشد و صاحب كنز فرموده كه اقوى آنست كه اگر دين مطلع بر حال خود نباشد استدانة او حرام است و اگر نه كراهت شديده است و در اين صورت وى را قبول صدقه اوليست از استدانت و اگر وى را ولى باشد كه متولى قضاى دين او شده كراهت آن مرتفع خواهد بود\r\n","description":"","footnote":"","page_name":" 147 ","page_number":147},
  {"content":"\r\nو ابن ادريس حكم ببقاى كراهت شديده كرده با وجود ولى به جهت عدم وجوب قضا بر او و اين ممنوعست زيرا كه عدم وجوب رفع جواز آن نميكند دوم اباحهء تاجيل لقوله الى اجل زيرا كه دين حقى است ثابت در ذمه و اين اعم از مؤجل و معجل است و نزد ابن عباس آيه نازل شده در سلم خاصة و آن بيع مضمون است تا اجل معلوم چه او سبحانه چون ربا را حرام گردانيد بعوض آن سلم را حلال ساخت و بعد از آن فرمود كه ( اشهد ان اللَّه اباح السلم المضمون الى اجل معلوم و انزل فيه اطول آية فى كتابه و تلا هذه الايه ) يعنى گواهى مىدهم كه حقتعالى سلم مضمون باجل معلوم را مباح گردانيد و در روايتى انزال فرمود كه درازترين آيتى است در كتاب او و اين آيه تلاوة نمود و اكثر بر آنند كه بر سبيل عموم است سيم وجوب ضبط اجل لقوله مسمى و آن هر مدتيست كه محتمل زياده و نقصان نباشد مانند روز و ماه و سال نه مانند ادراك ثمر يا قدوم حاج و غير آن از اجال غير مضبوطه چهارم امر بكتابت دين تا مال مردم تلف نشود بعوارض نسيان و موت جحود و امر اينجا نزد مالك براى وجوبست و اصح آنست كه از براى ندب است يا ارشاد بمصلحت و جمهور نيز بر اينند و اينكه نقلكرده‌اند كه پيغمبر ( ص ) فرمود كه سه كس را حقتعالى دعا اجابت نكند مردى كه دينى به كسى دهد و گواه بر آن نگيرد و ننويسد و شخصى كه مال بسفيهى دهد و بقول خدا كار نكند كه وَلا تُؤْتُوا السُّفَهاءَ أَمْوالَكُمُ و مردى كه زن بد داشته باشد و طلاقش نگويد از احاديث ابو هريره است و موثوق عليه نيست پنجم واجبست كه كاتب دين امين و عادل باشد لقوله * ( وَلْيَكْتُبْ ) * و بايد كه بنويسد وثيقهء دين را * ( بَيْنَكُمْ ) * در ميان شما * ( كاتِبٌ بِالْعَدْلِ ) * نويسندهء بداد و راستى اين صفت كاتب است يعنى نويسندهء كه موصوف باشد به عدالت تا زياده و كم نكند و يا نگويد خلاف آنچه متعاملان به آن راضى بوده باشد و مكتوب او موثوق به باشد شرعا و از اينجا معلوم مىشود اشتراط فقاهت و علم كاتب بدقايق اين معامله تا مقصود از كتابت حاصل شود ششم عدم امتناع كاتب از كتاب دين بطريق شرعى زيرا كه فرموده كه * ( وَلا يَأْبَ ) * و بايد كه سرباز نزند * ( كاتِبٌ ) * هيچ نويسنده * ( أَنْ يَكْتُبَ ) * آنكه بنويسد وثيقهء معامله را * ( كَما عَلَّمَه اللَّه فَلْيَكْتُبْ ) * هم چنان كه بياموزانيد او را خداى يعنى بدان نوع كه امر شرع واقع شده و تنكير كاتب بعد از نفى افادهء عموم مىكند و گويند كه نهى به جهت تحريمست پس كتابت واجب باشد و لكن نزد شعبى و جماعتى فرض الكفايه است و بقول بعضى فرض عين با عدم كاتب ديگر يا با ضرر صاحب دين به ترك كتابت و قولى آنست كه فرض عين بوده و منسوخ شده بقوله تعالى * ( وَلا يُضَارَّ كاتِبٌ وَلا ) * اجود آنست كه مستحبّ است بر كسانى كه عارف باشند بكتابت زيرا كه اين از باب وَتَعاوَنُوا عَلَى الْبِرِّ\r\n","description":"","footnote":"","page_name":" 148 ","page_number":148},
  {"content":"\r\nاست و واجبست على الكفاية تا نوع نظام اهل عالم تمام شود و اينجا دو نوعست يكى آنكه اجرة كاتب را از بيت المال بايد داد كه آن از مصالح است و اگر نه جايز است او را اخذ اجرت از امر كتابة به جهت اصالة عدم وجوب بذل منفعة مجانا دويم مداد و و رق مكتوب فيه نيز از بيت المال بردارند زيرا كه اين نيز از مصالح است و اگر بيت المال يافت نشود پس اگر كاتب اخذ اجرت كرده باشد مداد بر او واجبست و قرطاس بر صاحب دينست زيرا كه اين از مصلحت اوست و بر مديون واجب نيست قطعا هفتم آن كه نزد بعضى\r\nكما علمه اللَّه متعلق است بياب پس فليكتب امر باشد بعد از نهى براى تاكيد كقولك ( لعبدك لا تقعد هنا قم ) و احتمال دارد كه متعلق بامر باشد و ح كلام محتمل دو معنيست يكى آنكه ( كما علمه اللَّه تفضلا منه فليتشبه باخلاق اللَّه و ليتفضل بكتابت الدين كما تفضل اللَّه عليه كقوله و احسن كما احسن اللَّه اليك ) دويم آنكه حقتعالى بكاتب امر فرموده كه كتابة دين كند هم چنان كه او را تعليم فقه داده در اينمعامله يعنى او متضمن مخالفت مشروع نباشد كه آن ضرر و بخش متعاملين است پس بنا بر اول امر براى ندبية است و بر ثانى براى وجوب و بنا بر احتمال اول نهى سابق مقيد است و پر احتمال ثانى مطلق هشتم امر است باملاى مستدين بر كاتب آن دينى را كه بر ذمه اوست و هو قوله * ( وَلْيُمْلِلِ ) * و بايد كه املا كند بر كاتب * ( الَّذِي عَلَيْه الْحَقُّ ) * آن كس كه بروست دين و به زبان خود اقرار كند بر نفس خود زيرا كه اوست كه مقر است و مشهود عليه و املال و املا بيك معنيست كه آن به نوشتن فرمودنست * ( وَلْيَتَّقِ اللَّه ) * و بايد كه بترسد املا كننده از خدا * ( رَبَّه ) * كه پروردگار اوست * ( وَلا يَبْخَسْ ) * و كم نكند در وقت اقرار * ( مِنْه ) * از آن حق كه بروست * ( شَيْئاً ) * چيزى را يعنى آنچه حق است املا كند بدون نقصان و امر باملا و نهى از بخس جهت آنست كه ميتواند بود كه صاحب حق امى و مفعل باشد كه هيچ خبرتى نباشد او را بامور پس اگر مديون در املا ورع را كار نفرمايد اصرار مدين لازم آيد و اين حرام است نهم امر است ولى سفيه و صبى و غير مستطيع را باملا لقوله * ( فَإِنْ كانَ الَّذِي ) * پس اگر باشد آن كسى كه * ( عَلَيْه الْحَقُّ ) * بر اوست حق يعنى در ذمه اوست * ( سَفِيهاً ) * بالغ ناقص عقل و غير رشيد كه صرف اموال كند در غير اغراض صحيحه و منخدع شود در معامله * ( أَوْ ضَعِيفاً ) * يا عاجزى ناتوان يعنى كودك يا پيرى كه به حد خرافت رسيده باشد * ( أَوْ لا يَسْتَطِيعُ ) * يا توانايى نداشته باشد و نتواند * ( أَنْ يُمِلَّ ) * هر آنكه املا كند او يعنى مديون به جهت آنكه اخر سن باشد يا به جهت شدت مرض\r\n","description":"","footnote":"","page_name":" 149 ","page_number":149},
  {"content":"\r\nلكنت در زبانش پديد آيد يا آنكه بدان لغت كه متعارف قوم است دانا نبود * ( فَلْيُمْلِلْ ) * پس بايد كه املاى آن حق كنند * ( وَلِيُّه ) * ولى هر يك از اينها كه گذشت * ( بِالْعَدْلِ ) * براستى و انصاف يعنى ولى امر او زياده و كم املا نكند مراد بولى قيمست مر طفل و سفيه را و وكيل و مترجم مر غير مستطيع را و گويند ضمير وليه راجع است به حق يعنى ولى حق كه صاحب دين است بعدل املا كند چه او اعلم است بدين خود و اول اوليست به جهت عود ضمير باقرب و ديگر آنكه اول انسب است بمقام و درين باب چند فرعست كه متضمن احكامىاند كه از آيه مستخرج ميشوند اول شرعيت ولايت بر سفها و اصاغر و مجانين در اين داخلند بطريق اولى دوم عدم صحت استقلال ايشان بعقود معامله زيرا كه املاء ايشان بعقود معامله صحيح نيست پس عدم صحت استقلال ايشان به عقد بطريق اولى باشد سوم جواز استدانت ولى براى كسى كه برو ولايت باشد با حاجت آن كس باستدانت چهارم صلاحيت دمه صبى و مجنون به جهت تعلق دين به آن لكن لا مطلقا بل با مباشرة ولى سبب دين را پس رد ارش جنايه نكند گاهى كه او را مالى نباشد پنجم واجبست بر ولى مراعات مصلحت مولى عليه و عدم بخس او لقوله تعالى بالعدل يعنى عدل در املا پس در معامله بطريق اولى باشد ششم ولى صبى و مجنون يا پدر است يا جد پدرى و با فقد ايشان وصى است از جانب پدر يا جد پدرى و با عدم او حاكم است و اما سفيه اگر سفه او مستمر باشد در عقب كودكى ولى او پدر است و جد هم چنان كه گذشت و اگر بعد از بلوغ طارى شده باشد ولى او حاكم است هفتم جايز است ترجمه از جانب اخرس و ابكم و اعجمى به جهت اشتراك ايشان در عدم استقلال به املاى حق هشتم وجوب عدالت مترجم به جهت اشتراط و املاء او بعدل كه مستلزم عدالت او است نهم صحت شهادت بر اخرس و اعجمى با ترجمه از ايشان و لا بد است شهادت اصل نه شهادت فرع به جهت تعقب املا باستشهاد دهم مراد\r\nبولى در آيه قدر مشترك است ميان هر كه قائم مقام غير خود باشد در حقى كه بر آن غير باشد پس شامل وكيل نيز باشد فحينئذ جايز باشد شهادت بر وكيل استدانت براى موكل خود پس جايز باشد شاهد را كه گواهى دهد بر موكل يا ثبوت وكالت در حالت شهادت و استخراج فروع ديگر غير از امور فروع مذكوره ممكنست و سر قول حضرت رسالت ( ص ) كه\r\nاوتيت جوامع الكلم\r\nاينجا ظاهر مىشود دهم از احكام اينست كه * ( وَاسْتَشْهِدُوا ) * و گواه گيريد بر معاملهء خود * ( شَهِيدَيْنِ ) * در كواه س از براى طلب است يعنى طلب دو گواه كنيد و فرق ميان شاهد و شهيد آنست كه شاهد بمعنى حدوث است و شهيد بمعنى ثبوت پس اگر متحمل شهادت شود شاهد است باعتبار حدوث تحمل او و چون تحمل شهادة او ثابت شود دو زمان يا بيشتر شهيد است و بسيار هست كه اطلاق شاهد بر شهيد ميكنند بعد از\r\n","description":"","footnote":"","page_name":" 150 ","page_number":150},
  {"content":"\r\nتجمل او بر سبيل مجاز از قبيل تسميهء شيء ( بما كان عليه ) هم چنان كه اطلاق شهيد ميكنند قبل از تحمل شهادت بر طريق مجاز و در آيه از اين قبيل است چه طلب در صورتيست كه قبل از حصول مطلوب باشد و اين آيه حكم به اشتراط اثنينيه است بشهادة بدين پس دلالة مىكند بر عدم قبول واحد بانضمام يمين از مدعى نزد يافعى و نزد شافعى مقبولست به جهت قضاى پيغمبر ( ص ) و امير المؤمنين ( ع ) به اين وجه يازدهم بايد شاهدين از مردان باشند لقوله * ( مِنْ رِجالِكُمْ ) * يعنى طلب دو شاهد كنيد از مردان خود و در اضافه رجال بضمير دلالتست بر ايمان شاهدين و از اين قيد دو حكم مفهوم مىشود يكى اشتراط بلوغ در شاهد چه رجال را اطلاق نميكنند بر غير بالغ دويم اشتراط ايمان پس مقبول نباشد شهادت صبى و مجنون نيز بطريق اولى به جهت عدم تعقل او و نه كافر مگر بر تفصيلى كه در وصيت مذكور خواهد شد و ابو حنيفه تجويز شهادت بعضى كفار كرده بر بعضى و اگر چه مختلف الملل باشند دوازدهم * ( فَإِنْ لَمْ يَكُونا ) * پس اگر اين هر دو گواه نباشند * ( رَجُلَيْنِ ) * دو مرد يعنى اتفاق نيفتد كه دو مرد گواه شوند * ( فَرَجُلٌ وَامْرَأَتانِ ) * پس يك مرد و دو زن اين فاعل فعل محذوفست اى فليشهد رجل و امراتان يعنى بايد كه گواهى دهد مردى و دو زن و يا خبر مبتداء محذوفست اى ( فالمستشهد رجل و امراتان ) يعنى آن كسى كه طلب شهادة كنند از او مردى باشد و دو زن و در اين دلالتست بر جواز شهادت نساء منضم برجال لكن در ديون و معاملات و در هر چه مقصود از آن مال باشد سيزدهم عدالت گواهان لقوله * ( مِمَّنْ تَرْضَوْنَ ) * يعنى مردان و زنانى كه گواهى دهنده از كسانى باشند كه پسنديده باشند * ( مِنَ الشُّهَداءِ ) * از گواهان اين اشاره است به اشتراط عدالت زيرا كه فاسق غير مرضى است و دلالتست بر بطلان قول ابى حنيفه در قبول شهادت كفار و از اشتراط رضا بايشان لازم ميآيد كه شاهد بايد از آن كسى باشد كه حسن ظن در صدق شهادت او بوده باشد پس شهادت متهم مقبول نباشد چه او دافع ضرر است يا جالب نفع و ايثار ممن ترضون بر من المرضيين اشاره است به اكتفاء نمودن به ظاهر العداله و عدم اشتراط آن در نفس الامر و اگر نه موجب تعذر استشهاد شود پس شرايط شهادت پنج چيز است بلوغ و ايمان و عقل و عدالت و رفع تهمت و در شهادت عبد اختلافست فقهاى اربعه منع آن كرده‌اند و روايتى بر منع از امير المؤمنين ( ع ) نقلكرده‌اند و نزد ابن سيرين و شريح و عثمان تبى شهادت عبد مقبول است و از اهل البيت ( ع ) روايات متعدده درين باب وارد شده اشهر و اقواى آن قبول شهادت ويست مگر برسيد خاصه نه براى او پس شهادت عبد براى سيد و براى غير سيد جايز باشد و در خبر است كه امير المؤمنين ( ع ) پس از كارزار بصره روزى عبد اللَّه بن قفل اليتمى را ديد درعى پوشيده گفت اين درع من است كه تو در روز كارزار بصره برگرفتهء وى انكار\r\n","description":"","footnote":"","page_name":" 151 ","page_number":151},
  {"content":"\r\nكرد و گفت اين حكم ميان من و تو حاكمى كند كه تو او را منصب قضا دادهء يعنى شريح پس هر دو نزد شريح رفتند امير المؤمنين ( ع ) دعوى كرد شريح گواه خواست آن حضرت امام حسن را بياورد تا گواهى دهد گفت بيك گواه حكم نكنم قنبر را بياورد گفت بگواهى بنده حكم نكنم امير المؤمنين ( ع ) فرمود\r\nقبحك اللَّه من حاكم لقد جرت فى حكمك ثلث مرات\r\nدرين حكم سه بار جور كردى اول آنكه از امام گواه خواستى و حال آنكه امام مأمون و معصوم باشد از او گواه نطلبند دويم گفتى بگواهى حسن حكم نكنم و حال آنكه پيغمبر ( ص ) بگواهى خزيمه ثابت حكم كرد و گواه ديگر نطلبيد و او را ذو الشهادتين خواند سوم گفتى كه بگواهى بنده حكم نكنم ندانى كه گواهى بنده براى خواجه مقبول باشد و برو مقبول نبود و ندانستهء كه رسول ( ص ) بگواهى من تنها حكم نموده در روزى كه بر خالد وليد گواهى دادم و فرمود كه گواهى مرد قرشى برابر هفت مرد است كه از قريش نباشد و گواهى تو اى على برابر گواهى هفت قرشيست حق سبحانه هر مرد قرشى را قوت هفت مرد داد كه از قريش نباشند و ترا قوت هفت مرد قرشى داد اى شريح به خدا كه من بعد حكم نكنى ميان دو كس تا آنكه مرا از آن خبر نكنى از حضرت رسالت ( ص ) پرسيدند گواهى كى دهند و چگونه دهند فرمود كه آفتاب ميبينيد گفتند بلى يا رسول اللَّه ( ص ) فرمود هر گاه چيزى را چنان دانيد كه اين آفتاب روشن گواهى دهيد و اگر نه ندهيد و نيز رسول ( ص ) فرمود كه\r\nاكرموا الشهود فان اللَّه يستخرج بهم الحقوق و يدفع بهم الظلم\r\nگواهان را اكرام كنيد كه حق سبحانه حقها را به ايشان بيرون آرد و به مستحق رساند و ظلم را بايشان دفع كند بعد از آن بيان حكمت ميفرمايد در ضم امرأتين برجل و عدم اكتفاء بمراة و رجل و ميگويد كه اگر دو مرد نباشند بايد كه يك مرد و دو زن گواهى دهند * ( أَنْ تَضِلَّ ) * به جهت مخافت آنكه چون فراموش كند * ( إِحْداهُما ) * يكى از آن دو زن معامله را كه بر آن گواه بوده * ( فَتُذَكِّرَ ) * پس به ياد دهد * ( إِحْداهُمَا الأُخْرى ) * يكى از ايشان ديگرى را مراد آنست كه چون به جهت ضعف عقول و غلبهء رطوبت صفت نسيان بر امزجهء نسوان غالب است پس دو زن بايد كه بتذكير يكى نسيان ديگرى زايل گردد بخلاف رجال چه ايشان ابعدند از نسيان به جهت زيادتى عقول ايشان و در انوار گفته كه ان تضل منصوب است بر آنكه علت اعتبار عدد است اى ( لاجل ان احديهما ان ضلت الشهاده بان نسيتها ذكرتها الأخرى ) و علت در حقيقت تذكير است و لكن چون ضلال سبب آنست نازل منزلهء آن شده و كانه قيل ارادة ان تذروا احديهما الأخرى ان ضلت و درين اشعار است به نقصان عقول نسوان و قبل ضبط ايشان و در كشاف آورده كه از بدع تفاسير آن است كه فتذكر به اين معنى حمل كنند كه مذكر گردانى يعنى چون هر دو زن مجتمع شوند در شهادت ايشان را بمنزلهء ذكر گردانى و قائل اين قول سفيان بن عينيه است\r\n","description":"","footnote":"","page_name":" 152 ","page_number":152},
  {"content":"\r\nو گويند ضمير در احديهما اول راجع بشهادت است اى ( تضيع احد الشهادتين ) من قوله ضَلُّوا عَنَّا اى ضاعوا و در احديهما ثانى راجع بمرعتين تا تكرار لازم نيايد بدون فايده و درين تعسفست و از قتاده و ربيع نقل است كه كسى چون خواستى معامله كند در قبايل عرب گرديدندى تا كسى را پيدا كرده بر آن معامله گواه شود هيچكس قبول نكردى حق سبحانه امر بشهادة كرده فرمود كه * ( وَلا يَأْبَ الشُّهَداءُ إِذا ما دُعُوا ) * اين حكم چهاردهم است يعنى و بايد كه ابا نكند و سرباز نزند از تحمل شهادت چون خوانده شوند براى گواه شدن و تسميهء ايشان بشهدا قبل از تحمل شهادت از قبيل تسميهء ما يشارفست در منزلة واقع و گويند مراد امر است بر اقامهء شهادتى كه نزد ايشان باشد و اين قول عطا و عكرمه و جبير است و نزد بعضى اعم از تحمل و اقامه است و اول انسب است زيرا كه كلام در تحملست نه در اقامه و اگر حمل بر هر دو كنند لازم آيد استعمال مشترك در هر دو معنى معا و اين ممنوع است و نهى از ابا مستلزم امر است بتحمل لكن فرض كفائيست و اگر غير آن دو شاهد كسى ديگر يافت نشود بر ايشان فرض عين خواهد و يا بر آن كه مراد اقامهء شهادت باشد نيز امر براى وجوبست لقوله و لا تكتموا الشهادة الخ و حكم پانزدهم اين است * ( وَلا تَسْئَمُوا ) * و ملالت و ضجارة منمائيد * ( أَنْ تَكْتُبُوه ) * از آن كه بنويسيد حق را * ( صَغِيراً ) * در حالتى كه خورد و حقير باشد از حق * ( أَوْ كَبِيراً ) * يا بزرگ يعنى اندك و بسيار آن را بنويسيد * ( إِلى أَجَلِه ) * تا مدت آن كه مقرر شده به اقرار مديون و گويند مراد بصغير و كبير كاتب است چه بلوغ شرط نيست در كاتب و يا مراد كتابتست اى ( مختصرا كان و مطولا ) و اين هر دو وجه از تعسف خالى نيست و درين دلالت است در استحباب كتابت دين و اشهاد بران و بعد از آن در رجحان كتابت سه سبب بيان ميفرمايد به اين وجه كه * ( ذلِكُمْ ) * اين مكتوب شما * ( أَقْسَطُ عِنْدَ اللَّه ) * راستتر است نزد خدا * ( وَأَقْوَمُ لِلشَّهادَةِ ) * و ثابتتر و يارى دهنده تر براى اقامهء گواهى چه مكتوب مذكر شهود است و زوال آن حافظه ابعد است * ( وَأَدْنى أَلَّا تَرْتابُوا ) * و نزديكترست آن را كه به شك نيفتيد يعنى اقربست در انتفاى شك در مقدار و جنس حق و تعيين شهود و اجل چون رجوع نمائيد به آن كتابت زيرا كه عدم كتابت سبب ريب و شك احد غريمين است در آنكه صادقست يا كاذب و بدانكه اقسط و اقوم مأخوذند از اقسط و اقام بر غير قياس يا از قاسط و قائم بمعنى ذى قسط و قويم و صحت و واو در اقوم مانند صحت آن است در صيغهء تعجب بسبب جمود آن و ( حكم شانزدهم ) اين است * ( إِلَّا أَنْ تَكُونَ\r\n","description":"","footnote":"","page_name":" 153 ","page_number":153},
  {"content":"\r\n* ( تِجارَةً حاضِرَةً ) * اين استثنا است از امر بكتابت و\r\nاسم تكون مقدر است اى ( تكون التجارة تجارة ) يعنى ترك كتابت مكنيد مگر آن كه باشد آن معامله بازرگانى و سوداى بحضور * ( تُدِيرُونَها ) * كه ميگردانيد آن را * ( بَيْنَكُمْ ) * ميان يك ديگر يعنى معاملهء دست بدست و نقد بنقد بدون غيبت احد عوضين * ( فَلَيْسَ عَلَيْكُمْ جُناحٌ ) * پس نيست بر شما گناهى * ( أَلَّا تَكْتُبُوها ) * آنكه ننويسيد آن را به جهت بعد آن از تنازع و نسيان و توقع ريب استقبالى در آن هفدهم اين است كه * ( وَأَشْهِدُوا ) * و گواه گيريد * ( إِذا تَبايَعْتُمْ ) * چون خريد و فروخت كنيد كاهى كه آن مبايعه نقد باشد نه دين تا تكرار لازم نيايد و امر باشهاد نزد مبايعه جهة ارشاد است برعايت مصلحت متبايعين چه اگر گواه نباشد ممكن است كه احدهما نادم شوند بر بيع و يا نزاع واقع شود در كمية احد عوضين يا در شرط يا در خيار يا غير آن پس امر اين جا براى ارشادست و داود بوجوب آن رفته و اين قوليست مرجوح به جهت آنكه غرض از آن ترتب مصلحت دنيويه است نه دينيه و گويند حكم آيه منسوخ است بقوله فَإِنْ أَمِنَ بَعْضُكُمْ بَعْضاً الايه هيجدهم * ( وَلا يُضَارَّ ) * بايد كه رنج رسانيده نشود * ( كاتِبٌ ) * نويسنده يعنى او را به اكراه و اجبار كتابت نفرمايند * ( وَلا شَهِيدٌ ) * و نه گواه را ضرر رسانند بر قبول شهادت چون مانعى داشته باشد اين معنى كه گفته شد بر تقديريست كه يضار فعل مجهول باشد پس اگر معلوم اعتبار كنند منطوقش آنست كه بايد كاتب نرنجاند كسى را و وثيقه درست نويسند و از خيانت در كتابت احتراز كنند و گواه نيز تحمل شهادت نمايد و از راستى در نگذرد و گواهى بنويسد و بوقت طلب شهادت از اقامهء آن امتناع نكند و مؤيد معنى اولست اين كه مرويست كه قبل از نزول اين حكم شخصى نزد كاتب رفتى و مبالغه و الحاح كردى كه از براى من چيزى بنويس و گواه را گفتى برين معامله گواه شو ايشان گفتندى ما را مانعى هست و مشغولى داريم كسى ديگر را بگو تا بنويسد و گواه شود و آن شخص درين باب الحاح كردى و مبالغه از حد گذرانيدى و گفتى خدا كتابت و شهادت را بر شما واجب گردانيده و بر شما لازمست قبول اين حق سبحانه به اين كلام نهى اين معنى فرموده و بعد از آن جهت مبالغه درين باب فرمود كه * ( وَإِنْ تَفْعَلُوا ) * و ( اين حكم نوزدهم ) است يعنى اگر بكنيد اى معاملان آنچه شما را از آن نهى كردم از اضرار كاتب و شهيد فإنّه پس بدرستى كه آن فعل منهى * ( فُسُوقٌ بِكُمْ ) * نافرمانى باشد لاحق بشما و خروج از طاعت حق و حكم بيستم اين است كه * ( وَاتَّقُوا اللَّه ) * و بترسيد از خدا و فرمان خدا را خلاف مكنيد در امور دين و دنياى شما و حكم\r\n","description":"","footnote":"","page_name":" 154 ","page_number":154},
  {"content":"\r\nبيست و يكم اينست * ( وَيُعَلِّمُكُمُ اللَّه ) * و مىآموزاند خدا شما را احكام خود را كه متضمن مصالح دنيويه و دينيهء شما است * ( وَاللَّه بِكُلِّ شَيْءٍ ) * و خدا به همه چيزها * ( عَلِيمٌ ) * دانا است تكرار لفظ اللَّه در جمل ثلث بجهة استقلال هر يك از آن جمل است چه اول حث است بر تقوى و ثانى وعد است به انعام او و ثالث تعظيم شأن او و ديگر آنكه اظهار ادخل است در تعظيم از كنايه و بعد از آن بيان مىكند حكم وثيقه را برهن نزد عدم وثيقه با شهادة و ميفرمايد كه * ( وَإِنْ كُنْتُمْ عَلى سَفَرٍ ) * و اگر باشيد بر سفر يعنى مسافر باشيد و گويند على بمعنى فى است يعنى در سفر باشيد * ( وَلَمْ تَجِدُوا كاتِباً ) * و نيابند نويسنده كه ثبت حقوق كند يا نويسندهء باشد اما ادواة كتابت يافت نشود * ( فَرِهانٌ مَقْبُوضَةٌ ) * پس چيزى كه مستوثق به باشد گروهاى قبض كرده و فرا گرفته شده است پس رهان خبر مبتداى محذوفست و تقدير اينكه ( فالذى يستوثق به رهان مقبوضة ) يا مبتدائيست خبر محذوف اى فعليكم رهان يا فاعل فعل محذوف است اى ( فليؤخذ رهان ) و رهان جمع رهن است بمعنى مرهون و رهن بمعنى ثبات و دوام است و منه نعمته راهنة و لغت غالب در آن رهن است و ارهن لغت قليله است و در شرع وثيقه است براى مدين كه دين خود را از آن استيفا نمايد و در كنز آورده‌اند كه در اينجا چند فايده است يكى آنكه ارتهان جايز است مطلقا و تقييد آن به سفر و عدم و جدان كاتب در مخرج اغلبيت است چه سفر مظنه\r\nاعوان كاتبست و ديگر تقييد به سفر نه دلالت مىكند بر شرعيت آن در حضور و نه عدم شرعيت آن مگر بدليل خارجى و از فعل حضرت رسالت ( ص ) چه آن حضرت رهن كرد درع خود را در مدينه نزد يهودى و دليل ديگر اجماعست چه خلافى در جواز آن نيست مطلقا و نزد مجاهد و ضحاك جايز نيست رهن مگر در سفر و اجماع مبطل اينست دوم آنكه جمهور برانند كه قبض در رهن شرط است مگر مالك كه اكتفاء به ايجاب و قبول كرده و اول قول اكثر اصحاب ما است و دليل ايشان آيهء مذكور است و قول صادق ( ع ) بروايت محمد بن قيس كه\r\nلا رهن الا مقبوضا\r\nو محققان جمهور قائلند بثانى جهة اصالت عدم اشتراط و عموم أَوْفُوا بِالْعُقُودِ و آيه دلالت مىكند بدليل خطاب و اين باطل است و بجهة آنكه اگر دلالت ميكرد بر شرطيهء قبض تكرار لازم ميامد و فائدهء بر آن نميبود و بيان ملازمت آنست كه تسميهء آن فرمود برهن قبل از ذكر قبض پس اگر قبض شرط مىبود تسميهء آن برهن بدون قبض نيكو نميبود كما لا يقال ( رهن مقبولة ) و مجاز اگر چه ممكن است لكن خلاف اصل است و روايت منقول از صادق ( ع ) ضعيف السند است زيرا كه در طريق آن محمد بن قيس است و آن مشترك است ميان ضعيف و غيره و در همهء اين دلايل نظر است و تحقق آن در تنقيح است سيم اكثر جماعتى كه قبض را شرط ميدانند اشتراط دوام آن نمى\r\n","description":"","footnote":"","page_name":" 155 ","page_number":155},
  {"content":"\r\nكنند بلكه مسماى آن نزد ايشان كافيست پس اگر راهن آن را بعد از قبض مرتهن باز ستاند صحيح باشد و ابو حنيفه استدامة شرط مىكند چهارم اخذ رهن جايز است بر هر حقى ثابت در ذمه خواه سلم باشد يا غير آن و اين مسئله اجماعى است و عموم آيه نيز دالست بر آن پنجم رهن امانت است و مضمون نيست مگر با تعدى يا تفريط و نزد ابى حنيفه مضمونست باقل امرين از قيمت و قدر دين و دليل ما اصاله برائت است از ضمان و روايت سعيد بن مسيب از ابى هريره از پيغمبر ( ص )\r\nلا يغلق الرهن و الرهن من صاحبه الذى رهنه له غنمه و عليه غرمه\r\nمراد ( به من صاحبه من ضمانة ) است ( و لا يغلق ) معنى ( لا يملكه المرتهن ) است و اگر چه راهن شرط ملكية كرده باشد نزد حلول ششم در آيه به اخذ رهن بر دين تنبيه است بر حفظ مال و عدم تهوين به آن به جهت دخول آن در حيز تبذير و اهمال مصلحت كه افعال عقلا متنافى اينست و مؤيد اينست\r\nقوله ( ص ) ان اللَّه يكره القيل و القال و اكثرة السؤال و اضاعة المال\r\nو وصف رهن بقبض بسبب آنست كه كمال توثيق به آنست بجهة جواز انكار رهن يا نسيان يا زياده و نقصان و درين نيز اشاره است به اينكه رهن ميبايد كه عينى باشد كه ممكن القبض باشد پس رهن دين صحيح نباشد بجهة عدم امكان قبض آن در حينى كه دين است و صحيح است بيع رهن و اگر نه استيثاق در حين تعذر آدابى وجه مىبود و فائده هفتم اينست كه * ( فَإِنْ أَمِنَ ) * پس اگر امين دارد * ( بَعْضُكُمْ بَعْضاً ) * برخى از شما كه دايناند برخى را كه مديناند و دل وى از خيانت مديون امن باشد به جهت حسن ظن وى به او و به جهت آن اخذ رهن نكند از او * ( فَلْيُؤَدِّ الَّذِي اؤْتُمِنَ ) * پس بايد كه ادا كند آن كس كه ايمن داده شده از او يعنى مديون * ( أَمانَتَه ) * وام او را و انكار حق نكند * ( وَلْيَتَّقِ اللَّه ) * و بايد كه بترسد از خدايى كه * ( رَبَّه ) * پروردگار اوست و در امانت خيانت نكند به انكار آن درين مبالغاتست و تسميهء دين به امانت به جهت ائتمان داينست برو به ترك ارتهان به آن و اگر تنزيل معنى برين وجه كنند كه اگر ايمن باشد مرتهن از راهن و اخذ رهن نكند كه دريد او باشد بلكه او را در قبض او باز گذارد تا او تأديه امانت كند يعنى دين را به او رساند نيز صحيح و حسن خواهد بود حاصل كه در آيه دلالت است بر وجوب اداى امانت و التزام تقوى در اداى آن بعدم خيانت و عدم تعدى و تفريط هشتم حرمة كتمانست در شهادت و وجوب اداى آن لقوله * ( وَلا تَكْتُمُوا الشَّهادَةَ ) * و مپوشيد گواهى را اى گواهان يا اى مديونان و گواهى ايشان شهادتست بر نفس خود * ( وَمَنْ يَكْتُمْها ) * و هر كه بپوشد گواهى را * ( فَإِنَّه آثِمٌ قَلْبُه ) * پس بدرستى كه بزه مند و گنه كار است دل او و در اضافهء اثم بقلب تنبيهى تمام است بر وعيد ربانى بركاتم شهادة چه جرايم قلبيه غليظتر و سختتر از آثام متعلقه به اعضاى ظاهره چه ان رئيس اعضا است پس افعال او\r\n","description":"","footnote":"","page_name":" 156 ","page_number":156},
  {"content":"\r\nاعظم افعال باشد * ( وَاللَّه بِما تَعْمَلُونَ ) * و خدا بر آنچه ميكنيد شما از اظهار شهادت و كتمان آن * ( عَلِيمٌ ) * داناست اين كلام به جهت تهديد و وعيد است در كتمان در كنز آورده كه عموم و من يكتمها مخصوص است به آنچه مشتمل نباشد بر ضرر و غير مستحق كه بشاهد رسد اما با حصول ضرر مذكور اداى شهادت واجب نيست و فايدهء ذكر قلب آنست كه كتمان شهادت از افعال نفس اماره است كه آن نفس حيوانيه است و قلب محل آنست پس اسناد اثم بقلب از باب اسناد فعل شيء است به محل آن كقولهم ( جرى الميزاب اى ماء الميزاب ) و زمخشرى گفته كه اين از اسناد فعل است بجارحه كه فعل كتمان به آن واقع مىشود كقولهم ( هذا مما ابصرته عينى و فعلته يدى ) و درين نظر است زيرا كه اگر چنين بودى بايستى كه كلام برين وجه بودى كه اثم لسانه زيرا كه آلت اقامت و كتمان شهادت لسانست و درين نظر نظر است زيرا كه اين هنگام كلام خالى ميبود از مبالغه و تأكيد و احسن آنست كه گوئيم ذكر قلب به جهت آنست كه تا مظنهء آن نشود كه كتمان شهادت از آثام متعلقه بلسان است فقط بلكه قلب اصل متعلق آنست و معدن اقتراف آن و لسان ترجمانست از آن و اينجا چند مسئله است يكى آنكه چون جايز است ثبوت دين بر صبى و سفيه و امثال ايشان پس جايز باشد اخذ رهن از اموال ايشان و ولى را جايز باشد كه به جهت مصلحت به آن اقدام نمايد زيرا كه از توابع دين است دوم عقد رهن لازم است از طرف راهن و اگر نه فايده آن منتفى ميشد و جايز است از طرف مرتهن زيرا كه آن بجهة مصلحة او است سيم ارتهان صحيح نيست بر آنچه ثابت نباشد در ذمه مانند امانات و همچنين صحيح نيست بر اجاره متعلقه به عين و صحيح است بر عمل مطلق و اقوى آنست كه صحيح است بر اعيان مضمونه مانند مغصوب دريد غاصب و مستعار در مستعير با شرط ضمان و مقبوض ببيع فاسد و غير آن چهارم شرط نيست ملكيت رهن مر راهن را بلكه شرط آن جواز تصرف راهن است در آن پس جايز باشد استعاره براى رهن و قبض راهن رهن را از معير موجب ضمان راهن است و اگر چه صيغهء عاريه واقع نشده باشد بر قول اصح و\r\nمرتهن ضامن آن نيست و اگر چه قبض آن كرده باشد پنجم مرتهن اگر وكيل مالك باشد رهن را بفروشد نزد حلول دين و استيفاى حق خود كند از آن و همچنين اگر وصى او بوده باشد و اگر نه وكيل باشد و نه وصى الزام مالك كند يا وارث و ببيع يا به اداى حق و در حين وكالت و رضاء نيز جايز است او را الزام مذكور و با تعذر همهء اين وجوه مذكوره استيذان نمايد از حاكم در بيع آن و بدانكه چون حقتعالى بيان احكام شرعيه نمود در عقب آن به جهت تنبيه بر آنكه احكام مذكوره براى نفع و صلاح بندگانست نه به جهت احتياج او به آن فرمود كه * ( لِلَّه ) * مر خداى راست ثابت * ( ما فِي السَّماواتِ ) * آنچه\r\n","description":"","footnote":"","page_name":" 157 ","page_number":157},
  {"content":"\r\nدر آسمانهاست از كواكب و فرشتگان و غير آن و يا او راست عوالم روحانية كه استار غيوب و بواطن صفاتند * ( وَما فِي الأَرْضِ ) * و آنچه در زمين است از اركان و مواليد و يا مر او راست عوالم جسمانيه كه ظواهر اسما و مظاهر افعالند يعنى زمام اختيار خلق و ملك سماوات و ارضين و ما بينهما و تدابير آنها به يد اقتدار و قبضهء اختيار او است چه او مبدء و منشى همهء مكونات است و ممكنات پس ملك و ملك همه دريد او باشد و بهر وجهى كه خواهد صرف آن نمايد * ( وَإِنْ تُبْدُوا ) * و اگر آشكارا كنيد * ( ما فِي أَنْفُسِكُمْ ) * آنچه در نفسهاى شما است از عزائم و نيات * ( أَوْ تُخْفُوه ) * يا پنهان سازيد آن را * ( يُحاسِبْكُمْ بِه اللَّه ) * شمار مىكند شما را بدان چيز پس شما را بر آن مجازات خواهد داد از ابن عباس و شبعى و جمعى ديگر از مفسران مرويست كه مراد اظهار كتمان شهادتست يعنى خدا عالم است به ظاهر ساختن و پنهان كردن شما كلمه شهادت را و جزاى شما خواهد داد بر وفق آن و نزد مقاتل و واقدى مراد موالاة كفار است لقوله تعالى إِنْ تُخْفُوا ما فِي صُدُورِكُمْ أَوْ تُبْدُوه يَعْلَمْه اللَّه يعنى اگر اظهار مودة و دوستى كافران كنيد و اگر آن را پنهان داريد كه حق سبحانه جزاى شما خواهد داد به آن و نزد بعضى حكم آيه عام است در احكام متقدمه و حق سبحانه به آن تخويف و تهديد عباد نموده از عمل كردن بخلاف آن و نزد جماعتى ديگر آيه بر سبيل عموم است در جميع امور ليكن حكم آن منسوخ است به آيه لا يُكَلِّفُ اللَّه نَفْساً إِلَّا وُسْعَها و بقول حضرت رسالت ( ص )\r\nان اللَّه تجاوز لامتى ما حدثت به انفسها ما لم تكلم او تعمل به\r\nيعنى بدرستى كه حقتعالى از امت من درگذرانيده و عفو فرموده آنچه نفس ايشان به آن حكايت كند ما دام كه نگفته باشند يا به آن عمل نكرده باشند و اينقول از ابن مسعود و ابى هريره مرويست و عقل صايب منكر اين قولست و آن را صحيح نميداند زيرا كه جايز نيست تكليف بنده به آنچه فوق وسع او باشد پس چگونه اول حكم آن ثابت بوده باشد و بعد از آن منسوخ شده و نيز نزد معظم علماى اصول نسخ بر احكام متعرض مىشود نه بر اخبار و اين آيه از اخبار است پس منسوخ نباشد بلكه حق آنست كه آيه متناول اعتقادات صحيحه و فاسده است و اما آنچه در تحت تكليف داخل نيست از وساوس و هواجس نفسانى و آنچه تحفظ از آن ممكن نباشد از خواطر خارج است از اين حكم بدلالت عقليه و بقول حضرت رسالة ( ص ) كه\r\nان اللَّه تجاوز لهذه الامة عن نسيانها و ما حدثت به انفسها\r\nو گويند آيه ثابته مبين اين آيه است و مزيل توهم از صرف آن بمعنى كه جايز نيست عقلا چون خواطر و هواجس كه از تحت قدرت خارجند و از امام محمد باقر ( ع ) مرويست كه تفسير اين آيه برين نهج است كه آنچه آشكارا كنيد از افعال ظاهره كه مردم آن را مشاهده كنند و دانند و آنچه پنهان كنيد از مردمان و ايشان آن را ندانند حق سبحانه برين هر دو جزا\r\n","description":"","footnote":"","page_name":" 158 ","page_number":158},
  {"content":"\r\nخواهد داد و از ابن عباس مرويست كه حقتعالى روز قيامت اعمال بنده را بالتمام بر وى احصا كند از گفتار زبان و كردار اعضا و انديشهء دل * ( فَيَغْفِرُ ) * پس بيامرزد بعد از احصا * ( لِمَنْ يَشاءُ ) * مر هر كرا كه خواهد آمرزش او را بفضل خود * ( وَيُعَذِّبُ مَنْ يَشاءُ ) * و عذاب كند هر كرا خواهد تعذيب او را بعدل * ( اللَّه عَلى كُلِّ شَيْءٍ ) * و خداى تعالى بر همه چيز از غفران و تعذيب * ( قَدِيرٌ ) * تواناست لفظ آيه عامست در جميع اشياء و اصح اقوال در معاصى كه خطور كند در دل آنست كه حقتعالى به آن مؤاخذه نكند بلكه مؤاخذه او به آن چيزيست كه بنده عزم آن كند و جازم شود بر فعل آن با امكان تحفظ از آن و اين را افعال قلب ميگويند پس حقتعالى بنده را بر عزم جزم آن بر معصيت مجازات خواهد داد نه بر نفس آن معصية زيرا كه وى مباشر آن نشده بخلاف عزم بر طاعت چه عازم بر فعل طاعات جزا يافتهء مىشود بر عزم خود بجزاى اين طاعة يعنى به مجرد عزم بر طاعة حضرت عزت ثواب آن طاعة را به او كرامت ميفرمايد و مؤيد اينست كه در اخبار آمده كه منتظر صلاة بمثابه كسيست كه در نماز باشد ما دام كه در انتظار ان باشد و اين از لطايف نعم حق تعالى است بر بندگان و آيه صريحا دليلست بر نفى وجوب تعذيب چه اگر تعذيب واجب بودى بر او هم چنان كه معتقد اهل وعيد است تعليق آن بمشيت بيوجه بودى و بدانكه نزد بعضى آنست كه حق سبحانه بافعال قبيحه محاسبه كند به اين وجه كه آنچه بقول و فعل باشد فاعل آن را در عقبى عقوبت كند اگر توبه نكرده باشد و آنچه بدان عزم كرده باشد بدل از معصيت جزاى وى دهد در دنيا باسقام و مصايب و آفات و احزان و از حضرت رسالت ( ص ) روايتست كه هر چه ببنده مىرسد از آلام و اسقام و مصائب و غموم حتى اگر چيزى را در گريبان طلبد و او را در آستين داشته باشد و به جهت آن غمى به او رسيده باشد حق تعالى آن را كفاره گناهان او گرداند تا آنكه چون نزد خدا رود مانند زر سرخ كه خالص از كوره بيرون آيد از گناهان پاك و پاكيزه شده باشد و نيز فرمود كه\r\nلا يصيب المؤمن نصب و لا وصب و لا مخمصة و لا اذى حتى الهم يهمه الا كفر اللَّه به من خطاياه\r\nيعنى مؤمن را هيچ رنجى و دردى و گرسنگى نرسد حتى همى و غمى كه او را مهموم و مغموم بسازد الا كه خدا بسبب آن گناهان او را بپوشاند و عفو فرمايد و در خبر است كه روز قيامت بنده را بقيام آورند و صحيفه عمل او را در دست او نهند وى نامه را بگشايد در اول صحيفه حجى مبرور بيند ساعتى در او نگرد و انديشه كند چه او هيچ حج نكرده باشد خطاب رسد كه بر خوان صحيفهء عمل خود را گويد بار خدايا سهو و غلط بر تو روا نيست تو عالمى كه در دنيا حج نكرده‌ام و اين جا حجى مقبول نوشته‌اند خطاب آيد كه اگر چه حج نكردى اما ياد دارى كه در فلان روز قافله حج را ديدى كه از پيش چشم تو ميگذشتند و تو آب در چشم ميگردانيدى و ميگفتى كاش استطاعت داشتمى تا با اينها به حج رفتمى من صدق عقيده ترا دانستم و از براى تو حجى مبرور نوشتم قتاده روايت كند از صفوان كه با\r\n","description":"","footnote":"","page_name":" 159 ","page_number":159},
  {"content":"\r\nعبد اللَّه عمر در طواف بودم مردى از او پرسيد كه يكى از سخنان به نحوى كه از رسول ( ص ) شنيدهء به من بگو گفت شنيدم از رسول ( ص ) كه فرمود حق سبحانه در روى قيامت بندهء مؤمن را بعرش خود نزديك گرداند و گناهان او را به او تقرير كند چنان كه هيچ كس بر آن مطلع نشود و گويد اى بنده ياد دارى كه فلان روز و فلان شب فلان گناه كردى و من او را پوشيدم و هيچكس را از جن و انس و ملائكه بر آن مطلع نساختم وى گويد بار خدايا چنين است كه مىفرمايى پس گويد اكنون ترا آمرزيدم و از سر تو گذشتم و گويند چون آيهء مذكوره نازل شد صحابه از تأمل در مضمون آن ملول گشته بيطاقت شدند و از بعضى از اعيان انصار التماس كردند كه بملازمت حضرت رسالت ( ص ) رفته صورت حال بموقف عرض رسانند ايشان بجانب حضرت نبوة آمده معروض داشتند كه يا رسول اللَّه ( ص ) ( كلفنا من العمل ما لا نطيق به ) ما را تكليف كارى كردند كه قوت آن نداريم و خبرى بما آمده كه طاقت استماع آن نميآريم آن حضرت استفسار فرمود كه چه امر و كدام خبرست گفتند يا رسول اللَّه عنان دلها در قبضهء اقتدار و زمام انديشها در پنجه اختيار ما نيست احيانا خيال معاصى در دل ما ميآيد و فكر مناهى در خواطر ما خطور مىكند و ما آن را مكروه ميدانيم و از قوه بفعل نميآوريم و حق سبحانه ميفرمايد * ( يُحاسِبْكُمْ بِه اللَّه ) * اگر ما را بدان مؤاخذه كند كار دشوار گردد و هيچ كس از عهده اين كار بر نيايد سيد عالم ( ص ) فرمود كه مگر شما هم همان مىگوييد كه بنى اسرائيل ميگفتند سمعنا و عصينا تا لا جرم چندين بليه بر گفتار ايشان متفرع شد بگوئيد كه سمعنا و اطعنا دلهاى اصحاب از كلام سيد احباب اطمينان تمام يافته و گفتند ( سمعنا قوله و اطعنا امره ) ببركت اين گفتار دشوار ايشان روى به آسانى نهاد و حضرت عزت در ثناى اين امت و سبكبارى ايشان آيه فرستاد كه * ( آمَنَ الرَّسُولُ ) * گرويد و اعتقاد كرد رسول ( ص ) يعنى محمد * ( بِما أُنْزِلَ إِلَيْه ) * به آن چيزى كه فرستاده شد به او * ( مِنْ رَبِّه ) * از پروردگار او كه آن آيات قرآنست و احكام دين و حقوق شرع اين شهادت و تنصيص است از حق سبحانه بر صحت ايمان آن حضرت و بر آنكه او جازم است در امر خود غير شاك در آن * ( وَالْمُؤْمِنُونَ ) * عطفست بر الرسول يعنى گرويده‌اند مؤمنان نيز از امت او بدان منزل و ح تنوين كل كه نايب مناب ضمير است و در تقدير كلهم است راجعست بر رسول و مؤمنان يعنى همهء ايشان * ( كُلٌّ آمَنَ بِاللَّه ) * گرويده‌اند به خدا و ميتواند بود كه و المؤمنون مبتدا باشد و ضمير كل راجع بايشان و به اين اعتبار كل يا خبر خود خبر مبتدا باشد و افراد رسول به حكم يا به جهت تعظيم او باشد و يا بجهة آنكه ايمان او مشاهد و عيانست و ايمان مؤمنان از طريق نظر و استدلال و بر هر تقدير توحيد ضمير در آمن به اعتبار تأويل مرجع آنست بكل واحد منهم يعنى مؤمنان هر يك از ايشان گرويده به خدا و بوجود ازلى و\r\n","description":"","footnote":"","page_name":" 160 ","page_number":160},
  {"content":"\r\nابدى و اسماى حسنى و صفات جلال و افعال متقنه و احكام كاملهء * ( وَمَلائِكَتِه ) * و بفرشتگان او كه مقربان حضرت كبريااند نه بنات وى\r\nو رسل اويند از حق سبحانه بانبياء و سبب وصول وحىاند برسل * ( وَكُتُبِه ) * و بكتابهاى منزلهء وى كه همه حق است و كلام او سبحانه است * ( وَرُسُلِه ) * و به فرستادگان او كه هر يك پاك و معصومند و برگزيده و وحى گذارنده و خواننده مردمان به راه حق و قوله * ( لا نُفَرِّقُ ) * مقول قول محذوفست و تقدير اينست كه ( يقولون لا نفرق ) يعنى ( نبى و مؤمنان ) متفق الكلمه شده مىگويند كه ما تفريق نميكنيم و جدايى نمياندازيم در ايمان * ( بَيْنَ أَحَدٍ ) * ميان هيچ كس * ( مِنْ رُسُلِه ) * از رسولان او به اينكه بعضى را تصديق كنيم و بعضى را تكذيب نمائيم بلكه بهمهء ايشان ايمان آورده‌ايم بخلاف يهود و نصارى كه از روى حسد منكر بعضى از رسل شده‌اند * ( وَقالُوا ) * و گفتند همهء مؤمنان * ( سَمِعْنا ) * شنيديم يعنى اجابت كرديم قول خدا را * ( وَأَطَعْنا ) * و فرمان برديم مر او را پس بطريق التفات از حضيض غيبت بذروهء خطاب بسر آمده و گفتند * ( غُفْرانَكَ ) * اى اغفر غفرانك يعنى بيامرز ما را بآمرزش خود يا نطلب غفرانك يعنى ميطلبيم آمرزش ترا * ( رَبَّنا ) * اى پروردگار ما * ( وَإِلَيْكَ الْمَصِيرُ ) * و بسوى ثواب و عقاب تست بازگشت همهء بندگان بعد از موت و اين اقرار تصديق ايشانست ببعث و بدانكه اگر اين قول را كه در سبب نزول مذكور شد اعتبار كنند اين آيه را مدنى بايد گرفت و اهل حديث متفقاند بر آنكه اين آيه و تالى او مكىاند و بيواسطه در شب معراج بر حضرت رسالت ( ص ) نازل شده هم چنان كه در حديث صحيح مسلم بروايت ابن مسعود ( رض ) وارد است كه آن حضرت فرمود كه چون شب معراج منتهى شدم بسدرة المنتهى مرا سه چيز عطا كردند اول نمازهاى پنجگانه دويم خواتيم سورة البقره سيم آنكه ذنوب موبقه يعنى كباير امت مرا بيامرزيدند چون شرك نيارند به خدا و در ينابيع آورده كه چون رسول ( ص ) بمعراج رفت و بساط كونين را بقدم همت طى كرد به منزل قرب رسيد كه مقام قابَ قَوْسَيْنِ أَوْ أَدْنى است از حضرت عزت خطاب مستطاب رسيد كه يا محمد ( ص ) سل تعط بخواه آنچه ميخواهى تا تو را بدهند فرمود\r\nالتحيات للَّه و الصلوات الطيبات الطاهرات المباركات\r\nاز جانب او سبحانه جواب آمد كه ( السلام عليك ايها النبى و رحمة اللَّه و بركاته ) رسول ( ص ) موافقت اين كلام كرده كه\r\nالسلام علينا و على عباد اللَّه الصالحين اشهد ان لا إله الا اللَّه وحده لا شريك له و اشهد ان محمدا عبده و رسوله\r\nحقتعالى فرمود كه * ( آمَنَ\r\n","description":"","footnote":"","page_name":" 161 ","page_number":161},
  {"content":"\r\n* ( الرَّسُولُ بِما أُنْزِلَ إِلَيْه مِنْ رَبِّه ) * سيد عالم ( ص ) مناجاتى كرد محتوى بر آنكه مرا شربت اين كرامت بى مؤمنان امت گوارنده نيست حق سبحانه فرمود كه * ( وَالْمُؤْمِنُونَ كُلٌّ آمَنَ بِاللَّه ) * الايه بعد از آن فرمود كه يا محمد ( ص ) امة تو در قبول احكام چه ميگويند فرمود كه * ( وَقالُوا سَمِعْنا وَأَطَعْنا ) * جواب آمد كه چون ايشان منقاد اوامر و نواهى الهىاند * ( لا يُكَلِّفُ اللَّه ) * تكليف نكند و در رنج نيفكند خدا * ( نَفْساً ) * هيچ نفسى را * ( إِلَّا وُسْعَها ) * مگر ما دون طاقت او و گنجايش قدرت او چه وسع بمعنى ما دون طاقت است يعنى تكليف بحيثيتى كه نفس متسع است در آن طوق او و متيسر بر آن كقوله تعالى يُرِيدُ اللَّه بِكُمُ - الْيُسْرَ وَلا يُرِيدُ بِكُمُ الْعُسْرَ و اين دال است بر عدم وقوع تكليف بمحال و امتناع آن از ملك متعال * ( لَها ما كَسَبَتْ ) * مر آن نفس را باشد آنچه كند از نيكوئيها يعمنى منفعت آن نيكوئيها به او راجع شود * ( وَعَلَيْها مَا اكْتَسَبَتْ ) * و به روى باشد آنچه بجا آرد از بديها يعنى ضرر معاصى او به او عايد گردد نه به غير تخصيص كسب بخير و اكتساب بشر جهت آنست كه اكتساب متضمن اعتمال است يعنى عمل كردن از روى اضطراب و سرعت و نفس مشتهى شر است و منجذب به آن پس جدا در تحصيل آن بيشتر باشد و عمل او در آن اكثر و چون خير از اين قبيل نيست به جهت آنكه مستلزم كلفت است از اين جهت موصوف شد به آنچه دلالت بر اعتمال نمىكند و بدانكه حقتعالى درين آيه بابلغ وجه ابطال قول مجبره فرموده كه آن جواز تكليف ما لا يطاق است كه فوق مجهود و استفراغ قدرتست زيرا كه تكليف بمادون وسع است نه به مقدار وسع پس بطريق اولى كه بما لا وسع جايز نباشد و دليل بر آنكه حق سبحانه ما را تكليف دون وسع كرده آنست كه ما را طاقت آن هست كه شبانروزى زياده از هفده ركعت نماز بگذاريم و در سالى بيشتر از يك ماه روزه داريم او سبحانه با وجود اين اقتصار بر هفده ركعت و سى روز فرموده و گويند مراد به الا وسعها اينست كه ما يسعه قدرتها يعنى تكليف نكرده بر نفس مگر به مقدار طاقت او و اول اوجه است چنان كه انفا مذكور شد و از سفيان ابن عيينه روايتست كه ( لا يكلف اللَّه نفسا الا يسرها لا عسرها و لم يكلف طاقتها و لو كلفها البلغ المجهود ) يعنى حق تعالى تكليف نكرده هيچ نفس را مگر آنچه بر او آسان باشد نه دشوار و تكليف نكرده هيچكس را به قدر طاقت او چه اگر تكليف طاقت كردى مكلف برنج افتادى پس به جهت اين تكليف فرمود بمادون طاقت و نيز در آيه دليل است بر آنكه ثواب و عقاب و خير و شر و طاعت و معصيت نفغى و ضرورى به او سبحانه عايد نشود و نيز دال است بر آنكه ثواب و عقاب بر عمل است و او سبحانه بر وفق فعل ايشان عمل خواهد\r\n","description":"","footnote":"","page_name":" 162 ","page_number":162},
  {"content":"\r\nكرد كه طريق عدالت منوط است به آن مگر گاهى كه نظر بفضل خود كرده قلم عفو را بر سر معاصى بنده كشد و ما سواى عدل و فضل ظلم است و او سبحانه از آن منزه و مبراست پس يا بر وفق عدل با بنده عمل خواهد كرد و يا بر طريق فضل مرويست كه چون حضرت رسالت ( ص ) در شب معراج اين كلمات با بركات را از راهب العطايا استماع فرمود به الهام الهى به زبان امت اين كلام ميمنت انجام را ادا فرمود كه * ( رَبَّنا ) * اى پروردگار ما * ( لا تُؤاخِذْنا ) * مگير ما را بعقوبت * ( إِنْ نَسِينا ) * اگر فراموش كرديم فعلى از طاعات را * ( أَوْ أَخْطَأْنا ) * يا خطا كرديم و بدون قصد مرتكب مناهى شديم مفسران نسيان و خطا را درين مقام به يكى از چهار و چه تفسير كرده‌اند يكى آنكه نسيان بمعنى تركست كقوله تعالى نَسُوا اللَّه فَنَسِيَهُمْ اى تركوا طاعته فتركهم من ثوابه و قوله و تنسون انفسكم و خطا بمعنى ذنب زيرا كه معاصى موصوف بخطا مىشود از حيثيت آنكه ضد ثوابست و اگر چه فاعل آن متعمد باشد فكان او سبحانه بندگان را امر كرده به استغفار از آنچه ترك آن كرده‌اند از واجبات و از آنچه اقدام به آن كرده‌اند از مقبحات پس معنى آيه آنست كه اى آفريدگار ما مؤاخذه مكن ما را بر ترك فعل واجب و كسب معصيت دويم آن كه مراد بنسيان متعرض شدنست\r\nباسبابى كه مؤدى بنسيان و غفلت باشد از واجب و مراد بخطا تعرض نمودن به اسبابى كه منتهى بخطا باشد يعنى بار خدايا ما را مؤاخذه مفرما اگر از ما صادر شده باشد اسبابى كه مؤدى بغفلت باشد از واجبات و يا مؤدى بفعل خطا كه بدون قصد است سيم آنكه نسيان و خطا بر معنى حقيقى خود باشد يعنى ما را عقوبت مكن بر آنچه بر سبيل سهو و غفلت از متصادر شده باشد يا بدون قصد آن را كرده باشيم و حقتعالى اجابت آن فرموده چنانچه حديث متواتر\r\nرفع عن امتى الخطاء و النسيان و ما استكرهوا عليه\r\nشاهد عدل است برين و بنا برين معنى اين كلام بر سبيل انقطاع است به خدا و اظهار فقر و خشوع و خضوع به او چه بنده درين دو صورت از مؤاخذهء مأمونست بنا بر حديث مذكور و از اين قبيل است قوله تعالى رَبِّ احْكُمْ بِالْحَقِّ و قوله تعالى * ( وَلا تُحَمِّلْنا ما لا طاقَةَ لَنا بِه ) * كه بعد از اين مذكور خواهد شد و از كلبى نقل كرده‌اند كه بنى اسرائيل هر گاه چيزى فراموش كردندى يا خطايى از ايشان صادر شدى حقتعالى طعامى و شرابى بر ايشان حرام كردى و بر تقدير صحت اين نقل تحريم بر وجه مصلحت بوده نه بر طريق عقوبت چهارم قول ابن عباس و عطا است و آن اين است كه معاقب مگردان ما را اگر در حين جهل يا عمد معصيت كرده باشيم * ( رَبَّنا ) * اى پروردگار ما * ( وَلا تَحْمِلْ ) * و بار مكن * ( عَلَيْنا إِصْراً ) * بر ما بار گران را اصر فعل ثقيل است كه اصر صاحب خود كند يعنى به جهت كثرة ثقيل آن حبس او نمايد در مكانى كه نتواند به جهت آن به مكان ديگر رود و مراد آنست كه تكليف گران\r\n","description":"","footnote":"","page_name":" 163 ","page_number":163},
  {"content":"\r\nبر ما منه * ( كَما حَمَلْتَه ) * هم چنان كه بار كردى يعنى تكليف كردى بار گران را * ( عَلَى الَّذِينَ مِنْ قَبْلِنا ) * بر آن كسانى كه پيش از ما بوده‌اند يعنى يهود و نصارى كه تكاليف شاقه بر ايشان بوده كاف در كما حملته در محل نصب است كه صفت مصدر محذوفست و ما مصدريه و تقدير اينست كه حملا مثل حملك اياه و ميتواند بود كه ما بمعنى الذى باشد اى مثل الذى حملته و بنا برين صفت اصر خواهد بود و از مجاهد مرويست كه مراد به اصر عقوبت است يعنى ما را مؤاخذه مكن بعقوبت سخت هم چنان كه اهل كتاب را به آن معاقب ساختى كقوله وَأَخَذْتُمْ عَلى ذلِكُمْ إِصْرِي و قول اصح و اشهر آنست كه مراد به اصر تكليف شاق است چنانچه در اخبار آمده كه خداى تعالى در شبانه روزى پنجاه نماز بر امت موسى فرض كرده بود و ايشان را بزكاة ربع مال امر كرده بود و چون جامهء ايشان نجس شدى تطهير آن به آب جايز نبودى بلكه بر ايشان واجب بودى كه آن را ببرند و نماز ايشان جز در مسجد روا نبودى و چون آب نيافتندى تيمم ايشان را جايز نبودى و چون گناهى كردندى علامت آن گناه بر روى ايشان بديد آمدى و چون در سرانى به معصيت مشغول شدندى بر در آن سراى بخطى روشن نوشته شدى كه لان در بن سراى بفلان كار مشغول شده و بيان اين قول حقتعالى است كه و يضع عنهم اصرهم و الاغلال التي كانت عليهم و حقتعالى بميامن حضرت خاتمية ( ص ) اين تكليف را از امت مرحومه رفع نمود و قوله * ( رَبَّنا ) * از تتمهء دعاى مؤمنانست كه بر وجه انقطاع به او سبحانه معروض ميدارند يعنى اى خداوند و آفريدگار و پروردگار ما * ( وَلا تُحَمِّلْنا ) * و تحميل مكن ما را * ( ما لا طاقَةَ لَنا ) * آن چيزى را كه طاقت و توانايى نيست ما را * ( بِه ) * به آن چيز تشديد ميم جهة آنست كه فعل متعدى به دو مفعول است و مراد بما لا طاقة حديث نفس است و وسوسهء او و بقولى كه آيه را مدنى دانند ناسخ آيهء محاسبه شناسند و بقولى كه مكيست مراد جميع تكاليف بدنيه است كه فوق طاقت بشريت باشد و بنا برين غرض از اين دعا انقطاع به اوست سبحانه چنان كه گذشت و مجرد دعا كردن كه متضمن عبادتست زيرا كه اگر ما اين دعا كنيم و اگر نكنيم كه او سبحانه تكليف ما لا يطاق نفرمايد زيرا كه اين منافى حكمتست و نزد بعضى مراد فرط محبت است كه آن را عشق گويند و در تفسير ابو الفتوح مذكور است كه يحيى معاذ گفته كه اگر عذاب قيامت بدست من بودى عاشقان را عذاب نكردمى زيرا كه گناه ايشان اضطراريست نه اختيارى و اسمع گويند كه در بغداد ديوانهء را ديدم كه از غايت جذبهء عشق عقل او رفته بود و روى او بسيار زرد شده و ضعيف و نحيف گشته كودكان ريسمانى در گردن او كرده ميكشيدند و ميرنجانيدند چون مرا ديد گفت يا اصمعى صف لى بعض ما يعذب اللَّه به اهل النار وصف كن براى من بعضى از آنچه خداى تعالى اهل دوزخ\r\n","description":"","footnote":"","page_name":" 164 ","page_number":164},
  {"content":"\r\nرا در دوزخ بدان عذاب كند من وصف آن ميكردم گفت ( و اللَّه لو عذبهم بالحب و الرقباء و الهجر لكان اشد من\r\nعذاب النار ) يعنى به خدا كه اگر خدا ايشان را بمحبت مفرط و رقيبان و هجر عذاب كردى سختتر از عذاب دوزخ بودى بعد از آن گفت\r\n\r\nلو ان مالك عالم تجوى الهوى\r\nو فعاله فى اضلع العشاق\r\n\r\n\r\nما عذب الكفار الا بالهوى\r\nو ان استغاثوا غاثهم بفراق\r\n\r\nو نزد بعضى مراد بما لا طاقة شدت عقوبت عاجل و اجل است كه فوق طاقت باشد يعنى ما را در دنيا و آخرت عقوبتى مفرما كه طاقت آن نداشته باشيم * ( وَاعْفُ عَنَّا ) * و عفو كن و در گذران از ما گناهان ما را * ( وَاغْفِرْ لَنا ) * و بپوشان از ما عيوب ما را و بمؤاخذهء آن ما را رسوا مكن و يا عفو فرما ذنوب ما را و بپوشان خطاياى ما را و يا قول ما را عفو فرما و فعل ما را بپوشان و يا عفو كن از صغاير و بيامرز از كباير * ( وَارْحَمْنا ) * و ببخشا ما را بقبول طاعتهاى ما و تعطف بما نما و تفضل فرما بر ما در دنيا و عقبى * ( أَنْتَ مَوْلانا ) * تو كار ساز و يارى دهندهء مايى * ( فَانْصُرْنا ) * پس يارى ده ما را و مظفر و منصور گردان * ( عَلَى الْقَوْمِ الْكافِرِينَ ) * بر همهء گروه ناگرويدگان بقهر كردن بر ايشان در مقاتله و بغلبهء ايشان در حجة چه از حق مولى آنست كه يارى موالى خود كند بر اعدا در خبر است كه حضرت رسالت ( ص ) اين دعا را در شب معراج ميخواند و ملائكه آمين ميكردند و حق سبحانه اجابت ميفرمود كه و از اينجاست كه معاذ بن جبل چون اين آية را تمام كردى آمين گفتى و نيز در روايت آمده كه آن حضرت فرمود كه\r\nان اللَّه قال عند كل فضل من هذا الدعاء فعلت و استجبت\r\nيعنى پيغمبر ( ص ) فرمود كه من هر فصلى از فصول ايندعا كه ميگفتم حقتعالى ميگفت اجابت كردم دعاى تو را و لهذا مستحبست اكثار قراءة اين دو آيه و از پيغمبر ( ص ) مرويست كه\r\nانزل اللَّه ايتين من كنوز الجنة كتبهما الرحمن بيده قبل ان يخلق الخلق بالفى سنة من قرأهما بعد العشاء الآخرة و اجزئناه عن قيام الليل\r\nيعنى حق سبحانه اين هر در آية را انزال فرمود از گنجهاى بهشت و آن را بيد قدرت خود نوشته خداوند بخشنده پيش از آنكه خلق آسمان و زمين كند به دو هزار سال هر كه بعد از نماز خفتن قراءة آن كند كفايت كند قيام شب او را يعنى هم چنان باشد كه همهء شب را احيا كرده باشد بعبادت و طاعت و نيز فرموده كه\r\nمن قرء الايتين من آخر سورة البقره كفتاه\r\nهر كه اين هر دو آيه از سورة البقره تلاوت كند جميع مهمات دنيا و آخرت او را كفايت كنند اين هر دو حديث رد قول كسيست كه مستنكر آنست كه اين سوره را سورة البقره گويند بلكه بايد گفت كه ( السورة التي تذكر فيها البقره ) كما\r\nقال ( ص ) السورة التي تذكر فيها البقرة فسطاط القران فتعلموها فان تعلمها بركة و تركها حسرة و لن يستطيقها البطله قيل يا رسول اللَّه ( ما البطله ) قال السحرة\r\n","description":"","footnote":"","page_name":" 165 ","page_number":165},
  {"content":"\r\nيعنى سورهء كه نام بقره در او مذكور است خيمهء قرآنست به اين معنى كه احاطهء معظم معالم و احكام شرائع نموده هم چنان كه خيمه احاطه مسافر و احمال و اثقال او مىكند پس آن را بياموزيد كه آموختن آن بركت است و ترك آن حسرت و بطله طاقت شنيدن آن ندارند گفتند بطله چيست يا رسول اللَّه فرمود ساحران و چون حديثين معارض اين حديثاند پس اين سوره را سورة البقرة ( و السورة التي تذكر فيها البقرة ) توان گفت و اسم آن منحصر در ثانى نباشد و در حديث آمده هر كه ايندو آية در شب بخواند شيطان گرد او نگردد و در خبر آمده كه رسول را گفتند كه از خانهء ثابت بن قيس بن شماس نورى بر ميايد مانند چراغى تابان فرمود همانا آخر سورة البقره ميخواند وى را گفتند شبها چه ميخوانى در سراى گفت آخر سوره البقره از عبد اللَّه عباس مرويست كه چون بنده اين هر دو آيه بخواند و بدينجا رسد كه غُفْرانَكَ رَبَّنا حقتعالى گويد كه غفرت لك بيامرزيدم تو را و چون گويد لا تؤاخذنا گويد مؤاخذه نكنم ترا و چون گويد * ( وَلا تَحْمِلْ عَلَيْنا ) * فرمايد چيزى بر شما حمل نميكنم كه طاقت آن نداريد و چون گويد و اعف عنا فرمايد عفو كردم و چون گويد و اغفر لنا گويد آمرزيدم تو را و چون گويد و ارحمنا فرمايد رحم كردم بر تو و چون گويد * ( فَانْصُرْنا عَلَى الْقَوْمِ الْكافِرِينَ ) * فرمايد نصرت كردم و يارى دادم شما را بر گروه كافران و نيز از ابن عباس مرويست كه ما نزد رسول خدا ( ص ) بوديم كه ناگاه آن حضرت آوازى از بالاى سر خود شنيد چون سر برداشت ديد كه درى از آسمان گشوده شد فرشتهء نازل شد و نزد آن حضرت آمد و گفت\r\nاللَّه يبشرك بنورين لم يعطهما نبيا قبلك فاتحة الكتاب و خواتيم سورة البقرة لا يقرئها احد لا اعطيته حاجته\r\nيعنى حق مژده ميدهد تو را به دو نور كه هيچ پيغمبرى را قبل از نو عطا نفرموده و آن فاتحة الكتاب و خواتيم سورة البقره است هيچ كس اين هر دو را تلاوت نكند مگر كه حاجت او روا گردانم و مسئول دنيا و آخرت او را اجابت كنم از ابن مسعود مرويست كه ( كان الرجل اذا تعلم سورة البقرة جل فينا ) يعنى شخصى هر گاه سورهء بقره را ميآموخت در ميان ما بزرگوار و معظم و مكرم و معزز ميبود\r\n\r\nمدنيست همهء آن نزد ابن عباس و قتاده و مجاهد و جميع مفسران و عدد آيات آن دويست است الا يك آيه نزد شامى و دويست است نزد باقيان و خلاف در هفت آيه است نزد كوفى الم يك آيه است و انجيل ثانى يك آيه و انزل الفرقان را از آية نمىشمرد و نزد بصرى و رسولا الى بنى اسرائيل آيه است و انجيل ثانى نزد شامى آيه نيست و مقام ابراهيم نزد شامى و ابى جعفر آيه است ( و مما تحبون ) نزد ابى جعفر آيه نيست و حَتَّى تُنْفِقُوا مِمَّا تُحِبُّونَ\r\n","description":"","footnote":"","page_name":" 166 ","page_number":166},
  {"content":"\r\nنزد اهل حجاز يك آيه است از ابى بن كعب روايتست كه سيد عالم ( ص ) فرمود كه هر كه سورهء آل عمران را تلاوت كند بهر آيتى از آن او را امانى بدهند بر پل دوزخ و ابن عباس از آن حضرت روايت كند كه هر سورهء آل عمران را در روز جمعه تلاوت كند حق سبحانه و فرشتگان بر او صلواة دهند تا آنكه آفتاب غروب كند و بريده روايت كند از حضرت رسول ( ص ) كه سورة البقره و سورهء آل عمران را بياموزيد كه اين هر دو سوره زهرا ويناند يعنى دو سورهء درخشنده و روشنى دهنده و اين هر دو سوره در روز قيامت بمثابه دو قطعه ابر بر بالاى سر او سايه اندازند و در روايت ديگر آمده كه هر كه شب آدينه سورهء آل عمران را تلاوت كند فرداى قيامت او را دو پر بدهند تا چون برق بر صراط بگذرد و بدانكه حق سبحانه چون ختم سورهء البقره كرد بذكر توحيد و ايمان افتتاح اينسوره نيز بتوحيد و ايمان كرد و فرمود كه :\r\n* ( بِسْمِ اللَّه الرَّحْمنِ الرَّحِيمِ الم ) * در صدر سوره البقرة گذشت كه الم با شهر اقوال بمعنى انا اللَّه اعلم است و نزد بعضى اسم سوره است و گويند الف اشاره است بآلاى عميم حق و لام بلقاى كريم عظيم او و ميم بمحبت قديم او و آلاى او على العموم در دينى همه را شاملست و نعمة القاى او كه عبارتست از نهاية قرب و غاية منزلت بنده به او ارباب خصوص را و اصل و فيض و محبة بى منتهاى او در هر دو جهان اخص خواص را حاصل و باقى وجوه آن على الوجه الاكمل و الاشمل در فاتحه سورهء بقره سمت تحرير پذيرفته * ( اللَّه ) * خداى سزاى پرستش * ( لا إِله إِلَّا هُوَ ) * نيست هيچ معبودى مستحق عبادت مگر او بدانكه ميم در الم ساكن است در حالت وقف و مفتوح است در حالت وصل بجهة القاى حركة همزه اللَّه بر آن تا دلالت كند بر آنكه همزه در حكم ثابت است زيرا كه اسقاط آن بجهة تخفيف است نه درج چه اگر از براى درج ميبود ميم مكسور ميبود و نظير اينست واحد اثنان به القاء حركت همزه بر دال و بعد از ذكر وحدانيت در صفات كمال خود ميفرمايد كه * ( الْحَيُّ ) * زنده ايست كه حياة هر زنده از او است * ( الْقَيُّومُ ) * پاينده كه قيام هر پاينده به اوست مرويست كه حضرت رسالة ( ص ) فرموده\r\nان اسم اللَّه الاعظم فى ثلاث سور فى سورة البقره اللَّه لا إله الا هو الحى القيوم\r\nو فى آل عمران * ( الم اللَّه لا إِله إِلَّا هُوَ الْحَيُّ الْقَيُّومُ ) * و فى طه وَعَنَتِ الْوُجُوه لِلْحَيِّ الْقَيُّومِ و ترجمهء اين در آية الكرسى مذكور شد و آصف بن برخيايند و اسم اعظم تخت بلقيس را از سبا نزد سليمان آورد و از كلبى و محمد بن اسحاق و ربيع بن انس و جمعى ديگر از علماء تفسير مرويست كه اوائل اين سوره تا هشتاد آيه در شأن وفد نجران نازل شده و ايشان شصت سوار بودند كه بمدينه آمدند\r\n","description":"","footnote":"","page_name":" 167 ","page_number":167},
  {"content":"\r\nجهة مناظره با حضرت رسالة ( ص ) چهارده مرد اشراف ايشان بودند و از اينچهارده مرد سه مرد پيشواى ايشان بودند و متولى امور ايشان يكى عاقب بود كه امير آن قوم بود و صاحب مشورت ايشان و بدون تشاور به او رجوع به هيچ امرى نميكردند و لقب او عبد المسيح بود دويم ايهم كه سيد و كارگذار و صاحب مسكن و منزل ايشان بود سيم ابو حارثه بن عدى كه مهتر و حبر و امام و صاحب مدارس و مدرس كتب ايشان بود و اين هر سه مقتداى ملك روم بودند و حكام ايشان و كنايس را براى ايشان بنا كرده بودند بعلم و اجتهاد خود و اين جماعت جامهاى مزين پوشيده بآراستگى تمام به مسجد رسول ( ص ) در آمدند و آن حضرت از نماز عصر فارغ شده بود نزد او بنشستند و از هر جا سخنى در پيوستند تا كه وقت نماز ايشان در رسيد دستورى خواستند و روى بمشرق كرده ناقوس بزدند و نماز خود را در مسجد بگذاردند و بعد از آن بمجالس خود مراجعت كردند رسول ايشان را به اسلام دعوت كرد عاقب و ايهم گفتند كه ما قبل از تو غاشيهء ملت حق بر دوش و حلقه دين الهى در گوش داريم حضرت جواب داد كه شما را نسبت زن و فرزند بجانب الوهيت و اكل خنزير و عبادت صليب از اسلام باز داشته است ايشان گفتند ما در نسبت فرزندى عيسى به حق سبحانه محقيم و اگر عيسى پسر او نيست پس پدر او كيست رسول ( ص ) فرمود كه بر مذهب شما فنا بر خدا روا نيست و ميدانيد كه حضرت عيسى ( ع ) شربت اجل خواهد چشيد و ديگر شما هم اعتراف مكنيد گه تصوير صورت مسيح در رحم مريم ( ع ) بتقدير خدا بوده و هم بعقيده شما پروردگار عالم مصور نيست و ديگر خود مىگوييد عيسى اكل و شرب داشت و بتدريج از كودكى نمو ميكرد و بزرگ ميشد و رفتن و آمدن و خواب و بيدارى به دو نسبت ميكنيد و حقتعالى از اين همه منزهست و شما نيز اعتقاد داريد كه حق سبحانه حى لا يموت و قيم است بر همهء اشياء و رازق همه است و هيچ چيز بر او پوشيده و پنهان نيست پس چگونه حكم ميكنيد كه عيسى ولد او است و حال آنكه ولد بايد مشابه اب باشد و بينهما غايت تباعد و تناقض است و به هيچ صفتى از صفات ميان ايشان مشابهتى نيست ايشان ملزم شده ساكت گشتند و از مجلس برخواستند و حق سبحانه هشتاد آيه از اول اين سوره دربارهء ايشان نازل ساخت و چون نزاع ايشان تارة در الوهيت عيسى ( ع ) بود و تارة در نبوت حضرت خاتم الانبياء ( ص ) لا جرم به اول سوره ذكر الوهيت حق و حياة و قيمومية او نازل شد و بعد از آن در بيان نبوت فرمود كه * ( نَزَّلَ ) * فرو فرستاد خدا * ( عَلَيْكَ الْكِتابَ ) * بر تو قرآن را بتدريج * ( بِالْحَقِّ ) * بعدل و راستى و يا بصدق در اخبار آن يا بحجج محقه كه آن نزد خدايست و اين در موضع حال است و تسميهء آن بكتاب جهة افادهء آنست كه از شأن آن آنست كه مكتوب شود و قوله * ( مُصَدِّقاً ) * حال است از كتاب يعنى تنزيل قرآن كرد در حالتى كه تصديق كننده\r\n","description":"","footnote":"","page_name":" 168 ","page_number":168},
  {"content":"\r\nاست يعنى موافق است اين كتاب * ( لِما بَيْنَ يَدَيْه ) * مر آن كتابها را كه پيش از اين بوده و آن موافقت در توحيد است و نبوت و معاد و اصول دين و ذكر * ( لِما بَيْنَ يَدَيْه ) * در مقام ما قبله بجهة ظهور كتب سابقه است مانند ظهور آن چيزى كه بين يديه باشد * ( وَأَنْزَلَ التَّوْراةَ وَالإِنْجِيلَ ) * و فرو فرستاد تورية و انجيل را بيكدفعه * ( مِنْ قَبْلُ ) * پيش از فرستادن قرآن * ( هُدىً لِلنَّاسِ ) * در حالتى كه راهنماينده‌اند مر بنى اسرائيل را بطريق حق و در اين دو كتاب نفى معبوديت ما سوى اللَّه مذكور است و در اين نفى بطلان قول يهود و نصارى و\r\nآنچه نسبت بعزير و عيسى ميگويند ثابت مىشود و بدانكه نزد بعضى اشتقاق تورية از ورى الزند است بمعنى ظهرت اناره و اصل آن وورية است به ابدال واو به تا مانند تحاة و تكلان و تراث و اشتقاق انجيل از نجل ينجل بمعنى استخرج و تسميهء تورية به اين اسم بجهة ظهور احكام حلال و حرام است در آن و تسميهء انجيل به اين اسم بجهة آنست كه احكام آن مستخرجست از تورية و متفرع بر آن و گويند اشتقاق انجيل از نجل است بمعنى سعة كما يقال ( طعنة نجلاء اى واسعة ) فكان حق سبحانه آنچه را مضيق گردانيده بود بر اهل تورية موسع ساخت بر اهل انجيل و تقدير اشتقاق در صورتيست كه لفظ عربى باشد و ليكن نزد اكثر اين الفاظ اعجمىاند * ( وَأَنْزَلَ الْفُرْقانَ ) * و فرو فرستاد كتابهاى ديگر را كه جدا كننده‌اند ميان حق و باطل و در تفسير كبير آورده كه فرقان معجزاتيست كه مقارن انزال كتب بوده و دعوى صادق و كاذب بدان متميز شده و بر هر تقدير فرقان اسم جنس كتب الهيه است يا جنس معجزات كه فارقند ميان حق و باطل و ذكر اين بعد از ذكر كتب ثلاثه جهة آنست كه تا شامل ما عداى آن باشد كانه قال ( و انزل ساير الكتب التي يفرق بها الحق و الباطل ) و گويند مراد زبور است و نزد بعضى مراد قرآنست و بنا بر اين تكرار ذكر آن بجهة آنست كه متضمن نعت و مدح قرآن است و تعظيم آن و اظهار فضل آن بر تورية و انجيل از حيثية آنكه مشارك آنها است در آنكه وحى منزل است و متميز از آنها به آنكه معجز است و به آن محق و مبطل از يكديگر متفرق و متميز ميگردند و عبد اللَّه بن سنان از ابى عبد اللَّه ( ع ) روايت كرده كه\r\nالفرقان كل آية محكمة فى الكتاب و هو الذى يصدق فيه من كان قبله من الانبياء\r\nو نزد بعضى مراد از آن نصرت اهل اسلام است بر كفار * ( إِنَّ الَّذِينَ كَفَرُوا ) * بدرستى كه آنان كه نگرويدند * ( بِآياتِ اللَّه ) * بنشانهاى قدرت الهى يا آيات قرآنى يا انبيا كه هر يك علامتىاند در طريق اهتدا * ( لَهُمْ عَذابٌ شَدِيدٌ ) * مر ايشانراست عذابى سخت در كيفيت و كميت دوام بسبب كفر ايشان * ( وَاللَّه عَزِيزٌ ) * و خدا غالب است و قادر بر عذاب كفار كه ممنوع از تعذيب\r\n","description":"","footnote":"","page_name":" 169 ","page_number":169},
  {"content":"\r\nنميشود * ( ذُو انْتِقامٍ ) * خداوند عقاب و غضب بر ايشان كه قادر نباشد بر مثل آن هيچ منتقمى و نقمة در لغت بمعنى عقوبت مجرمست و فعل آن نقم است بفتح و كسر و اين وعيد است كه اتيان به آن فرموده بعد از تقرير توحيد و اشاره به آنچه عمده است در اثبات نبوت بجهة تعظيم آن امروز جر از اعراض از آن * ( إِنَّ اللَّه ) * بدرستى كه خداى تعالى * ( لا يَخْفى عَلَيْه شَيْءٌ ) * پوشيده نميماند بر او چيزى * ( فِي الأَرْضِ وَلا فِي السَّماءِ ) * نه در زمين و نه در آسمان بلكه علم الهى محيط است بجميع معلومات كليه و جزئيه و علم او ببعضى از مغيبات بوده و آن نيز به تعليم حق تعالى بوده و تعبير احاطهء علم او سبحانه بر جميع مكنونات كليه و جزئيه بسما و ارض جهت آنست كه حس متجاوز نميشود از اين هر دو و تقديم ارض به جهت ترقى است از ادنى با على و به جهت آنكه مقصود بذكر آن آن چيزى است كه اقتراف مىكند در آن از اعمال قبيحه و افعال حسنه و اين دو حكم دليل است بر آنكه او سبحانه حى است و قوله * ( هُوَ الَّذِي يُصَوِّرُكُمْ فِي الأَرْحامِ كَيْفَ يَشاءُ ) * در حكم دليل است بر قيوميت او و استدلال بر آنكه او عالم است باتفاق فعل در خلق جنين و تصوير آن و معنى اينست كه آنكه علم او محيط است بهمهء موجودات آن كسيست كه تصوير مىكند و مينگارد شما را در رحمهاى مادران شما بهر نوع كه مىخواهد و حكمت او تقاضاى آن مىكند از صور مختلفه چون كوتاهى و درازى و انوثة و ذكورة و سياهى و سفيدى و نقص و كمال و زشتى و زيبايى و قدرت عيسى ( ع ) بر اين وجه نبوده بلكه در رحم مريم تصوير يافته و تصور مصور خود نتواند بود زيرا كه مصور مخلوقست و مخلوق محتاج به خالق و خالق همه اللَّه است * ( لا إِله إِلَّا هُوَ ) * و نيست هيچ خدايى مستحق پرستش مگر او زيرا كه آنچه او ميداند غير او بر آن عالم نيست و آنچه مىكند از افعال محكمه متقنه كسى بر مثل آن قدرت ندارد تكرير تهليل جهت تقرير وحدانيت است على رغم انف نصارى كه بثالث ثلاثه قائلند * ( الْعَزِيزُ ) * غالب است بر همهء اشيا * ( الْحَكِيمُ ) * محكم كار و دانا اين اشاره است بكمال قدرت و تناهى حكمت و از جعفر بن محمد ( ع ) مرويست كه اين آيه دلالتى صريح دارد بر وحدانيت حقتعالى و نفى شريك او و كمال قدرت و تمام حكمت او چه تصوير ولد فرموده در رحم مادر بر احسن صورت و انواع بهايم را در رحم مصور ساخته بدون آلتى و كلفتى و در عقل هر عاقلى مقرر و مركوز شد كه اگر همهء اهل عالم اجتماع نمايند بر آنكه از آب پشه را خلق كنند و او را مصور سازند به صورتى كه مشاهد است قادر بر آن نخواهند بود و هيچ راهى بر آن نخواهند داشت پس چگونه قادر باشند بر خلق جنين در رحم و شبهه نيست كه مصوران از آب احتراز كنند و سر قلم را\r\n","description":"","footnote":"","page_name":" 170 ","page_number":170},
  {"content":"\r\nاز آب نگاه دارند و از تاريكى احتراز نمايند او سبحانه در ظلمات ثلاث كه آن تاريكى شب و رحم و شكم مادر است صورتى مىنگارد كه جمله مصوران از آن عاجزند و از مشاهده آن حيران و سرگردان ايشان با آلت صورت بيمعنى تصوير كنند او سبحانه بى التي صورتى را مصور ساخته با چندين معانى چه از پيه چشم بينا و از استخوان گوش شنوا و از گوشت زبان گويا و از قطره خول دل دانا پديد آورده همهء بنايان عالم اساس و قاعدهء بنا را قويتر نهند و هر چند بالاتر روند حجم آن را ميكاهند او سبحانه جسد را كه بر مثال قصر بر افراشته است باريك آفريده و هر چند آن را به بالا تر برده آن را قويتر گردانيده تا معلوم شود كه اين بنا قائم ببنايى نيست و هم چنان كه هيچ كس نظير و شبيه او نيست\r\nفعل او نيز نظير و شبيه فعل غير نيست و قلب و دماغ و كبد را رتبهء رياست داده و اعضاى ديگر را در حكم رعيت و حشم ايشان گردانيده و تفصيل اين مبحث در علم تشريح مشروح گشته فَتَبارَكَ اللَّه أَحْسَنُ الْخالِقِينَ و از اين جاست كه حضرت امير المؤمنين ( ع ) فرموده كه\r\nمن عرف نفسه فقد عرف ربه\r\nو بر عاقل لبيب مخفى نيست كه هر گاه انتظام مدينه بدن بى رئيس و حاكم ممكن نباشد پس چگونه انتظام اقاليم سبعه بى رئيسى و امامى كه به قوت عصمت حفظ نظم آن نمايد متصور باشد و لهذا حضرت رسالت ( ص ) فرموده كه\r\nمن مات و لم يعرف امام زمانه مات ميتة جاهلية\r\nو چون حق سبحانه در ما تقدم بيان انزال قرآن فرمود در عقب آن بيان كيفيت انزال فرمود به اين وجه كه * ( هُوَ الَّذِي أَنْزَلَ عَلَيْكَ الْكِتابَ ) * اوست كسى كه فرو فرستاد بر تو قرآن را * ( مِنْه آياتٌ مُحْكَماتٌ ) * بعضى از آن كتاب نشانهائيست كه محكم و متقناند يعنى آيتهاى آن مفصل و مبين است كه در لفظ و معنى آن هيچ اشكالى نيست و محفوظ است از اجمال * ( هُنَّ ) * آن آيات محكمه * ( أُمُّ الْكِتابِ ) * اصل و معظم قرآنست كه غير آن به آن رد كرده مىشود و قياس امهاتست و افراد آن بنا بر تأويل بكل واحده است يا بنا بر آنكه كل بمنزلهء آيهء واحده است وَالآخِرُ و آيتهاى ديگر * ( مُتَشابِهاتٌ ) * مانندند بيك ديگر و محتمل معانى متعدده كه متضح نيست مقصود از آن به جهت اجمال يا مخالف ظاهر مگر بتفحص و نظر تا در آن فضل علما ظاهر گردد و حرص ايشان زياده شود بر اجتهاد در تدبر آن و تحصيل علومى كه استنباط مراد به آن متوقف باشد بر آن و به جهت اتعاب قرايح در استخراج معانى و توفيق ميان آن و محكمات تا معنى مقصود آن را دريابند و بمعالى درجات فايز گردند حاصل كه آيات قرآنى بعضى محكماند كه احتمال غير معنى كه از آن فهم مىشود ندارند مانند إِنَّ اللَّه لا يَظْلِمُ النَّاسَ شَيْئاً و لا يَظْلِمُ مِثْقالَ ذَرَّةٍ و مانند آن و بعضى متشابه كه محتمل مقصود و غير مقصود است و به نظر و فكر راه بمعنى مقصود آن ميتوان برد مانند وَأَضَلَّه اللَّه عَلى عِلْمٍ و ثُمَّ\r\n","description":"","footnote":"","page_name":" 171 ","page_number":171},
  {"content":"\r\nاسْتَوى عَلَى الْعَرْشِ و امثال آن و اما قوله الر كِتابٌ أُحْكِمَتْ آياتُه به اين معنى است كه همهء آيتهاى قرآنى محفوظ انداز فساد معنى و ركاكت لفظ و قوله كتابا متشابها به اين معنى است كه بعضى از آن متشابه بعضى ديگر است در صحت معنى و جزالت لفظ پس ميان آيه مذكوره و اين دو آيه تناقض نباشد و آخر جمع اخريست و عدم صرف او بجهة وصف است و عدل زيرا كه معدول است از الآخر با اخر من چنان كه در نحو مبين شده و ربيع و سدى گفته‌اند كه محكم ناسخ است كه بر آن عمل بايد كرد و متشابه منسوخ كه بدان ايمان بايد آورد و عمل به آن نبايد كرد ابن عباس فرموده كه محكم حلال و حرام و فرايض احكام است و متشابه مواعظ و امثال و جبائى گفته كه محكم آنست كه آن را يك وجه بيش نباشد و متشابه آنكه احتمال چند وجه داشته باشد و نزد جابر بن عبد اللَّه محكم آنست كه تعيين تأويل او معلوم باشد و متشابه آن تعيين تأويل آن معلوم نباشد مانند قيام ساعت و شيخ ابو منصور ماتريدى گفته عقل بيان محكم ميداند و در متشابه بيمدد نقل دخل كردن نميتواند و گفته‌اند كه متشابه حروف مقطعه‌اند و يهود يا نصارى از روى حساب جمل بدان بر مدت دولت اسلام استدلال ميكردند و چون فاتحه هر سوره از مقطعات غير مكروه در حساب تفاوت بسيار داشت چنان كه الم هفتاد و يكيست و المص صد و شصت و يك و الر دويست و سى و يك و المرا دويست و هفتاد و يك آنچه طلب ميكردند بر آن مشتبه ميشد گفتند ما بدين ايمان نداريم حقتعالى فرمود كه * ( فَأَمَّا الَّذِينَ ) * اما آن كسانى كه از روى تقليد و تعصب * ( فِي قُلُوبِهِمْ زَيْغٌ ) * در دلهاى ايشان كجى و تباهى است يا شك در سخن الهى * ( فَيَتَّبِعُونَ ما تَشابَه ) * پس پيروى ميكنند آن چيزى را كه متشابه و معنى آن مشكلست * ( مِنْه ) * از كتاب و به آن احتجاج ميآرند بر امر باطل * ( ابْتِغاءَ الْفِتْنَةِ ) * به جهت طلب كردن فتنه كه ضلالت است و آن يا شركست و يا تكذيب قرآن و يا تلبيس و تشكيك بر جهال چنان كه يهودان گفتند كه اين حسابهاى مختلف بر ما مشتبه است و غرض ايشان آن بود كه جاهلان قوم خود را در شك اندازند و يا متمسك شوند به ظاهر آن يا بر تأويل باطل به جهت آنكه مردمان را در فتنه اندازند و اضلال ايشان كنند به اظهار مناقضهء محكم و متشابه و نزد ابى عبد اللَّه ( ع ) و ربيع و سدى مراد در فتنه كفر و شرك است * ( وَابْتِغاءَ تَأْوِيلِه ) * و ديگر اتباع متشابهات مىكنند و به جهت طلب تأويل آن بر وفق مدعا و متمناى خود كه خلاف حقست و محتملست كه داعى به اتباع متشابهات مجموع اين دو طلب باشد و يا هر يك\r\nاز آن بر سبيل تعاقب و اول مناسب معاند است و ثانى مناسب جاهل از ربيع مرويست كه اينها وفد نجرانند كه با رسول ( ص ) مناظره كردند در حق عيسى\r\n","description":"","footnote":"","page_name":" 172 ","page_number":172},
  {"content":"\r\nو گفتند نه تو مىگويى كه عيسى كلمه و روح اللَّه است فرمود بلى گفتند ما را اين دليل بس است در كيش و آئين خود چه روح آن چيزيست كه در او بقاى بدن باشد و اين معنى ظاهر است و غير مقصود المعنى چه مقصود از روح اللَّه اين است كه دين خدا به او باقى باشد هم چنان كه بقاى بدن بروح است و دلايل عقليه قائم شده بر آنكه حقتعالى ذى اجزا و اعضا نيست و اضافه روح به او به جهت تشريف روحست مانند اضافه بيت به او و نصارى بر معنى اول حمل كرده عيسى را خدا گفتند حقتعالى به اين آيه بيان ابطال ايشان كرد كلبى گفته اينها جهودانند و گويند مراد منافقانند و نزد بعضى ديگر جمله مبتدعان و عايشه از رسول ( ص ) روايت كرده كه اين آيه تلاوت فرمود و گفت چون درين امت جمعى را يابيد كه طلب تأويل متشابه كنند و به آن تعلق و تمسك نمايند و بر آن جدال كنند ايشان آنانند كه حق سبحانه شما را از ايشان تحذير نموده و نبى از مجالست و مخالطه با ايشان فرموده * ( وَما يَعْلَمُ تَأْوِيلَه ) * و نميداند تأويل آنچه متشابهاتست و حمل آن بر معنى * ( إِلَّا اللَّه ) * مگر خدا كه آن را فرو فرستاده سجاوندى گفته چون قارى به اين جا ميرسد بايد كه وقف كند تا راسخان فى العلم كه بعد ازين مذكور مىشود در دانستن تأويل داخل نگردند چه بحقيقت بجز حق سبحانه بتأويل آن عالم نيست و بنا برين مراد بمتشابه هر چيزيست كه حق سبحانه دانستن آن را به خود اختصاص داده مانند مدت بقاء دنيا و وقت قيام ساعت و خواص اعداد چون عدد زبانيه و امثال آن و يا هر چيزى كه دليل قاطع دلالت مىكند كه معنى مراد آن كدامست و بروايت مأثوره از ابى جعفر و قول ابن عباس و مجاهد و ربيع و محمد بن جعفر الزبير و ابو مسلم قوله * ( وَالرَّاسِخُونَ فِي الْعِلْمِ ) * عطفست بر اللَّه و معنى آنست كه تأويل متشابه نميداند مگر خدا و كسانى كه ثابت قد مانند در دانش و متمكن در بينش كه علماى اهل ايمانند و قوله * ( يَقُولُونَ ) * استينافست كه موضح حال راسخانست يا حال است از ايشان يعنى ميگويند علماى راسخ در علوم كه * ( آمَنَّا بِه ) * گرويده‌ايم بمتشابه و بنا بر قول سجاوندى * ( وَالرَّاسِخُونَ ) * مبتداست و يقولون خبر آن يعنى راسخون در علم ميگويند كه ما تصديق كننده‌ايم بمتشابه * ( كُلٌّ ) * همه محكمات و متشابهات * ( مِنْ عِنْدِ رَبِّنا ) * از نزد پروردگار ما است * ( وَما يَذَّكَّرُ ) * و ياد نكنند و يا پند پذير نشوند * ( إِلَّا أُولُوا الأَلْبابِ ) * مگر خداوندان عقول صافيه از ادناس اختلال و اعوجاج اين مدح راسخانست بجودت ذهن و حسن نظر و اشاره به آنچه مستعد شده‌اند به آن براى اهتدا بتأويل و متشابه و اين تجريد عقل است از غواشى حس اين دالست بر آنكه راسخان نيز عالمند بتأويل متشابهات و نيز خداى تعالى كتاب\r\n","description":"","footnote":"","page_name":" 173 ","page_number":173},
  {"content":"\r\nخود را بلغت عربى فرستاد و آن را از الغاظ و تعميه مجرد ساخته الا آنست كه بعضى بتدبر و تأمل معلوم مىشود تا بجهة فحص و نظر در آن مثاب شوند چنانچه دانسته شد و بعضى احتياج بتأويل ندارد و نيز منافى حكمت است كه حق سبحانه با رسول خود ( ص ) خطاب كند به كلام كه نه او داند و نه امت او پس البته رسول او و اهل بيت او كه اعلم ناسند به او عالم خواهند بود و همچنين كه بحليه مرتبه علم آراسته باشد از امتان او و مرويست كه عبد اللَّه عباس چون اين آيه قراءة كردى گفتي ( انا من الراسخين فى العلم ) يعنى من از آن راسخان علمم كه تأويل متشابه دانند و در تفسير اهل البيت مذكور است كه مراد براسخان علم اهل البيت نبوتاند چه علم ايشان از علم رسول است و علم رسول از ثقلين جبرئيل و علوم جبرئيل از لوح محفوظ و كتاب لوح از جانب رب العزت و گويند مؤمنان اهل كتاب چون عبد اللَّه بن سلام و امثال او نيز از راسخانند انس مالك روايت كند كه از رسول ( ص ) پرسيدم كه راسخان علم كيستند فرمود\r\nمن بر يمينه و صدق لسانه و استقام قلبه و عف بطنه و فرجه فذلك الراسخ فى العلم\r\nيعنى هر كه سوگندش راست بود و زبانش صادق و دلش مستقيم و بطن و فرجش عفيف او از راسخان علمست و اين از صفات اهل عصمت است كميل بن زياد روايت كرده كه روزى امير المؤمنين ( ع ) دست من بگرفت و مرا از كوفه بيرون برد چون بصحرا رفتيم آهى سرد از دل گرم پر درد بر آورد و فرمود كه\r\nيا كميل ان هذا لقلوب اوعية فخيرها أوعيها\r\nاين دلها ظروف علومند بهترين آن نگاهدارنده ترين آنست و بعد از آن فرمود كه\r\nالناس ثلاثة عالم ربانى و متعلم على طريق النجاة و همج رعاع اتباع كل ناعق يميلون مع كل ريح لم يستضيئوا بنور العلم و لم يلجأوا الى ركن وثيق\r\nمردمان سه نوعند يكى عالمست بعلم ربانى يعنى دانا به احكام شريعت دوم متعلم كه به قصد نجات آن را آموزد و باقى همج رعاعند يعنى مردمان زبون و فرومايه و جلف كه بدنبال هر آوازى و آواز كننده روند و بهر بادى كه جهد ميل كنند و بنور علم روشنى نجسته باشند و روشنى نكرده باشند و بر علم التجابر كنى وثيق نكرده باشند اى كميل علم پاسبان تو بود و تو پاسبان مال و مال از نفقه بكاهد و علم از نفقه بيفزايد علم حاكمست و مال محكوم دوستى علم و عالم دينى است كه بدان خداى را پرستند و در حيات كمال طاعت به آن بود و بعد از وفات موجب ذكر جميل و ثناى نيكو بود اى كميل خازنان مال در آن حال كه زنده باشند مرده‌اند و از عالمان آنان كه مرده‌اند زندهء هر دو سرايند و تا جهان باشد نام عالمان بر صفحه روزگار باقى باشد و مثال ايشان در قلوب منطبع و اگر چه اشخاص ايشان مفقود بود و بعد از آن اشاره بسينهء مبارك خود كرد و گفت اين جا علمى بسيار است اگر كسى را يابم كه طاقت تحمل و درك آن داشته به او بگويم و بعد از وصف كثرة علوم خود و ذكر عالمان و شرف مرتبهء ايشان فرمود كه بار خدايا زمين تو خالى نيست از حجتى بر خلقان تو كه ظاهر مغلوبست و يا خائف مغمور مراد\r\n","description":"","footnote":"","page_name":" 174 ","page_number":174},
  {"content":"\r\nآن حضرت به ظاهر مغلوب نفس نفيس خودش بود و بخائف مغمور آخر ائمه اثنا عشر كه صاحب الزمانست صلوات اللَّه عليهم اجمعين بعد از آن گفت حجت ظاهر مغلوب و خائف مغمور جهت آنست كه تا حجتهاى تو باطل نشود كجااند كسانى كه بعدداند كند و به قدر و منزلت بزرگ حق سبحانه به جهت ايشان حجتهاى خود را نگاه دارد تا ايشان را در دل جماعتى نهد كه اشباه ايشان باشند علم ايشان را بر حقايق ايمان واقف گردانيده باشد و به آن بامور اخروى متيقن شده باشند و ايشان مستانس باشند بر آنچه جاهلان و مترفان از آن مستوحشند و صحبت ايشان با دنيا باجساد باشد چه ارواح ايشان من جميع الوجوه متوجه مولى باشد و ايشان خلفاء خدا باشند در زمين و حجج او بر بندگان او بعد از آن فرمود\r\nوا شوقاه الى رؤيتهم\r\nاى اشتياق و آرزومندى بديدن ايشان هر كس كه بصفت علم ايشان باشد راسخ بود در علم و عالم بمتشابه قرآن و از حضرت رسالت ( ص ) مرويست كه در شان عاليشان امير المؤمنين ( ع ) فرمود كه\r\nمنكم من يقاتل على تاويل القران كما قاتلت على تنزيله\r\nيعنى از شما مردى باشد كه بر تاويل قران كارزار كند هم چنان كه كه من بر تنزيل آن كارزار ميكنم و از اينجا معلوم شد كه راسخان عالم بتاويل متشابهات امير المؤمنين ( ع ) است و يازده فرزند مطهر معصوم وى ( صلوات اللَّه عليهم اجمعين ) و اينكه حضرت رسالت ( ص ) فرمود كه\r\nافضل الراسخين فى العلم قد علم جميع ما انزل اللَّه عليه من التنزيل و التاويل\r\nنيز حضرت سيد الاوصياء و ساير ائمه هدىاند چه جميع صحابه و تابعين در جميع امور مشكله و احكام مشتبهه رجوع بايشان ميكردند و ايشان هرگز رجوع به غير خود نكردند و بدانكه اتصال اين آيه بما قبل از حيثيت آنست كه اين آيه در تصوير روح است بعلم و تربيت آن و ما قبل آن در تصوير جسد است و تسويه آن و يا آنكه اين جوابست از تشبث نصارى بمانند قوله وَكَلِمَتُه أَلْقاها إِلى مَرْيَمَ وَرُوحٌ مِنْه هم چنان كه جوابست از قول ايشان لا اب له غير اللَّه و توجيه جواب آنست كه او سبحانه مصور اجنه است بهر نوعى كه مشيت او مقتضى آن باشد پس تصوير اب مىكند از نطفه و غير آن و مصور ميسازد او را در رحم و مصور اب مصور نمىتواند بود و بعد از آن از قول راسخان در علم حكايت مىكند كه * ( رَبَّنا ) * يعنى ميگويند كسانى كه خود را بزيور علم و دانش بياراسته‌اند و بحليه عمل آن را محلى گردانيده‌اند كه اى پروردگار ما * ( لا تُزِغْ قُلُوبَنا ) * مپيچان و منحرف مساز دلهاى ما را از نهج حق بسوى اتباع متشابه بتاويلى كه پسنديده تو باشد * ( بَعْدَ إِذْ هَدَيْتَنا ) * پس از آنكه ما را راه نمودى به حق باب تصديق هر دو قسم محكم و متشابه نصب بعد بر ظرفية است و اذ در موضع جر باضافه بعد آن و گويند اذ بمعنى ان است و ملخص معنى آنست كه بعد از آنكه ما را از الطاف خود هدايت كردى و بايمان راه نمودى و بمدد توفيق\r\n","description":"","footnote":"","page_name":" 175 ","page_number":175},
  {"content":"\r\nو تسهيل سبيل و بيان و نصب ادله و ازاحهء علت ما را بر دين حق و صراط قويم مستقيم گردانيدى آن را از ما باز مگير تا نزد آن از نهج حق منحرف نگرديم و به جهت دوام الطافى كه قلوب ما به آن مستقيم است از نهج حق بباطل ميل نكنيم و اگر احيانا چيزى از ما صادر شود كه مشرف بر زيغ باشد ما را خذلان مكن و از لطف و توفيق خود منع مفرما هم چنان كه از كفار منع كردى به جهت عناد و جحود ايشان و از آن خبر دادى در كريمهء فَلَمَّا زاغُوا أَزاغَ اللَّه قُلُوبَهُمْ حاصل كه اين دعا است بر تثبيت قلوب بهدايت بواسطهء الطاف و توفيقات از قبيل ( اللهم لا تسلط علينا من لا يرحمنا ) كه به اين معنى است كه ( لا تخل بيننا و بين نفوسنا بمنعك التوفيق و الالطاف عنا فزيغ و تضل ) و منع توفيق به جهت شامت معصيت است كه از بنده صادر شود و از توبه تقصير منمايد و وجه ديگر در معنى اين ايه آنست كه تكليف مكن ما را بشدايد آنچه صعب باشد فعل و ترك آن تا بعد از هدايت قلوب ما زايغ و منحرف نگردد و نظير اينست كريمهء فَلَمَّا كُتِبَ عَلَيْهِمُ الْقِتالُ تَوَلَّوْا پس اضافه ازاغهء قلوب به او سبحانه نزد تشديد او سبحانه محنة و بليت را بر ايشان از قبيل اين باشد كه فَزادَتْهُمْ رِجْساً إِلَى رِجْسِهِمْ و فَلَمْ يَزِدْهُمْ دُعائِي إِلَّا فِراراً و ابو على جبائى گفته كه معنى مراد آنست كه ( لا تزع قلوبنا عن ثوابك و رحمتك ) و آن بشرح صدور سعهء آنست كقوله تعالى يَشْرَحْ صَدْرَه لِلإِسْلامِ و ضد اين شرح ضيق و تحرجست كه صفة كفار است و از اين قبيل است تطهير قلوب مؤمنين و منع آن از كفار كما قال أُولئِكَ الَّذِينَ لَمْ يُرِدِ اللَّه أَنْ يُطَهِّرَ قُلُوبَهُمْ و نيز از قبيل اينست كتابت ايمان در قلوب مؤمنان كما يقال أُولئِكَ كَتَبَ فِي قُلُوبِهِمُ الإِيمانَ و ضد اين كتابت سمات كفر است در قلوب كافران پس كان راسخان فى العلم از حق سبحانه مسئلة نموده‌اند كه قلوب ايشان را از اين ثواب كه ضد عقاب است ضاغه نفرمايد وجه چهارم آنست كه آيه محمولست بر دعا كردن به اينكه حقتعالى قلوب ايشان را از يقين و ايمان منحرف نسازد و اين مقتضى آن نيست كه اگر اين نكند حقتعالى ازاغهء قلوب ايشان كند زيرا كه ممتنع نيست كه اين دعا بر سبيل انقطاع باشد به او سبحانه و افتقار به آنچه نزد او باشد و غرض ايشان اينكه حقتعالى آنچه موافق حكمت و مصلحت او باشد در حق ايشان بجا آرد و آنچه در حكمت واجب باشد كه بايشان نرساند از ايشان باز دارد و نظير اينست قوله تعالى قالَ رَبِّ احْكُمْ بِالْحَقِّ و قوله رَبَّنا وَآتِنا ما وَعَدْتَنا عَلى رُسُلِكَ و قوله حكاية عن ابراهيم وَلا تُخْزِنِي يَوْمَ يُبْعَثُونَ ام\r\nسلمه روايت كند كه رسول ( ص ) در دعا بسيار گفتى كه\r\nاللهم مقلب القلوب و الا يصار ثبت قلبى على دينك\r\nو بنا بر اينمعنى كسى را نرسد كه گويد پس اين نوع دعا جايز باشد كه ربنا\r\n","description":"","footnote":"","page_name":" 176 ","page_number":176},
  {"content":"\r\n( لا تظلمنا و لا تجر علينا ) زيرا كه اين متضمن تسخط است از سائل به جهت استعمال اين در حق كسى كه عادت او جور و ظلم باشد حاصل كه راسخان فى العلم كسانىاند كه ميگويند خداوند ازاغهء قلوب ما مكن بعد از هدايت تو ما را * ( وَهَبْ لَنا ) * و ببخش ما را * ( مِنْ لَدُنْكَ ) * از نزد خود * ( رَحْمَةً ) * بخششى يعنى لطفى كه بواسطهء آن مرتبهء زلفى و درجهء قربى نزد تو حاصل كرده بفوز و سعادت مستسعد گرديم و توفيقى بر ثبات و استقامت در دين كه آن رحمت محض و محض رحمتست تا از شك و شبههء متخلص شده بدين قويم و صراط مستقيم تو متيقن گرديم و به هيچ وجه شايبهء اعوجاج به آن متطرق نگردد چه ثبات بر ايمان نيست مگر بلطف و توفيق تو هم چنان كه ابتداء آن باينست * ( إِنَّكَ أَنْتَ الْوَهَّابُ ) * بدرستى كه تويى بخشنده هر مسئولى * ( رَبَّنا ) * اى پروردگار ما * ( إِنَّكَ جامِعُ النَّاسِ ) * بدرستى كه تو فراهم آورنده مردمانى بعد از موت ايشان * ( لِيَوْمٍ ) * براى حساب و جزاى روزى كه * ( لا رَيْبَ فِيه ) * هيچ شكى نيست ما را در وقوع آن و آنچه در اوست از حشر و نشر و جزا چه به جهت وضوح در موضع ريب و شك نيست مدعاى از اين دعا تنبيه ايشانست كه معظم غرض ايشان از طلب محكم و متشابه آن چيزيست كه متعلق بآخرتست چه آن مقصد اقصى و مطلب اعلى است و مرجع مآل همهء عقلا و سفها * ( إِنَّ اللَّه ) * بدرستى كه خدا * ( لا يُخْلِفُ الْمِيعادَ ) * خلاف نكند وعدهء كه در بعث و نشر و حساب و جزا فرموده جهت آنكه الهيت منافى خلف وعده است كقولك ( ان الجواد لا يخيب سائله ) و التفات از خطاب بغيبة به جهت اشعار است به اين و تعظيم موعود\r\nو بعد از آن در بيان حال كفار كه قلوب ايشان منحرف شده از منهج ثواب ميفرمايد كه * ( إِنَّ الَّذِينَ كَفَرُوا ) * بتحقيق كه آنان كه كافر شدند مراد همهء كفارند و با وفد نجران و يا يهود قريظه و نظير و يا كفار قريش كه حضرت رسالت ( ص ) را سرزنش ميكردند كه درويش است و هيچ پسرى ندارد و خود بكثرت اموال و اولاد مفاخرت مينمودند * ( لَنْ تُغْنِيَ عَنْهُمْ ) * هرگز دفع نكند و باز ندارد ايشان را * ( أَمْوالُهُمْ ) * مالهاى ايشان كه بدان مينازند * ( وَلا أَوْلادُهُمْ ) * و نه فرزندان ايشان كه بوجود آنها علم مباهاة و مفاخرة ميافرازند * ( مِنَ اللَّه ) * از عذاب خدا * ( شَيْئاً ) * هيچ چيزى نه در دنيا اگر بمحنت و بليت گرفتار گردند و نه در آخرت كه ايشان را بسوى مضيق جهنم رانند و يا اموال و اولاد ايشان را غنى و بى نياز نگرداند از رحمة و طاعت او بر معنى بدليه كقوله إِنَّ الظَّنَّ لا يُغْنِي مِنَ الْحَقِّ شَيْئاً يعنى بجاى رحمت يا طاعت مال و ولد نفع بايشان نرساند هم چنان كه رحمت\r\n","description":"","footnote":"","page_name":" 177 ","page_number":177},
  {"content":"\r\nو طاعت نفع بايشان خواهد رسانيد اگر ايمان آرند * ( وَأُولئِكَ ) * و آن گروه * ( هُمْ وَقُودُ النَّارِ ) * ايشانند آتش انگيز دوزخ هم چنان كه حطب آتش را بر ميافروزد * ( كَدَأْبِ آلِ فِرْعَوْنَ ) * دأب مصدر است ماخوذ از داب فى العمل اذا كدح فيه و از اين معنى منتقل شده بمعنى شأن و حال و جار و مجرور مرفوع المحل است به آنكه خبر مبتداى محذوفست و تقدير اينست كه ( داب هؤلاء الكفره كداب آل فرعون ) يعنى شأن و عادت اين جماعت كفار در تكذيب حضرت رسالت ( ص ) مانند شأن و عادت متابعان فرعونست در تكذيب موسى ( ع ) يا منصوب المحل است ( بل تغنى ) و تقدير اينست كه ( لن تغنى عنهم مثل مالم تغن عن آل فرعون و يا توقد بهم النار كما توقد بال فرعون ) يعنى نفع ندهد اموال و اولاد كفار را از عذاب خدا هم چنان كه نفع نداد اموال و اولاد اتباع فرعون را يا حال كفار مكه آنست كه آتش دوزخ بايشان افروخته گردد هم چنان كه حال آل فرعون آنست كه افروخته شود دوزخ بايشان * ( وَالَّذِينَ مِنْ قَبْلِهِمْ ) * و به آنان كه پيش از فرعون بودند چون عاد و ثمود و گويند كه اين كلام مستانف است از براى حال كفار قريش يعنى آنان كه قبل از فرعون بودند از اصناف كفره * ( كَذَّبُوا بِآياتِنا ) * بدروغ پنداشتند آيتهاى ما را و بنا بر اول * ( كَذَّبُوا بِآياتِنا ) * حال است باضمار قد يعنى حال كفار مكه مثل حال آل فرعونست و آنان كه قبل از اينها بودند در حالتى كه تكذيب كردند بآيات ما كه معجزات انبيا بود يا آيات قدرت ما * ( فَأَخَذَهُمُ اللَّه ) * پس بگرفت خدا يعنى عقوبت كرد ايشان را در دنيا و آخرت * ( بِذُنُوبِهِمْ ) * بگناهان ايشان كه تكذيب انبيا بود و انكار را جحود و غير آن * ( وَاللَّه شَدِيدُ الْعِقابِ ) * و خدا سخت عقوبتست بر كافران اين تهويل است براى مؤاخذه و زيادتى تخويف براى كفره و چون حق سبحانه ذكر آن چيزى نموده كه بقرون ماضيه رسيد از عذاب استيصال به جهت تكذيب رسل در عقب آن كفار قريش را تحذير نمود به آنچه بايشان رسد و فرمود كه * ( قُلْ ) * بگو اى محمد ( ص ) * ( لِلَّذِينَ كَفَرُوا ) * مر آن كسانى را كه كافر شدند از صناديد قريش و شماتة كردند در واقعهء احد * ( سَتُغْلَبُونَ ) * زود باشد كه مغلوب شوند در دنيا بنصرت مؤمنان بر شما در روز بدر * ( وَتُحْشَرُونَ ) * و جمع كرده شوند در عقبى * ( إِلى جَهَنَّمَ ) * بسوى دوزخ * ( وَبِئْسَ الْمِهادُ ) * و بد آرامگاهيست دوزخ حذف مخصوص بذم كه جهنمست بقرينهء ما سبق است و اين از تماميت قول حضرت رسالت ( ص ) است مر كفار را بامر خدا و يا استينافست و تقدير اين كه ( و بئس المهاد ما مهدوه لانفسهم ) يعنى بد\r\n","description":"","footnote":"","page_name":" 178 ","page_number":178},
  {"content":"\r\nچيزى است كه تمهيد آن كرده‌اند براى نفسهاى خود مقاتل گفته كه چون اين آية آمد رسول ( ص ) فرمود كه\r\nان اللَّه غالبكم و حاشركم الى جهنم\r\nو مثل اينست سَيُهْزَمُ الْجَمْعُ وَيُوَلُّونَ الدُّبُرَ عبد اللَّه عباس فرموده كه مراد يهودان قريظه و نضيرند كه چون رسول ( ص ) روز بدر بر مشركان غالب شد و همه را مغلوب ساخت يهودان گفتند به خدا كه اين آن پيغمبر است كه ما را وعده كرده‌اند در تورية و ما نعت و صفت او در كتاب يافته‌ايم رايت او هميشه منصور خواهد بود و هرگز مردود نخواهد شد پس در صدد آن شدند كه به آن حضرت ايمان آورند چون روز احد اصحاب را شكستى واقع شد متشكك شدند و گفتند اين مرد نه آن پيغمبر است كه ما گمان برديم پس ترك ايمان كردند و در ميان ايشان و رسول عهدى بود تا مدت معينه قبل از حلول اجل نقض آن عهد كردند و در حينى كه كعب اشرف و ابو سفيان با شصت سوار از يهود مكه بمدينه آمدند يهود قريظه و نضير كسى را نزد ابو سفيان فرستاده با او عهد بستند كه همه متفق الكلمه شده با رسول ( ص ) آغاز محاربه كنند و او را و اتباع او را بورطهء هلاكت اندازند رسول ( ص ) برين قضيه مطلع شده ايشان را در سوق بنى قينقاع جمع كرد و تحذير بايشان نمود آنچه بقريش واقع شد در روز بدر ايشان گفتند ( لا يقرنك انك اصبت اعمار الا علم لهم بالحرب لئن قاتلتنا لعلمت انا نحن الناس ) بايد كه مغرور نسازد ترا غالب شدن بر جمعى سفهاء كه علم بمحاربه نداشتند اگر با ما مقاتله كنى بدانى كه مائيم مردان كارزار و دلاور و بر تو غالب شويم حق سبحانه اين آيه فرستاد و تصديق رسول ( ص ) خود فرمود و وعده او بقتل قريظه و اجلاى بنى نضير و فتح خيبر و ضرب جزيه بر ما عداى ايشان و اين از دلايل نبوتست و چون حقتعالى وعده ظفر داد مر اهل ايمان را بعد از آن بيان آن چيزى فرمود كه در روز بدر باهل كفر و طغيان فرود آورد از عذاب استيصال و گفت * ( قَدْ كانَ لَكُمْ ) * خطاب به قريش است يا يهود و گويند مراد اهل ايمانند يعنى بدرستى كه بود مر شما را * ( آيَةٌ ) * علامتى و نشانى درست بر نبوت محمد ( ص ) * ( فِي فِئَتَيْنِ الْتَقَتا ) * در دو گروه كه ملتقى شدند و در مقابل يكديگر صف كشيدند در حرب بدر * ( فِئَةٌ تُقاتِلُ ) * استينافست بر تقدير منهم از براى بيان حال آن دو گروه كه ملتقى شدند يعنى گروهى از اين دو گروه كارزار ميكردند * ( فِي سَبِيلِ اللَّه ) * در راه خدا و اينها لشكر ظفر پيكر رسول خدا ( ص ) بودند و ايشان سيصد و سيزده تن بودند بر عدد اصحاب طالوت كه از نهر گذشتند هفتاد و هفت تن مهاجر و دويست و سى و شش انصار * ( وَأُخْرى كافِرَةٌ ) * و گروهى ديگر ناگرويده بودند به خدا كه لشگر ابو جهل بودند و آنها نهصد و پنجاه تن بودند * ( يَرَوْنَهُمْ مِثْلَيْهِمْ ) * ميديدند مسلمانان\r\n","description":"","footnote":"","page_name":" 179 ","page_number":179},
  {"content":"\r\nايشان را يعنى لشگر كفار را دو برابر ايشان باشد غالب گرداند كما قال اللَّه تعالى مِائَةٌ صابِرَةٌ يَغْلِبُوا مِائَتَيْنِ پس چون ايشان را دو برابر خود ديدند بوعدهء الهى مستظهر گشته متيقن گشتند بنصرت تا ثبات قدم ورزيده بر ايشان غالب شوند و گويند ضمير يرون راجع بكفار است و معنى اينكه ميديدند مؤمنان كافران را دو برابر خود و حال آنكه سه برابر مسلمانان بودند و اين بعد از آن بود كه حق سبحانه تقليل اهل ايمان كرده بود در نظر ايشان حيث قال وَيُقَلِّلُكُمْ فِي أَعْيُنِهِمْ تا جرأت كنند بر حرب ايشان و چون بحرب اقدام نمودند دو برابر خودشان ديدند و از فرط خوف مغلوب و منكوب گشتند و اين از علامات واضحه و معجزات بينه حضرت خاتميت ( عليه و على إله الصلوات و التحية ) بود و مؤيد معنى اول است ترونهم بخطاب كه قراءة نافع است و نيز عبد اللَّه مسعود روايت كرده كه در بادى الراى كه لشگر كفار در نظر ما در آمدند گمان برديم كه ششصد و بيست و شش كس باشند بر ضعف لشگر ما و بعد از آن هر بار كه در ايشان نگاه ميكرديم كمتر از مرتبهء اول مينمودند تا آنكه گمان برديم كه كمتر از لشگر مااند يكى ميگفت كه هفتاد باشند و ديگرى ميگفت كه صد و چون كارزار تمام شد ما از اسيران پرسيديم كه شما چند كس بوديد گفتند هزار مرد * ( وَاللَّه يُؤَيِّدُ ) * و خدا قوت دهد * ( بِنَصْرِه ) * به يارى كردن خود * ( مَنْ يَشاءُ ) * هر كرا خواهد هم چنان كه\r\nنصرت داد اهل بدر را * ( إِنَّ فِي ذلِكَ ) * بدرستى كه در تقليل كثير و تكثير قليل يا در غلبه قليل عديم العده بر كثير شاكى السلاح و يا در واقع شدن امر بر آن وجهى كه پيغمبر ( ص ) از آن خبر داده بود * ( لَعِبْرَةً ) * هر آينه اعتباريست و موعظه * ( لأُولِي الأَبْصارِ ) * مر خداوندان بينايى را مراد بينايى دل است كه آن را بصيرت گويند يا مراد رؤية بصر است و به صحت پيوسته كه صاحب رايت در اين حرب امير المؤمنين ( ع ) بود و در ميان لشگر اسلام كه سيصد و سيزده بودند همين دو كس اسب داشتند يكى مقداد اسود و ديگر مرثد بن ابى مرثد و شش كس زره پوش بودند و لشگر كفار كه نهصد و پنجاه بودند صد كس بر اسب سوار بودند و اول جنگى كه در اسلام واقع شده اين جنگ بود و سبب اين ابو سفيان بود چنان كه تفصيل اين بعد از اين مذكور خواهد شد بعد از آن حقتعالى اخبار مىنمايد از آن چه باعث مردن ما است بر عدول از حق و هدى بباطل و ضلال و ميفرمايد كه * ( زُيِّنَ لِلنَّاسِ ) * زينت داده شده و آراسته شده براى مردمان * ( حُبُّ الشَّهَواتِ ) * دوستى آرزوهاى نفس مراد مشتهيات است و تسميهء آن بشهوات جهت مبالغه اوست و ايماء به آنكه ايشان منهمك و متوغلند در محبت آن حتى كه شهوات خود را نيز دوست دارند كقوله تعالى أَحْبَبْتُ حُبَّ الْخَيْرِ\r\n","description":"","footnote":"","page_name":" 180 ","page_number":180},
  {"content":"\r\nو مزين آن حقتعالى است كه بجهة ابتلا و امتحان كه متضمن شدة تكليفست تزيين آن نمود در نظر مردمان كقوله تعالى إِنَّا جَعَلْنا ما عَلَى الأَرْضِ زِينَةً لَها لِنَبْلُوَهُمْ أَيُّهُمْ أَحْسَنُ عَمَلًا و يا به جهة آنكه او را وسيلهء سعادت اخروية گردانيد كاهى كه بر وجهى باشد كه موجب رضاى او سبحانه بوده باشد و يا بجهة آنكه از اسباب تعيش و بقاى نوع است و يا مزين آن شيطانست چه آيه در معرض ذم است يعنى شيطان بجهة اغوا و اضلال مشركان و عاصيان آراسته گردانيده است در نظر حسى ايشان دوستى مشتهيات نفس را و جبائى گفته كه رحمن مزين آن چيزى است كه حسن است و شيطان مزين آنچه قبيح است * ( مِنَ النِّساءِ ) * از زنان تقديم آن بر مشتهياة ديگر جهة آنست كه افتتان به ايشان بيشتر است و بدترين دام شيطان ايشانند كه النساء حبائل الشيطان و از رسول ( ص ) مرويست كه\r\nلا يخلون رجل بامرأة فان ثالثهما الشيطان\r\nنبايد كه مردى با زنى در خلوت بنشيند مراد زن بيگانه است بدرستى كه شيطان سيم ايشان خواهد بود و نيز فرموده كه هيچ فتنهء اضر از زنان نيست بر مردان و از امير المؤمنين مرويست كه\r\nالمراة شر كلها و شر ما فيها انه لا بد فها و هى عقرب حلوة اللسعة\r\nيعنى همهء زنان شرند و بدترين چيزى در ايشان آنست كه چاره در ايشان نيست و ايشان عقربند كه شيرينست لمس ايشان و در اخبار آمده كه بيشترين معاصى كه از مردمان صادر مىشود بجهة زنانست و نعم ما قيل النساء شياطين خلقن لنا نعوذ باللَّه من شر الشياطين * ( وَالْبَنِينَ ) * و از پسران كه محبوب طباع و الديناند مرويست كه رسول ( ص ) اشعث بن قيس را گفت كه ترا از دختر حمزه هيچ فرزندى هست گفت پسرى دارم كه اگر ببدل آن جفنهء تريدى بودى كه به آن مهمانى كردمى مرا از آن دوستر بودى رسول ( ص ) فرمود چرا چنين مىگويى\r\nانهم لثمرة القلوب و قرة العين و انهم مع ذلك لمجبنة مبخلة محزنة\r\nپسران ميوهء دلند و روشنايى چشماند و با وجود اين سبب جبن و بخل و حزنند * ( وَالْقَناطِيرِ الْمُقَنْطَرَةِ ) * و از قنطارهاى فراهم آورده شده يا دفين ساخته * ( مِنَ الذَّهَبِ وَالْفِضَّةِ ) * از طلا و نقره قنطار بمعنى مال كثير است و نزد بعضى هشت هزار مثقال طلاست و گويند هشتاد هزار مثقال نقره و از معاذ بن جبل و ابى بن كعب و عبد اللَّه بن عمر منقولست كه قنطار هزار و دويست وقيه است و نزد ابن عباس و حسن و ضحاك هزار و دويست مثقال و هزار دينار و دوازده هزار دهم نيز گفته‌اند و نزد قتاده صدر طل است و از ابى عبد اللَّه و ابى جعفر ( ع ) مرويست كه قنطارى بر پوست گاو است از دينار و درم و در وزن قنطار اختلافست نزد جمعى بر وزن فعلالست و نزد بعضى ديگر فنعال و مقنطره مأخوذ است از آن از براى توكيد كقولهم بدرة مبدرة و از اين قبيل است ( شعر شاعر و حجرا محجورا و نسيا منسيا ) و اصل آن در احكام است يقال قنطرت الشيء اى احكمته و نزد قتاده مقنطره بمعنى مضاعفه است و گويند كه\r\n","description":"","footnote":"","page_name":" 181 ","page_number":181},
  {"content":"\r\nآن قنطار مجتمع است و صحيح نيست قول آن كسى كه تخصيص قنطار بذهب مىكند زيرا كه حقتعالى در او جمع ذهب و فضه كرده و جميع اقوال مذكوره راجع بكثرتست ( و الخيل المسومة ) و از اسبانى كه علامت دارند و آن از سومه مأخوذ است بمعنى علامت و يا مسومه بمعنى چرانيده ماخوذ از اسام الدابة و سومها و اين قول ابن جبير است و نزد حسن و عكرمه و سدى از سيماء ماخوذ است بمعنى حسن يعنى اسبان نيكو و ابن زيد گفته كه مراد اسبانىاند كه معد باشند براى جهاد و نزد بعضى ديگر مسومه بمعنى مطهمه است يعنى اسبانى تمام خلقت با حسن صورت و از امير المؤمنين ( ع ) مرويست كه رسول ( ص ) فرموده در وقتى كه حقتعالى اراده فرموده كه اسب را بيافريند باد جنوب را گفت كه من از تو خلقى ايجاد خواهم كرد كه عز اوليا و دوستان من و جمال اهل طاعة و منزلة دشمنان من به آن باشد باد بفرمان رب العباد با فرشتگانى كه بر باد موكلند گفتند بار خدايا امر امر تست پس اسب را از جنوب خلق فرمود و گفت من ترا از چيزى غريب آفريدم و خير را در پيشانى تو وضع كردم و غنايم را بر پشت تو جمع كردم و خداوند ترا بر تو مهربان كردم و ترا پرنده بى پر گردانيدم فانت للطلب و انت للهرب پس ترا براى طلب دارند و براى هرب نگه دارند و من بر پشت تو مردانى سوار كنم كه تسبيح و تهليل و تحميد و تكبير من كنند و تو بتسبيح و تهليل ايشان تسبيح و تهليل ميكنى و بعد از آن آن حضرت فرمود كه هيچ تسبيح و تهليل نباشد كه اسب بشنود مگر بمانند آن جواب گويد آن گه گفت چون ملائكه صفة اسب شنيدند و خلقش را بديدند گفتند بار خدايا ما ملائكه توايم و تسبيح و تهليل تو مىگوييم ما را نيز مثل آنچه به بنى آدم عطا كردهء كرامت فرما حقتعالى براى ايشان اسبان ابلق بيافريد گردنهاى ايشان چون گردن شتران بختى و چون اسب را به زمين فرستاد و پاهاى او بر زمين قرار گرفت شيههء كرد حق سبحانه فرمود بركت من بر تو باد بشيههء تو مشركان را ذليل گردانم و دلهاى ايشان را به جهة تو بترسانم و چون بر آدم عرض اشيا نمود با آدم گفت آنچه خواهى از اين اشيا اختيار كن براى خود وى اسب را برگزيد حقتعالى فرمود عز خود و عز فرزندان خود برگزيدى و بعد از آن خطاب به او كرد كه اى آدم تا تو باشى و بنى نوع تو باشند بركت من در ميان شما باشد و بعد از شما هيچ چيزى نيافريدم كه نزد من محبوبتر از اسب باشد و از پيغمبر ( ص ) روايتست كه\r\nيمن لخيل فى شقرها\r\nميمنت اسب در اشقر آنست و خباب از پيغمبر ( ص ) روايت كند كه فرمود اسبان بر سه قسمند\r\nفرس الرحمن و فرس للانسان و فرس للشيطان\r\nاسبى كه خدايراست آنست كه در راه خدا براى جهاد كفار مربوط سازند و آنچه آدميان راست اسبى است كه براى نسل و نتيجه نگاه دارند و اسبى كه شيطان راهست آنست كه بر او گرو بندند و قمار بازند * ( وَالأَنْعامِ ) * و ديگر از مشتهيات نفس چهار پايانند از شتر و گاو و گوسفند\r\n","description":"","footnote":"","page_name":" 182 ","page_number":182},
  {"content":"\r\n* ( وَالْحَرْثِ ) * و ديگر كشت زار و زمينها براى زرع * ( ذلِكَ ) * اينكه مذكور شد از امور مشتهيهء نفس * ( مَتاعُ الْحَياةِ الدُّنْيا ) * چيزيست كه برخوردارى يابند از آن در زندگانى دنيا و از آن متمتع و محظوظ شوند * ( وَاللَّه ) * و خدايى كه معبود به حق است * ( عِنْدَه ) * نزد اوست * ( حُسْنُ الْمَآبِ ) * نيكويى باز گشت اين تحريص است بر استبدال آنچه نزد اوست از لذات حقيقيه ابديه بشهوات مخدعهء فانيه و آن لذات بر وجهى باشد كه ( ما لا عين رات و لا اذن سمعت و لا خطر على قلب بشر و فيها ما تشتهى الا نفس و تلذ الاعين ) و چون حقتعالى در اين آيه تصغير دنيا كرد و تزهيد مردمان نمود در عقب آن تعظيم آخرت مىنمايد و ترغيب مردمان در آن بقوله * ( قُلْ ) * بگو اى محمد ( ص ) * ( أَ أُنَبِّئُكُمْ ) * آيا خبر دهم شما را اى مردمان * ( بِخَيْرٍ مِنْ ذلِكُمْ ) * ببهتر از اينها كه گفته شد * ( لِلَّذِينَ اتَّقَوْا ) * اين استينافست از براى بيان آنچه بهتر باشد ايشان را يعنى براى آنان كه پرهيز كردند از شرك و اجتناب نمودند از فواحش * ( عِنْدَ رَبِّهِمْ ) * نزديك پروردگار ايشان * ( جَنَّاتٌ ) * بوستانهائيست كه * ( تَجْرِي مِنْ تَحْتِهَا الأَنْهارُ ) * ميرود از زير قصور يا اشجار آن بوستانها جويهاى آب كه در شكاف نرود بلكه بر روى زمين رود و متفرق نگردد بخلاف جوى هاى دنيا * ( خالِدِينَ فِيها ) * در حالتى كه جاويد باشند متقيان در آن بوستانها ذكر خلود جهة آنست كه خوف انفاع منقص نعمت است * ( وَأَزْواجٌ ) * و مر ايشانراست زنان حورى و انسى * ( مُطَهَّرَةٌ ) * پاكيزه از قاذوراتى كه زنان دنيا را مىباشد يا پاك از نقص خلق و خلق * ( وَرِضْوانٌ مِنَ اللَّه ) * و ديگر مر ايشان راست خشنودى از خدا و اين از بهشت و نعم آن بهتر است * ( وَاللَّه بَصِيرٌ ) * و خدا بينا است * ( بِالْعِبادِ ) * ببندگان و اعمال ايشان پس مثاب ميگرداند محسن را و معاقب ميسازد مسيء را و يا عالم است باحوال آنان كه متقىاند فلهذا آماده كرده است براى ايشان جناتى كه بصفات مذكوره است حقتعالى به اين آيه تنبيه فرمود بر مراتب نعم خود پس ادناى آن متاع دنيا است و اعلاى آن رضوان خدا لقوله و رضوان من اللَّه اكبر و اوسط آن جنت است و نعيم آن ابو سعيد خدرى از رسول خدا ( ص ) روايت كرده كه فرمود خدا اهل بهشت را گويد اى اصحاب بهشت ايشان گويند\r\nلبيك ربنا و سعديك و الخير فى يديك\r\nپس گويد\r\nفيقول هل رضيتم\r\nآيا راضى شديد از من گويند بار خدايا از اين نعمت بهشت كه بما كرامت فرموده اى چه چيز بهتر از اين تواند بود گويد خشنودى من بر وجهى كه هرگز بخشم مبدل نشود و گفته‌اند در بهشت چند چيز بهتر از آنست يكى رضاى خدا و ديگرى خلود نعم بهشت سيم\r\n","description":"","footnote":"","page_name":" 183 ","page_number":183},
  {"content":"\r\nجوار محمد ( ص ) و آل محمد ( ص ) بعد از آن در صفت متقيان ميفرمايد كه * ( الَّذِينَ ) * متقيان كه نازل منازل جنان خواهند بود آنانند كه روى نياز * ( يَقُولُونَ رَبَّنا ) * ميگويند اى پروردگار ما * ( إِنَّنا آمَنَّا ) * بدرستى كه ما گرويده‌ايم به آنچه تو فرمودى و جوارح خود را در عبادت تو استعمال نموديم اميد آمرزش از تو داريم * ( فَاغْفِرْ لَنا ذُنُوبَنا ) * پس بيامرز براى ما گناهان ما را و خط كرم بر دفتر عصيان ماكش * ( وَقِنا عَذابَ النَّارِ ) * و نگاه دار ما را از عذاب دوزخ در انوار گفته كه الذين يقولون الخ مجرور المحل است بر آنكه صفة متقيانست يا عباد يا منصوب المحل است يا مرفوع المحل بر مدح و ترتب سؤال بر مجرد ايمان دليل است بر آنكه ايمان كافيست در استحقاق مغفرت يا مستعد شدن براى آن و بعد از آن بصفات ديگر وصف و مدح ايشان مىكند و ميگويد * ( الصَّابِرِينَ ) * منصوبست بر مدح يعنى متقيان صبر كنندگان بر اداى جميع فرائض و سنن و بر ترك محظورات و شبهات و در وقت هجوم بليات * ( وَالصَّادِقِينَ ) * و راستانند در قول و فعل و نيت در خبر است كه چون شخصى يك بار يا دو بار راست گويد براست گفتن معروف شود و نام او در صديقان نويسند و اگر يك بار يا دو بار دروغ گويد بر عكس اين باشد * ( وَالْقانِتِينَ ) * و فرمان بردارانند امر خدا را در نهان و آشكارا يا دعا كنندگان در مقاصد دنيا و عقبا و يا مداومت نمايندگانند بر مفروضات * ( وَالْمُنْفِقِينَ ) * و نفقه كنندگانند از مال حلال بر اهل استحقاق به قصد اطاعت و انقياد معبود على الاطلاق و در حديث آمده كه\r\nما طلعت الشمس قط إلا و بجنبيها ملكان يقولون اللهم اعط كل منفق خلفا و كل ممسك تلفا\r\nيعنى هيچ روزى آفتاب بر نيايد و الا كه بر پهلوهاى آن دو فرشته باشد و گويند بار خدايا هر نفقه كنندهء را عوض ده و هر باز دارندهء مال او را در ورطهء تلفاند از * ( وَالْمُسْتَغْفِرِينَ ) * و آمرزش خواهندگانند * ( بِالأَسْحارِ ) * در سحرها كه اوقات اجابت دعواتست و نزد قتاده مراد نماز گذارندگانند در ثلث آخر شب و ابن زيد گفته كه ادا كنندگان نماز بامداد به جماعت اين حصر مقامات سالك طريق عبادتست بر احسن ترتيب چه معامله ايشان با خدا يا توسل است و يا طلب توسل يا بنفس است كه آن منع آنست از رذائل و حبس آن بر فضايل و صبر شامل اين صفت است و يا ببدنست و آن يا قولى است كه صدق است و يا فعلى كه قنوتست كه بمعنى ملازمت طاعتست و يا بمال است و آن انفاقست در سبل خير و يا طلب استغفار زيرا كه مغفرت اعظم مطالب است بلكه جامع آن و توسط واو ميان اين صفات بجهة دلالتست بر استقلال هر يك از آن و كمال اهل تقوى در\r\n","description":"","footnote":"","page_name":" 184 ","page_number":184},
  {"content":"\r\nآن و يا بجهة تغاير جماعت موصوف به آن و تخصيص استغفار به اسحار جهة آنست كه دعا در آن اقربست به اجابت زيرا كه عبادات در آن وقت اشق است و نفس در آن اصفى است و ورع در آن اجمع خصوصا متهجدان را و لهذا گويند كه مراد آنست كه متقيان آنانند كه نماز گذارند تا وقت سحر و بعد از آن استغفار كنند و دعا كنند تا بصبح و در خبر آمده كه خداى تعالى سه آواز دوست دارد آواز خروس و آواز قارى قرآن و آواز استغفار كننده در وقت سحر داود پيغمبر ( ع ) از جبرئيل ( ع ) پرسيد كه كدام وقت فاضلتر است گفت ندانم الا آنست كه وقت سحر عرش خدا بجنبد يكى از اكابر امت پسر خود را گفت اى پسر نبايد كه خروسى از تو زيركتر باشد بوقت سحر برخيزد و استغفار كند و تو خفته باشى و در تفسير اهل البيت مذكورست كه آيه در شأن عالى شأن على بن ابى طالب نازل شده اما الصابرين فنظيره فى قوله وَالصَّابِرِينَ فِي الْبَأْساءِ وَالضَّرَّاءِ وَحِينَ الْبَأْسِ و اما الصادقين فنظيره فى قوله وَالَّذِي جاءَ بِالصِّدْقِ وَصَدَّقَ بِه و اما القانتين فنظيره أَمَّنْ هُوَ قانِتٌ آناءَ اللَّيْلِ ساجِداً وَقائِماً و اما المنفقين فنظيره الَّذِينَ يُنْفِقُونَ أَمْوالَهُمْ بِاللَّيْلِ وَالنَّهارِ سِرًّا وَعَلانِيَةً و اما المستغفرين فنظيره كانُوا قَلِيلًا مِنَ اللَّيْلِ ما يَهْجَعُونَ وَبِالأَسْحارِ هُمْ يَسْتَغْفِرُونَ و از امام ثامن على بن موسى الرضا ( ع ) روايتست كه مراد بمستغفرين مصلحيناند در وقت اسحار و از ابى عبد اللَّه ( ع ) منقولست كه\r\nان من استغفر اللَّه سبعين مرة فى وقت السحر فهو من اهل هذه الاية\r\nبدرستى كه هر كه هفتاد بار استغفار كند در وقت سحر در اين آيه داخلست و انس بن مالك روايت كرده از حضرت رسالت ( ص ) كه\r\nان اللَّه عز و جل يقول انى لاهم باهل الارض عذابا فاذا نظرت الى و عمار بيوتى و الى المتهجدين و الى المتحابين فى والى المستغفرين بالاسحار صرف عنهم\r\nيعنى بدرستى كه حقتعالى ميفرمايد كه من قصد ميكنم كه عذاب را به اهل زمين نازل گردانم به جهت شآمت اهل عصيان اما چون نظر ميكنم بعمارت كنندگان و آباد سازندگان خانهاى من كه مساجد است و به جماعت متهجدان و شب خيزان و بدوستى نمايندگان بيك ديگر در راه من و استغفار كنندگان در وقت سحر آن عذاب را از ايشان باز ميدارم محققان گويند كه اهل تقوى صابرانند در كشيدن بار رياضت و صادقانند در انتهاج منهاج ارادت و قانتانند در سلوك الى اللَّه و سير فى اللَّه بى قصور فترت و منفق صفات و ذواتند از روى محبت مستغفرند از ذنوب قلوب كه توجه است به غير حق و از اين صفات كه مذكور شد صبر مبدء سلوك است و صدق ابتداء تخلق به اخلاق مالك الملك و قنوت اشتغال نفس بو الفضول و انفاق سبب تكميل او در رتبهء قبول و مراد از استغفار فناء در توحيد است و تا ستارهء هستى سالك در مغرب فنا متوارى نشود خورشيد بقاى ابدى از مطلع فيض ازلى طالع نگردد و ذكر سحر در كلمات * ( وَالْمُسْتَغْفِرِينَ بِالأَسْحارِ ) * كه نزديك\r\n","description":"","footnote":"","page_name":" 185 ","page_number":185},
  {"content":"\r\nزوال ظلمت شب و ظهور نور صفاى روز است اين فايده ميدهد كه چو شواهد جبروت بر هياكل ملك و ملكوت مستعلى شد وجود ما عدا كه نمودار نمود بى بودست زايل گشته صبح شهود وحدت از افق حقيقت رو نمايد و سر كلام تمام ( اطفى السراج فقد طلع الصبح ) اينجا چهره گشايد و در اسباب النزول آورده كه دو حبر از احبار شام بمدينه آمدند و سيد عالم ( ص ) را بعلامات و صفاتى كه در كتاب خود يافته بودند بشناختند و گفتند يا محمد ( ص ) ما را مسئلهء هست اگر جواب گويى ايمان آريم ( اخبرنا عن اعظم شهادة فى كتاب اللَّه ) بزرگتر كلمهء و شريفترين شهادتى در كلام خدا كدامست اين آيه نازل شد كه * ( شَهِدَ اللَّه ) * گواهى داد خدا يعنى به نصب دلايل داله بر وحدانيت و انزال آيات ناطقه به آن مبين گردانيد * ( أَنَّه ) * آنكه اوست خداى به حق كه از روى تحقيق * ( لا إِله إِلَّا هُوَ ) * هيچ معبودى نيست كه سزاوار پرستش باشد مگر او نزد مجاهد شهادت خدا حكم اوست اى ( حكم اللَّه انه لا إله الا هو ) و ابن كيسان گفته كه ( شهد اللَّه بتدبيره و صنعه المتقن و اموره المحكمة انه لا إله الا هو ) خدا گواهى داد بتدبير عجيب و صنع محكم و افعال متقن خود كه او يكيست و جز او خدايى نيست و نعم ما قبل\r\n\r\nو للَّه فى كل تحريكة\r\nو تسكينة ابدا شاهد\r\n\r\n\r\nو فى كل شيء له آية\r\nدليل على انه واحد\r\n\r\n* ( وَالْمَلائِكَةُ ) * و فرشتگان نيز گواهى دادند به آنچه معاينه ديده‌اند از اعظم قدرت او بر وحدانية او * ( وَأُولُوا الْعِلْمِ ) * و خداوندان علم كه مؤمنانند نيز اداى شهادت نمودند بر توحيد به اعتراف لسان و تصديق جنان بواسطهء حجج ساطعه و براهين قاطعه * ( قائِماً ) * در حالتى كه او سبحانه اقامه نماينده است * ( بِالْقِسْطِ ) * بعدل و راستى در قسم ارزاق و حكم خود در افعال و وجه جواز او سبحانه به قائما بالقسط كه منصوبست بر حاليت از اللَّه كه فاعل شهد است به آنكه جايز نيست مثل جاء زيد و عمرو راكبا به جهت عدم ليس است كقوله وَوَهَبْنا لَه إِسْحاقَ وَيَعْقُوبَ نافِلَةً و يا آنكه حال است از ضمير هو و عامل در او معنى جمله است اى تفرد قائما يا احقه زيرا كه حال مؤكده است و يا منصوبست بر مدح و يا صفت منفى است و اين وجه ضعيفست بجهة فعل ميان موصوف و صفت و قيام او بقسط مندرج است در مشهود به اگر صفة باشد يا حال از ضمير و گويند قائما بنا بر آنكه حال باشد فاعل شهد تقييد شهادت بجهة آنست كه شرط شهادت عدالتست و شهادت بدون آن مقبول نيست و مفسران را در اولوا العلم اختلافست نزد بعضى پيغمبرانند و ابن كيسان گفته كه صحابه رسولند از مهاجر و انصار و نزد مقاتل احبار كتابند كه ايمان آورده‌اند چون عبد اللَّه بن سلام و اتباع او و در تفسير اهل البيت ( ع )\r\n","description":"","footnote":"","page_name":" 186 ","page_number":186},
  {"content":"\r\nامير المؤمنين ع است لقوله تعالى وَمَنْ عِنْدَه عِلْمُ الْكِتابِ چه او مقتداى علماء اسلامست و افضل اهل البيت ع و مقدم ايشان و نيز اعلم بكتب اهل كتاب پس آيه را بر او حمل كردن اولى باشد و از آن حضرت مرويست كه فرمود\r\nو اللَّه لو ثنى لى الوسادة و جلست عليها لحكمت بين اهل التوراة بتوراتهم و باهل الانجيل بانجيلهم و باهل الزبور بزبورهم و اهل القرآن بقرآنهم حقى يزهو كل كتاب من هذه الكتب و يقول يا رب ان عليا قد قضى بقضائك\r\nيعنى آن حضرت فرمود اگر بالشى را دوته كنند و من بر آن نشينم هر آينه حكم كنم ميان اهل تورية بتورات ايشان و اهل انجيل بانجيل ايشان و اهل زبور بزبور ايشان و اهل قرآن به قرآن ايشان تا آنكه هر يك از اين كتابها مفاخرت كند و گويد بار خدايا على بن ابى طالب ( ع ) حكم كرد به قضاى تو و اقتران اولو العلم به او سبحانه و ملائكه در شهادت دلالت است بر تعظيم و توقير ايشان جابر بن عبد اللَّه از پيغمبر ( ص ) روايت كرده كه يك ساعة كه عالمى بر بستر خود تكيه كند و در علم خود نگردد بهتر است از عبادت عابدى كه هفتاد سال خداى را عبادت كند انس بن مالك از رسول ( ص ) نقل كرده كه او گفت علم بياموزيد كه آموختن علم حسنه است و درس آن تسبيح است و بحث آن جهاد است و تعلم آن صدقه و تعليم آن به اهل آن قربت و نزديكى به خدا چه علم معالم حلال و حرام است علامت طريق بهشت و دوزخ است در وحشة انيس است و در غربت رفيق و در خلوت محدث و در سراء و ضراء دليل و بر دشمنان سلاح و قرب نزد غرباء و خدا به او رفيع گرداند قومى را و ايشان را در خيرات پيش رو مردمان گرداند كه بايشان اقتدا كنند و براى ايشان عمل نمايند و فرشتگان در حلقه هاى مجلس ايشان رغبت كنند و پرهاى خود را در ايشان مالند و در نماز براى ايشان استغفار كنند و هر تر و خشكى كه باشد براى ايشان آمرزش خواهند حتى ماهيان دريا و هوام آن و چهارپايان و سباع و آسمان و ستارگان و بدانيد كه علم حيات دلست و نور چشم و قوت بدن عبيد را بمنازل احرار و مجالس ملوك رساند نيكبختان به آن ملهم گردند و بدبختان از آن محروم مانند و به جهت آنست كه اولو العلم مقارن حق سبحانه و ملائكه واقع شده در اين شهادت كه * ( لا إِله إِلَّا هُوَ ) * تكرار جهت تأكيد است و مزيد اهتمام بمعرفت ادله توحيد و حكم بتوحيد بعد از اقامهء حجت و ديگر تا مبتنى شود بر آن قوله * ( الْعَزِيزُ ) * قوى و غالب است بر جميع ممكنات و همه محكوم و مأمور اويند به اظهار كلمهء توحيد * ( الْحَكِيمُ ) * محكم كار در آنچه مىكند و به آن چه ميفرمايد كه از جمله امر اوست بتوحيد و تقديم عزيز به جهت تقدم علمست بقدرت او بر علم بحكمت او و رفع اين دو صفت بر بدليت است از ضمير هو يا صفت فاعل شهد و در كشاف آورده كه تكرار كلمهء توحيد جهت آنست كه ذكر آن اولا جهت دلالتست بر اختصاص او سبحانه بوحدانيت و ثانيا بعد از مقارنهء اثبات عدل به اثبات وحدانيت جهت دلالت بر اختصاص او به اين\r\n","description":"","footnote":"","page_name":" 187 ","page_number":187},
  {"content":"\r\nدو امر كانه قال لا إله الا هذا بالموصوف بالصفتين و لهذا بآنمقارن گردانيده قوله * ( الْعَزِيزُ الْحَكِيمُ ) * چه اين دو صفت متضمن وحدانيت است و عدل و بدانكه اين آيه را فضل بسيار است و ثواب بى - شمار انس بن مالك روايت كرده كه پيغمبر ( ص ) فرمود كه هر كه اين آيه را بخواند و در آخر آن بگويد\r\nو انا على ذلك من الشاهدين\r\nحق سبحانه بعدد هر حرفى فرشتهء را بيافريند تا براى او استغفار كنند و آمرزش خواهند تا روز قيامت و نيز از آن حضرت مرويست كه هر كه اين آيه بخواند حق سبحانه هشت در بهشت به روى او بگشايد و هفت در دوزخ برو در بندد و در خبر ديگر از آن حضرت وارد شده كه هر كه در وقت خواب كردن اين آيه بخواند حق سبحانه هفتاد هزار فرشته از آن خلق كند تا روز قيامت براى او استغفار كند ابو طالب قيطان گفته كه وقتى بتجارت بكوفه رفتم و در همسايگى اعمش فرود آمدم وى در آخر شب مكرر اين آيه را ميخواند و هر بار در آخر آن ميگفت و انا اشهد بما شهد اللَّه به و استودع اللَّه هذه الشهادة و هى لى عند اللَّه وديعة حتى يؤديها الى يوم القيمة با خود گفتم همانا خبرى از پيغمبر ( ص ) درين باب به او رسيده چون روز شد نزد او برفتم و گفتم تو ديشب آية الشهاده ميخواندى و در آخر آن كلماتى ميگفتى در آن چيزى شنيدهء گفت بلى گفتم مرا از آن اخبار كن گفت تو را از آن خبر ندهم تا كه يك سال تمام در خدمتكارى سراى من قيام نمايى من مهمسازى كرده بودم و بر سر راه بودم بارها گشادم و تا يك سال آنچه او ميفرمود قيام مىنمودم و چون مدت منقضى شد گفتم يا شيخ سال تمام شد گفت\r\nحدثنى ابو وايل عن عبد اللَّه بن مسعود انه قال سمعت النبى ( ص ) يجاء بصاحبها يوم القيمة فيقول اللَّه عبدى وفيت بعهدى و اديت امانتى و هى التوحيد و انا ممن و فى بالعهد يا ملائكتى افتحوا ابواب الجنان فيدخلها من اى باب شاء\r\nيعنى ابو وايل روايت كرد مرا از ابن مسعود كه او گفت از پيغمبر ( ص ) شنيدم كه گفت هر كه اين آيه را بخواند حق سبحانه او را روز قيامت حاضر سازد و به او خطاب كند اى بندهء من بعهد من وفا كردى و امانت مرا ادا نمودى كه آن توحيد است و من سزاوارترم از آن كسى كه بعهد وفا كند اى ملائكهء من درهاى بهشت براى او بگشائيد تا داخل شود بهر درى كه خواهد و نيز از آن حضرت مروى - است كه دو فرشته در هوا بيك ديگر رسيدند يكى ديگرى را گفت از كجا مىآيى گفت از نزديك بنده عاصى كه امروز همهء روز معصيت ميكرد و خداى را ميآزارد و اينك نامهء عمل سياه اوست كه به آسمان ميبرم آن فرشتهء ديگر گفت عجب حالتيست كه من به نام او برات آزادى از آتش دوزخ به زمين ميبرم فرشتهء اول از اين متعجب و متحير شد فرشتهء دويم جوابداد كه چون تو ازو جدا شدى او آية الشهاده بخواند حق سبحانه فرمود كه من گناه و معصيتش را به ايمان و معرفتش بخشيدم و در خبرى آمده كه جوانى توانا\r\n","description":"","footnote":"","page_name":" 188 ","page_number":188},
  {"content":"\r\nروزى بنزديك هفت سنگ عظيم آمد و چنان كه عادت زور آزمايان باشد هر يك از آن سنگها را بر گرفت و بر بالاى سر خود برد و بينداخت و گفت اشهد يا حجر أني اشهد ان لا إله الا اللَّه چون شب در آمد و در خواب رفت در واقعه ديد كه قيامت قائم شده و خلقان را در صعيد سياست بداشته‌اند و حساب ايشان ميكنند و نامهء او بدست راستش دادند و حساب كردند سيئاتش بر حسناتش افزون بود پس او را به راه دوزخ بردند چون بدر دوزخ رسيد كوهى عظيم بيامد و حايل شد بدر ديگرش بردند كوهى ديگر بيامد و مانع گشت بر همين قياس او را بهر در دوزخ در آوردند كوهى پيدا مىشد و مانع ميگشت خزنه دوزخ به آن كوه ها گفتند چرا منع ميكنيد و نميگذاريد تا اين بندهء گنه كار بجزا و سزاى خود رسد در جواب گفتند اين جوان ما را گواه گرفته بر آنكه خداى عالم يكى است ما چگونه بگذاريم كه او را بدوزخ برند هر گاه مردى كه سنگ را گواه گيرد و آن سنگ نگذارد كه وى را بدوزخ برند كسى كه هفتاد سال خدا را گواه خود گرفته باشد در توحيد چگونه بگذارد كه بدوزخ رود مروى است چون حضرت رسالت ( ص ) دعوى نبوت كرد كفار وى را گفتند گواه تو كيست آن حضرت فرمود بار خدايا اين قوم از من گواه ميخواهند حق سبحانه فرمود قُلْ كَفى بِاللَّه شَهِيداً بَيْنِي وَبَيْنَكُمْ وَمَنْ عِنْدَه عِلْمُ الْكِتابِ يعنى تو را كافيست دو گواه عدل كه حقتعالى است و آن كس كه نزد اوست علم كتب آسمانى يعنى على بن ابى طالب ( ع ) گفتند كفار ما خدا را نمىشناسيم و گواه پسر عمت نپذيريم چه او از تست فرمود كه هر چه انگشت به او نهيد او گواهست بر آنكه خداى عالم يكيست و من رسول اويم راوى خبر گويد اعرابى پيش آمد و با حضرت گفت من يشهد لك هذا كه گواهى دهد براى تو آنچه دعوت ميكنى رسول ( ص ) نگاه كرد درختى عظيم بر كنار بيابان خشك شده فرمود اين درخت شاهد من است اعرابى متعجب شد رسول او را گفت برو بنزد آن درخت و او را پيش من خوان و بگو رسول خدا ( ص ) ترا ميخواهد اعرابى برفت و گفت ايتها الشجرة اجيبى رسول اللَّه ص اى درخت اجابت كن رسول خدا ( ص ) را آن درخت بر خود پيچيد و عروق خود را از زمين بركند و زمين بشكافت و ميآمد تا پيش رسول ( ص ) آمد و بايستاد رسول ( ص ) فرمود\r\nايتها الشجرة بم تشهد\r\nاى درخت بچه گواهى ميدهى درخت بسخن آمد و گفت اشهد ان لا إله الا اللَّه و انك رسول اللَّه اعرابى چون اين معجزهء باهره را مشاهده كرد گفت هر گاه درختى با وجود عدم عقل گواهى بوحدانيت خدا و رسالت تو دهد من سزاوارتر باشم به اين پس گفت ( اشهد ان لا إله الا اللَّه و انك رسول اللَّه ) پيغمبر ( ص ) به اين شهادت وى را ببهشت بشارت داد فرمود حقتعالى جميع گناهان تو را بيامرزيد و بهشت بر تو واجب گردانيد و اين آيه دليلست بر فضل اصول دين و شرف اهل آن و از سعيد بن جبير مرويست كه سيصد و شصت بت در حوالى كعبه بودند چون اين آيه نازل شد همه به روى زمين افتادند و قوله * ( إِنَّ الدِّينَ عِنْدَ اللَّه الإِسْلامُ ) * جملهء مستأنفه است براى تأكيد جملهء اولى يعنى بدرستى كه دين پسنديده نزد خدا اسلام است نه ملت يهوديه و نصرانيه\r\n","description":"","footnote":"","page_name":" 189 ","page_number":189},
  {"content":"\r\nمراد آنست كه هيچ دينى مرضى و پسنديده نيست نزد حقتعالى غير از اسلام كه توحيد است و تدرع بشرعى كه محمد ( ص ) آن را از نزد خدا آورده پس جز از دين اسلام از بندگان نپذيرد بر غير آن از مثوبات عطا نفرمايد چه همهء پيغمبران و اولياء خود را بتوحيد امر كرده كه اسلام عبارتست از آنچه پس چگونه قبول غير آن كند از امير المؤمنين ( ع ) مرويست كه در خطبهء از خطب خود فرمود كه\r\nلا نسبن الاسلام نسبة لم ينسبها احد قبلى\r\nهر آينه نسبت كنم اسلام را نسبتى كه هيچ كس پيش از من به آن نسبت نكرده و آن اينست كه\r\nالاسلام هو التسليم و التسليم هو اليقين و اليقين هو التصديق و التصديق هو الاقرار و الاقرار هو الاداء و الاداء هو العمل\r\nو اين روايت را على بن ابراهيم در تفسير خود آورده و بعد از آن گفته كه آن حضرت بعد از اين قول فرموده كه\r\nان المؤمن اخذ دينه عن دينه عن ربه و لم يأخذ من رايه ان المؤمن يعرف ايماله فى عمله و الكافر يعرف كفره بانكاره ايها الناس دينكم حق فان السيئة فيه خير من الحسنة فى غيره و ان السيئة فيه يغفرون الحسنة فى غيره لا تقبل\r\nيعنى بدرستى كه مؤمن دين خود را از نزد پروردگار خود فرا گرفته و بسر خود فرا نگرفته بدرستى كه ايمان مؤمن شناخته مىشود در عمل او و كفر كافر معلوم مىشود بانكار او اى مردمان دين شما بر حق است و سيئه كه در آن واقع شود بهتر از حسنه ايست كه در غير او واقع شود و سيئه در او آمرزيده مىشود و حسنه در غير آن مقبول نميگردد * ( وَمَا اخْتَلَفَ الَّذِينَ ) * و اختلاف نكرده‌اند در اينكه دين اسلام حقست و محمد ( ص ) پيغمبرى به حق آنان كه * ( أُوتُوا الْكِتابَ ) * داده شده است بايشان كتاب تورية و انجيل * ( إِلَّا مِنْ بَعْدِ ما جاءَهُمُ الْعِلْمُ ) * مگر پس از آنكه آمد بايشان دانشى بحقيقت امر اسلام كه آن آيات بينه و حجج ظاهره است و از جمله آن قرآنست كه موافق و مصدق كتاب ايشانست و يا مگر بعد از آنكه متمكن بودند بعلم بحقيقت اسلام بوسيله آيات و حجج و نظير اينست قوله وَما تَفَرَّقَ الَّذِينَ أُوتُوا الْكِتابَ إِلَّا مِنْ بَعْدِ ما جاءَتْهُمُ الْبَيِّنَةُ و اختلاف ايشان به اين وجه بود كه بعضى گفتند دين اسلام حقست و قومى ديگر گفتند كه آن مخصوص است بعرب و جمعى ديگر بنفى مطلق آن حكم كردند و يا اختلاف ايشان در توحيد بود چه نصارى بتثليث قايل شدند و يهود گفتند عزير بن اللَّه و گويند مراد قوم موسىاند كه بعد از او اختلاف كردند و يا نصارى كه اختلاف كردند در امر عيسى و محمد بن جعفر بن زبير گفته كه مراد اهل نجرانند كه اختلاف كردند در حال عيسى پس مراد بكتاب انجيل است حاصل كه ايشان اختلاف كردند * ( بَغْياً بَيْنَهُمْ ) * به جهت حسد يا جور كه در ميان ايشانست يا ميل برياست و بزرگى قوم نه بجهة شبهه و خفايى كه ايشان را بوده باشد در حقيقت اسلام پس وعيد ايشان مىنمايد بقوله * ( وَمَنْ يَكْفُرْ ) * و\r\n","description":"","footnote":"","page_name":" 190 ","page_number":190},
  {"content":"\r\nو هر كه نگرود * ( بِآياتِ اللَّه ) * بآيتهاى خدا كه قرآنست يا معجزاتى كه حقتعالى به حضرت خاتميت ( صلوات اللَّه عليه و آله ) ارزانى داشته يا بتورات و انجيل كه نعت آن حضرت در او مذكور است * ( فَإِنَّ اللَّه ) * پس بدرستى كه خداى * ( سَرِيعُ الْحِسابِ ) * زود حساب كننده است يعنى عنقريب اهل حسد و بغى و عناد متوفى شده در آخرت كه روز حساب است و جزاى هر كس بر وفق كردار و اعتقاد جزا داده شود\r\n* ( فَإِنْ حَاجُّوكَ ) * پس اگر يهودان محاجه كنند بر وجه عناد و خصومت نمايند با تو در دين بعد از اقامهء حجت و يا نصاراى نجران در مقام جدال باشند بواسطه عيسى عليه السلام * ( فَقُلْ أَسْلَمْتُ وَجْهِيَ ) * پس بگو در جواب ايشان كه تسليم كردم نفس خود را و خالص ساختم همهء خود را * ( لِلَّه ) * براى خدا و به هيچ وجه غيرى را به او شريك نمىگردانم چه اينست دين قويم و صراط مستقيم كه حجج حقيه بر آن قائم شده و همه آيات و رسل داعى آن شده‌اند و تعبير وجه از نفس به جهت آنست كه اشرف اعضاى ظاهره است و مظهر قوى و حواص * ( وَمَنِ اتَّبَعَنِ ) * عطفست بر تاء متكلم يعنى تسليم نموده‌ام من و كسانى كه تابع منند نفسهاى خود را از براى خدا مراد آنست كه باخلاص تمام بوحدانيت او سبحانه گرويده‌ايم * ( وَقُلْ ) * و بگو اى محمد ص * ( لِلَّذِينَ أُوتُوا الْكِتابَ ) * مر آنان را كه كتاب بديشان داده‌اند يعنى يهود و نصارى * ( وَالأُمِّيِّينَ ) * و بگو بمشركان عرب كه ناخواننده و نانويسنده‌اند يعنى كتاب ندارند * ( أَ أَسْلَمْتُمْ ) * آيا اسلام آورده‌ايد به جهت وضوح حجت و ازاحهء علت براى شما چنانچه من آورده‌ام و اتباع من و يا هنوز بر كفر خوديد و نظير اينست قوله فَهَلْ أَنْتُمْ مُنْتَهُونَ و در ايراد كلام بر اين اسلوب تغيير ايشانست ببلادت و معانده و گويند ذكر استفهام به جهت تهويل و تهديد و وعيد است و مراد از آن امر است يعنى اسلام آريد * ( فَإِنْ أَسْلَمُوا ) * پس اگر اسلام آوردند و امر حق را انقياد كردند * ( فَقَدِ اهْتَدَوْا ) * پس بدرستى كه راه يافتند به مقصد كلى و از باديهء ضلالت به مقصد اصلى رسيدند * ( وَإِنْ تَوَلَّوْا ) * و اگر اعراض كردند و پشت بر اسلام آوردند ترا هيچ ضررى نيست * ( فَإِنَّما عَلَيْكَ الْبَلاغُ ) * پس جز اين نيست كه بر تو پيغام رسانيدنست و بس و تو تبليغ كردهء و اقامهء حجت نموده * ( وَاللَّه بَصِيرٌ بِالْعِبادِ ) * و خدا بيناست ببندگان يعنى داناست بتكذيب و تصديق ايشان پس بر وفق آن جزا و سزا خواهد داد اين وعده و وعيد است براى مؤمن و كافر مرويست كه چون اين آيه نازل شد حضرت رسالت ( ص ) آن را باهل كتاب خواند ايشان گفتند ما\r\n","description":"","footnote":"","page_name":" 191 ","page_number":191},
  {"content":"\r\nاسلام آورده‌ايم يهودان را گفت در حق عيسى چه مىگوييد گفتند او پيغمبر خدا و كلمهء او نيست ترسايان را گفت عيسى را بنده و آفريدهء خدا و مطيع او ميدانيد گفتند معاذ اللَّه كه او بندهء خدا باشد رسول ( ص ) فرمود پس در دعوى اسلام كاذبيد چه اسلام آنست كه خداى را يكى شناسند و بهمهء پيغمبران او تصديق كنند و ايشان را بندگان مطيع او دانند * ( إِنَّ الَّذِينَ يَكْفُرُونَ ) * بدرستى كه آنان كه كافرند و نميگروند * ( بِآياتِ اللَّه ) * به قرآن و بمحمد ( ص ) و حجتهاى روشن او كه دلالتى صريح دارند بر وحدانيت او و از جمله آن كتب منزله‌اند كه متضمن توحيد اويند * ( وَيَقْتُلُونَ النَّبِيِّينَ ) * و ميكشند پيغمبران را * ( بِغَيْرِ حَقٍّ ) * كشتنى به غير حق در اين سخن تاكيد است زيرا كه قتل نبى به حق نميباشد يعنى ايشان ميدانند كه به غير حق ميكشتند و اين صورة اقبح از آنست كه تصور كنند كه به حق ميكشند نه آنكه مستلزم اين باشد كه قتل انبيا نيز به حق مىباشد و از اين قبيل است آيهء وَمَنْ يَدْعُ مَعَ اللَّه إِلهاً آخَرَ لا بُرْهانَ لَه كه مراد به اين تاكيد و مبالغه است در آن كما يقال ( فلان لا يرجى خيره ) و غرض آنست كه به هيچ وجه خيرى نزد او يافت نميشود پس مراد آنست كه قتل پيغمبران نيست مگر به غير حق از حضرت رسالت ( ص ) مرويست كه بعد از تلاوت اين آيه فرمود كه بنى اسرائيل چهل و سه پيغمبر را در يك ساعت از اول روز بكشتند پس صد و دوازده كس از زهاد و عباد ايشان برخواستند تا بر ايشان امر معروف و نهى منكر كنند ايشان را نيز در آخر روز بكشتند چنان كه ميفرمايد كه * ( وَيَقْتُلُونَ الَّذِينَ ) * و ميكشتند آنان را كه نيز از روى حقانيت * ( يَأْمُرُونَ بِالْقِسْطِ ) * ميفرمودند بعدل و راستى * ( مِنَ النَّاسِ ) * از مردمان يعنى ما سواى پيغمبران * ( فَبَشِّرْهُمْ ) * پس ايشان را مژده ده * ( بِعَذابٍ أَلِيمٍ ) * بعذابى دردناك ذكر تبشير در مقام انذار بر وجه تهكمست و مراد آنست كه ايشان را وعيد ده و بترسان از عذاب آتش دوزخ كه سختترين عذاب است مراد آباء و اجداد سالفه اهل كتابند كه در عصر پيغمبر ( ص ) بودند و ايشان نيز ميخواستند كه اقتفا باجداد\r\nخود نموده دست بقتل پيغمبر ( ص ) و اصحاب او دراز كنند و لكن حق سبحانه عاصم پيغمبر و مؤمنان شده آنها را منكوب و مغلوب ساخت و در مجمع آورده كه اسناد قتل باهل كتاب زمان حضرت رسالت ( ص ) با آنكه اجداد سالفه ايشان مرتكب قتل شده بودند باعتبار آنست كه ايشان راضى بودند بافعال اباء و اجداد خود و اقتدا بايشان ميكردند و نسبة وعيد عذاب بايشان نيز به اين اعتبار است و گويند معنى فبشرهم آنست كه بشارت ده ايشان را به عذاب كردن خدا اسلاف ايشان را ابو عبيده از رسول ( ص ) روايت كرده كه از او پرسيدند اى ( الناس اشد عذابا يوم القيمة ) در روز قيامت عذاب كدام طايفه سختتر باشد فرمود\r\nمن قتل رجلا او نبيا امر بمعروف او نهى عن المنكر\r\nهر كه پيغمبرى را بكشد يا كسى را كه امر بمعروف و نهى\r\n","description":"","footnote":"","page_name":" 192 ","page_number":192},
  {"content":"\r\nاز منكر كند بعد از آن اين آيه تلاوت فرمود و عبد اللَّه بن مسعود از رسول ( ص ) روايت كرده كه بد قومى باشند كه امر بمعروف و نهى از منكر نكنند و بد گروهى باشند كه مؤمن در ميان ايشان بتقيه زندگانى كند و على بن عيسى به اين آيه استدلال كرده بر جواز انكار منكر با خوف قتل و بخبر ماثور از پيغمبر ( ص ) كه\r\nافضل جهاد كلمة حق عند سلطان جاير يقتل عليه\r\nو درين استدلال نظر است زيرا كه از شرط حسن انكار منكر آنست كه در آن مفسدهء نباشد و هر گاه مؤدى بقتل باشد اين شرط منتفى خواهد بود پس قبيح باشد و آيه و خبر مخصوص است بغلبهء ظن در آنكه انكار منكر مؤدى بمفسده نباشد پس در اين صورة جايز بلكه واجب خواهد بود و اگر چه منجر بقتل شود * ( أُولئِكَ ) * آن گروه كه نگروندگان بودند بآيات خدا و قاتلان پيغمبران و كشندگان آمران بمعروف بودند يا آنكه راضى بودند و مقتدى بايشان * ( الَّذِينَ حَبِطَتْ أَعْمالُهُمْ ) * آن كسانىاند كه بيشايبهء شبهه تباه گشت و نيست شد علمهاى ايشان كه آن ادعاى ايشان بود بتمسك بتورات و اقامة شريعة موسى ( ع ) * ( فِي الدُّنْيا ) * درين سرا كه كسى ستايش ايشان نميكند بلكه بر ايشان لعنت ميكنند و دماء و اموال ايشان محقون و محفوظ نيست * ( وَالآخِرَةِ ) * و در آن سراى كه ثوابى بر آن مترتب نميشود و حبوط عمل عبارتست از وقوع آن بر خلاف وجهى كه بر آن مستحق ثواب و مدح شوند * ( وَما لَهُمْ ) * و نيست مر ايشان را روز قيامت * ( مِنْ ناصِرِينَ ) * يارى دهندگان كه عذاب از ايشان دفع كنند كلبى از ابى صالح روايت كند كه عبد اللَّه عباس روايت كند كه از اهل خيبر در عهد رسول ( ص ) مردى و زنى زنا كردند و ايشان در ميان قوم خود شريف بودند و در تورية حكم ايشان رجم بود برخواستند و نزد رسول ( ص ) آمدند به آنكه حكم او متضمن تخفيف حد باشد پس قضيه را معروض داشتند و حضرت برجم حكم فرمود نعمان بن اوفى و عمرو بن الحارث گفتند جرت علينا جور كردى بر ما چه بر ايشان رجم نيست رسول ( ص ) فرمود دروغ مىگوييد در تورية حكم بر ايشان رجم است گفتند نه چنين است رسول ( ص ) بفرمود تا تورية را حاضر كردند پس بايشان گفت كه كيست كه ميان شما اعلم باشد بتورات گفتند مردى اعور است و در فدك مىباشد و او را ابن صوريا گويند پس كسى را را فرستادند و او را بمدينه آوردند او نزد رسول آمد و آغاز تلاوت تورية كرد و چون بآيهء رجم رسيد دست بر آن نهاد و آن را بپوشيد و تلاوة نكرد عبد اللَّه سلام برخواست و دست او را از آن جا برداشت و آن آيه را برخواند رسول ( ص ) گفت دانستيد كه حكم آن بود كه من كردم و تورية مطابق قول من است و در تورية چنين بود كه مردى محصن و زن محصنه چون زنا كنند و بينه بر ايشان اقامه كنند ايشان را رجم بايد كرد و اگر زن آبستن بود او را رها كنند تا بار بنهد و بعد از آن او را رجم كنند\r\n","description":"","footnote":"","page_name":" 193 ","page_number":193},
  {"content":"\r\nپس رسول ( ص ) بفرمود تا هر دو را رجم كردند حقتعالى درين قصه اين آيه فرستاد كه * ( أَ لَمْ تَرَ ) * آيا نمينگرى * ( إِلَى الَّذِينَ ) * بسوى آنان كه * ( أُوتُوا نَصِيباً ) * داده شده‌اند بهره * ( مِنَ الْكِتابِ ) * از تورية چون نعمان بن اوفى * ( يُدْعَوْنَ إِلى كِتابِ اللَّه ) * خوانده ميشوند بسوى تورية * ( لِيَحْكُمَ بَيْنَهُمْ ) * تا حكم كند كتاب تورية ميان ايشان من براى تبعيض است يا بيان و تنكير نصيب احتمال تحقير و تعظيم دارد و در بعضى از تفاسير آمده كه سبب نزول آن بود كه روزى حضرت رسول ( ص ) جمعى يهود را باسلام دعوة ميكرد نعمان بن اوفى گفت اى محمد ( ص ) با تو بحضور علماى دين خود مناظره ميكنم حضرت فرمود آن صحيفهء صحيفه تورية را كه مشتمل است بر نعت و صفت من بياريد و در اين محكمه او را حكم سازم ايشان ازين قول ابا نموده آيات تورية را حاضر نساختند حق سبحانه فرمود كه ايشان را ميخوانند بسوى تورية تا تورية حكم كند ميان ايشان و نزد بعضى ديگر روزى حضرت رسالت ( ص ) در مدارس اهل كتاب رفت نعيم بن عمرو و حارث بن زيد گفتند اى محمد ( ص ) تو بر چه مذهبى و بر دين كيستى فرمود كه من بر دين ابراهيمم گفتند ابراهيم يهودى بود فرمود كتاب تورية را بياريد تا ميان ما و شما حكم كنند حقتعالى از آن خبر داد كه ايشان را بتورات ميخوانند * ( ثُمَّ يَتَوَلَّى ) * پس روى ميگردانند * ( فَرِيقٌ مِنْهُمْ ) * گروهى از ايشان كه رؤساى يهودند * ( وَهُمْ مُعْرِضُونَ ) * در حالتى كه ايشان اعراض كنندگانند از حق اين استبعاد است براى تولية ايشان با وجود علم ايشان به آنكه رجوع به آن واجب است و جملة اسميه حال است از فريق و فريق اگر\r\nچه نكرده است اما چون كه بصفت متخصص شده پس جايز باشد كه ذيحال واقع شود * ( ذلِكَ ) * اين اعراض از حكم تورية مر ايشان را * ( بِأَنَّهُمْ قالُوا ) * بسبب آنست كه ايشان ميگويند * ( لَنْ تَمَسَّنَا النَّارُ ) * نخواهد رسيد بما آتش دوزخ * ( إِلَّا أَيَّاماً مَعْدُوداتٍ ) * مگر روزى چند شمرده شد كه هفت روز باشد يا چهل روز يعنى از حكم تورية اعراض ميكنند بسبب تسهيل ايشان مر عقاب را بر نفسهاى خود به جهت اعتقاد زايغ و طمع فارغ از حجت كه از جملهء آن قول ايشانست كه نَحْنُ أَبْناءُ اللَّه وَأَحِبَّاؤُه * ( وَغَرَّهُمْ ) * و فريب داد ايشان را * ( فِي دِينِهِمْ ) * در كيش ايشان * ( ما كانُوا يَفْتَرُونَ ) * آن چيزى كه بودند كه بر ميبافتند از تسهيل عقوبت و يا شفاعت اباى ايشان مر ايشان را و يا وعده دادن حقتعالى يعقوبرا كه اولاد او را عذاب نكند مگر به مقدار تحله قسم * ( فَكَيْفَ ) * پس چگونه باشد حال ايشان * ( إِذا جَمَعْناهُمْ ) * آن هنگام كه جمع كنيم ايشان را * ( لِيَوْمٍ ) * براى حساب\r\n","description":"","footnote":"","page_name":" 194 ","page_number":194},
  {"content":"\r\nروزى كه * ( لا رَيْبَ فِيه ) * هيچ شكى نيست در وقوع آن اين استعظام عذابيست كه در آخرت ايشان را فرا گيرد و تكذيب قول ايشان كند كه لَنْ تَمَسَّنَا النَّارُ إِلَّا أَيَّاماً مَعْدُوداتٍ مرويست كه اول رايتى از رايات كفار كه در روز قيامت بر افراشته شود راية يهود باشد پس حق سبحانه ايشان را رسوا گرداند بر رؤس الاشهاد و بعد از آن امر كند كه ايشان را بدوزخ برند * ( وَوُفِّيَتْ كُلُّ نَفْسٍ ) * و داده شود هر نفسى را تمام * ( ما كَسَبَتْ ) * جزاء آنچه كسب كرده باشند و درين دليل است بر آنكه حبط عبادة نمى شود و مؤمن در دوزخ مخلد نخواهد بود زيرا كه توفيهء ايمان و عمل آن نه در دوزخ خواهد بود و نه قبل از آن پس بعد از آن خلاصى خواهد بود از دوزخ و ضمير در قوله تعالى * ( وَهُمْ لا يُظْلَمُونَ ) * راجع است بهر نفس بر حسب معنى زيرا كه آن در معنى كل انسانست يعنى هيچ يك از نفس انسانى ستم ديده نشود بنقصان حسنات و زيادتى سيئات بلكه جزا فراخور اعمال و موافق افعال خواهد بود و چون حقتعالى ذكر مكايد اهل كتاب كرد حضرت رسالت ( ص ) را تعليم نمود كه چگونه با ايشان محاجه ميبايد كرد و چگونه جواب ايشان بايد گفت و فرمود * ( قُلِ اللَّهُمَّ ) * بگو اى محمد ( ص ) بار خدايا * ( مالِكَ الْمُلْكِ ) * اى خداوند پادشاهى و متصرف در هر ملك و ملكى كه ملك دنيا و آخرتست هر مالكى كه غير تست هالك است و هر ملكى سواى تو فانى عبد اللَّه بن عمرو بن عوف روايت كند از پدر خود و او از پدر خود كه رسول ( ص ) در عام الاحزاب بتعليم سلمان فارسى ( رض ) فرموده بود تا گرداگرد مدينه خندقى ميكندند و هر چهل كز را از آن بده مرد از صحابه نامزد كرده بود و سلمان ( ره ) گاهى به يارى مهاجر ميرفت و گاهى بمدد انصار و وقتى اعانت خزرج مينمود و زمانى امداد اوس ميفرمود و همه را در باب حفر تحريص ميكرد و تنشيط ايشان مىنمود مهاجر ميگفتند كه سلمان از ماست و انصار ميگفتند بلكه از ماست و اوس و خزرج نيز همچنين تا آنكه ميان ايشان نزاع و مخالفت واقع شده آلات حفر را از دست انداختند و سلاح بر خود راست كردند كه تا با يكديگر در مقام مقاتله در آيند اين خبر به حضرت رسالت ( ص ) رسيده بيامد و گفت شما را چه بوده است هر يك از فرق اصحاب گفتند يا رسول اللَّه ( ص ) ( اختلفنا فى سلمان ) دربارهء سلمان ما را اختلاف واقع شده ما مىگوييم او از ماست و جمعى ديگر ميگويند از شما نيست بلكه از ما است رسول ( ص ) فرمود كه اين چه دعويست كه ميكنيد سلمان نه از شماست و نه از ايشان\r\nسلمان منا اهل البيت\r\nسلمان از ماست كه خانوادهء نبوتيم اى عزير اين حال شباهت بسيار دارد به حال تو كه چون در عرصات قيامت حاضر شوى آدم ( ع ) كه تو را بيند روى از تو بگرداند و نوح ( ع ) از تو اعراض كند و ابراهيم ( ع ) از تو تبرى نمايد و رسول ( ص ) كه ترا بيند سر در پيش افكند و چون نظر رحمت الهى بر تو واقع شود و توقيع سعادت بنام تو بر آيد آدم ( ع ) گويد وى از فرزندان منست نوح ( ع ) گويد از اولاد منست و بر شريعت من ابراهيم ( ع ) گويد از\r\n","description":"","footnote":"","page_name":" 195 ","page_number":195},
  {"content":"\r\nملت منست حضرت رسالت ( ص ) فرمايد كه از امت مرحومهء من است حق سبحانه فرمايد كه اين دعوى مختلف است در ميان شما بندهء منست و منظور نظر من القصه راوى گويد من و سلمان و حذيفه يمانى و نعمان بن جعفر مدنى با شش انصارى چهل گز زمين را حفر ميكرديم ناگاه سنگى عظيم و سخت پديد آمد كه آهن بر آن كار نميكرد و ما از شكستن آن عاجز شديم سلمان را گفتيم كه رسول ( ص ) را از اين اخبار كن تا به بينيم چه ميفرمايد و صلاح او چيست سلمان نزد آن حضرت آمد و او را برين صورت مطلع گردانيد آن حضرت بدان موضع آمد و در آن سنگ نگاه كرد تبر اهنين از دست سلمان بستد و آستين مبارك را در نورديد و به قوت روحانى بلكه بتابيد سبحانه چنان ضربتى فرود آورد كه ثلثى از آن سنگ بشكست و برقى از ميان آهن و سنگ بجست مانند روشنى چراغ در شب تار كه از بارقهء آن آتش كوه هاى مدينه روشن شده و به حد مداين رسيد و كنگره هاى ايوان كسرى به نظر حاضران در آمد پس رسول ( ص ) تكبير گفت و اصحاب نيز اقتفا به آن حضرت كرده زبان بتكبير بگشادند و چون ضربتى ديگر بزد ثلثى ديگر از آن سنگ شكسته گشت و نورى از آن درخشان شد كه بروشنى آن قصور صنعاى يمن ظاهر گشت و در اين نوبت نيز رسول و سلمان تكبير گفتند و بنوبت سيم ثلث اخير متلاشى شد و لامعهء از آن ظهور نموده كه قياصرهء روم و قصور آن بالتمام به نظر آمد رسول ( ص ) با اصحاب تكبير گفت سلمان گفت يا رسول اللَّه ما امروز عجايب بسيار ديديم كه مانند آن مشاهده نكرده بوديم رسول ( ص ) فرمود بلى چون ضربت اول بزدم و از آنجا نورى ظاهر گشت كه كوشكهاى حيره و مداين به نظر من در آمد ( كانها انياب الكلاب ) گوييا آن نيشهاى سگانست جبرئيل مرا گفت زود باشد كه امت تو بر اين مداين ظفر يافته همهء كوشكهاى حيره به تصرف در آورند و چون ضربت دويم بزدم و از آن لامعه ظهور يافته قصور قيصر كه در ارض روم بود به نظر من در آمد ( كانها انياب الكلاب ) جبرئيل فرمود عنقريب آثار صولت اسلام به اطراف روم و قسطنطنيه رسد چون ضربت سيم بزدم و از بارقهء آن قصور صنعاى يمن مشاهده كردم كانياب الكلاب جبرئيل فرمود زود باشد كه شقهء راية شريعت تو سايهء يمن و دولت بر مفارق اهل يمن اندازد مؤمنان از كلام سيد انام ( عليه افضل الصلاة و السلام ) مبتهج و مسرور شده مراسم شكر ملك علام بتقديم رسانيدند و منافقان طرح استهزا و سخريه افكنده زبان طعن بگشادند كه عجب كاريست كه اين مرد از بيم كارزار مشركان عرب خندق مىكند و به مجرد آوازهء لشگر دشمن پاى از دروازهء شهر مدينه بيرون نمينهد و با وجود اين ياران خود را بگرفتن روم و فارس و يمن وعده ميدهد حق سبحانه بعد از انزال آيهء وَإِذْ يَقُولُ الْمُنافِقُونَ وَالَّذِينَ فِي قُلُوبِهِمْ مَرَضٌ ما وَعَدَنَا اللَّه وَرَسُولُه إِلَّا غُرُوراً اين آيه فرستاده كه * ( قُلِ اللَّهُمَّ مالِكَ الْمُلْكِ ) * از ابى رجاء عطاردى روايت كرده‌اند كه ميمى كه در آخر اللهم است\r\n","description":"","footnote":"","page_name":" 196 ","page_number":196},
  {"content":"\r\nجامع هفتاد نام حق سبحانه است كه اول آن ميم باشد و از نضر بن شميل نقلكرده‌اند كه هر كه گويد اللهم خداى را بهمهء نامها خوانده باشد و لهذا آن را از اسماء اعظم شمرده‌اند و در بعضى كتب سماوى فرموده است كه انا مالك الملوك و مالك الملك قلوب الملوك و نواصيهم بيدى من پادشاه پادشاهانم دل ها و مويهاى پيشانى پادشاهان بدست قدرة منست اگر بندگان من طاعت دارند پادشاهان را بر ايشان رحيم گردانم پس بايد كه بايشان دشنام ندهيد و لعن نكنيد بلكه بدرگاه من آييد و رجوع به من كنيد و توبه نمائيد تا دلهاى ايشان را بشما\r\nمهربان گردانم حاصل كه حق سبحانه به جهت تصديق قول پيغمبر خود ( ص ) و تكذيب و ترغيم اهل نفاق و اهل كتاب فرمود كه اى محمد ( ص ) بگو بار خدايا تويى مالك الملك و همهء ملك بيد قدرت تست و در قبضهء اقتدار تو * ( تُؤْتِي الْمُلْكَ ) * عطا ميكنى پادشاهى را * ( مَنْ تَشاءُ ) * هر كه را خواهى و مصلحت بينى * ( وَتَنْزِعُ الْمُلْكَ ) * و ميستانى ملك را * ( مِمَّنْ تَشاءُ ) * از هر كه خواهى مراد آنست كه حقتعالى زمام اختيار جهاندارى بقبضه اقتدار هر كه خواهد سپارد و عنان اختيار شهريارى از كف اختيار هر كه خواهد بيرون آورد مفتاح اختيار بدست قضاى اوست از هر كه خواست بستد و آن را كه خواست داد و از جملهء ايالت مكه و حوالى آن كه از آن كفار قريش بود از ايشان نزع كرده بملازمان عتبهء عليه نبويه حواله فرمود و ملك روم و فارس و يمن را از ارباب آن انتزاع نموده بدين امت مرحومه ارزانى داشت و نزد بعضى مفسران مراد ملك نبوة و رسالت است كه از بنى اسرائيل بستد و به بنى اسماعيل داد و نزد محققان مراد ملك توفيق است كه هر كه را اعطا كرد عزيز دو جهان شد و از هر كه باز گرفت مخذول هر دو سرا گشت امام احمد حرث گفته كه اين ملك قبول دلهاست و دلها در قبضهء قدرت خداوند يكتاست هر كه را مقبول قلوب سازد بنظريات عنايت صاحب دلانش بنوازد و هر كه را از دلهاى درويشان بيندازد بشعلهاى نيران نكبت و مذلتش بگدازد محمد وراق گفته كه مراد ملك نفس و قهر هوا است يعنى تسلط بر نفس و هوا و غلبه بر آن چنان كه سليمان را عطا فرمود چه در خبر آمده كه سليمان ( ع ) با آنكه پادشاه جن و انس و هوام و وحوش و طيور بود و در مطبخ او هر روز چهل هزار گاو به كار رفتى غير از حيوانات ديگر و وى از كسب دست خود به دو نان جوين قناعت كردى و جامهء كهنهء پوشيدى و بخشوع و خضوع در مسجد رفتى و هر كجا درويشى نشسته بودى بر پهلوى او نشستى و گفتى\r\nمسكين جالس مسكينا\r\nدرويشى با درويشى نشسته و امير المؤمنين ( ع ) نيز با آنكه در زمان خلافت وى از افريقيهء مغرب تا سعد سمرقند در تصرف وى بود پياده ببازار مىگذشت و مردمان بمعاملات خود مشغول شده از گذشتن آن حضرت خبر نداشتند و انبوهى ميكردند آن حضرت ميفرمود كه راه\r\n","description":"","footnote":"","page_name":" 197 ","page_number":197},
  {"content":"\r\nدهيد امير خود را مردم آواز مباركش ميشنيدند و راه بر وى خالى ميكردند و حوائج خانه خود از بازار ميخريد و به خانه ميبرد و ميگفت\r\nابو العيال احق ان يحمل\r\nپدر عيالان سزاوارتر است ببرداشتن بار ايشان هر چند خادم وى مبالغه ميكرد تا آن را بوى دهد و ميگفت تو خليفه زمانى و امير مؤمنانى اين صورت با حال تو مناسبت ندارد ميفرمود كه\r\nلا ينقص الرجل من كماله ما يحمله الى عياله\r\nاز كمال مرد هيچ كم نگردد كه بار براى عيال خود كشد و اگر درويشى را در كنجى نشسته ديدى بيامدى و در پهلوى وى نشستى و گفتى\r\nمسكين يجالس مسكينا\r\nو بنا بر اين معنى * ( تَنْزِعُ الْمُلْكَ مِمَّنْ تَشاءُ ) * آنست كه ملك و تسلط بر هوا از هر كه اهل عناد و جحود است و به جهت فرط انكار ديده بر آيات هاديه نمىاندازد باز ستانى تا مخذول و مقهور نفس هوا گشته هوا پرست شود چنان كه ميفرمايد كه أَ رَأَيْتَ مَنِ اتَّخَذَ إِلهَه هَواه و نيز گفته‌اند كه مراد بملك صحت نفس است چنان كه حضرت رسالت ( ص ) فرموده كه\r\nمن اصبح امنا فى سربه معانى فى بدنه و عنده قوت يومه فكانما حيزت له الدنيا بحذافيرها\r\nيعنى هر كه صبح كند با ايمنى و عافيت و صحت بدن و قوت آن روز نزد او باشد پس گوييا ملك دنيا همه از آن اوست و نزد بعضى مراد ملك قناعت است چه در حديث آمده كه\r\nملوك الجنة من امتى القانع يوما بيوم\r\nبهشت از امت من آن كسى بود كه قانع باشد به قوت روز بروز خود يا مراد بملك قيام الليل است يعنى شب برخواستن براى نماز گذاردن و كار معاد ساختن چه اين صفت مستلزم پادشاهى آخرتست و نيز در حديث آمده كه\r\nمن خاف اذلج و من اذلج بلغ المنزل\r\nهر كه ترسد كه روز به منزل نرسد شبگير كند و هر كه شبگير كند به منزل مراد رسد واسطى گويد كه چون ابناى دنيا و ملوك بملك فخر آوردند حق سبحانه در اين آيه باز نمود كه دنيا و ملك بيك كس جاودان نميماند امروز در دست تو باشد و فردا در دست ديگرى بهلول مجنون يكى از عقلاى مجانين بود در عرفات هودج هارون الرشيد را ديد كه ميآوردند و مردمان را ميزدند و دور ميكردند بر بالاى پشتهء رفت و بنداى بلند آواز داد كه اى پادشاه مغرور اين حديث را بشنو هارون سر از هودج بيرون كرد بهلول را ديد گفت اى بهلول چه مىگويى گفت\r\nحدثنى فلان عن فلان عن ابن مسعود انه قال رايت رسول اللَّه صهيهنا على حمار و لم يكن ضرب و لا طرد\r\nيعنى حديث كرد مرا فلان از فلان از ابن مسعود كه گفت ديدم رسول خدا را در اينموضع بر دراز گوشى نشسته و هيچ كس را نميزدند و نميراندند هارون بهلول را نزد خود طلبيد و گفت ( عظنى ) مرا پندى ده گفت ( ان الذى فى يدك كان فى يد غيرك ثم انتقل اليك و عنقريب ينتقل الى غيرك ) يعنى اين ملك كه ميبينى در دست تست در دست ديگرى بوده و زود از دست تو به ديگرى منتقل شود و نزد بعضى ديگر مراد بملك امامت است لقوله تعالى فَقَدْ آتَيْنا آلَ\r\n","description":"","footnote":"","page_name":" 198 ","page_number":198},
  {"content":"\r\nإِبْراهِيمَ الْكِتابَ وَالْحِكْمَةَ وَآتَيْناهُمْ مُلْكاً عَظِيماً كه مراد بكتاب قرآنست و ملك عظيم امامت عجب از گروهى كه گويند ملك دنيا بامر خداست بآنكس دهد كه خواهد و ملك دين كه امامتست بدست ما باشد بآنكس دهيم كه خواهيم و اين عين غوايت و ضلالتست و بنا بر نص قرآنى ملك دنيا كه متصف است بعظم و كريمهء وَآتَيْناهُمْ مُلْكاً عَظِيماً و ملك آخرت كه متصفست بكبير در كريمهء وَإِذا رَأَيْتَ ثَمَّ رَأَيْتَ نَعِيماً وَمُلْكاً كَبِيراً هر دو نامزد امير المؤمنين ع است * ( تُؤْتِي الْمُلْكَ مَنْ تَشاءُ ) * اشاره به اين ملكست و * ( تَنْزِعُ الْمُلْكَ مِمَّنْ تَشاءُ ) * ايماء به آنكه لا يَنالُ عَهْدِي الظَّالِمِينَ * ( وَتُعِزُّ مَنْ تَشاءُ ) * و ارجمند ميسازى هر كرا ميخواهى ارجمندى او را بايمان و نور معرفت چون پيغمبر ( ص ) و متابعان او * ( وَتُذِلُّ مَنْ تَشاءُ ) * و خوار و بيمقدار ميگردانى هر كرا ميخواهى خوارى او را بكفر و نكرت چون ابو جهل و تابعان او و يا مراد عزت اين امتست باستيلاى ديار عرب و عجم و ذلت اهل فارس و روم و غير ايشان از كفار امم يا عزت مؤمنان بظفر بر يهود و نصارى و ذلت ايشان بقبول جزيه يا قتل و جلا و گويند ( تعز من تشاء من اوليائك من انواع العز فى الدنيا و الدين و تذل من تشاء من اعدائك فى الدنيا و الآخرة ) و نزد بعضى عزت بشرف قناعتست و ذلت بخسة حرص استغناى قناعت فقيران را بصدر تمكين رساند و تكاپوى حرص توانگران را در صف نعال افكند و در تفسير بصائر آورده كه سلطان محمود غزنوى روزى عزيمت زيارت شيخ مقرى كه قطب زهاد و عرفاى آن عصر بود رفته استدعاى فاتحه نمود هم چنان در صف نعال ايستاده از تفسير * ( تُعِزُّ مَنْ تَشاءُ وَتُذِلُّ مَنْ تَشاءُ ) * نكتهء درخواست شيخ فرمود كه روشنترين وجهى در معنى آيه آنست كه ترا با هزار و هفتصد پيل جنگى و پنج هزار فرسخ ولايت و صد هزار سوار مكمل بخانهء همچه من گدايى آورد و در صف نعال باز دارد و مرا به اين گليم كهنه و پاى برهنه ملك قناعت بخشد و در صدر آزادى جا دهد ( و نعم ما قيل ) نظم\r\n\r\nآن كو بقناعت آشنا شد\r\nاز فيض تعز من تشا شد\r\n\r\n\r\nو آن كوره حرص و آز پيمود\r\nمقهور تذل من تشا شد\r\n\r\n* ( بِيَدِكَ الْخَيْرُ ) * بدست تست يعنى بقدرت كاملهء تست تحصيل همهء نيكوئيها از اعطاء ملك و اعزاز مؤمنان و چون نزع و اذلال متضمن حكمت و مصلحت است مانند تعذيب كفار و محروم ساختن ايشان از عزت دارين پس در تحت خبر داخل باشد اگر چه نسبت ببنده شر است و ضرر و الف لام از براى استغراق است يعنى جميع انواع خير در قبضهء اقتدار اوست و از او ناشى مىشود بى واسطه يا بواسطه چه فاعل جنس خير اوست نه غير او و اين كه حضرت رسالت ( ص ) در بعضى ادعيه فرموده‌اند كه\r\nالخير كله بيديك و الشر ليس اليك\r\nدلالت صريح است بر آنكه ذات حق سبحانه مصدر خير است نه شر * ( إِنَّكَ ) * بدرستى كه تو * ( عَلى كُلِّ شَيْءٍ ) * بر همه چيز از\r\n","description":"","footnote":"","page_name":" 199 ","page_number":199},
  {"content":"\r\nاعطا و نزاع و اعزاز و اذلال * ( قَدِيرٌ ) * توانايى بعد از آنكه در بيان كمال قدرت خود كه دلالت بر مالكية مطلق اوست ميفرمايد كه بگو اى محمد ( ص ) كه خداوندا * ( تُولِجُ اللَّيْلَ ) * در ميارى شبرا * ( فِي النَّهارِ ) * در روز يعنى از وقت نزول آفتاب بنقطهء انقلاب شتوى تا زمان حلول آن بنقطهء انقلاب صيفى از اجزاى شب ميكاهى و در اجزاء روز مىافزايى تا روزى كه در اول جدى اقصر ايام سنه بود در اول سرطان اطول ايام سال مىشود * ( وَتُولِجُ النَّهارَ ) * و در مياورى روز را * ( فِي اللَّيْلِ ) * در شب يعنى در ظرف سال از اجزاى روز كم ميكنى و اجزاى شبرا بدان زياده ميسازى تا شبى كه در آخر جوزا اقصر ليالى بود در آخر قوس اطول ليالى شود * ( وَتُخْرِجُ الْحَيَّ ) * و بيرون مياورى زنده را چون حيوانات * ( مِنَ الْمَيِّتِ ) * از مردهء كه آن نطفه است و يا اخراج ميكنى مرغ را از بيضه و درخت را از دانه * ( وَتُخْرِجُ الْمَيِّتَ ) * و بيرون ميآورى مرده را چون نطفه و دانه و بيضه * ( مِنَ الْحَيِّ ) * از زنده كه آن حيوان و درخت و مرغ است و گفته‌اند خبيث را از طيب بيرون ميآورى و طيب را از خبيث يا كافر را از مؤمن و مؤمن را از كافر و اين قول مرويست از ابى جعفر و ابى عبد اللَّه ( ع ) زهرى روايت كند كه رسول ( ص ) نزديك بعضى از ازواج خود رفت زنى پاكيزه منظر آنجا بود حضرت پرسيد كه كيست گفتند ( احدى خالاتك ) يكى از خاله هاى تو فرمود كدام خاله گفتند خالده بنت اسود بن عبد يغوث فرمود\r\nسبحانه الذى يخرج الحى من الميت\r\nو اين زنى صالحه بود و پدرش كافر معاند * ( وَتَرْزُقُ ) * و روزى ميدهى از رحمت واسعهء خود * ( مَنْ تَشاءُ ) * هر كه را ميخواهى * ( بِغَيْرِ حِسابٍ ) * بى شمار يعنى بمرتبهء كه خلق عدد و مقدار آن ندانند بدانكه ذكر قدرت بر معاقبه ليل و نهار و موت و حياة و سعهء فضل در عقب ذكر اعطاء ملك و منع آن و ذكر اعزاز و اذلال دلالتست بر آنكه هر كه قادر باشد برين هر آينه قدرت خواهد داشت بر معاقبهء ذل و عز و ايتاى ملك و نزع آن و ببايد دانست كه قراءة آية الملك فضل بسيار و ثواب بى شمار دارد از جمله معاذ جبل روايت كند كه من به جهت مطالبهء متقاضيان يك جمعه به نماز حاضر نشدم رسول ( ص ) فرمود كه\r\nما منعك من صلاة الجمعة\r\nترا چه منع كرد از نماز جمعه گفتم يا رسول اللَّه ( ص ) يوحناء يهودى را بر ذمه من چند وقيه گندم است مرا نميگذاشت كه به نماز حاضر شوم پيغمبر ( ص ) فرمود كه اين آيه را بخوان تا * ( بِغَيْرِ حِسابٍ ) * و آن گاه بگو\r\nيا رحمن الدنيا و الآخرة و رحيمهما تعطى من تشاء منهما و تمنع من تشاء منهما فاقض عنى دينى\r\nهر كه اين آيه به اين وجه بخواند اگر قرض او چندان بود كه زمين گنجايش آن نداشته باشد\r\n","description":"","footnote":"","page_name":" 200 ","page_number":200},
  {"content":"\r\nحق سبحانه آن را از براى او قضا كند جعفر بن محمد ( ع ) از آباى گرام خود ( ص ) روايت كرده كه پيغمبر ( ص ) فرمود چون حق سبحانه خواست كه فاتحة الكتاب و آية الكرسى و شهد اللَّه و قُلِ اللَّهُمَّ مالِكَ الْمُلْكِ را به زمين فرستد و اين آيات از عرش مجيد آويخته بودند و ميان ايشان و حق سبحانه حجابى نبود گفتند بار خدايا ما را به زمين ميفرستى كه سراى ذنوب و معاصى است و ما معلقيم بعرش مجيد كه محل طهور و قدس است حق سبحانه فرمود بعز و جلال من سوگند كه هيچ بندهء شما را قراءة نكند در عقب هر نماز فريضه مگر او را در حظيرهء قدس جا دهم و هر روز هفتاد بار به نظر رحمت در او نگرم و هر روز هفتاد حاجتش روا كنم كه كمترين اين حاجت آمرزش او باشد و از دشمنانش نگاه دارم و او را بر اعدا نصرت دهم و هيچ چيز از بهشت او را منع نكند مگر مرگ و بدانكه چون حقتعالى در اين آيه بيان كرد كه اوست مالك دنيا و آخرت و قادر بر اعزاز و اذلال و غير آن در عقب آن مؤمنان را نهى كرد از موالات با كسانى كه نزد ايشان اعزاز و اذلال نيست يعنى كافران و فرمود كه * ( لا يَتَّخِذِ الْمُؤْمِنُونَ ) * بايد كه فرا نگيرند مؤمنان كه دوستان خدايند و معزز و مكرم نزد او * ( الْكافِرِينَ ) * ناگرويدگان را كه دشمنان اويند و ذليل و خوار نزد او * ( أَوْلِياءَ ) * دوستان و متوليان امور خود * ( مِنْ دُونِ الْمُؤْمِنِينَ ) * بدون مؤمنان يعنى دوست مؤمن جز مؤمن نبايد پس مؤمنان بايد كه كافران را بدوستى فرا نگيرند از عبد اللَّه عباس روايتست كه جمعى از انصار با گروهى از كفار چون عمرو بن الحجاج و سلام ابن ابى حقيق كه يهودى بودند طرح دوستى افكنده با ايشان عقد موالات و مواخات در ميان آوردند و هر چند عبد اللَّه بن جبير ايشان را از اين منع مىكرد مفيد نميافتاد حقتعالى اين آيه فرستاد و ايشان را نهى فرمود از موالات كردن با آنها به جهت قرابت يا صداقت جاهليت و غير ان تا حب و بغض اهل ايمان فى اللَّه باشد و ميتواند بود كه مراد نهى باشد از استعانت بايشان در عز و ساير امور دينيه و ذكر * ( مِنْ دُونِ الْمُؤْمِنِينَ ) * اشاره است به آنكه مؤمنان سزاوارند كه با ايشان دوستى كنيد نه غير ايشان و موالات با ايشان مستغنيست از موالات با كافران و بعد از آن جهت تهديد از موالات با كفار ميفرمايد كه * ( وَمَنْ يَفْعَلْ ذلِكَ ) * و هر كه بكند اين فرا گرفتن دوستى را با دشمنان * ( فَلَيْسَ مِنَ اللَّه ) * پس نيست آن كس از ولايت و دوستى خدا * ( فِي شَيْءٍ ) * در چيزى يعنى از دوستى خدا بهرهء نخواهد داشت چه موالات متعاديين مجتمع نميشود كما قال الشاعر\r\n\r\n( تود عدوي ثم تزعم اننى\r\nصديقك ليس النوك عنك باذب )\r\n\r\nيا معنى آنست كه از دين خدا بهره ندارد يعنى مسلمان نيست * ( إِلَّا أَنْ تَتَّقُوا ) * مگر آنكه بترسيد و حذر كنيد * ( مِنْهُمْ ) * از ايشان يعنى از ضرر كافران\r\n","description":"","footnote":"","page_name":" 201 ","page_number":201},
  {"content":"\r\n( تقيه ) آن چيزى را كه واجب باشد اتقا و پرهيزيدن از آن و ميتواند بود كه نصب تقية بر مصدريت باشد يعنى بترسيد از ضرر ايشان ترسيدنى كه درين صورت جايز است كه با ايشان اظهار دوستى كنيد و تعديهء تتقوا به من جهت آنست كه متضمن معنى تحذروا است يا تَخافُوا * ( وَيُحَذِّرُكُمُ اللَّه ) * و ميترساند شما را از خداى در ارتكاب مناهى كه از جملهء آن موالاتست با دشمنان او * ( نَفْسَه ) * از عذاب ذات خود يعنى عذابى كه صادر شده باشد از محض قهاريت حقتعالى بيواسطه غيرى و نفس عبارتست از ذات چيزى و حقيقت و هويت او پس هر كجا لفظ نفس در شأن حقتعالى ايراد كنند مراد ذات او خواهد بود و درين كلام تهديد عظيمست بتناهى مناهى در قبح و ذكر نفس بجهة آنست كه تا معلوم شود كه محذر منه عقابيست صادر از ذات او و عقابى كه ما دون عقاب اوست غير معتد به است و در جنب آن چيزى نميماند * ( وَإِلَى اللَّه الْمَصِيرُ ) * و بسوى جزا يا حكم خداوند است بازگشت همه و جميع بندگان را بر وفق اعمال جزا خواهد داد اين تتمهء وعيد است از مقاتل روايتست كه اين آيه در شأن خاطب بن ابى بلتعه نازل\r\nشد با جمعى از اصحاب رسول ( ص ) كه اظهار مودت ميكردند با كفار مكه و در اين وقت كه حضرت رسالت ( ص ) ميخواست به مكه رود خاطب نامهء نوشت و بدست زنى داد كه تا به مكه بر دو احباء او را از آمدن پيغمبر ( ص ) با خبر گرداند تا ضررى به ايشان نرسد حق سبحانه رسول خود را از اين معنى اخبار فرمود آن حضرت امير المؤمنين ( ع ) و زبير را در عقب آن زن بفرستاد تا نامه را از او گرفتند و بمدينه آوردند و بيان اين قصه در موضع خود سمت تحرير خواهد يافت و ضحاك بر آنست كه آيه دربارهء عبادت بن صامت فرود آمد و او مردى متقى بود از اهل بدر و وى را خلفا بودند از يهود چون رسول ( ص ) روز احزاب از مدينه بيرون آمد گفت يا رسول اللَّه اگر اجازه فرمايى من خلفاى خود را كه پانصد يهود بودند به اعانت شما خوانم تا با كافران جنگ كنند حقتعالى اين آيه فرستاد و منع آن فرمود و جواز تقيهء مذكور در وقتى بود كه دين اسلام هنوز قوتى نداشت و كفار را قوة تسلط بود بر مسلمانان و چون قضيه منعكس شد تقيه مرتفع گشت و چون تقيه در هر موضعيست كه مظنه ضرر نفس يا مال باشد چنان كه آيه مذكور مصرح است بر آن پس اهل خلاف را نرسد كه زبان طعن بر امامية دراز كنند و ديگر منطوق وَلا تُلْقُوا بِأَيْدِيكُمْ إِلَى التَّهْلُكَةِ و بادلهء عقليه داله بر وجوب دفع ضرر از نفس تقيه واجبست و صحابه رسول ( ص ) به اين امر اقدام نموده‌اند و از جمله عمار ياسر با كفار اظهار موافقت ميكرد بجهة دفع ضرر تا خداى تعالى در حق او اين آيه فرستاد كه إِلَّا مَنْ أُكْرِه وَقَلْبُه مُطْمَئِنٌّ بِالإِيمانِ و از حضرت صادق ( ع ) مرويست كه فرمود\r\nالتقية دينى و دين\r\n","description":"","footnote":"","page_name":" 202 ","page_number":202},
  {"content":"\r\nآبائى\r\nتقيه دين من است و دين پدران من و از آباى آن حضرت حضرت رسالة ( ص ) بود كه در اوايل اسلام با اهل كفر ملايمت مىنمود و امير المؤمنين ( ع ) كه با اهل خلافت بطريق ملاطفت سلوك ميكرد و چون قوت پيدا كردند شمشير از غلاف بيرون كشيده با اهل كفر و خلاف آغاز محاربه كردند مرويست كه مردى نزد پيغمبر ( ص ) آمد و گفت يا رسول اللَّه بفرياد من رس كه به هلاكت و شقاوت گرفتار شدم فرمود از تو چه صادر شد گفت كفار قريش مرا گرفتند و عذاب ميكردند تا نسبت بجانب تو ناسزايى بگويم من بيطاقت شده آنچه ارادهء ايشان بود به زبان من جارى شد فرمود\r\nكيف قلبك\r\nدلت چگونه بود گفت بسيار ازان كاره بود فرمود كه اگر بار ديگر بدست ايشان افتى و مثل اينحال بر تو واقع شود آنچه ايشان اراده كنند بگو و در دل كاره آن باش از عبد اللَّه مسعود نقلست كه خالطوا الناس و صافحوهم بما لا يشتهون با مردمان يعنى با اهل خلافت مخالطه كنيد و با ايشان مصافحه نمائيد و دست در دست ايشان نهيد به آنچه ايشان خواهند يعنى ظاهر با ايشان اظهار محبت و مودت كنيد اما بايد كه در اعتقاد شما قصورى و فتورى راه نيابد ابن بابويه در رسالهء اعتقاديه آورده كه تقيه واجبست هر كه آن را ترك كند هم چنان است كه ترك نماز كرده و حضرت صادق ( ع ) را گفتند يا بن رسول اللَّه ما مردى را در مسجد ميبينيم كه بعلانيه و آواز بلند سب و لعن مىكند اعداى شما را و نام هر يك از ايشان را مىبرد فرمود\r\nما له لعنة اللَّه تعرض بنا\r\nيعنى چه مىشود او را خدا وى را از رحمت خود دور گرداند ما را در معرض تير سب ميگرداند چه حقتعالى فرموده وَلا تَسُبُّوا الَّذِينَ يَدْعُونَ مِنْ دُونِ اللَّه فَيَسُبُّوا اللَّه عَدْواً بِغَيْرِ عِلْمٍ و نيز از صادق ( ع ) مرويست كه در تفسير اين آيه كه وَلا تَسُبُّوا الَّذِينَ الخ فرمود كه چون اين آيه نازل شد رسول ( ص ) فرمود كه\r\nو لا تسبوا عليا فان ذاته ممسوس بذات اللَّه من سب ولى اللَّه فقد سب اللَّه و لا تسبوهم فانهم يسبون عليكم\r\nسب مكنيد على را كه حق سبحانه مس ذات او كرده مراد شدة قرب مرتبهء آن حضرت است نزد حقتعالى هر كه سب كند دوست خدا را پس بتحقيق كه سب خدا كرده و سب كفار مكنيد و مخالفين دين را كه ايشان سب كنند شما را بعد از آن فرمود كه پيغمبر امير المؤمنين را خطاب كرد كه\r\nمن سبك يا على فقد سبنى و من سبنى فقد سب اللَّه\r\nهر كس سب كند ترا اى على بتحقيق كه سب من كرده و هر كه سب من كرده بدرستى كه سب خدا كرده و شيخ مذكور بعد از نقل اين كلام در رسالهء مذكوره فرموده تقيه واجب است و رفع آن جايز نيست تا بظهور قائم آل محمد ( ص ) پس هر كه قبل از خروج آن حضرت ترك كند از دين اماميه خارج باشد و با خدا و رسول و ائمه مخالفت كرده و صادق ( ع ) را از كريمهء إِنَّ أَكْرَمَكُمْ عِنْدَ اللَّه أَتْقاكُمْ پرسيدند فرمود اى\r\nاعلمكم و اعملكم بالتقية\r\nيعنى گرامى ترين شما نزد خدا كسى كه اعلم و اعمل باشد بتقيه و نيز آن حضرت فرمود كه\r\nانى لا سمع الرجل\r\n","description":"","footnote":"","page_name":" 203 ","page_number":203},
  {"content":"\r\nفى المسجد و هو يشتمنى فاستتر منه بالسارية كيلا يرانى\r\nيعنى من ميشنوم كه مردى مرا دشنام ميدهد پس من خود را از او ميپوشانم و پس ستون مسجد مىروم تا مراد نبيند و نيز فرموده كه به ظاهر با مردم مخالطه كنيد و به باطن مخالفت نمائيد و فرمود كه\r\nالرياء مع المؤمن شرك و مع المنافق فى داره عبادة\r\nريا با مؤمن شرك است و با منافق در خانه او عبادت و امير المؤمنين ( ع ) فرموده كه\r\nمن صلى خلفهم فى الصف الاول فكانما صلى مع رسول اللَّه فى الصف الاول\r\nهر كه نماز گذارد در صف اول با اهل خلاف هم چنان است كه در صف اول با رسول خدا ( ص ) نماز كرده و نيز فرموده كه\r\nعودوا مرضاهم و اشهدوا جنائزهم و صلوا فى مساجدهم\r\nعيادت مرضاى اهل خلاف كنيد و بر جنازه هاى ايشان حاضر شويد و نماز گذاريد در مساجد ايشان بعد از آن فرمود كه\r\nكونوا لنا زينا و لا تكونوا علينا شيئا\r\nيعنى از براى ما آرايش و زينت باشيد و مباشيد بر ماشين و آلايش يعنى با اهل خلاف چنان سلوك كنيد و حسن معاشرت نمائيد كه ايشان مادح باشند و راغب ما گردند نه آنكه با ايشان عناد ورزيد و بجهة آن زبان ببد گويى ما بگشايند و نعم ما قيل ( قيل و ارضهم ما دمت فى ارضهم و دارهم ما دمت فى دارهم ) و در تفسير ابو الفتوح مذكور است كه هشام بن سالم روايت كند كه چون صادق ( ع ) به مقصد صدق قرار گرفت و من محمد بن نعمان صاحب الطاق و ابو جعفر الاحول و جماعتى از اصحاب آن حضرت در مدينه بوديم مردمان گمان بردند كه عبد اللَّه جعفر كه پسر مهتر آن حضرت بود امام و قائم مقام او است نزديك او شديم و گفتم يا بن رسول اللَّه اگر مردى دويست درهم دارد بر او زكات چند باشد گفت پنج درم گفتم اگر صد درم داشته باشد گفت دو درم و نيم گفتم يا بن رسول اللَّه مرجيان چنين نميگويند گفت من نميدانم كه چه ميگويند ما از نزد او بيرون آمديم و دانستيم كه او امام نيست بجهة قلت علم او در شرع پس در گوشهء بنشستيم و با يكديگر مىگفتيم كه بعد از اين نزد كه رويم و اگر مسئلهء ما را مشكل شود بكه رجوع نمائيم ( الى المرجئة ام الى القدرية ام الى الزيدية ام الى المعتزلة ) در اثناى اين حال پيرى از در آمد كه او را نمىشناختيم و اشاره بابى جعفر الاحول كرد و او را طلبيد و ما هيچ شك نمىكرديم كه وى از جواسيس ابو منصور دوانقيست و او را فرستاده تا معلوم كند كه شيعهء صادق ( ع ) ملتجى بكه شوند و كرا قائم مقام او گردانند من گفتم إِنَّا لِلَّه وَإِنَّا إِلَيْه راجِعُونَ ابو جعفر احول گفت مرا كار افتاده شما بگوشهء متوارى شويد تا شما نيز بدام هلاكت نيفتيد من نزديك خانه موسى بن جعفر بگوشهء متوارى شدم و در فكر دور و دراز افتادم ناگاه خادم آن حضرت از خانه بيرون آمد و گفت بيا كه مولاى من ترا ميخواند من در رفتم چون چشمش بر من افتاد فرمود\r\nالى الى لا الى المرجئة و لا الى الجبرية و لا الى الزيدية و لا الى المعتزلة\r\nمن نزد او بنشستم و او را گفتم يا بن رسول اللَّه پدرت\r\n","description":"","footnote":"","page_name":" 204 ","page_number":204},
  {"content":"\r\nبجوار حضرت عزت رفته اكنون رجوع بكه كنيم فرمود\r\nانشاء اللَّه ان يهديك هداك\r\nگفتم يا بن رسول اللَّه برادرت دعوى امامت مىكند فرمود\r\nعبد اللَّه يريدان لا يعبد اللَّه\r\nعبد اللَّه ميخواهد كه خداى را نپرستند گفتم يا بن رسول اللَّه ( فمن لنا بعده امام ) بعد از پدرت امام ما كيست فرمود\r\nانشاء اللَّه ان يهديك هديك\r\nگفتم يا بن رسول اللَّه تو امامى پس از پدرت گفت در اين مسئله جواب نميگويم من درين باب مبالغه و الحاح كردم بعد از آن گفتم يا بن رسول اللَّه ( عليك امام ) بر تو امام هست گفت نه من چون اين سخن بشنيدم چندان هيبت او در دل من رسيد كه در دائرهء وصف نگنجد گفتم يا بن رسول اللَّه دستورى باشد تا مسائلى و مشكلاتى كه مرا هست بپرسم چنان كه از پدرت مىپرسيدم فرمود بپرس هر چه ميخواهى من مسائل بسيار پرسيدم همه را جوابداد بعد از آن فرمود كه\r\nعليك بالكتمان فان اضعت الذبح\r\nبر تو باد كه ابن را پنهان دارى پس اگر ضايع كنى آن را موجب كشتن شود گفتم يا ابن رسول اللَّه شيعهء پدرت متحير و سرگردانند رخصت باشد كه ايشان را بجانب تو هدايت كنم فرمود كه اگر كسى را بينى كه از سيماى او اثر رشد پيدا باشد عهدى و ميثاقى از او بستان بر كتمان و محافظت تقيه چه اگر اين حديث آشكار شود بيم قتل باشد\r\nو أشار ييده الى حلقه\r\nو بدست خود اشاره به حلق خود كرد من بيرون آمدم و با اصحاب خود ملاقات كردم گفتند كه و ما وراءك چيست از پس تو گفتم الهدى راه راست و ايشان را برين قضيه مطلع ساختم بعد از آن بتدريج اصحاب صادق نزد آن حضرت ميآمدند تا بر او جمع شدند و در خفيه از صحبت او مستفيد ميشدند و سيرت ساير ائمه عليه السلام در عهد ظلمهء بنى اميه و بنى عباس تقيه بوده پس چگونه واجب نبوده باشد و چون حق سبحانه مؤمنان را رخصت داد در كتمان حق و مساعدة كافران و مواسات نمودن با مخالفان جهت دفع مضرت ايشان در عقب آن بيان نمود كه اگر كسى اين معنى را كار بندد نه به جهت خوف و عذر بلكه از روى اعتقاد و رغبت قلبى با اهل كفر و خلاف موافقت و مساعده نمايد بعقوبت ابدى گرفتار گردد پس فرمود كه * ( قُلْ ) * بگو اى محمد ( ص ) * ( إِنْ تُخْفُوا ما فِي صُدُورِكُمْ ) * اگر پنهان داريد آنچه در سينه هاى شما است يعنى در دل ها از موالات كفار * ( أَوْ تُبْدُوه ) * يا آشكارا كنيد ما فى الضمير خود را * ( يَعْلَمْه اللَّه ) * ميداند خدا آن را و شما را به جهت آن به عذاب اليم و عقاب جحيم گرفتار خواهد كرد * ( وَيَعْلَمُ ما فِي السَّماواتِ ) * و ميداند آنچه در آسمانها است از اصناف علويات * ( وَما فِي الأَرْضِ ) * و آنچه در زمين است از انواع سفليات پس بپنهان و آشكاراى شما عالم خواهد بود * ( وَاللَّه ) * و خدا كه علم ذاتى او بدين همه محيط است * ( عَلى كُلِّ\r\n","description":"","footnote":"","page_name":" 205 ","page_number":205},
  {"content":"\r\n* ( شَيْءٍ قَدِيرٌ ) * بر همهء چيزها توانا است و قدرت او همهء مقدورات را احاطه كرده پس هر چه ميكنيد در سرو علانيه ميداند و مكافات آن را ميتواند و چون چنين است پس نافرمانى مكنيد و بصميم قلب منقاد اوامر او شويد و از نواهى او باز ايستيد اين آيه از براى بيان * ( وَيُحَذِّرُكُمُ اللَّه نَفْسَه ) * است كانه قال ( و يحذركم اللَّه نفسه لانها متصفة بعلم ذاتى يحيط بالمعلومات كلها و قدرة ذاتيه نعم المقدورات باسرها فلا تجسروا على عصيانه اذ ما معصية الا و هو مطلع عليها قادر على العقاب بها ) پس اين كه تاخير عذاب مستحقان مىكند نه به جهت عجز او است بلكه براى مصلحت تكليفست تا مكلفان را بر او سبحانه حجت نباشد\r\nچون در اين آيه تحذير اهل كفر و عصيان نمود بعقاب در عقب آن بيان وقت آن مىكند و ميفرمايد كه * ( يَوْمَ تَجِدُ ) * ظرف متعلق است به تود كه بعد از اين مذكور است يعنى روزى كه بيايد * ( كُلُّ نَفْسٍ ) * هر كسى از عمل كنندگان را * ( ما عَمِلَتْ مِنْ خَيْرٍ ) * از آنچه كرده باشد از نيكويى * ( مُحْضَراً ) * حاضر گردانيده شده نزد خود يعنى صحايف حسنات را به بيند * ( وَما عَمِلَتْ مِنْ سُوءٍ ) * و از آنچه كرده باشد از بدى نيز نزد او حاضر باشد * ( تَوَدُّ ) * دوست داشته باشد آن نفس * ( لَوْ أَنَّ بَيْنَها ) * آن كه باشد ميان او * ( وَبَيْنَه ) * و ميان آن روز عمل بد او * ( أَمَداً بَعِيداً ) * اندازه دور مقاتل گفته چندان كه ميان مشرقست و مغرب لقوله يا لَيْتَ بَيْنِي وَبَيْنَكَ بُعْدَ الْمَشْرِقَيْنِ مراد آنست كه نخواهد مطلقا آن روز را يا عمل خود را بيند و لو در معنى تمنى شايع و كثير الاستعمال است و اينجا به همين معنى است زبدهء كلام آنست كه هر نفسى كه صحايف كردار خود را يا جزاى آن را از خير و شر نزد خود يابد آرزو كند كه ميان او و صحايف و اينروز مسافت دور و دراز باشد بر وجهى كه آن را مشاهده نتواند كرد و ميتواند بود كه ظرف متعلق بفعل محذوف باشد اى ( اذكر يوم تجد ) و بنا بر اين تود حال باشد از ضمير * ( عَمِلَتْ مِنْ سُوءٍ ) * و يا آنكه خبر * ( ما عَمِلَتْ مِنْ سُوءٍ ) * و تجد مقصود باشد بر * ( ما عَمِلَتْ مِنْ خَيْرٍ ) * و ما شرطيه نيست به جهت ارتفاع تود * ( وَيُحَذِّرُكُمُ اللَّه ) * و ميترساند خدا شما را * ( نَفْسَه ) * از خود تكرير اين به جهت توكيد و تذكير است و در فتوحات مكى آورده كه خداى تعالى شما را ميترساند از آنكه در ذات او تفكر كنيد و بدين تاكيد رفع مناسبت مىكند ميان ذات خود و ذات خلق كه ( ما التراب و رب الارباب ) * ( وَاللَّه رَؤُفٌ ) * و خدا مهربانست * ( بِالْعِبادِ ) * ببندگان كه مبالغه مىكند در تخذير ايشان و در انوار گفته كه اين اشاره است به آنكه نهى و تحذير حق سبحانه عباد خود را از منهيات محض رأفت او سبحانه است بايشان و عين رعايت صلاح ايشان و يا ايما به آنكه حقتعالى ذو مغفرت و ذو عقابست تا برحمت او اميدوار باشند و از عذاب\r\n","description":"","footnote":"","page_name":" 206 ","page_number":206},
  {"content":"\r\nاو ترسكار از محمد بن زبير نقل است كه وفد نجران كه از نصارى بودند گفتند كه ( انا نعظم المسيح حبا للَّه ) ما تعظيم مسيح ميكنيم به جهت دوستى نمودن به خدا و گويند كه يهود ميگفتند كه نَحْنُ أَبْناءُ اللَّه وَأَحِبَّاؤُه و يا مشركان بتان را ميپرستيدند و ميگفتند ايشان را براى خدا دوست ميداريم و بشفاعت ايشان تقرب ميجوئيم بخداى آسمان حق سبحانه رد قول ايشان كرده آيه فرستاد كه * ( قُلْ ) * بگو اى محمد ( ص ) * ( إِنْ كُنْتُمْ ) * اگر هستيد شما اى نصارى يا اى يهود يا اى مشركان * ( تُحِبُّونَ اللَّه ) * دوست ميداريد خدا را و لاف محبت او ميزنيد * ( فَاتَّبِعُونِي ) * پس پيروى كنيد مرا در اوامر و نواهى و از حسن بصرى مرويست كه جمعى از اهل اسلام در زمان پيغمبر ( ص ) دعوى محبت خدا ميكردند و در اوامر و نواهى او تكاهل ميورزيدند حق سبحانه فرمود بگو اگر در دعوى محبت خدا صادقيد تابع من شويد در احكام مأموره و منهيه * ( يُحْبِبْكُمُ اللَّه ) * تا خدا شما را دوست دارد * ( وَيَغْفِرْ لَكُمْ ذُنُوبَكُمْ ) * و بيامرزد گناهان شما را * ( وَاللَّه غَفُورٌ ) * و خدا آمرزنده است كسانى را كه بر متابعت من راسخ باشند * ( رَحِيمٌ ) * مهربانست بر ايشان برحمت خاصه بدانكه محبت ميل نفس است به چيزى براى دريافتن كمال آنچه در اوست و به جهت اين نفس خود را به آن چيز نزديك گرداند پس بنده چون داند كه كمال حقيقى نيست مگر او سبحانه و هر كمالى كه ما سواى اوست از جانب او سبحانه است و به اوست پس حب او للَّه و فى اللَّه خواهد بود و اين مقتضى ارادهء طاعت و رغبت اوست در هر چه موجب تقرب باشد به او سبحانه فلذا تفسير محبت بارادهء طاعت كرده‌اند و آن را مستلزم اتباع رسول ( ص ) گردانيده‌اند در عبادت او و حرص بر مطاوعهء او و نعم ما قيل\r\n\r\nتعصى الاله و انت تطهر حبه\r\nهذا محال فى القياس بديع\r\n\r\n\r\nلو كان حبك صادقا لأطعته\r\nان المحب لمن يحب مطيع\r\n\r\nو مراد بمحبت خدا ببنده رضاى او است از ايشان و كشف حجب از قلوب ايشان بتجاوز از تفريط ايشان و مقرب ساختن بجناب عز خود و تنويه ايشان در جوار قدس خود و تعبير از اين بمحبت بر طريق استعاره است يا مقابله و مرويست كه چون پيغمبر ( ص ) اين آيه را تلاوت فرمود عبد اللَّه بن ابى منافق باصحاب خود گفت ببينيد كه محمد ( ص ) دوستى خود را مساوى دوستى خدا ميداند و ما را ميفرمايد كه او را هم چنان دوست داريم كه ترسايان عيسى را حق سبحانه در جواب ايشان اين آيه فرستاد كه * ( قُلْ ) * بگو اى محمد ( ص ) * ( أَطِيعُوا اللَّه ) * فرمان بريد خدا را در اوامر و نواهى * ( وَالرَّسُولَ ) * و پيغمبر او را در احكام شرع * ( فَإِنْ تَوَلَّوْا ) * پس اگر بر گرديد و اعراض كنيد از طاعت خدا و رسول و مى - تواند بود كه تولوا فعل ماضى باشد بر طريق التفات از خطاب بغيبت يعنى اگر بر گردد از احكام خدا\r\n","description":"","footnote":"","page_name":" 207 ","page_number":207},
  {"content":"\r\nو رسول * ( فَإِنَّ اللَّه ) * پس بدرستى كه خدا * ( لا يُحِبُّ الْكافِرِينَ ) * دوست نمىدارد كافران را يعنى از ايشان راضى نيست و بر ايشان ثنا نميكند وضع مظهر در موضع مضمر دالست بر آنكه تولى از طاعت خدا و رسول كفر است و يا بر قصد عموم و يا تنبيه باشد بر آنكه كفر است كه نافى محبت خدايست و محبت او مخصوص است باهل ايمان از رسول خدا ( ص ) روايتست كه از شرايط ايمان و علامت آن\r\nالحب للَّه و البغض فى اللَّه\r\nاست پس تحقق ايمان فرع آنست كه دوستان خدا را دوست داريد و دشمنان خداى را دشمن و نيز فرمود كه فرو رفتن شرك در امت من نرمتر است از رفتن مورچه خورد در شب سياه بر سنگ نرم و كمترين اين آنست كه با شخصى دوستى كنند به جهت ظلم او و يا دشمنى با كسى نمايند بسبب عدالت او و دين نيست مگر دوستى و دشمنى و بعد از اين آيه بخواند كه قُلْ إِنْ كُنْتُمْ تُحِبُّونَ اللَّه و در اين آيه دلالت است بر بطلان مذهب مجبره زيرا كه هر گاه حق سبحانه دوست نداشته باشد كافران را از جهت كفر ايشان و به جهت اين ارادهء ثواب ايشان نميكند پس مريد كفر نباشد زيرا كه اگر مريد كفر باشد پس نفى محبت او مر ايشان را به جهت كفر ايشان نباشد و چون حق سبحانه در اين دو آيه اطاعت رسل را واجب گردانيد و بيان نمود كه اطاعت ايشان جالب محبت خدا است در عقب آن ذكر مناقب ايشان ميفرمايد به جهت تحريص بر اطاعت ايشان بقوله * ( إِنَّ اللَّه اصْطَفى آدَمَ ) * بدرستى كه خدا برگزيد آدم را كه ابو البشر است بتعليم اسماء ايشان و مسجوديت ملائكه و ابوت انبيا و اصفيا و اوليا * ( وَنُوحاً ) * و نوح را به طول عمرو تحمل اذيت از امت و ترتيب سفينه و نجات و نسخ شرع متقدم * ( وَآلَ إِبْراهِيمَ ) * و آل ابراهيم را كه اسماعيل و اسحاقاند و اولاد ايشان بنبوت و امامت و بناء خانه كعبه و خلافت و از جملهء اولاد او يعقوب و داود و سليمان و يونس و ذكريا و يحيى و عيسى ( ع ) و حضرت خاتم الانبياء و ائمه هدى ( ع ) نيز در اين داخلاند چنان كه مذكور خواهد شد * ( وَآلَ عِمْرانَ ) * و آل عمران را كه موسى و هارونند برسالت و تكليم و ايشان پسران عمران بن يصهر بن فاهث بن لاوى بن يعقوبند يا عيسى را بكتابت و رسالت و مادر او را بتقديس و طهارت كه دختر عمرانست كه پسر ماثان بن ابى عاذ بن ابى بوز بن ربابل بن شلسان بن يوحنا بن يوشيا بن مشكو بن جارفات بن اخاذ بن يغرام بن غرر بن يورام بن يوشافاة بن ايساى ابن ايناى بن راجعيم بن سليمان بن داود بن ايشائى بن عويد بن سلمون بن باغر بن يحشون بن عياذ بن ارام بن حصروم بن فارس بن يهود بن يعقوبست و ميان اين هر دو عمران هزار و هشتصد سال بوده و گويند مراد بآل ابراهيم و آل عمران نفس ابراهيم و عمران است از قبيل مِمَّا تَرَكَ آلُ مُوسى وَآلُ هارُونَ الخ حاصل كه حق سبحانه ميفرمايد كه همهء اين انبيا و اولاد ايشان را برگزيديم و\r\n","description":"","footnote":"","page_name":" 208 ","page_number":208},
  {"content":"\r\nتفضيل داديم * ( عَلَى الْعالَمِينَ ) * بر عالميان زمان ايشان به اين آيه استدلال كرده‌اند بر فضل انبيا بر ملائكه باصطفاى ايشان برسالت و خصايص روحانية و فضايل جسمانية و لهذا قوت ايشان بر طاعات بدنيه و ماليه از صلاة صوم و جهاد و احسان فوق قوة غير ايشان بود و قوله * ( ذُرِّيَّةً ) * حالست از مفعول اصطفى يعنى حقتعالى اينها را برگزيد در حالتى كه فرزندانيند * ( بَعْضُها مِنْ بَعْضٍ ) * برخى از ايشان از برخىاند زاده شده مراد اولاد پسنديده‌اند از آباى برگزيده و يا بدلست از آلين يا مجموع آلين و نوح يعنى اينها ذريهء واحدند كه منشعبند برخى ايشان از برخى و گويند مراد آنست كه ايشان بعضى از بعضىاند در دين و ذريه كه بمعنى ولد است اسم جنس است و بر واحد و جمع واقع مىشود و آن بر وزن فعليه است مأخوذ از ذريا فعوله از ذرء كه همزهء آن بيا بدل گشته پس قلب واو بيا شده و مدغم گشته * ( وَاللَّه سَمِيعٌ ) * و خدا شنواست باقوال مردمان * ( عَلِيمٌ ) * دانا به اعمال ايشان پس مىگزيند هر كه را كه مستقيم القول و العقل و العمل است و يا شنواست مر اقوال باطله يهود را كه گفتند نَحْنُ أَبْناءُ اللَّه يا مزخرفات نصارى كه نبيرهء عمران را ابن اللَّه گفتند و داناست به اغراض فاسدهء ايشان از اين مقالات از امام محمد باقر و جعفر صادق ( ع ) روايتست كه چون حقتعالى اين آيه فرستاد كه يا أَيُّهَا الَّذِينَ آمَنُوا أَطِيعُوا اللَّه وَأَطِيعُوا الرَّسُولَ وَأُولِي الأَمْرِ مِنْكُمْ رسول ( ص ) خطبهء بخواند و فرمود\r\nايها الناس ان اللَّه امركم ان تطيعوه فى نفسه و تطيعونى فى وصيى و وزيرى و خليفتى فى حياتى و ولى الامر بعد وفاتى و خير من اخلف بعدى على بن ابى طالب الا و من اطاع عليا فقد اطاعنى و من اطاعنى فقد اطاع اللَّه و من فارق عليا فقد فارقنى و من فارقنى فقد فارق اللَّه و من فارق اللَّه فعليه لعنة اللَّه\r\nيعنى اى مردمان حقتعالى امر كرده شما را كه فرمان او بريد در ذات او و فرمان من بريد در وصى من و وزير من و خليفهء من در حياة من و ولى امر من و صاحب تصرف بعد از فوت من و بهترين آن كسى كه بعد از خود بگذارم و آن على بن ابى طالب است بدانيد كه هر كه فرمان على برد فرمان من برده و هر كه اطاعت من كرده فرمان بردارى خدا كرده و هر كه از على مفارقت كند از من دورى كرده و هر كه از من دور شده از خدا دور گشته و هر كه از خدا دورى نمود پس لعنت خدا بر اوست چون اين آيه و سخن پيغمبر ( ص ) باوس بن بشر التيمى رسيد نزد امير المؤمنين ( ع ) آمد و گفت ابيتم يا بنى هاشم الا المخاريق اى اولاد بنى هاشم شما به غير از حيله و تزوير چيزى ديگر نميكنيد چرا شما مخصوص بولايت باشيد و ما نباشيم آن حضرت فرمود\r\nو ابيتم يا اوس الا الكذب\r\nاى اوس شما به غير از كذب و دروغ چيزى ديگر نميدانيد و ما از جميع صفات ذميمه و\r\n","description":"","footnote":"","page_name":" 209 ","page_number":209},
  {"content":"\r\nاخلاق قبيحه مبرائيم\r\nان اللَّه اختارنا ذرية ابراهيم\r\nحقتعالى ما را كه فرزندان ابراهيميم برگزيد و تفضيل داد بر بندگان خود اوس گفت ما نيز از فرزندان اوئيم و نو بيان از اولاد سام بن نوحند و اين هر دو پيغمبر مرسل بودند امير المؤمنين ( ع ) نزد پيغمبر ( ص ) رفت و آنچه ميان او و اوس گذشته بود معروض داشت آن حضرت فرمود كه\r\nو اللَّه لا ازجره الا بالوحى\r\nبه خدا كه من زجر او جز بوحى نمىكنم فى الحال جبرئيل ( ع ) نازل شد و اين آيه آورد كه قُلْ أَطِيعُوا اللَّه وَأَطِيعُوا الرَّسُولَ الى قوله * ( وَاللَّه سَمِيعٌ عَلِيمٌ ) * صادق ( ع ) در تفسير اين هر دو آيه فرموده كه فرمان بريد خدا را در آنچه فرموده و اطاعت رسول خدا كنيد در آنچه مؤكد كرد بر شما پس اگر برگرديد از ولايت ما پس حق سبحانه دوست ندارد كسانى را كه نگرويده‌اند بآياتى كه در حق ما نازل شده حق سبحانه آدم و نوح را برگزيد از براى ولايت و فرزندان ايشان را برنگزيد و آل ابراهيم و آل عمران را برگزيد به جهت رد بر اوس التيمى و اتباع او كه اهل خلاف و عنادند آل ابراهيم و آل عمران محمد ( ص ) است و آل محمد ع و نيز در اخبار اهل البيت و تفاسير ايشان آمده كه آل عمران على بن ابى طالب ع است و عمران نام ابو طالب است در تورية اول كسى كه بر گزيده است از ال ابراهيم محمد ص است چنان كه انس بن مالك روايت كرده كه جمعى از بنى كنده دعوى كردند كه سلسلهء نسب رسول بايشان منتهى مىشود چون خبر به آن حضرت رسيد فرمود كه محمد بن عبد اللَّه بن عبد المطلب بن هاشم بن عبد مناف بن قصى بن كلاب بن مرة بن كعب بن لوى بن غالب بن فهر بن مالك بن النضر بن كنانة بن خزيمة بن مدركت بن الياس بن مضر بن نزار بن معد بن عدنان بن عدين بن اليسع بن الهميسع بن يافث بن محل بن قيدار بن سليمان بن حماد بن قيدار بن اسماعيل بن ابراهيم و بعد از آن فرمود كه\r\nو ما افترق الناس فرقتين الا جعلنى اللَّه فى الخير منهما خرجت من ابوى من نكاح و لم اخرج من سفاح من لدن آدم حتى انتهيت الى ابى و امى\r\nيعنى مردمان به دو فرقه نشدند مگر كه حق سبحانه مرا بهترين ايشان گردانيد از پدر و مادر خود حاصل شدم بنكاح نه از زنا و همچنين از آدم تا آنكه منتهى شده‌ام به پدر و مادر خود بنكاح در وجود آمده‌ام بسفاح بعد از آن گفت كه بدانيد كه خداى تعالى از فرزندان ابراهيم اسماعيل را برگزيد و از اولاد اسماعيل كنانه را و از بنى كنانه قريش را و از قريش بنى هاشم را و از بنى هاشم مرا\r\nفانا خيركم نفسا و خيركم ابا و اما\r\nو بعد از آل ابراهيم كه محمد ص است آل عمران را كه على بن ابى طالب ( ع ) است برگزيد و اولاد امجاد ايشان را بر همهء عالم اختيار فرمود تا هم چنان كه آدم را در بدايت كار از براى خلافت برگزيد كه إِنِّي جاعِلٌ فِي الأَرْضِ خَلِيفَةً و ملائكه را بسجود او امر فرمود تا نيك از بد و مطيع از عاصى ممتاز گردد و در آخر كار على بن ابى طالب ( ع ) را براى خلافت اختيار كرد تا اهل نفاق كه بحسب ظاهر دعوى اسلام ميكردند از مؤمن مخلص ممتاز شود\r\n","description":"","footnote":"","page_name":" 210 ","page_number":210},
  {"content":"\r\nعبد اللَّه عباس روايت كرده كه سالى در موسم حج احاديث حضرت رسالت را باسماع خاص و عوام مىرسانيدم در موقف مردى را ديدم بر هيئت اعرابى عمامهء سياه بر سر بسته هر گاه من حديثى را نقل ميكردم او نيز حديثى را بيان مىكرد چون فارغ شديم گفت\r\nمعاشر الناس من عرفنى فقد عرفنى و من لم يعرفنى فانا جندب بن جنادة البدرى الغفارى صاحب رسول اللَّه سمعته يقول فى هذا المكان و الاصمت اذناى ان اللَّه اصطفى آدم و نوحا و آل ابراهيم و آل عمران على العالمين ذرية\r\nالاية يعنى اى مردمان هر كه مرا شناسد شناسد و هر كه نشناسد منم جندب بن جناده مصاحب رسول خدا ( ص ) شنيدم كه در اين مكان ميگفت و اگر دروغ گويم هر دو گوشم كر باد كه خداى تعالى آدم و نوح را برگزيد و آل ابراهيم و آل عمران را بر همهء عالميان اختيار كرد ايشان فرزندانىاند بعضى از بعضى بوجود آمده‌اند و خداى شنواست كه اقوال ايشان را ميشنود و افعال و احوال ايشان را ميداند چون اين را بگفت فرمود كه ذريه از نوح است و آل از ابراهيم و سلاله از اسماعيل و عترة هديه و ذريهء طاهر از محمد ( ص ) و صديق اكبر على بن ابى طالب ( ع ) است پس اى امت متحير از پس پيغمبر تقديم كنيد آن را كه خدا و رسول آن را تقديم كرده‌اند و تاخير نمائيد آن را كه خدا و رسول تاخير كرده‌اند امت هيچ پيغمبرى در پس او خلاف نكردندى مگر كه تأويل آن نزد اهل بيت يافتندى پس چرا دور ميافتيد و ضلالت را بر هدايت اختيار ميكنند و اهل بيت سيد مختار را ميگذاريد اگر اقتفا و اقتدا بايشان نكنيد پس مژده باد شما را به عذاب آتش نيران و خلود در عقاب آن جهان و از امام حسن عسكرى ( ع ) تفسير آيه * ( ذُرِّيَّةً بَعْضُها مِنْ بَعْضٍ ) * پرسيدند فرمود\r\nانا من الزكى على بن محمد و الزكى من الهادى محمد بن على و الهادى من الرضا على بن موسى و الرضا من الكاظم موسى بن جعفر و الكاظم من الصادق جعفر بن محمد و الصادق من الباقر محمد بن على و الباقر من الساجد زين العابدين و الساجد من الشهيد المظلوم الحسين بن على\r\nچون بذكر حسين ( ع ) رسيد بگريه افتاد و گفت\r\nالسلام عليك ايها الشهيد المظلوم السلام على سيد المرحوم السلام على الحق المكتوم\r\nبعد از آن فرمود كه\r\nو الحسين بن على من ابيه امير المؤمنين على بن ابى طالب\r\nو چون حقتعالى ذكر اصطفاى آل عمران كرد در عقب آن ذكر احوال مريم ( ع ) ميفرمايد بقوله * ( إِذْ قالَتِ امْرَأَتُ عِمْرانَ ) * ياد كن اى محمد ( ص ) چون گفت زن عمران بن ماثان كه حنه بنت فاقورا بود در وقتى كه حامله شد و او جدهء عيسى ( ع ) بود و گويند اين جملهء ظرفيه متعلق است بسميع عليم يعنى حقتعالى شنوا بود بقول زن عمران و دانا به نيت او وقتى كه گفت * ( رَبِّ ) * اى پروردگار من * ( إِنِّي نَذَرْتُ لَكَ ) * بدرستى كه من نذر كردم براى تو * ( ما فِي بَطْنِي ) *\r\n","description":"","footnote":"","page_name":" 211 ","page_number":211},
  {"content":"\r\nآنچه در شكم من است * ( مُحَرَّراً ) * در حالتى كه آزاد كرده شده باشد از قيد تعلقات دنيا يعنى او را مشغول نسازم بامور دنيويه تا خاص ترا پرستد و خدمت مسجد تو كند و در آن زمان خدمت مسجد قدس را امرى مهم ميدانستند و آن را اعظم عبادات ميشمردند و فرزندان را براى آن كار نذر ميكردند تا آن را رفتندى و آب زدندى و چراغ روشن كردندى و تا امر ضرورة ايشان را پيش نميآمد از آن جا بيرون نيامدندى تا حين بلوغ و بعد از آن ايشان را مخير گردانيدندى ميان مكث كردن و بيرون رفتن و در شريعت ايشان مشروعيه اين چنين نذر در پسران ايشان بودى و هيچ كس از انبياء و علماء ايشان نبود مگر كه يك فرزند و يا دو و بيشتر را محرر گردانيدندى پس از نذر حنه شوهر او عمران گفت ويحك اين چيست كه كردى شايد در شكم تو دخترى باشد و خدمت مسجد را نشايد بر زبان حنه جارى شد كه * ( فَتَقَبَّلْ مِنِّي ) * پس قبول كن خدايا از من آنچه نذر كردم * ( إِنَّكَ أَنْتَ السَّمِيعُ ) * بدرستى كه تو شنوايى سخنى را كه در باب نذر گفتم * ( الْعَلِيمُ ) * دانايى به مقصد من درين نذر كه جز رضاى تو نخواستم و گويند سبب نذر حنه آن بود كه خواهرى داشت كه زوجهء داود ( ع ) بود و از داود فرزندان داشت و حنه عقيمه بود و هر چند جد و جهد ميكرد وى را فرزندى نميشد تا پير شد و اين حسرت در دل او مركوز بود تا آنكه روزى در زير درختى نشسته بود مرغيرا ديد كه بچه را دقت ميكرد ( فحنت الى الولد و تمنته ) پس اشتياق فرزند در او بيشتر شد از روى تضرع و زارى بدرگاه الهى مناجات كرد از او سبحانه طلب فرزند كرد و آن را به نذر مذكور مشروط ساخت حق سبحانه اجابت دعاى او كرد پس حامله گشت و قبل از وضع حمل عمران بجوار رحمت ايزدى پيوست * ( فَلَمَّا وَضَعَتْها ) * پس آن هنگام بنهاد بار خود را ضمير راجع بما فى بطنى است و تأنيث آن باعتبار آنست كه مؤنث بود و يا باعتبار نفس يا حبله كه بچه شكم است حاصل كه چون وضع حمل نمود * ( قالَتْ ) * گفت بر سبيل اعتذار و تحسر * ( رَبِّ إِنِّي وَضَعْتُها ) * اى پروردگار من بدرستى كه بنهادم آن بار را * ( أُنْثى ) * در حالتى كه فرزند ماده است تانيث ضمير به جهت تانيث حال است چه حال و ذى الحال يك چيزند و نظير اينست قوله ( فان كانتا اثنين ) و يا بر تاويل جمله يا نسمه چنان كه گذشت كانه قيل ( وضعت الحبلة او النسمة انثى ) يعنى من نهادم اين بار واحد يا اين مخلوق را در حالتى كه انثى است * ( وَاللَّه أَعْلَمُ ) * و خدا داناست * ( بِما وَضَعَتْ ) * به آنچه بار نهادم حفص وضعت خوانده بصيغهء تانيث بر سبيل استيناف از جانب حقتعالى به جهت تعظيم مريم ( ع ) و بجهل مادر او بشان او يعنى خدا داناتر بود به آنچه حنه وضع كرد * ( وَلَيْسَ\r\n","description":"","footnote":"","page_name":" 212 ","page_number":212},
  {"content":"\r\n* ( الذَّكَرُ ) * و گفت حنه كه نيست فرزند نر كه من طلبكرده‌ام براى خدمت بيت المقدس * ( كَالأُنْثى ) * همچه فرزند ماده كه به من دادهء و الف لام در هر دو براى عهد است و ميتواند بود كه از براى جنس باشد يعنى جنس ذكر و جنس انثى مساوى نيستند * ( وَإِنِّي سَمَّيْتُها مَرْيَمَ ) * و بدرستى كه من نام نهادم او را مريم و معنى اين لفظ بلغة ايشان امة اللَّه است يعنى كنيزك خدا * ( وَإِنِّي أُعِيذُها بِكَ ) * و بدرستى كه من در پناه ميآورم او را به تو * ( وَذُرِّيَّتَها ) * و فرزندان او را * ( مِنَ الشَّيْطانِ الرَّجِيمِ ) * از وسوسه ديو سركش رانده شده بركت دعاى حنه بروزگار مريم و عيسى رسيده از مس شيطان محفوظ ماندند و در خبر است كه هيچ مولود نباشد مگر كه شيطان او را مس كند در وقت ولادة تا آن فرزند فرياد بر كشد از\r\nمس شيطان الا مريم ( ع ) و پسر او كه از اين صورت محفوظ و محروس بودند ببركت استعاذهء حنه و در خبر است كه مريم ( ع ) نيكوترين زنان بود در روزگار خود ثعلبى در تفسير خود آورده كه ابو هريره روايت كند از رسول ( ص ) كه\r\nحسبك من نساء العالمين اربع مريم بنت عمران واسية امرءة فرعون و خديجة بنت خويلد و فاطمة بنت محمد ( ص )\r\nاسماء بنت زيد گفت چون خديجه به فاطمه ( ع ) حامله شد گفت بار خدايا تو دانايى كه من از زن عمران بهترم و محمد ( ص ) از عمران بهتر است من اين مولود را محرر كردم حق سبحانه وحى كرد برسول ( ص ) كه خديجه را بگو كه\r\nلا اعتاق قبل الملك خلى بينى و بين صفيتى فانى املكها هى ام الأئمة و عتيقى من النار\r\nيعنى خديجه را بگو كه آزاد كردن پيش از ملك نباشد واگذار حمل خود را با من كه او صفيه و برگزيده منست و مادر امامان است و آزاد كردهء من از دوزخ خديجه گفت اگر چه دختر است دلم خوشحال است چه او مادر امامان است القصه چون مريم متولد شد * ( فَتَقَبَّلَها ) * پس فرا پذيرفت مريم را * ( رَبُّها ) * پروردگار او * ( بِقَبُولٍ حَسَنٍ ) * پذيرفتن نيكو جهت خدمت خانه خود چه راضى شد به آنكه او بجاى ذكر باشد و در خدمت بيت المقدس * ( وَأَنْبَتَها ) * و برويانيد او را يعنى نشو و نماى او را * ( نَباتاً حَسَناً ) * نشو و نماى نيكو يعنى توفيق داد او را تا پرورش يافت بر صلاح و عصمت و سداد و معرفت بر وجهى كه چون بنه سالگى رسيد بانواع عبادات بر همهء احبار عالم غالب شد و گويند پرورش وى حسن تخلق او بود باخلاق ربانى مرويست كه چون مريم ( ع ) متولد شد مادر او را در خرقهء پيچيد و بيت المقدس آورد سدنه و احبار را گفت ( دونكم هذه النذيره ) فرا گيريد اين نذر كرده شده را كه از آن حقتعالى است بزرگان بقبول وى رغبت كردند و ميان ايشان اختلاف افتاد چه عمران امام مسجد مقدس بود و صاحب فرمان ايشان و تعظيم و توقير او على الوجه التمام مرعى داشتندى و به جهت اين هر يك را داعيه\r\n","description":"","footnote":"","page_name":" 213 ","page_number":213},
  {"content":"\r\nآن بود كه بتولاى تربيت دختر او قيام نمايند و به آن بر اقران خود افتخار كنند و ايشان بيست كس بودند از جملهء آنها زكريا گفت من اولى ام بتربيت او چه خاله او در خانهء من است ايشان به اين راضى نشدند پس قرار بر قرعه دادند بر اين وجه كه قلمهاى خود را كه بدان كتابت تورية كردندى بكنار نهر اردن برده در جوى آب افكندند و گويند كه هر يك تيرى را بتراشيدند و در آن آب انداختند مشروط به آنكه قلم يا تير هر كس كه بر سر آيد پرورش مريم به دو متعلق باشد القصه قلم زكريا كه از اولاد سليمان بن داود بود و از پيغمبران بزرگوار بر سر آب آمد و كفالت مريم بر وى مقرر گشت * ( وَكَفَّلَها زَكَرِيَّا ) * و به اين وجه سپرده حقتعالى مريم را بزكريا و زكريا او را بخانهء خود برده جهت ارضاع او دايهء مقرر فرمود و چون از حد طفوليت در گذشت او را به مسجد آورده غرفهء را كه جز از نردبان صعود بر آن ميسر نشدى براى او ترتيب داد هر گاه زكريا از تعهد حال او فارغ شدى در آن غرفه را بقفلى محكم بستى و آن كليد را با خود داشتى و در حفاظ و حراست او باقصى الغايه كوشيدى و در اكثر تفاسير مذكور است كه آن غرفه را هفت در بند بود كه همه را مقفل ساختى و همه كليدهاى آن با خود داشتى و در حفظ آن بنهايت غايت اهتمام نمودى تا كه مريم بزرگ شد و انوار ولايت بر صفحات احوال او ساطع و لامع گشت * ( كُلَّما دَخَلَ عَلَيْها ) * هر گاه در آمدى بر مريم ( ذكر المحراب ) زكريا بغرفهء كه مريم در آن جا بود تسميهء غرفهء او به محراب جهت آن است كه آن محل محاربه بود با شيطان چه آن موضع عبادت و اشرف بقع بيت المقدس بود حاصل كه زكريا هر گاه در آن داخل شدى * ( وَجَدَ عِنْدَها ) * مييافت نزديك مريم * ( رِزْقاً ) * روزيى و آن ميوهء تابستان بود در ميان زمستان و محصول زمستانى در تابستان زكريا چون چند نوبت مشاهده كرد كه همهء درهاى غرفه مقفل است و اين نوع طعام نزد مريم حاضر بود متعجب شده * ( قالَ يا مَرْيَمُ ) * گفت اى مريم * ( أَنَّى لَكِ هذا ) * از كجاست ترا اين روزى كه ميوه ايست در غير وقت آن * ( قالَتْ ) * گفت مريم * ( هُوَ ) * اين روزى كه ميبينى * ( مِنْ عِنْدِ اللَّه ) * از نزديك خدايست پس استبعاد مكن و گويند اين در حين طفوليت وى بود و شير هيچ كس را نميگرفت بلكه حق سبحانه روزى را از بهشت بر او نازل ميگردانيد و او در حين غير تكلم به اين كلام متكلم ميشد همچنين كه پسرش عيسى ( ع ) و بعد از آن گفت * ( إِنَّ اللَّه ) * بدرستى كه خدا * ( يَرْزُقُ مَنْ يَشاءُ ) * روزى ميدهد هر كه را ميخواهد * ( بِغَيْرِ حِسابٍ ) * بيشمار از غايت كثرة يا به غير استحقاق مرزوق عليه بلكه بمحض تفضل ميتواند بود كه اين كلام حق سبحانه باشد نه مريم و اين آيه دليل است بر جواز صدور كرامت از\r\n","description":"","footnote":"","page_name":" 214 ","page_number":214},
  {"content":"\r\nاوليا و اينكه بعضى آن را معجزهء\r\nزكريا ميدانند اشتباه اين امر بر او دافع آنست و در اكثر تفاسير اهل سنت چون انوار التنزيل و كشاف و معالم التنزيل و غير آن مسطور است كه روزى حضرت رسالة ( ص ) در زمان قحط و تنگسالى بخانهء فاطمه ( ع ) آمد فرمود از خوردنى در خانه هيچ چيز هست كه پدرت سه روز است كه طعام نخورده و در حجرات ازواج هم چيزى نبود فاطمه و امير المؤمنين و حسن و حسين ( ع ) نيز مدت سه روز بود كه طعام نيافته بودند فاطمه ( ع ) صورت حال بعرض رسانيد آن حضرت از آنجا بيرون آمد و فاطمه ( ع ) بجهة اين بسيار محزون و غمگين گشت پس به خانه رفت و سجادهء مبارك بگسترد و دو ركعت نماز بگذارد و بعد از فراغ از مناجات بدرگاه قاضى الحاجات از سر سوز و نياز گفت الهى از غيب طعامى بما رسان و دل مرا از اندوه پدر و شوهر و فرزندان باز رهان مقارن اين حال ديد كه جفنهء خالى كه در آن خانه بود بخارى از آن برآمد چون از دعا بپرداخت و نظر در آن جفنه كرد ديد آن را كه مملو از طعام است سر آن را بپوشيد و حسن ( ع ) را بطلب آن حضرت فرستاد شاه زاده از عقب سيد عالم روان شد و به اندك زمان سيد كونين حجرهء مادر سبطين را بنور قدوم وافر السرور آرايشى تمام داد چون بر مسند خود قرار گرفت فاطمه ( ع ) جفنه طعام پيش آورد و برسم خدمتكارى بايستاد همين كه انگشت ماه شكاف آن آفتاب بدر مصاف سرپوش از روى جفنه برداشت ظرفى بود پر از نانهاى لطيف و مملو از گوشتهاى لذيذ و از آنجا بويى ميدميد بر مثال بوى مشك سيد عالم ( ص ) فرمود كه\r\nانى لك هذا\r\nاين از كجا به تو رسيده عندليب زبان زهرا و بتول عذرا على الفور بر شاخسار الهام ملك علام به اين جواب مترنم گشت كه هو من عند اللَّه اين از نزد خداوند است * ( إِنَّ اللَّه يَرْزُقُ مَنْ يَشاءُ بِغَيْرِ حِسابٍ ) * حضرت رسالت ( ص ) بعد از استماع اين كلام گل رخسارش از شادى بر افروخت و فرمود\r\nالحمد للَّه الذى جعلك شبيهة سيدة نساء بنى اسرائيل\r\nسپاس مر خداى را كه از روى فضيلت تو را بسيده زنان بنى اسرائيل يعنى مريم بنت عمران مانند گردانيد كه هر گاه حقتعالى او را روزى فرستادى و زكريا از او پرسيدى كه اين از كجا است همين جواب دادى كه\r\nهو من عند اللَّه\r\nپس رسول خدا ( ص ) فرمود تا امير المؤمنين و امام حسن و حسين را حاضر گردانيدند و بهيئت مجموعى از آن تناول كردند و سير شدند هنوز آن جفنه از طعام مملو بود پس فاطمه ( ع ) همسايه ها را نيز به اقسام وافيه كافيه بهره مند گردانيد و در روايت آمده كه هفت شبانه روز آن طعام بر آن منوال در آن خانه نهاده بود و در اين مدت اهل بيت سيد انام ( ص ) صبح و شام از آن مىنوشيدند از آن ذرهء كم نميشد روزى شاه زاده حسين ( ع ) از خانه بيرون آمد لقمهء از آن گوشت در دست داشت زنى يهوديه آن را بديد گفت اى اهل بيت شما را اينگوشت لطيف از كجا رسيده حسين ( ع ) فرمود كه اين را از عالم غيب بما حواله نموده‌اند يهوديه گفت اين نواله را حواله من كن از آنجا كه كرم كمال شاهزاده بود دست دراز كرد كه آن لقمه را بدان زن زهد آن را از دست وى ربودند و كاسه را نيز از آن خانه بالا بردند و حضرت رسالة ص فرمود كه اگر\r\n","description":"","footnote":"","page_name":" 215 ","page_number":215},
  {"content":"\r\nاين معنى واقع نميشد تا مدت حياة اينطعام انقطاع نمىپذيرفت و در بعضى روايات شيطان بجاى يهوديه واقع شده آورده‌اند كه چون زكريا ( ع ) مشاهده نمود كه حقتعالى روزى را بمريم مىرساند و او را در تابستان ميوهء زمستان و در زمستان ميوهء تابستان ميدهد راغب شد در آن كه حقتعالى نيز او را فرزندى بدهد كه صاحب ولايت باشد مانند مريم و با آنكه پير شده بود و زن او عاقر گشته و از آن در گذشته كه او را فرزند باشد اما دانست كه آن كسى كه قادر است كه بر خلاف عادت ميوهء زمستانى در تابستان دهد و به عكس اين امر برو آسانست پس زبان بمناجات گشوده * ( هُنالِكَ ) * در آن مكان كه ولايت مريم را معاينه بديد * ( دَعا زَكَرِيَّا رَبَّه ) * بخواند زكريا پروردگار خود را و ميتواند بود كه هنالك بمعنى وقت باشد چه گاهست كه حنا و ثم و حيث از براى زمان مستعار ميشوند يعنى در آن وقت كه كرامت مريم و منزلت او نزد خدا بديد دست بدعا برداشته خداى خود را بخواند و از روى نياز * ( قالَ رَبِّ ) * گفت اى پروردگار من * ( هَبْ لِي ) * ببخش مرا * ( مِنْ لَدُنْكَ ذُرِّيَّةً طَيِّبَةً ) * از نزد خود فرزندى پاك از آلايش گناه هم چنان كه بخشيدى مريم را بحنه كه عجوزه و عاقره بود * ( إِنَّكَ ) * بدرستى كه تو از محض كرم * ( سَمِيعُ الدُّعاءِ ) * شنوندهء دعائى يعنى اجابت كننده آن ذكر سميع در موضع مجيب به جهت آنست كه هر كه اهليت آن دارد كه استماع مطلوبى كند سزاوار آنست كه اجابت آن نمايد مرويست كه زكريا پيغمبرى عالى مقدار بود و سر احبار و صاحب قربان بود و كليد عبادتخانه بدست او بود و پيوسته در مسجد نماز ميكرد و مردم منتظر بودند تا او در بگشايد نگاه كرد جوانى را ديد با جامهء سفيد و آن جبرئيل ( ع ) بود * ( فَنادَتْه الْمَلائِكَةُ ) * پس ندا كردند او را فرشتگان يعنى جبرئيل كه از جنس ملائكه بود چه منادى او همين جبرئيل ( ع ) بود پس الملائكه در تقدير ( من جنس الملائكة ) است از قبيل زيد يركب الخيل و يا اينكه جبرئيل را ملائكه گفته باشد كه صيغهء جمع است جهة تعظيم او و بر هر تقدير جبرئيل او را ندا كرد * ( وَهُوَ قائِمٌ ) * در حالتى كه زكريا ايستاده بود * ( يُصَلِّي فِي الْمِحْرابِ ) * نماز ميگذارد در محراب مريم يا در محرابى كه داشت و اين جمله فعلية كه صفت قائم است و ميتواند بود كه حال باشد از ضمير قائم يعنى ايستاده بود در حالتى كه نماز ميگذارد در محراب خود كه جبرئيل او را ندا كرد * ( أَنَّ اللَّه ) * به آنكه خدا * ( يُبَشِّرُكَ ) * مژده ميدهد تو را * ( بِيَحْيى ) * بفرزندى كه نام آن يحيى است و معنى يحيى آنست كه نام پدر به دو زنده شده يا بجهة او رحم مادرش كه عقيم بود و مرده زنده شد يا دين به دو زندگى يافت و منع صرف\r\n","description":"","footnote":"","page_name":" 216 ","page_number":216},
  {"content":"\r\nاو به جهت تعريف و وزن فعل است و بنا بر آنكه لفظ اعجمى است منع صرف او به جهت عجمه و علمية است و قوله * ( مُصَدِّقاً ) * حال است از يحيى در حالتى كه آن فرزند كه يحيى نام داشته باشد باور كننده باشد و ايمان آورنده * ( بِكَلِمَةٍ ) * بعيسى كه كلمه ايست * ( مِنَ اللَّه ) * از نزد پروردگار عالم چه موجود گشته بكلمهء كن بدون واسطهء پدرى پس مشابه است بعالم امر كه بمحض امر مخلوق شده\r\nبى سببى و يا واسطهء و يا آنكه مراد به آن كتاب خداست و تسميه آن به كلمه از قبيل اطلاق كلمه است بقصيده كما قيل كلمته حويدرة اى قصيدته و مؤيد اول است كه در اخبار ثابت شده كه اول كسى كه بعيسى ايمان آورد يحيى ( ع ) بود و او بششماه از عيسى بزرگتر بود و پسر خاله يكديگر بودند و يحيى را پيش از آن كشتند كه عيسى را به آسمان برند * ( وَسَيِّداً ) * و در حالتى كه مهتر قوم بوده باشد در حلم و علم و كثرت عبادت و فرطهء تقوى و زهادت و غير آن از اخلاق حسنهء مرضيه از مفضل منقولست كه سيد بوده در دين و مجاهد گفته نزد خدا مكرم و گرامى بود از ام سلمه روايت است كه روزى ازواج رسول ( ص ) به خانه من آمدند و هر كدام از مادر مفاخرت خود چيزى ميگفتند فاطمه ( ع ) بگفتار در آمد و زبان بافتخار حسب و نسب و فضايل اهل البيت ( ع ) گشوده بر همهء ايشان فايق آمد عايشه بفاطمه ( ع ) گفت كه ( ما لكم يا بنى هاشم حزتم السادة باسرها اما انت فسيدة نساء العالمين و اما ابوك فسيد ولد آدم و اما زوجك فسيد العرب و اما ابناك فسيدا شباب اهل الجنة و اما عمك فسيد الشهداء ) يعنى اى بنى هاشم جمع كرده‌ايد همهء سيادت را در خود اما تو اى فاطمه بهترين زنان عالميانى و اما پدر تو سيد ولد آدم است و اما شوهر تو سيد عربست و اما هر دو پسر تو سيدان جوانان بهشتند و اما عم تو سيد شهد است پس نگذاشته ايد از براى كسى بعد از خود سيادت را فاطمه ( ع ) برخواست و ميگفت أَمْ يَحْسُدُونَ النَّاسَ عَلى ما آتاهُمُ اللَّه مِنْ فَضْلِه * ( وَحَصُوراً ) * در حالتى كه حصار كرده شده است اين مبالغه است در جنس نفس از شهوات و ملاهى يعنى خود را باز گرفته باشد از شهوت مرويست كه در سن سه سالگى بجمعى از كودكان رسيد كه بازى ميكردند وى را ببازى ترغيب كردند فرمود\r\nما للعب خلقنا\r\nما براى بازى آفريده نشده‌ايم از پيغمبر مرويست كه يحيى هرگز معصيت نكرد و قصد معصيت نيز ننمود از امام زين العابدين ( ع ) پرسيدند كه فضلى از فضايل جدت امير المؤمنين ( ع ) بيان فرما فرمود مطول گويم يا مختصر گفتند مختصر فرمود\r\nما هم بمعصية\r\nقط هرگز قصد معصيت نكرد هم چنان كه يحيى از ابن عباس و ابن مسعود و حسن و قتاده نقلست كه ( الحصور هو الذى لا ياتى النساء ) حصور كسيست كه اتيان ننمايد به هيچ زنى چه يحيى هرگز متزوج نشده يعنى به جهت اشتغال او بطاعت و عبادت و توجه او به حضرت عزت و امور آخرت متزوج نميشد\r\n","description":"","footnote":"","page_name":" 217 ","page_number":217},
  {"content":"\r\nبا وجود رغبت نفس او در زنان و اينكه از ضحاك نقل است كه حصور بمعنى عنين است خلاف عقلست و نقل اما عقل به جهت آنكه اين صفت نقص و عيب است و منشأ تنفر طبيعت مردمان از آن و پيغمبران معرااند از جميع نواقص و معايب تا طبايع بصحبت ايشان ميل كنند چنانچه در علم كلام مبرهن شده و نيز حقتعالى در آيه مبين صفات حسنه و نعوت جميله يحيى است پس چگونه حصور بمعنى عنين تواند بود و اما نقل به جهت آنكه هيچ كس اين قول را از ائمهء هدى بلكه ساير علماى امت نقل نكرده‌اند * ( وَنَبِيًّا مِنَ الصَّالِحِينَ ) * در حالتى كه پيغمبرى باشد ناشى شده از شايسته كاران و معدود از عداد كسانى كه هيچ كبيره و صغيره از ايشان صادر نشده باشد يعنى زكريا و آباى او و گويند صالح كسيست كه حقوق خالق و خلايق بر وجهى ادا كند كه بايد و شايد\r\nو چون زكريا را بچنين فرزندى بشارت دادند * ( قالَ رَبِّ ) * گفت اى پروردگار من * ( أَنَّى يَكُونُ لِي غُلامٌ ) * از كجا باشد مرا پسرى اين استبعاد است از امر عادت با استعظام و تعجب يا استفهام از كيفيت حدوث غلام يعنى بچه وجه مرا پسرى پيدا شود * ( وَقَدْ بَلَغَنِيَ الْكِبَرُ ) * و حال آنكه فرا رسيده است مرا پيرى و بزرگ سالى و پيرى در من اثر كرده * ( وَامْرَأَتِي ) * و زن من يعنى ايشان كه خاله مريم بود * ( عاقِرٌ ) * نازاينده است و اين مأخوذ است از عقر بمعنى قطع يعنى مقطوع از اولاد و در خبر آمده كه او نود و نه ساله بود و بروايت ابن عباس صد و بيست ساله و زن او نود و هشت ساله حاصل كه غرض زكريا از اين استفهام آن بود كه معلوم كند كه حقتعالى او را و زن او را جوان خواهد ساخت يا در همين پيرى فرزند ارزانى خواهد داشت * ( قالَ ) * گفت خدايا جبرئيل به فرمان خداى تعالى * ( كَذلِكَ ) * همچنين بر همين حال كه هستيد از پيرى * ( اللَّه يَفْعَلُ ما يَشاءُ ) * خدا مىكند آنچه ميخواهد بر وفق عادت و خلاف آن كذلك منصوب المحل است كه مفعول به يشاء است و تقدير اينست كه ( يفعل ما يشاء من العجائب مثل ذلك الفعل ) و اين فعل خلاف عادت انشاء ولد است از شيخ فانى و عجوز عاقر و يا آنكه * ( كَذلِكَ اللَّه ) * مبتدا و خبر است اى ( اللَّه على مثل هذه الصفة ) خدا بر مثل اين صفت است و بنا بر اين يفعل من يشاء از براى بيان آنست و يا آنكه كذلك خبر مبتداء محذوف است اى الامر كذلك و اللَّه يفعل ما يشاء بيان آن القصه چون زكريا به اين ندا سرافراز گشت * ( قالَ ) * گفت كه * ( رَبِّ اجْعَلْ لِي ) * اى پروردگار من ظاهر گردان براى من * ( آيَةً ) * نشانهء كه مرا از\r\n","description":"","footnote":"","page_name":" 218 ","page_number":218},
  {"content":"\r\nحمل ايشاع بولد خبردار كند تا موجب بشاشت و خوشحالى و شكر گذارى من شود و مزيح مشقت انتظار گردد * ( قالَ ) * گفت جبرئيل كه خدا ميگويد * ( آيَتُكَ ) * نشانهء تو بر اين امر * ( أَلَّا تُكَلِّمَ النَّاسَ ) * آنست كه سخن نگويى يعنى قادر نباشى بر سخن گفتن با مردمان با وجود صحت آلت كلام * ( ثَلاثَةَ أَيَّامٍ ) * سه روز * ( إِلَّا رَمْزاً ) * مكر اشاره كردن بر وى يا دست يا بر زمين نويسى آنچه خواهى كه اعلام مردمان كنى اين استثناى منقطع است و گويند متصل است و مراد بكلام هر چه دلالت كند بر ضمير از قول و فعل و حبس لسان زكريا از مكالمه به جهت آنست كه تا درين مدت قول او منحصر باشد به ذكر خدا و شكر او به جهت اداء حق اين نعمت كانه قال ( ايتك ان تحبس لسانك الا عن الشكر ) و قوله * ( وَاذْكُرْ رَبَّكَ ) * مؤكد اين قول است و مبين غرض از حبس لسان يعنى ياد كن پروردگار خود را * ( كَثِيراً ) * ياد كردن بسيار يا در زمان بسيار و تقييد امر بكثرة دلالت مىكند بر آنكه تكرار به دو بار و سه بار كافى نيست بلكه مراد آنست كه در مدت حبس لسان پيوسته ذكر خدا كن * ( وَسَبِّحْ ) * و تسبيح گوى او را * ( بِالْعَشِيِّ ) * در طرف آخر روز كه آن زوالست تا بغروب و گويند كه از عصر تا بغروب يا از غروب تا بذهاب صدر ليل * ( وَالإِبْكارِ ) * و در بامداد يعنى از طلوع فجر تا بوقت چاشت و نزد بعضى مراد نماز صبح و شامست از عطا مرويست كه مراد بعدم تكلم روزه صمت است كه در شرع ايشان جايز بود و باقى قصه زكريا در سورهء مريم خواهد آمد انشاء اللَّه تعالى و چون ذكر زن عمران نمود و بيان فضل دختر او كرد على اجمال بعد از اين ذكر تفصيل اين اجمال مىكند بقوله * ( وَإِذْ قالَتِ الْمَلائِكَةُ ) * ياد كن آن زمانى را كه گفت جبرئيل يا جمعى از ملائكه كه بمشافهه به او گفتند كه * ( يا مَرْيَمُ ) * اى پرستار خدا * ( إِنَّ اللَّه اصْطَفاكِ ) * بدرستى كه خدا برگزيد ترا براى عبادت يا قبول كرد تو را از براى خدمت مسجد خود يا صفت انوثت يا پرورش داد تو را بعصمت * ( وَطَهَّرَكِ ) * و پاكيزه ساخت تو را از لوث شرك يا از قاذوراتى كه نساء را مىباشد چون حيض و نفاس يا از خصال ذميمه و عادت قبيحه * ( وَاصْطَفاكِ ) * و برگزيد تو را تكرار براى تأكيد است يعنى بيشبهه برگزيد تو را * ( عَلى نِساءِ الْعالَمِينَ ) * بر زنان روزگار توبه آنكه تو را بى شوهر فرزندى دهد و بنفخهء جبرئيل مخصوص گرداند\r\n","description":"","footnote":"","page_name":" 219 ","page_number":219},
  {"content":"\r\nدر\r\nانوار گفته كه هر كه انكار كرامت مىكند از غير انبيا زعم او آنست كه ظهور اين نوع كرامت از مريم معجزه زكريا بوده يا به جهت ارهاص نبوت عيسى چه اجماع بر آنست كه حق سبحانه منصب نبوت به هيچ زنى نداده لقوله وَما أَرْسَلْنا قَبْلَكَ إِلَّا رِجالًا و نزد بعضى آنست كه مراد بقول ملائكه ملهم شدن مريم بود بقول مذكور فكانه قيل اذا ألهمت مريم ان اللَّه اصطفيك الخ و اصطفاى اول قبول كردن حق سبحانه است مريم را از مادر او چه قبل از او هيچ زنى را از براى خدمت مسجد قبول نكرده بود و فارغ گردانيدن مريم را از براى عبادت و غنى ساختن او را برزق جنت و عدم احتياج او بكسب و مطهر گردانيدن او را از مستقذرات نساء و اصطفاى دويم هدايت دادنست او را و ارسال ملائكه به او و تخصيص او بكرامات سنيه و ايجاد ولدا و بدون پدر و تبرءهء او از قذف يهود با نطق طفل او كه عيسى بود و او را و ولد او را آيهء عالميان گردانيدن و از ابى جعفر ( ع ) منقولست كه معنى آيه آنست كه\r\nاصطفاك لذرية الانبياء و طهرك من السفاح و اصطفيك لولادة عيسى من غير فحل\r\nو بدانكه باتفاق علماى اماميه مراد از اصطفاى مريم بر عالميان برگزيدن او بود بر زنان آن روزگار نه مطلقا چه سيده زنان عالميان على الاطلاق فاطمه زهرا ( ع ) است زيرا كه او بضعه سيد ولد آدم و خاتم رسل است حيث\r\nقال فاطمة بضعة منى من اذاها فقد اذانى و من اذانى فقد اذى اللَّه\r\nو ابن عباس روايت كرده از رسول ( ص ) در حديثى طويل كه در شان امير المؤمنين ( ع ) فرموده و بعد از آن گفته كه\r\nاما ابنتى فاطمة سيدة النساء العالمين\r\nاما دختر من فاطمه سيدهء زنان عالميانست از خلق اولين و آخرين و او پارهء از من است و نور چشم منست و ميوهء دل منست و روح منست در ميان پهلوى من و او حوراء انسيه است هر گاه كه او در محراب خود بايستد در پيش خداى خود از براى عبادت نور او فرشتگان را روشنى دهد چنان كه ستارگان اهل زمين را روشنى ميدهند و حق سبحانه با فرشتگان خطاب كند كه پر ستارهء من فاطمه را ببينيد كه سيده زنان و پرستاران منست و بجهة ترس من در محراب طاعت من توجه آورده گريان و لرزانست شما را گواه گرفتم كه او و شيعهء او را از آتش دوزخ ايمن گردانيدم و هم چنان كه در حق مريم گفت و اصطفيك در حق اهل بيت رسول ( ص ) فرمود وَيُطَهِّرَكُمْ تَطْهِيراً هم چنان كه مريم ع بتول بود فاطمه ع من نيز بتولست از رسول ص پرسيدند ما مكرر از تو شنيديم كه ميفرمودى هم چنان كه مريم بتول بود فاطمه من نيز بتولست بتول بچه معنى است فرمود بتول در زنان به اين معنى است كه آنها را عذر حيض نباشد و مريم و فاطمه چنين بوده‌اند القصه حق سبحانه بعد از اعلام نعمت اصطفا و تطهير مريم امر نمود او را بشكر گذارى بر اينوجه كه * ( يا مَرْيَمُ اقْنُتِي ) * اى مريم فرمانبردارى كن * ( لِرَبِّكِ ) * براى آفريننده و پرورندهء خود * ( وَاسْجُدِي ) * و سجده كن او را * ( وَارْكَعِي مَعَ الرَّاكِعِينَ ) * و ركوع كن با ركوع كنندگان اين امر است به نماز در جماعت بذكر اركان از جهت\r\n","description":"","footnote":"","page_name":" 220 ","page_number":220},
  {"content":"\r\nمبالغه در محافظت بر آن و تقديم سجود بر ركوع يا بجهة آنست كه در شريعت ايشان سجود مقدم بر ركوع بوده و يا بجهة تنبيه بر آنكه واجب نيست كه واو براى ترتيب باشد يا به جهت اقتران * ( ارْكَعِي ) * براكعين بجهة ايذان بر آنكه در نماز هر كه راكع نباشد مصلى نخواهد بود و گويند مراد بقنوت ادامه اطاعت است كقوله تعالى أَمَّنْ هُوَ قانِتٌ آناءَ اللَّيْلِ ساجِداً وَقائِماً و مراد بسجود صلاة است لقوله وَأَدْبارَ السُّجُودِ و به ركوع خشوع و اخبات مجاهد گفته كه مراد بقنوت اطاله قيام است با دعا و به سجده سجدهء شكر است براى نعمت مذكوره و ركوع بمعنى صلاة * ( ذلِكَ ) * اينكه مذكور شد درين آيات از حديث مريم و زكريا و يحيى ( ع ) * ( مِنْ أَنْباءِ الْغَيْبِ ) * از اخبار پوشيده است كه شناخته نميشود مگر بوحى و ما آن را بجهة اظهار اعجاز تو * ( نُوحِيه إِلَيْكَ ) * وحى ميكنيم و به زبان جبرئيل به تو ميفرستيم * ( وَما كُنْتَ ) * و نبودى تو اى محمد ( ص ) * ( لَدَيْهِمْ ) * نزديك احبار بيت المقدس * ( إِذْ يُلْقُونَ ) * آن هنگام كه مىانداختند از براى قرعه * ( أَقْلامَهُمْ ) * قلمهاى كتاب خود را به جهت تبرك يا تيرهاى اقداح را تا بدانند كه * ( أَيُّهُمْ ) * كدام يك از ايشان * ( يَكْفُلُ مَرْيَمَ ) * پابند آن شود بتعهد مريم مراد تقرير اينست كه اخبار مذكوره وحى است بر سبيل تهكم بمنكران آنچه طريق معرفة وقايع مشاهده است يا سماع و عدم سماع معلومست و هيچ شبههء نيست در اين نزد اهل انكار پس باقى نماند الا اينكه اتهام بجهة احتمال عيانست و اين خود مظنون هيچ عاقلى نيست پس طريق معرفت اين اخبار كه موافق آن چيزيست كه در كتب اخبار است منحصر باشد بوحى و قوله ايهم متعلق است بمحذوفى كه ( يلقون أقلامهم ) دالست بر آن اى ( يلقونها ليعلموا او يقولوا ايهم يكفل مريم ) بعد از آن بر سبيل تعجب پيغمبر از رغبت احبار و حرص ايشان در تربيت مريم ميگويد * ( وَما كُنْتَ لَدَيْهِمْ ) * و نبودى تو نزديك ايشان * ( إِذْ يَخْتَصِمُونَ ) * آن وقت كه مخاصمه ميكردند براى كفالت مريم و در آيه دلالت است بر آنكه قرعه را مدخلى هست در تميز حقوق و صادق ( ع ) فرمود كه\r\nما يقارع قوم و فوضوا امورهم الى اللَّه الا خرج بينهم الحق\r\nيعنى هيچ قومى با هم قرعه نزنند و تفويض امور خود نكنند به خدا مگر كه قرعه به آنچه حقست در ميان ايشان بيرون آيد و ظاهر گردد و بعد از آن فرمود اى\r\nقضية اعدل من القرعة اذا فوض الامر الى اللَّه عز و جل أ ليس اللَّه يقول فساهم فكان من المدحضين\r\nكدام قضيه عدل تراز قرعه تواند بود هر گاه مفوض شود امر بخداى آيا حقتعالى نفرموده كه فَساهَمَ فَكانَ مِنَ\r\n","description":"","footnote":"","page_name":" 221 ","page_number":221},
  {"content":"\r\nالْمُدْحَضِينَ يعنى يونس قرعه زد پس بود از قرعه در افتادگان يعنى قرعه بنام او بر آمد و از باقر ( ع ) مرويست كه\r\nاول من سوهم عليه مريم بنت عمران\r\nاول كسى كه مقارعه كردند بر او مريم بود كه دختر عمرانست پس اين آيه تلاوت فرمود كه * ( وَما كُنْتَ لَدَيْهِمْ ) * تا آخر مرويست كه عبد المطلب نه پسر داشت نذر كرد كه اگر پسر دهم متولد شود او را قربان كند چون عبد اللَّه بوجود آمد هر چند خواست او را ذبح كند نتوانست چه نور محمد ( ص ) در سلب او بود پس ده شتر آورد و قرعه بزد بر آنها و بر عبد اللَّه قرعه بنام عبد اللَّه بر آمد ده شتر ديگر بر آن افزود و بر آن بيست شتر و عبد اللَّه قرعه زد قرعه نيز بنام عبد اللَّه بر آمد و همچنين ده ده ميافزود و قرعه ميزد بنام عبد اللَّه بر ميآمد تا آنكه به صد شتر رسيد درين نوبت قرعه باسم شتران بيرون آمد عبد المطلب گفت ما ( انصف ربى ) پس بار ديگر سهام را اعاده كرد تا سه نوبت قرعه باسم شتران بر آمد گفت ( الان عملت ان ربى قد رضى ) اكنون دانستم كه حقتعالى به اين راضى است پس آن صد شتر را قربان كرد و اينكه حضرت رسالت ( ص ) فرموده\r\nانا بن الذبيحين\r\nمراد اسماعيل و عبد اللَّه‌اند * ( إِذْ قالَتِ الْمَلائِكَةُ ) * ياد كن اى محمد ( ص ) وقتى كه گفتند فرشتگان و اصح آنست كه جبرئيل گفت * ( يا مَرْيَمُ إِنَّ اللَّه ) * اى مريم بدرستى كه خداى * ( يُبَشِّرُكِ ) * مژده ميدهد تو را * ( بِكَلِمَةٍ مِنْه ) * بكلمهء از خود مراد حضرت عيسى ( ع ) است كه بكلمهء كن حاصل شده بى پدر و اگر چه هر مخلوقى از بنى آدم بواسطهء اين كلمه آفريده شده‌اند اما چون سبب متعارف كه والد است در عيسى مفقود است پس اضافه حدوث او به كلمه اتم و اكمل باشد يا باعتبار آنكه در گهواره تكلم نموده كه وَيُكَلِّمُ النَّاسَ فِي الْمَهْدِ و يا آنكه بكلمهء خدا كه انجيل است متكلم شد * ( اسْمُه ) * نام اينكلمه اينست كه * ( الْمَسِيحُ عِيسَى ابْنُ مَرْيَمَ ) * مسيح لقب اوست و عيسى اسم او و تذكير ضمير باعتبار مسمى است و تقديم لقب بر اسم بر وجه تعظم است چنان كه ما مىگوييم نام پيغمبر ما مصطفى محمد است صلى اللَّه عليه و على جميع الانبيا و در انوار گفته كه مسيح از القاب مشرفه است و اصل آن بعبرى مشيح است يعنى مبارك و عيسى معرب ( ايشوغست ) و اينكه گفته‌اند كه اشتقاق آن از مسح است زيرا كه ممسوح بود به بركت يا به چيزى كه مطهر او شد از ذنوب ريا مساحت ارض ميكرد يعنى تردد ميكرد در آن و در يك موضع اقامه نميكرد يا جبرئيل ( ع ) مسح او كرد يا چون دست بر چشم اعمى يا بدن ابرص و غير آن از ذوى العاهات ميماليد شفا مييافت و اشتقاق عيسى از عيس كه آن سفيدى است كه سرخى بر بالاى آن نمايان باشد محض تكليفست و چون ابن مريم صفتى است كه مميز عيسى است از غير مانند تميز اسماء از اين جهت اين در سلك اسماء منتظم گشته و تعداد خبر منافى افراد مبتدا نيست زيرا كه مبتدا اسم\r\n","description":"","footnote":"","page_name":" 222 ","page_number":222},
  {"content":"\r\nجنس است مضاف بضمير و احتمال دارد كه مراد اين باشد كه آن كسى كه معروفست و متميز از غير مسمى به اين سه اسم است چه آن علامت مسمى است و مميز آن و ممكن است كه عيسى خبر مبتداى محذوف باشد و ابن مريم صفت آن و ذكر ابن مريم بصيغهء غيب است و حال اينكه خطاب با مريمست و و مقتضى ابنك است به جهت تنبيه است بر اينكه عيسى متولد شده از غير آن زيرا كه اولاد منسوب بآبائند نه امهات مگر گاهى كه آب مفقود باشد و قوله * ( وَجِيهاً ) * حال مقدره است از كلمة و اگر چه كلمة نكره است ليكن موصوفه است و تذكير ضمير در * ( وَجِيهاً ) * باعتبار معنى است چنانچه گذشت يعنى در حالتى كه آن كلمه كه عيسى است روشناس و تمام قدر باشد و با جاه و شرف * ( فِي الدُّنْيا ) * در دنيا بطاعت و نبوت يا بمخلوق شدن بى پدر يا برفع او بر آسمان يا بنصرة دين محمدى ( ص ) در آخر الزمان يا بقتل دجال كما قيل ( ان - المسيح يقتل المسيحا بكسر الميم و تشديد السين ) و آن دجال است كه ممسوح العين است چه يك چشم بيش ندارد * ( وَالآخِرَةِ ) * و در آخرت بشفاعت يا علو درجه * ( وَمِنَ الْمُقَرَّبِينَ ) * و از نزديك گردانيده شدگانست بكرامت خدا و مزيد قرب او بدرگاه إله و گويند اين اشاره است بعلو درجه او در جنات العلى يا رفع او بسما و صحبت ملائكه كه خاصان بارگاه كبريااند و در اخبار اهل البيت ( ع ) به صحت پيوسته كه قاتل دجال مهدى آل محمد ( ص ) باشد و عيسى ( ع ) در نماز اقتدا به او كند به جهت نسخ شريعت او و عدم علم او بشريعت ما و چون او بى پدر بود از اين جهت حقتعالى او را نسبت بمادر داد در كتاب كريم خود و او را از فرزندان ابراهيم خوانده حيث قال وَمِنْ ذُرِّيَّتِه داوُدَ وَسُلَيْمانَ الى قوله يَحْيى وَعِيسى چه او از طرف مادر بابراهيم ميرسد و از اعجب عجايبست كه عيسى را با وجود بعد نسب او را بابراهيم نسبت توان داد و امام حسن و امام حسين ( ع ) را با قرب نسب به پيغمبر ( ص ) نسبت نتوان داد و شبههء نيست كه اين عين عناد و عداوت و محض بغض و ناصبيت است و نيز در صفت عيسى ميفرمايد كه * ( وَيُكَلِّمُ النَّاسَ ) * و سخن گويد اين فرزند تو اى مريم با مردمان * ( فِي الْمَهْدِ ) * در حالتى كه در كنار تو بود كه بجاى مهد باشد او را يا در زمان صغر بوقتى كه شايسته\r\nگهواره بود * ( وَكَهْلًا ) * و در حالتى كه كهل باشد يعنى دو موى مراد آنست كه تكلم او در حين طفوليت و كهولت مساوى باشد بدون تفاوت بينهما مهد مصدر است و تسميهء گهواره به آن جهت آنست كه ممهود به است به جهت اضطجاع طفل و گويند عيسى ( ع ) را در وقت شباب كه آن سى و سه سالگى او بود به آسمان بردند و مراد بكهل بعد از نزول او خواهد بود قوله * ( وَمِنَ الصَّالِحِينَ ) * حال ثالثه است از كلمة يا از ضمير يكلم كه راجع است به كلمه يعنى در حالتى كه او از\r\n","description":"","footnote":"","page_name":" 223 ","page_number":223},
  {"content":"\r\nجملهء انبياء شايسته باشد ذكر احوال مختلفهء متنافيه ارشاد است بر آنكه ميان او و رتبهء الوهيت غايت تباعد است و در مجمع البيان مذكور است كه در ظهور معجزه از عيسى در مهد دو قولست يكى آنكه آن معجزه مقرون بود بنبوت او زيرا كه حق سبحانه اكمل عقل او كرد در اينحالت و او را پيغمبرى داد او بوحى الهى تكلم نمود با مردمان و اين قول جبائيست و قول دويم آنست كه ظهور معجزه از او در حين طفوليت بنا بر تأسيس و ارهاص نبوت بود و اين هر دو وجه نزد ما جايز است و نيز ميتواند بود كه اين معجزهء مريم باشد تا دلالت كند بر طهارت و برائة ساحة او پس تكلم عيسى درين حال برائة ساحة مريم بوده باشد و در كهولت بنبوت و حكمت مجاهد گفته كه چون مريم تنها بودى عيسى در شكم او با او سخن گفتى و چون او مشغول امرى شدى در شكم مادر تسبيح گفتى عبد اللَّه عباس روايت كرده كه رسول ( ص ) در وقتى كه خديجه بفاطمه ( ع ) حامله شد شبى بنزديك او بود يافت كه خديجه سخن ميگفت پرسيد كه\r\nيا خديجه مع من متكلمين\r\nبا كه سخن مىگويى گفت يا رسول اللَّه ( ص ) با اين جنين كه در شكم دارم رسول فرمود بشارت باد تو را اى خديجه كه جبرئيل ( ع ) مرا مژده داد كه اين فرزند دختر باشد و مادر امامان و از نسل او ائمهء دين پيدا شوند كه خلقان بايشان اقتدا كنند القصه مريم چون اين كلام استماع فرمود * ( قالَتْ ) * گفت از روى تعجب و استبعاد عادى يا بر وجه استفهام بر آنكه وجود فرزند بتزوج باشد يا غير آن * ( رَبِّ ) * اى پروردگار من * ( أَنَّى يَكُونُ لِي وَلَدٌ ) * از كجا و بچه وجه باشد مرا فرزندى * ( وَلَمْ يَمْسَسْنِي بَشَرٌ ) * و حال آنكه مس نكرده است مرا هيچ بشرى و وجود فرزند از زن بدون شوهر خارج عادتست * ( قالَ ) * گفت جبرئيل در جواب * ( كَذلِكِ ) * بر همين حال كه تو هستى بيمساس بشرى * ( اللَّه يَخْلُقُ ما يَشاءُ ) * خدا ميافريند آنچه ميخواهد * ( إِذا قَضى أَمْراً ) * چون حكم كند خدا كارى را * ( فَإِنَّما يَقُولُ لَه ) * پس جز اين نيست كه گويد مر آن چيز را كه معلوم اوست * ( كُنْ ) * بباش و از عدم بوجود آى * ( فَيَكُونُ ) * پس بباشد و از عدم بوجود آيد اين اشارة است به آنكه حق سبحانه هم چنان كه قادر است كه خلق اشيا كند بتسبيب اسباب و مواد بر سبيل تدريج قادر است بر آنكه بيكدفعه خلق آن فرمايد بدون تسبيب و تدريج در مجمع گفته كه در معنى كن دو قول است يكى آنكه اخبار است از سرعت تكون اشياء بتكوين او بر اسرع زمان بدون سببى و مادهء و تنكيهء سرعة حصول شيء بدون مهلت و آلت بلفظ كن به جهت آنست كه در وهم عباد هيچ لفظى در نمىآيد كه اسرع از اين لفظ باشد دويم آنكه اين كلمه ايست كه حق تعالى آن را از روى مصلحت و حكمت علامتى گردانيده از براى ملائكه در آنچه ارادهء احداث آن خواهد\r\n","description":"","footnote":"","page_name":" 224 ","page_number":224},
  {"content":"\r\nكرد تا علم پيدا كند به آنكه حق سبحانه ايجاد شيء خواهد كرد و بنا برين استعمال لفظ امر اينجا در ( ما ليس بامر ) جهت دلالتست بر آنكه فعل او بمنزلهء فعل مأمور است كه هيچ كلفتى در آن بر امر آن نميرسد و قوله * ( وَيُعَلِّمُه الْكِتابَ ) * كلاميست مبتدا كه محلى از اعراب ندارد و ذكر آن به جهت تطييب قلب مريم است و ازاحهء آنچه او را مهموم ساخته بود از خوف لوم آنكه گويند كه مريم فرزند بيشوهر آورده و يا آن كه عطفست بر يبشرك به وجيها يا يخلق و بر هر تقدير معنى آنست كه بياموزد او را خدا كتابهاى فرو فرستاده شدهء پيش از او چون صحف شيث و ابراهيم و غير آن * ( وَالْحِكْمَةَ ) * و علم حلال و حرام كه حكمة شريعت است و علم سنن يا ادلهء عقليه * ( وَالتَّوْراةَ وَالإِنْجِيلَ ) * تعليم دهد او را تورية و انجيل تخصيص اين دو كتاب از كتب منزله جهت تفضيل است و ميتواند بود كه مراد بكتاب كتبه باشد يعنى علم نوشتن را به او تعليم دهد و قوله * ( وَرَسُولًا ) * منصوب است بمضمر بر ارادهء قول و تقدير اينست كه ( و يقول ارسلت رسولا ) يعنى گويد فرستاده شده‌ام فرستاده شدنى * ( إِلى بَنِي إِسْرائِيلَ ) * بسوى فرزندان يعقوب تخصيص بنى اسرائيل به جهت خصوص بعث اوست بايشان يا بنا بر رد دعوى آنكه گفته كه او بر غير بنى اسرائيل مبعوث شده و يا منصوب است بعطف بر احوال متقدمه گاهى كه متضمن معنى نطق باشد فكانه قال ( و ناطقا بانى ) يعنى در حالتى كه گويا باشد وقت فرستادن او * ( أَنِّي قَدْ جِئْتُكُمْ ) * به آنكه من بتحقيق آورده‌ام بشما * ( بِآيَةٍ ) * علامتى و نشانهء * ( مِنْ رَبِّكُمْ ) * از نزد پروردگار شما و آن علامت گواه رسالت من است و مراد به آية جنس است نه فرد زيرا كه پنج علامت ذكر مىكند اول * ( أَنِّي أَخْلُقُ لَكُمْ ) * منصوبست محلا بر آنكه بدل است از انى قد جئتكم يا مجرور به آنكه بدل باشد از آية يعنى ناطق شود به اينكه من تصوير ميكنم براى شما يا آورده‌ام بشما اين علامت را كه ميسازم و مصور مىگردانم براى شما و يا مرفوع المحل است بر حذف مبتدا اى هى انى يعنى اين علامة آنست كه ميسازم براى شما * ( مِنَ الطِّينِ ) * از گل * ( كَهَيْئَةِ الطَّيْرِ ) * مانند شكل مرغى * ( فَأَنْفُخُ فِيه ) * پس ميدمم نفس خود را در آن چيزى كه به شكل مرغ از گل ساخته‌ام * ( فَيَكُونُ ) * پس ميگردد آن گل مصور * ( طَيْراً ) * مرغى زنده پرواز كننده * ( بِإِذْنِ اللَّه ) * بامر خدايا بمشيت او گويند به شكل خفاش از گل ميساخت و بر دست گرفته نفس در\r\nاو ميدميد بقدرة ربانى طيران آغاز مىكرد و ميان آسمان و زمين بپرواز ميآمد و تخصيص خفاش جهت آن بود كه خلقت او در ميان مرغان تمامتر است چه او را پستان و دندان هست\r\n","description":"","footnote":"","page_name":" 225 ","page_number":225},
  {"content":"\r\nو حيضش واقع مىشود بخلاف مرغان ديگر و گويند در نظر مردم ميپريد اما چون از نظر مردم غايب مىشد مرده بر زمين ميافتاد و ذكر باذن خدا جهت تنبيه است به آنكه احياى او از خدايست نه از او و ضمير در فيه راجع به كاف است كه در معنى مثل است اى ( فى ذلك المماثل علامة ) دوم * ( وَأُبْرِئُ الأَكْمَه ) * و برى ميگردانم و به ميسازم كور مادر زاد را يا ممسوح العين را از علة نابينايى و علامة سيم * ( وَالأَبْرَصَ ) * و پاك ميسازم شخصى را كه به علت برص و پيسى مبتلا باشد از آن مرض آورده‌اند كه حق تعالى معجزهء كه به پيغمبران ميداد از جنس آن ميبود كه در روزگار او به آن عمل مىكردند و در عهد عيسى ( ع ) اطبا و حكما بسيار بودند و امراض مزمنه را معالجه ميكردند حقتعالى معجزهء عيسى را از جنس آن گردانيد و چون اطباء آن روزگار از علاج اين دو مرض عاجز بودند و علاج آن را از عيسى مشاهده كردند بدون استعمال دوائى و اعانت آلتى دانستند كه اين از نزد حق سبحانه است مرويست كه بسيار بودى كه پنجاه هزار مريض در حوالى عيسى مجتمع شدندى آنهايى كه ميتوانستندى كه نزد عيسى آيند متوجه او ميشدند و كسانى كه نمىتوانستند عيسى بجانب ايشان ميرفت و دواء او منحصر بود در دعا به شرط ايمان آوردن همين كه تير دعا را از جعبهء اخلاص گشاد ميداد فى الحال بر نشانهء اجابت مىخورد علامت چهارم * ( وَأُحْيِ الْمَوْتى ) * و زنده ميگردانم مردگان را * ( بِإِذْنِ اللَّه ) * بفرمان خدا تكرار اين كلمه براى دفع توهم الوهيت است زيرا كه وقوع احيا از مخلوق صورت نبندد و در اخبار آمده كه عيسى ( ع ) چهار كس را زنده كرد يكى عاذر را كه از دوستان او بود و در بعضى از قرى بيمار شد خواهرش را نزد عيسى فرستاد تا او را از اين صورت اخبار نمايد خواهر بيامد و گفت يا روح اللَّه عاذر را كه دوست و صديق تست بسيار رنجور است در فلان موضع و بعد مسافت ميان او و عيسى سه روز راه بود عيسى با اصحاب برخواست و متوجه آن صوب شد چون به آنجا رسيد سه روز بر آمده بود كه متوفى شده بود عيسى بسر قبر او آمد و بايستاد و دست بدعا برداشته فرمود كه\r\nاللهم رب السماوات السبع و الارضين السبع انك ارسلتنى الى بنى اسرائيل ادعوهم الى دينك انى احى الموتى باذنك فاحى عاذرا\r\nيعنى اى خداوند هفت آسمان و هفت زمين تو مرا ببنى اسرائيل فرستادى تا ايشان را بر دين تو دعوت كنم و خبر دهم ايشان را كه تو بدعاى من مرده را زنده گردانى پس زنده گردان عاذر را فى الحال بقدرت ذو الجلال قبر شكافته شد و عاذر بر پاى خواست و روغن از اعضاى او مىچكيد و با عيسى به شهر آمد و مدتى طويل بماند و از آن فرزندان بسيار پيدا شدند دوم پسر پير زنى فوت شد مادرش از پس جنازه او مىرفت و جزع و فزع بسيار مىكرد عيسى چون حال او را بديد بيتاب شده و دست بدعا برداشت و از خدا درخواست تا او را\r\n","description":"","footnote":"","page_name":" 226 ","page_number":226},
  {"content":"\r\nزنده كند فى الحال زنده شد و در نعش باز نشست و از جنازه به زير آمد سيم زنى بود كه او را بنت الغابر گفتندى چون فوت شد قوم او نزد عيسى آمدند و بتضرع و زارى از او درخواستند تا او را زنده ساخت چهارم سام بن نوح بود كه قريب چهار هزار سال از فوت او گذشته بود او را زنده گردانيد و سبب در احياى او اين بود كه قوم عيسى ( ع ) گفتند كه اگر از براى ما مردهء قديم را زنده كنى ما برسالت تو معترف شويم پس قبر سام را به او نمودند و گفتند او را زنده گردان كه قريب مدت چهار هزار سال است كه مرده عيسى ( ع ) بهترين نام خدا را بر زبان راند و گفت\r\nقم باذن اللَّه\r\nسام بن نوح از قبر برخواست نيمهء سر او سفيد شده بود و ميگفت اقامت القيمة آيا قيامت برخواسته عيسى گفت نه و لكن من از خداى خود در خواستم تا ترا زنده كرد پس او را گفت كه تو در جوانى فوت شدهء پس چرا مويت سفيد گشته گفت كه چون آواز ترا شنيدم پنداشتم كه قيامت برخواسته از هول آن موى سر من سفيد شد پس او را گفت كه\r\nمت باذن اللَّه\r\nبمير بفرمان خدا پس بمرد كلبى روايت كرده كه عيسى ( ع ) خداى را به\r\nيا حى يا قيوم\r\nخواندى حق سبحانه اجابت دعاى او كردى علامت پنجم * ( وَأُنَبِّئُكُمْ ) * و خبر مىدهم شما را * ( بِما تَأْكُلُونَ ) * به آن چه ميخوريد * ( وَما تَدَّخِرُونَ ) * و به آنچه ذخيره ميكنيد * ( فِي بُيُوتِكُمْ ) * در خانه هاى خويش يعنى علم بمغيباتى دارم كه شما در آن شك نداشته باشيد مرويست كه چون قوم عيسى آيات اربعهء متقدمه را ازو مشاهده كردند آن را حمل بر سحر نمودند عيسى به جهت رفع اين تهمت معجزهء خامسه را بايشان نمود كه توهم سحر در آن نبود و به صحت رسيده كه در مكتب با كودكان گفتى كه ابا و امهات شما فلان طعام خورده‌اند و براى شما فلان چيز نهاده‌اند ايشان به خانه آمدندى و كيفيت مأكولات و مدخرات باز گفتندى آورده‌اند كه چهل مرد با يكديگر موافقت كردند كه هر يكى طعامى كه مخالف طعام آنها ديگر بود به خانه بردند و مقدارى معين از آن بخوردند و قدرى معلوم در مواضع متفرقه بنهادند پس نزد عيسى ( ع ) آمدند و گفتند خبر ده ما را كه چه خورده‌ايم و چقدر ذخيره كرده‌ايم و كجا نهاده‌ايم جبرئيل بيامد و او را خبر داد و او يك يك را از آن خبر داد * ( إِنَّ فِي ذلِكَ ) * بدرستى كه درين پنج معجز * ( لآيَةً لَكُمْ ) * هر آينه علامتيست مر شما را و دلالتى بر صدق دعوى من * ( إِنْ كُنْتُمْ مُؤْمِنِينَ ) * اگر هستيد شما گروندگان و متيقن الايمان چه غير اهل ايمان بمعجزات منتفع نميشوند يا اگر هستيد تصديق كنندگان حق نه معاندان و جاحدان در آيه دلالتست بر آنكه عيسى بهمهء بنى - اسرائيل مبعوث شده و انى اخلق لكم دالست بر آنكه بنده محدث و فاعل امرست بخلاف مجبره\r\n","description":"","footnote":"","page_name":" 227 ","page_number":227},
  {"content":"\r\nكه ميگويند فاعل و محدث همهء افعال و حوادث خداست و قوله\r\n* ( وَمُصَدِّقاً ) * عطفست بر رسولا بر آن دو وجه كه مذكور شد و يا منصوبست باضمار فعلى كه * ( وَجِئْتُكُمْ ) * دلالت بر آن مىكند اى ( و جئتكم مصدقا ) يعنى آمده‌ام بشما در حالتى كه باور دارنده‌ام * ( لِما بَيْنَ يَدَيَّ ) * مر آن چيزى را كه پيش از من بوده * ( مِنَ التَّوْراةِ ) * از تورية كه كتاب موسى است و من تقرير كننده شبهات آنم * ( وَلأُحِلَّ لَكُمْ ) * مقدر باضمار فعل مذكور است كه جئتكم است يا مردود بر قد جئتكم بآية يعنى آمده‌ام به شما يا آورده‌ام بشما آيتى بجهة آنكه حلال كنم براى شما و يا معطوفست بر مصدقا كقولك جئتك معتذر او لا طيب قلبك يعنى آمده‌ام تا تصديق كننده تورية باشم و تا حلال سازم براى شما * ( بَعْضَ الَّذِي ) * برخى از آن چه در شريعت موسى ( ع ) * ( حُرِّمَ عَلَيْكُمْ ) * حرام كرده شده بود بر شما چون شحوم و ثروب بقر و غنم و بقر و لحم ابل و بعضى مرغان كه صيصيه نداشته باشند و بعضى ماهيان و تعظيم شنبه اين دالست بر آنكه شرع عيسى ناسخ شريعت موسوى بوده و تصديق او بتورات مخل احلال بعضى از احكام محرمهء آن نيست همچه ناسخيت بعضى از آيات قرآنى مر بعضى ديگر را كه موجب تناقض و تكاذب نيست چه نسخ در حقيقت بيان انتهاى حكمست و تخصيص آن ببعضى از زمان * ( وَجِئْتُكُمْ بِآيَةٍ ) * و آورده‌ام بشما علامتى * ( مِنْ رَبِّكُمْ ) * از نزد پروردگار شما مراد معجزات و دلايل است و ايراد آيه بلفظ واحد تنبيه است بر آنكه همه در دلالت بر نبوت نازل منزل يك آيه‌اند و تكرير اينكلام بجهة مبالغه و تأكيد است يعنى آورده‌ام بشما آياتى را كه دالند بر نبوت من * ( فَاتَّقُوا اللَّه ) * پس بترسيد از خدا در مخالفت من * ( وَأَطِيعُونِ ) * و فرمان بريد مرا در قبول دعوت حق و گويند مراد بآوردن اين آيه آنست كه گفت * ( إِنَّ اللَّه رَبِّي ) * بتحقيق كه خدايى كه پروردگار من است * ( وَرَبُّكُمْ ) * و پروردگار شما * ( فَاعْبُدُوه ) * پس بپرستيد او را * ( هذا صِراطٌ مُسْتَقِيمٌ ) * اينست راه راست و رساننده به منزل مراد بنا بر قول اخير تعداد اين معنى از آيهء داله بر صدق نبوت او از حيثيت آنست كه آن دعوى حق است كه مجمع عليه جميع رسل است پس فارق باشد ميان نبى و ساحر و يا معنى مراد آنست كه جئتكم بآية على ان اللَّه ربى و ربكم پس بنا بر آنكه مراد به آيه اينقول باشد فَاتَّقُوا اللَّه وَأَطِيعُونِ جملهء معترضه خواهد بود و قول اول براى تمهيد حجت است و قول ثانى براى تقريب حجت به حكم و لهذا فاتقوا اللَّه به كلمه فا بر آن مترتب ساخته ( مكانه قال ) لما جئتكم بالمعجزات القاهرة و الآيات\r\n","description":"","footnote":"","page_name":" 228 ","page_number":228},
  {"content":"\r\nالباهرة فاتقوا اللَّه فى المخالفة و اطيعونى فيما ادعوكم اليه و بعد از آن شروع در دعوى نموده و اشاره به آن كرده بقولى مجمل و گفته ان اللَّه ربى و ربكم تا اشاره باشد باستكمال قوهء نظريه به اعتقاد صحيح و درست كه آن غايت توحيد است و بعد از آن فرموده كه فاعبدوه تا اشاره باشد باستكمال قوهء عمليه چه او بملازمت طاعتست كه آن اتيانست به او امر و انتها از مناهى و بعد از آن تقرير آن كرده به آن كه جمع بين الامرين طريقيست كه مشهود له است باستقامت و نظير اينست\r\nقوله ( ع ) قل آمنت باللَّه ثم استقم\r\nو در مجمع گفته كه اين قول حجتست بر نصارى در آنكه مىگفتند ( المسيح بن اللَّه فكانه قال لا تنسبونى اليه فانا عبد له كما انكم عبيد له فاعبدوه و خذوه هذا يعنى عبادته وحده دين مستقيم ) روايتست از سدى كه يهودان بعد از مشاهدهء اين آيات ظاهره و حجج بينه بر نبوة او عناد و جحود ورزيدند و تصديق او نكردند و قصد قتل وى كردند او نيز مضمون ( الفراق مالا يطاق من سنن المرسلين ) را شعار خود ساخته از ايشان بگريخت و با مادر بدهى كه در آن نواحى بود ملتجى شده بسراى مردى صالح كه زنى صالحه داشت فرود آمد روزى آن مرد در سراى آمد و با زن خود چيزى بگفت زن پريشان و اندوهگين گشت مريم ( ع ) گفت اين شوهر تو چرا دلتنگست و با تو چه گفت كه محزون شدى گفت بليتى و مصيبتى نازل شده كه دفع آن متعذر است و رفع آن بغايت متعسر و گفتن آن به تو فايده ندارد مريم در اينباب مبالغه به حد اطناب كشيد و بعد از آن گفت شايد من رفع آن توانم كرد چه پسر من مستجاب الدعوتست خداى را دعا كند تا آن را كفايت كند زن گفت بدانكه پادشاه ولايت ما هر چند مدت با لشگر خود به اين ده آيد و مئونه خود و لشگريان خود را بر كسى افكند كه به خانه آن كس فرود آيد و اگر در مراسم خدمتكارى و مهماندارى اندك قصورى بيند صاحبخانه را مستأصل كند و اكنون كسى را فرستاده كه من با تمامى لشگر به خانه تو ميآيم بتهيهء اسباب مشغول باش و ما مردمان درويشانيم از عهدهء مئونه و ضيافت او بيرون نتوانيم آمد البته ما را بمعرض هلاكت خواهد انداخت مريم نزد عيسى آمد و كيفيت احوال را به او اعلام كرد عيسى گفت من دعا كنم اما فتنه و شرى پيدا شود و آشوبى در ميان مردمان افتد مريم در اينباب الحاج تمام نمود و گفت اينمرد و زن را بر ما حقى بسيار هست حقوق خدمتكارى ايشان مقتضى آنست كه رفع بليه نمايى از ايشان عيسى ( ع ) بالضرورة قبول كرد و بعد از آن به صاحب خانه گفت كه چندانچه توانى آب بياور و ديگها و خمها و ساير ظروف را پر آب كن تا خداى تعالى آن را انواع اطعمه گرداند و بعضى را به شراب منقلب سازد و اين بنا بر قول آن كس است كه ميگويد خمر اول حلال بوده پس عيسى ( ع ) دعا كرد و حق سبحانه اجابت فرمود همهء آن آب را طعام و شراب گردانيد چون پادشاه با لشكريان در سراى آن مرد نزول كرد و آن طعامها و شرابها را\r\n","description":"","footnote":"","page_name":" 229 ","page_number":229},
  {"content":"\r\nمشاهده كرد و بچشيد و هرگز مثل آن خوشتر و لذيذتر نخورده بود آن مرد را گفت اين را از كجا آوردهء جوابداد كه اهل خانه من اين را بهمرسانيده‌اند گفت دروغ مىگويى و چندان كه تعلل كرد فايده نداد تا كه اظهار كرد كه زنى بسراى من فرود آمده و پسرى دارد آن پسر دعا كرد تا حق سبحانه آب مرا طعام و شراب گردانيد پادشاه را پسرى مرده بود كه بغايت او را دوست داشتى و ميخواست كه او را وليعهد خود گرداند با خود گفت كسى كه دعاى او در تحويل آب بطعام مستجاب شود ظاهر آنست كه در احياى موتى نيز به حد اجابت رسد پس عيسى را طلبيد و گفت تا فرزند مرا زنده نكنى دست از تو باز ندارم عيسى گفت من دعا كنم اما از آنجا فتنهء سانح گردد پادشاه گفت من از آن باك ندارم و دعا كن عيسى فرمود كه به شرط آن دعا كنم كه بعد از زنده شدن پسر تو مرا و مادرم را بگذارى كه هر كجا كه خواهيم رويم و هيچ كس مزاحم ما نگردد پادشاه گفت چنين باشد پس برين عهد دعا كرد حق سبحانه پسر او را زنده گردانيد پس مادر را برداشت و از آن شهر بيرون آمد مردم آن شهر چون ديدند كه پسر پادشاه زنده شد بر پادشاه خروج كردند و گفتند ما منتظر آن بوديم كه چون پسرت بميرد نسل تو منقطع شود و از ظلم و تعدى تو خلاصى يابيم اكنون زنده شده با ما همان خواهد كرد كه تو ميكنى پس فتنهء عظيم در آن شهر پيدا شد و عيسى و مادر او بكنار دريا آمدند جماعتى صيادان بر كنار دريا ماهى ميگرفتند عيسى گفت شما چه كسانيد و در چه كاريد\r\nگفتند ما جماعتى صياديم و بصيد اشتغال ميكنيم عيسى گفت بيائيد و رضاى خدا و ثواب دائمى در جوار او صيد كنيد گفتند توضيح اينمعنى كن تا ببينيم كه مدعاى تو از اين چيست عيسى گفت من پيغمبر خدايم پس بر وفق دعواى خود اظهار معجزه كرد و گفت چون دانستيد كه من پيغمبر خدايم پس بيائيد تا دام توجه در لجه توحيد افكنيم و هم چنان كه اينجا شكار ماهى ميكنيد آنجا شكار ارنا اللَّه كما هى كنيد ايشان ايمان آوردند و تصديق وى كردند و اينهااند كه حق سبحانه ايشان را حواريان گفته در اين ايه كه * ( فَلَمَّا أَحَسَّ عِيسى ) * پس آن هنگام كه دريافت عيسى * ( مِنْهُمُ الْكُفْرَ ) * از يهود كلمهء را كه دلالت بر كفر ايشان كرد يعنى متحقق شد نزد او كفر ايشان مانند تحقق آنچه بحواس مدرك شود و آن اجتماع سخن ايشان بود در مشاورت بر قتل وى و به جهت اين از ايشان فرار نموده از ولايت شام بجانب مصر رفت و بر لب درياى نيل صيادان بوى گرويدند * ( قالَ ) * گفت عيسى * ( مَنْ أَنْصارِي ) * كيستند از شما ياران من * ( إِلَى اللَّه ) * به سوى خدا و ميتواند بود كه جار و مجرور متعلق بانصارى باشد يا تضمين معنى اضافه و تقدير اينكه ( من يضيفون انفسهم الى اللَّه فى نصرى ) يعنى كيستند آنان كه نسبت دهند خود را به خدا در يارى دادن من و يا الا بمعنى مع است يا فى يا لام يعنى يارىدهندگان با خدا يا در كار او يا براى او * ( قالَ الْحَوارِيُّونَ ) * گفتند\r\n","description":"","footnote":"","page_name":" 230 ","page_number":230},
  {"content":"\r\nحواريان بعيسى يعنى اين جماعت صيادان * ( نَحْنُ أَنْصارُ اللَّه ) * ما ياران خدائيم و يارى كننده دين او و اشتقاق آن از حور است بمعنى بياض چه ايشان جامهاى سفيد پوشيده بودند و گويند ايشان گازران بودند از عطا روايت است كه مريم عيسى را در كودكى بصباغى سپرد كه مهتر صباغان بود تا صنعت صباغت را بياموزد روزى استاد عيسى را گفت مرا بفلان ده مهمى واقع شده چند روزى آنجا ميروم و اين جامها را بهر رنگى كه بر آن نشان كرده‌ام مصبوغ كن چون برفت عيسى همهء جامها را در خم نيل نهاد و گفت\r\nاللهم اخرجها على ما اريد\r\nچون استاد باز آمد گفت جامها را كجا بردى گفت همه درين خم است استاد گفت ويحك اينچه عملى است كه كردى هر يكى را رنگى ديگر ميبايستى كرد چنانچه ترا به آن فرموده بودم پس فرياد بر كشيد و فغان در گرفت مردمان جمع شدند عيسى گفت اى استاد چرا اينهمه شيون ميكنى بيا بكنار خم و جامها بهر رنگ كه ميخواهى من بيرون مىآورم استاد بكنار خم آمد و گفت فلان جامه سرخ ميبايد و فلان ديگر زرد و فلان لعلى و فلان كبود و فلان سبز عيسى هر كدام را كه از خم بيرون آوردى به همان رنگ بود كه مدعاى استاد بود صباغان و اهل بازار كه اين را مشاهده كردند دانستند كه از قدرت خدايست و هيچ بشرى بر مثل اين قادر نيست پس ايشان را دعوت كرد همه ايمان آوردند و دكان و خانهاى خود گذاشته ملازمت عيسى را اختيار كردند و هميشه با او ميبودند و آيات و عجايب او را مشاهده ميكردند و موجب زيادتى بصيرت ايشان ميشد و نزد بعضى ايشان گازران بودند بجهة آنكه جامها را سفيد ميكردند ايشان را حواريان گفتند و نزد بعضى ديگر ايشان ملوك بودند كه دايم لباس سفيد ميپوشيدند عيسى طلب نصرت كرد از ايشان بر يهود ايشان اطاعت او كرده مطيع و منقاد او شدند ابن عون گفته كه پادشاهى صلحاى روزگار خود را جمع كرد بجهة ضيافت و عيسى ( ع ) در ميان ايشان بود چون خوان را بگستردند پادشاه نگاه كرد در طعامى كه نزد عيسى نهاده بودند كه به عادت ساير مردمان از آن مىخورد و اصلا از آن كم نميشد وى را گفت تو چه كسى گفت عيسى ابن مريم رسول خدا پس پادشاه را دعوت كرد ايمان آورد و خواص ملوك كه با آن پادشاه بودند نيز تصديق وى كردند و همه ملك را گذاشته پيروى او كردند و كمر ملازمت او را بر ميان بستند و در انوار گفته كه ( حوارى الرجل خالصة ) مأخوذ از حور بفتح واو كه بمعنى بياض خالصه است ( و منه الحواريات الخضريات لخلوص الوانهن و لطافتهن ) و اصحاب عيسى به اين اسم مسمى است كه خلوص نيت و نقاى سريرة ايشان و در خبر آمده كه ايشان دوازده كس بودند كه در سهل و جبل و بر و بحر ملازم عيسى بودند چون گرسنه شدندى گفتند يا روح اللَّه ما گرسنه‌ايم عيسى دست بر زمين زدى دو نان بعدد هر مردى از زمين ظاهر شدى و چون تشنه شدندى گفتندى كه تشنه‌ايم عيسى دست بر زمين زدى آب بيرون آمدى ايشان باز خوردندى\r\n","description":"","footnote":"","page_name":" 231 ","page_number":231},
  {"content":"\r\nروزى گفتند كه بر روى زمين هيچكس بهتر از ما نيست چه اگر گرسنه ميشويم ما را طعام ميدهى و اگر تشنه ميشويم ما را آب ميدهى و در صحبت و خدمت تو مستفيد ميشويم و عجايب و غرايب از تو مشاهده ميكنيم عيسى گفت بهتر از شما كسيست كه از كسب دست خود خورد ايشان اختيار گازرى كردند و جامهاى مردم را ميشستند و باجرت آن قناعت ميكردند القصه اين حواريان در جواب عيسى گفتند كه ما انصار دين خدائيم * ( آمَنَّا بِاللَّه ) * گرويده‌ايم به خدا * ( وَاشْهَدْ ) * و گواه باش اى عيسى * ( بِأَنَّا مُسْلِمُونَ ) * به آنكه ما گردن نهادگانيم جميع احكام دين خدا را تا روز قيامت براى ما گواهى دهى كه وقتى كه پيغمبران براى قوم خود بر ايشان گواهى دهند ابن عباس گفته كه ( اشهد لنا لنشهد حين يشهد محمد لامته ) يعنى گواه باش تا گواهى دهى براى ما روزى كه محمد ( ص ) براى امت مرحومهء خود گواهى دهد و قوله * ( رَبَّنا ) * مقول قول محذوفست يعنى گفتند حواريان بعد از اينكه اى پروردگار ما * ( آمَنَّا ) * ايمان آورده‌ايم * ( بِما أَنْزَلْتَ ) * به آنچه فرو فرستادى يعنى انجيل * ( وَاتَّبَعْنَا الرَّسُولَ ) * و پيروى كرديم فرستادهء تو را يعنى عيسى ( ع ) * ( فَاكْتُبْنا ) * پس بنويس ما را بقلم كرم عميم در جريدهء احسان قديم * ( مَعَ الشَّاهِدِينَ ) * با آنها كه گواهانند ترا بوحدانيت و انبيا را بتصديق و گفته‌اند كتابت بمعنى جمع است و مراد از شاهدين امت بزرگوار سيد مختار پس معنى دعاى حواريان اين بود كه خدايا جمع كن ميان ما و امت محمد ( ص ) كه ببركت و شرف آن حضرت از همهء امتان اكمل و افضلند تا به جهت اين بر همهء امم افتخار كنيم القصه عيسى با اين دوازده تن كه حواريانند بشام مراجعت كرد و بار ديگر خوان دعوت گسترده صلاى عام در داد و همهء يهودان را بر ايمان ترغيب فرمود ايشان بر جحود خود انكار\r\nو رسوخ نموده هر چند معجزهء باهره و آيهء بينه از او مشاهده ميكردند تصديق نكردند * ( وَمَكَرُوا ) * و مكر كردند به اين وجه كه در خفيه جمعى را برانگيختند تا در صدد قتل او باشند تا هر جا كه فرصت يابند دست بردى نمايند و اصح آنست كه بانواع حيل شبى عيسى را بدست آوردند و در خانه محبوس ساختند و قبل از آنكه او را حبس كنند حواريان را جمع كرد و وصيتى كه داشت با ايشان بگفت و بعد از آن گفت بايد يكى از شما اظهار ارتداد كند و مرا بدرهمى چند بفروشد و شما قبل از بانك خروس متفرق شويد و به اطراف و نواحى عالم منتشر گرديد شخصى از يهود برين مطلع شده يهودان را گفت مرا چه چيز ميدهيد تا شما را رهنمونى كنم بموضعى كه عيسى ( ع ) در آنجا است ايشان سى درهم تقبل كردند آن شخص ايشان را بآنموضع راه نمود يهودان بيامدند و عيسى را بگرفتند و درختى در ميان صحرا نصب كردند و در شب او را بخانهء محبوس كردند تا صباح وى را\r\n","description":"","footnote":"","page_name":" 232 ","page_number":232},
  {"content":"\r\nصلب كنند پس همه شب پاس او داشتند و حق سبحانه آن شب را بغايت تاريك گردانيد و در آن خانه روزنهء بود ملائكه بامر حق سبحانه او را از آن روزنه به آسمان بردند و على الصباح همه مجتمع گشتند و مهتر خود را كه يهودا نام داشت بدرونخانه فرستادند تا عيسى را بيرون آورد و در اكثر روايات آمده كه اين يهودا همان كس بود كه يهودان را بعيسى رهنمونى كرده بود حق سبحانه عيسى را در آن شب به آسمان برده بود همين كه يهودا به خانه در آمد و عيسى را نديد حق سبحانه شبه عيسى را بر او افكند و چون بيرون آمد و خواست كه بگويد كه عيسى در اينجا نيست در وى آويختند و هر چند استغاثه ميكرد كه من يهودايم كه در اينخانه رفتم نشنيدند و استغاثه او بجايى نرسيد پس از دارش در آويخته او را تير باران كردند و در اكثر تفاسير مذكور است كه چون مريم را خبر دادند كه عيسى را بدار كرده‌اند زنى را رفيق خود گرفت كه عيسى او را بدعا از علت ديوانگى خلاص داده بود و هر دو در زير آن درخت آمدند و ميگريستند و جزع ميكردند عيسى از هوا در آمد و ايشان را گفت بر چه جزع ميكنيد گفتند بر عيسى كه پيغمبر خدا بود عيسى گفت برويد و گريه و جزع مكنيد كه منم عيسى حق سبحانه مرا نگاهداشت و اينمصلوب آن منافقست كه دشمنان را به من رهنمونى كرد ايشان خوشدل شدند و برگشتند و بعد از هفت روز عيسى ( ع ) بر زمين آمد و حواريان را جمع كرد و ايشان را وصيت كرد و هر يكى را بناحيه فرستاد تا تبليغ دعوت كنند و خلق را بدين خدا خوانند و باز به آسمان رفت حواريون در نواحى زمين متفرق شدند و خدا هر يكى را لغت اهل آن ناحيه بياموخت تا به زبان قوم دعوت كردند و مورخان گفته‌اند كه آن شب كه عيسى را به آسمان بردند ماه رمضان بود در شب قدر و از امير المؤمنين ( ع ) مرويست كه در وقت رحلت فرمود كه\r\nو لقد ضربت فى الليلة التي قبض فيها يوشع بن نون و قبضة فى الليلة التي عرج بها عيسى بن مريم\r\nو آن شب بيست و يكم بود القصه حقتعالى ميفرمايد كه مكر كردند در قتل عيسى * ( وَمَكَرَ اللَّه ) * و خدا جزاى مكر بديشان رسانيد به اينكه عيسى را به آسمان رفع كرد و القاى صورت او كرد بر مهتر ايشان كه قصد اغتيال داشت تا كه او را بجاى عيسى بردار كردند و در انوار گفته كه چون مكر در اصل حيله ايست كه به جهت آن مضرتى به غير رسانند بدون شعور وى پس اسناد آن به خدا بر سبيل مقابله و ازدواج است از قبيل فَمَنِ اعْتَدى عَلَيْكُمْ فَاعْتَدُوا عَلَيْه بِمِثْلِ مَا اعْتَدى عَلَيْكُمْ * ( وَاللَّه خَيْرُ الْماكِرِينَ ) * و خدا بهترين مكر كنندگانست يعنى اقواى ايشان بر مكروا قدر ايشان بر ايصال ضرر از جايى كه گمان نداشته باشد و يا معنى آنست كه خدا بهترين مكافات دهندگانست اهل مكر را بتقدير مضاف هم چنان كه در مكر اللَّه كه در تقدير جزى اللَّه مكرهم است شخصى از جنيد پرسيد كه چونست كه حق سبحانه مكر را به خود\r\n","description":"","footnote":"","page_name":" 233 ","page_number":233},
  {"content":"\r\nاضافه كرد و ديگران را بر آن عيب مىكند گفت من از زنى شنيدم كه طنبور مينواخت و ميگفت ( و يقبح من سواك الفعل عندى و تفعله و يحسبن منك ذاكا ) يعنى نزد من زشتست از غير تو آن فعلى كه مىكند و تو كه آن را ميكنى نيكو است و پسنديده آن شخص گفت سبحان اللَّه من از تو معنى آيه ميپرسم و تو بشعر زنى مطربه جواب ميدهى گفت من جواب تو گفتم اگر عقل دارى آن را درياب و بعد از آن گفت اگر فهم تو به آن نمىرسيد بدانكه مكر خدا تخليه و فرو گذاشتن او است ايشان را كه مكر از ايشان صادر شد و اين معنى مكريست از او نسبت بايشان و چون حق سبحانه بيان مكر يهود نمود بعيسى و مكر خود نسبت بايشان در عقب آن ذكر انعام خود نمود بر عيسى و بيان حسن تدبير و لطف تقدير خود نسبت به او و فرمود * ( إِذْ قالَ اللَّه ) * اين متعلق است بمكر اللَّه يا بخير الماكرين يعنى مكر خدا يا يهود در وقتى كه گفت خدا مر عيسى را و ميتواند بود كه متعلق آن محذوف باشد و تقدير اينكه وقع ذلك يا ( اذكر اذ قال اللَّه ) يعنى واقع شد اين مكر يا ياد كن وقتى كه گفت خدا * ( يا عِيسى إِنِّي مُتَوَفِّيكَ ) * اى عيسى بدرستى كه من متوفى اجل توام و مؤخر تو تا باجل مسمى يعنى نگه دارنده توام از قتل يهود تا بحتف انف خود روح تو مقبوض شود در وقتى كه اجل مكتوب تو در رسد يا فرا گيرندهء توام از روى زمين بدون موت مأخوذ از توفيت مالى و يا متوفى توام بخواب * ( وَرافِعُكَ إِلَيَّ ) * و بردارنده توام بسوى كرامت خود يعنى بمقر ملائكه خود چه در روايت واقع شده كه عيسى ( ع ) را در خواب به آسمان بردند و مؤيد اين قولست كريمهء قل يتوفيكم بالليل اى ينبعكم چه نوم اخ موتست و قوله اللَّه يَتَوَفَّى الأَنْفُسَ حِينَ مَوْتِها وَالَّتِي لَمْ تَمُتْ فِي مَنامِها يا ميرانندهء توام از شهواتى كه عائقاند از عروج بعالم ملكوت و از ابن عباس مرويست كه حق سبحانه قبض روح عيسى ( ع ) كرد و بعد از آن او را به آسمان برد و از وهب بن منبه روايتست كه حق سبحانه او را سه ساعته و بروايتى هفت ساعته بميرانيد و بعد از آن زنده كرده به آسمان برد و مصداق اينست آيهء قُلْ يَتَوَفَّاكُمْ مَلَكُ الْمَوْتِ الَّذِي وُكِّلَ بِكُمْ ثُمَّ إِلى رَبِّكُمْ تُرْجَعُونَ و از كعب الاخبار نيز نقلست كه مراد بتوفى قبض روح است و گفته‌اند كه در كلام تقديمى و تأخيرى هست و تقدير اينست كه انى رافعك و متوفيك چه واو موجب ترتيب نيست بدليل قوله فَكَيْفَ كانَ عَذابِي و نذر چه نذر قبل از عذابست بدلالت وَما كُنَّا مُعَذِّبِينَ حَتَّى نَبْعَثَ رَسُولًا يعنى من بردارنده توام به آسمان و قبض كننده روح تو بعد از نزول تو از آسمان به زمين و اينوجه موجه است و منقول از ضحاك و دال است بر اين قول حضرت رسول ( ص )\r\nان عيسى ( ع ) لم يمت و انه راجع اليكم و قبل يوم القيمة\r\nيعنى عيسى ( ع ) نمرده است و او رجوع كند به\r\n","description":"","footnote":"","page_name":" 234 ","page_number":234},
  {"content":"\r\nشما پيش از روز قيامت و نيز در حديث صحيح وارد شده كه\r\nكيف انتم اذا نزل ابن مريم فيكم و امامكم منكم\r\nيعنى چگونه باشيد شما وقتى كه پسر مريم ( ع ) از آسمان نازل شود و امام شما از شما باشد نه از امت پيغمبر ديگر و اين حديث را بخارى بروايت ابى هريره در صحيح خود نقلكرده و احاديث بسيار در اينباب از موافق و مخالف منقولست و مسلم در صحيح خود از جابر بن عبد اللَّه روايت كرده كه پيغمبر ( ص ) فرموده كه\r\nلا بانزال طائفة من امتى تقاتلون على الحق ظاهرين الى يوم القيمة فينزل عيسى بن مريم ع فيقول اميرهم صل بنا فيقول الا ان بعضكم على بعض امراء تكرمة اللَّه لهذه الامة\r\nيعنى هميشه گروهى از امت من مقاتله كنند بر امر حق و غلبه كنند بر مخالفين تا روز قيامت پس عيسى ( ع ) از آسمان نازل شود و امير ايشان يعنى مهدى ( ص ) او را گويد كه نماز گذار بر ما يعنى امامت كن بر مادر نماز او گويد كه بعضى از شما بر بعضى اميران و حاكمانيد و اين كرامتى است كه حق سبحانه به اين امت مرحومه نوازش فرموده پس مهدى ( ع ) امامت كند و عيسى ( ع ) به او اقتدا كند و حافظ محمد بن يزيد بن ماجه قزوينى بعد از ذكر احاديث كثيره در باب نزول عيسى ( ع ) حديثى طويل نقلكرده و گفته\r\nفمن ذلك ما قالت ام شريك بنت ابى العكر يا رسول اللَّه فاين العرب يومئذ قال هم قليل و جلهم ببيت المقدس و اما مهم قد تقدم يصلى بهم الصبح اذا نزل بهم عيسى بن مريم فرجع ذلك الامام ينكص يمشى القهقرى ليتقدم عيسى يصلى بالناس فيضع عيسى ع يده بين كتفيه ثم يقول تقدم\r\nيعنى از جملهء احاديث داله بر نزول عيسى ( ع ) آنست كه ام شريك بنت ابى عكر از رسول خدا ( ص ) پرسيد كه در آن روز عرب كجا باشند فرمود ايشان در آن روز كم باشند و معظم ايشان در بيت المقدس باشد و امام ايشان پيش ايستاده باشد و نماز صبح را با ايشان گذارد كه ناگاه عيسى از آسمان نازل شود و امام ( ع ) بطريق قهقرى باز پس آيد تا عيسى پيش ايستاده امامت كند و مردمان نماز را به او اقتدا كنند عيسى ( ع ) هر دو دست خود را بر هر دو دوش آن امام نهد پس گويد تو پيش بايست و امامت كن حسين بن الفضل گفته كه آيتى كه در قران دلالت كند بر نزول عيسى ( ع ) اينست كه وَيُكَلِّمُ النَّاسَ فِي الْمَهْدِ وَكَهْلًا چه در حينى كه عيسى ( ع ) را به آسمان بردند بسن كهولت نرسيده بود پس بعد از نزول دو موى خواهد بود و ابو جعفر منصور الدوانيقى از پدران خود از عبد اللَّه عباس روايت كرده كه رسول ( ص ) فرمود كه\r\nكيف يهلك امة انا فى اولها و عيسى ع فى آخرها و المهدى من اهل بيتى فى وسطها\r\nچگونه هلاك شوند امتى كه من در اول ايشان باشم و عيسى ( ع ) در آخر و مهدى كه از اهل بيت من باشد در ميانه و نيز به صحت پيوسته كه آن حضرت فرمود كه پيغمبران برادر يكديگرند از مادران و پدران مختلف و دين\r\n","description":"","footnote":"","page_name":" 235 ","page_number":235},
  {"content":"\r\nايشان يكى است و من اولىام از عيسى به پيغمبران ديگر زيرا كه ميان من و او هيچ پيغمبرى نبود\r\nو انه نازل على امتى مع خليفة من ولدى\r\nو او از آسمان فرود آيد بر امت من و با خليفهء باشد كه از ولد من باشد چون او را ببينيد به اين صفات و نعوت او را بشناسيد كه مردى باشد كه هر دو رخ او سرخ و سفيد باشد و دراز مو گويا آب از موى او ميچكد و اگر چه موى او تر نباشد و صليب بشكند و خوك بكشد و مال ببخشد و حج و عمره كند و با مردمان براى اسلام مقاتله نمايد تا آنكه حقتعالى در روزگار او همهء دينها را كه غير اسلام باشد باطل و نابود سازد و مسيح ضلال را كه دجال باشد هلاك كند و بر وجهى امنيت و عدالت بر روى زمين ظاهر گردد كه گرگ با ميش و باز با كبك و شير با شتر چرا كند و هيچكدام يكديگر را نيازارند و او چهل سال در زمين بماند و در روايت كعب بيست و چهار سال و در اين مدت متزوج شود و اولاد از او پيدا شود و بعد از آن حق سبحانه توفيهء او نمايد يعنى روح او را قبض نمايد و مسلمانان بر او نماز كنند و در اخبار اهل البيت آمده كه مهدى بر او نماز كند و او را در حجره رسول ( ص ) دفن كند پس بنا بر قول تقديم و تأخير كه مؤيد است باخبار صحيحه مذكوره معنى آنست كه\r\nانى قابضك بالموت بعد نزولك من السماء\r\nيعنى من قبض كننده‌ام روح ترا بموت بعد از نزول تو از آسمان * ( وَمُطَهِّرُكَ ) * و پاك كننده تو * ( مِنَ الَّذِينَ كَفَرُوا ) * از رجس كسانى كه كافرند يعنى از سوء جوار اهل كفر و اختلاط ايشان كه بمثابه ملاقات نجاستست به بدن و يا پاكيزه سازنده توام از خبث قصد ايشان و رهاننده تو از مكر ايشان نسبت به تو * ( وَجاعِلُ الَّذِينَ اتَّبَعُوكَ ) * و گرداننده‌ام آن كسانى كه متابعت كردند تو را يعنى مؤمنان امت تو * ( فَوْقَ الَّذِينَ كَفَرُوا ) * بالاى آنان كه كافر شدند به تو يعنى يهود و اين فوقيت به آن بود كه نصارى غلبه كردند بر يهود بحجت و برهان در اثبات رسالت عيسى ( ع ) يا غالب شدند بشمشير بمعاونت قياصره و تا غايت مسموع نشد غلبهء يهود بر مسلمانان و نصارى كه ايمان دارند بعيسى و اتفاق نيفتاد ملك و دولت ايشان را و هميشه غالب خواهند بود بر يهود و يهود مغلوب و مقهور ايشان * ( إِلى يَوْمِ الْقِيامَةِ ) * تا روز قيامت * ( ثُمَّ إِلَيَّ مَرْجِعُكُمْ ) * پس بسوى منست بازگشت همهء شما ضمير راجع است بعيسى و اتباع او و منكران او از قبيل تغليب مخاطبين بر غائبين * ( فَأَحْكُمُ بَيْنَكُمْ ) * پس حكم كنم براستى و عدل ميان شما * ( فِيما كُنْتُمْ فِيه تَخْتَلِفُونَ ) * در آن چيزى كه شما هستيد كه در آن اختلاف ميكنيد و اختلاف ايشان بر اين وجه است كه يهود موسى را معتقدند و عيسى و محمد ( ص ) را منكر و نصارى موسى و عيسى را تصديق ميكنند و بمحمد ( ص ) نميگروند و بثالث ثلاثه قائلند و مؤمنان ميگويند كه اللَّه تعالى يكيست و موسى و عيسى و محمد ( ص )\r\n","description":"","footnote":"","page_name":" 236 ","page_number":236},
  {"content":"\r\nفرستادگان ويند به حق پس حق سبحانه فرمود كه حكم كنم برين طوايف در روز قيامت بر اين تفصيل كه * ( فَأَمَّا الَّذِينَ كَفَرُوا ) * پس اما آنان كه كافر شدند يعنى يهود و نصارى و ايات و نعم مرا جحود كردند * ( فَأُعَذِّبُهُمْ ) * پس عذاب كنم ايشان را * ( عَذاباً شَدِيداً ) * عذابى سخت * ( فِي الدُّنْيا ) * در اين سراى بقتل و سبى و بلزوم جزيه و خوارى * ( وَالآخِرَةِ ) * و در آن سراى بانواع عقوبات و خلود در دوزخ * ( وَما لَهُمْ ) * و نيست مر اين كافران را * ( مِنْ ناصِرِينَ ) * نصرت دهندگان در منع عذاب از ايشان * ( وَأَمَّا الَّذِينَ آمَنُوا ) * و اما آنان كه ايمان آوردند يعنى محمد ( ص ) و امت او * ( وَعَمِلُوا الصَّالِحاتِ ) * و كردند كارهاى شايسته * ( فَيُوَفِّيهِمْ ) * پس تمام بدهيم ايشان را و حفص يوفيهم خوانده يعنى خدا بدهد بر وجه كمال * ( أُجُورَهُمْ ) * مزدهاى ايشان را در دنيا به نيك نامى و عزت و ارجمندى و در عقبى بدرجه سامى و دل كامى * ( وَاللَّه لا يُحِبُّ الظَّالِمِينَ ) * و خدا دوست نميدارد ستمكاران را اين كلام براى تقرير قول مذكور است و در اين آيات دلالت است بر بطلان قول كسى كه ميگويد جزا به جهت عمل نيست و بر بطلان مذهب اهل جبر و اهل احباط چه حقتعالى وعده فرموده بتوفيهء اجر كه ثواب كامل است و توفيه منافى احباط است * ( ذلِكَ ) * اين كلام كه مذكور شد در قصه عيسى و غير او * ( نَتْلُوه عَلَيْكَ ) * ميخوانيم آن را بر تو * ( مِنَ الآياتِ ) * در حالتى كه آن از جملهء علامات نبوتست و دلالت رسالت و ميتواند بود كه اين جار و مجرور خبر ذلك باشد و نتلوه حال باشد از ذلك زيرا كه بمعنى اشاره است يعنى قصه عيسى و غير او در حالتى كه ميخوانيم آن را بر تو از آيات داله بر نبوت و رسالت تست يا اينكه خبر باشد و يا ذلك منصوب المحل است بر شرط تفسير و من الآيات در معنى حال يعنى قصه عيسى را ميخوانيم بر تو در حالتى كه از آيات صريحه است بر نبوت * ( وَالذِّكْرِ الْحَكِيمِ ) * و از ياد كرد نيست مشتمل بر حكم و يا محكم كه ممنوع است از تطرق خلل به آن مراد قرآن است يا لوح محفوظ آورده‌اند كه بعد از بيان قصه عيسى نصاراى نجران زبان اعتراض گشوده گفتند اى محمد ( ص ) تو چرا عيسى را دشنام ميدهى و نام بندگى برو مينهى اين از تو پسنديده نيست سيد عالم ( ص ) فرمود كه\r\nعياذا باللَّه\r\nكه نام عبد اللَّه مر عيسى را دشنام باشد او بندهء است فرستادهء خدا و ( كلمة القيها الى العذراء البتول ) آتش غضب كه عاقب و سيد رؤساى وفد نجران بودند بر افروخته گفتند هل رايت ولدا من غير ذكر هرگز ديدهء و شنيدهء كه فرزند بى پدر مخلوق گردد حقتعالى اين آيه فرستاد كه * ( إِنَّ مَثَلَ عِيسى ) * بدرستى كه صفت عيسى و شان غريب و عجيب او * ( عِنْدَ اللَّه ) * نزد خدا يعنى در قدرت\r\n","description":"","footnote":"","page_name":" 237 ","page_number":237},
  {"content":"\r\nاو كه انسانى بى پدر بيافريند * ( كَمَثَلِ آدَمَ ) * همچه صفت آدم است و شما تصديق ميكنيد و باور ميداريد كه او بى پدر و مادر مخلوق شده و با وجود اين او را ابن اللَّه نميگفتند پس شخصى كه از مادر بى پدر بوجود آيد چگونه او را پسر خدا ميخوانيد مراد بمماثلت مشاركتست در بعضى اوصاف يعنى عيسى مثل آدم است در احد الطرفين كه عدم پدر است يا تمام مشترك در آنكه هر دو موجودىاند خارج از عادت مستمره و گويند وجه مماثلة تطهير روح هر دو است از مرور بر ممر اصلاب و حقيقت وجه مماثلة ظهور اين هر دو پيغمبر است بمحض قدرت بر وجه خرق عادت چه از روى قدرت عيسى را از باد آفريد بدون واسطه پدر و بر سبيل قدرت كامله * ( خَلَقَه ) * آفريد آدم را يعنى قالب او را * ( مِنْ تُرابٍ ) * از خاك * ( ثُمَّ قالَ لَه ) * پس گفت مر آن قالب مستوى را كه به حكم من * ( كُنْ ) * بباش زنده بروح انسان مستوى * ( فَيَكُونُ ) * پس ببود ذكر ثم كه متضمن تراخيست به جهت بعد مرتبه است بين الحالين از قبيل ثم انشأناه خلقا اخر و يا آنكه معنى آنست كه حقتعالى تقدير تكوين آدم كرد از تراب و بعد از آن تكوين فرمود و ميتواند بود كه ثم به جهت تراخى خبر باشد نه مخبر حاصل كه حق سبحانه تشبيه حال عيسى كرده به حال آدم كه اغرب از آنست به جهت افحام خصم و قطع مواد شبهه\r\n* ( الْحَقُّ ) * خبر مبتداى محذوفست اى هو الحق يعنى خبر مذكور كه وصف حال عيسى است درست و راستست و پيغاميست نازل شده * ( مِنْ رَبِّكَ ) * از نزد پروردگار تو و ميتواند بود كه مبتدا باشد و من ربك خبر يعنى قول راست و درست كه مذكور شد از جانب خدايست * ( فَلا تَكُنْ مِنَ الْمُمْتَرِينَ ) * پس مباش از شك كنندگان خطاب راجع به پيغمبر است بر طريق تهييج زيادتى ثبات و مبالغه و تاكيد در آن و اصح آنست كه ظاهر خطاب متوجه آن حضرت است اما مقصد خطاب امت آن حضرتند يعنى اى مؤمنان شما مباشيد از آن جماعت كه شك دارند در آنكه مثل عيسى چون مثل آدم است و در گمان ميفتيد چون نصارى كه در ظلمت ظن و تخمين مانده لمعهء نور اين تمثيل را مشاهده نكرده‌اند * ( فَمَنْ حَاجَّكَ ) * پس هر كه خصومت كند با تو و مجادله نمايد از نصارى * ( فِيه ) * در باب عيسى و از ضلالت و جهالت بر نگردد و بر اعتقاد خود مضر و مستمر باشد * ( مِنْ بَعْدِ ما جاءَكَ ) * از پس آنكه آمد به تو * ( مِنَ الْعِلْمِ ) * از دانستن يعنى از آيات بينه كه موجب علم و يقين است به آنكه عيسى بنده برگزيده و رسول حقتعالى است * ( فَقُلْ تَعالَوْا ) * پس بگو ايشان را كه بيائيد با راى و عزم خود تا از براى مباهله * ( نَدْعُ ) * بخوانيم * ( أَبْناءَنا وَأَبْناءَكُمْ ) * پسران خود را و پسران شما را\r\n","description":"","footnote":"","page_name":" 238 ","page_number":238},
  {"content":"\r\nيعنى ما پسران خود را بخوانيم و شما پسران خود را * ( وَنِساءَنا وَنِساءَكُمْ ) * و ما زنان خود را و شما زنان خود را * ( وَأَنْفُسَنا وَأَنْفُسَكُمْ ) * و ما نزديكان خود را كه از غايت عزت و ارجمندى بمثابه نفس ما باشند و شما بخوانيد نزديكان خود را كه به همين وجه باشند يعنى هر يك از ما و شما اعزهء اهل خود را و الصق ايشان بقلب خود بمباهله خوانده و در كشاف آورده كه چون ابناء و نساء در نهايت عجزند و غير مستبد بامور خود و به جهت اين صاحب ايشان بر ايشان اشفق است از غير بر وجهى كه خود را در مخاطره و متاعبه مىاندازد و نفس خود را مجنهء بلوى و محنت ايشان ميگرداند تا آنكه هلاك خود را بر حيات ايشان اختيار مىكند از اين جهت تقديم ايشان نمود و يا تقديم به جهت ترقى باشد بر سبيل تدريج و غرض از مباهله اگر چه تبيين كاذبست از صادق و اين امريست مختص بمتخاصمين اما ضم اعزهء اهل به جهت آن است كه اكد است در دلالت بر ثقه و اعتماد به حضرت رسالت ( ص ) و استيقان او بصدق خود از حيثيت استجرا بر تعريض اعزه و افلاذ كبد خود و احب مردمان به خود از براى ابتهال و دلالت بر ثقه خود بكذب خصم او با ساير اعزه و احبه و به هلاكت و استيصال ايشان بعد از اتمام ابتهال پس ازين جهت فرمود كه ما احبه و اعزه خود را بخوانيم و شما اعزه و احبه خود را * ( ثُمَّ نَبْتَهِلْ ) * پس لعنت كنيم بر كاذب خود * ( فَنَجْعَلْ لَعْنَتَ اللَّه ) * عطفست بر نبتهل و متضمن بيان معنى آن يعنى پس بگردانيم لعنت خداى را * ( عَلَى الْكاذِبِينَ ) * بر دروغ گويان يعنى نفرين كنيم بر اهل كذب تا محقق از مبطل جدا شود و لعنت خدا متوجه دروغگويان گردد بدانكه ابتهال از بهله مأخوذ است بضم با و فتح ان بمعنى لعنت و اصل آن تركست كقولك ابهلت الناقة اذا تركتها بلاصرار و در تفسير جرجانى و غير آن مذكور است و در كتب و تفاسير اهل خلاف مسطور است كه چون اين آيه نازل شد حضرت رسالت ( ص ) وفد نجران را طلبيد و گفت هر چند در حجت ميافزائيم شما در عناد و منازعه ميافزائيد اكنون بيائيد تا بمباهله مشغول شويم تا حقتعالى محق را از مبطل و صادق را از كاذب ممتاز گرداند ايشان چون اين كلام استماع كردند گفتند يا ابو القاسم امروز ما را مهلت ده تا به منزل خود رويم و با يكديگر در اين امر مشاوره كنيم و بعد ازن آنچه مصلحت باشد به آن عمل كنيم چون ايشان به منزل رفتند عاقب كه صاحب راى و عالم ايشان بود ايشان را نصيحت كرد و گفت اى معاشر نصارى مكابره از انصاف دور است عناد مكنيد و لازم انصاف باشيد كه بر شما ظاهر شد كه محمد ( ص ) پيغمبر خدايست اسقف كه از جملهء احبار ايشان بود گفت اى قوم اگر محمد ( ص ) فردا با عامهء صحابه خود بيرون آيد هيچ انديشه مكنيد و\r\nبا او مباهله نمائيد كه او بر حق نيست و اگر با خواص اقرباء خود بيرون آيد از مباهلهء او حذر كنيد و بدانيد كه او پيغمبر به حق است پس روز ديگر صحابه در مسجد جمع\r\n","description":"","footnote":"","page_name":" 239 ","page_number":239},
  {"content":"\r\nشدند و هر يكى توقع داشتند كه رسول او را حاضر سازد آن حضرت فرمود مرا نفرموده‌اند الا خواص و اقارب خود را از زنان و مردان و كودكان كه حقتعالى بدعاى ايشان عذاب نازل سازد پس دست امير - المؤمنين ( ع ) بگرفت و حسن و حسين ( ع ) از پيش او ميرفتند و فاطمه ع بر اثر ايشان و حضرت با ايشان گفت چون من دعا كنم شما آمين مىگوييد اسقف گفت اينها كيستند كه با محمدند ( ص ) گفتند آن جوان پسر عم و داماد او است و شوهر دخترش و آن زن دخترش و آن كودكان دختر زادگان اويند پس با ترسايان گفت كه بنگريد كه محمد ( ص ) چگونه واثق است كه فرزندان و خواص خود را بمباهله آورده به خدا كه اگر او را خوفى در اينباب باشد هرگز ايشان را اختيار نكردى و از مباهله حذر كردى مصلحت نيست كه ما مباهله كنيم اگر به جهت خوف قيصر روم نبودى من بوى ايمان ميآوردم بارى مصالحه كنيد بر هر چه او خواهد و به شهر خود مراجعت كنيد و بعد از آن با خود انديشه كنيد و راى زنيد تا صلاح خود را در چه مىبينيد گفتند رأى رأى تست و آنچه مىگويى از مصالحه عين مصلحت است پس اسقف خطاب به آن حضرت كرد و گفت يا ابا القاسم ( انا لا بنا هلك و لكن نصالحك ) ما با تو مباهله نميكنيم و ليكن مصالحه ميكنيم پس با ما مصالحه كن كه بدان قيام نمائيم رسول ( ص ) با ايشان مصالحه كرد بر دو هزار حله از حلهاى اوافى قيمت هر حله چهل درم و اگر زياده و كم باشد به حساب آن پس بفرمود تا صلح نامهء نوشتند به اين عبارت كه\r\nبسم اللَّه الرحمن الرحيم هذا كتاب من محمد النبى رسول اللَّه ( ص ) لنجران و حاشيتها فى كل صفراء و بيضاء و ثمرة و رقيق لا يؤخذ منهم غير الفى حلة من حلل الا وافى قيمة كل حلة اربعون درهما فما زاد و نقص به حساب ذلك يؤدون منها ألفا في صفر و ألفا في رجب و عليهم اربعون دينارا مثواة رسولي فما فوق ذلك و عليهم فى كل حدث يكون باليمن عارية مضمونة ثلاثون فرسا و ثلاثون جمالهم بذلك جوار اللَّه و ذمة محمد بن عبد اللَّه رسول اللَّه فمن اكل الربا منهم بعد تمام هذا فذمتي منه بريئة\r\nنامه بستدند و برفتند و در راه عاقب و عبد المسيح با ايشان گفتند كه و اللَّه ما و شما ميدانيم كه محمد ( ص ) پيغمبر مرسل است و آنچه ميگويد از قبل خداست و به خدا كه هيچ كس با هيچ پيغمبرى ملاعنه نكرد مگر كه مستأصل شد و از كوچك و بزرگ ايشان يكى زنده نماندند و اگر شما مباهله ميكرديد هلاك ميشديد و بر روى زمين هيچ ترسا نميماند و به خدا كه من در ايشان نگاه كردم رويها ديدم كه اگر از خدا درميخواستند كوه ها را از مواضع خود زايل ميگردانيدند و بعد از مراجعت ايشان رسول ( ص ) فرمود كه\r\nو الذى نفسى بيده لو تباهلوا لمسخوا قردة و خنازير و لا اضطرم عليهم الوادى و لاستاصل اللَّه نجران و اهله حتى الطير على الشجر نارا\r\nيعنى بخدايى كه جان محمد ( ص ) در قبضهء قدرت اوست كه اگر وفد نجران با من مباهله كردندى حق سبحانه ايشان را مسخ ميكرد ببوزينه و خوك و آتش بر ايشان فرو ريختى و جمله اهل نجران\r\n","description":"","footnote":"","page_name":" 240 ","page_number":240},
  {"content":"\r\nحتى مرغان بر درختهاى ايشان هلاك شدندى و در انوار و كشاف و مجمع مذكور است كه حضرت رسالت ( ص ) به قصد مباهله از منزل شريف خود بيرون آمد حسين ( ع ) را برداشته و دست حسن ( ع ) را گرفته و فاطمه ( ع ) بر اثر آن سرور روان شد و سرو چمن ولايت ( على بن ابى طالب صلوات اللَّه عليه ) در قفاى همه بود و بروايت مجمع پيغمبر ( ص ) دست أمير المؤمنين بر دست گرفته بود و حسن و حسين ( ع ) در پيش او ميآمدند و فاطمه ( ع ) در عقب چون گروه نجران ديدند كه انسيد و سرور با زنى و جوانى و دو پسر نشسته است و ميخواهد كه مباهله كند و باهل بيت خود ميگفت كه چون من شروع در دعا كنم شما آمين مىگوييد همهء اهل نجران چون آن حال را از آن سرور و اهل بيت اطهر او ديدند اسقف كه صاحب راى و عقل ايشان بود گفت اى گروه نصارى به خدا سوگند ( انى ارى وجوها لو سألوا اللَّه ان يزيل جبلا من مكانه لازالته فلا تباهلوا فتهلكوا و لا يبقى نصرانى على وجه الارض الى يوم القيمة ) يعنى اى معشر نصارى به خدا كه محمد ( ص ) و اهل بيت او را چنان ميبينم كه اگر از خدا در خواست كنند كه كوهى از جاى خود بركند حق سبحانه البته اجابت دعوت ايشان كند نصيحت مرا قبول كنيد و مباهله مكنيد كه اگر مباهله كنيد دعاى محمد ( ص ) در حق شما قبول خواهد شد چنان كه همهء شما مستاصل گرديد و يك نصرانى بر روى زمين نماند ايشان بترسيدند و گفتند يا ابا القاسم ما در ميان يكديگر مشورت كرديم راى ما به آن قرار گرفت كه مباهله نكنيم و تو را بر دين تو بگذاريم و ما بر دين خود باشم و باز گرديم و ببلاد خود مراجعه نمائيم حضرت رسالت ( ص ) فرمود چون مباهله نميكنيد بيائيد و مسلمان شويد و از دين و آئين خود برگرديد و اگر چنين نكنيد من با شما مقاتله كنم و دمار از شما بر آرم ايشان از اين سخن ترسيدند و هراسان شدند و بزارى در آمدند و گفتند يا ابا القاسم ما را قوت حرب نيست با تو مصالحه ميكنيم برين نهج كه تو ما را بملت ما باز گذارى و تيغ از ما بردارى و آزارى بما نرسانى ما هر ساله دو هزار حله به تو رسانيم هزار در ماه رجب و هزار در ماه صفر و سى درع آهن عادى و سى نيزه و سى اسب تسليم تو نمائيم سرور انبيا ( ص ) آن جزيه را از ايشان قبول نمود و ايشان ببلاد خود مراجعت كردند و بعد از اندك زمانى سيد و عاقبت بمدينه آمدند و عاقب حلهء و عصائى و قدحى و نعلينى بهديه نزد حضرت رسالت ( ص ) آورد و هر دو اسلام آوردند و بدانكه اجماع مفسران بلكه جميع امت بر اينست كه مراد بابناء حسن و حسين ( ع ) اند و ابو بكر رازى گفته اين دليل است بر آنكه حسن و حسين ( ع ) پسران رسول خدايند و ولد بنت شخصى ابن اوست حقيقت و اخبار از طريق مخالف و موافق برين متضافر است و از جملهء حديث\r\nابناى هذان ريحانتاى من الدنيا و ابناى هذان امامان قاما او قعدا\r\nو شاهد عدلند بر اين مدعا و در خبر آمده كه روزى محمد بن حنفيه در صفين مقاتله و مجادله نيكو كرد امير المؤمنين ( ع )\r\n","description":"","footnote":"","page_name":" 241 ","page_number":241},
  {"content":"\r\nفرمود\r\nاشهد انك ابنى حقا\r\nگواهى مىدهم كه تو پسر منى بحقيقت گفتند يا امير المؤمنين حسن و حسين ( ع ) نيز فرزندان تواند فرمود\r\nهما ابنا رسول اللَّه\r\nايشان پسران رسول خدايند ابن ابى عيلان كه احد ائمهء معتزله است گفته اين دليل است بر آنكه حسن و حسين ( ع ) در آن زمان مكلف بوده باشند زيرا كه مباهله جايز نيست مگر از بلغ و اصحاب ما گفته‌اند كه صغر سن و نقص آن از حد بلوغ منافات بكمال عقل ندارد چه بلوغ حكم حد تعلق احكام شرعيه است نه شرط عقل و ايشان در حال مباهله كامل العقل بودند و اگر چه به حد بلوغ و تكليف نرسيده بودند و مع ذلك جايز است كه حقتعالى خرق عادت كند از براى ائمه و ايشان را مخصوص سازد بامرى كه غير ايشان در آن شريك نباشند پس ممكن است كه كمال عقل ايشان بخلاف معتاد بوده باشد و از جملهء مكرمتى باشد كه ايشان را به آن اختصاص داده باشد و نيز باتفاق مفسرين مراد بنساء فاطمهء زهرا ع است چه در مباهله غير او زنى ديگر از ازواج و اقارب سيد عالم ( ص ) حاضر نبود و اين دليل افضليت اوست بر ساير زنان و مراد بانفسنا امير المؤمنين ع است به جهت نهاية اختصاص و غايت محبت و مودت حضرت رسالت ( ص ) نسبت به او و نميتواند بود كه مراد نفس رسول ( ص ) باشد زيرا كه معقول نيست كه انسان داعى نفس خود باشد بلكه صحيح آنست كه دعوت متعلق به غير باشد پس البته امير المؤمنين ( ع ) خواهد بود زيرا كه هيچ كس دعوى نكرده دخول غير امير المؤمنين ( ع ) و زوجهء او و هر دو ولد او در مباهله و اين دليل است بر غايت فضل و علو درجهء او باقصاى نهايت و شدت اتحاد او به پيغمبر ( ص ) بر وجهى كه گويا اثنينية بينهما مرتفع است و نعم ما قيل\r\n\r\nانا من اهوى و من اهوى انا\r\nنحن روحان حللنا بدنا\r\n\r\n\r\nفاذا ابصرتنى بصرتنى ابصرته\r\nو اذا ابصرته كان انا\r\n\r\nو حديث صحيح كه بريد سلمى روايت كرده كه حضرت رسول ( ص ) فرموده كه\r\nلا تبغض عليا فانه منى و انا منه ان الناس خلقوا من شجرة شتى و خلقت انا و على من شجرة واحدة\r\nو حديث مشهور\r\nهو منى و انا منه\r\nكه در كتب اهل سنة مذكور است مؤيد اين مقاله و مؤكد اين مقوله است و حديث مساوات كه بيهقى در كتاب مناقب آورده نيز مشعر است و مخبر بر صدق اين مقاله و آن حديث اينست كه حضرت رسالت ( ص ) فرموده كه\r\nمن أراد أن ينظر الى آدم فى علمه و الى نوح تقواه و الى ابراهيم فى حلمه و الى موسى فى هيبته و الى عيسى فى عبادته فلينظر الى على بن ابى طالب ( ع )\r\nيعنى هر كه خواهد كه آدم صفيرا مشاهده كند با علم او و نوح نجى را با تقواى او و ابراهيم خليل را با حلم او و موسى كليم را بهيبت او و عيسى روح اللَّه را بعبادت او و يحيى را بترس او پس بايد كه نظر كند در مراعاة وجه على ابن ابى طالب تا اين همه صور در آن مرءات صافى محسوس و مشاهده او گردد\r\n\r\nآنچه خوبان همه دارند تو تنها دارى\r\n\r\nو محمد بن طلحه كه يكى از اهل مشاهير سنت است در كتاب مطالب السؤال تصريح كرده كه\r\n","description":"","footnote":"","page_name":" 242 ","page_number":242},
  {"content":"\r\n( هذه من اعلى الدرجات و اسناها حيث شبهته بهؤلاء الانبياء المرسلين ) و جمعية ابنا و نسا و انفس با آنكه مراد واحد است باعتبار مقابله است و چون تو را علو قدر على بن ابى طالب ( ع ) و تقرب او بدرگاه إله از طريق اماميه و اهل سنت معلوم شد پس بر تو باد كه در منطوق اين آيه كما ينبغى خوض نمايى و حق تعمق و تامل در آن مرعى دارى بعد از آنكه آنچه مفهوم تو باشد از علو درجه و شرف مرتبهء على بن ابى طالب ( ع ) از اين آيه آن را قياس كنى به آنچه اهل سنت در كتب كلاميه و برسائل اعتقاديهء خود ثبت كرده‌اند و آن را از معتقدات خود شمرده‌اند كه ( افضل الناس بعد رسول اللَّه ابو بكر الصديق ثم عمر الفاروق ثم عثمان ذو النورين ثم على المرتضى ) و اين هر دو سخن را به ميزان انصاف بسنجى تا رجحان حق بر باطل بر تو ظاهر شود و محق از باطل ممتاز گردد و بتحقيق دريابى كه مقالة ايشان درين مبحث و مقولهء ايشان درين صورت باطل و عاطل است و به غير از عناد و تعصب جاهليت منشئى ندارد چه بر عاقل منصف روشن است كه اگر قرب اين ثلاثه عِنْدَ اللَّه وَعِنْدَ رَسُولِه زياده از قرب على بن ابى طالب ( ع ) بودى و انفس ايشان بر نفس شاه ولايت مزيتى داشتى پس بايستى كه حضرت رسالة ( ص ) در استجابت دعا استعانت بآمين ايشان مينمود چنان كه از على بن ابى طالب ( ع ) استمداد فرمود و در مباهله و ملاعنه احضام ملتفت بدعاى ايشان ميشد و شبههء نيست كه اين آيه دلالتى صريح دارد بر افضليت شاه اوليا بر مهاجر و انصار چه كلمه انفسنا را دلالتى واضح است بر شدت ارتباط على بن ابى طالب ( ع ) به حضرت رسالة ( ص ) بحسب كمالات نسبى و حسبى و خارجى چه مخالف درين مسئله با ما بحث نميتواند كرد چه البته رسوا و مغلوب گردد و نعم ما قيل\r\n\r\nو سماه رب العرش فى الذكر نفسه\r\nفحسبك هذا القول ان كنت ذا خبر\r\n\r\n\r\nتويى كه نفس رسولى هم از كلام خداى\r\nچنان كه هست بر اين آيهء مباهله دال\r\n\r\nپس اگر تو از ارباب دانش و بينشى و از عناد و جحود مبرا و منزهى بايد كه تو را در اشرافية و افضليت على بن ابى طالب ( ع ) همين آيه كافى باشد كه خداوند تعالى او را در كلام مجيد خود نفس حبيب لبيب خود خوانده است و پيغمبر ( ص ) ازو در وقت احتياج استدعاى آمين نموده و بعد از آن بيان حقيقت قصهء مذكوره ميفرمايد كه * ( إِنَّ هذا ) * بدرستى كه آنچه مذكور شد از قصهء عيسى و مريم * ( لَهُوَ الْقَصَصُ الْحَقُّ ) * هر آينه آنست خبر راست و درست و هر كه به آن مخالفت كند با وجود وضوح امر آن معاند و جاهد است و اينجمله خبر آن است يا آنكه هو ضمير فصل است كه مفيد آنست كه آنچه حقتعالى ذكر فرموده در شأن عيسى و مريم حقست و صدق نه آنچه نصارى ذكر كرده‌اند و ما بعد آن خبر و دخول لام بر آن جهت آنست كه اقربست بمبتدا از خبر و اصل آنست كه در مبتدا داخل شود * ( وَما مِنْ إِله ) * و نيست هيچ معبودى سزاوار پرستش * ( إِلَّا اللَّه ) *\r\n","description":"","footnote":"","page_name":" 243 ","page_number":243},
  {"content":"\r\nمگر اللَّه كه استحقاق عبوديت او را ثابتست من زائده كه مفيد استغراقست بجهة تأكيد است از براى رد قول نصارى در تثليث * ( وَإِنَّ اللَّه ) * و بدرستى كه خدا * ( لَهُوَ الْعَزِيزُ الْحَكِيمُ ) * هر آينهء اوست غالب و قادر بر جميع امور و محكم كار در همهء اقوال و افعال و تقدير و تدبير كه هيچ احدى از ماسواى او مساوى او نيست در قدرت تامه و حكمت بالغه تا مشارك او تواند بود در الوهيت * ( فَإِنْ تَوَلَّوْا ) * پس اگر برگردند ترسايان و روى از مباهله برتابند و بتوحيد اعتراف نكنند و از دلالات بينات اعراض كنند * ( فَإِنَّ اللَّه ) * پس بدرستى كه خدا * ( عَلِيمٌ بِالْمُفْسِدِينَ ) * داناست بفساد فساد كنندگان و تبه كاران اين وعيد ايشان است و وضع مظهر در موضع مضمر دلالت است بر آنكه تولى از حجج و اعراض از توحيد افساد دين است و اعتقاديست كه مؤدى بفساد نفس است بلكه بفساد عالم در بعضى تفاسير آورده‌اند كه ترسايان نجران چون بمدينه آمدند يهودان مدينه با ايشان مناظره آغاز كردند در ابراهيم و گفتند وى يهود بود و ترسايان گفتند بلكه ترسا بود پس بمحاكمه بمحكمهء عليهء نبويه آمدند آن حضرت فرمود كه نه يهود بود و نه ترسا بلكه مسلمان بود و ما كه اهل اسلاميم به او اعلىتريم از شما يهودان گفتند مگر مدعاى تو آنست كه ما در حق تو آن گوئيم كه ترسايان در حق عيسى گفتند ترسايان گفتند مگر تو را غرض آن است كه ما در حق تو آن گوئيم كه يهودان دربارهء عزير گفتند حق سبحانه بجهة رد قول ايشان اين آيه نازل ساخت كه * ( قُلْ ) * بگو اى محمد ( ص ) * ( يا أَهْلَ الْكِتابِ ) * اى يهود و نصارى و نزد بعضى مراد وفد نجرانند و يا يهود مدينه و اولى تعميم است يعنى اى آن كسانى كه صاحب كتاب تورية و انجيليد * ( تَعالَوْا إِلى كَلِمَةٍ سَواءٍ ) * بيائيد بسوى سخن راست * ( بَيْنَنا وَبَيْنَكُمْ ) * ميان ما و ميان شما كه رسل در آن كلمه اختلاف نكرده‌اند و انحراف نورزيده‌اند و كتب منزلهء مخالف آن نيست و آن كلمهء حقه كه جميع رسل و كتب بر حقيت آن شاهدند * ( أَلَّا نَعْبُدَ ) * آنست كه نپرستيم * ( إِلَّا اللَّه ) * مگر خداى را بوحدانيت و اخلاص عبادت او كنيم اين تعريض يهود و نصاراست در عبادت عزير و عيسى * ( وَلا نُشْرِكَ بِه شَيْئاً ) * و شرك نياريم به خدا چيزى را در استحقاق عبادت و هيچ كس از ما سواى او را معبود ندانيم * ( وَلا يَتَّخِذَ ) * و فرا نگيرد * ( بَعْضُنا بَعْضاً ) * بعضى از ما بعضى را * ( أَرْباباً ) * خدايان * ( مِنْ دُونِ اللَّه ) * از غير خداى تعالى و نگوئيم كه عزير بن اللَّه و المسيح بن اللَّه و اطاعت احبار نكنيم در چيزى كه احداث كردند از تحريم حلال و تحليل حرام زيرا كه ايشان در بشريت مثل مااند مرويست كه چون اتَّخَذُوا أَحْبارَهُمْ وَرُهْبانَهُمْ أَرْباباً مِنْ دُونِ اللَّه فرود آمد عدى بن حاتم گفت ( ما كنا نعبدهم يا رسول اللَّه ) يعنى احبار و رهبانان خود را\r\n","description":"","footnote":"","page_name":" 244 ","page_number":244},
  {"content":"\r\nنميپرستيم حضرت فرمود\r\nأ ليس كانوا يحلون لكم و يحرمون فتاخذون بقولهم\r\nآيا از براى شما بعضى چيزها را حلال نكرده‌اند و بعضى را حرام و شما بقول ايشان عمل ميكنيد گفتند بلى يا رسول اللَّه فرمود\r\nهو ذاك\r\nاين محض عبادت ايشان و پرستش ايشانست پس اتخاذ ارباب از يهود آن بود كه اطاعت احبار خود ميكردند در تحليل حرام و تحريم حلال و اتخاذ ارباب از نصارى آن بود كه احبار خود را سجده ميكردند و ميگفتند كه در كمال رياضت اثر ظهور لاهوت در ذات ايشان ظاهر است و از صادق ( ع ) مرويست كه\r\nما عبدوهم من دون اللَّه و لكنهم حرموا لهم حلالا و احلوا لهم حراما فكان ذلك اتخاذهم اربابا من دون اللَّه\r\nيعنى اتخاذ يهود احبار و رهبان خود را نه بعبادت بود بلكه بتحريم حلال و تحليل حرام بود پس گوييا اين اتخاذ اربابست و در خبر آمده كه\r\nمن اطاع مخلوقا فى معصية اللَّه فكانما سجد سجدة لغير اللَّه\r\nهر كس كه او مخلوقى را اطاعت كند در معصيت خدا هم چنان باشد كه سجده غير خدا كرده باشد * ( فَإِنْ تَوَلَّوْا ) * پس اگر برگردند اهل كتاب از اين كلمهء عدل با وجود وضوح حجة و ظهور بينهء آن * ( فَقُولُوا اشْهَدُوا ) * پس بگوئيد شما اى اهل اسلام مر ايشان را كه گواه باشيد * ( بِأَنَّا مُسْلِمُونَ ) * به آنكه ما مسلمانانيم يعنى چون حجة بر شما لازم شد پس اعتراف كنيد كه ما مسلمانانيم نه شما و معترف شويد به آنكه شما نگرويدگانيد به آنچه كتب منزله ناطق است به آن و همه رسل به او متفق حقتعالى درين قصه مبالغه نمود در ارشاد و حسن تدرج در حجاج چه اول تبيين فرموده احوال عيسى را و آن چيزى را كه بر او متعاور شده از اطوار منافيهء الوهيت و بعد از آن ذكر آن چيزى كرد كه مختل است بعقيدهء ايشان و مزيح شبههء ايشان و چون عناد و لجاج ايشان ظاهر شد و ايشان را بمباهله دعوت فرمود كه متضمن نوعى از اعجاز است و بعد از آن چون از آن اعراض نمودند و فى الجمله انقياد نمودند باز معاودت نموده بر ايشان بارشاد در سلوك طريقى كه اسهل و الزم بود بر ايشان و آن دعوت ايشان بود به آنچه عيسى و انجيل و ساير انبيا و كتب بر آن متفق الكلمه بودند و بعد از آن چون بجهة عناد و انكار ديدهء اعتبار از آيات واضحه و نذر و حجج بينه برداشتند و با وجود علم ايشان به آن انقياد ننمودند از آن اعراض كرده و فرمود كه * ( فَقُولُوا اشْهَدُوا بِأَنَّا مُسْلِمُونَ ) * در اينقول تأديب است از جانب حق سبحانه ببندهء مؤمن و تعليم او كه نزد اعراض مخالف بعد از ظهور حجت چه نوع سلوك كنند تا مبطل بداند كه مخالفت امر او مؤثر نيست در حق آن مؤمن و تا دلالت كند بر آنكه حق واجب الاتباع است بدون اعتبار قلت و كثرت مرويست كه چون اين آيه نازل شد رسول ( ص ) نامهء نوشت بقيصر روم به اين وجه كه\r\nمن محمد رسول اللَّه الى هرقل عظيم الروم و سلام على من اتبع الهدى اما بعد فانى ادعوك\r\n","description":"","footnote":"","page_name":" 245 ","page_number":245},
  {"content":"\r\nالى الاسلام فاسلم تسلم اجرك اللَّه مرتين\r\nو در آخر آن اين آيه نوشت كه * ( قُلْ يا أَهْلَ الْكِتابِ تَعالَوْا ) * الايه * ( يا أَهْلَ الْكِتابِ ) * اى يهود و نصارى * ( لِمَ تُحَاجُّونَ ) * چرا شما هر دو گروه مخاصمه ميكنيد * ( فِي إِبْراهِيمَ ) * در دين ابراهيم يعنى شما كه يهوديد مىگوييد كه ابراهيم يهودى بود و شما كه ترسايانيد مىگوييد كه نصرانى بود به اين وجه در دين او مجادله ميكنيد * ( وَما أُنْزِلَتِ التَّوْراةُ ) * و حال آنكه فرستاده نشد تورية كه يهود بر شريعت او عمل ميكنند * ( وَالإِنْجِيلُ ) * و نه انجيل كه نصارى حكم آن را منقاد شده‌اند * ( إِلَّا مِنْ بَعْدِه ) * مگر بعد از زمان ابراهيم ( ع ) و مقرر است كه ابراهيم پيش از موسى بود به هزار سال و قبل از عيسى ( ع ) به دو هزار سال و چون او بر ايندو پيغمبر و شريعت و امت ايشان مقدم بوده باشد نسبت يهوديه و نصرانيه به او چون توان داد * ( أَ فَلا تَعْقِلُونَ ) * آيا در نمييابيد و تعقل سخن نميكنيد كه دعوى محال ميكنيد اگر گويند چون نزول تورية و انجيل بعد از ابراهيم دلالت مىكند بر آنكه او بر ملت يهوديه و نصرانيه نبوده و اين هر دو كتاب مبتنى بر قواعد اسلامند پس مستلزم عدم اسلام ابراهيم باشد گوئيم همهء امم متفقاند بر آنكه ابراهيم متسم بوده باسم سامى اسلام غير از يهود كه دعوى ميكنند كه اسلام ملت يهوديه است و نصارى زعم آنست كه اسلام ملت نصرانيه است و انجيل و تورية كه بعد از ابراهيم نازل شده‌اند متضمن اينند كه ابراهيم متسم باسم اسلام بوده و در آنها مذكور نيست كه بر دين يهوديه و نصرانيه بوده و در قرآن كه بعد از همهء كتب است وصف ابراهيم است بدين اسلام و نفى يهوديه و نصرانيه پس اين اوضح حجة است بر آنكه آن حضرت مسلمان بوده و حضرت رسالت ( ص ) و امت مرحومهء او كه متصفند باسم اسلام اولىاند بابراهيم از يهود و نصارى و بايد دانست كه ابراهيم ( ع ) متمسك بود بجميع اصول اسلام و ببعضى از فروع احكام شريعت ما نه بجميع آن زيرا كه از جملهء احكام شريعت ما قراءة قرآنست در نماز و اين در شريعت او نبوده * ( ها أَنْتُمْ هؤُلاءِ حاجَجْتُمْ ) * ها حرف تنبيه است كه به آن متنبه ميسازد مردمان را از حال يهود و نصارى كه غافل بودند به آن و انتم مبتداست و هؤلاء خبران و حاججتم جملهء ديگر كه مبين جملهء اوليست يعنى بدانيد و آگاه باشيد كه شما از گروهى هستيد كه در نهايت حمقيد و بيان حماقت شما اينست كه خصومت كرديد و مجادله نموديد از روى عناد * ( فِيما لَكُمْ بِه ) * در آن چيزى كه هست شما را به آن * ( عِلْمٌ ) * دانش از آن چه در تورية و انجيل يافته‌ايد كه آن ذكر نبوت حضرت\r\n","description":"","footnote":"","page_name":" 246 ","page_number":246},
  {"content":"\r\nرسالت ( ص ) و صفات اوست درين دو كتاب و يا ذكر ابراهيم در آن * ( فَلِمَ تُحَاجُّونَ ) * پس چرا مجادله ميكنيد * ( فِيما لَيْسَ لَكُمْ بِه عِلْمٌ ) * در آن چه نيست شما را در آن دانشى يعنى قصه ابراهيم كه در كتاب شما نيست كه او يهودى بود يا نصرانى ملخص معنى آنست كه شما بسيار خصومة كرديد بر سبيل جحود در آنچه دانستيد و در كتاب خود خوانديد اكنون اين مانده است كه آنچه ندانيد از سر جهل خصومة كنيد تا هم چنان كه در اول معاند بوديد در آخر مجازف باشيد * ( وَاللَّه يَعْلَمُ ) * و خدا ميداند كه ابراهيم بر دين هيچكس از شما نبوده زيرا كه عالم بجميع معلوماتست * ( وَأَنْتُمْ لا تَعْلَمُونَ ) * و شما نميدانيد حقيقت حال او را پس در اينباب سخن مكنيد و نسبت به او مدهيد آن چه آن را نميدانيد و طلب اين علم از كسى كنيد كه عالم است به حال او كه حضرت خاتميت است ( ص ) پس تصريح ميفرمايد بمقتضى آن چه تقرير آن كرده بود از برهان بر عدم يهودية و نصرانية ابراهيم و رد قول اهل كتاب مينمايد بر دعوى كاذبهء خودشان و مىگويد * ( ما كانَ إِبْراهِيمُ يَهُودِيًّا ) * نبود ابراهيم جهود * ( وَلا نَصْرانِيًّا ) * و نه ترسا * ( وَلكِنْ كانَ ) * و ليكن بود * ( حَنِيفاً ) * ميان كننده و گرونده از عقايد ذايغه بسوى دين حق * ( مُسْلِماً ) * گردن نهنده و اقامت نماينده بدين اسلام از روى اخلاص منقاد وحدانيت ملك علام و اوامر و نواهى او * ( وَما كانَ مِنَ الْمُشْرِكِينَ ) * و نبود از شرك آرندگان اين تعريض اهل كتابست كه مشرك شدند به اعتقاد الوهيت عيسى و عزير و رد ادعاى ايشان بر آنكه بر ملت ابراهيمند و در آيه دلالت است بر آنكه موسى\r\nو عيسى نيز يهودى و نصرانى نبوده‌اند هم چنان كه ابراهيم چه دين حق سبحانه دين اسلام است و يهودية ملت محرفه است از شريعة موسى ( ع ) و نصرانية ملت محرفه است از شريعت عيسى ( ع ) پس اين هر دو صفت ذماند كه اين هر دو فرقه ضاله تابع آن شده‌اند و قوله * ( وَما كانَ مِنَ الْمُشْرِكِينَ ) * متضمن آنست كه يهودية و نصرانيه شرك است * ( إِنَّ أَوْلَى النَّاسِ ) * بدرستى كه سزاوارترين مردمان * ( بِإِبْراهِيمَ ) * بدين ابراهيم * ( لَلَّذِينَ اتَّبَعُوه ) * هر آينه آن كسانىاند كه پيروى كردند او را در زمان او و در انوار گفته كه اولى ماخوذ است از ولى بمعنى قرب يعنى اخص و اقرب مردمان بابراهيم امت اويند كه در زمان او تابع جميع اوامر و نواهى او بودند و ناصر او بر اعداى او تا آنكه امر او ظاهر و كلمهء او باهر گشت * ( وَهذَا النَّبِيُّ ) * و ديگرين پيغمبر است كه بر ملت او است * ( وَالَّذِينَ آمَنُوا ) * و آنان كه ايمان آورده اند\r\n","description":"","footnote":"","page_name":" 247 ","page_number":247},
  {"content":"\r\nبدين پيغمبر جهت موافقة او و امت مرحومه او بابراهيم و نصرت دادن ايشان حقيقت او را بحجت و تنزيه ايشان او را از جميع عيوب و نواقص و افراد پيغمبر ( ص ) بذكر به جهت تعظيم امر و اجلال قدرت اوست مانند افراد جبرئيل و ميكائيل * ( وَاللَّه وَلِيُّ الْمُؤْمِنِينَ ) * و خدا دوست مؤمنان و سازندهء كار و يارى دهندهء ايشانست و پاداش دهندهء مثوبة حسنى بر ايمان ايشان و درين آيه دلالت است بر آنكه ثبوت ولاية بدين است نه بنسب و از اينجا است و مؤيد اينست\r\nقول امير المؤمنين ان اولى الناس بالانبياء اعلمهم بما جاؤا به\r\nو بعد از آن تلاوت اين آيه فرمود و فرمود كه\r\nان اولى محمد من اطاع اللَّه و ان بعدت لحمته و ان عدو محمد من عصى اللَّه و ان قربت قرابته\r\nيعنى اولاى مردمان به پيغمبران اعلم ايشان است به آن چه آورده‌اند از نزد خدا بامتان و بعد از تلاوت آيهء مذكوره فرمود كه اولى بمحمد ص كسيست كه اطاعت كند خداى را و اگر چه در قرابت از او دور باشد و دشمن محمد ( ص ) كسيست كه عصيان كند به خدا و اگر چه در قرابت قريب به پيغمبر باشد و از حضرت رسالت ( ص ) مرويست كه هر پيغمبرى ولى از پيغمبران داشته و ولى من پدر من است ابراهيم و بعد از آن اين آيه قرائت فرمود كه * ( إِنَّ أَوْلَى النَّاسِ بِإِبْراهِيمَ ) * و قبل از اين گذشت كه در بعضى تفاسير مذكور است كه جمعى از معارف اهل كتاب با مسلمانان در مقام مجادله در آمدند گفتند ما بابراهيم سزاوارتريم چه او يهود يا نصرانى بوده و او سبحانه به جهت رد قول ايشان آيات مذكوره انزال فرمود و اما قول اصح و اكثر آن است كه آيه بر وفق قول نجاشى وارد شده و تفصيل اين قصه بروايت كلبى از ابى صالح چنانست كه عبد اللَّه عباس و اكثر اصحاب رسول ( ص ) روايت كرده‌اند كه چون جعفر بن ابى طالب و اصحابش از مكه هجرت كرده بحبشه رفتند و آنجا مقام كردند و رسول ( ص ) بمدينه مهاجرت فرمود و چون واقعهء بدر واقع شد و بعضى از مشركان قريش و جمعى از صناديد ايشان كشته شدند قريش در دار الندوه حاضر شدند و در اينباب انديشه كرده راى ايشان بر آن قرار گرفت كه بمعاونت نجاشى كه پادشاه يمن بود از رسول ( ص ) و اصحاب او انتقام كشند پس مالى عظيم با تحف و هدايا بعمرو بن العاص و عمارة بن ابى معبد و عبد اللَّه بن ابى ربيعه داده نزد نجاشى فرستادند و او را پيغام دادند كه جعفر بن ابى طالب و اصحابش از ما گريختند و به آن صوب توجه نموده‌اند جمعىاند كه در دين مخالف دين تواند و بر مذهب و طريقه تو طعنه ميزنند و قدح مىكنند در عيسى بن مريم ( ع ) ايشان را بدست آور و بقتل رسان چون عمرو و عماره نزد نجاشى آمدند و وى را سجده كردند و تحية و ثنا بر طريقى كه متعارف ايشان بود بتقديم رسانيدند و سلام قريش معروض داشتند و گفتند كه ما با ساير قريش هواخواه و دوستدار توايم از روى اشفاق و نصيحت ترا تنبيه ميكنيم كه اين مرد ساحر كذاب كه در ميان ما برخواسته دعوت مىكند بر حذر باشى و پيش از اينكه كار و بار او قوت يابد و استيلا پيدا\r\n","description":"","footnote":"","page_name":" 248 ","page_number":248},
  {"content":"\r\nكند بناى كار و به او او را درهم شكنى و همه را مستاصل سازى و ما يك مرتبه آنها را در تنگناى شعبى گرفتار كرده‌ايم كه هيچ كس بايشان ملحق نميتواند شد و هيچ شخص از آن جا بيرون نميتواند آمد و چون كار بر ايشان سخت گشته پسر عم خود را با جمعى نزد تو فرستاد تا تو را بفريبد و دين و ملك ترا تباه سازد و در معرض تلف اندازد و چون حال بر اينمنوال است ايشان را بسخن نگذاشته مقيد ساز و بدست موكلان خود داده نزد ما فرست تا شر ايشان را از تو كفايت كنيم و ما نيز از ضرر ايشان ايمن گرديم و علامت صدق قول ما در اين آنست كه چون نزد تو آيند ترا سجده نكنند و از آن استنكاف نمايند چون عمرو و عماره اين خبر را بعرض نجاشى رسانيدند كسى را بطلب ايشان فرستاد چون ايشان بدرگاه او رسيدند جعفر بن ابى طالب بآواز بلند گفت ( يستاذن عليك حزب اللَّه ) حزب خدا از تو اذن ميطلبند نجاشى گفت ( فليدخلوا بامان اللَّه ) در آييد بامان خدا چون بر نجاشى در آمدند سجده نكردند عمرو گفت اى ملك ديدى كه ايشان چه مغرورند به خود و بر عادت وفود ترا سجده نكردند نجاشى جعفر را گفت چرا چون در آمدى سجده نكردى و تحيتى كه عادت شايسته ملوك است ترك كردى جعفر جوابداد جهة آنكه در دين ما سجده جز خداى را جايز نباشد كه آفريدگار عالم و عالميان است اين تحيت وقتى بود كه ما بت ميپرستيديم چون حقتعالى پيغمبر را بما فرستاد ما را از اين نهى فرمود و گفت تحيت ما اسلام باشد چه آن تحيت اهل بهشتست نجاشى را از اين سخن بسيار خوش آمد و دانست كه آنچه جعفر گفت حق است و در تورية و انجيل است كه از علامات پيغمبر آخر الزمان آن بود كه\r\nتحيت او سلام باشد پس گفت در ميان شما كدام است كه در وقت دخول گفت ( يستاذن عليك حزب اللَّه ) جعفر گفت من بودم نجاشى گفت پس تو با من مباحثه و مناظره كن جعفر بسخن در آمد و گفت چون در خدمت سخن به حد اطناب كشيدن خلاف طريقهء ادبست پس بر كلمهء چند اختصار خواهد رفت ملتمس آنست كه آن را استماع نمايى و ميان من و خصم من حكم باشى گفت چنين باشد جعفر گفت از ايشان بپرس كه ما آزاديم يا بنده نجاشى اين را از عمرو سؤال كرد عمرو گفت ايشان آزادند و از كريمان و احرار قومند جعفر گفت از ايشان بپرس كه از ما هيچ خون به غير حق صادر شده تا ايشان طالب آن باشند عمرو گفت حقا كه ايشان قطرهء خون نريخته‌اند گفت از ايشان استفسار كن كه مال كسى برده‌ايم تا مطالبهء آن كنند نجاشى گفت اگر مقابل قنطارى از مال بر شما دعوى كنند من غرامت آن بكشم عمرو گفت حاشا كه ايشان در مال ما خيانتكرده باشند نجاشى گفت پس از ايشان چه ميطلبيد عمرو گفت بدان اى ملك كه ما و ايشان بر يك دين بوديم و اين دين اسلاف ما بود و ايشان آن را گذاشتند و تابع دين جديد شده‌اند و ما بر دين اباى خود راسخيم نجاشى گفت اندين چه دين بود كه بر آن بوديد و اين دين چيست كه اكنون بر آنيد جعفر گفت آن دين كه ما و ايشان بران بوديم دين شيطان بود چه آن عبادت اوثان بود و كفران بوحدانيت خداوند رحمن و اين دين كه اكنون ما بر آنيم دين\r\n","description":"","footnote":"","page_name":" 249 ","page_number":249},
  {"content":"\r\nاسلام است كه دين خدايست و رسول او و تبعيت كتاب او كه بر پيغمبر خود منزل ساخته و موافقست بكتاب انجيل و تورية و مصدق آن نجاشى گفت اى جعفر سخن بزرگ مىگويى پس بفرمود تا ناقوس بزدند و قسيسان و رهبانان همه حاضر شدند نجاشى ايشان را گفت به آن خدايى كه انجيل بعيسى ( ع ) انزال فرمود كه راست بگوئيد كه در كتاب مييابيد كه ميان عيسى و قيامت هيچ پيغمبرى باشد گفتند آرى به خدا كه عيسى به آمدن او خبر داده و در انجيل نوشته شده و گفته هر كه به او ايمان آرد به من ايمن داشته باشد و هر كه به او نگرود به من كافر شده باشد نجاشى گفت كه اين پيغمبر كه عيسى از او خبر داده چه فرمايد و از چه نهى كند گفتند وى را كتابى باشد از خداى عز و جل كه آن را خواند و به آن مردم را امر كند و از نواهى باز دارد و وصيت كند بحسن جوار و صلهء رحم و يتيم و بتوحيد خدا و از عبادت اصنام نهى كند پس جعفر را گفت از كتاب شما چيزى بر من خوان جعفر سورهء العنكبوت و سورهء الروم بر او خواند نجاشى يا اساقفهء خود گريستند و گفتند ( زدنا هذا الحديث الطيب ) اين سخن نيكو را زياده كن براى ما جعفر سورهء الكهف بر او خواند عمرو برخواست تا نجاشى را بخشم آورد و گفت عيسى را دشنام مىدهند نجاشى گفت اى جعفر شما در حق عيسى و مادرش چه مىگوييد جعفر سورهء مريم بر او خواند چون بذكر مريم و عيسى رسيد نجاشى خاشاكى برداشت و گفت و اللَّه كه مرتبهء عيسى زياده از اين نيست كه او ميخواند پس جعفر را گفت برويد كه بر شما هيچ ترسى و خوفى نيست كه حزب ابراهيميد عمرو گفت حزب ابراهيم ايشانند گفت بلى اين گروهند و پيغمبرى كه ايشان از نزد وى آمده‌اند عمرو و صاحبان او انكار اين معنى كردند و گفتند حزب ابراهيم مائيم و ما به او سزاوارتريم نجاشى مال و هداياى ايشان را رد كرد و گفت اين را بستانيد كه رشوتست و خدايى كه مرا اينهمه پادشاهى داده از من رشوهء نخواست جعفر روايت كند كه ( فانصرفنا و كنا فى خير دار و اكرام جوار ) حق سبحانه موافق قول نجاشى كه در حبشه مىگفت اين آيه را در مدينه فرو فرستاد كه * ( إِنَّ أَوْلَى النَّاسِ بِإِبْراهِيمَ ) * الايه و مرويست كه يهود عمار و معاذ جبل و حذيفه يمانى را با دين خود دعوت مىكردند و ميخواستند كه ايشان را از راه راست بگردانند چنان كه در سورة البقره مذكور شد حقتعالى فرموده كه * ( وَدَّتْ طائِفَةٌ مِنْ أَهْلِ الْكِتابِ ) * دوست ميدارند يعنى تمنا مىكنند و آرزو مىبرند گروهى از اهل كتاب كه يهودند * ( لَوْ يُضِلُّونَكُمْ ) * آنكه\r\nگمراه گردانند شما را خطاب بعمار است و معاذ و حذيفه و لو بمعنى آن * ( وَما يُضِلُّونَ إِلَّا أَنْفُسَهُمْ ) * و حال آنكه گمراه نسازند مگر نفسهاى خود را يعنى متخطى نشود اضلال از ايشان و و بال آن راجع نشود مگر بر ايشان زيرا كه اهل ايمان دعوى ايشان را قبول نخواهند كرد و آن دعوت مضاعف اتم و عذاب ايشان\r\n","description":"","footnote":"","page_name":" 250 ","page_number":250},
  {"content":"\r\nشود در دنيا و آخرت و يا اينكه معنى آنست كه گمراه نسازند مگر امثال خود را * ( وَما يَشْعُرُونَ ) * و حال آنكه نميدانند از غايت جهل كه وزر آن مخصوص است بايشان و ضرر آن اصلا تعدى باهل ايمان نميكند و يا آنكه نميدانند كه حقتعالى مؤمنانرا راه مىنمايد بر گمراهى ايشان و گويند اضلال بمعنى اهلاك است كقولهم ( اذا اضللنا فى الارض او اهلكنا ) يعنى اهل كتاب ميخواهند كه شما را هلاك سازند و حال آنكه اين قصد و تمناى ايشان موجب هلاك آنهاست در دنيا بقتل و سبى و مذلة و در آخرت به عذاب دوزخ و ايشان علم به هلاكت خود ندارند\r\n* ( يا أَهْلَ الْكِتابِ ) * اى گروه يهود و نصارى * ( لِمَ تَكْفُرُونَ ) * چرا كافر ميشويد و نميگرويد * ( بِآياتِ اللَّه ) * بآيتهاى تورية و انجيل كه متضمن نعت پيغمبر آخر الزمان است * ( وَأَنْتُمْ تَشْهَدُونَ ) * و حال آنكه شما گواهى ميدهيد كه تورية و انجيل حق است و نعت او در هر دو كتاب هست و يا چرا كافر ميشويد بآيات قرآنى كه از جملهء آن معجزات داله و آيات بينه است بر صدق نبوت او و حال آنكه عالميد بطريق اعجاز آن و ميدانيد كه آن نوع فصاحت و بلاغت فوق طاقت بشر است و هيچ كس اتيان به مثل آن نميتواند نمود و مع ذلك مصدق تورية و انجيل است و يا مراد بآيات جميع معجزات و حجج داله‌اند بر نبوة محمد ( ص ) و گويند مراد بآيات تورية و انجيل است كه دال است بر آنكه ابراهيم حنيف و مسلم بوده و دين حق دين اسلام است * ( يا أَهْلَ الْكِتابِ ) * اى گروه يهود * ( لِمَ تَلْبِسُونَ الْحَقَّ ) * چرا ملتبس و مختلط ميسازيد راستى را * ( بِالْباطِلِ ) * بكجى و ناراستى كه آن تحريف تورية است و ابراز باطل در صورت حق و يا بتقصير در تمييز ميان حق و باطل و يا چرا ميپوشيد اقرارى را كه قبل از بعثت پيغمبر آخر الزمان ( ص ) داشتيد بانكارى كه بعد از آن داريد يا ايمان موسى و عيسى را بانكار محمد ( ص ) * ( وَتَكْتُمُونَ الْحَقَّ ) * و چرا ميپوشيد سخن راست را كه نعت حضرت مصطفى است و نبوة او * ( وَأَنْتُمْ تَعْلَمُونَ ) * و حال آنكه شما ميدانيد آنچه كتمان آن ميكنيد و يا عالميد به آنكه مكتوم شما پوشيده نخواهد ماند و حقتعالى اظهار كتمان شما خواهد كرد و يا ميدانيد كه چراغى كه افروختهء عنايت الهيست بدم سرد شما منطفى نميگردد وَاللَّه مُتِمُّ نُورِه\r\n\r\nلشگر باد اگر جهان گيرد\r\nشمع خورشيد از آن نميميرد\r\n\r\nآورده‌اند كه دوازده كس از خيبر و عرنيه اتفاق كردند كه اول روز بدين محمد ( ص ) درآيند از روى مكر و حيله و به آخر روز چنان فرا نمايند كه ما در كتاب خود تأمل كرديم و با علما و احبار خود مجادله بسيار نموديم بطلان دين و فساد آيين شما بر ما روشن شد و نشانهاى نبى موعود در پيغمبر شما موجود نيست يمكن گه بدين حيله بعضى از اصحاب در تردد افتند و گويند اين\r\n","description":"","footnote":"","page_name":" 251 ","page_number":251},
  {"content":"\r\nچنين سخنى از روى گزاف نخواهد بود و با وجود علم و انصاف ايشان آنچه حق باشد نخواهند نهفت و بجهة اين از طريق تصديق محمد ( ص ) منحرف خواهند شد كه بدين ما درآيند حقتعالى مؤمنان را از اين مگر خبر داده فرمود كه * ( وَقالَتْ طائِفَةٌ مِنْ أَهْلِ الْكِتابِ ) * و گفتند گروهى از يهود يعنى آن دوازده تن كه گفته شد * ( آمِنُوا ) * ايمان آوريد يعنى به زبان اقرار كنيد * ( بِالَّذِي ) * به آن چيزى كه * ( أُنْزِلَ عَلَى الَّذِينَ آمَنُوا ) * فرو فرستاده شده است بر كسانى كه گرويده‌اند يعنى بقران * ( وَجْه النَّهارِ ) * در اول روز * ( وَاكْفُرُوا آخِرَه ) * و كافر شويد و انكار كنيد در آخر روز بدان چيز كه در اول روز اقرار كرده‌ايد * ( لَعَلَّهُمْ ) * شايد كه مؤمنان بسبب انكار شما بعد از اقرار در شك افتاده * ( يَرْجِعُونَ ) * باز گردند از دين خود مجاهد و مقاتل و كلبى گفته‌اند كه اين آيه در شأن قبله نازل شد در وقتى كه امر بتحويل آن شد از بيت المقدس بكعبه بر يهودان شاق آمد كعب اشرف و مالك بن ضيف جماعت خود را گفتند كه ايمان آوريد در اول روز يعنى در نماز صبح متوجه كعبه شويد و در نماز عصر روى از آن گردانيده ببيت المقدس توجه كنيد تا اصحاب محمد ( ص ) را در شك اندازيد شايد كه روى ببيت المقدس كنند و كعبه را بگذارند بمظنه آنكه گويند اين هايى كه از ما اعلماند رجوع كردند از اين قبله پس ما نيز رجوع كنيم چه اگر درين قبله خيرى مىبود رجوع نميكردند و چون ديدند كه زرق ايشان ظاهر شد و مؤمنان بر مكر ايشان اطلاع يافتند يهود مدينه را وصيت كردند كه * ( وَلا تُؤْمِنُوا ) * اعتراف مكنيد بتصديق قلبى خود * ( إِلَّا لِمَنْ تَبِعَ ) * مكر مر آن كسى را پيروى كند * ( دِينَكُمْ ) * كيش شما را كه ملت يهوديه است و يا بعد از يأس ايشان از ارتداد اهل اسلام با يكديگر گفتند كه اظهار ايمان خود مكنيد در اول نهار مگر آن كسى را كه بر دين شما بوده و مسلمان شده چه رجوع ايشان ارجى و اهم است * ( قُلْ ) * بگو اى محمد ( ص ) به آنها كه * ( إِنَّ الْهُدى ) * بدرستى\r\nكه دين حق كه موجب هدايتست بمطلوب * ( هُدَى اللَّه ) * دين خدايست يعنى اسلام كه موجب فوز و رستگاريست و رسيدن بمثوبات دنيوى و اخروى و اين جملهء معترضه است در ميان سخن يهود و رد قول ايشان و عدم فايدهء كيد ايشان پس باز تتمهء كلام ايشان را بيان مىكند كه * ( أَنْ يُؤْتى أَحَدٌ ) * متعلق است ب * ( لا تُؤْمِنُوا ) * يعنى اهل كتاب يكديگر را نصيحت كردند كه غير اتباع خود را اعتراف منمائيد به آنكه داده شده است كسى يعنى اهل اسلام * ( مِثْلَ ما أُوتِيتُمْ ) * مانند آنچه داده شده‌ايد از علم و حكمت و فضل\r\n","description":"","footnote":"","page_name":" 252 ","page_number":252},
  {"content":"\r\nو حجج و براهيم و معجزات چون فلق دريا و من و سلوى و غير آن و يا اظهار ايمان مكنيد به آنكه داده شده است احدى را مثل آنچه بشما داده‌اند مگر باشياع و اتباع خود يعنى آن را باهل اسلام مگوييد تا موجب زيادتى ثبات ايشان نگردد در ايمان بمحمد ( ص ) و بمشركان نيز مگوييد تا داعى ايشان نشود در اسلام و يا متعلق ان يؤتى محذوفست و تقدير اينكه ( لان يؤتى احد مثل ما اوتيتم قلتم ذلك و دبرتموه لا لشيء اخر ) يعنى بجهة حسد و بغى شما به آنكه داده شده است باحدى مانند آنچه بشما داده‌اند نه بجهة چيزى ديگر تدبير كرديد و گفتند با يكديگر كه آمِنُوا بِالَّذِي أُنْزِلَ عَلَى الَّذِينَ آمَنُوا وَجْه النَّهارِ وَاكْفُرُوا آخِرَه لَعَلَّهُمْ يَرْجِعُونَ و قوله * ( أَوْ يُحاجُّوكُمْ ) * عطفست بر يوئى بر وجوه ثلاثه يعنى اعتراف مكنيد بتصديق خود مر مرغيرا اتباع خود را به آنكه مسلمانان مخاصمه كنند با شما * ( عِنْدَ رَبِّكُمْ ) * نزد پروردگار خود تا اهل اسلام را بر شما حجت نباشد و يا به هيچ كس اظهار ايمان مكنيد به آنكه مسلمانان مخاصمه نمايند نزد خداى خود مگر باشياع و اتباع خود و يا از روى حسد به آنكه مسلمانان مخاصمه خواهند كرد نزد آفريدگار خود قول مذكور را گفتند و بر تقادير ثلاثه مرجع ضمير در يحاجو احد است كه در معنى جمع است زيرا كه مراد به آن غير اتباع ايشانست پس بجهة رد و ابطال قول يهود ميفرمايد كه * ( قُلْ إِنَّ الْفَضْلَ ) * بگو اى محمد ( ص ) بدرستى كه افزونى در علم و حكمت و يا برترى و افزونى * ( بِيَدِ اللَّه ) * بدست قدرت حقتعالى است * ( يُؤْتِيه مَنْ يَشاءُ ) * ميدهد آن را بهر كه ميخواهد * ( وَاللَّه واسِعٌ ) * و خداى بسيار رحمت است * ( عَلِيمٌ ) * دانا باستحقاق در اعطاء فضل * ( يَخْتَصُّ بِرَحْمَتِه ) * خاص ميگرداند برحمت خود كه بموتست و يا اسلام و يا قران * ( مَنْ يَشاءُ ) * هر كه را ميخواهد و ميداند كه استحقاق آن دارد * ( وَاللَّه ذُو الْفَضْلِ الْعَظِيمِ ) * و خدا خداوند فضل بزرگ است بر مؤمنان در اين آيات معجزهء باهره ايست مر پيغمبر ما را ( ص ) و اخبار از سراير قوم كه به غير علام الغيوب علم به آن ندارد و دفع مكائد ايشان و لطف مر مؤمنان را در ثبات ايشان در عقايد خود و نيز متضمن اينست كه نبوة و امامت متعلق است بمشيت او سبحانه نه بارادهء بندگان از ابن عباس مرويست كه مردى هزار و دويست اوقيهء طلا را نزد عبد اللَّه بن سلام بوديعه نهاد عبد اللَّه همهء آن را به او رد كرد و اصلا در او خيانت نكرد و شخصى ديگر نزد فنحاص بن عازورا يك دينار بوديعه بگذاشت او در او خيانت كرد و منكر آن شد حق سبحانه بيان حال هر دو نمود در اين آيه كه * ( وَمِنْ أَهْلِ الْكِتابِ ) * و از اهل كتاب * ( مَنْ إِنْ تَأْمَنْه ) * كسى باشد كه اگر امين سازى\r\n","description":"","footnote":"","page_name":" 253 ","page_number":253},
  {"content":"\r\nاو را ( بقنطار ) بهزار و دويست اوقيه طلا * ( يُؤَدِّه إِلَيْكَ ) * ادا كند آن مال را به تو مراد عبد اللَّه است * ( وَمِنْهُمْ ) * و از ايشان * ( مَنْ إِنْ تَأْمَنْه ) * كسى باشد كه اگر امين گردانى او را ( بدينار ) بيكدينار طلا * ( لا يُؤَدِّه إِلَيْكَ ) * ادا نكند و باز ندهد آن را به تو * ( إِلَّا ما دُمْتَ ) * مگر آنكه هميشه باشى * ( عَلَيْه قائِماً ) * بر سر وى ايستاده و مبالغه كننده در مطالبهء آن بتقاضى و ترافع و اقامهء بينه مراد فنحاص است و در بعضى تفاسير آورده‌اند كه مراد بمأمونان بر مال كثير نصارىاند زيرا كه غالب در ايشان امانتست و مراد بخاينان در مال قليل يهودند زيرا كه غالب در ايشان خيانة است و قنطار عبارتست از پوست گاو پر از زر و مراد از آن مال كثير است و مراد به دنيا و مال قليل حاصل كه حقتعالى ميفرمايد كه چون يهود خائناند پس بر ايشان اعتماد مكنيد و غره مشويد كه ايشان مال مسلمان را حلال ميدانند\r\nمرويست كه يهود ميگفتند كه مالهاى عرب از ما است و ايشان از ما غصب كرده‌اند پس بهر وجه كه فرصت يابيم ما را حلال خواهد بود كه مال ايشان را تصرف كنيم و حقتعالى از اين اخبار ميفرمايد بقوله كه * ( ذلِكَ ) * اين ترك ادا و خيانت مر يهود را * ( بِأَنَّهُمْ قالُوا ) * بسبب آنست كه گفتند * ( لَيْسَ عَلَيْنا ) * نيست بر ما * ( فِي الأُمِّيِّينَ ) * در باب خيانت با عرب كه خواننده يا نويسنده نيستند * ( سَبِيلٌ ) * گناهى و عقوبتى در آخرت معتقد ايشان آن بود كه هر كه تورية نداند امى است و مال امى را بر خود حلال ميدانستند و ميگفتند كه در تورية مذكور است كه ما را جايز است با مخالف دين خود خيانت كنيم از مقاتل مرويست كه ميان يهودان معامله بود آنان كه صاحب حق بودند ايمان آوردند چون وقت اداى مال در آمد عزماى ايشان گفتند كه ما را چيزى بشما نميبايد داد كه شما دين ما را رها كرده‌ايد و دين محمد ( ص ) را اختيار كرده‌ايد و در كتاب ما نوشته است كه مال غير ملت بر ما حلالست حقتعالى تكذيب ايشان نموده ميفرمايد كه * ( وَيَقُولُونَ ) * و ميگويند در اين سخن * ( عَلَى اللَّه الْكَذِبَ ) * بر خدا دروغ را چه در همهء اديان و شرايع باداء امانت حكم رفته است * ( وَهُمْ يَعْلَمُونَ ) * و حال آنست كه ايشان ميدانند كه خيانت حرام است و از پيغمبر ( ص ) مرويست كه در وقت نزول اين آيه فرمود كه\r\nكذب اعداء اللَّه ما من شيء فى الجاهلية الا و هو تحت قدمى الا الامانة فانها مؤداة الى البر و الفاجر\r\nدروغ گفتند دشمنان خدا هيچ چيز در جاهليت نيست مگر كه در زير هر دو قدم منست و در تحت تصرف من مگر امانت كه لازمست كه ادا كرده شود بنيكوكار و بدكار و قوله * ( بَلى ) * اثباتست مر آن چيزى را كه نفى آن كردند يعنى نه چنانست كه\r\n","description":"","footnote":"","page_name":" 254 ","page_number":254},
  {"content":"\r\nاعتقاد كرده‌اند كه بر ايشان سبيلى نيست بلكه بر آنها حرج و اثم است در خيانت مال عرب و قوله * ( مَنْ أَوْفى بِعَهْدِه ) * استينافست بجهة تقرير جملهء كه بلى ساد مسد است و ضمير راجع به من موصول است يا اللَّه يعنى و هر كه وفا كند بعهد خود يا بعهدى كه خدا با او بسته است در تورية باداء امانة و ترك خيانت * ( وَاتَّقى ) * و بپرهيزد از حرام * ( فَإِنَّ اللَّه ) * پس بدرستى كه خدا * ( يُحِبُّ الْمُتَّقِينَ ) * دوست ميدارد پرهيزكاران را عموم متقين كه نايب مناب ضميريست كه راجع به من باشد اشعار است به آنكه تقوى ملاك امر است و اين اعم از وفاست و غير آن از اداء مأموارت و اجتناب از منهيات و از رسول ( ص ) روايتست كه هر كه در او سه خصلة باشد منافق است اگر چه نماز گذارد و روزه دارد و زكات دهد و دعوى ايمان كند يكى آنكه چون حديث كند دروغ گويد دويم چون وعده كند خلاف نمايد سيم چون امانة به او دهند خيانت كند و ابو سعيد خدرى از رسول ( ص ) روايت كرده كه بازارگان راستگوى امين فرداى قيامة با صديقان و شهيدان باشد و نيز از آن حضرت مرويست كه هر كه را امين گرداند بر امانتى و اداء آن كند با آنكه قدرت داشته باشد كه رد نكند حق سبحانه تزويج حور العين نمايد به او هر چه خواهد كلبى روايت كرده كه جمعى از علما و احبار يهود در سال قحط نزد كعب بن اشرف آمدند و از او گندم خواستند او گفت چه مىگوييد دربارهء اين مرد كه دعوى نبوت مىكند گفتند او پيغمبر خدايست كعب از اينسخن در غضب شده گفت من ميخواستم كه عطائى بسيار و صلهء بيشمار از طعام و كسوه و نقد بشما رسانم شما بجهة اين سخن خود را از او محروم گردانيديد برويد كه از من يك دينار بشما نرسد ايشان از اين سخن پشيمان شدند و گفتند شايد كه اين كار بر ما مشتبه شده باشد ما را مهلت ده تا برويم و محمد ( ص ) را ببينيم و در كتاب خود نگريم و نعت و صفت او را با كتاب خود مقابله كنيم و به بينيم كه مخالفست يا موافق كعب گفت چنين باشد پس نزد پيغمبر آمدند و صفات او را مشاهد كردند و چون نظر در تورية كرده صفات او را در آن موافق آن ديدند تحريف و تغيير آن آيات نموده صفاتى كه ضد آن بود بجاى آن نوشتند و بنزد كعب آمدند گفتند ما غلط كرده بوديم صفات پيغمبر آخر الزمان كه در تورية نوشته مخالف صفات اين شخص است كه دعوى نبوت مىكند پس آيات محرفه را بر او خواندند كعب بسيار خوشحال شده ايشان را طعام و انواع عطار عنايت نمود حق سبحانه اين آيه فرستاد كه * ( إِنَّ الَّذِينَ يَشْتَرُونَ ) * بدرستى كه آنان كه ميفروشند و بدل ميكنند * ( بِعَهْدِ اللَّه ) * عهدى را كه با خدا بسته‌اند كه آن ايمانست بمحمد ( ص ) و لزوم طاعت و ترك معصيت و گويند مراد به عهد اللَّه هر چيزيست كه عقل مستحسن و مستقبح آنست و صاحب كشاف گفته كه مراد اخذ ميثاقست از ايشان با آنكه گفتند و اللَّه لنؤمنن به و لننصرنه * ( وَأَيْمانِهِمْ ) * و بسوگند دروغ خود كه در باب مخالفت پيغمبر ( ص ) به آنچه در\r\n","description":"","footnote":"","page_name":" 255 ","page_number":255},
  {"content":"\r\nتورية است ميخوردند * ( ثَمَناً قَلِيلًا ) * ببهاى اندك چه متاع دنيا اگر چه كثير باشد در جنب آخرت حقير است گويند كه آن صاعى چند جو بود و گزى كرباس كه از كعب اشرف گرفته بودند و نعت پيغمبر ( ص ) را تحريف و تغيير داده و بر اين افترا نزد عوام ميخواندند كه صفاتى كه در تورية است خلاف صفات محمد ( ص ) است * ( أُولئِكَ ) * آن گروه عهد شكنان و سوگند بدروغ خوران * ( لا خَلاقَ لَهُمْ ) * هيچ نصيبى نيست مر ايشان را * ( فِي الآخِرَةِ ) * در آن سراى از ثواب خدا * ( وَلا يُكَلِّمُهُمُ اللَّه ) * و سخن نكند خدا با ايشان سخنى كه بدان سخن خوشدل شوند يا اصلا با ايشان سخن نگويد بلكه ملائكهء عذاب از روى عتاب با ايشان سخن گويند و يا منتفع نشوند بكلمات خدا و آيات او و ظاهر\r\nآنست كه اين كناية است از غضب و خشم خدا بر ايشان لقوله * ( وَلا يَنْظُرُ إِلَيْهِمْ ) * و به نظر رحمت خود بسوى ايشان ننگرد * ( يَوْمَ الْقِيامَةِ ) * در روز رستخيز و مقرر است كه هر كه ساخط باشد بر غير خود و استهانت او كند البته اعراض مىكند از او و از تكلم به او و التفات بجانب او هم چنان كه كسى كه با شخصى محبتى دارد با او مقاوله مىكند و پيوسته به او نظر مىكند و درين دلالتست بر آنكه نظر چون متعدى به الى باشد موجب رؤيت نيست ( و مثل هذا فلان نظر الى رحمتى ) * ( وَلا يُزَكِّيهِمْ ) * و پاك نسازد ايشانراست از لوث گناه و يا ثنا و مدحت ايشان ننمايد * ( وَلَهُمْ عَذابٌ أَلِيمٌ ) * و مر ايشان را عذابى كه الم آن منقطع نگردد بجهة تحريف و تغيير ايشان آن چيزى را كه در تورية است از صفات محمد ( ص ) از عبد اللَّه عباس مرويست كه اين آيه دربارهء امرأ القيس بن عامر كندى و عبدان ابن اشوع نازل شد كه دعوى زمينى مىكرد بر امرء القيس و بينه نداشت كه بگذراند رسول ( ص ) امر فرمود كه امرء القيس سوگند بخورد امرء القيس قصد كرد كه سوگند بخورد اين آيه نازل شد وى بترسيد و سوگند نخورد و زمين بعبدان باز گذاشت و بنا بر اين مراد بعهد خدا رد امانة است و نزد ابن جريح نزول آيه دربارهء اشعث بن قيس بود و خصم او كه منازعه داشتند در زمينى يا در چاهى و حضرت رسالت ( ص ) رجوع سوگند بر اشعث نمود و قبل از سوگند خوردن او اين آيه نازل شد اشعث نكول نموده اعتراف كرد كه اين زمين حق خصم اوست و از مجاهد نقلست كه شخصى متاعى را ببازار آورد كه بفروشد و بدروغ سوگند خورد كه من اين را به اين مبلغ خريده‌ام حقتعالى اين آيه را دربارهء او نازل ساخت كلبى از ابن مسعود روايت كرده كه\r\nسمعت رسول اللَّه ( ص ) من حلف على يمين كاذبة ليقطع بها مال اخيه المسلم لقى اللَّه و هو عليه غضبان و تلا هذه الاية\r\nيعنى شنيدم كه آن حضرت فرمود كه هر كه بدروغ سوگند خورد تا بجهة آن مال برادر\r\n","description":"","footnote":"","page_name":" 256 ","page_number":256},
  {"content":"\r\nمسلمان را ببرد روز قيامت حق سبحانه بر او غضبناك و خشم آلود باشد بعد از آن اين آيه تلاوت فرمود و ابو امامه نيز از آن حضرت ( ص ) روايت كرده كه هر كه مال مسلمانى ببرد بسوگند دروغ حقتعالى دوزخ را بر او واجب گرداند و بهشت را بر او حرام سازد گفتند يا رسول اللَّه ( ص ) اگر چه آن مال اندك باشد فرمود آرى و اگر چه شاخى از شاخهاى اراك باشد و جابر بن عبد اللَّه انصارى روايت كرده كه عظيمترين كبيره شرك است به خدا و عقوق والدين و سوگند بدروغ به آن خدايى كه جان من بامر اوست كه هر كه او سوگند بدروغ خورد بر چيزى و اگر چه آن چيز به مقدار پشهء خورد باشد مگر كه علامتى از آن بر دل او بماند تا بروز قيامت و امير المؤمنين ( ع ) فرموده كه بترسيد از آنكه سوگند بدروغ خوريد كه آن سراها را ويران كند و خانها را از مردمان خالى گرداند و نيز در صفت تحريف ميفرمايد كه * ( وَإِنَّ مِنْهُمْ ) * و بدرستى كه از جهودان * ( لَفَرِيقاً ) * گروهى هستند يعنى كعب اشرف وحى ابن اخطب و ابن رافع و كنانة بن ابى الحقيق و مالك بن ضيف و امثال ايشان از احبار يهود * ( يَلْوُونَ أَلْسِنَتَهُمْ ) * مىپيچانند زبانهاى خود را * ( بِالْكِتابِ ) * به خواندن كتابى كه نوشته و بر بافته ايشانست يعنى در خواندن منحرف مىسازند منزل او را بمحرف يا در قرائت آن را منعطف ميگردانند بشبه كتاب و بآوازى كه به آن طرز تورية ميخوانند قرائت آن را منحرف مىگردانند و چنان فرا مينمايند كه از تورية است و يا آن را منحرف مىگردانند بسبب نوشتن غير حق در موضع حق و گويند آن را بلغة عبرى مىخوانند * ( لِتَحْسَبُوه ) * تا شما پنداريد كه آنچه ايشان ميخوانند * ( مِنَ الْكِتابِ ) * از تورية است ضمير منصوب و ضماير ما بعد آن راجع بمحرف است كه مدلول عليه يلون است يعنى تا شما گمان بريد كه آن محرف از تورية است * ( وَما هُوَ مِنَ الْكِتابِ ) * و حال آنكه نيست آن محرف از تورية * ( وَيَقُولُونَ هُوَ مِنْ عِنْدِ اللَّه ) * و مىگويند كه آن محرف و مفترى از نزد خداست * ( وَما هُوَ مِنْ عِنْدِ اللَّه ) * و حال آنكه نيست از نزد خدا اين تأكيد و ما هو من الكتاب است و تشنيع بر ايشان و بيان آنكه احبار يهود از روى تصريح قائل اين قولند بر وجه تعريض اين كلام دالست بر آنكه معاصى از نزد خدا نيست و نه از فعل او چه اگر فعل او ميبود البته از نزد او ميبود پس قول مجبره باطل مىباشد اگر گويند چرا نشايد كه من عند اللَّه باشد خلقا و فعلا و از نزد او نباشد امر او انزالا كه مقصود است در آيه جواب آنست كه اگر چنين باشد پس * ( وَما هُوَ مِنْ عِنْدِ اللَّه ) * كه بر اكد وجوه واقع شده جايز نبودى كه على الاطلاق واقع شدى چه هم چنان كه جايز نيست كه آن محرف از كتاب باشد بر وجهى از وجوه بجهة اطلاق نفى به آنكه ما هو من الكتاب همچنين جايز نباشد كه من عند اللَّه باشد بوجهى از\r\n","description":"","footnote":"","page_name":" 257 ","page_number":257},
  {"content":"\r\nوجوه بجهة اطلاق نفى به آنكه ما هو من عند اللَّه * ( وَيَقُولُونَ عَلَى اللَّه الْكَذِبَ ) * و ميگويند بر خدا دروغ كه غير سخن او را سخن او ميگويند * ( وَهُمْ يَعْلَمُونَ ) * و حال آنكه ايشان ميدانند كه دروغ ميگويند اين تأكيد و ما هو من عند اللَّه است و تسجيل بر محرفان بكذب بر خدا و تعمد بر آن ضحاك از عبد اللَّه عباس نقلكرده كه آيه در هر دو فرقه آمد از يهودان و ترسايان چه ايشان هر دو در تورية و انجيل تصرف كردند آنچه در باب مسلمانان و احكام شريعت ايشان بود از آن حذف كردند و خلاف آن در موضوع آن ثبت نمودند حق سبحانه اين فعل شنيع ايشان را به مسلمانان اخبار فرمود و بعد از بيان تحريف ذكر افتراى نصارى مىكند كه در حق عيسى ( ع ) ميگفتند كه او دعوى الوهيت كرده امت را بعبادت خود فرموده پس بجهة رد ايشان گفت * ( ما كانَ لِبَشَرٍ ) * هرگز نبوده و نباشد و نسزد مر آدمى يعنى عيسى را * ( أَنْ يُؤْتِيَه اللَّه الْكِتابَ ) * به آنكه بدهد او را خدا انجيل * ( وَالْحُكْمَ ) * و فهم آن يا علم بفضل امور و اقضيه * ( وَالنُّبُوَّةَ ) * و پيغمبرى * ( ثُمَّ يَقُولَ ) * پس گويد\r\nآن كس * ( لِلنَّاسِ ) * مر مردمان را يعنى امت خود را * ( كُونُوا عِباداً لِي ) * باشيد شما بندگان و پرستندگان من * ( مِنْ دُونِ اللَّه ) * جز از خدا عطا از ابن عباس روايت كرده كه ابى رافع قرظى و سيد نجرانى گفتند يا محمد ( ص ) ( أ تريدان نعبدك و نتخذك ربا ) اى محمد ( ص ) ميخواهى كه ما پرستش تو كنيم و ترا خداى خود گيريم آن حضرت گفت\r\nمعاذ اللَّه ان نعبد غير اللَّه و ان نامر بعبادة غير اللَّه\r\nپناه ميگيريم به خدا از آنكه غير او را پرستش كنيم و بپرستش غير خدا امر كنيم\r\nفما بذلك بعثنى و لا بذلك امرنى\r\nخدا مرا به آن مبعوث نساخته و به اين امر نفرموده حقتعالى اين آيه فرستاد و در خبر است كه مردى از نصارى مدت مديد شترى داشت در مدينه تا آنكه پير شد و از كار بيفتاد و خواست تا او را بكشد چون آلت نحر حاضر كرد و قصد شتر نمود شتر بجست و ميدويد تا بدر مسجد رسول ( ص ) و آواز داد كه\r\nالسلام عليك يا رسول اللَّه\r\nچون رسول روى به او كرد او سر بر زمين نهاد و بعد از آن سر بر داشت و بعد از آن به زبان فصيح گفت يا رسول اللَّه ( ص ) بشكايت فلان آمده‌ام مدتى طويل است كه خدمت او ميكنم چون پير شدم و از كار باز ماندم ميخواهد كه مرا ذبح كند رسول ( ص ) كس فرستاد و آن مرد را بخواند و گفت اى فلان اين شتر را به من فروش يا به من بخش گفت يا رسول اللَّه ( ص ) تن و جان من فداى تو باد جان و مال من از توست پيغمبر ( ص ) آن شتر را از او قبول كرد و آزاد كرد و در مدينه ميگرديد و او را از آب و گياه هيچ منع نمىكردند و مىگفتند ( هذا عتيق رسول اللَّه ) اين آزاد كرده رسول خدايست صحابه چون ديدن كه شتر هر گاه پيغمبر ( ص ) را مىبيند سجده مىكند گفتند يا رسول اللَّه ( ص ) بهيمه ترا سجده مىكند ما نيز ترا سجده كنيم فرمود كه\r\nلا ينبغى السجود الا اللَّه\r\nسجده\r\n","description":"","footnote":"","page_name":" 258 ","page_number":258},
  {"content":"\r\nجز خداى را نشايد اگر رخصت بودى كه مخلوقى را سجده كند من بفرمودمى تا زنان شوهران را سجده كنند و در روايت آمده كه مردى نزد پيغمبر ( ص ) آمد و گفت يا رسول اللَّه ( نسلم عليك كما يسلم بعضنا على بعض أ فلا نسجدك ) ما سلام بر تو مىكنيم بر طريقى كه بعضى از ما سلام بر بعضى مىكنند آيا پس سجدهء تو نكنيم تا امتيازى باشد ميان تو و ميان ساير امت آن حضرت فرمود\r\nلا ينبغى ان يسجد لاحد من دون اللَّه و لكن اكرموا نبيكم و اعرفوا الحق لاهله\r\nسزاوار نباشد كه سجده كنند بجز از براى خدا و ليكن تكريم و تعظيم پيغمبر خود كنيد و حق او را بشناسيد و هر كس را بر قدر آن كس اكرام كنيد حقتعالى اين آيه را انزال فرمود كه كس را جايز نيست كه گويد بمردمان كه پرستش كنيد مرا بجز از خدا * ( وَلكِنْ ) * و لكن گويد كه * ( كُونُوا رَبَّانِيِّينَ ) * باشيد كاملان در علم و عمل دينى و راستان و استواران و در خداشناسى ربانى منسوب برب است بزيادتى الف و نون چون لحيانى و رقبانى كه بمعنى كثير اللحيه و كبير الرقبه است يعنى شديد التمسك باشيد بامور دينيه و احكام آن * ( بِما كُنْتُمْ ) * بسبب آنكه باشيد شما از روى اخلاص * ( تُعَلِّمُونَ الْكِتابَ ) * كه بياموزيد يكديگر را كتابى كه از نزد حقتعالى فرود آمده * ( وَبِما كُنْتُمْ ) * و بسبب آنكه باشيد شما كه پيوسته * ( تَدْرُسُونَ ) * بخوانيد و دراست كنيد آن كتاب را در انوار گفته كه ما مصدريه است و با سببيه و تقدير اينست كه ( بسبب كونكم معلمين و بسبب كونكم دار سين ) يعنى در علم و عمل كامل و شديد التمسك باشيد بسبب بودن شما تعليم دهندگان كتاب و بسبب بودن شما درس گويندگان چه فايدهء تعليم و تعلم معرفت حق است و اعتقاد و عمل به آن پس از معنى آيه چنان فهم مىشود كه ربانى كسيست كه علم را پرورش دهد با مادة و استفاده و آنكه محمد بن الحنفيه در روز دفن عبد اللَّه عباس فرموده كه ( مات اليوم ربانى هذه الامة ) مصدق اينست و از امير المؤمنين نيز مرويست كه\r\nالربانى من يرب العلم\r\nربانى كسى است كه علم را پرورش دهد يعنى پيوسته در صدد تعلم و تعليم آن باشد و بروايت ديگر از امير المؤمنين ( ع ) و ابن عباس و حسن نقلست كه\r\nالربانيون هم فقهاء و علماء\r\nو قتاده و سدى گفته‌اند كه ( هم حكماء علماء ) و ابن جبير گفته ( هم حكماء اتقياء ) و نزد ابن زيد هم المربيون المدبرون امر الناس فى الولاية بالاصلاح و زجاج تفسير آن بمعلمين كرده و از پيغمبر ( ص ) منقولست كه\r\nما من مؤمن و لا مؤمنة و لا حر و مملوك الا و للَّه عليه حق واجب ان يتعلم من القرآن و يتفقه فيه\r\nو هيچ مرد مؤمن و زن مؤمنه و آزادى و بندهء نباشد مگر كه خداى را بر او حقى هست واجب و لازم كه علم قرآن را بياموزد و احكام آن را بداند و بعد از آن اين آيه تلاوت فرمود و از ابن عباس نيز روايت است كه مراد ببشر در آيه حضرت رسالت ( ص ) است و بكتاب قران و در لطايف قشرى آورده كه ربانيون دانايان باشند به خدا و برد باران در راه خدا قائم\r\n","description":"","footnote":"","page_name":" 259 ","page_number":259},
  {"content":"\r\nبه حق تعالى و فانى از ماسوى ستودن ايشان از حق باشد و به زبان اهل معرفت ربانيان مجردانند كه قدم بر سر كونين زده‌اند و از كمال توكل به غير حق ملتفت ناشده و جهاد كردن با نفس فريبنده و روى توجه از خود بر تافته و بمولى آورده و قوله\r\n* ( وَلا يَأْمُرَكُمْ أَنْ تَتَّخِذُوا الْمَلائِكَةَ وَالنَّبِيِّينَ أَرْباباً ) * عطفست بر ثم يقول و لا مزيده است براى تاكيد و معنى اينست كه ( ما كان لبشر ان يستنبئه اللَّه ثم يا مر الناس بعبادة نفسه و يا مر باتخاذ الملائكة و النبيين اربابا ) يعنى نسزد و سزاوار نباشد احدى را كه حق تعالى او را پيغمبرى دهد و او مردمان را بپرستش خود خواند و امر كند شما را به آنكه فرا گيريد فرشتگان را و پيغمبران را خدايان تخصيص نبى و ملائكه جهت آنست كه بعضى مشركان ملائكه را مىپرستيده‌اند و نصارى پيغمبران را كه عيسى و عزيرند حقتعالى رد قول ايشان كرده بر طريق انكار مىفرمايد كه * ( لا يَأْمُرَكُمْ ) * آيا ميفرمايد آن بشر يعنى پيغمبر مر شما را * ( بِالْكُفْرِ ) * بپوشيدن حق و شرك آوردن * ( بَعْدَ إِذْ أَنْتُمْ ) * پس از آنكه هستيد شما * ( مُسْلِمُونَ ) * گردن نهندگان مر دين اسلام را * ( وَإِذْ أَخَذَ اللَّه ) * و ياد كن چون فرا گرفت خدا * ( مِيثاقَ النَّبِيِّينَ ) * پيمان و عهد پيغمبران را يعنى از ايشان فرا گرفت به اينكه * ( لَما آتَيْتُكُمْ ) * هر آينه بدهم شما را * ( مِنْ كِتابٍ وَحِكْمَةٍ ) * از كتاب منزل و فهم آن يا علم شريعت * ( ثُمَّ جاءَكُمْ ) * پس بيايد بشما * ( رَسُولٌ ) * فرستادهء از نزد من كه آن محمد ( ص ) است * ( مُصَدِّقٌ لِما مَعَكُمْ ) * باور دارندهء مر آن چيزى را كه با شما است از كتاب و حكمت * ( لَتُؤْمِنُنَّ بِه ) * البته ايمان آوريد بوى * ( وَلَتَنْصُرُنَّه ) * و يارى كنيد او را باظهار صفات و نعوت او و امم خود را به يارى او فرمائيد و هر گاه حال انبيا در اخذ ميثاق بايمان آوردن به پيغمبر آخر الزمان و يارى كردن او را چنين باشد پس حال امم ايشان بطريق اولى باشد و اگر مراد غير آن حضرت باشد از پيغمبران ديگر هم چنان كه قول بعضى است معنى اينست كه بنبوت يكديگر ايمان آوريد و با نفس خود نصرة يكديگر دهيد بر اعدا و گويند معنى آنست كه چون فرا گرفت خدا ميثاق را از پيغمبران و امم ايشان در باب ايمان بمحمد ( ص ) و نصرت او و بنا بر اين عدم ذكر امم به جهت استغناى ذكر انبياست از ايشان و نزد بعضى اضافهء ميثاق به نبيين اضافه فاعل است و معنى اينست كه چون حقتعالى اخذ ميثاق كرده كه انبيا توفيق آن كرده‌اند بر امم خود و گويند مراد بنبيين اولاد ايشانند كه بنى اسرائيلاند بر حذف مضاف و يا تسميه اولاد به نبيين است بر سبيل تهكم زيرا كه بنى اسرائيل مىگفتند كه ( نحن اولى بالنبوة من محمد ص لانا اهل الكتاب و النبيون منا ) ما بنبوت سزاوارتريم\r\n","description":"","footnote":"","page_name":" 260 ","page_number":260},
  {"content":"\r\nاز محمد ( ص ) زيرا كه ما اهل كتابيم و پيغمبران از ما پيدا شده‌اند نه از عرب و بر هر تقدير لام در لما توطئه قسم است زيرا كه اخذ ميثاق بمعنى استحلافست و ما احتمال دارد كه شرطيه باشد و لتؤمنن ساد مسد جواب قسم و شرط و احتمال دارد كه خبرية باشد از امير المؤمنين ( ع ) مرويست كه حقتعالى هيچ پيغمبرى نفرستاد مگر كه بر او عهد گرفت كه بمحمد ( ص ) ايمان آورد و قوم خود را امر كند بايمان آوردن آن حضرت و جاءكم اگر چه لفظ ماضى است اما مراد مستقبل است و به جهت تحقق وقوع بلفظ ماضى واقع شده * ( قالَ ) * گفت خدا مر انبيا را بعد از عرض اين ميثاق بر ايشان * ( أَ أَقْرَرْتُمْ ) * آيا اقرار كرديد و معتقد شديد * ( وَأَخَذْتُمْ ) * و فرا گرفتيد * ( عَلى ذلِكُمْ ) * بر اينكه گفتيم * ( إِصْرِي ) * عهد مرا بر وجهى كه بر آن وفا كنيد و تسميهء عهد به اصر جهت آنست كه آن موصور و مسدود است * ( قالُوا أَقْرَرْنا ) * گفتند انبيا و امم اقرار كرديم و ميثاق را پذيرفتيم * ( قالَ ) * گفت خدا * ( فَاشْهَدُوا ) * پس گواه باشيد بعضى بر اقرار بعضى يا اى انبيا گواهان باشيد بر امم خود سعيد بن مسيب گفته كه خطاب بملائكه است يعنى اى فرشتگان گواه باشيد بر اقرار انبيا * ( وَأَنَا ) * و من نيز كه خدايم * ( مَعَكُمْ مِنَ الشَّاهِدِينَ ) * با شما از گواهانم برين اقرار و بشاهد شما اين توكيد و تحذيرى عظيمست ابن عباس تفسير شهادت بعلم كرده اى ( فاعلموا ذلك و انا معكم اعلم ) * ( فَمَنْ تَوَلَّى ) * پس هر كه تولى كند يعنى برگردد و اعراض كند از ايمان بدين رسول ( ص ) و نصرت وى كردن * ( بَعْدَ ذلِكَ ) * پس از ميثاق و توكيد باقرار شهادت * ( فَأُولئِكَ ) * پس آن گروه مغرضان * ( هُمُ الْفاسِقُونَ ) * ايشانند بيرون رفتگان از دايرهء ايمان يا از مقام عهد و پيمان و گويند مراد\r\nامم انبيااند به جهت مضى زمان ايشان و چون اخذ ميثاق بر انبيا متضمن اخذ است بر امم ايشان پس جايز باشد اسناد ميثاق بانبيا و ارادهء امم ايشان و ذكر فاسقان در مقام كافران جهت آنست كه مراد اينست كه ( هم الخارجون عن الاسلام الى افحش مراتب الكفر بتمردهم ) و اصل فسق خروج است از ابن عباس مرويست كه چون اهل كتاب با هم مخاصمه كردند در باب اولوية ابراهيم مرافعه را نزد آن حضرت بردند هر يكى از يهود و نصارى گفتند كه ابراهيم بما اولى است و حضرت فرمود كه\r\nكلا الفريقين برىء من دين ابراهيم\r\nاين هر دو فرقه برىاند از دين ابراهيم ايشان در غضب شده گفتند ( و اللَّه ما نرضى بقضائك و لا ناخذ بدينك ) به خدا كه ما راضى نيستيم به قضا و حكومت تو و دين تو نگيريم حق تعالى فرمود كه * ( أَ فَغَيْرَ دِينِ اللَّه يَبْغُونَ ) * آيا پس\r\n","description":"","footnote":"","page_name":" 261 ","page_number":261},
  {"content":"\r\nغير دين خدا را طلب ميكنند در انوار گفته كه اين عطفست بر جملهء متقدمه و همزهء متوسطه بين - الجملتين جهت انكار است و يا عطفست بر محذوفى و تقدير اينست كه أ يتولون أ فغير دين اللَّه يبغون و تقديم مفعول جهت آنست كه مقصود بالانكار است يعنى آيا اعراض ميكنند از ايمان پس جز از دين خدا ميطلبند و بكر و نافع و ابن كثير و ابن عامر و كسايى و حمزه بخطاب گفته‌اند بر تقدير و قل لهم يعنى بگو ايشان را كه آيا غير دين خدا را طلب ميكنيد * ( وَلَه ) * و حال آنكه مر خداى را * ( أَسْلَمَ ) * گردن نهاده است * ( مَنْ فِي السَّماواتِ ) * هر كه در آسمانها است * ( وَالأَرْضِ ) * و هر كه در زمين است * ( طَوْعاً ) * از روى رغبت * ( وَكَرْهاً ) * و از روى نفرت و نيز در انوار گفته نصب اين بر حاليه است اى ( طائعين بالنظر و اتباع الحجة و كارهين بالسيف و معاينة ما يلجى الى الاسلام ) يعنى در حالتى كه فرمان بردارند باسلام آوردن بسبب تفكر كردن در آيات داله بر طريق هدايت و پيروى نمودن حجج بينه و در حالتى كه كاره ديناند بسبب شمشير اهل اسلام و مشاهدهء آنچه ملجى ايشانست باسلام مانند نتق جبل و ادراك غرق و اشراف موت و يا معنى اينست كه مختارين كالملائكة و المؤمنين و مسخرين كالكفرة يعين در حالتى كه به اختيار و رغبت خود گروندگانند چون فرشتگان و مؤمنان در حالتى كه مسخر فرمانند چون كافران چه ايشان قدرت ندارند بر امتناع از آنچه حكم الهى بر ايشان جارى شده انس مالك روايت كند از رسول ( ص ) كه آنان كه بطوع اسلام آوردند در آسمان ملائكه‌اند و در زمين انصار و بعد از آن فرمود كه\r\nلا تسبوا اصحابى فانهم اسلموا طوعا و اسلم الناس من خوف سيوفهم\r\nقتاده گفته كه آنان كه بطوع ايمان آورده‌اند مؤمنانند كه به اختيار خود گرويده‌اند در وقتى كه ايمان نافع ايشان بود و آنان كه بكره اسلام آورده‌اند كافرانند كه بوقت مرگ چون معاينه عذاب كنند ايمان آرند و سود ندهد كقوله فَلَمْ يَكُ يَنْفَعُهُمْ إِيمانُهُمْ لَمَّا رَأَوْا بَأْسَنا ابن كيسان گفته كه اسلم بمعنى خضع است يعنى هر كه در آسمان و زمينست خداى را خاضع و ذليل است يا بطوع چون مؤمنان و يا بكره چون كافران و از ابى عبد اللَّه مرويست كه\r\nمعناه اكره اقوام على - الاسلام و جاء اقوام طائعين\r\n* ( وَإِلَيْه يُرْجَعُونَ ) * و بسوى جزاى حقتعالى باز گردانيده خواهند شد همهء آن طائعان و كارهان كه در آسمان و زميناند و بكر و نافع و كسايى و ابن عامر و حمزه و ابن كثير به خطاب خوانند يعنى اى طايعان و كارهان به دو رجوع خواهيد كرد * ( قُلْ ) * بگو اى محمد ( ص ) كه * ( آمَنَّا ) * ايمان آورده‌ايم ما * ( بِاللَّه ) * بخدايى كه يكتاست در ذات و بى همتا در صفات * ( وَما أُنْزِلَ عَلَيْنا ) * و گرويده ايم\r\n","description":"","footnote":"","page_name":" 262 ","page_number":262},
  {"content":"\r\nبر آنچه فرو فرستاده شده بر ما يعنى قرآن * ( وَما أُنْزِلَ ) * و آنچه منزل شده * ( عَلى إِبْراهِيمَ وَإِسْماعِيلَ وَإِسْحاقَ ) * بر ابراهيم و دو پسر او * ( وَيَعْقُوبَ ) * و پسر اسحاق * ( وَالأَسْباطِ ) * و نبيركان وى و كتاب ايشان همان صحف ابراهيم بود چه ايشان در تحت شريعت او بودند * ( وَما أُوتِيَ مُوسى ) * و آنچه داده شده بموسى كه تورية است * ( وَعِيسى ) * و بعيسى كه انجيل است * ( وَالنَّبِيُّونَ ) * و به پيغمبران ديگر چون شيث و ادريس و داود و حيقوق و شعيا كه كتب بر ايشان نازل شده بود * ( مِنْ رَبِّهِمْ ) * از نزد پروردگار ايشان * ( لا نُفَرِّقُ ) * جدايى نميافكنيم * ( بَيْنَ أَحَدٍ مِنْهُمْ ) * ميان يكى از ايشان يعنى به همه ايمان آورده‌ايم نه ببعضى دون بعضى چون يهود و نصارى * ( وَنَحْنُ لَه مُسْلِمُونَ ) * و ما امر خدا را گردن نهندگانيم و منقاد و مطيع او در اوامر و نواهى و يا مخلصانيم در عبادت او و گويند كه اهل ملل كه مخالف اسلام بودند همه مقر بودند بايمان و لكن بلفظ اسلام اقرار نميكردند از اين جهة حقتعالى فرمود كه اى اهل ايمان بعد از اقرار بتصديق جميع امور مذكوره بگوئيد كه * ( نَحْنُ لَه مُسْلِمُونَ ) * و غرض از اين آيه امر است برسول به آنكه خبر دهد از نفس نفيس خود و متابعان خود بايمان بهمهء پيغمبران و همهء كتب و به نزول هم چنان كه معدى بالى است به جهت آنكه برسول نازل است معدى بعلى است به جهت آنكه از فوق منزل ميگردد و تقديم منزل بر حضرت رسول بر منزل بر ساير رسل جهت آنست كه معرف اوست و عيار امور بر اوست و توحيد ضمير در قل و جمع در امنا به جهت آنست كه قرآن هم چنان كه بر آن حضرت نازل شده بر امت او منزل گشته به توسط تبليغ او بايشان و ديگر آنكه منسوب بواحدى از جميع گاه هست كه نسبت داده مىشود بهمهء ايشان و يا باعتبار آن باشد كه آن حضرت تكلم نمايد از حال نفس خود بر طريق ملوك به جهت تنبيه بر اجلال و تعظيم حقتعالى او را و مزيت قدر او نزد او سبحانه و مثل اين آيه در سورة البقره مذكور شد با شرحى مستوفى و وجه تكرار آيات هم در آنجا بقلم تحرير محرر گشته بعد از آن در بيان حصر حقيه در اسلام ميفرمايد كه * ( وَمَنْ يَبْتَغِ غَيْرَ الإِسْلامِ دِيناً ) * و هر كه طلب كند جز دين اسلام را دين ديگر * ( فَلَنْ يُقْبَلَ مِنْه ) * پس هرگز پذيرفته نشود دين ازو * ( وَهُوَ ) * و او بواسطهء ترك اسلام * ( فِي الآخِرَةِ ) * در آن سراى * ( مِنَ الْخاسِرِينَ ) * از زيان زدگان باشد حقيقت معنى آنست كه معرض از اسلام و طالب غير آن فاقد نفع است و واقع در خسران به جهت ابطال فطرت سليمه كه مردمان بر آن مفطورند اين آيه در تهديد كسانى است كه منقاد دين اسلام نميشدند و به جهت عناد و جحود تابع حضرت خاتميت ( ص ) نميگشتند و بعد از\r\n","description":"","footnote":"","page_name":" 263 ","page_number":263},
  {"content":"\r\nآن در شأن آنها كه بعد از وصول بشرف اسلام دست از دين متين باز داشتند و مرتد شدند مىفرمايد بر وجه استبعاد كه * ( كَيْفَ يَهْدِي اللَّه ) * چگونه راه نمايد خدا يعنى راه ننمايد * ( قَوْماً كَفَرُوا ) * گروهى را كه كافر شدند * ( بَعْدَ إِيمانِهِمْ ) * پس از ايمان آوردن ايشان و در اكثر تفاسير آمده كه ايشان دوازده تن بودند كه از مسلمانان روى برتافته بدار الكفر پيوستند چون طعمة بن اسرق و حارث بن سويد بن صامت و مقبس بن ضبابه و امثال ايشان بعد از آنكه گرويده بودند به خدا * ( وَشَهِدُوا ) * و گواهى داده بودند * ( أَنَّ الرَّسُولَ ) * آنكه فرستادهء خدا يعنى محمد ( ص ) * ( حَقٌّ ) * حق است و قول او صدق * ( وَجاءَهُمُ الْبَيِّناتُ ) * و آمده بود بديشان آيتهاى روشن يعنى قرآن كه فصاحت و بلاغت آن فوق طاقت بشريت است با ساير معجزات سيد كاينات عليه و آله الصلوات و التسليمات * ( وَاللَّه لا يَهْدِي الْقَوْمَ الظَّالِمِينَ ) * و خدا راه ننمايد گروه ستمكاران را كه وضع كفر كردند در موضع ايمان\r\nو به جهت اخلال به نظر ظلم كردند بر نفس هاى خود و هر گاه خدا ايشان را راه ننمايد پس كسانى را كه بعد از آمدن حق بايشان گرويده باشند و بعد از آن اعراض از آن نموده بطريق اولى كه راه ننمايد چه ممتنع از حق بعد از وضوح آن بر او منهمكست در اضلال و بعيد از رشاد و گويند كيف در معنى نفى است يعنى هرگز خدا اين كسان را راه ننمايد پس آيه مقتضى آنست كه توبهء مرتد مقبول نباشد و قوله و شهدوا عطف است بر آنچه در ايمانهم است از معنى فعل و تقدير اينست كه بعد ان آمنوا و نظير اينست كه فاصدق و اكن و يا حال است باضمار قد از فاعل كفروا و اين هر دو وجه دليل است بر آنكه اقرار بلسان خارج است از حقيقت ايمان از حسن بصرى روايتست كه اين آيه دربارهء اهل كتاب نازل شده كه پيش از ظهور رسول ( ص ) به او ايمان داشتند و مقر بودند بحقيت او و چون مبعوث گشت منكر شدند و به او نگرويدند و مراد بهدايت در آيه محتمل بعضى از وجوهيست كه در صدر سورهء البقره مذكور شد و در مجمع آورده كه مراد هدايت مختصه است بمؤمنان كه آن اثابة ايشانست و راه نمودن بطريق جنان نه هدايت عامه در قوله تعالى وَأَمَّا ثَمُودُ فَهَدَيْناهُمْ فَاسْتَحَبُّوا الْعَمى و مراد بايمان اظهار ايمانست نه ايمانى كه به آن مستحق ثواب ميشوند و در آيه دلالت نيست بر آنكه ايشان در باطن مؤمن بوده باشند و مستحق ثواب و بعد از آن بكفر زايل شده باشد و مذهب اصح آنست كه ارتداد از مؤمن حقيقى ممتنع است و غير واقع * ( أُولئِكَ ) * آن گروه كه اظهار ايمان كردند و بعد از آن از آن برگشتند * ( جَزاؤُهُمْ ) * پاداش ايشان * ( أَنَّ عَلَيْهِمْ ) * آنست كه بر ايشان باشد * ( لَعْنَةَ اللَّه ) * لعنت خدا كه آن دوريست از رحمت او * ( وَالْمَلائِكَةِ ) * و لعنت ملائكه كه\r\n","description":"","footnote":"","page_name":" 264 ","page_number":264},
  {"content":"\r\nبيزاريست از ايشان * ( وَالنَّاسِ أَجْمَعِينَ ) * و لعنت همهء مؤمنان كه آن مذمت كردنست مر ايشان را بطلب كردن از خدا دورى ايشان را از رحمت خود و ميتواند بود كه ناس بر عموم خود باشد چه كافر نيز منكر حق را لعنت مىكند و مرتد از حق را هدف تير طعن ميسازد و لكن بعينه حق را نميداند * ( خالِدِينَ فِيها ) * در حالتى كه جاويد باشند در لعنت يا در عقوبت و يا در آتش كه اثر لعنت است و بنا بر آنكه ضمير راجع بعقوبت باشد يا نار عدم ذكر مرجع آن به جهت دلالت كلام است بر آن * ( لا يُخَفَّفُ ) * سبك گردانيده نشود * ( عَنْهُمُ الْعَذابُ ) * از ايشان عذاب دوزخ * ( وَلا هُمْ يُنْظَرُونَ ) * و نباشند ايشان كه مهلت داده شوند تا به دنيا رجوع كنند و ايمان آرند و يا تاخير عذاب ايشان كنند از وقتى بوقتى و در آيه دلالت است بر جواز لعن بر مخالف ايمان و در مجمع آورده كه حارث بن سويد بن صامت بعد از آنكه با آن يازده كس ديگر مرتد شده بكفار مكه لاحق شد پشيمان گشت و كسى را بقوم خود فرستاد كه از رسول ( ص ) معلوم كنند كه توبهء او مقبول باشد يا نه اين آيات نازل شد تا بقوله * ( إِلَّا الَّذِينَ تابُوا ) * مگر آنان كه باز گردند به حضرت ربوبيت و بصدق تمام بوحدانيت او بگروند و تصديق پيغمبر او كنند * ( مِنْ بَعْدِ ذلِكَ ) * از پس آنكه برگشته‌اند از حق * ( وَأَصْلَحُوا ) * و بصلاح آرند فساد ضماير و رداعت اعتقادات خود را و بعد از توبه اعمال خود را كه فاسد ساخته‌اند باصلاح آرند يعنى نماز بگذارند و روزه بدارند و حج و جهاد كنند و اداء حقوق ماليه نمايند و اصح اولست زيرا كه اين شرط صحت توبه نيست و لهذا اگر قبل از اين افعال بميرد بر ايمان مرده است باجماع امت و جايز است كه تقدير مفعول نكنند و معنى اين باشد كه درآيند در صلاح * ( فَإِنَّ اللَّه ) * پس بتحقيق كه خداى * ( غَفُورٌ ) * آمرزندهء توبه كارانست * ( رَحِيمٌ ) * مهربان است بر ايشان ذكر مغفرت دليل است بر آنكه اسقاط عقاب بتوبه تفضل است از حقتعالى نه واجب\r\nو مرويست كه برادر حارث بن سويد اين آيتها را بر دست امينى نزد برادر فرستاد و حارث بعد از تلاوت اين آيه او را گفت من هرگز دروغى نشنيده‌ام و برادرم نيز بر رسول ( ص ) افترا نميكند و رسول ( ص ) نيز دروغ بر خدا نميبندد و خدا از همه راستگوتر است پس من چرا نااميد باشم توبه كنان روى بمدينه نهاد و بوقت رجوع همين آيه را بر آن يازده تن ديگر خواند و ايشان از توبه ابا نموده جوابدادند كه حالا در مكه طرح اقامت افكنده‌ايم و انتظار مغلوبيت محمد ( ص ) و انصار و اعوان او ميكشيم اگر مطلوب ما حاصل شد فهو المراد و الا چون خواهيم بدين اسلام باز گرديم و توبهء ما نيز پذيرفته شود حقتعالى در شان ايشان\r\n","description":"","footnote":"","page_name":" 265 ","page_number":265},
  {"content":"\r\nفرستاد كه * ( إِنَّ الَّذِينَ كَفَرُوا ) * بدرستى كه آنان كه كافر شدند به خدا و رسول * ( بَعْدَ إِيمانِهِمْ ) * پس از گرويدن * ( ثُمَّ ازْدادُوا كُفْراً ) * پس زياده كردند كفر را بر كفر بگفتار نتربص بمحمد ( ص ) ريب المنون و گويند مراد يهودند كه بعيسى و انجيل نگرويدند بعد از ايمان بموسى و تورية و بعد از آن زياده كردند كفر را بمحمد ( ص ) و يا قرآن و يا مراد جميع اهل كتابند كه كافر شدند بمحمد ( ص ) بعد از آنكه گرويده بودند به او قبل از مبعث او و بعد از آن زياد كردند كفر را باضرار و عناد و طعن درو و صدا از ايمان و نقض ميثاق * ( لَنْ تُقْبَلَ تَوْبَتُهُمْ ) * هرگز پذيرفته نشود توبهء ايشان * ( وَأُولئِكَ ) * و آن گروه كه بر كفر اقامه ورزندگانند * ( هُمُ الضَّالُّونَ ) * ايشانند گمراهان از طريق هدايت و ثابت بر ضلالت يا هلاك شدگانند در باديهء غوايت و عدم قبول توبهء ايشان به جهت آنست كه آن توبه در وقت اشراف ايشان است بر هلاك كه وقت الجا و و اضطرار است و قبول توبه در حين اختيار است پس عدم توبه ايشان را كنايه فرموده بعدم قبول آن و يا آنكه توبهء ايشان نيست مگر از روى نفاق نه به جهت ارتداد و زيادتى كفر ايشان و لهذا فا در آن داخل نشده كه دال است بر تسبب * ( إِنَّ الَّذِينَ كَفَرُوا ) * بدرستى كه آنان كه كافر شدند * ( وَماتُوا وَهُمْ كُفَّارٌ ) * و مردند در حالتى كه كافر بودند يعنى بر كفر مردند * ( فَلَنْ يُقْبَلَ مِنْ أَحَدِهِمْ ) * پس قبول كرده نشود از هيچ كس از ايشان ( ملاء الارض ذهب ) پرى زمين از روى زر * ( وَلَوِ افْتَدى بِه ) * و اگر چه فدا دهد همهء آن را يعنى اگر كافران بر فرض محال آن مقدار زر كه سطح زمين را از مشرق تا مغرب مملو سازد فديه دهند تا از عذاب دوزخ باز رهند از ايشان مقبول نخواهد بود اين تغليظ است در شان ايشان و ابراز حال ايشان در صورت حال آيسين از رحمت و چون موت بر حالت كفر سبب امتناع قبول فديه است از اين جهت اينجا فا در آن داخل شده به جهت اشعار به اين ( و ملاء الشيء ما يملأ ) است و ذهبا منصوب است بر تمييز و قوله و لو افتدى به محمولست بر معنى كانه قيل ( فلن يقبل من احدهم فدية و لو افتدى بملإ الارض ذهبا ) يا معطوفست بر مضمر تقدير اينكه ( فلن يقبل من احدهم ملاء الارض ذهبا لو تقرب به فى الدنيا و لو افتدى به من العذاب فى الآخرة لن يقبل ) و يا مراد اينست كه ( و لو افتدى بمثله ) كقوله ( و ان للذين ظلموا ما فى الارض جميعا و مثله معه ) و حذف مثل در كلام شايع است كقولك ( ضربته ضرب زيد اى مثل ضربه ) و اين به جهت آنست كه احد مثلين در مسد ديگرى واقع مىشود پس هر دو در حكم واحد باشد * ( أُولئِكَ ) * آن گروه كه كافر ميرند * ( لَهُمْ عَذابٌ أَلِيمٌ ) * مر\r\n","description":"","footnote":"","page_name":" 266 ","page_number":266},
  {"content":"\r\nايشانراست عذابى دردناك اين مبالغه است در تخذير و اقناط كلى زيرا كه كسى كه فدا از او مقبول نشود بسيار هست كه از او عفو ميكنند بر وجه تكرم و چون كه اين نيز دربارهء كفار واقع نشود پس قنوط كلى لازم ايشان باشد * ( وَما لَهُمْ مِنْ ناصِرِينَ ) * و نباشد مر ايشان را يارى دهندگان در باز داشتن عذاب از ايشان از روى مغالبت و نه بر وجه شفاعت من مزيده است از براى استغراق يعنى هيچ يارى در آن باب ايشان را نباشد از انس بن مالك روايتست كه حضرت رسالت ( ص ) فرمود كه\r\nيجاء با الكافر يوم القيمة فيقال له ارايت لو كان ملاء الارض ذهبا لكنت نقتدى به فيقول بلى اقبل له لقد سئلت ايسر من ذلك فلم تقبل\r\nيعنى روز قيامت كافرى را حاضر گردانند و او را گويند كه اگر ترا بپرى زمين زر بودى خود را آن باز خريدى گويد آرى گويند كه از تو كمتر ازين ميخواستند اجابت نكردى اكنون بچش عذاب دوزخ را الجزء الرابع من الاجزاء الثلاثين * ( لَنْ تَنالُوا الْبِرَّ ) * هرگز نرسيد بحقيقة نيكويى كه آن كمال خير است و يا نرسيد ببر خدا كه آن رحمتست و رضاى او و جنت * ( حَتَّى تُنْفِقُوا ) * تا آنكه نفقه كنيد و صدقه دهيد * ( مِمَّا تُحِبُّونَ ) * از آنچه دوست ميداريد از مال كه بر فقرا تصدق كنيد يا مراد جاهست كه بدان معاونت درماندگان كنيد يا بدن كه قوت آن را بطاعة مبذول سازيد يا دل كه آن را وقف محبت الهى گردانيد يا جان كه آن را در راه رضاى خدا دربازيد يا سر كه آن را از ادناس تعلق بما سواى اللَّه بپردازيد و گفته‌اند كه هر كه در دنيا محبوب خود را نفقه كند در عقبى بمطلوب خود رسد و هر كه از سر دنيا درگذرد بقرب حضرت مولى رسد و كلمه من احتمال تبيين و تبعيض دارد ابو ايوب انصارى روايت كند كه بعد از نزول اين آيه ابو طلحه انصارى بجانب حضرت رسالت ( ص ) آمد و گفت يا رسول اللَّه اطيب اموال و احب آن نزديك من بيرجاء است هر جا كه خدا حكم كند وضع كن و آن باغى بود در غايت مرغوبى و نهايت تازگى و خوبى كه حضرت رسول ( ص ) گاه گاه بدان درآمدى و از آب و ميوهء آن تناول فرمودى پس در جواب ابى طلحه گفت كه بخ بخ اين ماليست با سود بسيار پس حضرت آن باغ را ميان اقرباء او قسمت فرمود و زيد بن حادثه اسبى را نزد رسول ( ص ) آورد و گفت يا رسول اللَّه ( ص ) اين اسب احب اموال منست نزد من آن را در راه خدا صرف كن حضرت اسامت بن زيد را بر آن سوار كرد زيد گفت ( ان اردت ان اتصدق به ) من ميخواستم كه آن را تصدق كنم حضرت فرمود\r\nقد قبله منك\r\nحقتعالى آن را از تو قبول كرد و اين دليل است بر آنكه كه انفاق احب اموال بر اقارب افضلست و بر آنكه آيه شامل واجب و مستحبّ است و از حضرت\r\n","description":"","footnote":"","page_name":" 267 ","page_number":267},
  {"content":"\r\nرسالت ( ص ) مرويست كه\r\nلا صدقة و ذو رحم محتاج\r\nصدقه نيست در حالتى كه خويشان محتاج باشند * ( وَما تُنْفِقُوا ) * و آنچه نفقه ميكنيد * ( مِنْ شَيْءٍ ) * از هر چيزى من براى بيانست يعنى از هر چيزى كه انفاق كنيد خواه اندك و خواه بسيار از محبوبات اموال و خواه از غير آن * ( فَإِنَّ اللَّه بِه عَلِيمٌ ) * پس بدرستى كه خدا بدان چيز داناست و بر حسب نيات شما را بر آن جزا خواهد داد مرويست كه مهمانى در خانهء ابو ذر غفارى فرود آمد ابو ذر او را گفت من اينجا مشغولى دارم برو بفلان جا كه شتران من چرا ميكنند و شترى نيكو از ميان آن شتران برگزين و بياور وى برفت و شترى لاغر بياورد ابو ذر او را گفت چرا اين را آوردى شترى بهتر ازين نبود گفت بود و ليكن من نياوردم و بگذاشتم براى روزى كه ترا بدان احتياجى باشد ابو ذر گفت شدت احتياج من آن روز خواهد بود كه مرا در قبر نهند نشنيدهء كه حقتعالى فرمود * ( لَنْ تَنالُوا الْبِرَّ حَتَّى تُنْفِقُوا ) * الايه پس فرستاد تا شترى كه نيكوتر از آن نبود بياورد و آن را صرف مهمان كرد براى رضاى الهى و نيز از ابى ذر روايتست كه گفت در مال تو سه انباز است يكى قدر كه از تو دستورى نطلبد كه مال بدتر يا بهتر ترا ببرد بلكه آنچه خواهد كند دويم وارث كه منتظر است كه تو چشم بر هم نهى تا او مال ببرد سيم تويى اگر ميتوانى جهد كن كه برين هر دو سبقت گيرى و پيش از آنكه قدر الهى نازل گردد يا به ورثه انتقال يابد احب آن را در مصرف خود رسان و در نقل آمده كه امام حسن بن على ( ع ) قند و نبات را تصدق ميفرمود اين صورت را از او استفسار كردند فرمود انى احبه و قد قال اللَّه تعالى * ( لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ ) * بجهة آنكه من او را بسيار دوست ميدارم و حقتعالى ميفرمايد لن تنالوا البر تا آخر و صاحب مجمع در مما تحبون فرموده كه نزد بعضى مراد از مما تحبون حتى تنفقوا المال است و كنايه از اين بلفظ تحبون جهة آنست كه انسان جميع آنچه دارد از امتعة دنيويه آن را دوست دارد و نزد اكثر مراد نفايس اموالست نه ارذل آن كقوله تعالى وَلا تَيَمَّمُوا الْخَبِيثَ مِنْه تُنْفِقُونَ و روايات مذكوره مصدق اينند و نيز از حضرت رسالت ( ص ) مرويست كه\r\nمن اثر على نفسه اثره اللَّه يوم القيمة بالجنة\r\nهر كه غيرى را بر خود اختيار كند در احب شيء حق سبحانه اختيار كند او را در روز قيامت ببهشت\r\nو من احب شيئا فجعله للَّه قال اللَّه تعالى يوم القيمة قد كان العباد يكافئون فيما بينهم بالمعروف و انا اكافيك اليوم بالجنة\r\nهر كه دوست دارد چيزى را پس آن را در راه خدا صرف كند حق سبحانه در روز قيامت گويد كه بندگان در دنيا مكافات ميكردند ميان يكديگر بنيكويى امروز من مكافات كنم ترا ببهشت و مرويست كه عبد اللَّه عمر را كنيزى بود كه آن را بسيار دوست داشتى او را در راه خدا آزاد كرد و اين آيه تلاوت فرمود و بعد از آن گفت ( لولا انى لا اعود فى شيء جعلته للَّه لنكحتها ) اگر نه آن بودى كه\r\n","description":"","footnote":"","page_name":" 268 ","page_number":268},
  {"content":"\r\nمن عود نميكنم در چيزى كه در راه خدا صرف ميكنم اين كنيز را بنكاح خود در ميآوردم بعضى از علماء محققين گفته‌اند كه حقتعالى درين آيه دلالة نموده بر فتوت و فرموده كه لن تنالوا برى بكم الا ببركم باخوانكم بالانفاق عليهم من مالكم و جاهكم و ما تحبون فاذا فعلتم ذلك لكم برى و عطفى يعنى هرگز نرسيد بنيكويى من بشما مكر بنيكويى شما ببرادران دينى خود بانفاق كردن بر ايشان از مال و جاه خود و به آنچه او را دوست داريد پس هر گاه چنين كنيد نيكويى و عطوفت من از براى شما باشد اگر گويند چگونه حقتعالى فرموده كه * ( لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ ) * و حال آنكه فقير ببهشت خواهد رفت بلكه بهشت به او اقربست با آنكه انفاق چيزى نكرده گوئيم كلام در مخرج حث است بر انفاق بر تقدير امكان و اطلاق آن بر سبيل مبالغه است در ترغيب و اولى آنست كه مراد از لن تنالوا البر بر كاملست كه بر اشرف وجوه باشد مرويست از ابن عمر كه حضرت رسول ( ص ) را از اين آيه پرسيدند فرمود\r\nهو ان ينفق العبد المال و هو شحيح يامل الدنيا و يخاف الفقر\r\nيعنى مراد ازين بر آنست كه بنده انفاق مال كند در حالتى كه بخيل باشد بر آن و اميدوارى بزندگانى خود داشته باشد و از درويشى خود ترسد و بدان كه مراد بانفاق در اين آيه زكات واجبه است هم چنان كه قول ابن عباس و حسن است پس مراد آنست كه بايد آنچه زبون اموال جيده باشد از براى زكات اخراج نكند چه آن موجب براءة ذمت نخواهد بود هم چنان كه گوسفند معيب را در ميان گوسفندان صحيح اخراج كند براى زكات باتفاق فقهاء اين جايز نيست و اگر مراد صدقه مندوبه است پس معنى آنست كه بر كامل و كمال خير آنست كه احب اموال خود را انفاق كنند و وجه اتصال اين آيه بما قبل آنست كه چون حقتعالى در آيهء اولى فرموده كه فَلَنْ يُقْبَلَ مِنْ أَحَدِهِمْ مِلْءُ الأَرْضِ ذَهَباً اين آيه را به آن متصل ساخت تا مؤدى نشود امتناع غناء فديه بفتور در صدقه و آنچه جارى مجراى آن است از وجوه طاعت از كلبى مرويست كه چون رسول ( ص ) فرمود كه من بر ملت ابراهيمم يهود گفتند كه چونست كه گوشت شتر و شير او را ميخورى و حال آنكه اين هر دو بر ابراهيم حرام بود آن حضرت فرمود كه دروغ مىگوييد چه در شرع ابراهيم اين هر دو حلال بودند ايشان گفتند نه چنين است بلكه هر چه امروز بر ما حرامست بر ابراهيم و نوح ( ع ) حرام بوده حقتعالى بجهة تصديق قول پيغمبر خود و تكذيب يهود آيه فرستاد كه * ( كُلُّ الطَّعامِ ) * همهء انواع خوردنيها يعنى اكل آن * ( كانَ حِلًّا ) * بود حلال * ( لِبَنِي إِسْرائِيلَ ) * مر فرزندان يعقوب را و حل مصدر است كه منعوت به واقع شده و لهذا واحد و جمع و مؤنث و مذكر درو مستويست قال اللَّه تعالى لا هن حل لهم و در تفسير مجمع از ابن عباس و مجاهد و ضحاك نقلكرده كه چون اين آيه نازل شد كه فَبِظُلْمٍ مِنَ الَّذِينَ هادُوا حَرَّمْنا عَلَيْهِمْ طَيِّباتٍ أُحِلَّتْ لَهُمْ\r\n","description":"","footnote":"","page_name":" 269 ","page_number":269},
  {"content":"\r\nيعنى بشومى ظلم و معصيت يهودان بعضى طعامهاى پاك حلال را چون لحوم ماهى و شحوم غنم و بقر و امثال آن بر ايشان حرام گردانيديم يهودان از اين آشفته شده گفتند اينها هميشه محرم بوده است حقتعالى تكذيب اين نموده فرمود كه خوردن همهء طعامها بر يعقوب و اولاد او حلال بود الَّا ما حرّم إسرائيل على نفسه مگر آنچه حرام گردانيد يعقوب بر نفس خود چون لحوم ابل و البان آن و نزد عكرمه هر دو گوشه كبد و كليتين و شحوم بود مگر شحوم ظهور و آن چنان بود كه يعقوب را عرق النساء عارض شد نذر كرد كه اگر خدا مرا شفا دهد هر طعام و شراب كه دوستتر دارم بر خود حرام سازم حقتعالى وى را شفا بخشيد و گوشت شتر و شير او را كه از همهء مطعومات و مشروبات پاكيزه تر بود ( تقربا الى اللَّه و وفاء بنذره ) بر خود حرام ساخت يهودان بمتابعت او از آنها اجتناب نموده گفتند تورية بحرمت اينها حكم كرده است حقتعالى فرمود كه نه چنين است كه ايشان ميگويند بلكه يعقوب اينها را بسبب نذر بر خود حرام كرد * ( مِنْ قَبْلِ أَنْ تُنَزَّلَ التَّوْراةُ ) * پيش از آنكه فرو فرستاده شود تورية و اگر ايشان هم چنان بر آنكار اصرار نمايند * ( قُلْ ) * بگو بايشان كه * ( فَأْتُوا بِالتَّوْراةِ ) * پس بياريد تورية را * ( فَاتْلُوها ) * پس بخوانيد آن را يعنى آيهء تحريم اين اشيا را از آن تلاوت كنيد * ( إِنْ كُنْتُمْ صادِقِينَ ) * اگر هستيد راستگويان يهود جسارت نكردند بر اخراج تورية جهة آنكه ميدانستند كه پيغمبر ( ص ) درين باب راست ميگويند و ايشان دروغ ميگويند و درين دليلست بر صحت نبوت حضرت رسالت ( ص ) زيرا كه اين اخبار است از غيب چه آن حضرت تورية را نخوانده بود و در مجمع آورده كه در كيفيت تحريم يعقوب اشياء مذكوره را بر خود اختلافست نزد بعضى باجتهاد وى بود و نزد بعضى ديگر به نذر چنان كه گذشت و بعضى ديگر گفته‌اند كه آن بنصى بود كه از حق سبحانه برو وارد شد و گويند تحريم او اين اشياء را از قبيل تحريم زهاد بود اشياء ملتذه را بر خود و بنا بر آنكه اجتهاد باشد دلالت نميكند بر جواز اجتهاد پيغمبران در مسائل شرعيه هم چنان كه زعم بعضى است زيرا كه ميتواند بود كه اجتهاد مذكور باذن حقتعالى باشد پس آن در حكم تحريم آن باشد ابتداء القصه چون يهودان از آوردن تورية ابا كردند افتراى ايشان بر خاص\r\nو عام روشن شد فَمَنِ افْتَرى پس هر كه افترا كند و بر بندد عَلَى اللَّه الْكَذِبَ بر خدا دروغ را در تحريم و تحليل مِنْ بَعْدِ ذلِكَ از پس آنكه ظاهر شد كه تحريم از اسرائيل بوده نه از ملك جليل فَأُولئِكَ پس آن مفتريان هُمُ الظَّالِمُونَ ايشانند ستمكاران و هيچ ستمى از ترك انصاف و از مكابره با حق بعد از وضوح آن بدتر نيست پس تعريض ميفرمايد بكذب\r\n","description":"","footnote":"","page_name":" 270 ","page_number":270},
  {"content":"\r\nايشان بقوله * ( قُلْ ) * بگو اى محمد ( ص ) * ( صَدَقَ اللَّه ) * راست گفت خدا در خبر تحريم يعنى ثابت شد صدق خدا در آنچه انزال فرمود و كذب شما در آنچه دعوى ميكنيد * ( فَاتَّبِعُوا ) * پس متابعت كنيد * ( مِلَّةَ إِبْراهِيمَ ) * كيش ابراهيم و دين او را * ( حَنِيفاً ) * در حالتى كه ميل كننده بود از اديان باطله بدين اسلام مراد آنست كه تابع ملت اسلام شويد كه در اصل ملت ابراهيم بود تا متخلص شويد از يهوديه كه مضطر ساخته شما را بتحريف كتاب خدا و بمكابره جهت اغراض دنيويه و الزام شما كرده بر تحريم طيباتى كه او سبحانه حلال گردانيده مر ابراهيم و اتباع او را * ( وَما كانَ مِنَ الْمُشْرِكِينَ ) * و نبود از شرك آرندگان در اين اشاره است به آنكه اتباع او واجبست در توحيد صرف و استقامت در دين و تجنب او از افراط و تفريط و تعريض بشرك يهود بدانكه صحيح آنست كه پيغمبر ما متعبد نبود بشريعت انبياى سابق و ليكن شريعت او موافق شريعت ابراهيم ( ع ) بود فلهذا فرمود كه * ( فَاتَّبِعُوا مِلَّةَ إِبْراهِيمَ ) * و قبل از بعث بطريق الهام و منام بدين اسلام مأمور بود و ببايد دانست كه وجه ارتباط آيه كل الطعام الخ بما قبل آنست كه اين آيه تفصيل جمله متقدمه مىكند چه حقتعالى چون كه در آن آيه ذكر ترغيب فرمود در اتفاق حبوب و طعام و غير آنكه محبوب بنده باشد در اين آيه ذكر حكم آن فرمود از مجاهد مرويست كه يهود با مسلمانان خلاف كردند در باب كعبه و بيت المقدس يهود گفتند كه بيت المقدس بهتر است از خانهء كعبه از براى آنكه مهاجر انبيا است و زمين مقدسه است مسلمانان گفتند كه كعبه فاضلتر است حقتعالى اين آيه فرستاد كه * ( إِنَّ أَوَّلَ بَيْتٍ ) * بدرستى كه اول خانهء كه بر روى زمين * ( وُضِعَ لِلنَّاسِ ) * وضع كرده شد براى مردمان تا آن را زيارت كنند و آن را معبد خود گردانند * ( لَلَّذِي بِبَكَّةَ ) * آن خانه ايست كه در مكه است و واضع آن حقتعالى است بدانكه لام براى تأكيد است و بكه اسم مكه است چون نبيط و نميط و امر راتب و راتم و لازب و لازم و گويند بكه موضع مسجد است و مكه بلد و آن مأخوذ است از بكه اذا زحمه چه آنجا مردمان ازدحام ميكنند و يا از بكه اذا دقه چه آن دق اعناق جبابره مىكند كه قصد آن ميكنند عطا روايت مىكند كه مردى در مسجد الحرام نماز ميگذارد زنى از پيش او بگذشت آن مرد وى را زجر كرد امام محمد باقر ( ع ) حاضر بود فرمود وى را زجر مكن\r\nهذه بكه يبك بعضها بعضا اى يدق\r\nو مكه را از اين جهة مكه گويند كه در او آب اندكست مأخوذ از مككت الشيء اذا مصصته و از ضمرة بن ربيعه و زهرى روايتست كه بكه مسجد الحرامست و مكه همهء حرم و اين از ابى جعفر ( ع ) نيز ماثور است كه از پيغمبر ( ص ) پرسيدند از اول بيتى كه موضوع شد براى\r\n","description":"","footnote":"","page_name":" 271 ","page_number":271},
  {"content":"\r\nمردمان فرمود المسجد الحرام ثم بيت المقدس گفتند ميان مسجد الحرام و بيت المقدس چند مدت بود فرمود\r\nاربعون سنة\r\nو ميگويند اول كسى كه بناء خانهء كعبه كرد ابراهيم بود و بعد از آن مهدوم شد قومى از جرهم او را بنا كردند و بعد از آن عمالقه و بعد از آن قريش و در روايت ديگر آمده كه آن اول بيتى بود كه آدم ( ع ) بنا كرد پس در زمان طوفان منطمس شد ابراهيم بناى آن كرد و بعد از آن عمالقه و بعد از آن قريش و در روايت ديگر آمده كه قبل از آدم در آن موضع خانه بود كه آن را بيت الضراح مىگفتند ملائكه طواف آن ميكردند و چون آدم به زمين هبوط نمود مأمور گشت كه حج كند و طواف آن نمايد و در زمان طوفان آن را به آسمان چهارم بردند و ملائكهء سماوات طواف آن ميكنند و از مجاهد و قتاده و سدى مرويست كه معنى آيه آنست كه اول بقعهء از زمين كه بر روى آب وضع كردند كعبه بود حقتعالى آن را از كفى سفيد بيافريد قبل از خلق آسمان و زمين به دو هزار سال و از ابى عبد اللَّه ( ع ) روايتست كه\r\nانها كانت مها بيضاء اى درة\r\nو ابو خديجه از آن حضرت روايت كرده كه حق سبحانه خانه كعبه را بآدم از بهشت به زمين نازل ساخت و آن درى سفيد بود و بعد از آن حقتعالى رفع آن نمود به آسمان و اس آن باقى ماند كه امروز مبناى خانه است هر روز هفتاد هزار فرشته در آن داخل ميشوند تا روز قيامت كه هيچ كدام بار ديگر به آن رجوع نميكنند و بعد از رفع آن ابراهيم و اسماعيل مامور شدند ببناى آن بر قواعد آن و نيز از اصحاب ما مرويست كه اول چيزى كه حقتعالى بيافريد موضع خانه كعبه بود بعد از آن زمين را از تحت آن بيرون كشيد و باقطار عالم دحو فرمود و از امام زين العابدين ( ع ) مرويست كه در زير عرش خانهء وضع كردند كه آن را بيت المعمور گويند و ملكه سماوات كه طواف عرش ميكردند مامور شدند كه طواف آن كنند بجهة سهولت تكليف ايشان و بعد از آن ملائكه زمين مأمور شدند كه در موضعى كه خانه كعبه واقع شده خانهء بنا كردند بر شكل و هيئت آن طولا و عرضا و نامش ضراح نهادند و ايشان را امر فرمود كه طواف آن كنند هم چنان كه اهل آسمان طواف بيت المعمور ميكنند و از ابى ذر غفارى نيز روايت است كه گفت از رسول ( ص ) پرسيدند كه اول مسجدى كه در زمين براى عبادت ساختند كدامست فرمود مسجد - الحرام و بعد از آن بيت المقدس و مدة ميان آن دو خانه چهل سال بود هر كجا كه وقت نماز درآيد نماز گذاريد كه همهء روى زمين از منست و مسجد من و از امير المؤمنين ( ع ) روايتست كه قبل از بناى كعبه بيوت موضع عبادات بودند و اينكه حقتعالى فرمود كه * ( إِنَّ أَوَّلَ بَيْتٍ وُضِعَ لِلنَّاسِ لَلَّذِي بِبَكَّةَ ) * مراد آنست كه آن اول خانه ايست كه حق تعالى مبارك گردانيد بر مردمان و زيارت آن را سبب رحمت و هدايت ساخت كما قال * ( مُبارَكاً ) * اينحال است از ضمير مستكن در ظرف اى للذى استقر ببكة يعنى در حالى كه آن خانه مستقر در مكه خانهء كثير الخير و النفع است مر كسى را كه حج و عمره كند و قواعد آن بجا آورد و نزد آن معتكف شود و در حول آن طواف نمايد حسن از عبد اللَّه عباس روايت كرده كه او گفت بر روى زمين هيچ جايى نمى\r\n","description":"","footnote":"","page_name":" 272 ","page_number":272},
  {"content":"\r\nشناسم كه عامل را در آن بهر حسنه صد هزار حسنه بنويسند مگر مكه كه يك ركعت نماز در آن به صد هزار بنويسند و صدقه يك دينار به صد هزار دينار آنجا سراى ابرار است و زيارتگاه اخيار است و نگريستن در آن خانه عبادة الدهر و صوم الدهر است و ملائكه آنچه براى دعا كنندگان آمين گويند و همهء گناهان طائفان در آن آمرزيده شود و مورد و مصدر جملهء انبيا آنجا بوده و فرداى قيامت اكثر انبياء و صديقان و شهيدان و صالحان را آنجا حشر كنند و هر كه آنجا محشور گردد ايمن باشد بجهة آنكه خانه با بركت و كثرت نفع و خير است و گويند بركت بمعنى ثبات و دوامست يعنى عبادت در او دايمى است چه در روايت آمده كه هرگز طواف از آن منقطع نميشود * ( وَهُدىً ) * و در حالتى كه خداوند هدايتست * ( لِلْعالَمِينَ ) * مر عالميان را زيرا كه قبلهء ايشانست و بجهة توجه به آن در نماز مهتدى ميشوند و يا بجهة آنست كه معبد ايشانست و عبادت آن مقابل صد هزار عبادتست در غير آن چنان كه گذشت و يا بجهة آنكه در او آيات عجيبه است كه دالست بر وجود صانع و وحدت و كمال قدرت باهرهء او كما قال * ( فِيه آياتٌ بَيِّناتٌ ) * درين خانه نشانهاى روشنست چون انحراف طيور از موازات آن در مرور قرون و اعصار و اختلاط سبع ضار يا صيود در حرم آن مقام عاليمقدار بدون تعرض و ايذا و آزار و استيصال ملائكه هر جبار را كه قصد خرابى او كنند در هر وقتى از روزگار مانند اصحاب فيل و غير آن از كفار و انمحاق حصى بر جمار چه اگر چنين نبودى بجهة كثرت رماة مقابل كوهى آنجا بر آمدى و آن را پنهان كردى و استيناس طيور در آن بمردمان و استشفاى مريض نزد آن و نفى فقر و ادرار رزق و نيز از جملهء آيات عجيبهء آن اينست كه مردمان هر چند بسيار باشند مسجد الحرام گنجايش آن داشته باشد و طيور در آن زرق نيندازند و هر كه نظر در\r\nآن خانه كند ديده اش اشگبار گردد و اوليا هر شب در حوالى آن حاضر گردند و جنيان به طرف آن مايل باشند و دلهاى مؤمنان بدان متوجه باشد و نزد بعضى مراد بآيات مشاعر و معالم آنجاست چون حجر الاسود و ركن و حطيم و زمزم و غير آن و بر هر تقدير اينجملهء مذكوره مفسر هدى العالمين است و يا حال ثالثه است و قوله * ( مَقامُ إِبْراهِيمَ ) * مبتداى محذوف الخبر است اى ( منها مقام ابراهيم ) يعنى بعضى از آيات مذكوره موضع ايستادن ابراهيم است و آن سنگى است كه اثر قدم خليل الرحمن بر آن است و آن يك آيه نيست بلكه چهار آيه است اول تأثر آن سنگ از قدم ابراهيم دوم عوض كردن قدم آن حضرت تا بكعبين سيم بقاى آن قدم مدت متمادى چهارم محفوظ بودن آن سنگ از زوال با وجود كثرت اعادى در چندين هزار سال و ميتواند بود كه بدل آيات باشد بدل بعض از كل و يا عطف بيان بنا بر آنكه متضمن آيات اربعه مذكور است و گويند سبب اثر قدم آن حضرت برين سنگ آن بود كه چون بنيان كعبه مرتفع گشت سنگى در زير قدم خود نهاد تا بر بالاى آن متمكن شده رفع حجاره نمايد چون بر بالاى آن بر آمد هر دو قدم او در آن غوص\r\n","description":"","footnote":"","page_name":" 273 ","page_number":273},
  {"content":"\r\nكردند و نزد بعضى آنست كه چون از ولايت شام به زيارت هاجر و اسماعيل آمد و ساره رخصت او داد به شرط آنكه از شتر پائين نيايد و چون بآنموضع رسيد و زن اسماعيل هر چند مبالغه كرد پائين نيامد و گفت سنگى در زير قدم من نه تا من يك پاى بر آن نهم و پاى ديگر بر شتر باشد تا سر مرا بشويى چون پاى بر آن سنگ نهاد غوص نمود و تفصيل اين حكايت در سورهء البقره مذكور شد و نزد بعضى مراد بآيات مشاعر و معالم آنجاست چنان كه گذشت و صادق ( ع ) را از حطيم سؤال كردند فرمود كه\r\nلان الناس يحطم بعضهم بعضا\r\nيعنى آن را حطيم بجهة آن ميگويند كه مردمان از غايت انبوهى حطم يكديگر ميكنند و ميگويند كه آن موضعى است كه در آن حق سبحانه قبول توبهء آدم فرمود و بعد از آن فرمود كه\r\nان تهيأ لك ان تصلى صلواتك كلها الفرائض و غيرها عند الحطيم فافعل فانها افضل بقعة على وجه الارض و بعده الصلاة فى الحجر افضل\r\nيعنى اگر ترا ميسر مىشود همهء نمازهاى مفروضه و مندوبه را نزد حطيم بگذار كه آن بهترين بقعه ايست بر روى زمين و بعد از آن نماز در حجر افضلست از ابى حمزه ثمالى روايتست كه على بن الحسين زين العابدين صلوات اللَّه عليهما مرا گفت\r\nاى البقاع افضل\r\nكدام بقعه بهترين بقاع باشد گفتم ( اللَّه و رسوله و ابن رسوله اعلم ) فرمود\r\nافضل القباع ما بين الركن و المقام و لو ان رجلا عمر ما عمر نوح ( ع ) فى قومه الف سنة الا خمسين عاما يصوم النهار و يقوم الليل فى ذلك المكان ثم لقى اللَّه عز و جل به غير ولايتنا لم ينفعه ذلك شيئا\r\nيعنى بهترين بقاع ميان ركن است و مقام اگر مردى عمر يابد مقدار عمر نوح در ميان قوم خود كه آن مدت هزار سال بود الا پنجاه سال و در آن مدت بروز روزه باشد و همهء شب ايستاده در آن مكان بعبادت مشغول باشد و بعد از آن وفا كند بدون ولايت و محبت ما هيچ نفع نرساند اين عبادت او را و از صادق ( ع ) مرويست كه\r\nالركن اليمانى بابنا الذى يدخل منه الجنة\r\nركن يمانى در ماست كه ز آن بهشت داخل توان شد و مرويست كه\r\nمن روى ماء زمزم احدث له به شفاء و صرف عنه داء\r\nهر كه سيراب شود از آب زمزم شفا او را حاصل شود و درد ازو زايل گردد و نيز در اخبار آمده كه اگر باران از ناحيهء ركن يمانى فرود آيد فراخى در جانب يمن پيدا شود و اگر از ناحيهء ركن شامى باشد فراخى در شام پيدا شود و اگر در جميع اركان آن باشد فراخى در همهء بلدان باشد و آيتى ديگر از آيات آن اينست * ( وَمَنْ دَخَلَه ) * و هر كه در آيد بدين خانه * ( كانَ آمِناً ) * باشد ايمن از قتل و غارت يعنى حقتعالى بجهة دعاى ابراهيم كه اجْعَلْ هَذَا الْبَلَدَ آمِناً قلوب عباد را نرم گردانيده از جهت حصول اين غرض حتى اگر مردى از ايشان خيانت كند و ملتجئى با حرم شود طلب او نكنند و گويند مراد به اين امر است يعنى اگر كسى\r\n","description":"","footnote":"","page_name":" 274 ","page_number":274},
  {"content":"\r\nواجب الحد باشد شرعا و پناه بحرم آرد دست تعرض ازو كوتاه كنند ما دام كه در آنجا باشد و لكن جايز است كه مطعم و مشرب برو مضيق سازند و با او معامله نكنند تا از آنجا بيرون آيد و بعد از آن حكم قصاص و حد بر او جارى سازند و اين مرويست از ابى جعفر و ابى عبد اللَّه ( ع ) و ابن عباس و ابن عمر و بنا برين تقدير كلام اينست كه ( من دخلوه آمنوه فليكن آمنا ) هر كه درآيد در حرم او را ايمن گردانيد و گفته معنى آنست كه هر كه داخل حرم شود به جهت اداء حج و عمره ايمن مىشود از عقوبات و مكافات جرايمى كه قبل از حج مرتكب آن شده چه آن مغفور مىشود از جميع خطيات و معاصى چنان كه احاديث صحيحه مصرحند برين و ابو النجم كه از شيوخ و كبار زهاد است گويد كه شبى طواف خانه ميكردم و بغايت وقتى صافى داشتم گفتم خدايا تو فرمودهء كه * ( مَنْ دَخَلَه كانَ آمِناً ) * داخل حرم از چه چيز ايمن باشد هاتفى آواز داد كه ( آمنا من النار ) ايمن است از آتش دوزخ و از ابى جعفر ( ع ) ماثور است\r\nمن دخله عارفا بجميع ما اوجبه اللَّه عليه كان امنا فى الآخرة من العقاب الدائم\r\nيعنى هر كه درآيد در حرم در حالتى كه عارف باشد بجميع آنچه حقتعالى برو واجب كرده ايمن باشد در آخرت از آتش دوزخ و نيز در حديث آمده كه\r\nمن مات فى احد الحرمين بعث يوم القيمة آمنا\r\nو در انوار گفته كه جملهء مذكوره جمله ابتدائيه است يا شرطيه معطوف من حيث المعنى بر مقام ابراهيم زيرا كه در معنى اينست كه ( امن من دخله بامنها امن من دخله و يا فيه آيات بينات مقام ابراهيم و امن من دخله ) و جمعى كه مقام ابراهيم را يك آيه دانند و امن داخل حرم را آيتى ديگر ميگويند كه حكمت در اينكه از مجموع آيات بينات دو را ذكر كرد و باقى را مطوى ساخت تا دلالت كند بر آنكه آيات بسيار است و ذكر آن متجاوز از حد شما راست و يا به جهت دلالت بر آنكه اين هر دو آيه غنيه‌اند از غير خود در دارين كه آن بقاء اثر است در مدت دهر و امن از عذاب در روز عرض اكبر و مثل اينست قول حضرت رسالت ( ص ) كه\r\nحبب الى من دنياكم ثلث الطيب و النساء و قرت عينى فى الصلاة\r\nو اين در صورتيست كه مراد ( بقرة عينى فى الصلاة ) خوش حالى و سرور آن حضرت باشد در نماز گذاردن چه درين صورت از قسم امور ثلاثه خارج خواهد بود زيرا كه صلاة از امور ثلاثهء مذكوره نيست بلكه از امور اخرويه است نه دنيويه و اما اگر مراد از آن فاطمه ( ع ) باشد هم چنان كه بعضى تعبير كرده‌اند به آن از امور ثلاثه مذكوره خواهد بود چه اولاد از متمتعات دنيويه‌اند و بعد از ذكر فضيلت مكه معظمه ( زادها اللَّه شرفا و فضيلة ) بيان وجوب حجت الاسلام ميفرمايد بقوله * ( وَلِلَّه ) * و مر خداى را ثابت و لازم است * ( عَلَى النَّاسِ ) * بر مردمان * ( حِجُّ الْبَيْتِ ) * قصد خانه كعبه به جهت اداء مناسك مخصوصه * ( مَنِ اسْتَطاعَ إِلَيْه سَبِيلًا ) * هر كه توانايى دارد بسوى آن خانه جهت راه يعنى توانايى راه رفتن داشته باشد اين بدل ناس است بدل بعض از كل\r\n","description":"","footnote":"","page_name":" 275 ","page_number":275},
  {"content":"\r\nو حضرت رسالت ( ص ) تفسير استطاعت فرموده بزاد و راحله و از ائمهء هدى صلوات اللَّه عليهم مرويست كه استطاعت زاد و راحله است و نفقهء واجب النفقه و رجوع بكفايت يا بمال يا بضياع يا بحرفة و صحت در نفس و تخليهء سرب از موانع و امكان سير و در ( كنز العرفان ) مذكور است كه قضيهء * ( مَنِ اسْتَطاعَ إِلَيْه سَبِيلًا ) * عام است نسبت بذكور و اناثى و خناثى اما مخصوص است بمنفصل يا عقلا كه آن اشتراط فهم خطابست به جهت استحاله تكليف غير فاهم يا نقلا و هو\r\nقوله ( ص ) رفع القلم عن ثلاثة عن الصبى حتى يبلغ و المجنون حتى يفيق و النائم حتى يبينه\r\nفحينئذ صبى و مجنون از تحت وجوب خارج باشند و چون عبد محجور عليه است و قوت بر تصرف ندارد در نفس خود مستطيع نيست پس او از عموم نيز بيرون باشد و خلافى نيست ميان فقهاء كه تخليهء سرب و اتساع زنان و سلامتى از مرض كه مانع سفر باشد از شروط استطاعتند پس حج بر فاقد يكى از اين امور و اجب نباشد و شافعى تفسير استطاعت بمال كرده است و استنابت را بر زمن مقعد واجب ميداند هر گاه كه اجرت نايب خود داشته باشد و مالك گفته كه استطاعت به بدن است پس نزد او حج واجبست بر هر كه قادر باشد بر مشى و تكسب در طريق و نزد ابى حنيفه استطاعت مجموع امرين است پس واجب نمىداند الا بر كسى كه قادر باشد بر زاد و راحله و نفقة ذهاب و اياب كه فاضل باشد بر حوائج اصليه و نفقهء عيال تا حين عود و اصحاب اماميه ( رضوان اللَّه عليهم ) قائل به اين قولند الا آنست كه بعضى از ايشان شرط كرده‌اند كه با رجوع او را كفايتى باشد از مال يا ضياع يا حرفه و احتجاج ايشان روايت ابى ربيع شاميست از صادق ( ع ) كه او را از استطاعت سؤال كردند فرمود\r\nما يقول هؤلاء\r\nمردمان درين باب چه ميگويند گفتند ( هى الزاد و الراحلة ) فرمود\r\nقد قيل ذلك لابى جعفر ع فقال هلك الناس اذا كان من له زاد و راحلة لا بملك غيرهما مما يمون به عيله و يستغنى عن الناس يجب عليه الحج ثم يرجع فيسئل الناس بكفه فقد هلك اذا\r\nيعنى ابو جعفر ( ع ) را گفتند كه مردمان برانند كه استطاعت زاد و راحله است فرمود اگر چنين باشد مردمان به هلاكت افتند چه اگر شخصى زاد و راحله داشته باشد و مالك غير آن نبوده باشد كه آن را نفقه عيال خود كند و به آن از مردمان مستغنى گردد و از روى وجوب حج گذارد و بعد از آنكه رجوع كند به كف سؤال كند از مردمان يعنى دست نزد ايشان دراز كند و از ايشان گدايى كند و اين هلاكت اوست گفتند پس استطاعت كدام باشد فرمود\r\nالسعة فى المال و هو ان يكون له مال يحج ببعضه و يبقى بعضه يمون به عياله\r\nيعنى استطاعت فراخى و بسياريست در مال تا بعضى را صرف حج كند و بعضى را نفقهء عيال خود و بعد از آن فرمود\r\nأ ليس قد فرض اللَّه الزكاة و لم يجعل الاعلى من ملك ماتى درهم\r\nيعنى حقتعالى زكات را فريضه گردانيد و آن را واجب نساخته مگر بر كسى كه مالك دويست درهم باشد تا ما بقى را صرف خود او باتفاق\r\n","description":"","footnote":"","page_name":" 276 ","page_number":276},
  {"content":"\r\nعيال خود كند و مستهلك نشود و جواب از اين دليل منع صحت سند است و بر تقدير صحت حمل روايت مذكور ميكنيم بر آنكه بعد از راحله و زاد آن مقدار مال باشد كه صرف مئونه خود و عيال خود كند در ذهاب و اياب و اقوى قول اولست به جهت ظاهر آيه و روايات از باقر و صادق ( ع ) و مراعات جانب احتياط و نزد مالك زاد و راحله شرط نيست بلكه در شرط آن تمكن بر انتقاع زاد و راحله كافيست پس اگر زاد و راحله را به كسى بذل كنند حج واجبست بر او به جهت صدق استطاعت در حق او و نزد ابى حنيفه و احمد و مالك بر او واجب نيست و شافعى را درين مسئله دو قول است و با شروط مذكوره وجوب حج مضيق وفوريست كه تاخير آن اصلا جايز نيست و حديث متواتر صحيح از پيغمبر ( ص ) كه\r\nتاخيرها كبيرة\r\nموبقة دليلى مصرح است بر اين مدعا و ابو حنيفه نيز قائل بفوريت وجوب حج است و نزد شافعى واجب موسع است و احتجاج او آنست كه چون آية الحج نازل شد پيغمبر ( ص ) حج نكرد مگر در حج وداع و جواب از اين آنست كه تاخير آن حضرت به جهت عدم استطاعت او بود چه مهادنه فرموده بود با اهل مكه كه متوجه ايشان نشود و در مكه نرود و چون آيهء الحج نازل گشت متوجه مكه شد و چون بحديبيه رسيد صد و منع او كردند و حضرت همانجا سر را تراشيد و حل شد و دليل ديگر بر فوريت حج عموم قول حقتعالى است كه وَسارِعُوا إِلى مَغْفِرَةٍ مِنْ رَبِّكُمْ يعنى بشتابيد به چيزى كه سبب مغفرتست و حج ازين قبيل است و قول حضرت رسالت ( ص ) كه\r\nمن وجب عليه الحج و لم يحج فليمت يهود يا او نصرانيا\r\nيعنى هر كه حج برو واجب شود و حج نكند پس بايد كه بدين يهودى يا نصرانى بميرد چه اتيان بفا نموده كه موضوع است براى تعقيب و وعيد را بر آن مترتب ساخته و اين صريح است در فوريت و بروايت ابى امامه از پيغمبر ( ص )\r\nمن لم يحسبه حاجة ظاهرة من مرض حابس او سلطان جائر و لم يحج فليمت انشاء يهود يا او نصرانيا\r\nهر كه حاجتى ظاهر او را منع نكند از حج چون مرض منع كننده و سلطان جور كننده و او حج نكند پس بايد كه بميرد بدين يهودى يا نصرانى و وجوب حج در همهء عمر يك بار است زيرا كه لفظ مطلق محمول مىشود بر اقل مراتب آن به جهت اصالت برائة آن زائد و نيز امر مقتضى تكرار نيست و ديگر از ابن عباس روايتست كه چون رسول ( ص ) خطبهء خواند براى ما و در آن امر فرمود ما را بوجوب حج اقرع بن حابس برخواست و گفت ( أ في كل عام ) آيا در هر سالى حج كنيم فرمود\r\nلا و لو قلت لوجب و لو وجب عليكم لم تعلموا بها الحج فى العمره مرة واحدة فمن زاد فتطوع\r\nيعنى حج در هر سال واجب نيست و اگر ميگفتم بر شما واجب ميبود كه هر سال حج كنيد و گر بر شما واجب ميشد عمل به آن نميكرديد حج در جميع عمر يك بار واجب است پس هر كه بر آن زياده كند آن سنت خواهد بود بعد از آن حق سبحانه آيه فرستاد كه لا تَسْئَلُوا عَنْ أَشْياءَ إِنْ تُبْدَ لَكُمْ تَسُؤْكُمْ پس در\r\n","description":"","footnote":"","page_name":" 277 ","page_number":277},
  {"content":"\r\nتهديد تارك حج ميفرمايد كه * ( وَمَنْ كَفَرَ ) * و هر كه نگرود بفريضهء حج يعنى ترك حج كند * ( فَإِنَّ اللَّه ) * پس بدرستى كه خداى تعالى * ( غَنِيٌّ عَنِ الْعالَمِينَ ) * بى نياز است از همهء عالميان وضع كفر در موضع ( من لم يحج ) از جهت تاكيد وجوب حج است و تغليظ بر تارك آن در ( كنز ) آورده كه حق تعالى درين آيه ذكر امورى كرده از تواكيد امر حج كه در غير آن ذكر نفرموده يكى ايراد امر بصيغهء خبر دويم ايراد آن در صورت اسميه سيم ايراد آن بر وجهى كه مفيد اينست كه حج حقى است مر خداى را در رقاب مردمان چهارم تعميم حكم اولى و بعد از آن تخصيص آن و اين مانند ايضاح است بعد از ابهام و در حكم تثنيه است و تكرير كه ابلغ است از ذكر آن يك بار پنجم تسميهء ترك حج بكفر از حيثيت آنكه ترك آن از فعل كفار است و از اعظم كباير است و لهذا حضرت رسالت ( ص ) فرموده كه\r\nفليمت يهوديا او نصرانيا\r\nششم ذكر استغنا چه آن در اين موضع دلالت مىكند بر شدت مقت و خذلان و عظم سخط و غايت غضب ربانى بر تارك آن هفتم ايثار عن العالمين از عنه هم چنان كه مقتضى مقام است تا دلالت كند ببرهان بر استغناى حقتعالى از تارك حج زيرا كه هر گاه حق سبحانه مستغنى باشد از همهء عالميان پس لا محاله مستغنى خواهد بود ازو و ديگر آنكه عن العالمين دلالت مىكند بر استغناى كامل حقتعالى پس دلالت آن بر سخط بيشتر باشد محمد بن فضل از كاظم ( ع ) روايت كرده كه آن حضرت در تفسير هَلْ نُنَبِّئُكُمْ بِالأَخْسَرِينَ أَعْمالًا فرمود كه\r\nانهم الذين يتمادون به حج الاسلام و يسوفونه\r\nيعنى كسانى كه در قيامت زيانكارترين مردمانند در عمل آنهااند كه حج اسلام را در تعويق و تاخير اندازند معوية بن عمار از صادق ( ع ) روايت كرده كه در تفسير قوله وَنَحْشُرُه يَوْمَ الْقِيامَةِ أَعْمى فرموده مراد به كسى كه در روز قيامت كور مبعوث شود شخصى است كه حج بر او واجب باشد و او اداى آن نكند چه او كور است در دنيا از طريق خير پس در آخرت نيز طريق جنت را نخواهد ديد و نزد بعضى از مفسران مراد بقوله فَفِرُّوا إِلَى اللَّه امر است به حج اى ( حجوا الى بيت اللَّه الحرام ) يعنى قصد خانه خدا كنيد و درين دليل است بر آنكه حج كفارهء ذنوبست زيرا كه معنى آنست ( فروا الى اللَّه من ذنوبكم ) يعنى ملتجى شويد و بگريزيد بخانهء خدا از گناهان خود مرويست كه چون صدر آيه نازل شد حضرت رسالت ( ص ) جميع ارباب ملل را جمع كرد و خطبهء خواند و فرمود كه\r\nان اللَّه كتب عليكم الحج فحجوا\r\nيعنى بدرستى كه حق سبحانه فرض كرده حج خانهء خود را بر همهء شما اهل اسلام به آن ايمان آوردند و اهل ملل ديگر كه يهود و نصارى و صابيان و مجوس و مشركان بودند نگرويدند پس اين آيه نازل شد كه * ( وَمَنْ كَفَرَ فَإِنَّ اللَّه غَنِيٌّ عَنِ الْعالَمِينَ ) * و از حضرت رسالت ( ص ) مرويست كه\r\nصلوا خمسكم و صوموا شهركم و ادوا زكات مالكم و حجوا بيتكم تدخلوا جنة ربكم\r\nنماز پنج گانهء خود بگذاريد و\r\n","description":"","footnote":"","page_name":" 278 ","page_number":278},
  {"content":"\r\nروزهء ماه خود نگاه داريد و اداى زكات خود كنيد و حج خانهء خود كنيد تا در بهشت پروردگار خود داخل شويد و ابى عبد اللَّه ( ع ) از حضرت رسالت ( ص ) روايت كرده كه\r\nالحج ينفى الفقر و الذنوب كما ينفى الكير خبث الحديد\r\nيعنى حج درويشى و گناهان را زايل ميگرداند هم چنان كه كورهاى آهنگران كه زنگ آهن را زايل ميسازد و احاديث بسيار در باب حج وارد شده كه تحرير ان موجب اطناب مىشود لا جرم به همين قدر اكتفاء نموده شد و بدانكه وجه اتصال اين آيه بما قبل آنست كه چون حقتعالى در آيهء سابق اهل كتاب را امر كرد باتباع ملت ابراهيم و از جملهء آن تعظيم بيت اللَّه الحرام است از اين جهت در عقب آن ذكر بيت الحرام فرمود و فضل فاعل آن و تهديد تارك آن و بعد از آن باز عود كلام بحجاج اهل كتاب نموده فرمود كه * ( قُلْ يا أَهْلَ الْكِتابِ ) * بگو اى محمد اهل يهود و نصارى را * ( لِمَ تَكْفُرُونَ بِآياتِ اللَّه ) * چرا نميگرويد بآيتهاى خدا كه دلايل سمعيه و عقليه است بر صدق محمد ( ص ) در آنچه دعوى مىكند در وجوب حج و غير آن و تخصيص اهل كتاب بخطاب دليل است بر آنكه كفر ايشان اقبح است و بر آنچه ايشان اگر چه دعوى ميكنند كه گرويده‌اند بتورات و انجيل اما حقيقت كافرند به آن حاصل آنكه حق تعالى بر سبيل توبيخ و تقريع ميفرمايد كه چرا نميگرويد بآيات داله بر صدق پيغمبر ( ص ) * ( وَاللَّه شَهِيدٌ ) * و حال آنكه خداى تعالى مطلع است و گواه * ( عَلى ما تَعْمَلُونَ ) * بر آنچه ميكنيد از كتمان حق و كفر بآيات ربانى و شما را بر آن مجازات خواهد داد و تحريف و استنكار شما نفع نخواهد رسانيد بشما در مجمع آورده كه مراد بآيات معجزات حضرت رسالت ( ص ) است و علاماتى كه موافق است در صفت به او به آنچه در كتب متقدمه بشارت به آن داده و تسميهء ايشان باهل كتاب با آنكه عمل به آن نميكردند به جهت احتجاج است بر ايشان بكتاب چه ايشان معترف بودند به آن فكانه قال ( يا من تقربا بك من اهل الكتاب لم تكفرون بآيات اللَّه ) و مراد بلفظ استفهام توبيخ است چه اين سؤال تعجيز است از اقامة عذر فكانه قال ( هاتوا العذر فى ذلكم ان امكنكم ) و به جهت تلطف در استدعاى ايشان بايمان مكرر خطاب بايشان كرده بعنوان اهل كتاب و فرموده * ( قُلْ يا أَهْلَ الْكِتابِ ) * بگو اى اهل تورية * ( لِمَ تَصُدُّونَ ) * چرا باز ميداريد * ( عَنْ سَبِيلِ اللَّه ) * از راه خدا يعنى دين اسلام كه بنده مامور است بسلوك در آن و منع ميكنيد * ( مَنْ آمَنَ ) * كسى را كه گرويده به خدا و دين حق را قبول كرده مراد عمار ياسر است و رفقاى او كه يهود ايشان را بكيش خويش ميخواندند و در انوار گفته كه تكرار خطاب و استفهام مبالغه است در تقريع و نفى عذر ايشان و اشعار به آنكه هر يك ازيندو امر مستقبح\r\n","description":"","footnote":"","page_name":" 279 ","page_number":279},
  {"content":"\r\nاست فى نفسه و مستقل باستجلاب عذاب زيد اسم گويد كه آيه مخصوص است بيهود كه سنگ فتنه در ميان اوس و خزرج كه از اهل اسلام بودند مىانداختند و تعادى و تحارب كه در جاهليت ميان ايشان واقع شده بود به ياد ايشان ميدادند تا به مثل آن عود كنند و از اسلام ارتداد نمايند چنان كه بعد از اين مذكور خواهد شد و از حسن مرويست كه در حق يهود و ترسا است كه عرب را گفتند كه اين محمد ( ص ) نه آن محمد ( ص ) است مانعت و صفت او در تورية و انجيل خوانده‌ايم و پيغمبران ما را به او بشارت داده‌اند و قوله * ( تَبْغُونَها ) * حال است از ضمير يصدون مشتق از بغيه بمعنى طلب يعنى چرا در صدد آئيد كه صد مؤمنان كنيد از ايمان و حال آنكه طلب ميكنيد راه خدا را * ( عِوَجاً ) * بكجى و انحراف به اين وجه كه تلبيس آن مىكنيد بر مردمان و در وهم ايشان مياندازيد كه در او عوج است از حق زيرا كه در كتاب موسى نسخ نيست و در كتاب محمد ( ص ) نسخ است و تغيير صفت آن حضرت ميكنيد بر وجهى كه در تورية است و امثال آن و يا به اين وجه كه آتش فتنه را در ميان ايشان مشتغل ميسازيد تا مختلف الكلمه شوند و امر دين ايشان مختل شود * ( وَأَنْتُمْ شُهَداءُ ) * و حال آنكه شما گواهانيد بر آنكه راه راست و دين پسنديده اسلام است و صد مردمان از آن ضلال است و اضلال چه اين را از وصيت ابراهيم و يعقوب دانسته‌ايد و با آنكه شما عدول اهل ملت خوديد و ايشان اعتماد باقوال شما ميكنند و در قضايا و عظايم امور از شما استشهاد ميكنند چه شما اخيار ايشانيد * ( وَمَا اللَّه بِغافِلٍ ) * و خدا بى خبر نيست * ( عَمَّا تَعْمَلُونَ ) * از\r\nآنچه ميكنيد اين وعيد ايشان است و چون منكر در آيهء اولى كفر ايشان بود و ايشان بجهر اقدام آن ميكردند حقتعالى ختم آن آيه نمود بقوله وَاللَّه شَهِيدٌ و منكر درين صد ايشان بود مؤمنان را از اسلام و ايشان اخفاء آن ميكردند و احتيال آن مينمودند در آن فرمود كه * ( وَمَا اللَّه بِغافِلٍ عَمَّا تَعْمَلُونَ ) *\r\nآورده‌اند كه شماس بن قيس يهودى مردى پير بود و قاسى القلب شديد الكفر و العناد و كينه ور و حسود و عيب جو و بد گوى مسلمانان روزى بر مجمع اوس و خزرج بگذشت ديد كه ايشان حلقه زده مؤتلف الكلمه‌اند و از روى محبت و و داد با يكديگر مجالست نموده‌اند و متفق الرأى شده‌اند و در جاهليت دايم ميان ايشان حرب و قتال قايم بودى چون مسلمان شدند آن خصومت بو داد و اتحاد مبدل شد القصه چون شماس ايتلاف و اتحاد ايشان را بديد آتش حقد و حسد او اشتعال نموده با خود گفت كه اگر ايشان به اين طريق متحد باشند بر ما غلبه كنند و كار بر ما تباه شود پس شخصى را فرستاد تا در ميان جوانان اوس و خزرج بنشيند و از واقعات بغاس كه حربى عظيم بوده بين القبيلتين و خزرج در آن جنگ مغلوب شده بودند سخنى در ميان افكند و قصيده كه در آن ايام مشتمل بر مذمت\r\n","description":"","footnote":"","page_name":" 280 ","page_number":280},
  {"content":"\r\nخزرج گفته بودند بخواند و چون ذكر اين محاربه بميان آمد و ابيات قصيده بمسامع خزرجيان رسانيد از غايت آشفتگى ايشان نيز زبان بهجاى اوسيان گشودند و ايشان تحمل نكرده آغاز سب خزرجيان كردند و كارزار بمقاتله و مجادله كشيد و دليران طرفين مضمار مقابله و ميدان محاربه بياراستند و آغاز تير انداختن و تيغ زدن كرده غبار از معركه هيجا برانگيختند فى الحال جبرئيل ( ع ) بدين ايتها نازل شد و صدر عالم ( ص ) بمعركه ايشان در آمده در قلب دو صف قرار گرفت فرمود با وجود آنكه من در ميان شما ام داعيهء رسوم جاهليت را وا نميگذاريد پس از آنكه خدا شما را باسلام گرامى ساخته طريق دين دارى فرو ميگذاريد ايشان بدانستند كه اين از نزعات شيطان و كيد دشمنان است فى الحال استغفاركنان سلاحها بريختند و اشك ريزان يكديگر را در كنار گرفتند و صلح كردند و دانستند كه اگر فرمان يهود مىبرند از ايمان بكفر باز ميگردند و حق سبحانه با ايشان به اين وجه خطاب مىكند كه * ( يا أَيُّهَا الَّذِينَ آمَنُوا ) * اى آن كسانى كه ايمان آورده‌ايد * ( إِنْ تُطِيعُوا ) * اگر فرمان بريد * ( فَرِيقاً مِنَ الَّذِينَ أُوتُوا الْكِتابَ ) * گروهى را از يهود كه شماس بن قيس و اصحاب اويند * ( يَرُدُّوكُمْ ) * باز گردانند شما را * ( بَعْدَ إِيمانِكُمْ ) * پس از گرويدن شما بدين اسلام * ( كافِرِينَ ) * ناگرويدگان يعنى اگر متابعت شماس و متابعان او كنيد شما را مرتد سازند و اگر برخى از شما بصيرت داشته باشند از سر حميت كارى نكنند كه ظاهر او كفر و ارتداد باشد مخاطبهء حقتعالى ايشان را بذات جلال خود بعد از امر رسول ( ص ) به آنكه با ايشان خطاب كند به جهت اظهار عظم قدر ايشانست و اشعار به آنكه ايشان لياقت اين دارند كه حقتعالى آنها را مخاطب سازد و تكلم نمايد و بعد از آن بر وجه انكار و تعجب كفر ايشان در حالى كه مر ايشان را مجتمع است اسباب صارفهء از كفر داعيه بايمان خطاب ميفرمايد بايشان كه * ( وَكَيْفَ تَكْفُرُونَ ) * و چگونه كافر مىشويد * ( وَأَنْتُمْ تُتْلى عَلَيْكُمْ ) * و حال آنكه شماايد كه خوانده مىشود بر شما * ( آياتُ اللَّه ) * آيتهاى خدا كه قرآنست * ( وَفِيكُمْ رَسُولُه ) * و در ميان شما است رسول خدا ( ص ) * ( وَمَنْ يَعْتَصِمْ بِاللَّه ) * و هر كه چنگ زند بدين خدا و ملتجى به او شود در مجامع امور خود * ( فَقَدْ هُدِيَ ) * پس بتحقيق كه راه نموده شود * ( إِلى صِراطٍ مُسْتَقِيمٍ ) * بسوى راه راست و لا محاله مهتدى گردد جابر بن عبد اللَّه انصارى روايت كند كه ما با يكديگر افتاده بوديم بمرامات و مسابقه كه ناگاه رسول اللَّه ( كالقمر الطالع ) از گوشهء لامع شد همين كه بدست مبارك اشاره بما كرد هر دو گروه از يكديگر متفرق شدند هر يكى بجايى رفتند و بقدوم ميمنت انجام سيد انام عليه الصلاة و السلام فى الحال كدورة تشتت و نزاع بصفاى\r\n","description":"","footnote":"","page_name":" 281 ","page_number":281},
  {"content":"\r\nاتفاق و اجتماع مبدل شد و معانقه يكديگر كرده سلسلهء محت و و داد مجدد و مؤكد ساختند و نديديم هيچ روزى كه اول او اقبح و اوحش و آخرش اجود و احسن ازين روز بوده باشد و در اين دو آيه دو علامت روشن و حجت عظيمند كه موجب هدايت بندگانند يكى كتاب خدا و دويم رسول او و حق تعالى اگر چه رسول را از دار فنا بدار بقا برده و بمقعد صدق رسانيده اما كتاب را در ميان بندگان گذاشته كه محض رحمت و هدايت اوست و متضمن حلال و حرام و او امر و نواهى و ساير احكام\r\nو در بعضى از كتب معتبره مذكور است كه در هر عضوى اعضاى حضرت رسالت ( ص ) معجزهء ظاهر بود و معجزهء سر آن حضرت آن بود كه غمام بر آن سايه ميانداخت و معجزهء جبههء او اينكه در شب تار نور از آن لامع بود و معجزهء عينين او اينكه هم چنان كه قدام خود را ميديد خلف خود را نيز مشاهده ميفرمود و معجزه هر دو گوش او اينكه استماع صوت ميفرمود در خواب هم چنان كه در بيدارى و معجزه لسان او اينكه سوسمار را گفت من انا من كيستم گفت انت رسول اللَّه و اين نوع معجزه بسيار از زبان آن حضرت جارى شده و معجزهء هر دو دست او آن بود كه ميان اصابع او آب بيرون ميآمد و معجزهء انگشت او اينكه اشاره بقمر كرده آن را دو نصف كرد و اگر به آن اشاره ميكرد بفتنهء كه ميان مردمان سانح ميشد فى الحال فرو مينشست و معجزهء دل او اينكه چشم او در خواب بود و دل او بيدار و معجزهء رجلين او اين كه جابر عبد اللَّه نزد آن حضرت آمده شكايت بئر رعاف كرد كه آب آن فرو رفته و به جهت تشنگى نزديك است كه هلاك شويم حضرت طشتى طلبيد و پايهاى مبارك خود را در آن طشت شست و فرمود كه اين غساله را در آن چاه ريز چون آب را در آن ريخت پر از آب شيرين شد و معجزهء لعاب فم او اين بود كه رمد امير المؤمنين عليه السّلام را شفا داد و معجزهء عورت او آن بود كه مختون بود و حدث او بر زمين ظاهر نميشد زيرا كه حقتعالى زمين را امر كرده بود تا بلع آن كند و معجزات بدن او اينكه سايهء او بر زمين نمىآمد چه او نور بود و نور را سايه نميباشد مانند سراج و هرگز مگس بر بدن اطهر او نمينشست و هر چند كسى طويل القامه بود از قامت او در نمىگذشت و اگر بموضعى ميگذشت مردمان بادراك طيب بدن او ميدانستند كه آن حضرت است و معجزهء پشت او مهر نبوت بود مانند فضه و بر آن مكتوب بود كه\r\nلا إله الا اللَّه محمدا رسول اللَّه\r\nو معجزهء نفس او اينكه احياى موتى ميكرد و مرضى را شفا مىداد و معجزهء موى او اينكه در آتش سوخته نميشد و بدانكه در اين آيه دليلى روشن است بر بطلان مجبره چه اگر ايشان مجبور ميبودند بكفر تعجيب حقتعالى از كفر ايشان در قول * ( وَكَيْفَ تَكْفُرُونَ ) * غير معقول ميبود و ايشان را رسيدى كه زبان اعتراض گشوده گويند خدايا چون تو مانعى و حايلى از ايمان ما و موجد كفر و عصيان در قلوب ما اگر بجاى يك كتاب و رسول صد هزار كتاب و رسول فرستى هيچ فايده\r\n","description":"","footnote":"","page_name":" 282 ","page_number":282},
  {"content":"\r\nو نفعى از آن بما نخواهد رسيد و مستلزم عبث خواهد بود پس تعجيب بفعل تو اليق و انسب است از فعل ما ( نعوذ باللَّه من مقالتهم القبيحة و المهلكة و عقيدتهم الردية المرديه ) و از مقاتل چنان مروى است كه ثعلبة بن غيم اوسى و اسعد بن زرارهء خزرجى بر يكديگر مفاخرت كردند ثعلبه گفت خذيمة بن ثابت كه ذو الشهادتين است و حنضله كه غسيل ملائكه است و عاصم بن ثابت بن افلح كه حمى الدين است و سعد بن معاذ كه عرش رحمن بجهة او بلرزه درآمد و حقتعالى به حكم كردن او بر بنى قريظه راضى شد از مااند اسعد گفت كه چهار كس از مااند كه احكام و اتقان قران كردند و آن را از خلل و نقص و زياده نگاه داشتند ابى بن كعب و معاذ بن جبل و زيد بن ثابت و ابو زيد و نيز سعد بن عباده كه خطيب انصار است و رئيس ايشان از ماست و اين مفاخرت بمنازعه كشيد و خزرجى گفت اگر رسول خدا مبعوث نمىگشت ما شما را مستأصل ميساختيم و ذرارى شما را اسير ميكرديم و ازواج شما را بنكاح در مىآورديم اوسى گفت قبل از اسلام شما از بين ما نميتوانستيد كه از خانه بيرون آئيد پس چگونه دعوى بيمعنى ميكنى پس منازعه بمسايفه كشيد اين خبر به حضرت رسالت ( ص ) رسيد بر دراز گوشى سوار شد و ايشان را از هم تفريق فرمود و آشتى داد مقارن اينحال جبرئيل ( ع ) نازل شد و اين آيات آورد كه * ( يا أَيُّهَا الَّذِينَ آمَنُوا ) * اى گروه گرويدگان از اوس و خزرج و غيرهم * ( اتَّقُوا اللَّه ) * بترسيد از خدا * ( حَقَّ تُقاتِه ) * چنان كه سزاى ترسيدن است از او و آن استفراغ وسع است از قيام بواجب و اجتناب از محارم كقوله فَاتَّقُوا اللَّه مَا اسْتَطَعْتُمْ و از ابن مسعود و حسن و قتاده مرويست كه حق تقات او آنست كه فرمانبردارى او كنيد و به هيچ وجه در حق او عصيان نورزيد و بشكر گذارى او اشتغال نمائيد و در هيچ وقت كفران او نورزيده و پيوسته بذكر او مشغول باشيد و در هيچ زمانى از ازمنه ازو ذاهل و غافل نشويد و اينقول از ابى عبد اللَّه ( ع ) مأثور است و نزد جبائى مراد از آن اتقا است از جميع معاصى و نزد بعضى ديگر مراد تنزيهء طاعت است از التفات و استناد به آن و از توقع مجازات بر آن و مجاهد گفته كه آن مجاهده است در راه خدا و عدم مبالات در آن از لوم لائم و قيام نمودن بقسط از براى او در حين خوف و امن و در نسخ اين آيه خلافست قتاده و ربيع و سدى نيز بر آنند كه منسوخست بآيهء فَاتَّقُوا اللَّه مَا اسْتَطَعْتُمْ و اين مرويست از ابى جعفر و ابى عبد اللَّه ( ع ) و اكثر مفسران بر آنند كه بعد از نزول اين آيه صحابه گفتند يا رسول اللَّه ( ص ) و من يقوى على هذا كيست كه قوت و طاقت اين داشته باشد چه تقواى بر آن وجه كه حق او باشد هيچكس را مقدور نيست عنايت الهى بار مشقت از اين امت رفع فرموده ناسخ اين آيه انزال فرمود كه فَاتَّقُوا اللَّه مَا اسْتَطَعْتُمْ يعنى پرهيز\r\n","description":"","footnote":"","page_name":" 283 ","page_number":283},
  {"content":"\r\nكارى كنيد بر قدر توانايى خود و نزد ابن عباس و طاوس منسوخ نيست و مراد از آن قيام است بمفروضات و اجتناب از محرمات و اين امريست مقدور از همه كس پس منسوخ نباشد و بر هر تقدير درين امر تأكيد نهى است از طاعت اهل كتاب و اصل تقات وقيت است كه قلب و او مضمومه كرده‌اند بتا هم چنان كه در توده و تخمه و يا بالف منقلب شده حاصل كه حقتعالى ميفرمايد بترسيد از خدا در ارتكاب اوامر و اجتناب از نواهى * ( وَلا تَمُوتُنَّ ) * و مميريد * ( إِلَّا وَأَنْتُمْ مُسْلِمُونَ ) * مگر در حالتى كه شما\r\nمسلمانان باشيد مراد آنست كه مباشيد بر هيچ حالى از احوال سواى حال اسلام در وقتى كه موت شما را دريابد چه لفظ نهى اگر چه بر موت واقع شده اما فى الحقيقه امر است باقامت اسلام تا حين موت و در انوار گفته كه نهى از مقيد به حال يا به غير آن گاه هست كه متوجه مىشود بالذات بجانب فعل و گاه هست كه متوجه است بقيد و گاهى بهر دو نه بفعل فقط و بقيد فقط و نهى نيز از اين قبيل است و در مجمع آورده كه معنى آنست كه ترك اسلام مكنيد بلكه بر حال اسلام باشيد تا آنكه موت چون بر شما وارد شود بر اسلام مصادفه كند و بعد از آن گفته كه ورود حرف نهى بر موت جهة حسن استعاره است و زوال لبس چه بديهيست كه موت مقدور بشر نيست تا امر به او تعلق گيرد پس البته متوجه خواهد بود بقيد و معنى آنكه در حين موت بر هيچ حالى نباشيد مگر بر حال اسلام فضيل تفسير اسلام بحسن ظن كرده اى ( الا و انتم محسنون الظن باللَّه ) ابن عباس از رسول ( ص ) روايت كرده كه بعد از تلاوت اين آيه كه * ( يا أَيُّهَا الَّذِينَ آمَنُوا اتَّقُوا اللَّه حَقَّ تُقاتِه وَلا تَمُوتُنَّ إِلَّا وَأَنْتُمْ مُسْلِمُونَ ) * فرمود كه\r\nقالوا ان قطرة من الزقوم قطرت فى الارض لا مرت على وجه الارض معيشتهم فكيف به من هو طعامه\r\nيعنى آن حضرت بعد از تلاوت اين آيه فرمود اگر قطرهء از زقوم بر زمين چكد زندگانى بر اهل دنيا تلخ شود پس چگونه بود حال آن كس كه همهء طعام از آن بود پس بايد كه با صفت اسلام از دنيا رحلت نمايد * ( وَاعْتَصِمُوا ) * و چنگ در زنيد اى انصار * ( بِحَبْلِ اللَّه ) * بدين خدا كه حبلى متين است * ( جَمِيعاً ) * در حالتى كه مجتمع باشيد ابو سعيد خدرى و قتاده گويند مراد قرانست\r\nلقوله ( ع ) القران حبل اللَّه المتين\r\nو بر هر تقدير استعارهء حبل از براى آن از حيثيت آنست كه تمسك به آن سبب نجاتست از ردى هم چنان كه تمسك بحبل سبب سلامتى است از تردى و وثوق به آن و اعتماد بر آن ترشيح مجاز است براى اعتصام و خلاصه معنى آنست كه مجتمع شويد بر استعانة به خدا و وثوق باعتصام او و گويند مراد موافقت حضرت رسالت ( ص ) است يعنى همه اجتماع نمائيد در اعتصام بذيل متابعت سيد انام ( ص ) چه بى آنكه به ظاهر و باطن چنگ در حبل اتباع آن حضرت زنند نه راه به مقصد اصلى توان برد و نه بمطلوب حقيقى توان رسيد نظم\r\n","description":"","footnote":"","page_name":" 284 ","page_number":284},
  {"content":"\r\n\r\nحقا كه بى متابعت سيد الرسل\r\nهرگز كسى به منزل مقصود ره نيافت\r\n\r\n\r\nاز هيچ ره به هيچ درى ره نميدهند\r\nآن را كز آستانهء او روى و دل بتافت\r\n\r\nو شبهه نيست كه متابعت آن حضرت فرع امتثال اوامر و نواهى قرآنيست و ولايت و محبت اهل البيت او حارث بن اعور گفته كه در مسجد رسول ( ص ) رفتم مردم را ديدم كه در اختلاف افتاده بوديد نزد امير المؤمنين ( ع ) رفتم و گفتم يا امير المؤمنين مردمان در گفتگوى افتاده‌اند و هر فرقهء بطريقى سلوك كرده‌اند فرمود كه از رسول ( ص ) شنيدم كه ميفرمود زود باشد كه بعد از من فتنهء در ميان امت من واقع شود گفتم خلاصه از آن بچه باشد فرمود\r\nبكتاب اللَّه فان فيه نبأ ما قبلكم و خبر ما بعدكم و حكم ما بينكم هو الفصل ليس بالهزل و هو حبل اللَّه المتين و النور المبين و الشفاء النافع و عصمة من تمسك به و نجات من تبعه\r\nيعنى خلاصى از اين فتنه بكتاب خدايست كه درو حديث پيشينيانست و خبر باز پسينان و حكم آنچه ميان شماست و آن فصل است ميان حق و باطل نه هزل حبل خدايست و ذكر حكيم و راه راست و ريسمان محكم و استوار و نور روشن و شفاء نفع رسان و نگه دارنده هر تمسك به آن كند و رستگارى هر كه پيروى آن كند ابو سعيد خدرى روايت كرده كه از پيغمبر ( ص ) شنيدم كه ميگفت\r\nايها الناس انى قد تركت فيكم حبلين ان اخذتم بهما لن تضلوا بعدى احد هما اكبر من الآخر كتاب اللَّه حبل ممدود من السماء الى الارض و عترتى اهل بيتى الا انهما لن يفترقا حتى يرد اعلى الحوض\r\nاى مردمان من ميروم و در ميان شما دو حبل المتين ميگذارم اگر متمسك به آن هر دو شويد هرگز گمراه نشويد يكى از ديگرى بزرگتر است و آن كتاب خدايست كه ريسمانى است فرو گذاشته شده از آسمان تا به زمين و دويم اهل بيت منند بدانيد كه اينهر دو از هم جدا نشوند تا آنكه وارد بشوند بر من نزد حوض كوثر و على بن ابان بن تغلب از جعفر بن محمد الصادق ( ع ) روايت كرده كه آن حضرت فرمود\r\nنحن حبل اللَّه الذى قال و اعتصموا بحبل اللَّه جميعا\r\nمائيم حبل متين كه حقتعالى در كلام مجيد خود فرموده كه * ( وَاعْتَصِمُوا ) * الايه * ( وَلا تَفَرَّقُوا ) * و پراكنده مشويد از طريق حق بر وقوع خلاف ميان شما همچه اهل كتاب بلكه مجتمع و متفق الكلمه شويد بر ايمان و مداومت و ثبات بر طاعت و ترك عصيان و يا متفرق مشويد از هم همچه تفرق شما در جاهليت كه محاربه و مقاتله ميكرديد با يكديگر و يا ذكر آن چيزى مكنيد كه موجب تفرق و مزيل الفت شما شود و مقوى قول اولست روايت انس ابن مالك از پيغمبر ( ص ) كه بنى اسرائيل بر هفتاد و يك فرقه شدند و امة من بر هفتاد و سه فرقه شوند و همه بدوزخ روند مگر يك فرقه ايشان گفتند يا رسول اللَّه ( ص ) آن يكى كدامست دست بر دوش امير المؤمنين ( ع ) نهاد و گفت اينمرد است و اولاد و اتباع او و بعد از آن اين آيه تلاوت فرمود\r\n","description":"","footnote":"","page_name":" 285 ","page_number":285},
  {"content":"\r\nكه * ( وَاعْتَصِمُوا بِحَبْلِ اللَّه جَمِيعاً وَلا تَفَرَّقُوا ) * الايه زادان روايت كرده كه روزى در مسجد نزد امير المؤمنين ( ع ) رفتم رأس الجالوت سر احبار يهود بود و جاثليق را كه امام ترسايان بود بعنف تمام نزد آن حضرت آوردند حضرت روى برأس الجالوت كرد و فرمود\r\nويلك يا راس الجالوت\r\nميدانى كه يهودان بعد از موسى به چند فرقه شدند گفت نه در كتاب نكرم و بگويم فرمود\r\nلعنك اللَّه من رئيس قوم اذا سئلت فى حلالهم و حرامهم قلت انظر فى كتاب و اقول ارايت ان احترق الكتاب او سرق\r\nلعنة بر تو باد چه نوع رياست و پيشوايى قوم مىكنى كه هر گاه ايشان از مسئلهء حلال و حرام از تو پرسند تو گويى نظر در كتاب كنم و بگويم اگر آن كتاب سوخته شود يا آن را بدزدند تو چه خواهى كرد پس بجاثليق نگاه كرد و گفت ترسايان بر چند فرقه شدند گفت بر چهل و پنج فرمود دروغ مىگويى به خدا كه من تورية را به ازو ميدانم و انجيل را به از تو امت موسى هفتاد و يك فرقه شدند و هفتاد ايشان هالكند و يكى ناجى و اينها آنانند كه حقتعالى فرموده كه وَمِنْ قَوْمِ مُوسى أُمَّةٌ يَهْدُونَ بِالْحَقِّ و امت عيسى از پس او هفتاد و دو فرقه شدند يكى از ايشان ناجيست و باقى هالك و آنها اينجماعتاند كه حق سبحانه در حق ايشان فرموده تَرى أَعْيُنَهُمْ تَفِيضُ مِنَ الدَّمْعِ مِمَّا عَرَفُوا و امة پيغمبر ( ص ) ما هفتاد و سه فرقه شوند يكى از ايشان رستگار باشند و آنهاى ديگر هالك و اينفرقهء ناجيه آنهااند كه حقتعالى در شان ايشان فرموده وَمِمَّنْ خَلَقْنا أُمَّةٌ يَهْدُونَ بِالْحَقِّ وَبِه يَعْدِلُونَ و هم شيعتى و ايشان شيعهء منند و حديث مشهور متواتر\r\nالحق مع على و على مع الحق يدور حيثما دار\r\nمصدق اينست و مضمون حديث به اين راجعست كه حق با على است و على با حقست دور مىكند حق و مىگردد با على هر جا كه على دور مىكند يعنى هر دو لازم ملزوم يكديگرند و از هم منفك نميشوند مرويست كه چون حضرت رسالة ( ص ) فرمود كه\r\nستفرق امتى على ثلاثة و سبعين فرقه منها ناجية و الباقى هالكة )\r\nيعنى زود باشد كه امت من بر هفتاد و سه فرقهء شوند يك فرقه از آن رستگار باشند و هفتاد و دو فرقهء ديگر هالك و زيانكار وى را گفتند يا رسول اللَّه فرقهء ناجيه كداماند فرمود اهل بيت من و اتباع ايشان و بعد از آن گفت\r\nمثل اهل بيتى كمثل سفينة نوح من ركب فيها نجى و من نخلف عنها غرق\r\nمثل و داستان اهل بيت من همچه مثل و داستان كشتى نوح است هر كه در آن نشست از غرق و هلاكت نجات يافت و هر كه تخلف كرد و ننشست غرق و هلاك شد يعنى هر كه متمسك باهل بيت من شود در طريق و روش ايشان رود در آخرت فايز باشد و بدرجهء عليهء عاليهء جنان رسد و هر كه تمسك بايشان نجويد و بر مذهب و طريقهء ايشان نرود در آخرت خاسر باشد و در دركات هالكه نيران گرفتار گردد حاصل كه حقتعالى ميفرمايد كه از دين حق متفرق مشويد * ( وَاذْكُرُوا ) * و ياد كنيد * ( نِعْمَتَ اللَّه عَلَيْكُمْ ) * نعمتهاى خدا را كه بر شما لطف فرموده و از جمله آن\r\n","description":"","footnote":"","page_name":" 286 ","page_number":286},
  {"content":"\r\nهدايتست و توفيق باتباع حق و تمسك بدين اسلام كه مؤدى بتالف است و زوال غل و قوله * ( إِذْ كُنْتُمْ ) * متعلق است با ذكروا يعنى ياد نعمت خدا كنيد در وقتى كه بوديد شما * ( أَعْداءً ) * دشمنان در زمان جاهليت * ( فَأَلَّفَ ) * پس خدا پيوند و الفت داد يعنى قذف محبت كرد * ( بَيْنَ قُلُوبِكُمْ ) * در ميان دلهاى شما و رفع تنازع و اختلاف كرد و الفت داد ميان شما ببركت اسلام و ميمنت خدمت سيد انام عليه الصلوات و السلام * ( فَأَصْبَحْتُمْ بِنِعْمَتِه ) * پس گشتيد برحمت خدا * ( إِخْواناً ) * برادران يكديگر يعنى محبان و دوستان همه مجتمع بر اخوت در دين خدا مراد آنست كه برادران دينى يكديگر شديد و منتظم و مرتبط بهم و در مجمع گفته كه اخ در اصل لغة بمعنى قصد است مأخوذ از ( توخيت الشيء اذا قصدته و طلبته ) يعنى هر يك قصد مراد يكديگر كرديد و اطاعت يكديگر نموديد * ( وَكُنْتُمْ ) * و بوديد شما بواسطه ضلالت و جهالة * ( عَلى شَفا حُفْرَةٍ ) * بر كنار مغاكى * ( مِنَ النَّارِ ) * از آتش يعنى مشرف بر وقوع در آتش دوزخ بجهه كفر چه اگر در حال كفر مرگ بشما مىرسيد هر آينه در دوزخ مىرفتيد و دايم در آن آتش معذب ميبوديد * ( فَأَنْقَذَكُمْ ) * پس رهانيد خدا شما را * ( مِنْها ) * از آن حفره يا از آن نار بميمنت اسلام و شرف ايمان و ميتواند بود كه ضمير راجع بشفا باشد و تانيث آن بجهة تأنيث مضاف اليه باشد و يا بجهة آنكه بمعنى شفه است چه شفاء بئر و شفه آن طرف چاه است چون جانب و جانبت و اصل آن شفو است كه قلب واو شده در مذكر و حذف آن در مؤنث و بدانكه انقاذ از آتش اگر چه فرع وقوعست در آن اما چون كه ايشان مستحق دخول بودند پس بمنزلهء كسى بودند كه در آن واقع شده‌اند ابو الجوزا روايت كند كه ابن عباس اين آيه را تلاوت كرد اعرابى استماع آن كرد گفت ( و اللَّه ما انقذهم منها و هو يريدان ينجيهم منها ) يعنى مراد حق تعالى از انقاذ آنجاست چه او سبحانه انقاذ ايشان نكرد از آن زيرا كه رهانيدن در صورتى است كه ايشان در آن بوده باشند بلكه مراد آنست كه ايشان را از آن نجات داد ابن عباس فرموده كه اكتبوها من غير فقيه يعنى اين معنى را بنويسيد و فرا گيريد از كسى كه فقيه نيست * ( كَذلِكَ ) * هم چنان كه بيان كرد احوال شما را از نفرت قديمى و الفت مجدد * ( يُبَيِّنُ اللَّه لَكُمْ ) * بيان مىكند خدا و روشن ميگرداند براى شما * ( آياتِه ) * دلايل وحدانيت و قدرت خود را و حجج بينه دين حق را * ( لَعَلَّكُمْ تَهْتَدُونَ ) * تا باشيد كه شما راه راست يابيد كلام در معنى تعليل است يعنى بجهة ارادهء ثبات شما بر هدى و ازدياد شما در آن\r\n","description":"","footnote":"","page_name":" 287 ","page_number":287},
  {"content":"\r\nاين آيات در شأن اوس و خزرج نازل شده و تفصيل قصه ايشان از قول علماى سير و تواريخ برين وجه بوده كه اوس و خزرج دو برادر بودند از يك پدر و مادر و بسبب خونى ميان ايشان عداوت واقع شد و آن عداوت مدت صد و بيست سال در ميان ايندو قبيله بود تا بعهد رسول ( ص ) و چون بدعوت آن حضرت برخواست هر دو قبيله تصديق كرده ايمان آوردند و بجهة اين عداوت قديمى از ميان ايشان منقطع شده و سبب اسلام ايشان آن بود كه سويد ابن صامت كه او را كامل خواندندى بجهة جلادت و مهارت او در حكمت و شعر و نسب به مكه آمد در وقتى كه رسول ( ص ) برسالت مبعوث شده بود آن حضرت وى را بدين اسلام دعوت فرمود سويد گفت نزد من بعضى از سخنان لقمان هست كه در باب حكمت است و آن را بر حضرت عرض كرد آن حضرت\r\nفرمود كه اين خوبست اما با من بهتر از اين هست زيرا كه كلام خدايست و او سبحانه آن را بر من نازل ساخته پس بعضى از قرآن برو خواند سويد چون آن را بشنيد بسى خوشحال شد و بطبع او فرود آمد و اسلام آورده بمدينه رجوع كرد و اهل مدينه را از آن اخبار كرد و بسى بر نيامد كه او را بكشتند و بعد از آن ابو الحسين بن رافع با جمعى از بنى عبد الاشهل به مكه آمدند و غرض ايشان آن بود كه قريش معاونت ايشان نموده با خزرج مقاتله كنند رسول ( ص ) چون برآمدن ايشان مطلع شد برخواست و نزد ايشان آمد و گفت رغبت كنيد به چيزى كه بهتر آنست كه در صدد آنيد گفتند آن چيست رسول ( ص ) فرمود آنكه خداى را بوحدانية پرستش نمائيد و با او شرك نياريد كه حقتعالى مرا بشما فرستاده تا هدايت شما كنم اياس بن معاذ كه جوانى عاقل بود با ايشان گفت اى قوم اين مرد راست ميگويد و آنچه وى ما را به آن دعوت مىكند به از اينست كه ما بجهة آن به اين جانب آمده‌ايم ابو الحسين پارهء ريگ برگرفت و بر روى او زد و گفت خاموش باش ما به اين كار به اين صوب نيامده‌ايم رسول ( ص ) برخواست و ايشان بمدينه رجوع نمودند و بعد از آن ميان اوس و خزرج مقاتلهء عظيم واقع شد و اياس بن معاذ فرمان يافت چون حقتعالى اراده فرمود كه اظهار دين خود كند و اعزاز دين خود كند بپيغمبر خود فرمايد شش مرد از خزرج به مكه آمده نزد عقبه با رسول ( ص ) ملاقاة كردند رسول ( ص ) فرمود كه شما از كدام قبيله‌ايد گفتند از خزرج رسول فرمود كه از معاندان جهوديد گفتند آرى فرمود بنشينيد پس آن حضرت ايشان را دعوتكرد بدين اسلام و قرآن بر ايشان خواند ايشان بشنيدند و در آن انديشه كردند بطبع ايشان فرود آمد و چون از معاند جهودان بودند و جهودان ايشان را ميگفتند كه پيغمبر آخر الزمان ( ص ) در مكه پيدا شود چه در تورية چنين نوشته چون ظاهر گردد ما تابع او شويم و به او ايمان آريم و از شما انتقام كشيم اينان با هم گفتند همانا اين مرد است كه يهود ما را از آن ميترسانيدند ما بر ايشان سبقت كرده به او ايمان آوريم تا تسلط و غلبه ما را باشد نه ايشان را و اميد هست كه حقتعالى ببركت او ما را فايق گرداند بر ايشان و منازعهء كه ميان ما و\r\n","description":"","footnote":"","page_name":" 288 ","page_number":288},
  {"content":"\r\nاوس واقعست مرتفع گردد پس هر شش كس ايمان آوردند و گفتند يا رسول اللَّه ما را رخصت ده تا به مدينه رويم و قوم خود را باسلام دعوت كنيم همانا كه اجابت كنند رسول ( ص ) فرمود كه چنين باشد چون بمدينه آمدند و اظهار دعوت رسول ( ص ) كردند و اين خبر در ميان همهء اهل مدينه منتشر شد تا آنكه هيچ سرايى نبود الا آنكه پيوسته گفتگوى رسول ( ص ) ميكردند و چون سال ديگر موسم حج رسيد دوازده كس برخواستند ده از خزرج و دو از اوس و در عقبه با رسول ( ص ) ملاقات كردند و ايمان آوردند و بيعت كردند بر طريق مبايعة نسا يعنى بمضمون آيهء يُبايِعْنَكَ عَلى أَنْ لا يُشْرِكْنَ بِاللَّه شَيْئاً وَلا يَسْرِقْنَ الاية رسول ( ص ) فرمود كه اگر به اين وفا كنيد ببهشت درآئيد و اگر در بعضى خيانت كنيد در دنيا واجب الحد شويد و در آخرت معذب گرديد و اين پيش از آن بود كه رسول ( ص ) بجهاد مأمور شود پس بعد از قبول اسلام و بيعت بمدينه آمد و در عقب ايشان رسول مصعب بن عمير بن هاشم بن عبد مناف را بمدينه فرستاد تا آنها را دعوت كند و قرآن و احكام شرع تعليم دهد مصعب بمدينه آمد و بسراى سعد بن زراره فرود آمد و سعد از جمله دوازده كس بود كه در عقبه بدست رسول ايمان آورده بودند و بيعت كرده پس ايشان را قرآن مىآموخت و بر ايشان ميخواند و اول كسى كه در مدينه او را مقرى ميخواندند او بود روزى سعد بن معاذ با اسيد بن خضير گفت بيا برويم و اين مرد را كه اغوا و اضلال سفهاى قوم مىكند زجر كنيم و از شهر اخراج كنيم اسيد گفت تو برو كه او پسر خاله منست و من از او شرم دارم اسيد حربهء بر گرفت و آمد تا بحايطى كه ايشان آنجا بودند سعد چون اسيد را\r\nبديد مصعب را گفت اين سيد قومست وى را تعظيم كن و سخنى كه موجب خفت باشد به او مگو پس اسيد در آمد و روى بمصعب كرده از روى غضب اداء سخنان درشت كرد و گفت در اينشهر بچه كار آمدهء و چرا سفهاى ما را گمراه ميكنى برخيز با اتباع خود و همه از اينشهر بيرون رويد و اگر نه كشته شويد مصعب گفت التماس من آنست كه بنشينى و از من سخنى چند بشنوى اگر موافق رأى تو باشد فهو المراد و اگر نه چنان تصور كن كه نشنيدهء اسيد گفت سخنى با انصاف گفتى پس بنشست و حربه بر زمين نهاد و مصعب آيتى چند از قرآن برو خواند و وصف اسلام كرد وى چندان كه قرآن استماع كرد و وصف قرآن ميشنيد روى او ميشكفت و تازه ميگشت و بشاشت ميكرد و حسرت برو ظاهر ميگشت تا غايتى كه اثر اسلام در روى او نمايان شد چون مصعب قرائت قرآن تمام كرد اسيد گفت اين نيكو كلامى است و نيكو طريقى اگر كسى خواهد كه بدين دين در آيد اول چه كند مصعب گفت بايد كه نخست كلمتين شهادتين بگويد و جامهء پاكيزه بپوشيد و دو ركعت نماز بگذارد اسيد كلمتين شهادتين بر زبان راند و غسل كرد و جامهء پاك پوشيد و دو ركعت نماز بگذارد و بعد از آن گفت من ميروم تا سعد معاذ را نزد شما فرستم اگر وى اجابت دين شما كند هيچ كس مخالفت شما\r\n","description":"","footnote":"","page_name":" 289 ","page_number":289},
  {"content":"\r\nنتواند كرد پس حربه برگرفت و نزد قوم رفت و چون مردم در او نگاه كردند گفتند و اللَّه كه اسيد نه به آن روى باز آمد كه رفته بود سعد معاذ گفت چه كردى گفت آنجا رفتم ديدم كه ايشان چيزى نميگويند كه ما را زيان داشته باشد و با ايشان گفتم بايد از شما چيزى صادر نشود كه موجب نقص و زيان ما باشد و ايشان قبول اينمعنى كردند و لكن شنيدم كه جماعتى از بنى حارثه در صدد آن شده‌اند كه اسعد را بكشند به جهت آنكه پسر خالهء تست تا عهدى كه ميان شماست بشكند اگر بر وى و مراقبت اين امر كنى صواب باشد سعد برخواست و آن حربه را برداشت و متوجه آن جانب شد چون بآنموضع رسيد ديد كه ايشان مطمئن و آرميده با هم نشسته‌اند دانست كه مقصود اسيد آن بود كه آنجا رود و سخن ايشان را بشنود پس سئيم الوجه غليظ القلب بر ايشان داخل شد و بانگ بر ايشان زد كه چرا اغوا و اضلال مردمان ما مىكنيد و ازين شهر بيرون نمىرويد بعد از آن روى بمصعب كرد و گفت اگر تو پسر خاله من نبودى اين حربه را بر تو حواله ميكردم مصعب از روى ملاطفت و ملايمت گفت اى جوانمرد كرم ورزيده يك ساعت بنشين و آنچه مىگوييم بشنو اگر ترا صواب آيد زبان تعرض از ما كوتاه كن و الا آنچه تو گويى چنان كنم سعد معاذ گفت انصفت سخنى بانصاف گفتى پس بنشست مصعب حديث و طريقهء مسلمانى و مكارم اخلاق را در ميان آورد و آغاز قرآن خواندن كرد بتدريج روى سعد شگفته ميشد تا آنكه محبت اسلام درو ظاهر گشت و از غايت شعف پيش از آنكه مصعب قراءة قرآن را تمام كند گفت شما بچه طريق بدين اسلام در مىآييد گفت كلمهء شهادت مىگوييم و غسل ميكنيم و جامه پاكيزه ميپوشيم و دو ركعت نماز ميگذاريم سعد چنان كرد و حربه برگرفت او بر مجمع قوم خود شد چون در روى وى نگاه كردند دانستند كه اسلام را قبول كرده پس در ميان ايشان بنشست و گفت اى بنى الاشهل شما مرا چگونه دانيد گفتند رئيس و سيد قوم و مطاع مايى رأى تو از همهء رأى تو از همهء رأى ما قوىتر و دانش تو از همهء ما بيشتر گفت همه بر اين عقيده‌ايد بيكبار آواز بركشيدند كه و اللَّه چنين است گفت حرامست بر من كه سخن شما را بشنوم تا آنكه به خدا و پيغمبر او ايمان آريد گفتند سمعا و طاعة چه ما ميدانيم كه در صدد خير خواهى مايى پس همه ايمان آوردند و هيچ مردى و زنى از ايشان نبود مگر كه كلمهء اسلام بر زبان راند مصعب و سعد بن زراره بر همين منوال دعوت ميكردند تا آنكه همه اهل مدينه را بدايره اسلام درآوردند مگر سراى بنى امية و ابن زيد و حطم و ايل كه درين توقف نمودند زيرا كه\r\nابو القيس الاسلب الشاعر در ميان ايشان بود و منع ايشان ميكرد پس مصعب برخواست با هفتاد مرد مسلمان به مكه آمد و در دويم ايام تشريق در عقبه با رسول ملاقات كرد و يك بار ديگر تجديد كلمهء اسلام كردند و آن روز را روز بيعت دوم عقبه نام نهادند كعب بن مالك روايت كند كه ما اسلام خود را از مشركان قوم خود پنهان ميداشتيم چون\r\n","description":"","footnote":"","page_name":" 290 ","page_number":290},
  {"content":"\r\nاز حج فارغ شديم يا رسول خدا وعده داديم كه امشب عبد اللَّه را كه پدر جابر است و از اشراف قوم حاضر ميسازيم و او را باسلام هدايت مىكنيم فرمود چنين باشد پس نزد او رفتيم و گفتيم يا عبد اللَّه تو از جمله سادات و اشراف مايى نميخواهيم كه با چنين متانت راى و حصانت فهم و ذكاى عقل كه ترا است فردا هيمهء دوزخ شوى قبول اسلام كن و با ما بدين محمد ( ص ) درآى و امشب ميعاد ما با رسول خدا نزد عقبه است با ما آنجا حاضر شو تا آنچه او ميگويد بشنوى اگر بديدهء انصاف درو نگرى و آنچه ميگويد صواب بينى به او اسلام آور و اگر نه اختيار نزد تست گفت چنين باشد پس او را گذاشتيم و چون از شب ثلثى بگذشت هر يك پنهان از قوم خود متوجه ميعاد شديم و در شعبى كه نزديك عقبه بود جمع شديم و ما هفتاد مرد بوديم با دو زن يكى ام عماره و ديگر اسماء بنت عمر رسول ( ص ) بيامد با عباس و آنجا بنشست و عباس هنوز اسلام نياورده بود و ليكن به جهت خويشى همراه پيغمبر بود چون بنشستيم عباس آغاز سخن كرد و گفت يا معشر الخزرج بدانيد كه مكانة و منزل محمد ( ص ) از مادر نهايت قصوى است و مرتبهء عليا من نسبت به او در نهايت شفقت و مهربانيم و او را دوستتر از همه اقرباى خود ميدارم اما حمايت قوم او ميكنم زيرا كه بر دين مااند و او در شهر خود در عز و رفعت است و مىخواهد كه نزد شما آيد و ترك وطن مألوف خود كند اگر ميدانيد كه آنچه مىگوييد به آن وفا خواهيد كرد و نقض عهد و شرط نخواهيد كرد و حامى او خواهيد شد وى به شهر شما آيد و اگر نه او را بگذاريد تا در ميان قوم و عشيرهء خود باشد ما متفق الكلمه شده گفتيم سَمِعْنا وَأَطَعْنا قول ما قول و فعل ما فعل است تا جان در تن داريم از عهد خود نمىگرديم و در اثناى اين حال عبد اللَّه درآمد و رسول آيتى چند از قرآن برو خواند و جدى و طربى دو و پديد آمد كلمه اسلام را عرض كرد پس رسول ( ص ) يك بار ديگر شرايط تبليغ را مؤكد ساخت و از همه عهد و رسوخ بر اسلام فرا گرفت و فرمود من بميان شما به اين شرط مىآيم كه حمايت من چنان كنيد كه فرزندان خود را ابن مغرور دست آن حضرت بگرفت گفت يا رسول اللَّه قبايل و عشاير ما همه مردان كارى و كارزارىاند و شجاعت و جرات از اباى خود بميراث يافته‌ايم جان و مال خود را وقايهء تو ميكنيم و تو را چنان حمايت مىكنيم كه تا جان در بدن ما باشد نگذاريم كه به هيچ وجه خار آزارى بخاطر عاطر تو خلد ابو الهشيم بن تيهان از ميان برخواست و گفت يا رسول اللَّه تو ميدانى كه ميان ما و ديگران عهد و مواثيق است و به جهت حمايت و حفظ تو همهء آن عهود را نقض خواهيم كرد شرط كن كه هر گاه خدا تو را قوت دهد و نصرت بر قوم خود ما را رها نكنى و به شهر خود نروى رسول ( ص ) تبسم فرمود و گفت\r\nلا بل الدم الدم و الهدم الهدم انتم منى و انا منكم احارب من حاربتم و اسالم من سالمتم\r\nخونها و جانها بهم پيوسته است با يكديگر ريزيم و به اتفاق يكديگر ويران كنيم شما از منيد و من از شما ام حرب كنم با آنكه محارب شما باشد و صلح\r\n","description":"","footnote":"","page_name":" 291 ","page_number":291},
  {"content":"\r\nكنم با آنكه با شما صلح كند بعد از آن فرمود كه دوازده نقيب اختيار كنيد تا كفلاى قوم باشد ايشان نه از خزرج و سه از اوس اختيار كردند قتاده روايت كند كه چون ما به جهت بيعت نزد رسول ( ص ) نشستيم عباس بن نفيله گفت اى مردمان ميدانيد اين مرد بچه بيعت مىكند على حرب الاحمر و الاسود بيعة او بر حرب كردنست با عرب و عجم اگر چنانچه مالهاى شما را نكبتى و زوالى رسد يا بعضى از اشراف شما را بكشند ازو برمىگرديد و نقض بيعت خواهيد كرد پس اكنون در اين باب انديشه كنيد و بدانيد كه اگر او را باز گذاريد و نقض عهد خود كنيد موجب خزى دنيا و آخرت شما شود و اگر به آن وفا كنيد و تن و جان خود را وقاية وى كنيد سبب خير دنيا و عقباى شما باشد گفتند ما او را بر مال و جان و قتل اشراف و اولاد خود اختيار ميكنيم پس متوجه رسول ( ص ) شدند و گفتند يا رسول اللَّه اگر ما چنين كنيم اجر ما را چه باشد فرمود بهشت نعيم و خلاصى از آتش جحيم گفتند دست بگشا تا بيعت كنيم آن حضرت دست بگشاد بر آنها به بيعت مشغول شدند و اول كسى كه بيعت كرد براء بن مغرور بود پس جمله بشرف بيعت درآمدند چون از بيعت فارغ شدند ابليس به صورت مردى برآمده از سر عقبه آواز داد كه اى مردمان بدانيد كه همه صابيان بر حرب شما مجتمع شده‌اند رسول ( ص ) فرمود ابن ابليس است كه دشمن خدايست از سخن او ترسى به خود راه مدهيد پس فرمود كه به منازل خود مراجعت كنيد عباس بن عبادة بن نفيله گفت يا رسول اللَّه به خدا كه ترا به حق فرستاد كه اگر فرمايى على الصباح با شمشيرهاى آبدار بر سر اين گروه كفار و فجار تازيم و دمار از روزگار ايشان بر آريم گفت مرا به اين نفرموده‌اند و اذن نداده‌اند و چون بمراحل خود رفتند هنوز صبح نشده بود كه اجلاى قريش نزد ايشان آمدند و گفتند يا معشر الخزرج شنيده‌ايم كه شما آمده‌ايد كه صاحب ما يعنى محمد ( ص ) را از ميان ما بدر برده به شهر خود بريد و با او عهد كرده‌ايد كه با ما محاربه كنيد ايشان بلا و نعم هيچ جواب ندادند اما بسيار ترسان و هراسان شدند پس بمدينه مراجعت كرده اسلام را آشكارا كردند و اين خبر منتشر شده به مكه رسيد قريش اصحاب رسول را مىرنجانيدند رسول ( ص ) باصحاب گفت كه توطن ما اينجا صلاح نيست برخيزيد تا بمدينه رويم و آنجا مطمئن بنشينيم پس يك يك و دو دو هجرت ميكردند و بمدينه مىرفتند و اول كسى كه هجرت كرد ابو سلمه مخزومى بود و بعد از آن عامر بن ربيعه با اعيان خود در عقب آق ليلى بن ابى جحمه پس عبد اللَّه جحش و آن گاه گروه مهاجرت مىكردند و رسول در مكه بود تا آنكه امر الهى نازل شد كه تو نيز هجرت كن پس آن حضرت نيز بمدينه تشريف فرمود اهل مدينه بسيار مسرور و مبتهج شدند و حقتعالى به بركت و ميمنت قدوم معجز لزوم آن حضرت عداوت از ميان اوس و خزرج برداشت و حقتعالى بعد از امتنان اين نعمت بريشان در صدد موعظهء ايشان برآمده مىفرمايد كه * ( وَلْتَكُنْ مِنْكُمْ ) * و بايد كه باشد از شما * ( أُمَّةٌ ) * گروهى كه ايشان * ( يَدْعُونَ إِلَى الْخَيْرِ ) * بخوانند مردمان را بنيكويى يعنى باسلام يا بايتلاف مؤمنان به يكديگر و جمعى بر آنند\r\n","description":"","footnote":"","page_name":" 292 ","page_number":292},
  {"content":"\r\nكه اين داعيان مؤذنانند كه خلق را بعبادت خدا مىخوانند * ( وَيَأْمُرُونَ بِالْمَعْرُوفِ ) * و بفرمانند به نيكويى * ( وَيَنْهَوْنَ عَنِ الْمُنْكَرِ ) * او باز دارند از فعل ناشايست معروف فعل حسن است كه مشتمل باشد بر صفت راجحه و منكر فعل قبيح و يا معروف آنست كه موافق كتاب و سنة باشد و منكر آنكه مخالف قرآن و حديث بود يعنى معروف هر چيزى است كه خدا و رسول به آن امر كرده باشند و منكر آنكه خدا و رسول از آن نهى كرده‌اند و گويند معروف هر چيزيست كه عقل يا شرع محسن آن باشد و منكر هر چيزى كه عقل يا شرع منكر آن بود و اين راجع بمعنى اول است و بدان كه من از براى تبعيض است زيرا\r\nكه امر بمعروف و نهى از منكر از فروض كفايتست و مرويست از ابى عبد اللَّه كه\r\nو ليكن منكم امة\r\nيعنى بايد كه باشند از شما امامان كه مردمان را امر بمعروف و نهى از منكر كنند و مىتواند بود كه من از براى تبيين باشد و معنى اينكه بايد كه باشيد شما گروهى كه امر كنندگان و نهى كنندگان باشيد كقوله تعالى كُنْتُمْ خَيْرَ أُمَّةٍ أُخْرِجَتْ لِلنَّاسِ تَأْمُرُونَ و دعاى بخير شامل جميع آن چيزيست كه در او صلاح دينى و دنيوى باشد و عطف امر بمعروف و نهى از منكر بر آن عطف خاص است بر عام به جهت اشعار بمزيت فضل آن كقوله تعالى وَالصَّلاةِ الْوُسْطى * ( وَأُولئِكَ ) * و آن گروه كه داعى خير و امر بمعروف و ناهى از منكرند * ( هُمُ الْمُفْلِحُونَ ) * ايشانند رستگاران يعنى مخصوصان بفلاح كامل و در آيه دلالت است بر وجوب امر بمعروف و نهى از منكر و عظم موقع و محل اين هر دو چه حقتعالى تعليق فلاح به آنها كرده و بدانكه امر طلب مستعلى است فعل را از غير خود و نهى طلب كف آن از غير و اكثر متكلمان برانند كه امر و نهى از فروض كفايتست و نزد بعضى ديگر از ايشان از فروض اعيان است و اين مختار شيخ ابى جعفر است ( قدس روحه ) پس واجبست بر جميع مكلفان على الاعيان كه مبادرت كنند بامر و نهى و اگر چه دانسته باشند كه بعضى ديگر به آن قيام مىنمايند تا آنكه همه بدانند كه بامر و نهى متاثر شده و اگر كفايى ميبود قيام بعضى قبل از تحقق تاثر كافى مىبود و اكثر علما بر آنند كه وجوب آن عينى است و خلافى نيست در آنكه وجوب آن شرعى است و خلاف در اينست كه وجوب آن عقلى است يا نه شيخ مذكور قائل است بوجوب عقلى زيرا كه اين هر دو لطفاند و هر لطف واجب است و علم الهدى سيد مرتضى روح اللَّه روحه منع آن فرموده و اگر نه لازم آيد وقوع هر معروف و ارتفاع هر منكر و يا اخلال حقتعالى بواجب و اين هر دو باطلاند و ملازمت ظاهر مىشود به آنكه واجب عقلى مختلف نميشوند بمنسوب اليه و درين نظر است زيرا كه واجب مختلف است چه امر و نهى واجبند بر قادر بقلب و لسان و بر عاجز بقلب فقط و هر گاه مختلف باشد نسبت بما پس اختلاف\r\n","description":"","footnote":"","page_name":" 293 ","page_number":293},
  {"content":"\r\nآن جايز باشد اينجا چه واجب برو سبحانه همين تخويف است و انذار تا تكليف باطل نشود و اصح آنست كه در عقل چيزى نيست كه دلالت بر وجوب امر و نهى كند مگر بر سبيل دفع ضرر و امر و نهى گاهى واجب است كه آمر و ناهى عالم بمامور و منهى باشد و ظن تأثير باشد و از ضرر بنفس خود يا بمؤمن ديگر ايمن باشد و ضابطهء در آن اسهل فالاسهل است از فعل و قول و اگر منتهى بقتل يا جرح شود آن وظيفهء امام است و تفصيل اين از كلام كنز العرفان سمت تحرير خواهد يافت و نهى منكر بدل واجبست مطلقا و بعد از آن به زبان و آن گاه بدست اگر به زبان اثر نكند و نهى مشروط است به شرط رابع كه آن اضرار فاعل است بر آن و از حضرت رسالت ( ص ) پرسيدند كه ( من خير الناس ) بهترين مردمان چه كسانند فرمود\r\nامرهم بالمعروف و انهيهم عن المنكر و اتقيهم للَّه و اوصلهم بالرحم\r\nيعنى بهترين مردمان آنهااند كه مردمان را بيشتر امر كنند بمعروف و نهى كنند از منكر و پرهيزكارتر باشند از ايشان براى خدا و رعايت صله رحم پيشتر نمايند حسن بصرى از رسول ( ص ) روايت كند كه هر كه امر بمعروف و نهى از منكر كند او در زمين خليفهء خدا باشد و خليفهء رسول و خليفهء كتاب نعمان بن بشير از رسول ( ص ) نقل كرده كه مثل فاسق در ميان مردمان مانند كسى است كه در كشتى نشسته باشد و آن مقدار كه مكان اوست او را سوراخ كند او را گويند كه چرا چنين ميكنى گويد اينجا كه نشسته‌ام مختص منست و مرا جايز است كه بهر نوع كه خواهم در آن تصرف كنم شما را در آن تسلطى و حقى نيست اگر او را درين گفتار امان دهند و منع نكنند آب در كشتى درآيد و همهء مردمان كه بر آن نشسته‌اند غرق شوند در نهج البلاغه از امير المؤمنين ( ع ) مرويست كه\r\nلا تتركوا الامر بالمعروف و النهى عن المنكر فتولى عليكم اشرار كم ثم تدعوا فلا تستجاب لكم\r\nترك مكنيد امر بمعروف و نهى از منكر را كه اگر ترك كنيد اشرار شما بر شما حاكم شود و شما هر چند دعا كنيد و دفع شر ايشان را از خدا در خواهيد اجابت شما نكند و ماخذ قول حضرت رسالت است\r\nلتامرون الناس بالمعروف و لتنهونهم عن المنكر و الا تولى عليكم اشرار كم و تدعوا خياركم فلا تستجاب لكم\r\nيعنى بايد كه مردمان را امر كنيد بنيكويى و ايشان را باز داريد از ناشايست و اگر نه اشرار شما بر شما مسلط شوند و هر چند نيكان شما دعا كنند مستجاب نشود و قول امير المؤمنين ( ع ) كه\r\nهما خلقان من اخلاق اللَّه\r\nكافيست در فضيلت امر بمعروف و نهى از منكر و در كنز العرفان آورده كه درين مقام چند فايده است اول آنكه امر و نهى از وظايف علما است چه جاهل بسيار هست كه امر بمنكر مىكند و نهى از معروف و نيز بسيار هست كه چيزى منكر است در مذهب امر و غير منكر است در مذهب مأمور چه اختلاف مجتهدين بسيار است در مسائل فروعيه و ديگر آنكه جاهل بسيار هست كه غلظة مىكند در موضع لين و به عكس دويم آنكه وجوب امر و نهى در حالتيست كه مؤثر باشد و اين يا به جهت آنست كه تارك امر و فاعل نهى جاهل باشد به آن و يا فعل و ترك آن نه بر وى تعمد\r\n","description":"","footnote":"","page_name":" 294 ","page_number":294},
  {"content":"\r\nباشد و يا شبههء در آن داشته باشد اما هر كه از روى قصد و علم و اختيار و اذعان ترك مامور كند و فعل منكر نمايد واجب نيست امر و نهى او بلكه جايز است و اگر ضرر در آن متصور شود جايز نخواهد بود چه جاى وجوب و از اينجاست كه از ائمهء هدى صلوات اللَّه عليهم وارد شده كه\r\nمن علق سيفا او سوطا فلا يؤمر و لا ينهى\r\nسيم آنكه ابتدا كند در آن ( بالايسر فالايسر ) از قول و فعل و دال برين ترتيب است قوله تعالى فَأَصْلِحُوا بَيْنَهُما و بعد از آن فرموده كه فَقاتِلُوا الَّتِي تَبْغِي حَتَّى تَفِيءَ إِلى أَمْرِ اللَّه چه اصلاح را مقدم داشته بر مقاتله چهارم معروف به جهت آنكه مختص است بصفت راجحه كه شامل واجب و ندبست پس امر منقسم باشد بانقسام آن فحينئذ گاهى واجب باشد و گاهى مندوب و احتمال دارد كه نهى منقسم باشد باعتبار تحريم و كراهت پس اين قسم نيز واجب و مندوب باشد پنجم معروف و منكر گاهست كه معلومند بالضرورت پس اين قسم شامل جميع مكلفان باشد و گاه است كه معلوميت آن باستدلال است پس وجوب آن مختص شده باشد به كسى كه برو ظاهر شده باشد بدليل و بر غير او نظر واجب نخواهد بود تا علم به آن پيدا كند زيرا كه اين هنگام وجوب امر و نهى مشروط خواهد بود به شرط دانستن آن بدليل و تحصيل شرط واجب نيست ششم شرط نيست در مامور به و منهى عنه كه آمر و ناهى آن مكلف بوده باشد به آن چه غير مكلف هر گاه عالم باشد كه غير او اصرار به آن مينمايد واجب است كه منع او كنند و همچنين صبى را نهى كنند از محرمات تا متعود نشود به آن و امر كند او را به طاعت تا متمرن شود بدان هفتم هر كه مرتكب حرام شود يا ترك واجب كند ساقط نميشود از او وجوب امر و نهى زيرا كه ساقط نميشود به ترك احد واجبين واجب ديگر و مرويست كه سلف به خيرات امر ميكردند با آنكه خود نميكردند و ديگر حقتعالى ميفرمايد كه لَها ما كَسَبَتْ وَعَلَيْها مَا اكْتَسَبَتْ و بعد از امر بندگان بارتكاب معروف و اجتناب از منكر ايشان را به جماعت و ترك تفرق امر ميفرمايد بقوله * ( وَلا تَكُونُوا ) * و مباشيد اى مكلفان * ( كَالَّذِينَ تَفَرَّقُوا ) * مانند آنان كه متفرق شدند به جهت عداوت چون يهود و نصارى كه در ميان هر يك فرق متعدده پيدا شدند به جهت عداوت چون عنانيه و سامريه و موسائيه از يهود و ملكائيه و نسطوريه و يعقوبيه از نصارى هر فرقه دشمن فرقهء ديگر * ( وَاخْتَلَفُوا ) * و اختلاف كردند در دين خود يهود بعد از پانصد سال از موت موسى ( ع ) و نصارى بعد از سيصد سال از رفع عيسى ( ع ) به آسمان پس اين اختلاف واقع شده بود * ( مِنْ بَعْدِ ما جاءَهُمُ الْبَيِّناتُ ) * از پس آنكه آمده بود بديشان حجتهاى روشن در كتب ايشان كه موجب اتفاق ايشان بود بر توحيد و تصديق باحوال آخرت فكانه قال ( با ايها الذين آمنوا لا تكونوا كاليهود و النصارى ) و اظهر آنست كه نهى مخصوص است به\r\n","description":"","footnote":"","page_name":" 295 ","page_number":295},
  {"content":"\r\nتفرق در اصول دون فروع\r\nلقوله ( ص ) اختلاف امتى رحمة\r\nيعنى اختلاف امة من در مسائل اجتهاديه رحمة است و\r\nلقوله من اجتهد و اصاب فله اجران و من اخطأ فله اجر واحد\r\nهر كه اجتهاد كند بصواب رسيد او راد و اجر باشد و اگر در آن خطا كند يك اجر و گويند مراد مبتدعه اين امتند چون مجبره و مشبهه و حشويه و اشباه ايشان * ( وَأُولئِكَ ) * و آن گروه پراكندگان و مخالفان در اصول دين * ( لَهُمْ عَذابٌ عَظِيمٌ ) * مر ايشانراست عذابى دردناك بزرگ بر تفرق و اختلاف اين وعيد است مر اهل تفرق را و تهديد بر كسى كه متشابه بايشان باشد ظاهر آيه دال است بر تحريم اختلال و تفرق در دين و ذم و قبح آن و قوله * ( يَوْمَ تَبْيَضُّ وُجُوه ) * منصوب است به آنچه در لهم است از معنى فعل اى ( اولئك ثبت لهم عذاب عظيم يوم تبيض الوجوه ) يعنى آن گروه را ثابت است عذاب بزرگ در روزى كه سفيد گردد رويها و يا منصوب به اذكر يعنى ياد كنيد آن روزى را كه سفيد شود رويها * ( وَتَسْوَدُّ وُجُوه ) * و سياه شود رويها بياض وجه و سواد آن كنايه‌اند از ظهور به جهت و سرور و كآبت و خوف در آن و در بعضى روايات آمده كه اهل حق در آن روز موسوم باشند بياض وجه و بياض صحيفه و اشراق بشره و سعى نور در اقدام و يمين ايشان و اهل باطل باضداد اين باشند * ( فَأَمَّا الَّذِينَ اسْوَدَّتْ وُجُوهُهُمْ ) * پس اما آنان كه سياه شود رويهاى ايشان حقتعالى بفرمايد كه تا ملائكه از روى توبيخ و تعجيب با ايشان گويند * ( أَ كَفَرْتُمْ ) * آيا كافر شديد * ( بَعْدَ إِيمانِكُمْ ) * از پس ايمان آوردن شما در مجمع آورده كه مفسران و ساير علما در كسانى كه رويهاى ايشان سياه باشد در آن روز چند قول است حسن بصرى گفته ايشان منافقانند كه كافر شدند بعد از اظهار ايمان و ابى بن كعب بر آنست كه مراد جميع كفارند جهت آنكه اعراض كردند از آنچه واجب بود بر ايشان اقرار بان و آن توحيد است كه در روز الست حقتعالى ايشان را گواه گردانيد در نفسهاى خودشان گفتند بلى شهدنا پس امروز ايشان را گويند آيا كافر شديد بعد از آنكه ايمان آورده بوديد در روز ميثاق * ( فَذُوقُوا الْعَذابَ ) * پس بچشيد عذاب دوزخ را * ( بِما كُنْتُمْ تَكْفُرُونَ ) * بسبب آن چه بوديد كه بعد از ايمان كافر شديد امر براى اهانت است و ما براى مصدريه يعنى بسبب كفر خودتان به عذاب ابدى معذب ميشويد و ميتواند بود مراد بكفر كفار بعد از ايمان كفر ايشان باشد بعد از تمكن ايشان از ايمان به نظر در دلالات و آيات و عكرمه بر آنست كه مراد اهل كتابند كه به پيغمبر ( ص ) نگرويدند بعد از ايمان ايشان به او بنعت و صفت او قبل از مبعث و اين قول مختار جبائى و زجاج است و نزد قتاده مراد اهل بدع و اهوااند از اين امت و اين منقول است از امير المؤمنين صلوات اللَّه عليه ثعلبى در تفسير خود\r\n","description":"","footnote":"","page_name":" 296 ","page_number":296},
  {"content":"\r\nبه اسانيد صحيحه موثقه از پيغمبر ( ص ) روايت كرده كه آن حضرت فرمود\r\nو الذى نفسى بيده يردون على الحوض ممن صحبنى اقوام حتى اذا رايتهم اختلجوا دونى فلا قولن اصيحابى اصيحابى فيقال لا تدرى ما احدثوا بعدك انهم ارتدوا على اعقابهم القهقرى\r\nيعنى سوگند بخدايى كه نفس من بيد قدرت اوست كه هر آينه وارد شوند بر من در كنار حوض من بعضى از كسانى كه مصاحب منند چون ايشان را به بينم ايشان را از نزد من برانند من گويم اينها صحابگان منند مرا گويند تو نميدانى كه از پس تو چه چيزها احداث و ابداع كردند بدرستى كه ايشان برگشتند بر پاشنه هاى پاى خود بطريق قهقرى يعنى مرتد شدند از دين ابو امامه باهلى گفته كه مراد از آن كسانى كه در آخرت روى ايشان سياه باشد خوارجند كما\r\nروى عن النبى ( ص ) انهم يمرقون من الدين كما يمرق السهم من - الرميه\r\nيعنى خوارج از دين بدر جهند هم چنان كه تير از كمان بيرون جهد كلبى از ابى صالح نقل كرده از ابن مسعود كه حضرت رسالت ( ص ) فرمود كه حقتعالى در روز قيامت هر معبودى را كه بدون او پرستيده باشند در موضعى نصب كند و هر كس بجانب معبود خود تازد و ذلك قوله ما تَوَلَّى وَنُصْلِه جَهَنَّمَ چون خسارت خود را ببينند اندوهگين شوند و روى ايشان سياه شود و همهء ايشان را با معبودان خود بدوزخ برند پس مؤمنان و اهل كتاب بمانند پس براى اهل كتاب معبودى نصب كنند و او مؤمنان را ندا كند كه مرا سجده كنيد مؤمنان سجدهء حق تعالى كنند و جهودان و ترسايان سجده نتوانند كرد مؤمنان چون سر از جسده بردارند روى ايشان چون ماه چهارده بود و اهل كتاب چون در روى مؤمنان نگرند از حزن و اندوه آن روىهاى ايشان سياه گردد و گويند بار خدايا روهاى مشركان را سياه كردى به جهت شرك ايشان و ما مشرك نبوده‌ايم چرا روىهاى ما را سياه كردى و ذلك قوله وَاللَّه رَبِّنا ما كُنَّا مُشْرِكِينَ و در مثل آمده كه دروغ گوى سياه رو مىباشد و هر گاه كسى به جهت آنكه دروغ بر مخلوقى بندد سياه روى باشد پس كسانى كه دروغ بر خداى بندند حال ايشان چگونه باشد و ذلك قوله تعالى وَيَوْمَ الْقِيامَةِ تَرَى الَّذِينَ كَذَبُوا عَلَى اللَّه وُجُوهُهُمْ مُسْوَدَّةٌ و همچنين هر كه تابع رؤساى ضلال شده باشد چون متبوعان خود را ببينند كه به عذاب گرفتار باشند از غايت حزن روى او سياه گردد و كسانى كه تابع ائمهء هدى ( ع ) باشند چون رفعة و مزية مرتبه و علو درجهء ايشان را ببينند از غايت فرح روى ايشان درخشان گردد و در جوار ايشان قرار گيرند كما قال * ( وَأَمَّا الَّذِينَ ابْيَضَّتْ وُجُوهُهُمْ ) * و اما آنان كه سفيد شود روى ايشان يعنى مؤمنان كه پيرو شرع خاتم الانبياءاند و تابع ائمهء هدى * ( فَفِي رَحْمَتِ اللَّه ) * پس باشند در رحمت خدا يعنى بهشت و ثواب مخلد و تسميهء جنت برحمت از قبيل تسميهء محل است باسم حال و در مجمع گفته كه تعبير از جنت به رحمت جهت تنبيه است بر آنكه حقتعالى برحمت واسعهء خود ثواب را زياده بر قدر عمل مؤمن تفضل\r\n","description":"","footnote":"","page_name":" 297 ","page_number":297},
  {"content":"\r\nخواهد فرمود و يا به جهت آنكه سبب ثواب كه تكليفست تفضل است از جانب حقتعالى پس بنا بر اين سبب ثواب تفضل بوده باشد * ( وُجُوهُهُمْ ) * اين سفيد رويان * ( فِيها خالِدُونَ ) * در رحمت خدا كه جنت است جاويد ماندگانند اين جملهء مستانفه است براى تاكيد كانه قيل ( كيف يكون فيها فقال هم فيها خالدون ) و اگر چه حق ترتيب آن بود كه ذكر ايشان مقدم باشد ليكن تأخير آن فرموده تا تنبيه باشد بر آنكه مطلع كلام و مقطع آن حليهء مؤمنان و ثواب ايشان است * ( تِلْكَ ) * آنچه گذشت از اخبار يهود و احكام و زواجر و بشاير و وعد و وعيد و غيره * ( آياتُ اللَّه ) * آيتهاى خداوند است * ( نَتْلُوها عَلَيْكَ ) * ميخوانيم آن را بواسطهء وحى بر تو * ( بِالْحَقِّ ) * در حالتى كه ملتبس است به حق كه هيچ شبههء در راستى و درستى آن نيست * ( وَمَا اللَّه يُرِيدُ ) * و نيست خدا كه خواهد * ( ظُلْماً ) * بيدادى از نزد خود * ( لِلْعالَمِينَ ) * بر جن و انس يعنى بر ايشان ستم نكند بى نقص ثواب و بيجرم عقوبت نفرمايد زيرا كه محال است صدور ظلم از او چه ظلم قبيح است و از صفات نقص پس بر واجب الوجود روا نباشد و ديگر آنكه حقى برو نيست تا بنقض آن ظلم كند و ممنوع از چيزى نيست تا مظلوم شود چه او مالك على الاطلاق است كما قال * ( وَلِلَّه ما فِي السَّماواتِ وَما فِي الأَرْضِ ) * و مر خدايراست آنچه در آسمانها و آنچه در زمين است * ( وَإِلَى اللَّه ) * و بسوى خدا * ( تُرْجَعُ الأُمُورُ ) * باز گرديده شود همهء كارها پس مجازات دهد هر كس را به آنچه وعده داده و وعيد فرموده و در كيفيت رجوع به او سبحانه اختلافست بعضى گفته‌اند مراد افناى آنها است و بعد از آن اعادهء آنها براى مجازات و نزد جمعى ديگر مراد آنست كه حقتعالى در دنيا تمليك امور فرموده بعباد ايشان را در آن تصرف ارزانى داشته و اما در آخرت جميع آن راجع به او شود كما قال اللَّه تعالى لِمَنِ الْمُلْكُ الْيَوْمَ لِلَّه الْواحِدِ الْقَهَّارِ و در وقوع مظهر در موضع مضمر در قوله * ( وَإِلَى اللَّه تُرْجَعُ الأُمُورُ ) * دو قول است يكى آنكه تا هر يك\r\nاز كلامين مستقل و مستبد باشد بنفسه دويم آنكه افخام آن فرموده به جهت آنكه مقام مقتضى تفخيمست\r\nو چون حقتعالى ذكر امر و نهى فرمود و احوال مترتبه بر آن در عقب آن ذكر كسى مينمايد كه متصدى آن شود و مدح ايشان ميفرمايد به جهت ترغيب همهء مردمان در اقتداء بايشان و ميگويد كه * ( كُنْتُمْ ) * هستيد شما * ( خَيْرَ أُمَّةٍ ) * بهترين گروهى كه از خلوت خانه غيب * ( أُخْرِجَتْ ) * بيرون آورده شده‌ايد * ( لِلنَّاسِ ) * براى مردمان اين كلام دلالت مىكند بر خيرية ايشان در ماضى و دلالت نميكند بر طرو انقطاع كقوله وَكانَ اللَّه غَفُوراً رَحِيماً يعنى خيريت شما ثابت و دايمست\r\n","description":"","footnote":"","page_name":" 298 ","page_number":298},
  {"content":"\r\nكه اصلا منقطع نميگردد و نزد بعضى كان تامه است و خير امة حال اى ( وجدتم حالكونكم خير امة ) و نزد بعضى ديگر بمعنى صار است يعنى گرديده‌ايد بهترين امت بجهة صدور اعمال حسنه از شما قولى آنست كه معنى آنست كه شما بهترين امتيد در سابق علم يا در لوح محفوظ يا در كتب انبيا يا در روز ميثاق كه در جواب الست بربكم مسارعت نموديد و خيرية اين امة به جهت آنست كه در سلك خدمت حضرت رسالت ( ص ) منتظماند و نعم ما قيل ( لما دعى اللَّه داعيا لطاعته باكرم الرسل كنا اكرم الامم ) چون خدا پيغمبر ( ص ) ما را برحمت خوانده است افضل پيغمبران باشيم ما خير الامم و گفته‌اند كه خيريت اين امت در اين سه صفت است كه بيان مىكند * ( تَأْمُرُونَ بِالْمَعْرُوفِ ) * ميفرمايند بر چيزى كه شرع مستحسن آنست و آمران * ( وَتَنْهَوْنَ عَنِ الْمُنْكَرِ ) * و نهى ميكنيد از هر چيزى كه شريعة مستقبح آنست و ناهى آن * ( وَتُؤْمِنُونَ بِاللَّه ) * و ميرويد از روى تحقيق و ثبات به خدا و اين متضمن ايمانست بهر چه تصديق به آن واجبست چه ايمان گاهى معتد به و محقق است كه آن تعلق گرفته باشد بهر چه حقتعالى تصديق به آن واجب و لازم گردانيده باشد پس ايمان به بعضى دون بعضى كافى نباشد كقوله وَيَقُولُونَ نُؤْمِنُ بِبَعْضٍ وَنَكْفُرُ بِبَعْضٍ الى قوله أُولئِكَ هُمُ الْكافِرُونَ حَقًّا و تاخير اين قسم از دو قسم اول با آنكه حق آن تقديم است جهة دلالت است بر آنكه ايشان امر بمعروف و نهى از منكر مىكنند بجهة ايمان آوردن به خدا و تصديق به آن و اظهار دين او و مراد به اين جملهء خبريه امر است از قبيل وَالْوالِداتُ يُرْضِعْنَ أَوْلادَهُنَّ پس آيه دال باشد بر وجوب عينى بر قول اصح بجهة اطلاق آن و بعضى از اهل خلاف استدلال كرده‌اند به اين آيه بر آنكه اجماع حجة است زيرا كه اين مقتضى آنست كه ( تامرون بكل معروف و تنهون عن المنكر ) يعنى ايشان آمرند بهر چه معروفست و ناهىاند از هر چه منكر است زيرا كه لام در آن براى استغراقست پس اگر اجماع ميكردند بر خطا يكى از ايندو كليه متحقق نميشد و هو المط و جواب آنست كه لا تسلم كه لام در اسم جنس براى استغراقست و بر تقدير تسليم محمول است بر آنكه معصوم با ايشان باشد بجهة عدم تحقق آنچه مذكور شد در غير ايشان و به اين نقل وارد شده از ائمهء هدى ( ع ) و گفته‌اند كه\r\nكيف تكون خير امة و قد قتل فيها ابن بنت رسول اللَّه بينها\r\nيعنى چگونه ايشان بهترين امت باشند و حال آنكه كشته شده در ميان ايشان پسر دختر پيغمبر ايشان و بنا بر آنكه اين سه قسم جملهء مستأنفه باشد براى بيان خيرية امت پس اين خصال ثلثه شرط خيرية ايشان باشد و از بعضى اصحاب مرويست كه ( من اراد ان يكون خير هذه الامة فليؤد شرط اللَّه تعالى فيه الايمان باللَّه و الامر بالمعروف و النهى عن المنكر ) هر كه خواهد بهترين اين\r\n","description":"","footnote":"","page_name":" 299 ","page_number":299},
  {"content":"\r\nامت باشد بايد كه اداى شرط خدا كند كه در آن فرموده و آن ايمانست به خدا و امر بمعروف و نهى از منكر و اگر اينشرط خيرية ايشان نباشد پس خبر دويم كان خواهد بود و معنى اينكه شما بهترين امتيد و متصفيد به اين سه خصال پسنديده و بدانكه علما را اختلافست در آنكه مراد به اين خطاب چه كسانند از اين عباس و سدى نقل است كه ايشان همهء مهاجر و انصارند و ضحاك گفته كه ( هم اصحاب رسول اللَّه خاصة لانه قال فى حقهم احفظونى فى اصحابى فانهم خيار امتى ) يعنى همين مراد اصحاب رسول اند زيرا كه پيغمبر ( ص ) در حق ايشان فرموده كه مرا نگاه داريد در ياران من كه ايشان بهترين امة منند و گويند خطاب با اصحابست و ليكن ساير امة در تحت آن داخلند و عكرمه بر آنست كه مراد ابن مسعود است و ابى بن كعب و معاذ بن جبل و سالم مولى ابى حذيفه و سبب آن بود كه مالك بن الضيف و وهب بن يهودا كه دو حبر بودند از احبار يهود ايشان را گفتند كه ما از شما بهتريم و دين ما از دين شما بهتر است حق سبحانه اين آيه فرستاد مقاتل گويد كه امت پيشين امر بمعروف و نهى از منكر نكردندى و گفتندى كه ما را تكليف خود بجا بايد آورد و اگر كسى نيك باشد او را بهتر بود و اگر بد باشد عقوبت آن بدى به دو رسد نه به غير امة ما نه اينچنيناند بلكه امر بمعروف و نهى از منكر ميكنند و مردمان را از ظلم و معصيت باز ميدارند پس ايشان بهترين امت باشند و در تفاسير اهل البيت ( ع ) و اخبار ايشان آمده كه اين آيه خاص است بائمه معصومين ( ع ) و بدليل عقلى نيز اينصفات بايشان اليق است و اولى زيرا كه خيرية فرع ملازمت است بر تقوى و طاعت و اقدام بر هر چه حقتعالى امر به آن كرده و اجتناب از هر چه نهى از آن فرموده و شبههء نيست در آنكه ايشان به جهة عصمت متصف به اين صفت بوده‌اند و غير ايشان چون كه مسلوب العصمةاند از اين خارجاند و * ( أُخْرِجَتْ لِلنَّاسِ ) * دلالتى صريح دارد بر اين زيرا كه هر كه پيغمبر و امام نيست مخلوق شده است از براى خود اما پيغمبر و امام مخلوق شده‌اند از براى هدايت بندگان چه تكليف امة و اتباع در گردن ايشانست و سلمان فارسى رضى اللَّه روايت كند كه در عهد خلافت عمر شخصى از احبار يهود بمدينه آمد و گفت خليفهء محمد كيست او را بعمر راه نمودند چون نزد عمر آمد گفت ( انت خليفة محمد ) تو خليفهء محمدى ( ص ) گفت آرى گفت ( انى سئلت منك عن ثلث مسائل و ثلث و واحد ) از تو سه مسئله ميپرسم و سه مسئله و يك مسئله عمر گفت چرا نگفتى هفت مسئله جواب داد كه اگر سهء اول بپرسم جواب دهى از سهء ديگر سؤال كنم و اگر نه تو را و خود را در رنج و تعب نيندازم عمر گفت ( عليك بعلى بن ابى طالب ( ع ) عما شئت ) بر تست كه بنزد على بن ابى طالب ( ع ) روى و هر چه خواهى بپرسى پس او را بنزد آن حضرت فرستاد چون بيامد آن حضرت را گفت از تو سه مسئله ميپرسم و سه مسئله و يك مسئله فرمود\r\nسل عما شئت\r\nبپرس از هر چه ميخواهى گفت مرا خبر ده از اول درختى كه بر زمين روئيده شد و از اول سنگى كه بر زمين وضع كردند و از اول چشمه كه بر زمين روان شد فرمود زعم شما كه يهوديد آنست كه اول درختى كه از\r\n","description":"","footnote":"","page_name":" 300 ","page_number":300},
  {"content":"\r\nزمين برست سمره بود و حال آنكه نه چنين است كه شما مىگوييد بلكه آن عجوه ايست كه نوعى از خرما است و اول سنگى كه شما مىگوييد در زمين نهادند سنگى است كه مبناى بيت المقدس است و اين نيز دروغ است بلكه سنگ حجر الاسود است كه جبرئيل ( ع ) از بهشت نزد آدم آورده\r\nله لسان ذلق يشهد لمن وفاه يوم القيمة\r\nفرداى قيامت او را زبان فصيح بود و گواهى دهد براى آن كس كه نزد او آمده باشد و اول چشمهء كه از زمين بيرون آمد مدعاى شما آنست كه چشمهء بيت المقدس است و اين نيز خلاف واقع است بلكه آن چشمهء بود كه صاحب موسى ( ع ) در آن ماهى مرده بينداخت فى الحال زنده شد آن شخص گفت ( اشهد انه املاء موسى و كتاب هارون ) گواهى مىدهم كه اين از جملهء املاء موسى و نوشتهء هارونست پس حضرت فرمود آنسه سؤال ديگر كن گفت اخبرنى عن موضع نبيكم فى الجنة مرا خبر ده كه آن مسكنى كه پيغمبر شما راست در بهشت كجا خواهد بود فرمود\r\nقضيب غرسه اللَّه فى اعلى عليين ثم قال له كن فكان جنات عدن\r\nيعنى شاخى حقتعالى بيد قدرت خود در على عليين بنشاند و بعد از آن او را گفت كه بباش بهشت عدن شد و آن جاى پيغمبر ما است گفت\r\nهذا املاء موسى و كتاب هارون\r\nگفت خبر ده مرا كه خلفاء پيغمبر شما چند كس باشند فرمود\r\nاثنا عشر من اهل بيته يأمرون بالمعروف و ينهون عن المنكر و لا يخافون لومة لائم\r\nگفت\r\nهذا املاء موسى و كتاب هارون\r\nگفت مرا بگو كه وصى او از پس او تا چند سال بماند امير المؤمنين ( ع )\r\nعقد بيده ثلثين\r\nبانگشتان مبارك سى عدد را عقد كرد يعنى تا سى سال گفت يك مسئله ديگر مانده اگر مرا جواب دهى ايمان آرم فرمود كه بگو گفت ( اخبرنى عن وصيه ا يموت ام يقتل ) خبر ده مرا كه وصى او بميرد يا كشته شود فرمود\r\nلا بل تخضب هذه من هذه و وضع يده على لحيته و راسه\r\nاو نميرد بلكه رنگ كنند اين را ازو و دست خود را بر محاسن شريف و سر مبارك خود نهاد يهود ايمان آورد و گفت ( اشهد ان لا إله الا اللَّه و ان محمدا رسول اللَّه و انك وصى رسوله ) پس از جملهء مواليان و شيعيان او شد انس روايت كند كه اسقف ترسايان نزد رسول آمد و گفت يا رسول اللَّه ميخواهم كه مسلمان شوم فرمود سبب چيست گفت در خواب ديدم كه قيامت قائم شده و خلقان را در صعيد سياست بداشته‌اند و ايشان را بر خدا عرض ميكردند گروهى ديدم كه در آمدند اغر و محجل دست و پاى ايشان سفيد و بر صراط مانند برق خاطف بگذشتند من گفتم اينها انبياء و اولياءاند فرشتگان گفتند نه اينان امت محمدند مرا از جهة اين آرزو شد كه مسلمان شوم پس رسول كلمهء اسلام برو عرض كرد و مسلمان شد و از حضرت رسالة ( ص ) روايتست كه فرمود تا اول من ببهشت در نيايم بهشت بر پيغمبران حرام باشد و تا وصى من در آن داخل نشود بر ساير اوصيا حرام باشد و تا امتان من به آن در نيايند بر ساير امم حرام باشد و نيز انس روايت كند\r\n","description":"","footnote":"","page_name":" 301 ","page_number":301},
  {"content":"\r\nكه من با پيغمبر ( ص ) ميرفتم بشعبى رسيدم آوازى از آن بيرون ميآمد آن حضرت مرا گفت يا انس برو ببين كه اينچه آواز است من برفتم مردى را ديدم در زير درخت نماز ميگذارد و ايندعا ميكرد كه يا رب مرا از امت مرحومه گردان يعنى امت محمد ( ص ) بر ايشان رحمت كردهء و گناهان ايشان را آمرزيدهء و دعاشان اجابت كردهء و ضامن ثواب ايشان شدهء من بيامدم و رسول را از اين خبر دادم فرمود كه برو و او را سلام من برسان برفتم و او را سلام رسانيدم گفت برو و او را بگو كه برادر تست خضر از خدا درخواست مىكند كه او را از امت خود گرداند در خبر آمده كه كعب احبار را پرسيدند كه چرا در عهد ابى بكر ايمان نياوردى و در عهد عمر ايمان آوردى گفت بجهة آنكه پدرم چون نزديك بنزع رسيد صحيفه اى به من داد مهر بر آن نهاده و مرا وصيت كرد كه مهر اين را بر مدار و آن را مگشاى من به وصيت او عمل كردم تا در زمان عمر در خواب ديدم كه مرا گفتند كه پدر با تو خيانت كرد مهر از آن نامه بردار و نگاه كن كه در آن چه نوشته شده است و بر آن كار كن چون بيدار شدم مهر از آن برداشتم در آنجا نعت امت محمد ( ص ) بود به اين عبارت كه ( سالوما و عالوما و حالوما و حاكوما و صافوحا و خاروجا ) گفتند اينچه باشد گفت سالوما يعنى بر يكديگر سلام كنيد و عالوما دانايان و دانشمندانند مانند علماء بنى اسرائيل حالوما حليمانند و حاكوما خدا ايشان را حكومت داده و يا حكم كرده كه ببهشت روند صافوحا با يكديگر مصافحه كنيد خاروجا از گناه بيرون آيند چنان كه روزى كه از مادر زائيده‌اند يحيى بن معاذ گفته كه اين آيه مدح امت محمد ( ص ) است و خدا از كرم خود روا ندارد كه قومى را كه مدح كند ايشان را بدوزخ برد بعد از آن فرمود كه * ( وَلَوْ آمَنَ ) * و اگر ايمان آورند و تصديق كنند * ( أَهْلُ الْكِتابِ ) * بنى اسرائيل بنبوت محمد ( ص ) و قرآن و ساير آنچه از نزد خدا آورده * ( لَكانَ ) * هر آينه باشد آن ايمان و تصديق * ( خَيْراً لَهُمْ ) * بهتر مر ايشان را در دنيا و آخرت از آنچه بر آن هستند از كفر و عناد زيرا كه بجهة آن نجات مييابند در دنيا از قتل و سبى و جزيه و در آخرت خلاص ميشوند از عقوبت و فايز ميگردند بجنت * ( مِنْهُمُ الْمُؤْمِنُونَ ) * بعضى از ايشان گرويدگانند بمحمد ( ص ) و كتاب وى يعنى عبد اللَّه بن سلام و اصحاب وى از يهود كه بشرف اسلام رسيده‌اند و نجاشى و احزاب او از انصارى كه ايمان آورده‌اند * ( وَأَكْثَرُهُمُ الْفاسِقُونَ ) * و بيشتر ايشان بيرون رفتگانند از دايرهء فرمان يعنى متمردانند در كفر و وصف ايشان بفسق دون كفر كه اعظم از آنست بجهة آنست كه غرض ايذانست به آنكه ايشان بيرون رفته‌اند از آنچه كتاب ايشان موجب تصديق است به آنكه آن امر است باقرار بحقيت نبوت پيغمبر ما ( ص ) و ذكر اينجمله و جملهء كه\r\n","description":"","footnote":"","page_name":" 302 ","page_number":302},
  {"content":"\r\nقبل از آنست بعد از ذكر * ( وَلَوْ آمَنَ أَهْلُ الْكِتابِ ) * بر سبيل استطراد است از مقاتل مرويست كه رؤساى\r\nيهود مثل كعب و ابى ياسر و ابى رافع و كنانه و ابن صوريا نزد عبد اللَّه بن سلام و اصحاب او آمدند و ايشان را بر اسلام آوردن ملامت كردند حقتعالى اين آيه فرستاد كه * ( لَنْ يَضُرُّوكُمْ ) * هرگز ضرر نتوانند رسانيد بشما * ( إِلَّا أَذىً ) * مگر اندك آزارى مانند طعن در اسلام شما و دعوت شما بكفر و بهتان نهادن بر شما و شما را بقتال خود ترسانيدن * ( وَإِنْ يُقاتِلُوكُمْ ) * و اگر كارزار كنند با شما * ( يُوَلُّوكُمُ الأَدْبارَ ) * برگردانند پشتها را بر شما و بهزيمت روند * ( ثُمَّ لا يُنْصَرُونَ ) * پس از هزيمت يارى كرده نشوند يعنى نه از خلق يارى بينند و نه از حق مددكارى اول نفى اضرار ايشان فرموده بسوى آنچه بگفتار آرند و تقرير اين نمود به آنكه اگر بقتال قيام نمايند مغلوب و مهزوم گردند و بعد از آن اخبار فرموده به آنكه عاقبت ايشان عجز و خذلانست و ذكر ثم كه از براى تراخيست بجهة تفاوت مرتبه است زيرا كه تسلط خذلان بر ايشان اعظم است از اخبار بتوليت ادبار و اين اخبار از مغيباتيست كه موافق واقع شده زيرا كه حال بنى قريظه و بنى نضير و بنى قينقاع و يهود خيبر برين منوال واقع شد چه با پيغمبر ( ص ) محاربه كردند و مهزوم شدند و بر غير سب و طعن قدرت نداشتند كه ضررى باهل اسلام رسانند و آخر بمذلت جزيه و هوان نفس گرفتار شدند كما قال * ( ضُرِبَتْ عَلَيْهِمُ الذِّلَّةُ ) * زده شد يعنى وضع كرده شد بر يهودان خوارى كه آن هدر نفس است و مال و اهل بحيثيتى كه هرگز از ايشان منفك نگردد و يا مراد ضرب جزيه است و يا علامت مذلت و خوارى بر ايشان وضع ضرب بمعنى الزام است كما يقال ( ضرب فلان الضريبة على عبده اى الزمها اياه ) و به صحت پيوسته كه يهود قبل از زمان اسلام جزيه بمجوس ميدادند پس دايم بمذلت مبتلا بودند و قوله أَيْنَما ثُقِفُوا متعلقست به ( ضرية اى الزمها اياه فى اى وقت وجدوا ) يعنى ذلت و خوارى لازم ايشان باشد هر كجا يافت شوند * ( إِلَّا ) * استثناء منقطع است يعنى خوارى لازم ذات ايشانست ليكن ايشان را زنهار ميدهند * ( بِحَبْلٍ مِنَ اللَّه ) * بعهدى از خدا كه قبول جزيه است * ( وَحَبْلٍ مِنَ النَّاسِ ) * و عهدى از مؤمنان كه آن ذمت است و غير آن از وجوه امان و در كشاف و انوار گفته كه الا استثناست از اعم احوال و بحبل در موضع حالست اى ( ضربت عليهم الذلة فى عامة الاحوال الا معتصمين او ملتبسين بذمة اللَّه و ذمة المسلمين ) يعنى در جميع احوال ذلة و خوارى نفس لازم ايشانست كه آن هدر نفس و مال و اهل است مگر در حالتى كه اعتصام كننده باشند بذمة\r\n","description":"","footnote":"","page_name":" 303 ","page_number":303},
  {"content":"\r\nخدا و ذمة مسلمانان كه آن ضرب جزيه است بر ايشان و تسميهء عهد بحبل جهت آنست كه امان به آن معقود مىشود هم چنان كه چيزى را به ريسمان عقد ميكنند * ( وَباؤُ ) * و بازگشتند يهود * ( بِغَضَبٍ مِنَ اللَّه ) * به خشمى از خدا يعنى سزاوار غضب و سخط الهى شدند * ( وَضُرِبَتْ ) * و زده شد يعنى موضوع گشت و لازم شد * ( عَلَيْهِمُ الْمَسْكَنَةُ ) * بر ايشان درويشى و احتياج يعنى احاطه كرده شد مسكنت بر ايشان مانند احاطهء بيت مضروب بر اهل آن و از اين جهت است كه يهود در غالب امر فقرا و مساكيناند و آنها نيز كه توانگر باشند خود را درويش فرا نمايند تا تخفيف جزيه از ايشان كنند * ( ذلِكَ ) * اين ضرب ذلت و مسكنت و رجوع ايشان بغضب * ( بِأَنَّهُمْ كانُوا ) * بسبب آنكه بودند از روى عناد * ( يَكْفُرُونَ بِآياتِ اللَّه ) * نميگرويدند بآيتهاى خدا كه قرآنست يا به احكام تورية كه مشتملست بر صفات سيد انام ( ص ) يا بمعجزات آن حضرت * ( وَيَقْتُلُونَ الأَنْبِياءَ ) * و مىكشتند پيغمبران را * ( بِغَيْرِ حَقٍّ ) * در حالتى كه آن به غير حق بود و ناروا و ناسزا به اعتقاد ايشان يعنى هم چنان كه فى نفس الامر قتل انبياء ناحقست بحسب اعتقاد ايشان نيز به غير حق بود و اين اقبحست از آنكه اعتقاد حقيت داشته باشند در قتل ايشان و گفته‌اند كه اگر چه قتل از آباى يهود مدينه واقع شده اما به جهت رضاى ايشان بدان حقتعالى ايشان را در عداد قاتلان درآورده * ( ذلِكَ ) * اين كفر و قتل * ( بِما عَصَوْا ) * بسبب آن بود كه نافرمانى كردند * ( وَكانُوا يَعْتَدُونَ ) * و بودند كه تجاوز ميكردند از حدود خدا چه اصرار بر صغاير مقضى بكبائر است و استمرار بكبائر مؤدى بكفر و گويند معنى آنست كه اين ضربت ذلت در دنيا و استيجاب\r\nغضب در آخرت هم چنان كه معلل است بكر و قتل ايشان مسبب است از عصيان و اعتداء ايشان چه ايشان مخاطب بفروع نيز بودند آورده‌اند كه چون عبد اللَّه بن سلام و ياران او مثل ثعلبه و اسد و اسيد دولت اسلام دريافتند يهود زبان طعن گشوده ميگفتند ايشان از اشرار قوم مااند كه خلاف اسلاف كرده با ما مخالفت نمودند حق سبحانه آيه فرستاد كه * ( لَيْسُوا ) * نيستند مؤمنان اهل كتاب * ( سَواءً ) * مساوى با كافران ايشان پس بيان نفى استوا مىكند به اين جملهء مستانفه كه * ( مِنْ أَهْلِ الْكِتابِ أُمَّةٌ ) * از اهل كتاب گروهىاند * ( قائِمَةٌ ) * ايستاده بر دين اسلام و قائم بحدود الهى و يا مستقيم بر قول راست و عمل خالص و دين درست و قائمة مأخوذ است از ( اقمت العود فقام ) و مراد امت مستقيمه عادله‌اند كه بر جادهء شريعت سلوك مينمايند و اصلا\r\n","description":"","footnote":"","page_name":" 304 ","page_number":304},
  {"content":"\r\nبجانب افراط و تفريط كه طريق ضلالتست ميل نميكنند و به آن منحرف نميشوند و اينها ابن سلام و اصحاب او بودند و قتاده گفته كه اينها چهل تن بودند از نجران و سى و دو تن از حبشه و هشت كس از روم كه بعيسى ( ع ) ايمان داشتند و بمحمد ( ص ) نيز ايمان داشتند و احكام شريعت و قرآن تعليم گرفتند كما قال * ( يَتْلُونَ آياتِ اللَّه ) * ميخوانند قرآن را * ( آناءَ اللَّيْلِ ) * در ساعتهاى شب * ( وَهُمْ يَسْجُدُونَ ) * در حالتى كه ايشان سجده ميكنند مراد تلاوت قرآنست در نماز تهجد و تعبير از آن بتلاوت و در ساعات ليل با سجود بسبب آنست كه اين ابين و ابلغ است در مدح و گويند مراد عشا است كه مخصوص است به اين امت زيرا كه اهل كتاب اين نماز را نميگذارند از ابن مسعود مرويست كه شبى حضرت رسالت ( ص ) تاخير اين نماز فرمود از اول وقت بجهة مانعى و چون به جماعت حاضر شد ديد كه مردمان انتظار وى ميكشند تا اين نماز را به او اقتدا كنند فرمود\r\nاما انه ليس من اهل الاديان احد يذكر اللَّه هذه الساعة غيركم\r\nبدانيد كه هيچ كس از اهل اديان اين ساعت ذكر خدا نميكند غير از شما و از ثورى منقولست كه مراد نماز غفيله است كه ما بين العشائين گذارده مىشود و از حضرت رسالت ( ص ) منقولست كه هر كه ميان نماز شام و خفتن دو ركعت نماز بگذارد در ركعت اول فاتحه يك بار و سيزده بار اذا زلزله و در ركعت دويم الحمد يك بار و پانزده بار قُلْ هُوَ اللَّه أَحَدٌ خواند اگر در هر سال يك بار اين نماز بگذارد از جملهء محسنان باشد و اگر هر ماه يك بار بگذارد از موقنان باشد و اگر در هر شب آدينه گذارد از جملهء مخلصان باشد و اگر هر شب گذارد با من مزاحمت كند ببهشت و ثواب آن جز خدا نداند و نزد بعضى واو در * ( وَهُمْ يَسْجُدُونَ ) * و او حاليه نيست بلكه حرف عطفست و معنى آنست كه ايشان با آنكه تلاوت قرآن ميكنند سجده ميكنند يعنى نماز ميگذارند و يا سجده تلاوت مىكنند يا سجده شكر * ( يُؤْمِنُونَ بِاللَّه ) * ايمان حقيقى ميارند بوحدانيت و صفات خدا يعنى ثبات و رسوخ ميورزند در آن و استمرار ميكنند بر آن * ( وَالْيَوْمِ الآخِرِ ) * و تصديق مىكنند بروز قيامت بر سبيل ثبات و دوام * ( وَيَأْمُرُونَ بِالْمَعْرُوفِ ) * و ميفرمايند خلق را بتصديق بمحمد ( ص ) يا بهمهء مامورات شرع * ( وَيَنْهَوْنَ عَنِ الْمُنْكَرِ ) * و نهى مىكنند از تكذيب پيغمبر ( ص ) يا از تمام منهيات * ( وَيُسارِعُونَ فِي الْخَيْراتِ ) * و ميشتابند در ارتكاب خيرات و مبرات وصف ايشان بخصوص اين صفات جهة آنست كه اضداد اين صفات يهود است زيرا كه يهود منحرفند از حق و غير متعبد در ليل و مشرك به خدا و ملحد در صفات او و واصف روز قيمة بخلاف صفت آن و مداهن در احتساب و متباطئ در خيرات * ( وَأُولئِكَ ) * و آن گروه يعنى امت قائمه موصوفه بدين صفات مذكوره\r\n","description":"","footnote":"","page_name":" 305 ","page_number":305},
  {"content":"\r\nكه اضداد صفات يهود است * ( مِنَ الصَّالِحِينَ ) * از جملهء شايستگان و پسنديدگانند يعنى احوال ايشان پسنديدهء حقتعالى است و بجهة آن مستحق ثنا و رضاى اويند و در آيه دلالت است بر عظم مرتبهء صلاة ليل نزد حقتعالى و از حضرت رسالة ( ص ) منقولست كه\r\nركعتان يركعهما العبد فى جوف الليل الاخير خير له من الدنيا و ما فيها و لولا انى اشق على امتى لفرضتهما عليهم\r\nيعنى دو ركعت نماز كه بنده در نصف آخر شب بگذارد او را بهتر است از دنيا و آنچه دروست و اگر نه آن بودى كه دشوار است نماز شب بر امت من بر ايشان فرض ميكردم و در خبر است كه آن حضرت خطاب به امير المؤمنين ( ع ) كرد و فرمود كه\r\nيا على عليك بصلاة الليل عليك بصلاة الليل عليك بصلاة الليل\r\nيعنى سه بار تكرار فرمود كه اى على بر تو باد كه نماز شب را بپاى دارى و نيز فرموده كه\r\nمن كثر صلوته بالليل حسن وجهه بالنهار\r\nهر كه بسيار گذارد نماز را در شب روى او نيكو و با طراوت باشد در روز گفته‌اند كه مراد بآيهء يَسْعى نُورُهُمْ بَيْنَ أَيْدِيهِمْ نماز گذارندگانند در شب و از ابى عبد اللَّه ( ع ) مرويست كه\r\nان البيوت التي يصلى فيها بالليل بلاوة القرآن يضيء لاهل السماء كما يضيء نجوم السماء لاهل الارض\r\nيعنى بدرستى كه خانهايى كه در آن نماز شب گذارند و تلاوت قرآن كنند روشن و درخشنده باشد مر اهل آسمانها را هم چنان كه ستارگان روشناند و ميدرخشند مر اهل زمين را و بعد از آن فرمود كه\r\nعليكم بصلاة الليل فانها سنة نبيكم و داب الصالحين قبلكم و مطردة الداء من اجسادكم\r\nيعنى بر شما باد كه نماز شب گذاريد چه آن سنت پيغمبر شما است و شعار صالحانست كه پيش از شما بوده‌اند و رانندهء درد است از بدنهاى شما * ( وَما يَفْعَلُوا مِنْ خَيْرٍ ) * و آنچه ميكنيد از كار نيكو * ( فَلَنْ يُكْفَرُوه ) * پس هرگز سپاس داشته نخواهيد شد يعنى نقصان به ثواب اعمال شما نخواهد رسيد و ضايع نخواهد شد تسميهء نقص ثواب و تضييع از آن بكفران از قبيل تسميهء شكر است به ثواب در كريمهء وَكانَ سَعْيُكُمْ مَشْكُوراً چه شكر در اصل اعترافست بنعمت و كفران ستر نعمت است از منعم عليه بتضييع حق آن پس به جهت اين مناسبت شكر مستعار شده از براى ثواب و كفران از براى نقص آن و تعديه آن به دو مفعول جهت آنست كه متضمن معنى حرمانست و غير حفص و نافع و ابن كثير و ابو عمرو و ابن عامر در هر دو كلمه بيا خوانده‌اند يعنى هر چه ميكنند امت قائمه از خيراتى كه در آن سارعند عمل ايشان ضايع نخواهد شد * ( وَاللَّه عَلِيمٌ ) * و خدا داناست * ( بِالْمُتَّقِينَ ) * باحوال پرهيزكاران اين بشارتست مر اهل تقوى را و اشعار به آنكه تقوى مبدء خير است و حسن عمل و فايز نزد خدا اهل تقوىاند نه غير ايشان كما قال إِنَّ أَكْرَمَكُمْ عِنْدَ اللَّه أَتْقاكُمْ و بعد از وصف مؤمنان پرهيزكار بيان حال كافران تبه روزگار مى\r\n","description":"","footnote":"","page_name":" 306 ","page_number":306},
  {"content":"\r\nفرمايد كه * ( إِنَّ الَّذِينَ كَفَرُوا ) * بدرستى كه آنان كه كافر شدند به قرآن و بمحمد ( ص ) و آنها كعب بن اشرف و اصحاب اويند * ( لَنْ تُغْنِيَ عَنْهُمْ ) * هرگز باز ندارد از ايشان * ( أَمْوالُهُمْ ) * مالهاى ايشان كه برشوت ميدهند يا ميگيرند از اراذل قوم خود يا مطلق اموال كه همهء عمر را صرف تحصيل آن كرده‌اند * ( وَلا أَوْلادُهُمْ ) * و نه فرزندان ايشان كه باعانت و امداد ايشان مستظهرند * ( مِنَ اللَّه شَيْئاً ) * از عذاب خدا چيزى را و ذكر شيء دلالت است بر نفى عام يعنى هيچ چيز از اموال و اولاد نفع بايشان نرساند و ايشان را از عذاب باز ندارد تخصيص اموال و اولاد با اينكه مطلق شيء دافع عذاب نباشد از ايشان جهت آنست كه اين هر دو اعز اشيااند و عمدهء آن پس هر گاه كه آنها با وجود اعزيت و اكثريت اعتماد و استظهار بر آن سود نكند پس غير آن بطريق اولى * ( وَأُولئِكَ ) * و آن گروه كفار * ( أَصْحابُ النَّارِ ) * ملازمان آتش دوزخاند * ( هُمْ فِيها خالِدُونَ ) * ايشان در آن آتش جاويد ماندگانند بعد از آن ذكر ضرب المثل مىكند براى انفاق اهل كفر و نفاق ميفرمايد كه ثَلُ ما يُنْفِقُونَ مثل آنچه نفقه ميكنند يهودان بر علماء خود و يا ابو سفيان و اتباع او بر اصحاب خود در حرب احد و مدد لشكر كفر ميكنند يا اخراجات مشركان در روزهاى عيد بر بتان خود يا مطلق انفاق ايشان خواه به قصد قربت باشد و يا به غير آن و يا نفقهء منافقان بريا و سمعةي هذِه الْحَياةِ الدُّنْيا درين زندگانى دنيامَثَلِ رِيحٍ مانند باديست كه باشديها صِرٌّ در آن سرماى سختصابَتْ حَرْثَ قَوْمٍ برسد بكشت زار قومى كه به شرك و معاصىلَمُوا أَنْفُسَهُمْ ستم كردند بر نفسهاى خود يا به جهت آنكه حق حقتعالى نداده اندأَهْلَكَتْه پس هلاك و نابود گرداند آن باد سرد گشت ايشان را به جهت عقوبات و نكال ايشان چه اهلاك از سخط اشد است صر برد شديد است و اصل آن صرير است كه بمعنى صوتست و نزد زجاج صر صوت لهب نار است كه در او ريح باشد و ميتواند بود كه مراد صوت ريح بارد شديد باشد و اين از صفات شمالست و اما نزد ابن عباس و حسن و قتاده و جمعى ديگر برد شديد است و بروايت ديگر از ابن عباس سموم حارهء قاتله و اول قول اكثر مفسرينست و صاحب انوار گفته كه اطلاق آن شايع است در ريح بارده مانند صرصر و آن در اصل مصدر است كه منعوت به واقع شده و يا نعت است و منعوت آن محذوف اى ( قرة صر ) و در مجمع آورده كه در آيه مضاف مقدر است و تقدير اين است كه ( مثل اهلاك ما ينفقون\r\n","description":"","footnote":"","page_name":" 307 ","page_number":307},
  {"content":"\r\nكمثل اهلاك ريح فيها صر ) و حذف مضاف به جهت دلالت آخر كلامست بر آن و يا تقدير اينست كه ( مثل ما ينفقون كمثل مهلك ريح ) پس تشبيه انفاق باشد بمهلك حرث كه مهلك آن ريح باردهء شديده باشد و در انوار گفته كه غرض تشبيه آن چيزى است كه كفار انفاق آن ميكنند بحرث ايشان كه ريح باردهء\r\nشديده به آن رسيده آن را مستاصل سازد و باقى نگذارد از براى ايشان منفعة آنچه در دنيا و آخرة است و وجه تشبيه تسميهء ضياعت است و اين از تشبيه مركب است هم چنان كه در كريمهء كَمَثَلِ الَّذِي اسْتَوْقَدَ ناراً مذكور است پس بنا برين كلام محتاج تقديرى نباشد ما ظَلَمَهُمُ اللَّه و ستم نكرد خدا بر مزارعان بنا بود شدن مزروعات ايشان لكِنْ أَنْفُسَهُمْ و ليكن ايشان بر نفسهاى خودظْلِمُونَ ستم ميكنند به جهت ارتكاب آنچه مستحق عقوبت شده‌اند بسبب آن و يا حقتعالى ظلم نكرده بر منفقان بضياع و انفقات ايشان و ليكن ايشان بر خود ظلم كردند به جهت آنكه انفاق آن كردند بوجهى كه غير معتد به بود چه نفع در جايى هست كه مرضى حقتعالى بوده باشد پس هم چنان كه اصحاب ذرع خاسر و زيانكار و خايب باشند به جهت ضايع شدن حرث ايشان همچنين آن كس كه نفقهء او در راه خدا نباشد در وقت انتفاع نوميد باشد و برى از آن بر ندارند و روايتست كه جمعى از مسلمانان با يهودان دوستى ميكردند بسبب قرابت و صداقت و حق رضاعت و حلفى كه در ميان ايشان بود حقتعالى ايشان را از موالات كفار و مخالطهء يهودان ايشان نهى فرمود كه * ( يا أَيُّهَا الَّذِينَ آمَنُوا ) * اى گروه گرويدگان * ( لا تَتَّخِذُوا ) * فرا ميگيريد * ( بِطانَةً مِنْ دُونِكُمْ ) * دوست خالص و متخصص را كه غير از مؤمنان باشد كه ابناى جنس شمااند و از ابن عباس مرويست كه قومى از اهل ايمان با منافقين طرح مصادقه و مخالطه انداخته بودند حق سبحانه و تعالى ايشان را از آن منع نموده فرمود كه محبت باطنى ايشان را در خاطر خود راه مدهيد و ابو امامه از رسول ( ص ) روايت كرده كه مراد به اين طايفه خوارجند و بطانة و وليجه بمعنى خصيص وصف كسيست كه به جهت اعتماد و ثقه به او وى را بر اسرار خود مطلع سازد و اين مشبه است ببطانة ثوب كه يلى بدنست و ملاصق آن هم چنان كه تشبيه شيء ميكنند به شعار كه جامه ايست گه در پايين دثار است كما يقال ( فلان شعارى ) و در حديث آمده كه\r\nالانصار شعار و الناس دثار\r\nو نقيض بطانت ظهارتست و واحد و جمع و مذكر و مؤنث درو مساويست و جار و مجرور متعلق است به * ( لا تَتَّخِذُوا ) * يا بمحذوف كه صفت بطانتست اى ( بطانة كائنة من دون المؤمنين ) و مفعول اول تتخذوا محذوفست تقدير آنكه ( لا تتخذوا الكافرين اولياء و خواص من غير ملتكم )\r\n","description":"","footnote":"","page_name":" 308 ","page_number":308},
  {"content":"\r\nيعنى فرا مگيريد كافران را دوستان و مخصوصان خود كه از غير ملت شمايند تا افشاى اسرار و ضماير خود كنيد بر ايشان پس بيان علت منع از مواسلة ايشان مىكند بقوله * ( لا يَأْلُونَكُمْ ) * تقصير نميكنند شما را * ( خَبالًا ) * تباهى الو بمعنى تقصير است و اصل آن آنست كه متعدى به حرف باشد و تعديهء به دو مفعول بر تضمين معنى منع يا نقص است كقولهم ( لا الوك نصحا و ما الوته خيرا او شرا ) و خبال بمعنى فساد است ( و منه الخبل بفتح الباء و سكونها للجنون لانه فساد العقل و رجل مخبل الراى اى فاسد الراى ) پس حقيقت معنى آنست كه باز نميدارند شما را فساد و ضلال * ( وَدُّوا ما عَنِتُّمْ ) * دوست دارند شدت ضرر و صعوبت مشتقت شما را و در مجمع گفته كه اشتقاق آن از عنت است كه بمعنى مشقت شديده است و ما براى مصدريه است اى ( تمنوا عنتكم و شدة مشقتكم ) چنانچه به اين مفسر شده * ( قَدْ بَدَتِ الْبَغْضاءُ ) * بتحقيق كه آشكارا شده است دشمنى يعنى علامة عداوت ظاهر گشته است * ( مِنْ أَفْواهِهِمْ ) * از دهنهاى ايشان يعنى از سخنان كه بر دهن ايشان ميگذرد چه به جهت فرط بغض ايشان ضبط خود نميتوانند كرد كه از السنهء ايشان صادر نشود و از امير المؤمنين ( صلوات اللَّه عليه ) روايت است كه\r\nما اضمر احد شيئا الا ظهر فى فلتات لسانه و صفحات وجهه\r\nهيچ كس چيزى پنهان نكند الا كه آن ظاهر شود در ميان سخنان او و از دو صفحهء روى او و اين بسبب شدت عداوت يهود بود كه پيوسته در تجسس عيوب مسلمانان بودند و از غايت حقد و بغض منافقان بود كه سخنان فتنه انگيز در حق حضرت رسالت ( ص ) ميگفتند ( و لهذا قال ) * ( وَما تُخْفِي صُدُورُهُمْ ) * و آن چه پنهان مىدارد دلهاى ايشان * ( أَكْبَرُ ) * بزرگتر است و بيشتر است از آن چه بر زبان ميرانند زيرا كه به دو ظهور آن نه از رويت و اختيار است * ( قَدْ بَيَّنَّا ) * بتحقيق كه بيان كرديم * ( لَكُمُ الآياتِ ) * براى شما آيتهاى داله بر وجوب اخلاص در دين و لوازم موالات شما با مؤمنان كه اولياء خدايند و معادات شما با كافران كه دشمن اويند * ( إِنْ كُنْتُمْ ) * اگر هستيد شما كه از روى صدق و انصاف * ( تَعْقِلُونَ ) * دريابيد و تعقل كنيد مواقع نفع را كه دوستان جانىاند و مكامن ضرر را كه دشمنان نهانىاند اين جمل اربع مستانفاند بر تعليل نهى از آنكه فرا گيرند كافران را دوستان مخلص خود و نيز به جهت تاكيد معنى مذكور ميفرمايد كه * ( ها ) * تنبيه است بر خطاى ياران كه با اغيار دم دوستى ميزدند\r\n","description":"","footnote":"","page_name":" 309 ","page_number":309},
  {"content":"\r\n* ( أَنْتُمْ أُولاءِ ) * مبتدا و خبر است و متضمن تحقير يعنى آگاه باشيد كه شما آن گروه خطا كاريد كه با مخالفان دين طرح دوستى افكنديد پس بيان خطاى موالات ايشان مىكند برين وجه كه * ( تُحِبُّونَهُمْ ) * شما دوست ميداريد ايشان را * ( وَلا يُحِبُّونَكُمْ ) * و ايشان دوست نمىدارند شما را و در صدد آنند كه شما را از دين اسلام برگردانند و ببايد دانست كه ميتواند بود كه * ( تُحِبُّونَهُمْ ) * جملهء مستانفه باشد براى بيان خطاى مؤمنان چنان كه گذشت و يا خبر دويم انتم و يا خبر اولاء باشد و جملهء * ( تُحِبُّونَهُمْ ) * خبر ( انتم كقولك انت زيد تحبه ) يا صله اولاء باشد يا حال و عامل در آن معنى اشاره و محتمل است كه اولاء منصوب باشد بفعل محذوف كه ما بعد آن مفسر آن باشد و جمله خبر انتم و قوله * ( وَتُؤْمِنُونَ بِالْكِتابِ كُلِّه ) * حالست از * ( وَلا يُحِبُّونَكُمْ ) * و كتاب اسم جنس است شامل جميع كتب منزله و معنى آنست كه ايشان دوست نمى دارند شما را و حال آنكه شما ايمان داريد بهمهء كتابهاى الهى و ايشان ايمان ندارند بكتاب شما و درين توبيخ است به آنكه كفار در امر باطل خود اصلب از شمااند در امر حق خودتان مقاتل گفته كه مراد منافقانند كه مسلمانان ايشان را دوست ميدارند براى اظهار كلمهء اسلام و نميدانند كه در دل ايشان چيست و آنها مسلمان را دوست نمىدارند به جهت اسلام آوردن ايشان قتاده گفته كه مؤمن را بر منافق رحم آيد و آن تمكين و تسلط كه مؤمن را بر منافق است اگر منافق را ميبود وى را مستاصل ميگردانيد و نيز در بيان حال هر يك از اهل كفر ميفرمايد كه * ( وَإِذا لَقُوكُمْ ) * و هر گاه رسيدند بشما و ملاقات كردند * ( قالُوا آمَنَّا ) * گفتند از روى تعزير و نفاق كه ما نيز ايمان آورده‌ايم مثل شما * ( وَإِذا خَلَوْا ) * و چون با يكديگر خلوت كنند * ( عَضُّوا عَلَيْكُمُ الأَنامِلَ ) * بخايند و بگزند بر دشمنى شما سرهاى انگشتان را * ( مِنَ الْغَيْظِ ) * از غايت خشم و كينهء كه با شما دارند و به جهت تاسف و تحسر بر عدم قدرت ايشان بر شما كه موجب تشفى ايشانست * ( قُلْ ) * بگو اى محمد ( ص ) * ( مُوتُوا بِغَيْظِكُمْ ) * بميريد بخشم خود ايندعا عليهم است بدوام غيظ و زيادتى آن به تضاعف قوت اسلام و اهل آن تا آنكه همه هلاك شوند پس حاصل معنى آنكه خشمى و دردى كه از جانب مؤمنان در دل دارند خدا آن را زياده گر داناد به جهت تقويت اسلام و تسلط مسلمانان بر شما تا آنكه مرگ شما را به آن حالت دريابد و با اين غيظ شما را به عذاب ابدى گرفتار كند و گويند معنى مراد آنست كه شما خشم خود را بجايى رسانيد كه به آن مرگ خود را بآرزو خواهيد * ( إِنَّ اللَّه عَلِيمٌ ) * بدرستى كه خدا داناست * ( بِذاتِ الصُّدُورِ ) * بدان غلها كه در دلهاست و مطلع بر آن\r\n","description":"","footnote":"","page_name":" 310 ","page_number":310},
  {"content":"\r\nكينها كه در سينه هاى شماست اينكلام احتمال دارد كه مقول قول باشد اى ( و قل لهم ان اللَّه عليم بما هو اخفى مما تخفون من عض الانامل غيظا ) يعنى بگو ايشان را كه حقتعالى داناست به آنچه پنهانتر از آن چيزيست كه اخفاى آن ميكنيد از گزيدن سرهاى انگشتان به جهت فرط خشم و غضب و آن علم اوست بسراير و ضماير فاسده و عقايد\r\nرذيلهء شما و يا آنكه خارج باشد از مقول و معنى اينكه بگو ايشان را كه عض انامل كنيد بجهة غيظ و تعجب مكن از مطلع ساختن من ترا بر اسرار ايشان زيرا كه من دانايم به چيزى كه اخفى ازينست\r\nبعد از آن بيان تناهى عداوت ايشان مىكند كه * ( إِنْ تَمْسَسْكُمْ حَسَنَةٌ ) * اگر برسد بشما نصرتى و غنيمتى چنان كه در حرب بدر * ( تَسُؤْهُمْ ) * بد آيد ايشان را و دلتنگ شوند * ( وَإِنْ تُصِبْكُمْ سَيِّئَةٌ ) * و اگر برسد شما را غمى و المى چنان كه در حرب احد واقع شد * ( يَفْرَحُوا بِها ) * خوشدل و فرحناك و شادمان شوند به آن و اين علامت كمال عداوتست كه بغم كسى شادمان و بشادى كسى غمگين گردند و مس مستعار است براى اصابه * ( وَإِنْ تَصْبِرُوا ) * و اگر شما اى مؤمنان صبر كنيد بر جفاى يهود يا كيد منافقان يا آزار كافران يا بر جميع تكاليف دينيه * ( وَتَتَّقُوا ) * و بپرهيزيد از مخالطه اعدا يا از جميع معاصى * ( لا يَضُرُّكُمْ ) * ضرر نكند شما را * ( كَيْدُهُمْ شَيْئاً ) * مكر و حيلهء ايشان هيچ چيز و اين بفضل خدايست و حفظ و نصرت او كه وعده داده مر صابران و متقيان را * ( إِنَّ اللَّه ) * بدرستى كه خدا * ( بِما يَعْمَلُونَ ) * بدانچه ميكنيد از صبر و تقوى * ( مُحِيطٌ ) * رسنده است و احاطه كننده بعلم خود پس مجازات آن خواهد داد آنچه مستحق آنيد و چون حق سبحانه بيان فرمود كه اگر شما صبر كنيد و تقوى را شعار خود سازيد حيله و مكر را بشما نرساند و اگر مخالفت كنيد فرمان خدا و رسول را البته ضرر بشما رسد در عقب آن شصت آيه را انزال فرمود در واقعهء احد كه بجهة مخالفت امر پيغمبر ( ص ) ضرر به مسلمانان رسيد و گفت * ( وَإِذْ غَدَوْتَ ) * و ياد كن اى محمد ( ص ) چون بامداد بيرون شدى * ( مِنْ أَهْلِكَ ) * از منزل عايشه بقول بعضى اين روز احزاب يا بدر بوده و اصح و اشهر آنست كه روز احد است و اين مرويست از ابى جعفر ( ع ) و قول ابن عباس و قتاده و ربيع و سدى و ابن اسحاق و واقعهء احد هفتم شوال و بروايتى دهم آن بود سنه ثلث من الهجرة و سبب غزاء احد بروايت مأثوره از ابى عبد اللَّه ( ع ) چنانست كه چون واقعهء بدر رو نمود قريش مغلوب گشتند و هفتاد كس از ايشان مقتول شدند و هفتاد كس اسير مسلمانان گشتند و بقيه فرار نموده متوجه مكه شدند ابو سفيان كه رئيس قريش بود گفت اى معشر قريش مگذاريد كه زنان\r\n","description":"","footnote":"","page_name":" 311 ","page_number":311},
  {"content":"\r\nشما بر كشتگان و اسيران خود گريه كنند كه خروج آب چشم خون و عداوت محمد ( ص ) را ميبرد پس لشگر از احياى اعراب فراهم آوردند به قصد اينكه انتقام كشند براى صناديد و اشراف قريش كه كشته شده بودند پس از مكه بيرون آمدند و ايشان سه هزار سوار و دو هزار پياده بودند و زنان را نيز همراه خود بيرون آوردند و در اكثر تفاسير مذكور است كه همه ايشان از سواره و پياده سه هزار بيش نبودند هفتصد ايشان زره پوش بودند و دويست اسب و سه هزار شتر در ميان ايشان بود روز چهارشنبه در حوالى احد فرود آمدند چون اينخبر به حضرت رسالة ( ص ) رسيد اصحاب خود را جمع كرد و ايشان را بر جهاد تحريص فرمود عبد اللَّه ابن ابى گفت يا رسول اللَّه ما از مدينه بيرون نميرويم تا چون بمدينه در آيند ما در مواجهه ايشان را بتيغ و نيزه كارزار كنيم و كودكان و زنان با همهء غلامان و كنيزان بر دهنهاى كوچه ها و بر بالاى بامها بر ايشان سنگباران كنند و ايشان را مغلوب سازيم و از قديم الايام تا غايت هر گاه كه به اين اسلوب جنگ ميكرديم غالب مىشديم و هرگز دشمنان بر ما دست نمىيافتند و چون درين جنگ رسول خدا با ما باشد بلا شك بر ايشان غالب خواهيم شد و فتح و نصرت ما را خواهد بود و هيچ نوبت نبود كه از مدينه بيرون ميرفتيم و با دشمنان جنگ مىكرديم الا كه بر ما ظفر مييافتند و ما را مغلوب مىساختند سعد بن معاذ و غير او از اوس گفتند يا رسول اللَّه ما در زمانى كه مشرك بوديم و عبادت اوثان ميكرديم هرگز عرب را بر ما دستى نبود اكنون كه مسلمان شده‌ايم تو در ميان مايى چگونه بر ما غالب توانند شد پس صلاح آنست كه از مدينه بيرون رويم و در مقابلهء ايشان لواى مقاتله را نصب كنيم و هر كه از ما كشته شود شهيد باشد و هر كه نجات يابد مجاهد باشد در راه خدا و اگر در خانه بنشينيم و بيرون نرويم ايشان را مظنه چنان شود كه ما بجهة ترس در منازل خود متقاعد\r\nشده‌ايم و بيشتر بر ما خيره و چيره شوند حضرت اين رأى را بر خود پسنديده سلاح بر خود راست كرد با هزار كس از مهاجر و انصار بقتال ايشان توجه فرمود و در اثناى طريق عبد اللَّه بن ابى جمعى از خزرج كه سيصد منافق بودند از لشگر اسلام برگشت و راه مدينه در پيش گرفت عمرو بن حزم انصارى در عقب ايشان روان شد كه ( انشدكم فى نبيكم و انفسكم ) از خدا بترس كه پيغمبر او در ميان شماست ابن ابى گفت از ما دور شو ( لو نعلم قتالا لاتبعناكم ) اگر بر سوم قتال عالم ميبوديم تابع شما مىشديم پس بلشگر قريش پيوستند سيد عالم ( ص ) با هفتصد كس در برابر دشمن صف كشيد و كوه احد بر قفا و عينين را بر يسار گذاشته رو بجانب مدينه آورد عبد اللَّه بن جبير را با پنجاه مرد تيرانداز بر رخنهء كه بر طرف كوه احد بود مقرر فرمود و بتوقف ايشان در آن مركز و محافظه آن سعى بليغ نمود و فرمود كه بايد كه به هيچ وجه اين رخنه را از دست ندهيد خواه آنكه بينيد كه ما ايشان را منهزم ساخته‌ايم و به مكه باز گردانيده و يا\r\n","description":"","footnote":"","page_name":" 312 ","page_number":312},
  {"content":"\r\nمنهزم شده‌ايم و بمدينه برگشته و آن رخنهء بود كه ابو سفيان خالد وليد را با دويست سوار در پس آن پنهان كرده بود و با ايشان مقرر كرده كه چون ببينيد كه ما مغلوب مىشويم از اين رخنه بيرون تازيد و بر اصحاب محمد ( ص ) حمله آريد پس حضرت رسالت ( ص ) بنفس نفيس خود بتسويهء صف عسكر همايون اقدام فرمود كما قال جل ذكره * ( تُبَوِّئُ الْمُؤْمِنِينَ ) * يعنى ياد كن بعد از آنكه از مدينه بيرون آمدى فرو ميآوردى مؤمنانرا * ( مَقاعِدَ لِلْقِتالِ ) * در جاى ايستادن براى كارزار و يا تسويه ميكردى و مهيا ميساختى براى مؤمنان مواقف قتال را و مؤيد اينست قراءة للمؤمنين به لام و ذكر مقاعد در مقام مواقف كه معنى مراد است بجهة آنست كه گاه هست استعمال مقعد و مقام ميكنند بمعنى مطلق مكان بر سبيل اتساع كقوله فِي مَقْعَدِ صِدْقٍ و قوله قَبْلَ أَنْ تَقُومَ مِنْ مَقامِكَ و تسويه و تهيهء مقاعد برين وجه بود كه ميمنهء لشگر بزبير بن عوام نام زد كرد و ميسره بمقداد اسود داد و قلب را بحمزه سپرد و لوا را به امير المؤمنين ( ع ) داده بملازمت خودش تعيين فرمود * ( وَاللَّه سَمِيعٌ ) * و خدا شنوا است قولهاى شما را كه در باب خروج از مدينه و وقوف در آن ميگفتيد * ( عَلِيمٌ ) * داناست بنيتهاى شما و صحت و فساد و عقيده هاى هر يك از شما و در بعضى از تفاسير آمده كه چون حضرت رسالت ( ص ) سلاح بر خود آراست و درع در پوشيد قصد كرد كه بيرون آيد همه پشيمان شدند و گفتند خطا كرديم رسول ( ص ) فرمود چون زره پوشيديم جز رفتن چارهء نيست زيرا كه هيچ پيغمبر را جايز نيست كه سلاح در پوشد كارزار ناكرده آن را بگشايد و مشركان چهارشنبه و پنج شنبه در احد مقام كردند و حضرت رسالت ( ص ) نماز جمعه گذارده از مدينه بيرون آمده روز دوشنبه بشعب احد آمد پانزدهم شوال و از ابن مسعود روايتست كه در وقت بيرون آمدن رسول ( ص ) فرمود\r\nاخرجوا باسم اللَّه\r\nبيرون رويد بنام خدا پس بسم اللَّه گويان بيرون آمديم و از ابى جعفر و ابى عبد اللَّه ( ع ) و ابن عباس و جابر بن عبد اللَّه و حسن و قتاده و مجاهد و ربيع مرويست كه در اثناى راه كه عبد اللَّه بن ابى سلول با اصحاب نفاق از لشگر اسلام برگشته بكفار پيوستند بنو سلمه از خزرج و بنو حارثه از اوس كه دو قبيله بودند از انصار چون ديدند كه عبد اللَّه با سيصد كس برگشته بد دل شده قصد كردند كه مراجعت كنند و نزد جبائى اينها طائفه از انصار و طائفه از مهاجر بودند كه عبد اللَّه بن ابى سلول در وقت فرار ايشان را از لشگر قريش ترسانيد و گفت بمدينه مراجعت كنيد تا از شر ايشان ايمن گرديد و جان خود را از ورطهء هلاكت بساحل نجات كشيد توفيق الهى شامل حال ايشان شده رسوخ قدم ورزيدند و برنگشتند كما ذكر جل ذكره * ( إِذْ هَمَّتْ ) * بدلست از غَدَوْتَ يعنى ياد كن\r\n","description":"","footnote":"","page_name":" 313 ","page_number":313},
  {"content":"\r\nچون قصد كردند * ( طائِفَتانِ مِنْكُمْ ) * دو طايفه از شما كه مسلمانيد * ( أَنْ تَفْشَلا ) * آنكه بد دلى كنند و باز گردند در وقتى كه ابن ابى بازگشت و ميتواند بود كه متعلق سَمِيعٌ عَلِيمٌ باشد يعنى خدا شنيد قول شما و دانست قصد شما را در وقتى كه دو طائفه از شما قصد جبن كردند و عزيمت ايشان بر جهاد سست شد بعد از آنكه رسول ايشان را وعدهء ظفر و نصرت و غنيمت داده بود * ( وَاللَّه وَلِيُّهُما ) * و خدا يار و نگه دار آن دو گروه بود از آنكه تابع ابن ابى و اتباع او شوند و يا آنكه خدا ناصر ايشانست پس چيست ايشان را كه بد دل مىشوند و توكل برو نمىكنند * ( وَعَلَى اللَّه ) * و بر خدا نه بر غير او * ( فَلْيَتَوَكَّلِ الْمُؤْمِنُونَ ) * بايد كه توكل كنند مؤمنان تا ايشان را نصرت دهد و از ابن عباس مرويست كه مراد به هم اضمار رجوعست و تصور آن نه آنكه عزم خود را جزم كرده باشند برجوع يعنى رجوع از كارزار در خاطر ايشان در آمد حق تعالى ايشان را عازم ساخت بر رشد و صواب پس ثبات قدم ورزيدند و راسخ شدند در قتال در كشاف آورده كه ظاهر آنست كه مراد حديث نفس بوده باشد در رجوع و خطور آن در قلب نزد شدت يأس كه از لوازم طبايعست و بيرون از دايرهء اختيار پس حقتعالى ايشان را بر ثبات و صبر داشت و توطين ايشان فرمود بر احتمال مكروه و اگر چنانچه مراد عزيمت و قصد مردم ميبود ذم ايشان اولى ميبود از مدح زيد بن وهب از عبد اللَّه بن مسعود روايت كند كه چون لشگر اسلام در مقابل قريش بايستادند هر يك بتسويهء صف خود مشغول شدند ابو سفيان لواى قريش را بدست بنى عبد الدار و لواى مشركان ديگر را طلحة ابن طلحه كه او را كبش الكبيشه گفتندى و لشگر را بر يمين و يسار علم مقرر كرد و حضرت رسالت ( ص ) چنانچه گذشت لواى مهاجر و انصار را بامير المؤمنين ( ع ) داد و لشگر ظفر پيكر خود را با حسن وجهى التيام فرمود ابو سفيان نزد اصحاب لوا آمد و گفت اى قوم شما ميدانيد كه اصحاب محمد در جنگ قصد لوا ميكنند و در صدد آنند كه آن را از پا درآرند هم چنان كه در واقعهء بدر مشاهده كرديد اگر ضعف و جبانت در خود مييابيد لوا بما دفع كنيد تا ما امر شما را از ايشان كفايت كنيم طلحه را هميت جاهليت دريافته بغضب درآمد و گفت ( أ لنا تقول هذا و اللَّه لأوردنكم بها اليوم حياض الموت ) آيا اين را بما مىگوييد به خدا كه امروز شما را در ميان حوضهاى مرگ درآوريم يعنى در ميان كشته هاى اهل اسلام پس اول كسى كه از جانب كفار بمجازات بيرون آمد طلحه بود چون بميان ميدان رسيد آواز داد كه شما دعوى مىكنيد كه ما اصحاب دوزخيم و شما اصحاب بهشت پس كيست كه بمبارزت بيرون آيد امير المؤمنين ( ع ) از ميان لشگر بيرون آمده در مقابل او بايستاد طلحة گفت چه كسى گفت منم على بن ابى طالب\r\nو اللَّه لا افارقك اليوم حتى اعجلك بسيفى لى النار\r\n","description":"","footnote":"","page_name":" 314 ","page_number":314},
  {"content":"\r\nبه خدا كه امروز از تو مفارقت نكنم تا آنكه تو را بدوزخ رسانم به اين شمشير پس دو نوبت ضربت در ميان ايشان مختلف شد آخر امير المؤمنين ( ع ) درآمد و ضربتى بر پيش سر او زد كه نيمهء سر او را با يك چشم و يك جانب روى او پران ساخت لوا از دستش بيفتاد و فرياد كرد و بجهنم پيوست برادر او مصعب لوا را برداشت و بر افراشت عاصم بن ثابت او را تيرى بزد و بيفكند بعد از آن عثمان كه برادر ديگرش بود لوا را بر گرفت عاصم او را نيز تيرى بزد و بكشت و از عقب آن بندهء از ايشان كه صواب نام داشت بسيار دلير بود بيرون آمد و لوا بر گرفت امير المؤمنين ( ع ) ضربتى بر دست راست او زد و بينداخت وى لوا بدست چپ گرفت او را نيز بينداخت لوا بر سينه خود نهاد و بساعد او را نگه داشت امير المؤمنين ( ع ) ضربتى بر كله سر او زد تا به حلق بشكافت و بيفتاد و بمرد و جان به مالك دوزخ سپرد و لوا نگونسار گشت و مشركان منهزم شده فرار كردند و اهل اسلام در غنيمت افتادند و آغاز نهيب و غارت كردند تير اندازان كه محافظة رخنهء كوه احد تعلق بايشان داشت با آنكه پيغمبر ( ص ) مبالغه فرموده بود كه اگر ما غالب يا مغلوب شويم شما از اين موضع بجايى ديگر مرويد بر اميد تاراج غنايم روى بلشگرگاه آوردند و هر چند عبد اللَّه جبير كه امير ايشان بود در منع ايشان مبالغه نمود و از تاكيد حضرت رسالت ( ص ) ايشان را آگاهى داد بجايى نرسيد و جمعى اندك كه عدد ايشان بده نميكشيد با وى توقف كردند و باقى بسخن امير خود التفات نكرده متوجه اخذ غنيمت شدند شامت مخالفت فرمان نبوى در لشگر اسلام رسيد و خالد وليد و عكرمة بن ابى جهل با جمعى كه در پس كوه پنهان شده بودند چون رخنه كوه را از حارسان و محافظان خالى ديدند لشگر خود را منهزم ساختند و اهل اسلام را مشغول غنيمت ديدند بيكبار بر سر عبد اللَّه جبير تاختند و او را و يارانش را بقتل آوردند و از عقب لشكر اسلام درآمدند و صف ايشان را از هم بپاشيدند و قضيه فتح منعكس شد و خبر ظفر كفار بگريختگان ايشان رسيد بازگشتند و اهل ايمان را كه مركز محيط عرفان بودند دايره سان در ميان گرفتند و هفتاد مرد ايشان را بكشتند و در اينحال لشگر اسلام بسه قسمت شدند قسمى بهزيمت بحوالى مدينه رفتند و به شهر درآمدند و قسمى ديگر سراسيمه و حيران گرد ميدان مىگشتند و برخى بسعادت شهادت فايز شدند و هيچكس با رسول خدا ( ص ) نماند مگر امير المؤمنين ( ع ) و ابو دجانهء انصارى و سهل بن حنيف و آخر ابى دجانه و سهل نيز فرار نمودند و همين امير المؤمنين ( ع ) بماند و در روضة الاحباب آورده كه به صحت پيوسته كه در روز احد چون مسلمانان روى بهزيمت نهادند و حضرت رسول ( ص ) را تنها بگذاشتند و آن حضرت خشمناك شد و در آن حال بامير المؤمنين ( ع ) نگريست كه بر پهلوى وى ايستاده بود فرمود\r\nيا على مالك لم تقر مع الناس\r\nاى على چونست كه به ديگران ملحق نشدى فرمود يا رسول اللَّه\r\nان لى بك اسوه\r\nبدرستى كه مرا به تو اقتدا است\r\n","description":"","footnote":"","page_name":" 315 ","page_number":315},
  {"content":"\r\nمقتدى از مقتدا چگونه جدا شود و بروايت عمران بن حصين در جواب پيغمبر ( ص ) گفت ارجع كافرا بعد اسلامى آيا بعد از اسلام كافر شوم ناگاه جمعى متوجه آن حضرت شده فرمودند\r\nاكفنى هؤلاء الذين فصدوا نحوى\r\nاين جماعت كه قصد من كرده‌اند شر ايشان را از من كفايت كن و مرا از ايشان نگاهدار امير المؤمنين ( ع ) فى الحال متوجه آن قوم شده دمار از روزگار ايشان برآورد و همه را متفرق گردانيد و بعضى را بدوزخ فرستاد و جمعى ديگر پيدا شدند نبى بولى اشاره فرمود مهم ايشان را نيز كفايت نمود در آن حال جبرئيل نازل شد و با حضرت گفت يا رسول اللَّه اين كمال مواسات و جوان مرديست كه على با تو بجا ميآورد\r\nو قد عجبت الملائكة من حسن مواساة على لك لك بنفسه\r\nهمهء ملائكه تعجب ميكنند از حسن مواسات على تو را بنفس خود حضرت فرمود كه\r\nانه منى و انا منه\r\nبدرستى كه على از منست و من ازويم جبرئيل فرمود\r\nو انا منكما\r\nمن از شما هر دوام و شنيدند كه گويندهء غيبى ميگفت كه\r\nلا سيف الا ذو الفقار و لا فتى الا على\r\nعكرمه روايت كرده كه امير المؤمنين ( ع ) فرمود من در روز احد پيش رسول خدا تيغ ميزدم و دشمنان را ازو دفع ميكردم چون بر جمعى حمله بردم در عقب ايشان روانه شدم و ايشان را دور كردم و باز آمدم رسول خدا را نديدم آتش ضجرت در كانون سينه‌ام مشتعل شد به اين طرف و آن طرف ميتاختم و آن حضرت را نمييافتم با خود گفتم رسول خدا هرگز نگريزد پس يا در ميان كشتگانست يا او را به آسمان برده‌اند ناگاه انبوهى ديدم بر ايشان حمله كردم و صفرا از هم دريدم رسول ص را ديدم كه از اسب افتاده بيهوش شده و چون رسول را بدانحال ديدم خواستم كه شمشير بشكنم و ترك قتال كنم تا كشته شوم پس ببالين او شدم و گفتم تن و جان من فداى تو باد آن حضرت فرمود اى على مردانه باش و كفايت كن مرا ازين قوم اوباش درين حال جمعى حمله آوردند من ايشان را منهزم ساختم و همچنين هر كه پيش آمدى رسول ( ص ) فرمودى كه او را از من كفايت كن من ايشان را ميكشتم و يا منهزم ميساختم و بتنهايى از چپ و راست شمشير ميزدم و كفار را بجهنم ميفرستادم ابن ابى بحيج روايت كرده كه در اثناى اين حال فرشتگان آسمان از ثبات على بن ابى طالب ( ع ) و دلاورى او تعجب نمودند تا كه جبرئيل از آسمان آوازى در داد كه\r\nلا سيف الا ذو الفقار و لا فتى الا على\r\nعكرمه از امير المؤمنين ( ع ) روايت كرده كه من تنها نزد رسول ( ص ) لشگر كفار را از آن حضرت دفع ميكردم و بجانب راست و چپ و پيش و پس آن حضرت حمله ميكردم و بعضى را ميكشتم و بر خيرا چون بنات النعش پراكند ميساختم حضرت فرمود كه\r\nاما تسمع مديحك فى السماء ان ملكا اسمه رضوان ينادى لا سيف الا ذو الفقار و لا فتى الا على\r\nآيا نمىشنوى آواز مدح كننده خود را در آسمان بدرستى كه فرشتهء كه نام او رضوانست ندا مىكند به اينكه\r\nلا سيف الا ذو الفقار و لا فتى الا على\r\nو درين جنگ مشاهير دلاوران و شجاعان كفار\r\n","description":"","footnote":"","page_name":" 316 ","page_number":316},
  {"content":"\r\nبر دست حيدر كرار بدار البوار شتافتند چون عمرو بن عبد اللَّه الجحمى و هشام المخزومى و بشير بن مالك العامرى و حكم بن اخنث و امثال ايشان زيد بن ثابت گويد كه ابن مسعود گفت كه همهء مردمان درين جنگ فرار نمودند مگر امير المؤمنين ( ع ) و اول كسى كه از فرار مراجعت كرد عاصم بن ثابت بود و ابو دجانه و سهل بن حنيف و بعد از آن طلحة بن عبيد اللَّه من ابن مسعود را گفتم ابو بكر و عمر كجا بودند گفت در ميان جمعى بودند كه فرار كرده بودند و منهزم شده گفتم عثمان كجا بود گفت وى بعد از سه روز از واقعهء احد پيدا شد و رسول او را گفت\r\nلقد ذهب فيها عريضة\r\nتو در ميان منهزمان بسرعت تمام ميگريختى و از شدت دهشت با پس خود نگاه نميكردى من ابن مسعود را گفتم كه تو در آن روز كجا بودى گفت فيمن تنحى گفت در ميان جمعى كه گريخته بودند گفتم ( فمن حدثك بهذا ) اين قصهء احد و تفصيل آن را كه به من گفتى از كه شنيدى گفت از عاصم بن ثابت و سهل بن حنيف گفتم ( ان ثبوت على فى ذلك المقام لعجب ) ثبات و رسوخ على درين مقام بسيار عجب است گفت\r\nتعجب منه فقد تعجبت الملائكة اما عملت ان جبرئيل قال فى ذلك اليوم و هو يعرج الى السماء لا سيف الا ذو الفقار و لا فتى الا على\r\nهمين تو از اين تعجب نميكنى بلكه فرشتگان آسمان نيز ازين تعجب كردند آيا ندانستهء كه جبرئيل درين روز كه به آسمان عروج ميكرد ميگفت\r\nلا سيف الا ذو الفقار و لا فتى الا على\r\nمن گفتم ( من اين علم ان جبرئيل قال ذلك ) از كجا معلوم مىشود كه قائل اينقول جبرئيل بوده گفت\r\nيسمع الناس النداء ذلك و اخبرهم به النبى ( ص )\r\nهمهء مردمان اين را شنيدند و پيغمبر خبر داد ايشان را كه جبرئيل است كه اين كلمه ميگويد و از ابى عبد اللَّه ( ع ) مرويست كه\r\nنظر رسول اللَّه الى جبرئيل ( ع ) بين السماء و الارض على كرسى من ذهب و هو يقول لا سيف الا ذو الفقار و لا فتى الا على\r\nيعنى پيغمبر جبرئيل را در ميان آسمان و زمين ديد كه بر كسى از طلا نشسته و ميگويد\r\nلا سيف الى ذو الفقار و لا فتى الا على\r\nو على بن ابراهيم در تفسير خود آورده كه\r\nلم يزل على ( ع ) يقاتلهم حتى اصابه فى وجهه و راسه و يديه و رجليه سبعون جراحة\r\nيعنى امير المؤمنين ( ع ) در روز احد با كفار قريش مقاتله ميفرمود تا آنكه هفتاد جراحت بسر و رو و هر دو دست و هر دو پاى آن حضرت رسيد و با وجود اين اصلا در مقام حرب متزلزل نشد و در رسوخ و ثبات قدم او فتور راه نيافت و لهذا از آسمان به او ندا رسيد كه\r\nلا سيف الا ذو الفقار و لا فتى الا على\r\nو در درج الدرر روح اللَّه روح مؤلفه درين محل ذكر كرده كه بايد بى شبهه تصديق كنى و بى شايبه تصور نمايى كه سلطان اولياء على مرتضى را كشف ايندولت عظمى و درك اين سعادت كبرى و نزول درين مرتبه اسنى و عروج برين مقصد اقصى ببركت اقتدا با فضل اصفياء و بواسطه ايتام باكمل اتقياء يعنى محمد مصطفى ( ص ) حاصل شده بود فنعم ما قيل نظم\r\n","description":"","footnote":"","page_name":" 317 ","page_number":317},
  {"content":"\r\n\r\nآنكه بسر مرتبهء لا فتى رسيد\r\nاز دولت متابعت مصطفى رسيد\r\n\r\n\r\nآن پر دلى كه بر سراء را بذو الفقار\r\nهمچون كليم بود كه با اژدها رسيد\r\n\r\n\r\nبا مهر او ز تفرقها دل خلاص يافت\r\nزرگشت كار قلب چه با كيمياء رسيد\r\n\r\nو مرويست كه چهار كس از كفار قريش با يكديگر معاهده كردند بر آنكه رسول خدا را بقتل رسانند ابن شهاب و ابن قميه و ابن حميد و ابن عتبة بن وقاص پس در محلى كه اشرار غلبه كردند و ابرار مغلوب شده بگوشهء افتاده بودند و حضرت رسالت ( ص ) با امير المؤمنين ( ع ) و سهل و ابو دجانه در موضعى ايستاده بودند و امير المؤمنين ( ع ) مشغول قتال بود آن سنگدلان سخت دل ميدان آرزو را حسب المراد يافته دست جرأت از آستين وقاحت بر آوردند و سنگها حواله آن معدن جواهر رسالت و جلالت كردند ابن قيمه سنگى چند حوالهء آن حضرت كرد و يكى از آن بر آينهء پيشانى نورانى آن حضرت كه محراب قلوب متوجهان صدق و صفا و طاق ابروى دلجوى آن كعبهء حلم و وقار است آمد و بغايت مجروح گشت چنان كه خون روان گشت و قطرات بر محاسن مبارك وى فرود مىآمد و حضرت آن را برداى اطهر پاك ميساخت و نمى گذاشت كه بر زمين چكد و مىفرمود كه اگر قطرهء خون بر زمين افتد هر آينه عذاب از آسمان بر اهل زمين نازل شود و ابن شهاب سنگى بر بازوى آن حضرت زد و آن را مجروح ساخت و ابن وقاص سنگى بر لب و دندان مبارك آن حضرت زد چنان كه لب لطيفش بشكافت و از اثر آن ضرب دندان رباعيه وى از طرف پائين شكسته شد و يكى از آن گوهرهاى شب چراغ از درج ياقوتى بيرون افتاد و درين محل كه آن حضرت را جراحت رسيده بود ابن قميه شمشير حواله آن حضرت كرد سيد عالم ( ص ) از شمشير او احتراز نموده در مغاكى افتاد و رخسار تابان او از نظر ابرار و اشرار پنهان گشت و روز روشن بر ديدهء دوستان چون شب مظلم تيره و چشم روزگار از مشاهدهء آثار چشم زخم اغيار خيره شد ابن قميه ملعون پنداشت كه خورشيد شرع مبين به عين حاميهء فنا غروب كرد و ماه اوج كمال به مغرب فوت و زوال متوارى شد قوم خود را مژده داد كه كار محمد ( ص ) را ساختم و دل از مهم او پرداختم ابليس از زبان او فرا گرفته آواز برآورد كه الا ان محمدا قد قتل بدانيد كه محمد ( ص ) كشته شد آواز ابليس بمدينه رسيد و بيك لحظه اينخبر دل سوز ميان دشمن و دوست انتشار يافت اهل شرك ازين خبر جانسوز شادمان شده بگرفتن غنيمت مشغول شدند سيد عالم ( ص ) بعد از زمانى از مغاك برآمده بجانب شعب توجه نمود ديد كه برخى از اصحاب به بالاى كوه ملتجى شده‌اند خود را از سر مبارك برداشت و ايشان را آواز داد كه\r\nالى انا رسول اللَّه الى اين تفرون عن اللَّه و عن رسوله\r\nبجانب من شتابيد و به من ملتجى شويد و متوجه من شويد كه منم رسول خدا از خدا و رسول او فرار ننمائيد و به طرف ديگر متوجه مشويد اهل هزيمت كه او از حضرت رسالت ( ص ) شنيدند يك و دو رو بجانب آن حضرت مىشتافتند تا سى كس بر سر آن حضرت جمع شدند و امير\r\n","description":"","footnote":"","page_name":" 318 ","page_number":318},
  {"content":"\r\nالمؤمنين ( ع ) نيز از قتال بعضى كفار كه بر رسول خدا حمله كرده بودند فارغ شده بود متوجه پيغمبر شد و بيكبار بر كفار هجوم كردند و در اندك فرصتى دمار از روزگار كفار برآوردند و همهء ايشان منهزم گشته به مكه شتافتند و درين غزوه سعد بن ابى وقاص تير را بر دست طلحة بن عبد اللَّه زد و به جهت آن دست او خشك شد و حربهء بر چشم قتادة بن نعمان زد كه چشم او بيرون آمده بر روى افتاد و رسول آن را بجاى خود نهاد و بهتر از آن شد كه اول بود و از ارباب مغازى و اصحاب تواريخ نقلكرده‌اند كه امير المؤمنين ( ع ) درين غزا هفت كس را از دلاوران قريش بر خاك مذلت انداخته بود كه در شجاعت يگانه دوران و نادرهء زمان بودند طلحة بن ابى طلحه و عبد العزى و عبد اللَّه بن جميل بن بنى عبد الدار و ابو الحكم بن اخنس را و ابا سباع بن عبد العزى و ابا سعد بن طلحة بن ابى طلحه و غلام حبشى كه از بنى عبد الدار بود حضرت ابى عبد اللَّه جعفر بن محمد ( ع ) از پدر بزرگوار خود نقل فرموده كه اصحاب لواى كفار كه در روز احد از جراسيم و ابطال ايشان بودند نه كس بودند كه همه بر دست امير المؤمنين ( ع ) كشته شدند و نيز از جمله مقتولان آن حضرت حكم بن اخنس بود كه آن حضرت ذو الفقار را بر ران او زد و بينداخت و به آن زخم بجهنم پيوست و ديگر امية بن ابى حذيفة بن مغيره بود كه زره پوشيده بود و بمبارزت بيرون آمده مىگفت يوم بيوم بدر امروز بعوض روز بدر است مردى از اهل اسلام معارض او شد وى شمشير بزد و او را شهيد كرد امير المؤمنين عليه السلام قصد او كرد و شمشير بر فرق او زد از خود او گذشته ميان سر او را بشكافت و اميه دست بالا كرد كه ضربتى زند آن حضرت ديد كه زير بغل او دريده و زره از آن دور شده شمشير را بر زير بغل او زد كه دست او را از بيخ بينداخت و هلاك شد و يكى ديگر هشام ابن اميه مخزومى بود كه بضرب شمشير آبدار او را بدار البوار رسانيد و ديگر عمر بن عبد اللَّه حجمى و يكى ديگر بشير بن عامرى و در كشف الغمه آورده كه همهء اهل سير آورده‌اند كه قاتل اكثر صناديد قريش در روز احد امير المؤمنين ( ع ) بود و از محمد بن اسحاق نقل كرده كه صاحب لواى قريش در اينروز طلحة بن ابى طلحه بود و امير المؤمنين ( ع ) او را و پسر او را ابا سعيد و برادر او كلده و عبد اللَّه بن جميل بن زمره و ابو الحكم بن اخنس بن شريق ثقفى و وليد بن ابى حذيفة بن مغيره و برادر او اميه و ارطات بن شرجيل و هشام بن اميه و عمرو بن عبد اللَّه الجمحي و بشير بن مالك و صواب مولى عبد الدار و غير ايشان از ابطال و شجاعان را بقتل رسانيد و فتح و نصرتى كه درين روز از رسول و اصحاب او واقع شده به جهت ثبات قدم و رسوخ مقام امير المؤمنين ( ع ) بود و جان بازى او در خدمت حضرت رسالت ( ص ) و حافظ ابو محمد عبد العزيز جنابذى در كتاب معالم العترة النبوية روايت كرده مرفوع بقبيس بن سعد و او از پدر خود كه گفت شنيدم از امير المؤمنين عليه السلام كه مىفرمود\r\nاصابتنى\r\n","description":"","footnote":"","page_name":" 319 ","page_number":319},
  {"content":"\r\nيوم احد ستة عشر ضربت سقطت الى الارض فى اربع منهن فجاء فى رجل حسن الوجه طيب الريح فاخذ باصبعى فاقامنى ثم قال اقبل عليهم فانك فى طاعة اللَّه و طاعة رسوله و هما عنك راضيان\r\nيعنى در روز احد شانزده ضربت به من رسيده بود كه در چهار ضرب از آن بر زمين افتادم پس مردى نيكو روى و خوشبوى نزد من آمد و انگشت مرا بگرفت و برخيزانيد و گفت متوجه حرب شو كه تو در طاعت خدا و رسول اويى و خدا و رسول از تو خشنودند\r\nفاتيت رسول اللَّه فاخبرته فقال يا على ما تعرف الرجل قلت لا و لكنى شبهته دحية الكلبى فقال يا على اقر اللَّه عينك كان جبرئيل\r\nيعنى بعد از آن نزد رسول خدا رفتم و او را از اين صورت خبر دادم فرمود يا على نميشناسى آن مرد را گفتم يا رسول اللَّه نميشناسم و ليكن صورت او را مشابه صورت دحيهء كلبى يافتم فرمود يا على خدا چشم ترا روشن گرداند مرده باد ترا كه آن كس كه دست تو را گرفت و برخيزانيد و بحرب دشمنان خدا ترغيب نمود جبرئيل بود پس من به اين مژده قوت تمام يافتم و بهر دو دست دشمنان خدا را ميكشتم و شر ايشان را از رسول خدا دفع ميكردم تا آنكه سرهاى دلاوران و سرداران را بر خاك مذلت انداختم القصه چون كفار ديدند كه سرداران و شجاعان لشگر ايشان بر دست امير المؤمنين ( ع ) كشته شدند هيچ كس را جرات آن نشد كه در مقابل آن حضرت آيد بالضرورة قرار بر فرار دادند و به مكه مراجعت كردند و پيغمبر ( ص ) با اصحاب ظفر پيكر قصد كرد كه متوجه مدينه شود كه ناگاه فاطمه از دور پيدا شدند و سبب خروج او از مدينه به آن صوب عنقريب سمت ذكر خواهد يافت و چون نزديك رسيد و روى پدر بزرگوار خود را خون آلود ديد بگريه افتاد فى الحال آب را با ظرفى حاضر ساخت و روى اطهر آن سرور را بشست و در روايت آمده كه امير المؤمنين ( ع ) آب را در سپر خود ميكرد و بر سر و روى آن حضرت ميريخت و فاطمه ( ع ) دست بر آن ميماليد و چون خون از جراحت آن حضرت باز نميايستاد فاطمه ( ع ) خرقه را بسوخت و بر آن جراحت نهاد خون باز ايستاد و بعد از آن اثر خون از روى آن حضرت زايل ساخت و به صحت رسيده كه بعد از انهزام كفار دست امير المؤمنين ( ع ) تا كتف خون آلود شده بود و از ذو الفقار او خون ميچكيد پس آن را بفاطمه ( ع ) داد و گفت\r\nخذى هذا السيف فقد صدقنى اليوم\r\nاين شمشير را بستان كه امروز با من وفادارى كرد و اين ابيات انشا فرمود كه\r\n\r\nأ فاطم هاك السيف غير ذميم\r\nفلست بر عديد و لا بمليم\r\n\r\n\r\nلعمرى لقد اعذرت فى نصر احمد\r\nو طاعة رب بالعباد عليم\r\n\r\n\r\nاميطى دماء القوم عنه فانه\r\nسقى آل عبد الدار كاس حميم\r\n\r\nيعنى اى فاطمه بگير اين شمشير را بدون سرزنشى و ملامتى چه من درين جنگ جبان و بد دل نشدم و ملامت زده نگشتم بلكه داد مردانگى دادم بعمر خود سوگند ميخورم كه من جد و جهد بسيار و مبالغه بيشمار مينمودم در نصرت و يارى خاتم الانبياء ( ص ) و در اطاعت و انقياد پروردگار عالميان\r\n","description":"","footnote":"","page_name":" 320 ","page_number":320},
  {"content":"\r\nكه دانا و آگاهست ببندگان دور گردان و زايل ساز از اين شمشير خونهاى كفار را كه اين شمشير كاسه هاى آب جوشان نيز آن را بآل عبد الدار آشامانيده و ايشان را بدرك الاسفل رسانيده رسول ( ص ) فرمود كه\r\nخذى يا فاطمه فقد ادى بعلك ما عليه و قتل اللَّه بيده صناديد قريش\r\nاى فاطمه اين شمشير را بستان كه شوهر تو آنچه بر او بود بتقديم رسانيد و اداى آن نمود حقتعالى صناديد قريش را بر دست او بقتل رسانيد و درين غزوه حمزه جرعهء جام شهادت چشيد و بروضه زاهرهء يُرْزَقُونَ فَرِحِينَ رسيد و ارباب سير و تواريخ صورت شهادت او را به اين وجه نقلكرده‌اند كه جبير بن مطعم كه مهتر زادهء مكه بود و از اشراف عرب بود غلامى داشت حبشى كه او را وحشى گفتندى مردى مبارز و دلير بود و پيوسته بزوبين جنگ كردى چون لشگر قريش عزم مدينه كردند جبير وحشى را طلبيد و گفت اى غلام دانستهء كه مسلمانان در روز بدر عم من طعيمة بن عدى را بخوارى و زارى بكشتند و من همين يك عم داشتم و حالا محمد ( ص ) دو عم دارد حمزه و عباس عباس خود در مكه است و حمزه در مدينه اگر درين حرب حمزه را بقتل رسانى ترا آزاد سازم و بمال وافر دلترا بنوازم وحشى اتمام اين كار را در عهده خود گرفت و هند كه زن ابو سفيان بود و در قبايل عرب بحسن و جمال شهرتى تمام داشت پدر او نيز كه عتبه بود در روز بدر در چاه هلاك افتاده بود وحشى را طلبيد و گفت اگر محمد ( ص ) را به زبان زوبين جواب كشتن پدر مىبازدهى كامى كه ترا باشد بحصول يابد و ترا تربيتى كنم كه پسنديدهء خاص و عام باشد و منقولست كه دختر حارث بن عامر نيز وحشى را گفت كه پدر من در جنگ بدر كشته شده و درين لشگر كه عزيمت محاربه با ايشان داريم پيش از سه كس را كفو پدر خود نميدانيم محمد ( ص ) و على ( ع ) و حمزه اگر يكى از اين سه تن را مقتول سازى من ترا بر خوان احسان شادى نشانم و چنان نوازشى در حق تو بتقديم رسانم كه همه كس بپسندد وحشى جوابداد كه من بر قتل محمد ( ص ) قادر نيستم كه اصحاب در محافظة او يك جهتند و اما حمزه بخداى رب الكعبه كه اگر او را در خواب يابم از هيبت و سطوت او را بيدار نتوانم ساخت اما على ( ع ) چون جوان و نو رسيده است و كارزار ناديده و بميدان حرب كم رسيده شايد كه برو حربه توانم انداخت پس بشادى مژده آزادى و بوعدهء وصال هند و خيال احسان دختر حارث عزم كشتن يكى از شيران بيشه اسلام با خود تصميم داد و چون روز حرب رسيد بكمينگاه ترصد در آمده و تفحص تمام بجا مياورد ديد كه سرداران مهاجر و جان بازان انصار در ملازمت سيد اخيارند از آنجا نااميد شده بجستجوى على ( ع ) در آمد ديد كه مبارز ميدان لا فتى و مجاهد ديوان هل اتى در حرب مهارتى تمام دارد و از جوانب و اطراف خود با خبر است بدانست كه بر او دست ندارد باز گشت و بجانب حمزه متوجه شد ديد كه حمزه علامتى بر خود كرده بپر شتر مرغ كه از بالاى زره سر او تا به سينه فرود آمده چون شير مست بميان قوم درآمده صفوف لشكر قريش را بر هم\r\n","description":"","footnote":"","page_name":" 321 ","page_number":321},
  {"content":"\r\nميدريد و روايتى هست كه حمزه را در آن روز بهر دستى شمشيرى بود و بهر دو حربكنان از دقايق كار زار چيزى فرو نميگذاشت بسطوت شجاعت دستبرد مينمود كه اگر سام نريمان زنده بودى بمشاهده او از پاى درآمدى و اگر رستم دستان ملاحظه پايدارى و درستكارى او نمودى بوسه بر نعل سمندش دادى اتفاقا بسياع بن عبد العزيز رسيد بى تعلل او را بمقر سقر رسانيد و رجز گويان مبارز طلبيد از جماعة قريش هيچ كس در برابر او نيامد حمزه در غضب رفت و بى تحاشى خود را در ميان جمعى انداخت و بضرب شمشير آبدار ايشان را متلاشى و متفرق ساخت و كف بلب آورده و از جام شراب مقاتله مست شده پرواى حفظ اطراف نداشت وحشى در كمينگاه نشسته فرصتى ميطلبيد كه ناگاه مركب حمزه بسر در آمد و روايتى هست كه پياده بود پايش بكشته برآمد و بر پشت افتاد و شكمش برهنه شد وحشى از كمينگاه زوبين بينداخت بر عانه اش آمده از طرف ديگر بيرون شد حمزه برخواست و به طرف كمين گاه توجه نمود تا بنگرد كه زخم كه زده نتوانست رفت بر روى در افتاد و پيشانى مبارك بر زمين نهاد و كلمهء شهادتين بر زبان راند و جان سيد شهدا بعالم بقا رفت وحشى صبر كرد تا مردم از نزديك وى\r\nدور شدند بيامد و بحربهء كه داشت شكم وى را بشكافت و جگرش بيرون آورد و بنزد هند برد و گفت اينك جگر حمزه قاتل پدرت هند آن را بستد و در دهان نهاد و بخائيد پس بينداخت و پيرايه و زيورى كه در گردن و دست و پاى داشت بوى بخشيد و گفت چون به مكه رسم ده دينار سرخ به تو دهم پس پرسيد كه حمزه كجا افتاده به من نماى وحشى او را آورد تا بسر حمزه رسيد كارد بركشيد و گوش و بينى و بعضى ديگر از اعضاى وى ببريد و در رشتهء كشيده با خود ببرد و آن بزرگ دين را مثله كرده در ميان خاك و خون بگذاشت و چون آوازهء قتل حمزه بمدينه رسيد هيچ زنى قرشيه و هاشميه نبود الا كه بگريه افتادند و مخدرات حجرات طهارت قصد احد كردند فاطمه ( ع ) در پس حجرهء ايستاده بود يكى از منهزمان لشكر ميگذشت فاطمه ( ع ) خواست كه حال پدر بزرگوار خود را ازو معلوم كند كسى را نيافت كه از او استفسار اينمعنى كند يكى از مردم محله از يكى از منهزمان پرسيد كه خبر چيست گفت چه ميپرسى از چيزى كه زبان از اداى آن لال است و ديده از تاب ضجرت اين واقعه از آب مالامال فاطمه ( ع ) از مضمون اينمقال دود از سينهء مبارك بر آمد و بدماغ رسيده سيل اشك از ديده روان كرد در انديشه دور و دراز افتاد كه ناگاه كسى ديگر در رسيد و گفت اى مسلمانان خدا شما را مزد دهاد بشهادت پيغمبر شما ( ص ) فاطمه ( ع ) چون اين سخن بشنيد بى هوش شد جمعى زنان كه آنجا بودند آب بر روى مبارك وى زدند تا به هوش آمد و عايشه و صفيه و ام ايمن و جمعى ديگر از زنان اتفاق نموده روى بكوه احد نهاده روان شدند راوى گويد كه فاطمه ( ع ) آهى ميزد كه هيچ احدى را قوة استماع آن نبود و نالهء ميكرد كه هيچ كس طاقت شنيدن آن نداشت پس بيطاقت شده\r\n","description":"","footnote":"","page_name":" 322 ","page_number":322},
  {"content":"\r\nچادر عصمت بسر افكند و از دروازه مدينه بيرون آمد ناگاه زنى از بنى ذبيان برسيد و گفت اى دختر خير البشر بكجا ميروى گفت ميخواهم نزد پدرم روم اما قوت رفتار ندارم زن گفت اى سيدة النساء تو هم اينجا ساكن باش تا من بروم و براى تو خبرى بيارم اگر پدر بزرگوارت ترا بر اينحال ببيند تحمل نتواند كرد فاطمه ( ع ) در سايه ديوارى قرار گرفت اما دلش بيقرار بود پس فرمود كه اى زن چون چشمت بر جمال جهان آراى پدرم افتد سلام من برسان و حال مرا بدينسان كه ملاحظه ميكنى عرض كن پس آن زن برفت و فاطمه ( ع ) قطرات حسرات بر رخساره ميباريد و به درد تمام ميگفت ايپدر مرا بغربت آوردى و درد غريبى و داغ يتيمى بر جگرم نهادى اى دريغا مادرم خديجه زنده بود تا درد بيكسى و يتيمى مرا دوا كردى و زخم تنهايى و غريبى مرا مرهم تربيت نهادى القصه زن ذبيانيه روى بلشگر گاه نهاده ميدويد و هر كرامى ديد خبر سيد عالم ( ص ) ميپرسيد و اين زن را برادر و پدر و پسر هر سه در ملازمت پيغمبر ( ص ) بغزا رفته بودند قضا را بلشگرگاه رسيد كشتهء ديد افتاده نگاه كرد برادرش بود كه شهيد شده و به خاك و خون افتاده ديده بر هم نهاد و بگذشت و با خود ميگفت حرام است بر من ديدن روى او تا روى پيغمبر خدا ( ص ) نبينم چون قدرى ديگر برفت پدر را ديد جان داده و بر خاك افتاده از وى نيز در گذشت بعد از آن پسرش به نظر وى درآمد و هنوز رمقى از حياة داشت چون مادر را ديد گفت اى مادر خوش آمدى كه مشتاق ديدار تو بودم زمانى پيش من بنشين و ساعتى در بر من آرام گير تا گفتار تو بشنوم و در ديدار تو نگرم زن گفت اى عزيز مادر و اى شهيد مادر در فراق تو گريانست و بر آتش اشتياق تو بريان اما دختر رسول خدا ( ص ) را بر جايى نشانده ام و باستخبار حال پدرش آمده‌ام و من هنوز از سيد عالم ( ص ) خبر ندارم و فاطمه ( ع ) انتظار ميبرد معذورم دار كه فرصت نشستن ندارم پسر را بگذاشت و بيامد تا بپاى كوه احد و در محلى رسيد كه سيد عالم ( ص ) از شعب بيرون آمده بود و در پاى علم ايستاده و صحابه گرداگرد آن حضرت صف كشيده پيش آمد و\r\nدر قدم رسول خدا ( ص ) افتاد و گفت يا رسول اللَّه پدر و پسر و برادر و جدم و قبيله و تمامى عشيرهء من فداى تو باد سلام فاطمه ( ع ) آورده‌ام و حالت او را به حضرت تو عرض ميكنم رسول خدا ( ص ) فرمود كه او را كجا گذاشتى زن تمامى قصه را شرح داد رسول گفت اى زن زود باز گرد و بشارة حياة من به او رسان و بى انتظار او را نزد من آور زن بازگشت و مژده سلامتى آن حضرت بفاطمه رسانيد و گفت به خدا كه پدر ترا ديدم ايستاده و علم بر سر او بداشته فاطمه فرمود كه مرا به پدر رسان و مژدگانى از من بستان زن او را پيش گرفته باحد آورد چون چشم حضرت بر فاطمه ( ع ) آمد پيش او باز رفت و او را در كنار گرفت و فاطمه بسيار بگريست و حضرت او را تسلى داد و بنواخت فاطمه ( ع ) گفت اى پدر بزرگوار از اين زن مژدگانى قبول كرده‌ام حضرت فرمود كه از فاطمه ( ع ) چه توقع دارى گفت يا رسول اللَّه ص چشم آن دارم كه فرداى قيامت مرا دست گيرد و مرا فراموش نكند\r\n","description":"","footnote":"","page_name":" 323 ","page_number":323},
  {"content":"\r\nفاطمه فرمود يا رسول اللَّه ( ص ) گواه باش كه من فرداى قيامت بى او قدم در بهشت ننهم آن زن از شادى بگريست و گفت يا رسول اللَّه ( ص ) دستورى فرما كه تا سر كشتگان خود روم كه بيكساند حضرت او را اجازت داد پس روى باصحاب كرد كه\r\nما فعل عمى\r\nآيا چه كرد عم من حمزه و حال او چگونه است و چرا او را نميبينم حارث بن صمه از نزد آن حضرت روان شده برفت تا خبر حمزه آورد چون دير مراجعت كرد امير المؤمنين ( ع ) نيز برفت و بحارث رسيد در زمانى كه او بر بالين حمزه ايستاده بود چون امير المؤمنين ( ع ) حمزه را بدانحال ديد بگريست و نزد پيغمبر ( ص ) آمده او را از آن حال خبر داد سيد عالم ( ص ) بنفس نفيس خود بر خاست و بر سر بالين حمزه بايستاد عم خود را كشته و مثله ديد بسيار بگريست و اندوهناك شد چه حمزه را بسيار دوست ميداشت زيرا كه هم عم بود و هم برادر رضاعى و هم كاشف هم و غم او درين محل صفيه عمهء آن حضرت كه خواهر حمزه بود از دور پيدا شد پيغمبر با پسر وى زبير گفت كه برو و مادرت را باز گردان تا اينجا نيايد و برادر خود را بدينحال نبيند شايد كه طاقت نياورد و زياده از حد جزع كند زبير پيش مادر باز رفت و گفت كجا مىآيى خواطر رسول خدا ص چنان ميخواهد كه تو باز گردى صفيه گفت شنيدم كه برادرم حمزه را شهيد كردند و مثله انداخته و ميدان كه اين بلا و محنت وى را به جهت طلب رضاى خدا پيش آمده من آمدم تا او را ببينم شايد خدا مرا صبر دهد و بدولت رضاى خدا برسم زبير بيامد و خبر او را بعرض پيغمبر ( ص ) رسانيد حضرت او را دستورى داد تا آمد و برادر را بديد و استرجاع نموده از حقتعالى آمرزش او طلبيد اما خود را از گريه نگاه نتوانست داشت رسول خدا از گريهء او بگريه درآمد و فاطمه ( ع ) نيز بسيار بگريست حضرت رسول ( ص ) فرمود كه مصيبت هيچ كس نزد من چون مصيبت حمزه نخواهد بود پس فاطمه و صفيه را گفت بشارت باد شما را كه جبرئيل ميگويد حمزه را در ميان هفت آسمان اسد اللَّه و اسد رسول اللَّه نوشته‌اند و مرويست كه حضرت رسالت ( ص ) بر شهداى احد نماز گذارد اول بر حمزه و بعد از آن هر كدام جنازه ها كه ميآرند پيش حمزه مينهادند و نماز ميگذارد تا در آن روز هفتاد بار بر حمزه نماز گذارد و در بعضى تفاسير آورده‌اند كه حضرت رسالت ( ص ) در وقت نماز گذاردن بر حمزه هفتاد تكبير گفت چون فارغ شد صحابه گفتند يا رسول اللَّه چرا بر ديگران به اين طريق نماز نكردى فرمود هر گاه پنج تكبير ميگفتم و ميخواستم كه از نماز بدر آيم فوجى ملائكه به نماز حاضر ميشدند و من نماز را اعاده ميكردم راوى گويد كه پيغمبر ( ص ) فرمود كه هم چنان حمزه را با جامهء خونين دفن كردند و از احد بازگشته بمدينه آمدند از اكثر خانها آواز گريه شنيدند الا از خانهء حمزه حضرت فرمود\r\nاما حمزه لا بواكي له هاهنا\r\nحمزه را درين شهر زنانى كه درين عزا گريه بر وى كنند نيست يعنى او غريبست و غريبان را كسى كه در غربت بر ايشان شفقت ورزد\r\n","description":"","footnote":"","page_name":" 324 ","page_number":324},
  {"content":"\r\nو در مصيبت ايشان بگريد كمتر باشد و چون انصار شنيدند كه حضرت فرمود حمزه درين شهر غريبست و گريندگان ندارد به خانه هاى خود رفتند و زنان خود را گفتند اول بخانهء عم رسول خدا ( ص ) رويد و به روى بگرئيد و بعد از آن به خانه خود آئيد و بر كشتگان خويش گريه كنيد زنان انصار بخانهء حمزه آمدند و تا قريب نيمشب ميگريستند و سيد عالم ( ص ) بخواب رفته بود چون بيدار گشت و آواز گريهء زنان از خانهء حمزه شنيد پرسيد كه اين چه آواز است گفتند اين زنان انصارند كه بر عم تو ميگريند حضرت فرمود خدا از ايشان و اولاد ايشان خوشنود باد و بدانكه حق سبحانه بعد از اين بيان تذكير نعمت فتح و نصرت روز بدر مىكند تا اهل ايمان متذكر آن شده آن را مرهم جراحت و جيره شكستگى گردانند كه در غزوهء احد بديشان رسيده بود و فرمود كه * ( وَلَقَدْ نَصَرَكُمُ اللَّه ) * و بدرستى كه نصرت داد خدا بتقويت قلوب شما و امداد ملائكه و القاى رعب در قلوب اعدا * ( بِبَدْرٍ ) * بموضعى كه آن را بدر گويند و آن ما بين مكه و مدينه است و تسميهء آن باسم بدر بن كلده است كه صاحب آن بقعه بود * ( وَأَنْتُمْ أَذِلَّةٌ ) * حال است از ضمير نصركم يعنى خدا نصرت داد شما را ببدر در حالتى كه شما ذليل و خوار بوديد در چشم دشمنان يعنى اندك مينموديد و ايشان حرب شما را بحسابى نميگرفتند به جهت ضعف حال شما و قلت مراكب و سلاح و ذكر اذله گه صيغهء جمع قلت است بدون دلايل كه جمع كثرت است به جهت دلالت است بر قلت ايشان يعنى ايشان قليل العدو و قليل العدد بودند و از ابن عباس مرويست كه مهاجر در روز بدر هفتاد و هفت مرد بودند و از انصار دويست و سى و شش كه مجموع سيصد و سيزده تن بوده باشند و مشركان قريب بهزار كس بودند و صد اسب در ميان ايشان بود و در ميان مسلمانان هيچ كس اسب نداشتند مگر مقداد اسود و ديگران پياده بودند و سه شتر در ميان ايشان بود و در اكثر كتب مغازى مذكور است كه مشركان درين روز نهصد و پنجاه مرد جنگى بودند و هفتصد شتر در ميان ايشان بود و بيشتر ايشان سلاح داشتن دو لشگر اسلام سيصد و سيزده و بقولى سيصد و پنج نفر و اكثر ايشان بى سلاح و در ميان ايشان هفتاد شتر بود و دو اسب و شش زره و هفت شمشير و حق سبحانه خطاب بايشان كرده فرمود كه از كثرت اعدا انديشه مكنيد * ( فَاتَّقُوا اللَّه ) * پس بترسيد از خدا در ثبات و رسوخ در معركهء جهاد و اگر چه مشركان زياده از ضعف شما باشند * ( لَعَلَّكُمْ تَشْكُرُونَ ) * شايد كه شكر گذارى كنيد يعنى باميد آنكه قيام نمائيد بشكر نعمت آنچه حق سبحانه بر شما انعام فرموده كه آن توفيق است و نصرت او سبحانه شما را يا معنى آنست كه شايد حقتعالى نعمت نصرت را بر شما انعام فرمايد پس بشكر\r\n","description":"","footnote":"","page_name":" 325 ","page_number":325},
  {"content":"\r\nگذارى آن قيام نمائيد و بنا بر اين وضع شكر در موضع انعام جهت آنست كه انعام سبب شكر است پس وضع مسبب باشد در مقام سبب مرويست از صادق ( ع ) كه مراد به اذله در آيه ضعفا است يعنى شما ضعيفان بوديد به جهت قلت عدد و عدد نه ذليلان زيرا كه رسول خدا ( ص ) كه اعز است و اكرم نزد خدا در ميان ايشان بود پس وصف ايشان بذلت جايز نباشد و صاحب رايت آن حضرت درين روز امير المؤمنين ( ع ) بود و صاحب لواى انصار سعد بن عباده و بروايتى سعد بن معاذ و اين اول غزائى بود كه رسول بنفس نفيس خود در آن حاضر بود و به صحت پيوسته كه مجموع غزواتى كه آن حضرت در آنجا حاضر بوده بيست و شش است و آنچه لشگر فرستاده و خود نرفته سى و شش بوده و در نه غزوه آن بيست و شش غزا بنفس نفيس خود متحمل مقاتله شده و توطيهء اين غزوه برين صورت بود كه بعد از فوت ابى طالب كه عم حضرت رسالت ( ص ) بوده و فوت خديجه قريش دست طغيان از آستين عدوان بيرون آورده بهر وجه كه ميدانستند جفا به سيد عالم ( ص ) ميرسانيدند و آخر مهم بدان انجاميد\r\nكه آن حضرت در مكه نتوانست بود بجانب طايف رفت و در آنجا نيز از سفهاى قوم آزارهاى عظيم يافته به مكه آمد حاصل كه ده سال آن حضرت در مكه و نواهى آن جفاى مشركان ميكشيد تا امر الهى در رسيد بهجرت و چون تشريف بمدينه فرمود آنجا نيز يهود كمر عداوت او را بر ميان بستند و منافقان در كمينگاه فتنه و كيد نشستند مشركان و عبده اوثان در صدد محاربه و مقاتلهء اهل اسلام درآمدند و در بدر صف راست كردند و از امير المؤمنين ( ع ) مرويست كه در اين غزا همين مقداد اسود اسبى داشت و باقى همه پياده جنگ ميكرديم شبى كه در روز آن اين جنگ واقع شد همه خفته بودند مگر رسول خدا ( ص ) كه همهء شب در نماز و دعا بود تا صبح چون روز شد مشركان در سر چاه بدر صف كارزار راست كردند و علمها را برافراشتند و اول عتبه و برادر او شيبه و پسر او وليد بيرون آمدند و آواز دادند كه يا ( محمد ص اخرج الينا اكفائنا من قريش ) همسران ما را از قريش نزد ما فرست حضرت سه جوان انصارى را نزد ايشان فرستاد گفتند ( من انتم ) شما چه كسانيد ايشان ذكر نام و نسب خود كردند گفتند ما شما را نميشناسيم و نميخواهيم غير از همسران خود را كه بنى اعمام باشند رسول خدا ( ص ) حمزة بن عبد المطلب و عبيدة بن حارث بن عبد المطلب و على بن ابى طالب را كه در آن وقت بيست و هفت ساله بود گفت بيرون رويد و در نصرت دين خدا و رسول او سعى نمائيد ايشان سلاح پوشيده بيرون رفتند مشركان گفتند من انتم شما چه كسانيد ايشان نسب خود را باز گفتند ايشان با خود گفتند كه هم اكفاء كرام ايشان همسران بزرگوارند و رسول عبيده را گفته بود كه شيبه مر تراست زيرا كه هر دو كهن ساليد و عتبه از آن حمزه چه هر دو در سن كهولتند و وليد على را بود كه دو نوجوانند پس هر يك پيش قرين خود رفتند امير المؤمنين ( ع ) فرمود كه من با وليد\r\n","description":"","footnote":"","page_name":" 326 ","page_number":326},
  {"content":"\r\nبگرديدم و در ميان ما دو ضربت واقع شد پس ضربت او را رد كردم و بشمشير برو حمله كردم وى دست چپ را پيش داشت من شمشير بر دست چپ او زدم و بينداختم ( كانى انظر الى رميض خاتمة فى شماله ) گوييا هنوز مينگرم لمعان انگشتر او را كه در دست چپ داشت بعد از آن ضربتى ديگرش زدم و او را بيفكندم و سلاح او را باز كردم اثر خلوق درو ديدم دانستم كه جديد العهد است بدامادى پس حمزه را ديدم كه عتبه را ضربتى زده و عتبه سر او را در بغل گرفته من آواز دادم كه اى عم سر خود را از آن برهان حمزه قوت كرد و سر خود را از او رهانيد من ضربتى بروز دم و بيفكندم و در همان افكندن بجهنم رفت و شيبه زخمى بر ساق عبيده زده بود كه استخوانش شكافته و مغز بيرون آمده بود من و حمزه خود را به او رسانيديم و شيبه را بيجان ساختيم و من عبيده را برداشتم و نزد رسول ( ص ) بردم و آن گاه ميان من و حمزه خلاف واقع شد در قتل عتبه نزد رسول آمديم تا او حكم باشد در اينباب رسول خدا ( ص ) مراعات جانبين نموده فرمود اى على اگر تو به يارى حمزه نرفتى او را كفايت بودى و اى حمزه اگر على تو را يارى نميداد تو بسيار زحمت ميكشيدى تا او را مىكشتى پس ما هر دو خوشنود از نزد رسول ( ص ) برگشتيم و عبيده از آن زخم بيهوش شده بود و چون رايحهء طيبه حضرت رسالت ( ص ) بمشام او رسيد ديده باز كرد و چون چشمش بر جمال با كمال سيد عالم ( ص ) افتاد گفت يا رسول اللَّه ( الست شهيدا ) آيا من شهيد نيستم حضرت فرمود بلى تو از شهيدانى و سر دفتر سعدائى عبيده گفت اگر ابى طالب زنده بودى انصاف دادى كه من اولى و احقم به آنچه در نظم آورده\r\n\r\n( و نسلمه حتى تضرع حوله\r\nو نذهل عن ابنائنا و الحلائل )\r\n\r\nيعنى ما مىكوشيم در سلامتى و محافظت پيغمبر از آفتها تا وقتى كه هلاك شويم بر گرداگرد او و غافل و زاهل شويم از زنان و فرزندان خود يعنى خود را و همهء كسان خود را فداى او سازيم رسول ( ص ) متغير الوجه شد و گفت\r\nرحم اللَّه عمى ابا طالب\r\nاگر عم من ابو طالب حاضر بودى مثل اين مردانگى و جلادت نمودى و مانند اين نصرت من دادى عبيده بترسيد و گفت يا رسول اللَّه ( استعيذ عن سخط اللَّه و سخط رسوله ) پناه مىگيريم از خشم و غضب خدا و رسول او رسول فرمود مرا از اينسخن كه گفتى خشمى و غضبى نيست اما نميخواهيم كه نام ابى طالب جز بخير و نيكى مذكور شود پس آن حضرت دعاى خير در حق عبيده بتقديم رسانيد و او را مژده داد به ثواب عظيم و چون در وقت مراجعت از بدر بموضعى رسيدند كه آن را صفرا گويند وفات يافت و بروايتى ديگر در روحا بدار القرار شتافت رضوان اللَّه عليه و رسول از فوت او بسيار بگريست چه او را بغايت دوست داشتى زيرا كه از اقرب قرباى حضرت بود و پيرى كهن سال و پاكيزه حال بود و به جهت اين او را شيخ المهاجرين گفتندى و در جميع كتب مغازى مذكور است كه امير المؤمنين ( ع ) درين غزوه جلادت تمام و شجاعت لا كلام بظهور رسانيده تا غايتى كه قتل دو ثلث مقتولان\r\n","description":"","footnote":"","page_name":" 327 ","page_number":327},
  {"content":"\r\nروز بدر بر دست او بود و قتل ثلث ديگر بر دست باقى صحابه و باتفاق خاص و عام از جملهء كفار سى و شش شجاع معروف و دلاوران مشهور بودند كه ايشان را بضرب ذو الفقار بدار البوار رسانيد و اسامى ايشان اينست وليد بن عتبة بن ربيعه كه خال معويه بود و عاص بن وابل و حنظلة بن ابى سفيان و زمعة بن اسود و حرث بن زمعه و نضر بن حرث بن عبد الدار و عمير بن عثمان بن كعب بن تيم كه عم طلحة بن عبيد اللَّه بود و عثمان و مالك كه پسران عبيد اللَّه بودند و برادران طلحة بن عبيد اللَّه و مسعود بن اميه بن مغيره و قيس بن فاكة بن مغيره و حذيفة بن ابى حذيفة بن مغيره و ابو قيس بن وليد بن مغيره و عمرو بن مخزوم و ابو المنذر بن ابى رفاعة و منيسة بن حجاج سهمى و عاص بن منبه و علقمة بن كلده و ابو العاص بن قيس بن عدى و معاوية بن مغيرة بن ابى العاص و لوز بن ابى ربيعة و عبد اللَّه بن منذر بن ابى رفاعة و حاجب بن سايب بن عويمر و اوس بن مغيرة بن لوزان و زيد بن مليص و ابو العباس بن قيس و قاسم بن ابى عوف و سعيد بن وهب حليف بنى عامر و معوية بن عامر بن عبد القيس و عبد اللَّه بن جميل بن زهير بن حارث بن اسد و سايب بن مالك و ابو الحكم بن اخنس و هشام بن ابى امية بن مغيره و عاص بن سعيد و طعيمة بن عدى بن نوفل كه رأس و رئيس اهل ضلال بود و نوفل بن خويلد كه عداوت او با پيغمبر ( ص ) از همهء صناديد قريش بيشتر بود و قريش او را بر خود تقديم كردندى و تعظيم و توقير او نمودندى و در جميع امور اطاعت او كردندى و جلادت و قوت او بحيثيتى بود كه قبل از هجرت بتنهايى ابو بكر و طلحه را بيك ريسمان در هم بست و يك شبانه روز ايشان را ميزد و عذاب مىكرد و چون خواستند كه ريسمان را بگشايند هيچ كس را قوت به آن نمىرسيد تا آنكه خود ريسمان را از ايشان بگشاد و از زهرى مرويست كه چون رسول ( ص ) بشنيد كه وى در بدر حاضر است دست بدعا برداشت و گفت\r\nاللهم اكفنى نوفلا\r\nبار خدايا شر نوفل را از من كفايت كن امير المؤمنين ( ع ) روايت كرده كه چون روز بدر كارزار گرم شد نوفل را ديدم كه سراسيمه شده و متحير فرومانده مانند شخصى كه در كار خود سرگردان باشد و راه پيش و پس خود را نداند پيش او تاختم و ضربتى بر سر او زدم كارگر نيامد برگشتم و در تفحص او بودم ديدم كه زره از ساق او بالا رفته و ساقش نمايان شده شمشير بر هر دو پايش زدم و هر دو قدم او را بينداختم و بعد از آن ضربتى بر سرش زدم و او را بكشتم چون كارزار تمام شد رسول ( ص ) فرمود كه\r\nمن له علم بنوفل\r\nكيست كه حال نوفل دانسته باشد گفتم يا رسول اللَّه انا قتلته من او را كشتم آن حضرت بآواز بلند گفت كه\r\nاللَّه اكبر\r\nو بعد از آن فرمود كه\r\nالحمد للَّه الذى اجاب دعوتى فيه\r\nشكر مر خداى را كه دعاى مرا دربارهء او اجابت نمود امير المؤمنين ( ع ) فرمود كه چون نبيرهء طعيمة بن عدى را از پشت اسبش بيفكندم و اعضاى او را در هم شكستم كه قوت برخواستن نداشت گفتم ( و اللَّه لا تخاصمنا فى اللَّه بعد هذا ) به خدا كه بعد از\r\n","description":"","footnote":"","page_name":" 328 ","page_number":328},
  {"content":"\r\nاين با ما در دين حقتعالى خصومت نخواهى كرد و چون صناديد قريش كشته شدند و بسيارى از لشگريان نيز در درياى محيط كارزار غوطه خورده بجهنم پيوستند و ما بقى فرار نموده بهزيمت تمام به مكه شتافتند اصحاب اخذ غنيمت كردند و هفتاد كس را از ايشان اسير كرده باز آمدند و درين جنگ ملائكه معاون و ممد لشگر اسلام بودند چنانچه ميفرمايد كه * ( إِذْ تَقُولُ لِلْمُؤْمِنِينَ ) * ظرف متعلق است بقوله نَصَرَكُمُ اللَّه يعنى حقتعالى نصرت داد شما را در روز بدر وقتى كه ميگفتى تو اى محمد ( ص ) مر آن گروه گرويدگان را كه به جهت قلت عدد خود و كثرت عدد دشمن مضطرب شده بودند * ( أَ لَنْ يَكْفِيَكُمْ ) * آيا كفايت نمى كند شما را * ( أَنْ يُمِدَّكُمْ رَبُّكُمْ ) * آنكه مدد كارى كند شما را پروردگار شما * ( بِثَلاثَةِ آلافٍ ) * به سه هزار سوار * ( مِنَ الْمَلائِكَةِ ) * از فرشتگان * ( مُنْزَلِينَ ) * در حالتى كه فرو فرستاده شدگان باشند از عالم بالا و نزد بعضى ظرف بدل ثانيست از اذ غدوت و گويند و عدة نزول اين سه هزار فرشته در روز احد است با اشتراط صبر و پرهيزكارى از مخالفت و چون در آن روز صبر نكردند و تقوى را لازم حال خود نساختند بلكه شتاب زده گى كرده متوجه اخذ غنايم شدند و مخالفت قول پيغمبر ( ص ) كردند حقتعالى ملائكه را بر ايشان نازل نساخت و قول اشهر و اصح آنست كه نزول ملائكه در روز بدر بوده و اين مرويست از ابن عباس و حسن و قتاده و غير ايشان از معظم علما و مفسرين و منقول از ائمه هدى صلوات اللَّه عليهم و نيز ابن عباس فرموده كه\r\nلم تقاتل الملائكة الا يوم بدر\r\nملائكه كارزار نكردند مگر در روز بدر و ذكر همزه استفهام كه از براى انكار است و ذكر لن كه از براى تأكيد نفى است اشعار است به آنكه ايشان به جهت ضعف و قلت خود و قوت عدو نزديك بود كه مايوس شوند از نصرت و فتح و قوله * ( بَلى ) * ايجاب است براى ما بعد لن يعنى آرى حق تعالى فرشتگان را بمدد كارى شما فرستد * ( إِنْ تَصْبِرُوا ) * اگر صبر كنيد در جنگ دشمن و ثبات و رسوخ ورزيد در آن * ( وَتَتَّقُوا ) * و بپرهيزيد از مخالفت امر خدا و رسول يعنى اگر صبر و تقوا را شعار و دثار خود سازيد * ( وَيَأْتُوكُمْ ) * و بيايند دشمنان بشما * ( مِنْ فَوْرِهِمْ هذا ) * از خشمناكى خود درين وقت و نزد اكثر معنى آنست كه على الفور بيايند و هيچ درنگ نكنند و در انوار گفته كه فور مصدر است مأخوذ از ( فارت القدر اذا غلت ) و مستعار شده براى سرعت و بعد از آن مستعمل گشته در حالتى كه شكى و ريبى در وقوع آن نباشد و متراخى نشود پس معنى آنست كه اگر صبر و ثبات ورزيد و طاعت اوامر الهى و رسول او كنيد و بيايند دشمنان در همين حال بر شما بدون درنگ و مكث * ( يُمْدِدْكُمْ ) * مدد كند شما را * ( رَبُّكُمْ ) * پروردگار شما * ( بِخَمْسَةِ آلافٍ مِنَ الْمَلائِكَةِ ) * به پنج\r\n","description":"","footnote":"","page_name":" 329 ","page_number":329},
  {"content":"\r\nهزار فرشته در حال آمدن اعدا بشما بدون تراخى و تأخير يعنى آمدن دشمنان و نزول فرشتگان براى نصرت و مدد شما در يك حال باشد نه آنكه نزول ايشان از اتيان دشمنان متأخر شود * ( مُسَوِّمِينَ ) * در حالتى كه نشان كنندگان باشند فرشتگان اسبان خود را و اين مشتق را تسويمست بمعنى اظهار سيما و نشان ملائكه در آن روز آن بود كه صوف سرخ بر پيشانى و اذناب اسبان بسته بودند از امير المؤمنين ( ع ) و از عبد اللَّه عباس مرويست كه خود را نشان كرده بودند به عمامه هاى سفيد و طرف عمامه ها ميان دو كتف خود فرو گذارده بودند و مؤيد اينست مسومين به صيغه مجهول كه قراءة نافع و ابن عامر است و كسايى يعنى نشان كرده شده بودند و گويند عمامه هاى زرد داشتند و قول اول از ضحاك منقولست و از اينجاست كه عادت مستمر شده ميان مبارزان كه روز حرب علامتى بر خود و مركب خود ميبندند عمر بن اسحاق گفته كه رسول ( ص ) روز بدر صحابهء خود را فرمود\r\nتسوموا فان الملائكة قد تسومت\r\nعلامت بر خود راست كنيد كه فرشتگان علامت دار بمعركهء كارزار درآمده‌اند ايشان پارهء پشم سفيد بر بالاى ترك كلاه خود نهادند و از قتاده روايت است كه فرشتگان بر اسبان ابلق نشسته و علامت بر خود راست كرده بميدان محاربه فرود آمدند و حق سبحانه اول هزار فرشته را بفرستاد حيث قال فَاسْتَجابَ لَكُمْ أَنِّي مُمِدُّكُمْ بِأَلْفٍ مِنَ الْمَلائِكَةِ مُرْدِفِينَ و بعد از آن ايشان را بسه هزار گردانيد كقوله بِثَلاثَةِ آلافٍ مِنَ - الْمَلائِكَةِ مُنْزَلِينَ و آن گاه به پنج هزار مقرر فرمود كما قال * ( بِخَمْسَةِ آلافٍ مِنَ الْمَلائِكَةِ مُسَوِّمِينَ ) * از حسن بصرى نقل است كه اين پنج هزار فرشته هميشه يار و ناصر مؤمنان خواهند بود تا روز قيامت و شعبى روايت كند كه روز بدر جابر نجارى در صدد آن شد كه لشگر از نواهى و ولايات جمع كرده بمدد مشركان آيد چون اين خبر به حضرت رسالت ( ص ) رسيد بسيار تنگ دل شد حق سبحانه فرمود كه اگر او با لشگر خود بمدد اهل شرك آيد من سه هزار فرشته را بمدد شما فرستم و اگر اصحاب تو در طريق صبر و تقوى سلوك كنند من پنج هزار فرشته را بمعاونت ايشان انزال كنم چون جابر نيامد حق سبحانه فرشتگان را نفرستاد مگر هزار فرشته كه اول فرستاده بود و در كشف الغمه آورده كه در روز بدر قاتل اكثر قتله كفار امير المؤمنين ( ع ) بود و باقى بعضى مقتول صحابه بودند و بعضى مقتول ملائكه و بدون انزال ملائكه فتح متصور بود اما حق سبحانه به جهت بشارت و نصرت و اطمينان خواطر اهل ايمان ملائكه را بر ايشان فرستاد كما قال * ( وَما جَعَلَه اللَّه ) * و نگردانيد حق سبحانه امداد يا انزال يا عدد ملائكه را * ( إِلَّا بُشْرى لَكُمْ ) * مگر به جهت مژدگانى مر شما را به زودى فتح و نصرت * ( وَلِتَطْمَئِنَّ ) * و بجهة آن كه بارآمد * ( قُلُوبُكُمْ بِه ) * دلهاى شما به آن امداد و خوف اعدا از خواطر شما بيرون رود * ( وَمَا النَّصْرُ ) *\r\n","description":"","footnote":"","page_name":" 330 ","page_number":330},
  {"content":"\r\nو نيست يارىدادن * ( إِلَّا مِنْ عِنْدِ اللَّه ) * مگر از نزد خدا نه از كثرت عدد و عدد * ( الْعَزِيزِ ) * خدايى كه غالب است بر همه و مغلوب نشود در اقضيهء خود * ( الْحَكِيمِ ) * صواب كار كه نصرت و خذلان او بر مقتضاى حكمت باشد پس در آيه تنبيه است بر آنكه نصرت مؤمنان حاجت بامداد ملائكه نبود بلكه امداد ايشان بملائكه و وعده دادن بايشان جهت بشارت بود مر اهل ايمان را و ربط قلوب ايشان از خوف و ترس از كثرت دشمنان چه نظر عامه باسباب اكثر است و نيز در آيه حث است بر آنكه بايد مؤمنان باكى ندارند بآنكسى كه از ايشان متأخر شود و در مقاتله و غير آن مدد ايشان ندهد چه حقتعالى و ملائكه مدد كار و ناصر ايشانند و قوله * ( لِيَقْطَعَ ) * متعلقست بنصركم يعنى نصرت داد شما را خدا در بدر تا آن كه ببرد و نيست گرداند * ( طَرَفاً ) * بعضى اكابر و بزرگان را * ( مِنَ الَّذِينَ كَفَرُوا ) * از آنان كه كافر بودند و يا متعلق است بقوله و ما النصر يعنى نصرت مؤمنان نيست مگر از خدا تا منقطع سازد برخى از كفار را به اين وجه كه بعضى از ايشان مقتول شوند و برخى ببند اسر گرفتار گردند چه درين جنگ شكست عظيم بر صناديد قريش واقع شد بحيثيتى كه چهل كس از معروفان و دلاوران صناديد ايشان در آن محاربه كشته شدند و چهل كس ديگر را اسير ساختند و تسميهء بعض به طرف جهت آنست كه طرف الشيء برخى از آن شيء است و ايثار آن بر وسط جهت آنست كه قطع وسط موقوفست بر قطع طرف و ديگر آنكه طرف كفار اقرب بود بمؤمنان كما قال قاتِلُوا الَّذِينَ يَلُونَكُمْ مِنَ الْكُفَّارِ * ( أَوْ يَكْبِتَهُمْ ) * عطف است بر يقطع يعنى نصرت داد شما را تا خشمناك سازد و خوار و نگونسار و غمگين گرداند ايشان را كبت شدة غيظست به او هن و رعب در قلوب و او براى تنويع است نه ترديد يعنى نصرت دادن مسلمانان در روز بدر به جهت آنست كه كشته و اسير شوند صناديد بايشان و جگر ايشان سوخته گردد و محزون و خشم آلود شوند * ( فَيَنْقَلِبُوا ) * پس باز گردند و بهزيمت شوند * ( خائِبِينَ ) * در حالتى كه بى بهره و نااميد باشند و منقطع از امال و امانى خود و در بعضى تفاسير آمده كه ذكر قصهء بدر در ميان حرب احد براى آنست كه تا صحابه جمع كنند ميان صبر و شكر چه يكى از اين دو قصه مشتمل است بر فتح و غنيمت\r\nو بر آن شكر بايد كرد و ديگرى محتوى بر قتل و هزيمت و در آن صبر بايد نمود از ابن عباس و انس مالك و حسن و قتاده و ربيع مرويست كه چون روز احد لب و دندان مبارك حضرت رسالت پناه ( ص ) به سنگ جفاى مشركان آزرده گشت و شهادت حمزه علاوه آن الم شد آزار بسيار و كلال و ملال بىشمار بخاطر عاطر آن حضرت راه يافت در خاطر مباركش خطور كرد كه تير نفرين بر هدف حال اهل ضلال افكند و نزد\r\n","description":"","footnote":"","page_name":" 331 ","page_number":331},
  {"content":"\r\nبعضى آنست كه در آن حال كه ابن ابى با سيصد منافق از لشگر برگشتند و به جهت آن آثار توانى و جبن در بعضى اصحاب پيدا شد حضرت غمگين شده خواست كه بر ايشان نفرين كند اين آيه نزول اجلال يافت كه * ( لَيْسَ لَكَ ) * نيست مر تو را * ( مِنَ الأَمْرِ ) * از اين كار كه نفرينست بر كفار * ( شَيْءٌ ) * چيزى يعنى زمان استيصال و استصلاح اينطايفه بدست تو نيست و بر تو همين انداز و مجاهده است با ايشان و حكمت در نهى نفرين علم او سبحانه بود به آنكه بعضى ايشان ايمان خواهند آورد يا اولادى كه از ايشان حاصل شود بشرف اسلام خواهند رسيد اين جمله معترضه است ميان قوله أَوْ يَكْبِتَهُمْ فَيَنْقَلِبُوا و ميان قوله * ( أَوْ يَتُوبَ عَلَيْهِمْ ) * يعنى خدا نصرت داد شما را بيكى از چهار چيز يا آنكه شكسته شود ركن دولت ايشان بقتل و اسر صناديد ايشان و يا بهزيمت روند از صلابت و شوكت لشگر اسلام يا توبه دهد ايشان را چون مسلمان شوند * ( أَوْ يُعَذِّبَهُمْ ) * يا عذاب كند ايشان را چون بر كفر خود مصر باشند در انوار گفته كه احتمال دارد كه * ( أَوْ يَتُوبَ عَلَيْهِمْ ) * معطوف باشد بر امر يا شيء باضمار آن اى ( ليس لك من امرهم او من التوبة او تعذيبهم شيء او ليس لك من امرهم شيء او التوبة عليهم او تعذيبهم ) و يا آنكه او بمعنى الا ان باشد از قبيل ( لالزمنك او تعطينى حقى اى ليس لك من امرهم شيء الا ان يتوب اللَّه عليهم فتسر به او يعذبهم فتسفى منهم ) يعنى نيست تو را از كار ايشان چيزى به اين معنى كه از تو كارى نمىگشايد مگر اينكه خدا توفيق توبه دهد ايشان را پس تو مسرور و خوشحال شوى به اين و يا عذاب كند ايشان را پس آن موجب تشفى خواطر تو شود * ( فَإِنَّهُمْ ظالِمُونَ ) * پس بدرستى كه ايشان ستمكارانند كه وضع عبادت ميكنند در غير موضع آن و به جهت آن مستحق تعذيب مىشوند از مقاتل نقلست كه ( ليس لك من الامر شيء ) در حق اهل بئر معويه نازل شد و ايشان هفتاد مرد بودند از قراء صحابه و امير ايشان منذر بن عمرو بود حضرت رسالت ( ص ) ايشان را به بئر معويه فرستاد در ماه صفر سنة اربع من الهجرة بعد از آنكه از واقعهء احد چهار ماه گذشته بود تا آن مردمان را تعليم قرآن كنند و احكام شريعت را بايشان تعليم كنند عامر بن طفيل بر ايشان تاخت و همهء ايشان را بكشت چون اين خبر برسول ( ص ) رسيد بسيار غمگين شد حقتعالى فرمود كه * ( لَيْسَ لَكَ مِنَ الأَمْرِ شَيْءٌ ) * و اصح آن است كه نزول اين در اهل احد بوده زيرا كه اكثر علما بر اينند و سوق كلام مقتضى اين و چون حقتعالى نفى امر استيصال و استصلاح كفار نمود از پيغمبر ( ص ) در عقب آن بيان نمود كه همهء امور مر او سبحانه راست و فرمود كه * ( وَلِلَّه ما فِي السَّماواتِ ) * و مر خدايراست آنچه در آسمانها است * ( وَما فِي الأَرْضِ ) * و\r\n","description":"","footnote":"","page_name":" 332 ","page_number":332},
  {"content":"\r\nآنچه در زمينهاست يعنى خالق و مالك همهء علويات و سفليات پس همهء امور او را باشد نه غير او را * ( يَغْفِرُ ) * بيامرزد با توبه از روى عدل و بدون آن بر سبيل فضل * ( لِمَنْ يَشاءُ ) * مر هر كرا خواهد از آنها كه اطاعت او نموده بدايرهء اسلام درآمده باشد * ( وَيُعَذِّبُ مَنْ يَشاءُ ) * عذاب كند هر كرا خواهد از كسانى كه بر كفر اصرار نمايند و يا عذاب كند عصات مؤمنانرا قبل از توبه بر سبيل عدل كما قال ابن عباس ( يغفر لمن يتوب و يعذب من لم يتب ) * ( وَاللَّه غَفُورٌ ) * و خدا آمرزنده است بر بندگان خود چون ايمان آرند * ( رَحِيمٌ ) * مهربان بر ايشان كه تعجيل عذاب نكند بر ايشان پس اى محمد ( ص ) مبادرت مكن بر نفرين بد بر ايشان و گويند ابهام امر در تعذيب و مغفرت و عدم تصريح بذكر كسى كه مغفور و معذب باشد\r\nجهت آنست كه تا مكلف دايم در ميان خوف و رجا باشد پس از عذاب او ايمن نباشد و مأيوس از روح و رحمت او نگردد زيرا كه امن از عذاب او خسر است و ياس از رحمت او كفر كما قال سبحانه فَلا يَأْمَنُ مَكْرَ اللَّه إِلَّا الْقَوْمُ الْخاسِرُونَ و لا يَيْأَسُ مِنْ رَوْحِ اللَّه إِلَّا الْقَوْمُ الْكافِرُونَ و از اينجاست كه صادق عليه السلام فرموده\r\nلو وزن رجاء المؤمن و خوفه لاعتدلا\r\nيعنى اگر وزن كنند خوف و رجاء مؤمن را هر دو برابر شوند و گفته‌اند تعليق عذاب و غفران بمشيت جهت آنست كه مشيت او مطابق حكمت است پس هر چه مشيت او تعلق مىگيرد بر وفق مقتضاى حكمت است اگر گويند هر گاه رحمت او واسع باشد و بر غضب او سبقت گرفته پس بايد كه بندگان را عذاب نكند گوئيم رحمت او غالب نيست بر حكمت او زيرا كه رحمت او برقت قلب نيست هم چنان كه رحمت ما\r\nو چون حقتعالى در اين آيه بيان تعذيب و مغفرت فرمود نسبت بهر كه مشيت و حكمت او مقتضى آن باشد در عقب او نهى فرمود از آن چيزى كه اتيان به آن موجب عقوبت است و گفت * ( يا أَيُّهَا الَّذِينَ آمَنُوا ) * اى كسانى كه ايمان آورده‌ايد * ( لا تَأْكُلُوا الرِّبَوا ) * مخوريد مال ربا را * ( أَضْعافاً مُضاعَفَةً ) * در حالتى كه افزوده و تو بر تو باشد مراد از آن زيادات مكرره است و تخصيص آن به اين قيد به آنكه ربا مطلقا حرام بحسب واقع است چه در زمان جاهليت و اوايل اسلام يكى مال خود را بربا ميداد تا وقتى كعين و چون مدت منقضى ميشد در اجل و ربا ميافزود و بر همين قياس تا كه به مدت متمادى يك درهم مال مديون به چندين دراهم ميرسيد و گفته‌اند اضعافا در دراهم است و مضاعفة در اجل چه اضعاف مال ربا باضعاف اجل بود چنان كه گذشت * ( وَاتَّقُوا اللَّه ) * و بترسيد از خدا چنان كه نهى كرده است * ( لَعَلَّكُمْ تُفْلِحُونَ ) * شايد شما رستگار شويد اين جمله در موضع حالست اى ( راجين الفلاح ) يعنى در ترك ربا از خدا بترسيد در حالتى كه اميدواريد برستگارى\r\n","description":"","footnote":"","page_name":" 333 ","page_number":333},
  {"content":"\r\nو يا در موضع علت است اى ( لكى تنجوا بادراك ما تاملون و تفوزوا به ثواب الجنة ) يعنى ترك ربا كنيد تا برسيد به آنچه آرزو داريد و فايز شويد به ثواب جاويد و تخصيص ربا بذكر از ميان محرمات جهت آنست كه اين فعل در ميان مردمان بسيار واقع مىشد تا آنكه اكثر معامله ايشان برين منوال بود و گويند حكمت در تحريم ربا مصلحت دنيويست كه حق سبحانه عالم است به آن و عقول ما به آن نميرسد و وجه ديگر آنست كه تا اظهار عدل كنند در آنكه هر چه داده باشند قبض كنند بدون زياده و از ابى عبد اللَّه ( ع ) مرويست كه حكمة در تحريم ربا تحريص است بر مكارم اخلاق و انذار معسر بدون زيادتى و قرض دادن و دستگيرى فروماندگان كردن بى ضررى كه بايشان رسد و تكرار اين حكم در قرآن بجهة تأكيد است و ذكر آن در سورهء البقره بلفظ تحريم و اينجا بلفظ نهى جهة آنست كه تا تحريم آن على ابلغ الوجوه باشد چه راه منع حكيم در تكليف ازين دو بيرون نباشد و تخصيص اين باكل با آنكه جميع تصرفات او منهى است جهة آنست كه اكل معظم انتفاع است و بدانكه اجماع اماميه آنست كه آيات تحريم ربا مخصوص شده و بر عموم خود نيست زيرا كه نزد ائمه هدى صلوات اللَّه عليهم ثابتست كه ربا ميان والد و ولد و زوج و زوجه و سيد و عبد و مسلم و حربى مباح است و چون ربا در ميان كفار بسيار شايع بود از اين جهة حق سبحانه تهديد مؤمنان مىكند از اقدام نمودن به مثل فعل ايشان بقوله * ( وَاتَّقُوا ) * و بترسيد اى گرويدگان به خدا و رسول بتحرز از متابعت كفار و تعاطى افعال ايشان * ( النَّارَ الَّتِي ) * از آتشى كه * ( أُعِدَّتْ لِلْكافِرِينَ ) * آماده كرده شده است براى كافران درين تنبيه است بر آنكه دوزخ بالذات معد است براى كفار و بالعرض و التبع براى عصات اهل ايمان هم چنان كه در صفت جنة فرموده كه اعدت للمتقين و بديهى است كه اطفال و مجانين اهل ايمان نيز درين داخل خواهند بود و گويند كافر را نار تعذيبست و مؤمن را تأديب و نزد بعضى تخصيص اعداد نار براى كفاران بجهة آنست كه اينان مقطوع عليهماند به دخول دون مؤمنان چه در حق ايشان دخول و عدم دخول ايشان در نار هر دو مجوز است و گويند مراد به اين نار آتشيست كه مخصوص است بكفار چه دوزخ منازل و دركات دارد و هر دركه مخصوص بجماعتى است پس غرض مبالغه است در تهديد مؤمنان و اشعار بر آنكه هر كدام كه اقدام نمايد بر فعل كافران در حكم ايشانست كما\r\nقال ( ع ) من تشبه بقوم فهو منهم\r\nو حسن بصرى گفته كه تخصيص كفار باعداد نار براى ايشان منع مشاركت غير ايشان نمىكند هم چنان كه تخصيص مرتدين باسوداد وجه مانع نيست مشاركت ساير كفار را بايشان و مثل اين در قرآن بسيار است و اصل آنست كه تخصيص شيء به ذكر دلالت نميكند بر آنكه ما عداى آن بخلاف آن باشد و چون ذكر دوزخ كرد و مؤمنانرا از آن بترسانيد\r\n","description":"","footnote":"","page_name":" 334 ","page_number":334},
  {"content":"\r\nدر عقب آن ايشان را امر ميفرمايد به چيزى كه موجب نجات باشد از آن و ميگويد كه * ( وَأَطِيعُوا اللَّه ) * و فرمان بريد خدا را در آنچه حكم كند * ( وَالرَّسُولَ ) * و اطاعت نمائيد رسول را در آنچه فرمايد * ( لَعَلَّكُمْ تُرْحَمُونَ ) * شايد كه شما رحم كرده شويد و از عذاب برهيد يعنى تا حقتعالى بر شما رحم نموده از آتش دوزخ نجات ارزانى فرمايد و در انوار گفته كه اتباع وعيد بوعد به جهت ترهيب است از مخالفت و ترغيب در طاعت و ذكر طاعت خدا با آنكه طاعت رسول همان طاعت اوست به جهت دو چيز است يكى آنكه مقصود از آيه طاعت رسول است در آنچه فرمايد با قصد طاعت خدا دويم تنبيه است بر آنكه هر كه اطاعت رسول كند در آنچه فرمايد هم چنان است كه اطاعت خدا كرده تا مسارعت كند بامر او و چون حق سبحانه تحذير بندگان نمود از افعالى كه موجب عقابست در عقب آن حث ايشان كرد بر افعالى كه موجب ثواب است و فرمود كه * ( وَسارِعُوا ) * و بشتابيد و پيشى گيريد بر يكديگر * ( إِلى مَغْفِرَةٍ ) * به آن چيزى كه مستلزم آمرزش شود شما را * ( مِنْ رَبِّكُمْ ) * از نزد پروردگار شما اقامهء لازم در مقام ملزوم به جهت تشويق بندگان است بموجبات مغفرت كه آن كلمهء شهادتست نزد ابن عباس با اداء جميع فرايض و اين مرويست از امير المؤمنين ( ع ) و نزد انس تكبير اول است كه به جماعت دريابند يا اخلاص در طاعت يا توبه با هجرت قبل از فتح مكه يا متابعت فرايض و سنن و يا استغفار و نزد يمانى نمازهاى پنج گانه است و ضحاك گفته كه جهاد است كه مقام مقتضى آنست چه آيه در خلال قصه احد نازل شده و در بحر الحقايق آورده كه بشتابيد درين راه بقدم تقوى كه تزكيهء نفس است از اخلاق حيوانيه كه جز بدين قدم بمقام قرب و جنت رسيدن محال است * ( وَجَنَّةٍ ) * و بشتابيد بعملى كه برساند شما را ببهشتى كه از روى عظمت و بسطت * ( عَرْضُهَا السَّماواتُ ) * پهناى آن آسمانها است يعنى مانند سعة همهء آسمانها * ( وَالأَرْضُ ) * و همهء زمينها و ابن عباس گفته است كه اى ( سبع سماوات و سبع ارض ) و حذف حرف تشبيه جهت مبالغه است در سعة از قبيل ( زيد اسد ) و تخصيص عرض بهشت به جهت آنست كه طول آن در فهم بشر نگنجد و در انوار گفته كه در ذكر عرض مبالغه است در وصف جنت بسعة بر طريق تمثيل زيرا كه عرض كمتر از طول است و گفته‌اند كه غرض از عرض عرضى نيست كه مقابل طول است بلكه مراد بيان سعة و عظم بهشتست و عرب هر گاه وصف شيء كند بسعة آن را بعرض متصف مىسازد كما قال امرء القيس ( بلاد عريضة و ارض اريضة ) ( مواقع غيث فى فضاء عريض ) و نزد ابى مسلم اصفهانى مراد آنست كه ثمن جنت مثل ثمن جميع سماوات و ارض است اگر بمعرض بيع\r\n","description":"","footnote":"","page_name":" 335 ","page_number":335},
  {"content":"\r\nدر آيد و اين تعسف است و در تفسير كبره آورده كه اگر حق سبحانه آسمانها و زمينها را طبق طبق سازد بحيثيتى كه هر يك از طبقات سطحى باشد مؤلف از اجزاء لا بتجرى و موصل گرداند اين طبقات را با يكديگر تا همه طبق واحد شود عرض بهشت اين قدر است و اين قول مرويست از ابن عباس و حسن و مختار بلخى و جبائى * ( أُعِدَّتْ ) * آماده شده است چنين بهشتى * ( لِلْمُتَّقِينَ ) * براى پرهيزكاران از معاصى و يا از كفر و درين دليل است بر آنكه بهشت مخلوق است و خارج است از اين عالم در خبر است كه ملك روم نامهء نوشت برسول خدا ( ص ) و گفت تو ما را ببهشتى مىخوانى كه عرض آن چون عرض همهء آسمانها و زمينها است پس دوزخ كجا باشد فرمود\r\nسبحان اللَّه اذا جاء النهار فاين الليل\r\nچون روز درآيد شب كجا باشد غرض از اين معارضه است در اسقاط مسئله مراد آنست كه كسى كه قادر باشد بر آن كه شب ببرد هر جا كه خواهد هر آينه قادر خواهد بود بر آنكه دوزخ را در جايى مقرر فرمايد كه خواهد انس مالك را گفتند بهشت در آسمان است يا در زمين گفت بهشت در كدام زمين و آسمان گنجد گفتند پس كجا است گفت بالاى هفت آسمان و زمين زير عرش حقتعالى و از قتاده روايت است كه بهشت بالاى هفت آسمان است و دوزخ زير زمين هفتم و گويند\r\n( لولا المتقون لما خلقت الجنة )\r\nاگر متقيان نمىبودند بهشت آفريده نميشد و از اين معلوم مىشود كه دخول متقيان بجهة مقصود بالذاتست و دخول مجانين و اطفال مؤمنين بالعرض و بالتبع پس در صفت متقيان مىفرمايد * ( الَّذِينَ يُنْفِقُونَ ) * يعنى پرهيزكاران جمعى اند كه نفقه مىكنند يا مرفوع و يا منصوب المحل است بر مدح يعنى متقيان آنانند كه نفقه ميكنند يعنى در وجوه تصرف اموال مينمايند * ( فِي السَّرَّاءِ ) * در حالت آسانى * ( وَالضَّرَّاءِ ) * و در وقت سختى مراد همهء احوال است چه انسان به هيچ وجه خالى از مضرتى يا مسرتى نيست يعنى در هيچ حالى خالى نيستند از انفاق آنچه مقدور ايشانست از قليل و كثير و گفته‌اند كه منفقاند در توانگرى و درويشى يا تن درستى و بيمارى و يا گرانى و ارزانى حق سبحانه سخا را اول خلقى از اخلاق متقيان شمرده كه موجب دخول بهشتست چه آن بر نفس اشق است و دلالت آن بر اخلاص اكثر و ديگر آنكه اين صفت در وقت مجاهده اعظم اعمال است به جهت احتياج مجاهدان به آن در حين مجاهده با دشمنان و مواسات فقراى مسلمانان و رسول فرموده كه\r\nالجنة دار الاسخياء\r\nبهشت سراى اهل سخاوتست و ابو هريره از آن حضرت روايت كرده كه\r\nالسخى قريب من اللَّه قريب من الجنة قريب من الناس و البخيل بعيد من اللَّه بعيد من الجنة بعبد من الناس و الجاهل السخى احب عند اللَّه من عالم بخيل\r\nو انس نيز از آن حضرت نقل كرده كه يخل درختيست در دوزخ و اغصان او در دنياست هر كه در آويزد بعضى از اغصان آن وى را بدوزخ رساند و يكى ديگر از اخلاق اهل جنت كظم غيظ است كما قال * ( وَالْكاظِمِينَ الْغَيْظَ ) * عطفست بر الذين يعنى پرهيزكاران\r\n","description":"","footnote":"","page_name":" 336 ","page_number":336},
  {"content":"\r\nكه متصفند به اين كه فرو خورندگانند خشم را و تجرع نمايندگان از آن نزد امتلاى نفوس ايشان از آن با وجود قدرت ايشان بر امضاى آن و انتقام كشيدن از آنهايى كه ايشان را در خشم آورده‌اند از حضرت رسالت ( ص ) روايت كرده‌اند كه\r\nمن كظم غيظا و هو قادر على انفاذه ملاء اللَّه قلبه آمنا و ايمانا\r\nيعنى هر كه او خشم فرو خورد و تواند كه امضاى آن كند حق سبحانه دل او را از امن و ايمان پر گرداند و در روايت ديگر واقع شده كه\r\nملأه اللَّه يوم القيمة امنا و ايمانا\r\nيعنى حقتعالى پر سازد او را در روز قيامة از امن و ايمان و نيز فرموده كه\r\nليس الشديد بالصرعة و لكن الشديد الذى يملك نفسه عن الغضب\r\nيعنى صاحب شدت و قوت آن كس نيست كه مردمان را بر زمين زند بلكه آن كس است كه مالك نفس خود شود از غضب كردن انس مالك روايت كرده كه پيغمبر ( ص ) فرموده كه هر كه او خشم فرو خورد با آنكه قدرت انتقام داشته باشد حقتعالى روز قيامت او را در ميان همهء خلايق بر پا كند كه همه كس او را ببيند و حور العين را حاضر سازد و او را مخير كند تا هر كدام را كه خواهد اختيار كند و نيز از آن حضرت مرويست كه هيچ جرعهء نزد خدا دوستر از خشم فرو خوردن بندگان نيست يا از جرعهء صبر بر مصيبت * ( وَالْعافِينَ عَنِ النَّاسِ ) * و ديگر متقيان عفو كنندگانند از مردمان يعنى ترك كنندگانند عقوبت كسى را كه مستحق مؤاخذه باشد به جهت آنكه ستمى و إساءتى بر ايشان كرده باشد و نزد كلبى مراد بناس مملوكانند كه چون ايشان گناه كنند مولى ايشان را عقوبت نكند و حمل بر عموم اوليست و مرويست از حضرت رسالت ( ص ) كه\r\nان هؤلاء فى امتى قليل الا من عصمهم اللَّه و قد كانوا كثيرا فى الامم التي مضت\r\nيعنى اين جماعت كه عفو كنندگان مردمانند كماند در ميان امتان من مگر كسى كه خدا او را عصمت نمايد و توفيق دهد درين صفت و اينجماعت در امم ماضيه بسيار بوده‌اند و نيز از آن حضرت منقولست كه\r\nما عفا رجل عن مظلمة الا زاده اللَّه بها عزا\r\nيعنى هيچكس نباشد كه عفو كند و در گذرد از ظلمى كه برو رفته باشد مگر كه حقتعالى او را عزيز گرداند و هيچ كس نباشد كه در سؤال بر خود گشايد براى كثرت مال الا آنكه خداى تعالى درويشى او را زياده كند و هيچ بندهء نباشد كه در عطا و صله بگشايد الا كه حقتعالى مال او را بيفزايد و نيز فرموده كه\r\nينادى مناد يوم القيمة ابن الذين كانت اجورهم على اللَّه فلا يقوم الا من عفا\r\nيعنى در قيامت منادى ندا كند كه كجايند آنان كه اجرهاى ايشان بر خدايست پس برنخيزد مگر آنكه عفو كرده باشد از كسى كه ستمى برو كرده باشد * ( وَاللَّه يُحِبُّ الْمُحْسِنِينَ ) * و خدا دوست دارد نيكوكاران را ( الف لام ) براى جنس است پس جماعتى كه متصف باشند به اين خلال پسنديده و خصال ستوده داخل باشند در تحت آن و يا آنكه براى عهد است پس اشاره به اين جماعت باشد يعنى خدا\r\n","description":"","footnote":"","page_name":" 337 ","page_number":337},
  {"content":"\r\nدوست دارد اين نيكوكاران را كه متصفند به اين صفات حميده و مراد تمجيد خدا بايشان ايجاب ثواب است براى ايشان از حسن بصرى نقل كرده‌اند كه احسان نيكويى كردنست با همه كس از دوست و دشمن و مستحق و نامستحق مانند آفتاب و باد و باران كه بر همه چيز واقع مىشود سفيان ثورى گفته كه احسان در صورتى است كه نيكويى كنى با كسى كه با تو بدى كرده باشد زيرا كه نيكويى كردن تو با شخصى كه با تو نيكويى كرده باشد مكافات باشد نه احسان انس بن مالك روايت كرده كه رسول ( ص ) فرموده كه شب معراج كوشكها ديدم در اعلى درجات بهشت جبرئيل را گفتم كه اين كراست گفت للكاظمين الغيظ و العافين عن الناس و للمحسنين عمر نسفى در تفسير تيسير خود بعد از تبيين اين آيه ذكر كرده كه روزى نوباوهء بوستان ولايت و با كورهء حديقهء هدايت سبط نبى و نجل ولى حسين بن على عليه السلام با جمعى از مهمانان از اشراف عرب و عظماى با علم و ادب بر سر خوانى نشسته بودند خادمش با كاسهء طعام كرم در مجلس درآمد و از غايت دهشت پايش بحاشيهء بساط برآمد كاسه اش بر سر شاهزاده افتاد و بشكست و آش بر سر و روى مباركش فرو ريخت شاهزاده از روى تأديب نه از روى خشم و تعذيب درو نگريست خادم از روى ترس مدهوش شد و متحير فرو مانده بود كه ناگاه بر زبانش جارى شد كه * ( وَالْكاظِمِينَ الْغَيْظَ ) * امام حسين ( ع ) فرمود كه خشم فرو خوردم خادم گفت * ( وَالْعافِينَ عَنِ النَّاسِ ) * امام ( ع ) جواب داد كه ترا عفو كردم خادم تتمهء اين آيه بر خواند كه * ( وَاللَّه يُحِبُّ الْمُحْسِنِينَ ) * سبط رسول در مقابل آن گفت كه آزادت كردم و مؤنت و معيشت تو بر خود لازم كردم حضار مجلس از آن خلق و خوى متعجب شده بر زبان راندند كه اللَّه أَعْلَمُ حَيْثُ يَجْعَلُ رِسالَتَه خدا مىداند كه چه ميبايد كرد و بكه مىبايد داد و در مجمع البيان و بعضى ديگر از تفاسير اين حكايت را نسبت به امام زين العابدين ( ع ) داده‌اند و برينوجه ايراد نموده‌اند كه مرويست كه كنيز على بن الحسين ( ع ) منحنى شده آب بر دست مبارك او مىريخت چون مىخواست كه راست شود اتفاقا گوشهء ابريق بر سر آن حضرت خورد و مجروح ساخت آن حضرت سر برداشت و بر كنيز نگريست كنيز گفت ( يا سيدى ان اللَّه يقول * ( وَالْكاظِمِينَ الْغَيْظَ ) * ) امام فرمود كه\r\nكظمت غيظى\r\nخشم خود را فرو خوردم كنيز گفت * ( وَالْعافِينَ عَنِ النَّاسِ ) * فرمود كه\r\nعفا اللَّه عنك\r\nخدا ترا عفو كناد كنيز گفت * ( وَاللَّه يُحِبُّ الْمُحْسِنِينَ ) * امام فرمود كه\r\nاذهبى فانت حرة لوجه اللَّه\r\nبرو كه تو آزادى در راه خدا و مىتواند بود كه اين صورت از هر دو بظهور آمده باشد و در بعضى ديگر از كتب احاديث آمده كه اين قضيه از امام محمد باقر ( ع ) بظهور رسيده و بروايتى ديگر از امام موسى كاظم ( ع ) صدور يافته ( و اللَّه اعلم بحقايق الامور ) * ( وَالَّذِينَ ) * معطوفست بر الَّذِينَ يُنْفِقُونَ يعنى متقيان دو طايفه‌اند يكى آنها كه بصفت انفاق و حلم و عفو و احسان موصوفند دوم تائب\r\n","description":"","footnote":"","page_name":" 338 ","page_number":338},
  {"content":"\r\nغير مصر يعنى آنان كه از روى متابعت هواى نفس * ( إِذا فَعَلُوا فاحِشَةً ) * چون بكنند كارى ناشايست تانيث باعتبار وحدتست و موصوف محذوف و فحش ابلغ از قبح است و موصوف محذوف اى ( فعلة بالغة فى القبح ) يعنى فعلى را كه در نهايت قبح است و آن زناست * ( أَوْ ظَلَمُوا أَنْفُسَهُمْ ) * يا ستم كنند بر نفسهاى خود به مباشرت ساير معاصى ديگر در مجمع آورده كه علما را در فاحشه و ظلم نفس اختلافست نزد سدى و جابر آنست كه فاحشه زنا است و ظلم نفس معاصى ديگر و از قاضى عبد الجبار بن احمد همدانى نقل كرده كه فاحشه كباير است و ظلم نفس صغاير و على بن عيسى گفته كه فاحشه اسم هر معصيتيست ظاهر و باطن الا آن است كه اكثر استعمال آن در كبيره است و نزد بعضى ديگر فاحشه كردار ناپسنديده است و ظلم گفتار ناستوده و بقول جمعى ديگر فاحشه ظلم و زنا است و آنچه ما دون آن است از مقدمات آن چون نظر و لمس و معانقه و تقبيل و يا فاحشه گناهى است كه متعدى به غير باشد و ظلم نفس آنچه غير اين باشد و اصح آنست كه فاحشه همهء كباير است و ظلم اصرار بر صغيره و بر هر تقدير متقيان كسانيند كه چون از ايشان يكى از اين دو فعل صادر شود * ( ذَكَرُوا اللَّه ) * و ياد كنند عقوبت خدا را يا عتاب او را با بنده كه چرا چنين كردى يا حكم او را يا عظم حق او را يا متذكر شوند وعدهء مغفرت را كه به استغفار باز بسته است * ( فَاسْتَغْفَرُوا ) * پس آمرزش خواهند از حقتعالى * ( لِذُنُوبِهِمْ ) * براى گناهان خود يعنى توبه كنند به اين وجه كه از آن پشيمان شده عزم را جزم كنند كه ديگر مرتكب آن نوع عملى نشوند و گويند مراد به استغفار اينست كه گويند ( اللهم اغفر لنا ذنوبنا فانا تبنا نادمين عليها مقلعين عنها ) * ( وَمَنْ يَغْفِرُ الذُّنُوبَ ) * و كيست كه بيامرزد گناهان را استفهام در معنى نفيست يعنى هيچكس نيامرزد جرايم بندگان را كه به آن مستوجب عذاب دوزخ شده باشند * ( إِلَّا اللَّه ) * مگر خدا اين جملهء معترضه است بين المعطوفين و مراد از آن وصف اوست بسعة رحمت و عموم مغفرة و حث بندگان بر استغفار و وعد ايشان بقبول توبه و تنشيط ايشان بر آن و تطييب نفوس اهل عصيان و ردع ايشان بر ياس و اشعار به آنكه ذنوب هر چند اكبر و اعظم باشد عفو او از آن اجل و اكبر است * ( وَلَمْ يُصِرُّوا ) * و اصرار نكردند * ( عَلى ما فَعَلُوا ) * بر آنچه كرده‌اند از معاصى يعنى ديگر بر سر آن فعل نرفتند * ( وَهُمْ يَعْلَمُونَ ) * حال است از يصروا يعنى اصرار نكردند بر فعل قبيح خود در حالتى كه مىدانند قبح آن را و عظم عقوبت اصرار عذاب را بر آن و نزد جبائى و سدى مراد علم بنده است به آن گناه چه حق تعالى عقوبت نكند بگناهى كه بر طريق نسيان\r\n","description":"","footnote":"","page_name":" 339 ","page_number":339},
  {"content":"\r\nواقع شده باشد و اگر چه بى توبه باشد ابن عباس و حسن گفته‌اند كه مراد آنست كه بنده را علم باشد به آن كه آن فعل معصيت است چه اگر طريقى نداشته باشد بمعرفت آن عقوبت بر آن مترتب نيست و نخواهد شد و نزد ضحاك معنى آنست كه ايشان دانند كه حق تعالى مالك مغفرت ذنوب آنهاست از عبد اللَّه مسعود روايتست كه سبب نزول اين آيه آن بود كه جماعتى از اصحاب سيد كاينات ( ص ) به يكديگر گفتند كه همانا بنى اسرائيل نزد حقتعالى از ما گرامىتر بودند بجهة آنكه چون گناهى كردندى بر در سراى ايشان نوشته شدى كه بر خود عقوبتى كنيد چون گوش و بينى بريدن و غير آن از انواع عقوبات تا اينكفاره گناهان شما باشد ايشان به آن اقدام نمودندى و به جهت خوف اين ديگر مرتكب معصيتى نشدندى حق سبحانه اين آيه فرستاد كه شما از ايشان گرامىتريد نزد من زيرا كه از شما بتوبه و استغفار راضى شده‌ام و آن را كفارهء گناهان شما گردانيده‌ام و آن عقوبت\r\nكه بنى اسرائيل را به آن امر ميكردم از شما برداشته‌ام از عطا روايت است كه آيه در حق تيهان تمار نازل شد كه زنى صاحب جمال بخرما خريدن بدكان وى آمد تيهان را به دو كشش خواطر شده گفت اى زن در خانه خرماى بهتر از اين دارم اگر خواهى به خانه من آى تا آن را به تو دهم زن با او به خانه رفت تيهان بعد از آنكه او را خرما داده بود وى را در كنار كشيد و بوسهء چند بر روى او داد زن به زبان نصيحت گفت اى مرد از خدا بترس و دامن پاك مرا بلوث حرام آلوده مگردان تيهان را خوف الهى دريافت و پشيمان شده دست از او بداشت و به خدمت حضرت رسالت ( ص ) آمده گفت يا رسول اللَّه خود را در ورطهء هلاك انداختم و بعقاب و سخط الهى گرفتار ساختم پس صورت واقعه را معروض داشت و گفت يا رسول اللَّه آنچه سزاى من است با من بجا آور كه من تاب عذاب الهى ندارم حق سبحانه براى تأكيد اميدوارى تائبان اين آيه فرستاد و فرمود من از سر تائبان و مستغفران گذشتم و گناهان ايشان را ناكرده انگاشتم و بقول بعضى آيه در شأن ابو الليث فرود آمده يا بهلول نباش يا ثعلبهء انصارى كه بعد از ارتكاب فاحشه توبهء نصوح كردند و جازم شدند بر عدم عود بر آن و زبان استغفار بگشادند از حضرت رسالت ( ص ) مرويست كه\r\nما اصر من استغفر و لو عاد فى اليوم سبعين مرة\r\nيعنى اصرار نكرده باشد هر كس كه استغفار كند و اگر چه در روزى هفتاد بار بر سر گناه رود و در خبر آمده كه خوشا حال كسى كه چون صحيفهء عمل خود را بگشايد در زير هر گناهى استغفارى نوشته بيند و از صادق ( ع ) مرويست كه هر كه در عقب نماز صبح بگويد\r\nاستغفر اللَّه الذى لا إله الا هو الحى القيوم و اتوب اليه\r\nحق تعالى براى او هفتصد گناه كبيره بيامرزد بعد از آن فرمود كه خيرى نباشد در كسى كه روزى هفتصد كبيره بيشتر كند و نيز فرموده كه هر كه در شب صد بار استغفار كند چون بخسبد همهء شب گناه ازو ريزد و چون روز شود برو هيچ گناهى نمانده باشد ابو هريره از رسول ( ص ) روايت كرده كه\r\nلا كبيرة\r\n","description":"","footnote":"","page_name":" 340 ","page_number":340},
  {"content":"\r\nمع الاستغفار و لا صغيرة مع الاصرار\r\nيعنى كبيره با توبه و استغفار باقى نميماند و صغيره با اصرار صغيره نخواهد بود بلكه در حكم كبيره است و سكونى از ابى عبد اللَّه ( ع ) نقلكرده كه رسول ( ص ) فرموده كه\r\nخير الدعاء الاستغفار\r\nو نيز از آن حضرت منقولست كه\r\nان للقلوب الصداء كصداء النحاس فاجلوها بالاستغفار\r\nيعنى بدرستى كه مردها را رنگها است مانند رنگ نحاس پس جلاى آن دهيد به استغفار\r\nمن اكثر الاستغفار جعل اللَّه له من كل هم فرجا و من كل ضيق مخرجا و يرزقه من حيث لا يحتسب\r\nيعنى هر كه استغفار بسيار كند حق تعالى او را از جميع عموم و اندوه فرج دهد و از هر تنگنايى او را بيرون آورد و روزى دهد او را از جايى كه گمان نداشته باشند و زراره از ابى عبد اللَّه نقل كرده كه\r\nاذا اكثر العبد من الاستغفار رفعت صحيفته و هى يتلألأ\r\nهر گاه بنده استغفار بسيار كند صحيفهء عمل او را كه به آسمان برند درخشان باشد مانند ستاره و از امام رضا ( ع ) منقول است كه\r\nمثل الاستغفار مثل ورقه على شجرة فتناثر و المستغفر من ذنب و هو يفعله كالمستهزء بربه\r\nيعنى مثل استغفار مثل ورقست بر درخت كه از درخت ريزان شود يعنى هم چنان كه برگ از درخت مىريزد گناهان از استغفار كننده ريزان مىشود و هر كه استغفار كند از گناه و حال آنكه به آن گناه اصرار كند مانند كسيست كه به خدا استهزا كند پس مجرد استغفار كافى نباشد و نيز از آن حضرت مرويست كه\r\nالاستغفار و قول لا إله الا اللَّه خير العبادة قال اللَّه العزيز الحكيم فاعلم انه لا إله الا اللَّه و استغفر لذنبك\r\nبهترين عبادت استغفار است و گفتار\r\nلا إله الا اللَّه\r\nكه حقتعالى فرموده كه بدان اى محمد ( ص ) كه هيچ خدايى نيست مگر او سبحانه و استغفار كن براى گناهان خود جابر بن عبد اللَّه انصارى روايت مىكند از رسول خدا ( ص ) كه يكى از بنى اسرائيل روى بر زمين نهاد و گفت\r\nاللهم انت انت و انا انا انت العواد بالمغفرة و انا العواد بالذنوب\r\nيعنى بار خدايا تو خداوند جليلى و من بندهء ذليل تو بسيار عود كنندهء بآمرزش و من بسيار عود كننده‌ام بگناه هاتفى آواز داد كه همچنين است كه تو گفتى سر بردار كه ترا آمرزيدم مرويست كه چون آيه * ( الَّذِينَ إِذا فَعَلُوا فاحِشَةً ) * تا آخر فرود آمد ابليس بگريست و بعد از آن گفت كه بعزت و جلال تو كه تا توانم اغوا و اضلال بندگان تو كنم حقتعالى فرمود سوگند بعزت خودم كه بيامرزم ايشان را ما دام كه استغفار كنند و از اينجاست كه مىفرمايد كه * ( أُولئِكَ ) * آن گروه متقيان كه منقسماند به اين دو قسم * ( جَزاؤُهُمْ ) * پاداش ايشان * ( مَغْفِرَةٌ مِنْ رَبِّهِمْ ) * آمرزش است از پروردگار ايشان * ( وَجَنَّاتٌ تَجْرِي ) * و بوستانهايى كه ميرود * ( مِنْ تَحْتِهَا الأَنْهارُ ) * از زيرا بنيه يا اشجار آن جوىهاى واسعه * ( خالِدِينَ فِيها ) * در حالتى كه جاويد باشندگانند در آن و در انوار گفته كه محتمل است كه اولئك تا آخر خبر\r\n","description":"","footnote":"","page_name":" 341 ","page_number":341},
  {"content":"\r\nو الذين باشد اگر وَالَّذِينَ مبتدا باشد و بر تقدير آنكه معطوف باشد بر الَّذِينَ يُنْفِقُونَ يا بر لِلْمُتَّقِينَ * ( أُولئِكَ ) * جملهء مستانفه است كه مبين ما قبل است و لازم نمىآيد از اعداد جنت براى متقيان و تائبان براى پاداش ايشان عدم دخول اهل اصرار در جنان هم چنان كه لازم نميايد از اعداد نار براى كافران براى جزاى ايشان عدم دخول غير ايشان در آن و تنكير جنات بنا بر احتمال اول دلالت است بر آنكه مرتبهء ايشان در بهشت ادون خواهد بود از درجهء متقيان كه موصوفاند بصفات مذكوره در آيهء متقدمه و در فرق بين القبيلتين همين كافيست كه ختم آيهء اولى كرده به آنكه ايشان محسناند و مستوجب و مستحق محبت خداى تعالى به جهت آنكه حافظ حدود شرعند و متخطى بمكارم اخلاق و ختم آيهء ثانيه نموده بقوله * ( وَنِعْمَ أَجْرُ الْعامِلِينَ ) * كه به اين معنى است كه نيكوست مزد عمل كنندگان كه مغفرت و جنت است زيرا كه متدارك مر تقصير خود را مانند عامل است براى تحصيل بعضى از آنچه بر نفس خود تقويت نموده و ميان متدارك و محسن فرق بسيار است و مىتواند بود كه تبديل لفظ جزا باجر به جهت همين نكته باشد و مخصوص بمدح محذوفست و تقدير اين است كه * ( نِعْمَ أَجْرُ الْعامِلِينَ ) * ذلك اى المغفرة و الجنات و درين اشاره است به آنكه جنت و مغفرت مر كسى راست كه عمل كند براى آن و در خبر است كه حق سبحانه بموسى ( ع ) وحى كرد كه\r\nيا موسى ما اقل حياء من يطمع جنتى به غير عمل يا موسى كيف اجود برحمتى على من يبخل بطاعتى\r\nيعنى اى موسى چه كم شرمست كسى كه طمع جنت من دارد بدون عمل اى موسى چگونه رحمت خود را ببخشم به كسى كه او در طاعت من بخيلى كند مرويست كه رابعهء بصريه اين بيت انشا كرد كه\r\n\r\nترجو النجات و لم تسلك مسالكها\r\nان السفينة لا تجرى على اليبس\r\n\r\nيعنى اميد رستگارى دارى و حال آنكه در طريق آن نمىروى بدرستى كه كشتى نمىرود و روان نمىشود بر خشگى از شهر بن حوشب مرويست كه طلب جنت بدون عمل ذنبى است از ذنوب و انتظار شفاعت بدون سبب نوعيست از غرور و ارتجاى رحمت از كسى كه مطاع نباشد حمق و جهالت است و از حسن روايت است كه پيغمبر ( ص ) فرمود كه حقتعالى روز قيامت با بندگان گويد كه\r\nجوزوا الصراط بعفوى و ادخلوا الجنة برحمتى و اقتسموها باعمالكم\r\nبگذريد بر صراط بعفو من و درآئيد در بهشت برحمت من و قسمت كنيد رحمت مرا به قدر عملهاى خودتان و در اين آيات بيانى قاطع است بر آنكه اهل ايمان بر سه طبقه‌اند متقى و تائب و مصر و جنت براى متقيانست و تائبان ايشان نه اصرار نمايندگان آن مگر گاهى كه ببركت ايمان بريشان تفضل فرمايد و بدون عقاب ايشان را ببهشت درآرد و بدانكه چون حقتعالى در آيات سابقه تبيين نمود آنچه اجراى آن مىكند بر مؤمن و كافر و مطيع و عاصى از مثوبة و عقوبت و رحمت و نقمت و راحت و محنت در عقب آن بيان مىكند كه اعطاى نعمت\r\n","description":"","footnote":"","page_name":" 342 ","page_number":342},
  {"content":"\r\nو راحت بر اهل صلاح و تقوى و انزال مصيبت و محنت بر كفار و عصاة از عادت اللَّه است پس ميفرمايد كه * ( قَدْ خَلَتْ ) * بدرستى كه گذشته * ( مِنْ قَبْلِكُمْ ) * پيش از شما * ( سُنَنٌ ) * واقعها از غم و شادى و راحت و محنت و دولت و نكبت و غنيمت و قتل كه حقتعالى جارى ساخته آن را در ميان امم سابقه بر وفق استحقاق ايشان و گويند خطاب با منهزمان روز احد است يعنى نكبتى كه بشما رسيد در روز احد به جهت آن بود كه مخالفت كرديد امر خدا و رسول را هم چنان كه به جهت مخالفت و عصيان و عدم اطاعت پيغمبران مانند اين وقايع بلكه اعظم از آن در ميان امم سالفه واقع شده و نزد بعضى مراد بسنن اهل سنناند بحذف مضاف بمعنى شرايع يعنى گذشتند اهل شريعتها كه هر فرقه امت پيغمبرى بودند و مامور بودند به آنكه متدين باشند بشريعه و سنت و اكثر تكذيب پيغمبر خود كردند و بعقوبت گرفتار شده‌اند و گفته‌اند در كلام مضاف محذوف نيست بلكه سنن بمعنى امم است چه سنت بمعنى امت در كلام عرب واقع شده كقول ( المفضل ما عاين الناس من فضل كفضلكم و لا راوا مثلكم فى سالف ير السنن ) و نزد ابن زيد سنن بمعنى امثال است يعنى امثال شما قبل از شما گذشته‌اند و كلبى برين وجه تفسير كرده كه ( قد مضت لكل امة سنت و منهاج اذا اتبعوها رضى اللَّه عنهم ) يعنى بتحقيق كه گذشته براى هر امتى طريقه و راهى كه چون پيروى آن كنند حق تعالى از ايشان خوشنود شود ايشان تبعيت نكرده بسخط الهى و عقوبت ربانى گرفتار شدند * ( فَسِيرُوا فِي الأَرْضِ ) * پس سير كنيد و برويد در زمين و ببينيد بلاد عاد و ديار ثمود و قراى قوم لوط كه بجهة تكذيب و طغيان و عناد و عصيان ايشان را چگونه مستأصل ساخته‌ايم و ديارهاى ايشان را زير و زبر گردانيده‌ايم * ( فَانْظُروا ) * پس بنگريد به نظر عبرت بآثار هلاك شدگان بسبب نافرمانى * ( كَيْفَ كانَ ) * چگونه بوده است * ( عاقِبَةُ الْمُكَذِّبِينَ ) * سرانجام كار تكذيب كنندگان پيغمبران و انكار نمايندگان بعث و نشور و عقاب و ثواب و خاتمهء كار ايشان تا متعظ شويد از اين و باز ايستيد از آنچه ايشان كردند و سلوك ننمائيد در طريق تكذيب و انكار هم چنان كه عذاب بر امم سابقه واقع شد بجهة تكذيب عصيان بر شما فرو نيايد * ( هذا ) * اشاره است بقوله قد خلت يا بمفهوم فانظروا يعنى آنچه گذشته از سنن و وقايع بر امم سابقه و نظر در عواقب امور ايشان * ( بَيانٌ ) * دليلى روشن است * ( لِلنَّاسِ ) * براى مردمان يعنى مكذبان از زمان حضرت رسالت ( ص ) و حث ايشان بر عبرت گرفتن به آن چه معاينه مىبينند از آثار هلاك مكذبان امم سابقه و يا مشار اليه امر متقيان و تائبان است يعنى آنچه مذكور شد از بيان حال و مآل متقيان و تائبان بيانى است براى همهء مردمان و بنا بر اين قوله قَدْ خَلَتْ جملهء معترضه است براى بعث او نشور بر ايمان و توبه و در معالم و در بعضى ديگر از تفاسير مذكور است\r\n","description":"","footnote":"","page_name":" 343 ","page_number":343},
  {"content":"\r\nكه مشار اليه هذا قرآنست يعنى قرآن دلالت روشن و حجت هويداست براى كافهء مردمان على العموم * ( وَهُدىً ) * و زيادتى بصيرت و بيان طريق رشد بجنت * ( وَمَوْعِظَةٌ ) * و پندى مشتمل به رغبت و رهبت * ( لِلْمُتَّقِينَ ) * مر پرهيزكاران را اگر چه قرآن مر غير متقيان را نيز لطفست اما چون كه متقيان به آن متعظ و مهتدى ميشوند نه غير ايشان از اين جهت آن را تخصيص كرد بايشان و از على بن عيسى نقل كرده‌اند كه فرق ميان بيان و هدى آنست كه بيان اظهار معنى است بهر نوعى كه باشد و هدى بيان طريق رشد است نه غى آورده‌اند كه چون سيد عالم ( ص ) بشعب درآمد ابو سفيان علم تجلد\r\nبر بالاى كوه برده خواست كه بر اهل شعب مطلع گردد و كميت ايشان را در نظر در آورد اصحاب را به جهت قلت عدد و عدد خود و كثرت عدو دغدغهء عظيم بخاطر رسيد كه مبادا چون ايشان ما را قومى اندك و حقير بينند بر سر ما تازند و ما را مستأصل سازند حضرت عزت جهت تسليهء ايشان اين آيه فرستاد * ( وَلا تَهِنُوا ) * و سستى مكنيد و ضعف مورزيد در كارزار * ( وَلا تَحْزَنُوا ) * و اندوهناك مباشيد از جراحات خود و قتل برادران و مصيباتى كه بشما رسيده و يا از فوت غنايم از زهرى و قتاده و ابن ابى نجيح مرويست كه نزول اين آيه در وقتى بود كه چون بعضى اصحاب به جهت مخالفت قول نبوى ( ص ) كشته شدند و برخى مجروح گشتند حق سبحانه تسليهء ايشان نموده فرمود كه سستى مكنيد در جنگ اعدا و اندوهگين مشويد كه احوال كارزار چنين مىباشد ( تارة لكم و تاره عليكم ) آنچه شما راست از فتح و نصرت بتوفيق حقتعالى است و آنچه بر شما است از مغلوبيت و اصابة قتل و جروح بجهة تخاذل و تثاقل و مخالفت شماست با پيغمبر ( ص ) * ( وَأَنْتُمُ الأَعْلَوْنَ ) * و حال آنكه شما برتر آنيد بحسب مكانت و مرتبة چه شما بر حقيد و كارزار شما براى تمشيت حق و اعلاء كلمهء خدايست و ايشان بر باطلند و قتال ايشان براى ترويج باطل و اعلاى كلمهء كفر است و يا در محاربه از ايشان سابقيد يعنى در جنگ به دريا برترى شما به آنست كه كشتگان شما در صدر نعيماند و از ايشان در قعر جحيم يا مقام شما درجات عاليه خواهد بود و ازان ايشان درك الاسفل و يا اشاره است بوعدهء علو و نصرت و غلبه يعنى شما بر ايشان منصور و غالب خواهيد شد * ( إِنْ كُنْتُمْ مُؤْمِنِينَ ) * اگر هستيد گرويدگان بوعده حقتعالى كه فرموده إِنَّ جُنْدَنا لَهُمُ الْغالِبُونَ اين متعلقست بنهى يعنى سستى مورزيد در كارزار اگر صحيح است ايمان شما و قصور و فتورى در آن راه ندارد چه صحت ايمان مقتضى قوت قلب است بوثوق بر خدا و يا متعلق است باعلون يعنى شما برتريد از همه ايشان اگر در ايمان خود ثابت و راسخيد و تصديق نمايندگان بوعده نصرت و غلبه و از ابن عباس مرويست كه چون\r\n","description":"","footnote":"","page_name":" 344 ","page_number":344},
  {"content":"\r\nمسلمانان در روز احد منهزم گشتند خالد بن وليد با لشگر بسيار از مشركان بر سر كوه برآمد و خواستند كه بر لشگر اسلام فرود آيند رسول ( ص ) دست برداشت و فرمود\r\nاللهم لا تعلن علينا\r\nبار خدايا تمكين مكن ايشان را كه بر ما غالب شوند\r\nاللهم لا قوت لنا الا بك\r\nبار خدايا هيچ قوتى نيست ما را الا به اعانت و توفيق تو\r\nاللهم ليس بعبدك بهذه البلدة الا هؤلاء النفر\r\nخداوندا درين شهر جز اين گروه نيستند كه ترا ميپرستند حق تعالى اين آيه فرستاد پس جمعى تيراندازان مسلمانان باز آمدند و ايشان را از آنجا بتير براندند رسول ( ص ) بموضع ايشان قرار گرفت فهذا معنى قوله * ( وَأَنْتُمُ الأَعْلَوْنَ ) * و گفته‌اند كه معنى آنست كه ( و لا تهنوا لما اتيكم من الهزيمة و لا تحزنوا لما فاتكم من الغنيمة و انتم الأعلون ان كنتم مؤمنين بقضاء اللَّه وحده )\r\nراشد بن سعيد روايت كرده كه چون رسول ( ص ) از احد بمدينه باز آمد و صحابه بعضى كشته و برخى مجروح شده و زنان و كودكان ايشان نوح همى كردند رسول ( ص ) از اين صورت بسيار دلتنگ شد و گفت بار خدايا با رسول تو چنين كنند حق تعالى اين آيه فرستاد كه * ( إِنْ يَمْسَسْكُمْ قَرْحٌ ) * اگر برسد بشما جراحتى و زخمى درين غزا * ( فَقَدْ مَسَّ الْقَوْمَ ) * بدرستى كه رسيده است گروه كفار را در روز بدر * ( قَرْحٌ مِثْلُه ) * زخمى و المى مثل قرح و جرح شما و ايشان با وجود زخم و جراحت بسيار جلادت نمودند و سست نشدند و بد دلى نكردند با وجود عدم رجاء ايشان برحمت خدا پس شما كه اميدوارى برحمت الهى داريد اولى و احقيد كه سپر تسليم در سر كشيد و آنچه بشما رسيده و مىرسد خورسند شويد و صبر نمائيد و نزد بعضى اين هر دو مس در روز احد بود چه مسلمانان قبل از آنكه مخالفت كنند بامر رسول بر ايشان غالب شده بودند و ايشان را بعضى كشته و بعضى مجروح ساخته بودند * ( وَتِلْكَ الأَيَّامُ ) * و اين روزها كه مدار زندگانى بر آنست * ( نُداوِلُها ) * مىگردانيم آن را * ( بَيْنَ النَّاسِ ) * ميان مردمان كه روزى بدولت و عشرت گذرد و روزى بنكبت و عسرت و وقتى جمعى مرفه الحال باشند و زمانى مشوش البال و وقتى ديگر بر خلاف اين شده قضيه منعكس گردد\r\n\r\n( فيوما علينا و يومأ لنا\r\nو يوما نساء و يوما نسر )\r\n\r\nو در انوار گفته كه مداوله معاورة است يقال ( داولت الشيء بينهم فتداولوه ) و ايام احتمال وصف و خبر دارد و نداولها احتمال خبر و حال مراد به آن اوقات نصر و غلبه است حاصل كه حق سبحانه مىفرمايد كه وقتى زمان دولت مر شما راست و زمان نكبت مر ايشان را چون روز بدر كه هفتاد كس ايشان را بكشتيد و هفتاد ديگر را اسير كرديد و غنيمت ايشان را گرفتيد و زمانى قضيه انعكاس پذيرفته چون روز احد كه ايشان هفتاد و دو كس از مهاجر و انصار كشتند انس بن مالك روايت كرده كه در روز احد امير المؤمنين ( ع ) نزد پيغمبر ( ص ) آمد و زياده\r\n","description":"","footnote":"","page_name":" 345 ","page_number":345},
  {"content":"\r\nاز شصت جراحت بر اعضاى مباركش بود از تيغ و نيزه و تير رسول ( ص ) دست مبارك در آن ماليد در حال ملتئم شد و به گشت بر وجهى كه گوئيا هرگز بر او جراحت واقع نشده و در اين روز ابو سفيان با جمعى از مشركان بر سر كوه برآمده گفتند ( اين ابن كبيشه ابن ابى قحافه اين ابى الخطاب ) عمر گفت اينك رسول خدا ( ص ) و اينك ابو بكر و اينك من چه مىخواهى گفت ( يوما بيوم و ان الايام دول و الحرب يجال ) روزى به روزى است يعنى روز بدر شما فائق شديد و امروز ما پس برابر باشيم و ايام دست بدست مىگردد و هر وقتى از جماعتى است و حرب در گردش است و هر چند گاه فتح و نصرت از كسى است پيغمبر ( ص ) بعمر گفت كه در جواب او بگو كه\r\nلا سواء\r\nما و شما برابر نيستيم\r\nقتيلنا فى الجنة و قتيلكم فى النار\r\nكشتهاى ما در بهشتند و كشتهاى شما در دوزخ پس پيغمبر ( ص ) آواز داد كه\r\nاللَّه مولينا و لا مولى لكم\r\nخدا يار و مددكار ماست و شما را هيچ ناصرى و معاونى نيست ابو سفيان گفت علا هبل هبل كه بت بزرگ ماست بلند مرتبه است ما را يارى دهنده است حضرت جواب داد كه\r\nاللَّه اعلى و اجل\r\nحق تعالى بلندتر و بزرگوارتر از همه كس است از قتاده و حسن و ربيع و سدى و ابى اسحاق مرويست كه تصريف و تحويل حق تعالى ايام دولت و نكبت را ميان مسلمانان و كافران بجهة تخفيف محنت است بر مسلمانان و تشديد تكليف پريشانى در زمانى ديگر تا بجهة صبر كردن بر آن بمثوبت جليله فايز گردند نه آنكه حق تعالى نصرت كفار دهد بر مسلمانان چه نصرت كفار بر اهل اسلام مستلزم محبت حق تعالى است نسبت بكفار و حال آنكه كفار مسخوط و مغضوب حقتعالى اند و دور از رحمت او و اينكه حق تعالى امور دنيا را منقلب و متداول گردانيده بجهة آنست كه تا مؤمن مطمئن نشود به آن و رغبت در آن نكند و حريص نشود بر آنچه لذت آن فانى است و مقيم آن مسافر پس بجهة آن قلع تعلق خواطر به آن نموده سعى كند در امر آخرت كه نعم او دايمى است و ديگر آنكه اگر دولت هميشه با مؤمنان بوده باشد و نكبت هميشه با كافران پس كفار بر سبيل تيمن و ترفه خواطر و التذاذ و راحت نفس در اسلام داخل مىشدندى نه بمحض قربت و قصد رحمت و رضاى حضرت عزت و مثوبت پس حكمت الهى مقتضى آن شد كه ايام دول در ميان مؤمن و كافر داير باشد تا ايمان آوردن هيچكس مشوب نباشد بغرضى از اغراض دنيويه بلكه محض قربت و قصد ثواب اجل بوده باشد و حق تعالى علل متداوله را به اين وجه بيان مىكند كه * ( وَلِيَعْلَمَ اللَّه الَّذِينَ آمَنُوا ) * عطفست بر علت محذوفه اى ( نداولها ليكون كيت و كيت و ليعلم اللَّه ) يعنى مىگردانيم ايام دولت و نصرت را در ميان شما به جهت فلان غرضى و فلان علتى و بجهة آنكه بداند خدا بعلم مشاهده يعنى علم او تعلق گيرد به ظاهر شدن ثبات آنان كه گرويده‌اند برو و حذف معطوف عليه بجهة ايذانست به آنكه علت متداوله و وجوه\r\n","description":"","footnote":"","page_name":" 346 ","page_number":346},
  {"content":"\r\nو مصالح آن بسيار است چنان كه بعضى از آن مذكور شد و اشعار به آنكه آنچه مىرسد بمؤمن متضمن مصالحى است كه او علم به آن ندارد و يا فعل معلل به محذوفست و تقدير اينست كه ( و ليتميز الثابتون على الايمان من الذى حرف فعلنا على ذلك ) يعنى بجهة آنكه متميز شوند ثابتان بر ايمان از آنان كه كه متزلزلند در آن مداولت ايام نموديم ميان ايشان و اينكلام از باب تمثيل است فكانه قيل ( فعلنا ذلك فعل من يريد ان يعلم من الثابت على الايمان منكم من غير الثابت ) يعنى فعل مادر مداولت همچو فعل كسى است كه خواهد بداند ثابت بر ايمان را از شما از غير ثابت و اگر نه حق تعالى در ازل الازال عالم بود باشيا قبل از وجود آن پس مراد بامثال اينكلام و نقايض آن نه اثبات علم او تعالى است و نفى آن بلكه اثبات معلوم است و نفى آن بر طريقهء برهان و بنا بر معنى اول تقدير اين است كه ( ليعلمهم علما يتعلق به الجزاء ) يعنى تا بداند ايشان را بعلمى كه جزا به آن متعلق مىشود و آن علم است بشيء در حين وجود آن و گويند كه در كلام مضاف محذوفست و تقدير اينست كه ( و ليعلم اولياء اللَّه الذين آمنوا ) و حذف مضاف و وضع مضاف اليه در مقام آن بجهة تفخيم اولياء اللَّه است يعنى تا بدانند اولياء خدا ثبات و صبر آنان را كه گرويده‌اند * ( وَيَتَّخِذَ ) * و تا فرا گيرد * ( مِنْكُمْ شُهَداءَ ) * از شما گواهان يعنى گواه يكديگر باشيد بر آنكه از شما در معركه جهاد جان فدا كرده و ثبات قدم ورزيده و كدام روى بگريز آورده و در انوار و مجمع و كشاف مذكور است كه اينكلام محتمل دو معنى است يكى آنكه ( نكرم ناسا منكم بالشهادة ) يعنى تا اكرام كنيم جمعى را از شما و ايشان را بمرتبهء بلند و درجهء ارجمند رسانيم بجهة شهيد شدن ايشان خلاصهء معنى اينكه تا شهداى احد را درجهء رفيعه ارزانى فرمائيم و بنا بر اين شهدا جميع شهيد است و معنى دويم اينكه ( نتخذ منكم شهودا معدلين يبتلى به صبرهم على الشدائد ) يعنى تا فرا گيريم از شما گواهان بر امم سابقه در روز قيامت كه آن گواهان تعديل كرده شده باشند به آنچه آزموده شده باشد صبر ايشان بر شدايد و ثبات قدم ايشان در نوائب و بنا بر اين شهدا جمع شاهد باشد و وجه تسميهء شهيد آنست كه او بذل روح خود كرده نزد شهود واقعه و وجه تسميهء\r\nشاهد آنكه مشاهده نموده عملى را كه به آن شاهد شده * ( وَاللَّه لا يُحِبُّ الظَّالِمِينَ ) * و خدا دوست نميدارد ستمكاران را كه غير راسخند و اضمار ميكنند خلاف آنچه اظهار آن ميكنند يعنى در باطن متزلزلند در ايمان و اظهار ثبات و رسوخ آن ميكنند و يا مراد كافرانند كه بجهة عدم قبول ايمان ظلم بر نفس خود كرده‌اند و درين تنبيه است بر آنكه حق تعالى نصرت كافران نميكند بلكه تغليب حق تعالى ايشان را در بعضى اوقات جهة آنست كه تا استدراج ايشان كند و ابتلاى مؤمنان نمايد اينكلام\r\n","description":"","footnote":"","page_name":" 347 ","page_number":347},
  {"content":"\r\nجملهء معترضة است ميان معطوف عليه و معطوف آن كه اينست كه * ( وَلِيُمَحِّصَ اللَّه ) * يعنى فايدهء ديگر در مداولت آنست كه پاك و پاكيزه گرداند خدا * ( الَّذِينَ آمَنُوا ) * آنان را كه گرويده‌اند از گناهان در وقت مغلوبيت ايشان چه بلاها كه باهل ايمان ميرسد مكفر ذنوب ايشانست * ( وَيَمْحَقَ الْكافِرِينَ ) * و نيست گرداند و هلاك سازد كافران را اگر ايشان مغلوب گردند بدانكه تمحيص بمعنى تخليص است يق ( محصته و امحصته اذا اخلصته من كل عيب و يقال اللهم محض عنا ذنوبنا اى اذهبها عنا لانه تخليص الحسنات بتكفير السيئات ) و اصل محق فناء شيء است قليلا قليلا و نقصان او ( حالا بعد حال و المحاق آخر الشهر لذهاب ضوء الهلال حالا بعد حال ) ملخص معنى آنكه اگر دولت بر مؤمنان باشد پس آن بجهة تمييز است و استشهاد و تمحيص و غير آن از آنچه اصلح باشد مر ايشان را و اگر بر كافرانست بجهة محق و محو آثار ايشان است و چون حقتعالى حث عباد نمود بر جهاد و ترغيب ايشان كرد بر آن در عقب آن خبر داد كه دخول جنت فرع بلوى و اختبار است بمصايب و نوايب و فرمود كه * ( أَمْ حَسِبْتُمْ ) * ام منقطعه است كه متضمن اضرابست از كلام سابق و معنى آن انكار است و ملامت يعنى بلكه پنداشتيد اى مؤمنان * ( أَنْ تَدْخُلُوا الْجَنَّةَ ) * آنكه درآئيد به بهشت * ( وَلَمَّا يَعْلَمِ اللَّه ) * و حال آنكه ندانسته باشد خدا * ( الَّذِينَ جاهَدُوا مِنْكُمْ ) * آنان را كه جهاد كردند از شما بعلم مشاهده يعنى حال آنكه هنوز مجاهدهء شما بفعل نيامده تا علم حق تعالى تعلق گيرد بوجود آن * ( وَيَعْلَمَ الصَّابِرِينَ ) * و ندانسته شكيبايان را بر فرمان رسول يا صبر كنندگان را بر هجوم مصائب و وقوع نوائب يعنى صبر شما متحقق نشده تا علم او بوجود آن متعلق شود چه شيء تا بوجود نيايد و متحقق الوقوع نگردد علم به او تعلق نخواهد گرفت پس نفى علم نازل منزلهء نفى متعلق آنست چه علم منتفى است بانتفاى معلوم كما يقول ( ما علم اللَّه فى فلان خيرا اى فيه خير حتى يعلمه ) پس كلام در معنى و لما تجاهدوا است و خلاصهء معنى اينكه گمان شما چنان بود كه ببهشت درآئيد مجاهده نشده و صبر كار نبسته و بدون اين هر دو صفت كه محنت مجاهده و صبر بر بليت است بدرجات جنان رسيد و نعم ما قيل\r\n\r\nبلبلى كو ستم خار تحمل نكند\r\nبهتر آنست كه ديگر سخن گل نكند\r\n\r\nو بدانكه فرق ميان لم و لما آنست كه در لما توقع فعل است در مستقبل بخلافت لم پس كلام دلالت مىكند بر نفى جهاد در ماضى و توقع آن در مستقبل كما تقول ( وعد لي ان يفعل كذا و لما يعنى لم يفعل و انا أتوقع فعله ) و نصب يعلم ثانى به اضمار آن است و واو بمعنى جمع است و آن را واو صرف نيز خوانند كقولك ( لا تاكل السمك و تشرب\r\n","description":"","footnote":"","page_name":" 348 ","page_number":348},
  {"content":"\r\nاللبن اى ان تشرب ) يعنى جمع مكن خوردن ماهى را و آشاميدن شير را پس تقدير اينست كه ( و لما يقع العلم بالجهاد و العلم بصبر الصابرين ) يعنى چگونه خدا شما را ببهشت درآورد و حال آن كه هنوز علم او بجهاد و علم او بصبر شما با هم جمع نشده است * ( وَلَقَدْ كُنْتُمْ ) * و بدرستى كه بوديد از روى اشتياق به رسيدن بمثوبات جاودانى * ( تَمَنَّوْنَ الْمَوْتَ ) * آرزو ميبرديد مرگ را يعنى حرب را چه آن از اسباب موتست يا آنكه موت بر معنى خود باشد بحذف جار و مجرور و معنى اينكه موت را تمنا مىكرديد بشهادت خطاب با كسانيست كه در غزوهء بدر حاضر نشده بودند و بعد از وقوع آن تمنا ميكردند كه كاش حاضر ميبوديم با پيغمبر خدا و در جهاد صبر ميكرديم تا باحدى الحسنيين فايز ميشديم يعنى يا غالب ميشديم بر اعدا و يا ميرسيديم بمرتبهء شهدا و كرامت ايشان نزد حضرت\r\nعزت و چون وقت غزوهء احد رسيد الحاح ميكردند بر خروج پس حق سبحانه با ايشان خطاب مىكند كه شما تمناى شهادت كرديد * ( مِنْ قَبْلِ أَنْ تَلْقَوْه ) * پيش از آنكه مشاهده كنيد اسباب آن را و بشناسيد شدت آن را ضمير راجع است بموت و مراد اسباب آنست زيرا كه مرگ مشاهده نميشود و همچنين است قوله * ( فَقَدْ رَأَيْتُمُوه ) * يعنى بتحقيق كه ديديد اسباب مرگ وا * ( وَأَنْتُمْ تَنْظُرُونَ ) * و حال آنكه شما مينگريستيد بياران و برادران خود كه مقتول ميشدند در وقعهء احد يعنى معاينه ايشان را ميديديد اين توبيخ است مر ايشان را بر آنكه تمناى حرب كردند و متهيئ شدند براى آن پس جبن ورزيدند و منهزم گشتند از آن و گويند مراد توبيخ ايشانست بتمناى شهادت چه تمناى آن متضمن تمناى غلبهء كفار است ارباب سير و اصحاب مغازى در كتب تواريخ آورده‌اند كه در وقتى كه رسول ( ص ) با هفتصد كس در مقابل قريش كه سه هزار و بروايتى پنج هزار بودند صف راست كرد و عبد اللَّه جبير را چنان كه گذشت با پنجاه تير انداز بر شعب بداشت تا مشركان از آن رخنه بر سر ايشان نيايند و درين باب مبالغه نمود خالد بن وليد و عكرمة ابن ابى جهل با لشگر بسيار در برابر سيد مختار آمدند و جماعت زنان ايشان از ميان لشگر بيرون آمدند و دف ميزدند و شعر ميخواندند و از جمله هند ميگفت\r\n\r\nنحن بنات طارق\r\nنمشى على النمارق\r\n\r\n\r\nان تقبلوا نعانق\r\nاو تدبروا نفارق\r\n\r\n\r\nفراق غير وامق\r\n\r\nپس جنگ در پيوست و امير المؤمنين ( ع ) چهار صد دلاور را بر خاك مذلت انداخت و مشركان منهزم شدند و هند با جمعى از زنان بكوه متحصن شدند و اصحاب بغنيمت مشغول گشتند و آن پنجاه تيرانداز بطمع غنيمت فرمان امير خود را نبردند و شعب را گذاشتند و بغنيمت افتادند و خالد وليد با بعضى مشركان كه عقب در شعب متحصن بودند چون شعب را خالى ديدند بر اهل اسلام هجوم كردند و بر مسلمانان تاختند و آنها كه هزيمت كرده بودند چون بر اين\r\n","description":"","footnote":"","page_name":" 349 ","page_number":349},
  {"content":"\r\nمطلع شدند معاودت نمودند و مسلمانان را در ميان گرفتند و بسيارى را از اهل اسلام شهيد كردند و ابن قميه بعد از آنكه سنگ بينداخت و دندان مبارك حضرت رسالت ( ص ) را بشكست چنانچه بتفصيل مذكور شد بيامد و در كمين نشست تا فرصت يافته آن حضرت را بدرجهء شهادت رساند مصعب بن عمير به نظر وى در آمد گمان برد كه آن حضرت است ضربتى بزد و او را مىكشت پس باز گشت و در ميان قوم آواز داد كه ( قتلت محمدا ) محمد ( ص ) را كشتم ابليس عليه اللعنه آواز او را شنيده بر بالاى كوه احد برآمد و صداى ( الا ان محمدا قد قتل ) در ميان خاص و عام افكند و قومى از ضعفاى اسلام خواستند كه رجوع بعبد اللَّه ابى نموده التماس كنند كه از ابى سفيان براى ايشان خط امان بستانند و قومى ديگر بگريختند و بمدينه بازگشتند و بعد از آنكه آن حضرت منهزمان را ملامت ميكرد كه چرا قرار بر فرار داديد و پشت بر ميدان كارزار آورديد ايشان زبان عذر گشوده گفتند كه ما آوازهء قتل تو شنيديم روزگار بر ما شوريده شد و از غايت ترس و دهشت بگريختيم حضرت عزت جهت دفع عذر ايشان فرمود كه * ( وَما مُحَمَّدٌ ) * و نيست بندهء ستودهء من * ( إِلَّا رَسُولٌ ) * مگر فرستادهء از نزد من * ( قَدْ خَلَتْ ) * بدرستى كه گذشته‌اند * ( مِنْ قَبْلِه الرُّسُلُ ) * پيش از وى فرستادگان من پس موت محال نيست زود باشد كه او نيز درگذرد هم چنان كه در گذشته‌اند پيغمبران سابق بموت يا بقتل * ( أَ فَإِنْ ماتَ ) * آيا پس اگر بميرد اين پيغمبر * ( أَوْ قُتِلَ ) * يا كشته گردد * ( انْقَلَبْتُمْ عَلى أَعْقابِكُمْ ) * باز ميكرديد بر پاشنه هاى خود يعنى مرتد ميشويد يا ترك جهاد ميكنيد همزه براى انكار ارتداد و انقلاب ايشانست از دين به جهت خلو پيغمبر بموت يا بقتل بعد از علم ايشان بخلو رسل قبل از او و بقاى دين ايشان و گويند فا براى سببيت است و همزه براى انكار اينكه ايشان خلو رسل را قبل ازو سبب انقلاب خود گردانند از دين بعد از وفات او و مرويست كه چون پيغمبر ( ص ) به جهت سنگ جفاى ابن قميه در مغاكى افتاد و آوازهء قتل او در ميان مردمان افتاد بعضى از منافقان گفتند ( لو كان نبيا لما قتل ارجعوا الى اخوانكم و دينكم ) يعنى اگر محمد ( ص ) پيغمبر ميبود كشته نميشد چون كشته شد پس او پيغمبر نبوده مراجعت كنيد ببرادران خود و دين خود كه اول داشتيد انس ابن ابى نصر كه عم انس بن مالك بود گفت اى قوم اگر محمد ( ص ) كشته شد خداى محمد زنده است كه هرگز نميرد شما چه ميكنيد بزندگانى خود بعد از قتل او پس مقاتله كنيد بر آنچه وى بر آن مقاتله ميكرد و بعد از آن گفت كه\r\nاللهم انى اعتذر اليك مما يقولون و ابرء منه\r\nبار خدايا من شكايت ايشان را به تو ميكنم از آنچه مىگويند و از آن بيزارم پس بكارزار مشغول شد تا آنكه كشته شد و حقتعالى اين آيه فرستاد كه اى مردمان اگر محمد ( ص ) كشته شود مرتد خواهيد شد\r\n","description":"","footnote":"","page_name":" 350 ","page_number":350},
  {"content":"\r\n* ( وَمَنْ يَنْقَلِبْ عَلى عَقِبَيْه ) * و هر كه برگردد بر هر دو پاشنهء خود يعنى مرتد شود يا ترك جهاد كند * ( فَلَنْ يَضُرَّ اللَّه ) * پس ضرر نرساند بدان برگشتن خود خداى را * ( شَيْئاً ) * چيزى و ورود مضار و منافع برو روا نيست بلكه ضرر او بنفس شما راجع و منقلب مىشود * ( وَسَيَجْزِي اللَّه ) * و زود باشد كه جزا دهد خدا * ( الشَّاكِرِينَ ) * سپاس دارندگانرا بر نعمت اسلام بثبات ورزيدن بر آن چون انس بن مالك و امثال آن كعب بن مالك روايت كند كه من اول كسى بودم كه رسول ( ص ) را ديدم كه از مغاك برآمده بود و بر بالاى صخره ايستاده و چشم آن حضرت را ديدم كه از زير مغفر ميدرخشيد و مردمان را بآواز بلند بجانب خود دعوت ميكرد و ايشان را از انهزام منع ميفرمود من چون وى را بديدم ندا كردم كه ( يا على يا معاشر المسلمين ابشروا هذا رسول اللَّه ) اصحاب متوجه شده برو جمع شدند و بنياد كارزار كردند تا آنكه حقتعالى نصرت ارزانى فرمود و از امير المؤمنين ( ع ) روايتست كه فرمود كه چون نداء ( الا ان محمدا قد قتل ) برآمد من يقين دانستم كه آن حضرت مقتول نشده زيرا كه واثق بودم برحمت و عهد خدا و ليكن چون باز آمدم و او را در موضع خود نديدم گمان بردم كه فرشتگان وى را به آسمان برده‌اند در اين فكر بودم كه آن حضرت پيدا شد گفتم يا رسول اللَّه كجا بودى كه نزديك بود روح ما به جهت ناديدن تو از تن مفارقت كند در اين سخن بودم كه جمعى بر آن حضرت حمله كردند فرمود يا على شر ايشان را از من دفع كن از ميان ايشان ابى بن خلف الجحمى نگاه كرد رسول را ديد در ميان جمعى اندك قصد آن حضرت كرد و گفت لا نجوت ان نجوت نرهم از اصحاب تو اگر تو برهى از دست من صحابه گفتند يا رسول اللَّه دستورى فرما تا يكى از ما بمبارزت او رود رسول ( ص ) فرمود بگذاريد تا نزد من آيد و آن ملعون قبل از واقعهء احد هر بار كه رسول را ديدى گفتى ماديانى دارم و هر روز به او چند رطل ارزن مىدهم تا بر پشت او سوار شده ترا بقتل آرم رسول ( ص ) فرمودى كه من ترا ميكشم نه تو مرا و چون روز احد برابر آن حضرت آمده قصد او كرد رسول حربه را از دست حارث بن اسد الضمه بگرفت و بر گردن او زد و اندك اثرى مانند خدشهء در او پيدا شد و از اسب درافتاد و بانگ و فرياد برآورد كه قتلنى محمد محمد مرا بكشت او را از آنجا برگرفتند و او را گفتند كه اين جراحترا چندان اثرى نيست چرا فرياد ميكنى گفت و اللَّه محمد طعنهء بر من زد كه اگر بر همهء ربيعه و مضر زدى همه هلاك شدندى و اين به جهت آنست كه او پيوسته مرا ميگفت كه من كشندهء توام اگر هيچ بر من نزدى بيم كشتن من بودى چه جاى آنكه ضربتى به من زده پس آن روز زنده بود و در شب بدوزخ رفت بدانكه اسم حضرت رسالت ( ص ) محمد و محمود و احمد است محمد از محمود بليغتر است و احمد از هر دو ابلغ و\r\n","description":"","footnote":"","page_name":" 351 ","page_number":351},
  {"content":"\r\nلهذا حقتعالى او را بنام محمد ( ص ) و احمد در قرآن ياد فرموده و اسم آن حضرت از نام حق سبحانه مشتق است چنان كه فرموده كه او سبحانه به من خطابكرد كه\r\nانا اللَّه المحمود و انت محمد\r\nو على بن موسى الرضا ( ع ) از اباى گرام خود صلوات اللَّه عليهم روايت كرده كه امير المؤمنين عليه الصلاة و السلم فرمود كه چون فرزند را محمد نام نهيد او را اكرام كنيد و چون بمجلس آيد او را جاى دهيد و روى بر وى ترش مكنيد و هيچ قوم نباشد كه در امرى با يكديگر مشورت كنند و در ميان ايشان كسى باشد كه نام او محمد باشد يا احمد الا كه ايشان را در آن مشورت خير بسيار رسد و هيچ سرايى نباشد كه در آنجا خوانى نهند و بر آن خوان كسى باشد كه او احمد يا محمد يا محمود نام داشته باشد مگر كه هر روز صبح و شام بركت در آن سراى نازل شود و حضرت رسالت ( ص ) فرمود كه هر كه حق سبحانه او را چهار پسر كرامت كند و يكى از آنها را بنام من مسمى نگرداند بر من جفا كرده باشد و سليمان جعفرى روايت كرده از ابى الحسن ( ع ) شنيدم كه فرمود در هيچ خانهء درويشى داخل نشود كه در او شخصى باشد كه نام او محمد يا محمود يا احمد يا على يا حسن يا حسين يا جعفر يا طالب يا عبد اللَّه يا فاطمه باشد و از ابى جعفر ( ع ) مرويست كه شيطان هر گاه شنيد كه منادى ندا مىكند يا محمد ( ص ) يا على گداخته مىشود هم چنان كه رصاص گداخته شود و صادق ( ع ) فرموده كه هيچ مولودى ما را متولد نميشود مگر كه او را محمد نام مينهيم و بعد از هفت روز اگر خواهيم تغيير اسم او ميكنيم و اگر نه او را به حال خود ميگذاريم سهل بن زياد از احدهما صلوات اللَّه عليهما نقلكرده كه اگر زن آبستن باشد و پدرش قصد كند كه او را محمد يا على نام نهد البته پسر متولد شود و محمد بن يعقوب مرفوع از ابى عبد اللَّه روايت كرده كه اگر زوجهء كسى حامله شود و چون چهار ماهه شود وى بايد كه رو به قبله كند و دست بر پهلوى زوجه نهد و بگويد\r\nاللهم انى قد سميته محمدا\r\nحق سبحانه او را پسر گرداند و بعد از ولادت اگر اسم او را بر حال خود بگذارد حقتعالى او را مبارك و با بركت گرداند و اگر از آن اسم رجوع كند اگر خواهد قبض روح او كند و اگر نه او را واگذارد و نيز از ائمهء هدى ( ع ) مرويست كه چون روز قيامت شود حق سبحانه فرشتهء را امر كند كه ندا كند كه هر بندهء مؤمن كه نام او محمد است برخيزد و بيحساب ببهشت رود به جهت شرف و بزرگوارى محمد ( ص ) ابو هريره از رسول خدا ( ص ) روايت كرده كه\r\nلا تجمعوا بين اسمى و كنيتي\r\nيعنى جمع مكنيد نام و كنية مرا در فرزند يعنى ابو القاسم محمد نام ولد خود مگردانيد بلكه بايد كه يكى ازين دو باشد و اما امير المؤمنين را رخصت داد كه نام و كنية او را به فرزند خود نهد در حينى كه خوله حنفيه از آن حضرت حامله بود فرمود كه\r\nيا على ان ولدك غلام نحلته اسمى و كنيتي\r\nيعنى اى على فرزند تو پسرى خواهد بود و چون متولد شود نام و كنية خود را به او دادم پس او را ابو القاسم محمد نام\r\n","description":"","footnote":"","page_name":" 352 ","page_number":352},
  {"content":"\r\nو كنية بود و آخر ائمهء اثنى عشر را عليهم السلم را نيز همين رخصت داده است از آنجا كه فرموده\r\nلو لم يبق من الدنيا الا يوم واحد لطول اللَّه تعالى ذلك اليوم حتى يخرج رجل من ولدى يواطئ اسمه اسمى و كنية كنيتي يملأ الارض قسطا و عدلا كم ملئت ظلما و جورا\r\nو بدانكه بعد از انكار و توبيخ ارتداد و انهزام اهل جهاد ايشان را تحريص و تشجيع مىكند در قتال و وعد رسول ميفرمايد بحفظ و تأخير اجل بقوله * ( وَما كانَ لِنَفْسٍ ) * و نباشد و نسزد هيچ نفسى را * ( أَنْ تَمُوتَ ) * آنكه بميرد * ( إِلَّا بِإِذْنِ اللَّه ) * مگر بمشيت خدايا باذن او ملك الموت را در قبض روح آن مراد آنست كه هر نفسى را اجل مسمى است و علم و قضاى او سبحانه كه باحجام از قتال و اقدام بر آن مستأخر از آن و مستقدم بر آن نمىشود و نوشته است خدا اين حكم را در لوح محفوظ * ( كِتاباً مُؤَجَّلًا ) * نوشتنى كه مقرر و معين شده است وقت آن بر وجهى كه از آن متقدم و متأخر نمىشود يعنى پيش از آن نميرد و از آن نيز در نگذرد حاصل كه حقتعالى درين آيه تحريص مسلمانان فرموده بر جهاد و دلير ساختن ايشان در معركهء مقاتله با اهل عناد چه هر كه داند كه عمر او مقرر و اجل او مقدر است هر آينه دلير خواهد شد در مبارزهء معارك و شروع در مهالك * ( وَمَنْ يُرِدْ ) * و هر كه خواهد بجهادى كه مىكند * ( ثَوابَ الدُّنْيا ) * پاداش اين جهان * ( نُؤْتِه مِنْها ) * بدهيم او را از دنيا آنچه مقرر كرده‌ايم و اما وى را در آخرت نصيبى نباشد لقوله تعالى * ( وَمَنْ يُرِدْ ثَوابَ الدُّنْيا نُؤْتِه مِنْها ) * وَما لَه فِي الآخِرَةِ مِنْ خَلاقٍ و حضرت رسالت ( ص ) فرمود كه\r\nمن طلب الدنيا به عمل الآخرة فما له فى الآخرة من نصيب\r\nاين تعريض است مر آن پنجاه تيرانداز را كه به جهت كسب غنايم مخالفت امر پيغمبر ( ص ) كردند * ( وَمَنْ يُرِدْ ) * و هر كه خواهد به اعمال خود * ( ثَوابَ الآخِرَةِ ) * پاداش آن جهان * ( نُؤْتِه مِنْها ) * بدهيم ما او را از آنكه نعم چنان است * ( وَسَنَجْزِي الشَّاكِرِينَ ) * و زود باشد كه پاداش دهيم شكر گويندگان را بر نعم ما كه از جملهء آن نعمت جهاد است كه متضمن مثوبات جليلهء ابديه است ملخص معنى آنست كه تو مخيرى اگر دنيا خواهى با كثرة مصائب و معايب و سرعة زوال و انتقال آن از تو دريغ نيست و اگر آخرت خواهى كه نعيمى است كه با آن فنا نبود و حياتيست كه در آن ممات نباشد و ملكيست كه در آن زوال نبود بر آن بخل و مضايقه نيست پس زمام اختيار بدست تست اگر آن خواهى راه آن گير و اگر اين خواهى ساز اين كن و بدانكه در تكرير قوله * ( سَنَجْزِي الشَّاكِرِينَ ) * دو قولست يكى آنكه تا مفيد تاكيد و تنبيه باشد بر عظم شاكر و دوم اينكه معنى اين\r\n","description":"","footnote":"","page_name":" 353 ","page_number":353},
  {"content":"\r\nباشد كه ( و سنجزى الشاكرين فى الدنيا ) تا تو هم آن نشود كه شاكر محرومست از آنچه بكافر داده‌اند از نعم اين جهان و در اين آيه دلالتست بر آنكه اجل انسان اجل واحد است كه آن وقتيست كه در آن بميرد چه انسان منقطع نمىشود بقتل از اجلى كه حقتعالى خبر داده به آنكه آن اجل موتست ابن الاخشيد گفته كه آيه دلالت نميكند بر آن زيرا كه انسان را دو اجل است يكى اجلى كه لا محاله در آن ميميرد دوم اجلى كه آن موهبتى است از حقتعالى و مع ذلك بنده نميميرد الا نزد اجلى كه حق سبحانه آن را اجل موت او گردانيده و قول اول اقويست بعد از آن حقتعالى جهة تاكيد ما تقدم ميفرمايد كه * ( وَكَأَيِّنْ مِنْ نَبِيٍّ ) * اصل كاى اى است كه كاف در او داخل شده و بمعنى كم مستعمل گشته و نون آن نون تنوينست كه به غير قياس در نوشتن ثابت شده يعنى بسيارى از پيغمبر كه در راه حق * ( قاتَلَ مَعَه ) * كارزار كردند با او * ( رِبِّيُّونَ كَثِيرٌ ) * ربانيون بسيار كه ايشان علما و فقها و يا عباد پروردگار ايشان بودند و ياء او ياء نسبت است يعنى منسوب بعبادت رب يا بعلم رب و ابن زيد گفته ربيون اتباعند و ربانيون ولاة و حكام و نزد بعضى ربيون بمعنى جماعاتست منسوب بربيه بمعنى جماعت و صيغه جمع و بناى فعال بجهة دلالتست بكثرت ايشان يعنى جماعات بسيار با پيغمبر جنگ كردند و اين از مجاهد و قتاده مرويست و در عين المعانى آورده كه ربى نام سپاهيست كه كم از ده هزار نباشد و اين مرويست از ابى جعفر ( ع ) و نزد بعضى ضمير قاتل راجع بنبى است و آنچه بعد ازوست جملهء حاليه يعنى بسا پيغمبرى كه كارزار كرد در حالتى كه با او بودند جماعات بسيار * ( فَما وَهَنُوا ) * پس سستى نورزيدند ايشان با پيغمبر خود * ( لِما أَصابَهُمْ ) * به آنچه بديشان رسيد از محنتها * ( فِي سَبِيلِ اللَّه ) * در راه خدا يعنى به جهت اصابت قتل و جرح ببعضى از ايشان و نبى ايشان جد و جهد ايشان در جهاد قصور و فتور پيدا نكرد * ( وَما ضَعُفُوا ) * و ضعيف نگشتند از حرب بسيار و يا در دين ضعف بايشان راه نيافت * ( وَمَا اسْتَكانُوا ) * و فروتنى نكردند با دشمنان بلكه در حرب ثبات قدم ورزيدند هم چنان كه پيغمبر ايشان تا آنكه نصرت يافتند يا بدرجهء شهادت رسيدند اصل استكان استكن است مأخوذ از سكون چه خاضع ساكن مىشود و آرام مىگيرد بر راى صاحب خود تا آنچه صاحب خواهد با او بجا آرد و الف براى اشباع فتحه است و يا از استكون مأخوذ از كون زيرا كه خاضع از نفس خود طلب مىكند كينونت خود را براى آنكه فروتنى مىكند براى او اين تعريض منهزمانست و آنها كه التجا بابن ابى نموده از ابى سفيان خط امان ميطلبيدند * ( وَاللَّه يُحِبُّ الصَّابِرِينَ ) * و خدا دوست ميدارد صبر كنندگان را بر جهاد\r\n","description":"","footnote":"","page_name":" 354 ","page_number":354},
  {"content":"\r\nپس نصرة ايشان ميدهد و تعظيم قدر ايشان ميفرمايد * ( وَما كانَ قَوْلَهُمْ ) * و نبود گفتار ربيون با وجود ثبات و قوت ايشان در جهاد و دين بعد از قتل نبى ايشان اگر واقع شده و از حسن و قتاده و ربيع و سدى و ابن اسحاق روايتست كه هيچ پيغمبرى نبوده كه در معركهء جهاد كشته شده باشد و اين قول موافق مذهب اماميه است و در\r\nكشاف از سعيد بن جبير نقلكرده كه گفته ( ما سمعنا ان نبيا قتل فى الجهاد ) نشنيديم كه پيغمبرى در جهاد كشته شده باشد پس معنى آنست كه نبود قول ربيون كه با پيغمبر خود بمجاهده ميرفتند يا بعد از موت او كه كارزار ميكردند * ( إِلَّا أَنْ قالُوا ) * مگر آنكه گفتند * ( رَبَّنَا اغْفِرْ لَنا ) * اى پروردگار ما بيامرز براى ما * ( ذُنُوبَنا ) * گناهان ما را تا شامت آن موجب مغلوبية ما نشود و اعدا بر ما ظفر نيابند * ( وَإِسْرافَنا ) * و در گذر از حد در گذشتن ما * ( فِي أَمْرِنا ) * در كار خود يعنى در گذر افراد ما را در معصية و تفريط ما را در طاعت * ( وَثَبِّتْ أَقْدامَنا ) * و اسوار گردان قدمهاى ما را در وقت مقاتله با اعداى دين بتقويت قلوب ما * ( وَانْصُرْنا ) * و يارى ده ما را * ( عَلَى الْقَوْمِ الْكافِرِينَ ) * بر گروه ناگرويدگان بالقاى رعب در قلوب ايشان و يا بامداد ملائكه و غير آن ملحض كلام آنست كه ايشان با آنكه ربانيون بودند و در جهاد و دين ثابت و راسخ بودند قائل قول مذكور بودند پس شما نيز اقتدا بايشان نموده بقول ايشان مترنم شويد و در حرب اعدا ثبات قدم ورزيد و از حقتعالى نصرت و فتح طلب كنيد تا هم چنان كه ايشان منصور شدند شما نيز بر اعدا نصرت يابيد و در انوار گفته كه اضافه كردن ربيون ذنوب و اسراف را بنفس خود به جهت هضم نفس ايشان بوده و اضافه نمودن مصيبتى كه بايشان رسيده بسوء افعال خود و استغفار نمودن از آن و بعد از آن طلب تثبيت كردن در مواطن حرب و نصرت بر عدو به جهت آنست كه تا آن دعا از سر خضوع و طهارت باشد باجابت اقرب شود و اينكه الا ان قالوا كه صيغهء فعل است خبر قولهم واقع شده به جهت آن است كه اعرفست بر دلالت كردن بر جهت نسبت و دلالت است بر زمان حدوث يعنى آنا فآنا اين قول از ايشان حادث ميشد * ( فَآتاهُمُ اللَّه ) * پس بداد ايشان را خدا ببركت ايندعا و استغفار و صبر بر مقاتلت كفار * ( ثَوابَ الدُّنْيا ) * پاداش اين عالم يعنى نصرت بر دشمنان و يافتن غنايم * ( وَحُسْنَ ثَوابِ الآخِرَةِ ) * و ديگر عطا نمود ايشان را نيكويى پاداش آن عالم يعنى مغفرت و نعيم جنت و رسيدن بروضات رضوان و رضاى منان تخصيص ثواب بحسن اشعار است بمزيت مثوبت بر قدر استحقاق و ايما به آنكه نزد حقتعالى ثواب آخرت معتد به است نه پاداش دنيا * ( وَاللَّه يُحِبُّ الْمُحْسِنِينَ ) * و خدا دوست دارد نيكوكاران را يعنى\r\n","description":"","footnote":"","page_name":" 355 ","page_number":355},
  {"content":"\r\nصابران را بر تكاليف شرعيه از نماز و روزه و حجج و جهاد و ثواب نفعى است مستحق مقرون بتعظيم و تبجيل و عقاب بر ضد اينست و ميتواند بود كه فتح و ظفر و نصرت و اخذ غنيمت ثوابى باشد مر ايشان را كه بجهة طاعات مستحق آن شده باشند چه اين متضمن تعظيم و اجلال ايشانست و يا آنكه حق سبحانه به محض تفضل آن را بايشان عطا فرموده باشد و يا بجهة لطف چه اين مقرب بنده است بطاعت او و مبعد او از معصية و بنا بر اين دو قسم تسميهء آن به ثواب بر سبيل مجاز خواهد بود و احتمال اول بر سبيل حقيقت قبل از اين گذشت كه در وقت انهزام مسلمانان منافقان اهل ايمان را ميگفتند كه ( ارجعوا الى اخوانكم و عشايركم و ارجعوا الى دينهم ) حق سبحانه رد اينقول كرده اهل ايمان را از تبعيت قول ايشان منع فرمود بقوله * ( يا أَيُّهَا الَّذِينَ آمَنُوا ) * اى گروه گرويدگان * ( إِنْ تُطِيعُوا الَّذِينَ كَفَرُوا ) * اگر فرمان بريد آنان را كه كافر شدند يمنى اگر بفرمان منافقان كار كنيد * ( يَرُدُّوكُمْ ) * باز گردانند شما را * ( عَلى أَعْقابِكُمْ ) * بر پاشنه هاى شما يعنى شما را بكفر باز گردانند و مرتد سازند * ( فَتَنْقَلِبُوا ) * پس آن گاه گرديديد شما * ( خاسِرِينَ ) * زيانكار در هر دو سرا و هيچ خسرانى اعظم از اين نيست كه ايمان را به كفر و جنت را بنار بدل كنيد و نزد حسن و ابن جريح مراد به الذين كفروا يهود و نصارىاند و نزد بعضى ديگر عامست شامل جميع كفار و قول اول از امير المؤمنين ( ع ) ماثور است حاصل كه حقتعالى ميفرمايد كه فرمان دشمنان مبريد\r\n* ( بَلِ اللَّه ) * بلكه خدا * ( مَوْلاكُمْ ) * يار و مددكار شما است و اولى بنصرت در امور شما پس با كفار دوستى مكنيد و نصرت از غير حق مجوئيد * ( وَهُوَ خَيْرُ النَّاصِرِينَ ) * و خدا بهترين يارى كنندگانست و اگر چه نصرت غير او معتد به نيست اما بجهة استظهار در حجت فرمود كه و هو خير الناصرين يعنى اگر بحسب فرض نصرت غير او معتد به باشد او بهترين همه خواهد بود در آن چه به هيچ وجه روا نيست كه او سبحانه مغلوب شود و غير او را جايز است مغلوبيت از سدى روايت است كه چون ابو سفيان و اصحابش بعد از واقعهء احد رو به مكه نهادند در اثناء راه ابو سفيان گفت برگشتن ما خطا بود چه ايشان جمعى اندك بودند و اكثر متفرق و مجروح و مقتول گشته مراجعت ميبايد كرد تا بيكبار بريشان هجوم كرده همهء ايشان را استيصال كنيم پس عزم كردند كه باز كردند حقتعالى ترس در دل ايشان انداخت و نتوانستند كه معاودت نمايند قبل از آنكه اين صورت واقع شود رسول را از اين اخبار فرمود بقوله * ( سَنُلْقِي ) * زود باشد كه بفكنيم * ( فِي قُلُوبِ الَّذِينَ كَفَرُوا ) * در دلهاى آنان كه كافر شدند * ( الرُّعْبَ ) * ترس و بيم را * ( بِما أَشْرَكُوا ) * به جهت شرك آوردن ايشان * ( بِاللَّه ) * به خدا * ( ما لَمْ يُنَزِّلْ ) *\r\n","description":"","footnote":"","page_name":" 356 ","page_number":356},
  {"content":"\r\nآن چيزى را كه نفرستاده است خدا * ( بِه ) * باشراك آن * ( سُلْطاناً ) * حجتى و برهانى تا ايشان را عذرى بودى اصل سلطنت قوت است ( و منه السليط لقوة اشتعاله و السلاطة لحد اللسان ) و غرض نفى حجت قوى است بر اشراك چه اگر حجتى بودى حقتعالى آن را فرو فرستادى * ( وَمَأْواهُمُ النَّارُ ) * و جاى ايشان دوزخ است * ( وَبِئْسَ مَثْوَى الظَّالِمِينَ ) * و بد آرامگاهيست ستمكاران را دوزخ وضع ظاهر در موضع مضمر بجهة تغليظ و تعليل است مرويست كه او سبحانه بر وجهى رعب را در دل كفار انداخت كه با آنكه در مكه داخل شده بودند خوف آن داشتند كه مبادا رسول ( ص ) و اصحاب او بر سر ايشان روند رسول ميفرمود كه\r\nنصرت بالرعب مسيرة شهر\r\nنصرت داده شدم بدخول خوف در دل كفار مدت يك ماه كعب قرظى روايت كرده كه چون اصحاب رسول بمدينه مراجعت كردند با خود گفتند كه آيا اين وهن از كجا بر ما واقع شد و حال آنكه خداى تعالى ما را وعدهء نصرت و ظفر داده بود حق تعالى اين آيه فرستاد كه * ( وَلَقَدْ صَدَقَكُمُ اللَّه ) * و هر آينه راست كرد خدا * ( وَعْدَه ) * وعدهء خود را در باب ظفر و هو قوله بَلى إِنْ تَصْبِرُوا وَتَتَّقُوا وَيَأْتُوكُمْ مِنْ فَوْرِهِمْ هذا يُمْدِدْكُمْ رَبُّكُمْ الايه پس آن ظفر مشروط بود بصبر و تقوى نه از مخالفت امر پيغمبر يعنى تا صبر ميكرديد و اطاعت مينموديد مظفر بوديد و چون ترك صبر كرديد مغلوب شديد و بعد از آن چون باز ثبات قدم ورزيديد حق تعالى شما را نصرت داد در صحيح حاكم از ابن عباس نقل مىكند كه حقتعالى در هيچ موطنى پيغمبر خود را اين نصرت نكرد كه در حرب احد جمعى بر اينسخن انكار كردند ابن عباس فرمود كه من از كتاب خدا ميگويم كه فرمود وعدهء نصرة من با شما راست شد * ( إِذْ تَحُسُّونَهُمْ ) * آن هنگام كه زايل ميگردانيديد حس كفار را يعنى ميكشتيد ايشان را * ( بِإِذْنِه ) * بخواست خدا يا حكم او يا لطف و معونت او اشتقاق تحسون از حسه است بمعنى ابطل حسه مراد آنست كه ازالهء حياة ايشان ميكرديد و بقتل ميآورديد و اين ظفر در اول روز شما را بود * ( حَتَّى إِذا فَشِلْتُمْ ) * تا آن گاه كه ضعيف الرأى شديد يعنى بد دل گشتيد يا ميل كرديد بغنيمت چه حرص از ضعف عقلست * ( وَتَنازَعْتُمْ فِي الأَمْرِ ) * و مخالفت كرديد در كار حرب مراد اختلاف رماة است كه بعضى تابع امر رسول شدند و محافظة رخنهء كوه كردند و آنها ده كس بودند و برخى ديگر كه چهل تن بودند مخالفت نموده به غنيمت افتادند كما قال * ( وَعَصَيْتُمْ ) * و عاصى شديد در امر امير خود يعنى عبد اللَّه جبير و ترك مركز گرفتيد و بجهة اين مغلوبيت مبتلا شديد * ( مِنْ بَعْدِ ما أَراكُمْ ) *\r\n","description":"","footnote":"","page_name":" 357 ","page_number":357},
  {"content":"\r\nپس از آنكه نمود خدا شما را * ( ما تُحِبُّونَ ) * آنچه دوست ميداشتيد از نصرت و غنيمت و انهزام عدو و جوابه اذا محذوفست كه ان ام تحنكم است يعنى چون بد دل شديد و مخالفت ورزيديد پس از ظهور نصرت حق تعالى ابتلا و امتحان كرد شما را بانقلاب نصرت * ( مِنْكُمْ مَنْ يُرِيدُ الدُّنْيا ) * از شما كس هست كه خواهد دنيا را يعنى غنيمت و نام بلند و آن طايفهء بودند كه پا از مركز امر و دايرهء فرمان بيرون نهاده بر غارت و اخذ غنيمت اقبال نمودند * ( وَمِنْكُمْ مَنْ يُرِيدُ الآخِرَةَ ) * و از شما كس هست كه خواهد رستگارى آخرت را و سعادت شهادت را و اينها گروهى بودند كه محافظت امر رسول كرده بر مركز ثبات قدم ورزيدند تا وقتى كه شربت شهادت چشيدند و از ابن مسعود مرويست كه ما نميدانستيم كه بعضى از اصحاب رسول ( ص ) مريد دنيا باشد مگر بعد از نزول اين آيه * ( ثُمَّ صَرَفَكُمْ ) * پس بازداشت شما را خدا و بگردانيد روى شما را * ( عَنْهُمْ ) * از قتل كافران بعد از غلبهء شما بريشان * ( لِيَبْتَلِيَكُمْ ) * تا بيازمايد شما را بر مصايب و امتحان نمايد شما را بر ايمان نزد آن نوايب يعنى با شما معاملهء از مايندگان كند تا عيار نقد صبر شما بر محك يقين آشكارا گردد بر اهل عالم و حق تعالى بشامت مخالفت اصحاب رفع نصرت كرد از ايشان و آنها را با خودشان باز گذاشت پس منهزم شدند * ( وَلَقَدْ عَفا عَنْكُمْ ) * و بدرستى كه عفو كرد و در گذرانيد از شما يعنى از سر شما درگذشت و نگذاشت كه بشومى مخالفت شما همه كشته شويد و مستأصل گرديد بجهة تفضل او بر شما و علم او بندامت شما بر آن مخالفت * ( وَاللَّه ذُو فَضْلٍ عَلَى الْمُؤْمِنِينَ ) * و خداى تعالى خداوند فضل و رحمت است بر گرويدگان پس تفضل مينمايد بر شما بعفو بعد از ندامت شما بر مخالفة و يا در همهء احوال متفضل است بر شما خواه در وقت دولت شما و خواه در وقت نبت چه ابتلا نيز رحمة است از جانب او بر شما زيرا كه شدت كلفت متضمن مزيت مثوبت است پس بيان احوال انهزام اصحاب ميفرمايد كه * ( إِذْ تُصْعِدُونَ ) * متعلق است بصرفكم يا به ليبتليكم و اصعاد بمعنى اذهاب و ابعاد است در ارض يقال ( اصعدنا من مكة الى مدينة ) يعنى حق تعالى روى شما را برگردانيد از كشتن\r\nكفار يا با شما معامله از مايندگان كرد آن هنگام كه دور ميرفتيد از معركهء كارزار بهزيمت و يا متعلقست باذكروا يعنى ياد كنيد وقتى را كه دور ميرفتيد * ( وَلا تَلْوُونَ ) * و توجه و التفات نميكرديد * ( عَلى أَحَدٍ ) * بر هيچكس از مردمان اشتقاق تلون ازلى است بمعنى صرف و عدم توجه و اعراض يقال ( لويت الحبل فتلته و لوى الرجل راسه و الوى براسه امال و اعرض ) يعنى رجوع نميكردند و التفات نمينمودند به\r\n","description":"","footnote":"","page_name":" 358 ","page_number":358},
  {"content":"\r\nهيچكس از اصحاب خود و يا باز پس نمينگريستند از غايت خوف و يا دهشت * ( وَالرَّسُولُ يَدْعُوكُمْ ) * و پيغمبر ( ص ) ميخواند شما را * ( فِي أُخْراكُمْ ) * در ميان جمعى ديگر كه ساقهء لشگر شما و باز پسينان شما بودند و ميفرمود\r\nالى الى عباد اللَّه فانى رسول اللَّه\r\nباز گرديد به من و توجه به من كنيد كه من رسول خدايم و شما اجابت نميگرديد * ( فَأَثابَكُمْ ) * عطفست بر صرفكم يعنى حق تعالى صرف شما كرد و شما منهزم شديد پس مكافات كرد شما را از فشل و عصيان * ( غَمًّا بِغَمٍّ ) * غمى را كه متصل بود بغمى ديگر و آن قتل بود و جرح و يا ظفر مشركان و ارجاف بقتل رسول و ميتواند كه باء سببيه باشد يعنى كه آن قتل و جرح بود بسبب غمى كه رسول را طارى شد بجهة عصيان شما و يا غم اول غم اهل اسلام بود در روز احد و غم دوم غم مشركان بود در روز بدر يعنى اينغم بدل آن غم بود و در كشاف آورده كه مراد غموم كثيره است كه متعاقب بايشان رسيد از جرح و قتل و ظفر مشركان و فوت غنيمت و عدم نصرت و ارجاف بقتل پيغمبر و غير آن يعنى حق تعالى غموم كثيرهء متعاقبه بشما رسانيد و شما را به آن ممنون ساخت * ( لِكَيْلا تَحْزَنُوا ) * تا اندوهگين نشويد * ( عَلى ما فاتَكُمْ ) * بر آنچه فوت شده باشد از شما بعد از قعود * ( وَلا ما أَصابَكُمْ ) * و نه آنكه اندوه خوريد بر آنچه بشما رسيده باشد يعنى بجهة تمرن و اعتياد شما بر صبر در شدايد بسيار و تجرع غموم بيشمار محزون نشويد بر نفع فايت و ضرر لاحق و گويند لا مزيده است و معنى آنست كه اصابهء غموم بشما بجهة آنست كه محزون و متاسف شويد در آنچه از شما فوت شده از ظفر و غنيمت و بر آنچه بشما رسيده از جرح و هزيمت تا اين عقوبت باشد بر مخالفت و عصيان امر رسول ننمائيد و نزد بعضى ضمير فاثابكم راجع است برسول و معنى اينكه رسول مساوات نمود بشما در اغتمام پس غمگين شد از قتل و جرح شما هم چنان كه شما غمگين شديد به آنچه او را سانح گشت از جرح و كسر رباعيه و سرزنش نفرمود شما را بر عصيان بجهة تسليهء شما تا اندوهگين نشويد بدانچه از شما فوت شد از فتح و نصرت و بر آنچه بشما رسيد از هزيمت و ذكر مجازات بعنوان اثابت جهت آنست كه ثواب در اصل موضوع است از براى مجازات مطلق فعل خواه آنكه طاعت باشد يا معصيت و اگر چه كثير الاستعمال است در جزاى طاعت * ( وَاللَّه خَبِيرٌ ) * و خدا دانا و آگاهست * ( بِما تَعْمَلُونَ ) * به آنچه ميكنيد و به آنچه ميانديشيد از طاعت و معصيت و همهء شما را به آن مكافات و مجازات خواهد داد و درين كلام ترغيب است در طاعت و ترهيب از معصيت بعد از ذكر انعام نعمت مىكند بر ايشان بعد از وقوع نقمة بر ايشان و ميفرمايد كه * ( ثُمَّ أَنْزَلَ عَلَيْكُمْ ) * پس فرو فرستاد خدا بر شما * ( مِنْ بَعْدِ الْغَمِّ ) * از پس اندوه\r\n","description":"","footnote":"","page_name":" 359 ","page_number":359},
  {"content":"\r\nو هلال * ( أَمَنَةً ) * امن و آسايش * ( نُعاساً ) * بدل امنة است يعنى فرو فرستاد بر شما بعد از هم بسيار خوابى سبك * ( يَغْشى ) * ميپوشيد و فرو ميگرفت از خواب * ( طائِفَةً مِنْكُمْ ) * گروهى را از شما كه مؤمن حقيقى بوديد و اهل صدق و يقين از ابى طلحه نقل است كه در مصاف بر وجهى خواب بر ما غلبه كرد و فرو گرفت كه يكى از ما شمشير از دست او بيفتاد و برگرفت و باز بيفتاد و آن را فرا گرفت و در روايت صحيحه ثابت شده كه اين خواب مخصوص بود به حضرت امير المؤمنين ( ع ) و حارث بن صمه و سهل بن خيف و بعضى ديگر از اتباع ايشان كه ايمان كامل داشتند عبد اللَّه زبير روايت كرده از پدر خود كه او گفت من با رسول خدا ( ص ) بودم چون خوف و غم ما سخت شد بمرتبهء خواب و نعاس بر اصحاب واقع شد كه از معتب بن قشير شنيدند كه ميگفت * ( لَوْ كانَ لَنا مِنَ الأَمْرِ شَيْءٌ ما قُتِلْنا هاهُنا ) * پنداشتند كه اين را در خواب ميبينند و حق تعالى بر سبيل منت و تذكير نعمت اين آيه فرستاد و فرمود كه بعد از غم و اندوه و هم و جراحت و هزيمت امنى تمام بشما نازل ساختيم تا بمرتبهء كه خواب بر شما غلبه كرد و مقرر است كه خواب با راحت و امنيت مىباشد نه با خوف و خشية و نيز از ابى طلحه روايت است كه من هيچكس را روز احد نديدم مگر كه مايل شده بود بخواب كه تا يك بار شمشير از دستم بيفتاد بر گرفتم بار ديگر تازيانه بيفتاد آن را برداشتم در انوار آورده كه\r\nامنة بمعنى امن است و نصب آن بر مفعوليت است و نعاسا بدل آن و يا نعاسا مفعول است و امنة حال ازو مقدم برو يا آنكه امنة مفعول له است يا حال از مخاطبين بمعنى ذوى امنة بحذف مضاف و يا جمع امن چون بار و بر ره و فايدهء نعاس عود قوت ايشان و دفع كلال و غم از ايشان بود و مراد بطايفهء مؤمنان حقيقىاند كه بجهة رسوخ ايمان و رسيدن ايشان باحدى الحسنيين از اعادى انديشه نداشتند و اما اهل نفاق بجهة خوف جان و مال در نهايت اضطراب بودند و بجهة آن ميان ايشان و نعاس بون بعيد بود كما قال * ( وَطائِفَةٌ ) * و گروهى ديگر چون معتب بن قشير و اصحاب او كه منافقان بودند * ( قَدْ أَهَمَّتْهُمْ ) * بدرستى كه درهم و غم افكنده بود ايشان را * ( أَنْفُسُهُمْ ) * نفسهاى ايشان بجهة اضطراب و قلق و عدم صدق و يقين آن و يا مهموم نساخته بود ايشان را مگر طلب خلاصى نفسهاى خود * ( يَظُنُّونَ بِاللَّه ) * صفت ثانيه طايفه است يا حال يعنى طايفهء كه گمان ميبردند بخدايا در حالتى كه گمان ميبردند و يا استينافست براى بيان ما قبل يعنى ايشان گمان ميبردند * ( غَيْرَ الْحَقِّ ) * گمانى ناروا و ناسزا نصب اين بر مصدرية است در تقدير ظنا غير الظن الحق الذى يحق ان يظن قوله * ( ظَنَّ الْجاهِلِيَّةِ ) *\r\n","description":"","footnote":"","page_name":" 360 ","page_number":360},
  {"content":"\r\nبدل آنست يعنى گمانى كه مختص است بملت جاهليت و اهل آن يعنى هم چنان كه گمان اهل شرك بود كه مهم محمد ( ص ) با تمام نخواهد رسيد و وعيد و وعدى كه ميدهد غير واقع است گمان اين طبقه نيز چنينست * ( يَقُولُونَ ) * بدل * ( يَظُنُّونَ ) * است يعنى ميگفتند در حين انفرام و مغلوبيت اهل اسلام * ( هَلْ لَنا ) * آيا باشد ما را * ( مِنَ الأَمْرِ ) * از كار ظفر و نصرت * ( مِنْ شَيْءٍ ) * هيچ چيز يعنى آيا اين انقهار و انقلاب از ما زايل شود و از امر نصرت ما را نصيبى باشد هل براى انكار است يعني نيست ما را از نصرت بهرهء و طمعى كه در باب غلبه و نصرت خود داشتيم و اگر ميدانستيم كه نصرت خواهيم يافت به اختيار خود از مدينه بيرون مىآمديم نه اجبار قولى آنست كه ابن ابى را گفتند كه ( قتل بنو الخزرج ) در جواب گفت كه * ( هَلْ لَنا مِنَ الأَمْرِ مِنْ شَيْءٍ ) * يعنى اين هنگام ما را در كار بنى خزرج و تدبير امر ايشان هيچ اختيارى نيست و اگر از مدينه بيرون نميآمدند مقتول و مجروح نميشدند * ( قُلْ ) * بگو اى محمد ( ص ) به ايشان كه * ( إِنَّ الأَمْرَ كُلَّه ) * بدرستى كه همهء كارها از غنيمت و هزيمت * ( بِاللَّه ) * مر خداى راست و بفرمان اوست ( يعقل ما يشاء و يحكم ما يريد ) و تعجيل و تاجيل نصرت بر وفق مصلحت و حكمت اوست و يا غلبهء حقيقة مر خداى راست و اولياء او فَإِنَّ حِزْبَ اللَّه هُمُ الْغالِبُونَ و بر هر تقدير اين جملهء معترضه است ميان قول مذكور و قوله * ( يُخْفُونَ ) * حال است از ضمير * ( يَقُولُونَ ) * يعنى ميگويند قول مذكور را در حالتى كه پنهان ميدارند اين منافقان * ( فِي أَنْفُسِهِمْ ) * در نفسهاى خودشان از شكوك و شبهات و انكار و تكذيب * ( ما لا يُبْدُونَ لَكَ ) * آن چه آشكارا نميتوانند كرد مر ترا به جهت خوف شمشير مسلمانان و يا بيم رفع حجاب و كشف غطا از افعال قبيحه و نيات فاسدهء ايشان زبدهء معنى آنكه ايشان در گفتار مذكور مظهر رشد و نصرتند و مبطن انكار و تكذيب * ( يَقُولُونَ ) * بدل يخفون است و يا استيناف براى بيان آن يعنى مىگويند منافقان در نفسهاى خود يا در خلوت با يكديگر * ( لَوْ كانَ لَنا ) * اگر بودى ما را * ( مِنَ الأَمْرِ شَيْءٌ ) * از كار خود چيزى يعنى بهرهء و نصيبى از فتح و نصرت هم چنان كه محمد ( ص ) ما را به آن وعده داده و يا گفته كه ( ان الامر كله للَّه و لاوليائه ) يا اگر دين ما بر حق بودى * ( ما قُتِلْنا هاهُنا ) * كشته نميشديم اينجا يعنى مغلوب نميگشتيم و اصحاب ما مقتول نميگشتند و هزيمت بما راه نمييافت * ( قُلْ لَوْ كُنْتُمْ ) * بگوى اى محمد ( ص ) اگر ميبوديد اى منافقان * ( فِي بُيُوتِكُمْ ) * در خانهاى خود و نميخواستيد كه با ما بيرون\r\n","description":"","footnote":"","page_name":" 361 ","page_number":361},
  {"content":"\r\nآييد * ( لَبَرَزَ الَّذِينَ ) * هر آينه بيرون آمدندى از ميان شما آنكه در لوح محفوظ * ( كُتِبَ عَلَيْهِمُ الْقَتْلُ ) * نوشته شده است بر ايشان كشته شدن * ( إِلى مَضاجِعِهِمْ ) * بسوى كشتنگاه خود يعنى اگر در منازل خود ميبوديد هر آينه كسانى از شما كه اجال ايشان و موت و قتل ايشان مكتوبست در لوح محفوظ درين وقت بيرون\r\nآمدندى از منازل بمصارع خود و يا اگر شما در خانها ساكن ميشديد بيرون آمدند مؤمنانى كه فرض شده است بر ايشان قتال پس مقاتله كردند و مقتول شدند و يا غالب گشتند يعنى اگر شما تخلف كرديد مؤمنان تخلف نكردند و يا اگر شما بيرون نيامديد از منازل خود هر آينه بيرون آمدند مؤمنانى كه حقتعالى قتل كفار بر دست ايشان مقدر ساخته است به معارك حرب و مصارع اهل شرك * ( وَلِيَبْتَلِيَ اللَّه ) * متعلق است بفعل محذوف تقدير اينكه ( و فعل ذلك ليبتلى اللَّه ) يعنى اين قتل و جرح واقع شد براى آنكه بيازمايد خدا يعنى معاملهء از مايندگان كند تا بر عالميان ظاهر شود * ( ما فِي صُدُورِكُمْ ) * آنچه در سينه هاى شماست از اخلاص و نفاق و ميتواند بود كه معطوف عليه ان محذوف باشد تقدير آنكه لبرز لنفاذ القضا و ليبتلى اللَّه يعنى هر آينه شما بيرون مىآمديد از منازل خود به جهت نفاذ قضا كه آن انقضاى اجل است بقتل و به جهت آنكه با شما معاملهء اهل ابتلا و امتحان كند و يا معطوف عليه ان لِكَيْلا تَحْزَنُوا است يعنى حقتعالى غموم بسيار بر شما متوجه ساخت تا متمرن شويد بر آن و بر شدايد صبر نمائيد و از آن محزون نشويد و تا آزمايش آن چيزى كند كه در صدور شماست از اخلاص و نفاق * ( وَلِيُمَحِّصَ ) * و تا پاك و خالص سازد * ( ما فِي قُلُوبِكُمْ ) * آنچه در دلهاى شماست از نيات و عزايم حقه يعنى آن را از وساوس باطله پاكيزه گرداند و متميز سازد از اراى زايغه * ( وَاللَّه عَلِيمٌ ) * و خدا داناست * ( بِذاتِ الصُّدُورِ ) * بدانچه در سينه هاى شماست از سراير و خفيات قبل از اظهار آن درين وعد و وعيد است و تنبيه بر آنكه او سبحانه غنى است از ابتلا و غرض او از اين تمرين مؤمنان است و اظهار حال منافقان بعد از آن بيان حال منهزمان روز احد مىفرمايد كه * ( إِنَّ الَّذِينَ تَوَلَّوْا ) * بدرستى كه آنان كه روى بگردانيدند * ( مِنْكُمْ ) * از شما و بهزيمت رفتند * ( يَوْمَ الْتَقَى الْجَمْعانِ ) * آن روز كه روى به روى آورده بودند دو گروه يعنى مسلمانان و كافران در حرب احد * ( إِنَّمَا اسْتَزَلَّهُمُ الشَّيْطانُ ) * جز اين نيست كه طلب لغزيدن كردن شيطان ايشان را و پاى ايشان را از زير فرو گرفت يعنى ايشان را وسوسه داد و از راه حق بگردانيد و ايشان\r\n","description":"","footnote":"","page_name":" 362 ","page_number":362},
  {"content":"\r\nفرمان وى بردند * ( بِبَعْضِ ما كَسَبُوا ) * بشامت برخى از آنچه كرده بودند يعنى سبب انهزام ايشان آن بود كه شيطان طلب ذلت كرد از ايشان و آنها اطاعة او كردند و اقتراف ذنوب نمودند به ترك مركز خود و حرص بر غنيمت و يا بر حياة پس بجهة اين ممنوع شدند از تأييد و توفيق و تقويت قلب و گويند مراد آنست كه بسبب شامت گناهان سالفهء ايشان كه بر آن توبه نكرده بودند شيطان استزلال ايشان نمود و ايشان منقاد او شدند و به اين قضيه ممتحن گشتند زيرا كه ذنب مقتضى ذنب ديگرست هم چنان كه طاعة مؤدى بطاعة ديگر است و ذكر بعض بجهة آنست كه ما عملوا اعم از معصيت و طاعة است يعنى عدم توفيق ايشان در نصرت بجهة اعمال قبيحهء ايشان بود نه مطلق عمل * ( وَلَقَدْ عَفَا اللَّه ) * و بتحقيق كه در گذرانيد خداى تعالى * ( عَنْهُمْ ) * از ايشان گناه را بجهة توبه و اعتذار ايشان * ( إِنَّ اللَّه غَفُورٌ ) * بدرستى كه خدا آمرزگار است * ( حَلِيمٌ ) * بردبار و تعجيل ناكننده در عقوبت گناهكار تا توبه كند از آن در آخر كار بعد از آن اهل ايمان را نهى مىكند از اقتدا بمنافقان در اقوال و افعال و ميفرمايد كه * ( يا أَيُّهَا الَّذِينَ آمَنُوا ) * اى كسانى كه گرويده‌ايد * ( لا تَكُونُوا كَالَّذِينَ كَفَرُوا ) * مباشيد مانند كسانى كه كافر شدند يعنى منافقان * ( وَقالُوا ) * و گفتند * ( لإِخْوانِهِمْ ) * براى برادران نسبى و سببى خود كه كشته و مرده بودند يعنى گفتند در حق كسانى كه متفق بودند با ايشان در نسب و يا مذهب * ( إِذا ضَرَبُوا فِي الأَرْضِ ) * وقتى كه برفتندى در زمين براى تجارت و بمردندى * ( أَوْ كانُوا غُزًّى ) * يا بودندى غازيان و جهاد كنندگان و كشته شدندى * ( لَوْ كانُوا عِنْدَنا ) * اگر بودندى نزد ما و به سفر و غزا نرفتندى * ( ما ماتُوا ) * نمردندى در آن سفر * ( وَما قُتِلُوا ) * و كشته نگشتندى در آن حرب ذكر اذا در مقام اذ كه مقتضى مقام است زيرا كه معنى بر ماضى است بجهة آنست كه مراد حكايتست از حال ماضيه و قوله * ( لِيَجْعَلَ اللَّه ) * متعلقست بقوله قالوا چه لام براى عاقبتست مانند كريمهء لِيَكُونَ لَهُمْ عَدُوًّا وَحَزَناً يعنى\r\nايشان قائل اينقول شده‌اند تا عاقبت امر ايشان به اين كشد كه گرداند حق تعالى * ( ذلِكَ ) * آن اعتقاد باطل را * ( حَسْرَةً فِي قُلُوبِهِمْ ) * دريغى و اندوهى در دلهاى ايشان و گويند مشار اليه ذلك مدلول عليه قول ايشان است كه آن اعتقاد باطل ايشانست و متعلق است به لا تكونوا يعنى اى مؤمنان مخالفت ايشان كنيد درين قول\r\n","description":"","footnote":"","page_name":" 363 ","page_number":363},
  {"content":"\r\nو اعتقاد تا حق تعالى خلاف شما را اندوه و حسرت ايشان گرداند و گويند بنا بر ثانى مدلول عليه نهى است اى ( لا تكونوا مثلهم ليجعل اللَّه انقاء كونكم مثلهم حسرة فى قلوبهم ) يعنى مانند ايشان مباشيد در گفتار تا حق تعالى انتفاى مماثلة شما را بايشان حسرت ايشان گرداند چه مخالفت و مضارت با ايشان موجب غم و هم ايشان است * ( وَاللَّه يُحْيِي ) * و خدا زنده ميدارد * ( وَيُمِيتُ ) * و ميميراند اين رد قول ايشانست يعنى اوست مؤثر در حياة و مماة نه اقامت و سفر چه او سبحانه گاه هست كه باقى ميدارد حيات مسافر و غازى را و ميميراند مقيم و قاعد را * ( وَاللَّه بِما تَعْمَلُونَ ) * و خدا بدانچه ميكنيد اى گرويدگان از صبر و ثبات * ( بَصِيرٌ ) * بيناست اين تهديد است مر مؤمنان را بر آنكه مماثل منافقان باشند در قول و اعتقاد چه هيچ وقتى از اوقات نيست مگر كه مماة و حياة در آن مجوز است بدون ترجيح بعضى بر بعضى پس جازم مباشيد بر آنكه اگر فلان را نكشتندى نمردى و يا اگر به سفر نرفتى مرده نشدى بعد از آن حث مؤمنان مىكند بر جهاد بجهة ترغيب ايشان بر آن و مبين ميسازد كه شهادت بهتر از اموال دنيويه است بقوله * ( وَلَئِنْ قُتِلْتُمْ ) * و اگر به خدا كه كشته شويد * ( فِي سَبِيلِ اللَّه ) * در راه خدا يعنى در جهاد با اهل كفر و عناد ذخر المعاد * ( أَوْ مُتُّمْ ) * يا بميريد در سفر جهاد يا مطلق سفر يا در حضر با خشنودى خدا از شما * ( لَمَغْفِرَةٌ مِنَ اللَّه ) * هر آينه آمرزش از خدا * ( وَرَحْمَةٌ ) * و بخشش از جانب او * ( خَيْرٌ مِمَّا يَجْمَعُونَ ) * بهترست از آنچه جمع ميكنيد از مال دنيا و حفص بغيبت خوانده يعنى آمرزش و بخشايش حق تعالى شما را خوشتر است از آنچه كافران فراهم مىآورند از متاع غرور حاصل كلام آنست كه سفر و غزا جالب موت و مقدم اجل نيستند و اگر اتفاقا واقع شود در راه خدا كه جهاد است مبالات منمائيد از آن زيرا كه مغفرت و رحمت بعد از موت بهتر از دنيا و منافع آنست كه اهل دنيا جمع آن ميكنند * ( وَلَئِنْ مُتُّمْ ) * و اگر بميريد اى مومنان با خشنودى خدا * ( أَوْ قُتِلْتُمْ ) * يا كشته شويد در كارزار كفار يعنى بر وجهى كه هلاك شما اتفاق افتد * ( لإِلَى اللَّه ) * هر آينه بسوى خداى به حق كه معبود شما است و همه توجه به او نموده‌ايد و بذل مهج خود ميكنيد از براى رضاى او * ( تُحْشَرُونَ ) * حشر كرده شويد نه بسوى غير او پس لا محاله توفيهء جزاى شما خواهد كرد و شما را بمثوبات جليله و درجات عاليه خواهد رسانيد چون البته موت لازمهء حال انسان است\r\n","description":"","footnote":"","page_name":" 364 ","page_number":364},
  {"content":"\r\nپس اولى آنست كه آن بعنوان شهادة باشد كه متضمن رضاى او سبحانه است و وسيله رسيدن بغايت مراتب رفيعه و نهايت درجات سميه و لهذا حضرت سيد الشهدا امام حسين بن على بن ابى طالب ( ع ) فرموده‌اند كه\r\nفان يكن الا بدان للموت انشئت فقتل امرء فى اللَّه بالسيف افضل\r\nاگر گويند چگونه حقتعالى مغفرت و رحمت خود را كه در مرتبهء علياست معادله فرمود بحطام دنيا كه در غايت پستى است و نهايت دنائت و هيچكس نمىگويد كه ( الدرة خير من البعرة ) جواب آنست كه مردمان چون كه ايثار دنيا ميكنند بر آخرت تا آنكه ترك جهاد ميكنند در راه خدا به جهت استكثار دنيا و ايثار مكث در آن پس به اين اعتبار جايز باشد كه دنيا مفضل عليه مغفرت و رحمت واقع شود عرفا گفته كه اگر مرگ دريابد شما را اى مخالفت كنندگان با نفس و هوا يا شهيد گرديد بتيغ رياضت در طريق طلب رضا پس شما را حشر با آن كسى خواهد بود كه جان و دل در راه او بذل كرده‌ايد نه به غير او و از اين جا گفته‌اند كه ( اذا كان المصير الى اللَّه طالب المسير الى اللَّه ) بعد از آن بيان خلق عظيم سيد انام ( ص ) ميفرمايد و ذكر مساهلهء او با اصحاب گرام و تجاوز او از آنچه از ايشان صادر شد از مخالفت امر او در حفظ شعب ميفرمايد كه * ( فَبِما رَحْمَةٍ ) * پس ببخشايشى كه ترا رسيد * ( مِنَ اللَّه ) * از حقتعالى * ( لِنْتَ لَهُمْ ) * نرم گشتى براى منهزمان احد ما مزيده است از براى تاكيد دلالت بر آنكه لين آن حضرت براى اهل انهزام نبود مگر بسبب رحمتى از او سبحانه و او ربط قلب او بود از عروض غيظ و غضب و توفيق او در رفق تا بمرتبهء كه از مخالفت ايشان براى ايشان غمگين شد و بر انهزام ايشان اندوهگين گشت حاصل كه بعد از مراجعت اهل هزيمة تغليظ و تشديد نفرمود بلكه مراسم دل جويى و لوازم خوشخويى نسبة به آن جماعت رعايت نمود حق سبحانه در حق او فرمود كه اى محمد ( ص ) تو نرم سخنى و نيكو خويى برحمت من * ( وَلَوْ كُنْتَ فَظًّا ) * و اگر مىبودى تو درشت خوى سختگوى جافى * ( غَلِيظَ الْقَلْبِ ) * سخت دل و نامهربان * ( لَانْفَضُّوا ) * هر آينه پراكنده شدندى اصحاب تو * ( مِنْ حَوْلِكَ ) * از گرداگرد تو و با تو نيارميدندى چون حال چنين است * ( فَاعْفُ عَنْهُمْ ) * پس در گذر از ايشان يعنى از تقصيرى كه در خدمت تو كرده‌اند و خلاف امر تو نموده‌اند * ( وَاسْتَغْفِرْ لَهُمْ ) * و آمرزش طلب از من براى ايشان از اهمالى كه بر اداى حقوق و اوامر من ميورزيدند * ( وَشاوِرْهُمْ فِي الأَمْرِ ) * و مشورت نما با ايشان در كارى كه از حق سبحانه حكمى جزم صادر نشده يعنى در امور دنيويه چون مكايد حرب و كيفيت لقوى عدو و غير آن كلبى گفته كه مشاورت مخصوص است بامور محاربهء با كفار زيرا كه كلام در آنست و اول كه قول ابن عباس است اصح است و اگر چه آن حضرت در تدبير وجوه و اصابت\r\n","description":"","footnote":"","page_name":" 365 ","page_number":365},
  {"content":"\r\nراى و كمال عقل از همه در پيش بود اما به جهت استظهار براى ايشان و تطييب نفوس ايشان و تمهيد سنت مشاورت براى امت با ايشان مشورت ميفرمود از قتاده روايتست كه چون حضرت به جهت عدم احتياج بمشورت با اشراف عرب تشاور نفرمودى بر طبيعت ايشان بسيار شاق آمدى و رنجيدندى حق سبحانه جهت استمالة ايشان آن حضرت را بمشاورت امر فرمود و نزد بعضى ديگر امر بمشاورت با اصحاب به جهت تمييز ناصح بود از فاشى و مؤمن حقيقى از منافق حسن بصرى گفته كه غرض از اين آنست كه تا مردمان به او اقتدا كنند و در سمت مشاورت سلوك نمايند و لهذا آن حضرت ( ص ) فرموده كه\r\nما شقى عبد قط بمشورة و لا سعد باستبداد راى\r\nيعنى هيچ بنده بمشورت شقى نشود و سعيد نگردد آنكه بمشورت خود عمل نمايد و غيرى را درين شريك خود نگرداند حقتعالى در مدح اهل مشورت فرموده كه أَمْرُهُمْ شُورى بَيْنَهُمْ از رسول ( ص ) منقولست كه\r\nاذا كان امراؤكم خياركم و اغنياؤكم سمحاؤكم و امركم شورى بينكم فظهر الارض خير لكم من بطنها و اذا كان امراؤكم شراركم و اغنياؤكم بخلاؤكم و لم يكن امركم شورى بينكم فبطن الارض خير لكم من ظهرها\r\n* ( فَإِذا عَزَمْتَ ) * پس چون قصد كردى و توطين نفس خود نمودى بر آن بعد از شورى * ( فَتَوَكَّلْ عَلَى اللَّه ) * پس توكل كن بر حقتعالى * ( إِنَّ اللَّه ) * بدرستى كه خداى تعالى * ( يُحِبُّ الْمُتَوَكِّلِينَ ) * دوست ميدارد توكل كنندگان را پس يارى ايشان مىكند و هدايت ايشان مينمايد بصلاح و ببايد دانست كه حقيقة توكل آنست كه از غير حق نترسد و جز به دو اميدوار نباشد و از اينجاست كه ابراهيم خواص گفته كه متوكل كسيست كه ترس و اميد از غير حقتعالى قطع كند سهل بن عبد اللَّه تسترى گفته كه اول مقام توكل آنست كه بنده نزد خدا بمثابت ميت باشد بر بالاى ساج كه غاسل او بهر نحوى كه ميخواهد او را منقلب ميسازد و نيز از ابراهيم مرويست كه در باديه شخصى وحشى را ديدم گفتم تو جنى يا انسى گفت جنى گفتم بكجا ميروى گفت به مكه گفتم زاد و راحلهء تو چيست جوابداد كه در ميان ما متوكلان هستند كه بر توكل روند گفتم حقيقت توكل چيست گفت ( الا اخذ من اللَّه ) يعنى توكل آنست كه هر چه مراد تو باشد از خدا اخذ كنى يعنى او را علت فاعلى او دانى نه غير حاتم اصم را گفتند حد توكل چيست گفت بناى آن بر چهار چيز است يكى آنكه بشناسى و اعتقاد كنى كه كسى روزى غير مقدر نخورد دوم آنكه پيوسته به عمل خير مشغول باشى و بدانى كه عملى كه خود كنى فايدهء به تو رساند و عمل غير چندانى ترا فايده نرساند سوم آنكه انتظار مرگ كشى كه ساعة فساعة به تو نازل شود و در صدد استعداد آن باشى چهارم آنكه خدا را ناظر خود بينى و چيزى نكنى كه نزد او شرمسار شوى طاوس حلبى گويد كه اعرابى را ديدم در راه مكه بر راحلهء نشسته با سازى و زادى تمام و استعدادى\r\n","description":"","footnote":"","page_name":" 366 ","page_number":366},
  {"content":"\r\nمكمل بدر مسجد الحرام آمد و فرود آمد و راحله بخوابانيد و سر سوى آسمان كرد و گفت بار خدايا اين راحلهء من و آنچه بروست در ضمان تست تا وقتى كه از طواف فارغ شوم به من سپارى پس در مسجد رفت و طواف كرد و از شرايط آن بپرداخت و بيرون آمد راحله را برده بودند متوجه آسمان شد و گفت بار خدايا دزد از من چيزى ندزديده بلكه از تو دزديده طاوس گويد نگاه كردم از سر كوه ابو - قبيس مردى را ديدم كه ميآمد و زمام ناقهء اعرابى بدست چپ گرفته و دست راست او بريده و در گردن انداخته چون نزد اعرابى آمد گفت برادر اين راحلهء خود را با هر چيزى كه بروست ما او ار گفتيم صورت حال خود را بيان كن گفت چون راحله را ببردم و بر سر كوه رسيدم سوارى نزد من آمد بر اسبى اشهب نشسته و مرا گفت اى دزد دست راست بيرون كن من دست بيرون كردم آن را بر سنگى نهاد و بسنگى ديگر كه دم آن تيز بود ببريد و جدا كرده در گردن من افكند و گفت همين ساعت برو و راحله را باعرابى رد كن من بيامدم و راحله به او باز آوردم گفتم ( سبحان اللَّه لا يضيع ودائعه و لا يخيب سائله ) و از حضرت رسالت ( ص ) مرويست كه\r\nلو توكلتم على اللَّه حق توكله لرزقتم كما ترزق الطيور تغدوا خماصا و تروح بطانا\r\nاگر توكل كنيد چنان كه حق توكل است هرآينه روزى داده شويد هم چنان كه مرغان روزى داده ميشوند چه در وقت صباح از آشيانهاى خود بيرون مىآيند با حوصله هاى تهى و در شبانگاه مراجعت ميكنند با حوصلهاى پر\r\nبعد از آن بيان مىكند كه نصرت و ظفر بر دشمنان دين نه بشوكت و كثرت عدد و عدد است بلكه آن به خدا تعلق دارد كما قال * ( إِنْ يَنْصُرْكُمُ اللَّه ) * و اگر نصرت دهد خدا شما را چنان كه در حرب بدر واقع شد * ( فَلا غالِبَ لَكُمْ ) * پس هيچ غلبه كنندهء نباشد بر شما * ( وَإِنْ يَخْذُلْكُمْ ) * و اگر فرو گذارد شما را چنان كه در جنگ احد وقوع يافت * ( فَمَنْ ذَا الَّذِي ) * پس كيست آنكه * ( يَنْصُرْكُمُ ) * يارى دهد شما را * ( مِنْ بَعْدِه ) * پس از فرو گذاشتن او و ميتواند بود كه ضمير راجع به حق سبحانه باشد بدون حذف مضاف كه آن خذلانست يعنى هيچ ناصرى نباشد شما را اگر ازو مجاورت كنيد و بر هر تقدير من استفهاميه متضمن معنى نفيست و انكار يعنى آنكه غير ازو هيچ ناصرى نيست و ذكر آن بعنوان استفهام جهت آنست كه آن ابلغ و اكد است براى تقرر مخاطب در آن و در انوار آورده كه اين تنبيه است براى مقتضاى توكل و تحريص بر آن چيزى كه مستحق نصرت حق سبحانه است و تخذير از آنچه مستجلب خذلان است و لهذا بعد از اين ميفرمايد كه * ( وَعَلَى اللَّه ) * و بر كرم خدا نه بر غير او * ( فَلْيَتَوَكَّلِ\r\n","description":"","footnote":"","page_name":" 367 ","page_number":367},
  {"content":"\r\n* ( الْمُؤْمِنُونَ ) * پس بايد كه توكل كنند گروندگان و باور دارندگان به آنكه غير از او ناصرى نيست و در مجمع گفته كه اين آيه نيز متضمن ترغيب است در طاعت كه مستحق نصرت است و تحذير از معصيت كه مستوجب خذلانست و از جملهء موجبات توكل آنست كه اگر حقتعالى بندگان را به جهت ترك توكل واگذارد البته مغلوب گردند ابو على جبائى گفته كه در آيه دليل است بر آنكه هر گاه بغات و عصات غالب شوند بر شخصى از اهل ايمان حقتعالى خذلان وى نموده چه اگر ناصر وى بود مغلوب نميگشت و اين به جهت مصالح و حكم او سبحانه است با بنده كه از جملهء آن تنزيل او سبحانه است در منازل ابرار و شهدا و نصر بر دو قسم است يكى بغلبه در معركه كارزار چنان كه گذشت دوم بحجت چه حق تعالى هدايت اهل ايمان نموده بنصب ادلهء واضحه و براهيم ساطعه و ازاحهء علت كه موجب حسن تكليف است و ابو القاسم بلخى گفته كه مؤمنان هميشه منصورند اگر غالب شوند بر كفار پس نصرت يافته‌اند به غلبه و اگر مغلوب گشتند پس منصورند بحجت آورده‌اند كه بعضى از اقوياى صحابه از پيغمبر ( ص ) در خواست مينمودند كه غنيمتى كه واقع شود ما را زياده از حصهء ضعفا ده آيه آمد كه * ( وَما كانَ ) * نباشد و نسزد * ( لِنَبِيٍّ ) * مر هيچ پيغمبر را * ( أَنْ يَغُلَّ ) * آنكه خيانت كند در غنيمت و غلول بمعنى اخذ شيء است در خفيه مقاتل گفته كه آيه دربارهء جماعتى نازل شد كه حفظ ثغر ميكردند و چون وقت غنيمت رسيد خواستند كه ثغر را واگذارند بطمع غنيمت امير ايشان هر چند منع آنها ميكرد كه شما محافظت ثغر كنيد كه رسول ( ص ) شما را محروم نگذارد و نصيب شما را از غنيمت بشما رساند نمىشنيدند و ميگفتند خوف آن داريم كه نصيب ما را از آن ندهد و گويند غنيمت را در مغنمى قسمت كردند پيش از رسيدن طلايع و حصهء ايشان را ندادند ايشان گفتند چرا نصيب ما را جدا نكرديد حق تعالى در اين آيه بيان فرمود كه قسمت بر نهج حق و بر وفق رضاى خدا واقع شده و عكرمه از عبد اللَّه عباس و ابن جبير روايت كرده كه سبب نزول آن بود كه از غنايم بدر گليمى يا قطيفهء سرخ رنگ گم شد جمعى سيه گليم از روى نفاق نسبت آن به حضرت خير الانام ( ص ) دادند حقتعالى به جهت براءة ذمة حبيب خود از خيانت اين آيه فرستاد و گفته‌اند كه پيغمبر ( ص ) آيات قرآنى را كه محتوى بود بر ذم و سب الههء باطله تلاوت ميفرمود مشركان طلب مسامحه كردند و از وى درخواستند كه عيب الههء ايشان نكند حق تعالى فرمود كه نشايد پيغمبر در دين خيانت كند و وحى را بپوشاند * ( وَمَنْ يَغْلُلْ ) * و هر كه خيانت كند در غنايم يا در وحى * ( يَأْتِ بِما غَلَّ ) * بيايد بگناه آنچه خيانت كرده است در آن و اصح آنست كه معنى برينوجه است كه بيارد آن چيزى را كه در آن خيانت كرده بر گردن يعنى آن را بعينه بر گردن داشته\r\n","description":"","footnote":"","page_name":" 368 ","page_number":368},
  {"content":"\r\nباشد * ( يَوْمَ الْقِيامَةِ ) * در روز رستخيز ( على رؤس الاشهاد ) تا بدان فضيحت يابد اگر چه سوزنى\r\nيا رشتهء باشد در اخبار آمده كه شخصى بعد از قسمت غنيمت رسنى كهنه كه قبل از قسمت برداشته بود نزد رسول ( ص ) آورد آن حضرت قبول نكرد و فرمود نگاه دار تا در قيامت به يارى و كلبى گفته كه چيزى دزديده و خيانت كرده را بيارند و در ميان دوزخ بنهند و سارق و خاين را بگويند كه برو آن را برگير چون برود آن را برگيرد و بر پشت نهد و بكنارهء دوزخ آورد آن را بردارند و باز بموضع خود نهند و او را باز تكليف كنند تا برود و آن را بردارد تا بكنارهء دوزخ رساند و باز آن را بجاى خود رسانند و او را بر حمل آن اجبار كنند و هميشه عذاب او بدين نوع بود ابو هريره روايت كرده كه روزى رسول خدا خطبه ميخواند چون بذكر غلول و خيانت رسيد در آن مبالغهء بسيار فرمود و گفت\r\nلا ألقين احدكم يوم - القيمة يجيء و على رقبة به غير له رغاء يقول يا رسول اللَّه اغثنى فاقول قد بلغت قد بلغت لا املك لك من اللَّه شيئا\r\nبايد كه نه بينم يكى از شما را روز قيامت كه آيد و شترى بر گردن گرفته و آن شتر بانگ و فرياد كند و آن كس گويد يا رسول اللَّه فرياد من رس من گويم كه رسانيدم آنچه حق رسانيدن بود و تبليغ نمودم آنچه به آن مأمور بودم امروز مالك آن نيستم كه فايدهء به تو رسانم زيرا كه فرمان خدا به تو رسانيدم و تو آن را نشنيدى و مثل اين روايت از ابن عباس و ابن حميد ساعدى و ابن عمر و قتاده مرويست و در خبر است كه يكى اصحاب روز خيبر فرمان يافت گفتند يا رسول اللَّه بر اين مرد نماز كن فرمود شما برويد و نماز بر او بگذاريد گفتند يا رسول اللَّه چه گناه كرده كه شما به نماز او حاضر نمىشويد فرمود خيانت كرده متاع او را بجستند مهرهء از كفار خيبر دزديده بود كه به دو درم نميارزيد ابو هريره روايت كند كه چون از خيبر مراجعت كرديم و بوادى القرى رسيديم رسول را غلامى سياه بود نام او مدغم آنجا ايستاده بود و بارها را از چاروا فرو ميگرفت ناگاه تيرى بر او فرمود آمد فى الحال بيفتاد و بمرد صحابه گفتند يا رسول اللَّه هنيئا له الجنة فرمود لا بخدايى كه مرا به حق بخلق فرستاد كه خلاف اينست كه مىگوييد بدانيد كه آن گليم كه بر پشت دارد و بيش از قسمت غنيمت برگرفته بود فرداى قيامت آن گليم بر تن او آتش شود و از را احاطه نمايد صحابه چون اين را بشنيدند هر يكى محقرى مىآوردند مانند شراك و دوال و ميگفتند يا رسول اللَّه از تو زينهار ميخواهيم مبادا كه فردا اين آتش شود و در ما پيچيد پيغمبر فرمود كه\r\nالمغلول من جمر جهنم\r\nخيانت از اخگر جهنمست و ميتواند بود كه مراد بقول * ( يَأْتِ بِما غَلَّ يَوْمَ الْقِيامَةِ ) * علامتى باشد كه به آن شناخته شود كه چه نوع معصيت از بنده صادر شده تا موجب فضيحت او شود در عرصهء قيامت و سبب استحقاق عقوبت او بر اهل عرصات ظاهر گردد كما قال سبحانه لا يُسْئَلُ عَنْ ذَنْبِه إِنْسٌ وَلا جَانٌّ هم چنان كه علامتى بر مطيع ظاهر گردد كه به آن بدانند كه او از اهل انقياد\r\n","description":"","footnote":"","page_name":" 369 ","page_number":369},
  {"content":"\r\nو اطاعت است و انقياد و مستحق مثوبت و جنت است در روز معاد * ( ثُمَّ تُوَفَّى ) * پس تمام داده شود در آن روز * ( كُلُّ نَفْسٍ ) * هر تنى را * ( ما كَسَبَتْ ) * جزاى آن چيزى را كه كرده باشد از خير و شر اگر چه اليق بما قبل آن بود كه چنين گفته شود كه ( ثم توفى بما كسبت ) لكن حق سبحانه تعميم حكم فرموده تا بمثابه برهانى باشد بر مقصود و مبالغهء در آنچه هر گاه خبر داده شود به عمل خودش پس خاين و غال با عظم جرم او بجزا اولى باشد * ( وَهُمْ لا يُظْلَمُونَ ) * و ايشان ستم كرده نشوند در وقت جزا پس ثواب مطيع ايشان ناقص نباشد و عقاب عاصى زايد نبود در آيه دلالت است بر فساد قول مجبره زيرا كه اگر جايز باشد كه حقتعالى تعذيب اولياء خود كند لازم آيد كه توفيهء جزاى ايشان نكرده باشد و اين موجب ظلم اوست سبحانه ( تعالى اللَّه عن ذلك علوا كبيرا ) مرويست كه در حينى كه حضرت نبوى ( ص ) اصحاب را فرمود كه متوجه احد شوند بعضى از منافقان متقاعد شدند و جمعى مؤمنان تابع ايشان گشتند حق تعالى اين آيه فرستاد كه * ( أَ فَمَنِ اتَّبَعَ ) * آيا پس هر كه پيروى كند * ( رِضْوانَ اللَّه ) * خشنودى خدا را بطاعت و عبادت * ( كَمَنْ باءَ ) * همچون كسى باشد كه باز گردد * ( بِسَخَطٍ مِنَ اللَّه ) * بخشمى از خدا بسبب معصيت * ( وَمَأْواه جَهَنَّمُ ) * و جاى آرامگاه او دوزخ باشد * ( وَبِئْسَ الْمَصِيرُ ) * و بد جاى بازگشتى است دوزخ فرق ميان مصير و مرجع آنست كه در مصير واجب است كه مخالف حالت اولى باشد بخلاف مرجع و همزه براى تقرير است يعنى تابع رضاى خدا مثل سخط او سبحانه نباشد و حسن و ضحاك برين وجه تفسير آيه كرده‌اند كه هر كه توابع رضوان اللَّه شود در ترك غلول همچه كسى نباشد كه بسخط الهى گرفتار شده باشد در فعل غلول و طبرى اين قسم را اختيار نموده بجهة آنكه اشبه است بما تقدم و نزد زجاج و جبائى معنى آنست كه هر كه تابع رضوان او سبحانه شود بجهاد همچو كسى نباشد كه مسخوط او شود در فرار از آن و اين و چه مطابق سبب نزول مذكور است * ( هُمْ ) * ايشان كه تابع رضوان حقاند * ( دَرَجاتٌ ) * خداوندان درجها و پايهاى بلندند يا مر ايشانراست درجها * ( عِنْدَ اللَّه ) * نزد خدا و ميتواند بو كه در كلام مضاف يا جار و مجرور محذوف نباشد كه آن ذو يا لهم است چنان كه به اين مفسر شده بلكه مراد تشبيه حال مطيعان و عاصيان باشد بدرجات متفاوته در ثواب و عقاب و معنى آنكه اهل اطاعت و اهل معصيت متفاوتند در مراتب ثواب و عقاب مانند تفاوت درجات و در مجمع آورده كه در معنى اين دو قول است يكى اينكه مراد اختلاف مرتبهء اهل ثواب و عقاب است به آنچه ايشان را باشد در آخرت از نعيم و كرامت و عقاب و مهانت و تعبير از اين بدرجات مجاز و توسع است دوم آنكه مراد اختلاف مراتب هر يك از\r\n","description":"","footnote":"","page_name":" 370 ","page_number":370},
  {"content":"\r\nفريقين است چه جنت را طبقاتست بعضى اعلا از بعضى هم چنان كه در حديث آمده كه\r\nان اهل الجنة ليرون فى اعلا عليين كما ترون النجوم فى افق السماء\r\nو دوزخ را دركاتست بعضى اسفل از بعضى * ( وَاللَّه بَصِيرٌ ) * و خدا بيناست * ( بِما يَعْمَلُونَ ) * به آنچه ميكنند مردمان از طاعت و معصيت يا از امانت دارى و خيانت گذارى و عالم است بدرجاتى كه صادر شده از ايشان پس مجازات ميدهد ايشان را بر حسب آن درين ترغيب مردمانست در اتباع مرضات اللَّه و تحذير ايشان از آنچه موجب سخط او باشد و اعلام ايشان به آنكه اسرار عباد نزد او علانيه است و اشعار است به اينكه عمل هيچ عاملى نزد او ضايع نميشود و هيچ چيز از آن برو مخفى نيست پس ثواب ميدهد بر طاعت و معاقب ميسازد بر معصيت بعد از آن ذكر نعمت بعثت حضرت رسالت ( ص ) مىكند بر مؤمنان بقوله * ( لَقَدْ مَنَّ اللَّه ) * بدرستى و تحقيق كه منت نهاد خدا و انعام فرمود * ( عَلَى الْمُؤْمِنِينَ ) * بر گرويدگان * ( إِذْ بَعَثَ فِيهِمْ ) * وقتى كه فرستاد در ميان ايشان * ( رَسُولًا مِنْ أَنْفُسِهِمْ ) * پيغمبرى از ايشان يعنى از جنس آدميان تا مستانس باشند به او و مستوحش نشوند ازو يا از نسب ايشان يعنى عربى مثل ايشان تا به سهولت فهم كلام كنند ازو و واقف باشند بر حال او در صدق و امانت و به او افتخار كنند و تخصيص اهل ايمان بذكر با آنكه بعثت عامست بجهة زيادتى انتفاع ايشان است به او * ( يَتْلُوا عَلَيْهِمْ ) * ميخواند بر ايشان * ( آياتِه ) * آيتهاى او را يعنى قرآن بعد از آنكه جاهل بودند و وحى را نشنيده بودند و يا اعلام ايشان مينمايد نشانهاى توحيد او را * ( وَيُزَكِّيهِمْ ) * و پاك ميگرداند ايشان را از ادناس مقتضيات طبيعت برشحات ينابيع احكام شريعت و كار ايشان را به آن باصلاح مىآورد يعنى ايشان را بر دينى و عملى ترغيب مىكند كه مطهر و مزكى ايشانست و يا امر مىكند ايشان را به زكات تا موجب تطهير ذنوب و نمو اموال ايشان باشد و يا گواهى ميدهد بپاكيزگى ايشان * ( وَيُعَلِّمُهُمُ الْكِتابَ ) * و مىآموزد بايشان قرآن را * ( وَالْحِكْمَةَ ) * و معارف شرعيه و عقليه * ( وَإِنْ كانُوا ) * ان مخففه است و لام در خبر آن فارق است ميان آن و ان شرطيه يعنى بدرستى كه شأن اينست كه بودند همه مردمان * ( مِنْ قَبْلُ ) * پيش از بعثت رسول * ( لَفِي ضَلالٍ مُبِينٍ ) * در گمراهى هويدا و ظاهر كه نه حق را ميدانستند و نه از باطل دورى مىتوانستند مراد بضلالت كفر و شرك است يعنى ايشان در باديهء ضلالت و كفر گرفتار بودند و راه بطريق حق نمىبردند ببركت و ميمنت حضرت رسالت ( ص ) از آن رهانيده شدند و در طريق\r\n","description":"","footnote":"","page_name":" 371 ","page_number":371},
  {"content":"\r\nاهتدا سلوك نموده فايز و ناجى گشتند و بعد از ذكر تعداد نعمت رسالت بر ايشان باز سر رشتهء كلام را بذكر جهاد كشيده ميفرمايد كه * ( أَ وَلَمَّا أَصابَتْكُمْ ) * همزه براى تقرير و تقريع است و واو عاطف جمله بر ما سبق كه آن جمله قصهء احد بود و يا بر معطوف عليه محذوف مثل ( أ فعلتم كذا ) و لما ظرفست مضاف باصابتكم او حين اصابتكم يعنى مخالفت رسول كرديد هنگامى كه رسيد بشما * ( مُصِيبَةٌ ) * بليتى و نكبتى از هزيمت و قتل و جراحت از اعادى * ( قَدْ أَصَبْتُمْ ) * حال آنكه رسيده بودند * ( مِثْلَيْها ) * به دو چندان از ايشان يعنى يافته بوديد از كافران دو برابر اين بليت چه ايشان در احد هفتاد تن را از شما كشتند و شما در بدر هفتاد تن از ايشان كشته بوديد و هفتاد تن را سير كرده و بروايتى صد و چهل كس را كشته بوديد و با وجود اين * ( قُلْتُمْ ) * گفتيد از روى جزع و اضطراب كه * ( أَنَّى هذا ) * از كجا است اين يعنى از چه جهة بما رسيد و حال آنكه ما مسلمانيم و پيغمبر خدا در ميان ماست و او وعدهء نصرت ما داده بود * ( قُلْ ) * بگو اى محمد ( ص ) در جواب ايشان * ( هُوَ ) * آنچه شما را پيش آمد * ( مِنْ عِنْدِ أَنْفُسِكُمْ ) * از نزد شما است يعنى شامت نافرمانى كه كرديد در حفظ ثغر و ترك آن نموديد و روى بطلب غنيمة آورديد چه وعدهء نصرت مشروط بود بثبات قدم و مطاوعت و يا بجهة عدم مطاوعت شما و مخالفت با پيغمبر خدا در خروج از مدينه كه آن حضرت شما را گفت كه متحصن شويد در مدينه و بيرون مرويد شما گفتيد ما در جاهليت با آنكه مشرك و كافر بوديم چون دشمن متوجه ما ميشد ما از مدينه بيرون ميرفتيم و با ايشان كارزار مىكرديم و اكنون كه مسلمان شده‌ايم و خدا ترا به پيغمبرى بما فرستاده چرا بيرون نرويم و بر سر دشمن نتازيم\r\nپس فرمان نبرده بيرون رفتيد و مغلوب گشتيد و اين قول قتاده و ربيع است و يا بجهة آنكه اخلاف امر پيغمبر خود كرديد در روز بدر كه شما را ميگفت كه كفار را بكشيد و اسير مكنيد و فدا از ايشاى مگيريد كه حكم الهى دربارهء ايشان قتل است نه اسر و فديه و شما گفتيد كه ما فديه از ايشان ميگيريم تا منقفع شويم و موجب توسعهء رزق ما شود پس بسبب اين مخالفت اين شكست در اين غزوه بر ما واقع شد و اينقول امير المؤمنين ( ع ) است و عبيده و سلمان و مروى از امام محمد باقر ( ع ) * ( إِنَّ اللَّه ) * بدرستى كه خدا * ( عَلى كُلِّ شَيْءٍ ) * بر هر چيز از فتح و غنيمت و قتل و هزيمت و غير آن * ( قَدِيرٌ ) * توانا است پس قادر بود بر آنكه نصرت شما دهد اما بجهة مخالفت شما از آن محروم گشتيد و يا آنكه توانا بود كه شما را از ضرر كفار منع كردى به قهر و اجبار و اما اين\r\n","description":"","footnote":"","page_name":" 372 ","page_number":372},
  {"content":"\r\nمنافى حكمت و تكليف است * ( وَما أَصابَكُمْ ) * و آن چه رسيد بشما از مكروهات طباع شما چون قتل و جرح و وهن و كسر * ( يَوْمَ الْتَقَى الْجَمْعانِ ) * در آن روز كه بهم رسيدند دو گروه مسلمان و كافر يعنى روز احد كه لشگر ابو سفيان با سپاه مؤمنان رو باردوى يكديگر آوردند * ( فَبِإِذْنِ اللَّه ) * پس آن كاين و ثابت بود بفرمان خدا يعنى بتخليهء او مشركان را بر مسلمانان به جهت مخالفت قول پيغمبر ( ص ) و تسميهء تخليه باذن جهت آنست كه تخليه از لوازم اذن است و در اكثر تفاسير اذن بمعنى علم است و منه قوله تعالى وَأَذانٌ مِنَ اللَّه اى اعلام يعنى خدا در علم ازلى ميدانست كه چنين صورتى واقع خواهد شد به جهت مخالفت شما و چون علم او سبحانه تابع معلوم است چنان كه در كتب كلاميه ثابت شده پس علت آن نتواند بود و گويند اذن درين مقام بمعنى عقوبت است چه حقتعالى براى هر ذنبى عقوبتى مقرر فرموده و اين صورت عقوبت ايشان بود بر ترك امر رسول ( ص ) و نميتواند بود كه مراد باذن اينجا اباحه و اطلاق باشد هم چنان كه ظاهر لفظ مقتضى آنست زيرا كه حقتعالى اباحهء معاصى نفرموده و حكم باطلاق آن نكرده و قتل كافر مسلم را از اعظم معاصى است پس چگونه در آن اذن داده باشد و قوله * ( وَلِيَعْلَمَ الْمُؤْمِنِينَ ) * عطفست بر فعل محذوف كه باذن اللَّه متضمن آنست و تقدير اينست كه ( ما اصابكم يوم التقى الجمعان فلتخليته اياهم - مخالفتكم ) و ليعلم يعنى مصيبتى كه بشما رسيد در آن روز به جهت واگذاشتن حقتعالى بود كافران را بر شما و رفع تمكين از شما بسبب مخالفت شما بامر پيغمبر ( ص ) بود و به جهت آنكه متميز سازد مؤمنانرا يعنى ايمان ايشان را ظاهر گرداند * ( وَلِيَعْلَمَ الَّذِينَ نافَقُوا ) * و تا متميز گرداند نفاق آنان را كه نفاق ورزيدند يعنى نفاق عبد اللَّه بن ابى سلول و اصحاب او آشكارا سازد و بنا بر اين تسميهء تمييز بعلم از قبيل تسميهء شيء است بلازم يعنى تا علم او سبحانه تعلق گيرد بظهور ايمان مؤمنان و ظهور نفاق منافقان يا آنكه حقتعالى با ايشان معاملهء آنان كند كه اول ندانسته باشند حقيقت حال آنها را و بعد از آن بر ايشان منكشف و ظاهر گردد و ملخص معنى آنكه تا ايمان و نفاق ايشان بر عالميان ظاهر گردد و بر همه كس روشن شود كه در ميان آنها مؤمن كيست و منافق كيست * ( وَقِيلَ لَهُمْ تَعالَوْا ) * عطفست بر نافقوا و داخل در صلهء آن يعنى تا ظاهر گرداند خداى تعالى آنان را كه نفاق ورزيدند و گفته شد مر ايشان را كه بيائيد و از حرب باز نگرديد و يا آنكه كلام مستأنف باشد براى بيان حال منافقان يعنى چون اهل نفاق را گويند كه بياييد و بجد تمام * ( قاتِلُوا فِي سَبِيلِ اللَّه ) * كارزار كنيد با مشركان در راه خدا * ( أَوِ ادْفَعُوا ) * يا دفع كنيد شر مشركان را كه داعيهء قتل و غارت اهل\r\n","description":"","footnote":"","page_name":" 373 ","page_number":373},
  {"content":"\r\nمدينه دارند يعنى ايشان را باز گردانيد مراد آنست كه يا بجهة نفع آخرت با ايشان مقاتله كنيد و يا بجهة نفع دنيا ايشان را از خود و اهل و مال خود دفع كنيد پس اين هر دو قول تقسيم امر است بر ايشان و تخيير ميان آنكه مقاتله كنيد با كفار براى رضاى الهى و قصد وصول بمثوبات نامتناهى و يا دفع ايشان كنيد از تعرض آنها\r\nبر نفس و اموال و حريم شما اگر قربة الى اللَّه مقاتله نمىكنيد با ايشان و گويند معنى آنست كه مقاتله كنيد با كفره يا اقامه كنيد با ما و تكثير سواد ما كنيد چه كثرت ثواب موجب روع عدو است و ودع و كسر ايشان تا از شما مندفع شوند و باز گردند و قائل اين قول عبد اللَّه بن عمرو بن حزم انصارى بود كه در وقتى كه ابن ابى با سيصد تن از اهل نفاق برگشتند عبد اللَّه بن عمرو بآواز بلند ايشان را گفت * ( قاتِلُوا فِي سَبِيلِ اللَّه أَوِ ادْفَعُوا ) * * ( قالُوا ) * گفتند ايشان در جواب او * ( لَوْ نَعْلَمُ قِتالًا ) * اگر ميدانستيم مراسم و آداب مقاتله را * ( لَاتَّبَعْناكُمْ ) * هر آينه متابعت ميكرديم شما را يا اگر ميدانستيم كه مسماى مقاتله ميان شما و ايشان واقع خواهد شد تابع شما مىشديم لكن به جهت قلت شما و كثرت عدو محال است كه با ايشان كارزار توانيد كرد بلكه چون شما را مشاهده كنند فى الحال دمار از روزگار شما برآرند و يك كس شما را فرصت ندهند كه دست بمقاتله و كارزار دراز كنيد يا اگر دانيم كه آنجا جنگ واقع خواهد شد مىآييم با شما و مقاتله ميكنيم اما محمد ( ص ) با اقرباى خود هرگز جنگ نخواهد كرد بلكه با ايشان صلح خواهد نمود حقتعالى بيان كذب و مكر و نفاق ايشان كرده فرموده كه * ( هُمْ لِلْكُفْرِ ) * لام بمعنى الى است كقوله ( الحمد للَّه الذى هدانا لهذا اى الى هذا ) يعنى اين منافقان بسوى كفر * ( يَوْمَئِذٍ ) * در آن روز كه اين سخن گفتند * ( أَقْرَبُ ) * نزديكترند * ( مِنْهُمْ لِلإِيمانِ ) * از آنكه آنها نزديك باشند به سوى ايمان يعنى ايشان بجهة انخزال و گفتن اين قول بكفر نزديكترند كه بايمان چه انخزال و اين كلام كه از ايشان صادر شد مؤذن بكفر ايشانست و گويند مراد بكفر اهل كفر است و به ايمان اهل ايمان و معنى اين آنست كه ايشان در آن روز باهل كفر نزديكتر بودند در يارى دادن كه با اهل ايمان زيرا كه انخزال و مقالهء ايشان تقويت مشركان بود و تخذيل مؤمنان * ( يَقُولُونَ بِأَفْواهِهِمْ ) * ميگويند بزبانهاى خود * ( ما لَيْسَ فِي قُلُوبِهِمْ ) * آنچه نيست در دلهاى ايشان يعنى اظهار خلاف آن چيزى ميكنند كه اضمار آن مىنمايند و قلوب ايشان موافق السنهء ايشان نيست در ايمان بلكه به زبان اظهار ايمان ميكنند و بدل كافرند و اضافهء قول به افواه جهة تأكيد و تصوير است يا آنچه به زبان ميگفتند كه حرب نخواهد بود يا آداب حرب نمىدانيم در دلهاى ايشان بر خلاف اين بود چه معتقد ايشان آن بود كه البته حرب واقع خواهد\r\n","description":"","footnote":"","page_name":" 374 ","page_number":374},
  {"content":"\r\nشد و يا رسوم حرب را نيكو ميدانند * ( وَاللَّه أَعْلَمُ ) * و خدا داناتر است * ( بِما يَكْتُمُونَ ) * به آنچه ميپوشند منافقان از حقد و عداوت و حسد و مكيده و نفاق و آنچه در خلوت به يكديگر ميگويند يعنى او سبحانه بعلم واجب آن را بتفصيل ميداند و شما بامارت آن را على الاجمال ميدانيد و ميشناسيد بعد از آن بيان حال و ذكر مقال ايشان مىكند با يكديگر بقوله * ( الَّذِينَ ) * يعنى منافقان آنانند كه از روى جهل و فريب جهال * ( قالُوا لإِخْوانِهِمْ ) * گفتند از براى برادران خود يعنى در حق امثال خود يا اقربا و همنشينان خود كه در احد شهيد شدند و بر دين ايشان نبودند و اين قول اكثر است * ( وَقَعَدُوا ) * حال است از ضمير قالوا مقدر به قدر يعنى گفتند در حالتى كه نشسته بودند در خانهاى خود و باز ايستاده از قتال * ( لَوْ أَطاعُونا ) * اگر فرمان بردارى كردندى برادران ما ما را در انصراف از راه و سكون در مساكن خود * ( ما قُتِلُوا ) * كشته نميشدند چنانچه ما نشديم * ( قُلْ ) * بگوى اى محمد ( ص ) اگر اختيار مرگ بدست شما است * ( فَادْرَؤُا ) * پس دفع كنيد * ( عَنْ أَنْفُسِكُمُ الْمَوْتَ ) * از نفسهاى خود مرگ را * ( إِنْ كُنْتُمْ صادِقِينَ ) * اگر هستيد راستگويان كه حذر دفع قدر مىكند پس دفع آن و اسباب آن كنيد از نفسهاى خود در كشاف آورده كه در آن روز كه منافقان اين سخن گفتند هفتاد كس از ايشان را مرگ رسيد حاصل كه حق سبحانه ميفرمايد كه قعود از حرب مغنى نيست چه اسباب موت بسيار است و هم چنان كه قتال سبب هلاك ميتواند بود و قعود سبب نجات كاهست كه امر بر عكس اينست بعد از آن مرتبهء آنان كه در بدر و احد كشته شدند و بدرجه شهادت رسيدند باز مينمايد تا مومنان شاد شده رغبت كنند در جهاد و شهادت و منافقان خوار و ذليل گردند و\r\nميفرمايد كه * ( وَلا تَحْسَبَنَّ ) * خطاب به حضرت رسالت ( ص ) است يعنى مپندار اى محمد ( ص ) و يا خطاب بهر كسيست كه قابل خطاب باشد يعنى اى آنكه قابل مخاطبى مپندار * ( الَّذِينَ قُتِلُوا فِي سَبِيلِ اللَّه ) * آنان را كه بصدق نيت كشته شدند در راه خدا * ( أَمْواتاً ) * مردگان نافع و ابن كثير و ابو عمر و و كسايى بغيبة خوانده‌اند و فاعل آن اسم موصل يعنى بايد كه نپندارند آنان كه در راه خدا مقتول شده اند كه مردگانند از ابن عباس و ابن مسعود و جابر نقلست كه حضرت رسالت ( ص ) صحابه را گفت چون برادران شما روز احد شهيد شدند حق تعالى روح ايشان را در اجواف مرغان سبز بال جاى داد كه در هواى بهشت طوف كنند و بر شاخهاى طوبى آشيانه سازند و از جويبار فردوس آب خورند و مطعومات بهشت خورند و بوقت استراحت مقيل ايشان قناديل زرين است كه در سايهء عرش آويخته و ايشان مى\r\n","description":"","footnote":"","page_name":" 375 ","page_number":375},
  {"content":"\r\nگويند خداوندا كه خبر دهد ياران و برادران ما را ازين دولت كه يافته‌ايم تا رغبت ايشان بجهاد و اجتهاد در آن زياده گردد حقتعالى براى تعريف حال ايشان اين آيه فرستاد و مؤيد اين روايتست خبر ماثور متواتر از پيغمبر ( ص ) كه در حق جعفر بن ابى طالب فرمود در حينى كه در غزوهء موته شهيد شد\r\nرايته له جناحان يضر بهما مع الملائكة فى الجنة\r\nيعنى ديدم جعفر را كه دو بال داشت و با ملائكه در بهشت پرواز مىكرد و در روايت ديگر آمده كه پدر جابر انصارى كه از شهدا بود از حقتعالى در خواست كه مرا بار ديگر به دنيا فرست تا ديگر باره شربت شهادت به چشم فرمان رسيد كه حكم ازلى برين وجه رفته كه آمدگان از رجوع ممنوع باشند پس گفت بار خدايا از سعادت حال و نعمت بيزوال كه مرا دادهء ياران را خبر كن اين آيه آمد كه شهدا را مرده مپنداريد و ايشان را مانند ساير مردگان كه بدون شهادت فوت شده باشند ندانيد * ( بَلْ أَحْياءٌ ) * بلكه ايشان زندگانند * ( عِنْدَ رَبِّهِمْ ) * نزديك پروردگار خود و مقربان بارگاه او و گويند حياة ايشان به اين معنى است كه هر سال ثواب غزوه بديشان ميرسد يا خاك ايشان را نميخورد يا نميشويند ايشان را چون ساير مردگان يا رد سلام از زائران خود ميكنند و يا بدستور زندگان * ( يُرْزَقُونَ ) * روزى داده شوند از ميوه هاى بهشت اين تاكيد حياة ايشانست و وصف حالتى كه بر آنند از نعم الهى يعنى مرزوق شوند از مطعومات و مشروبات جنت\r\n* ( فَرِحِينَ ) * در حالتى كه شاد مانند * ( بِما آتاهُمُ اللَّه ) * بدانچيزى كه عطا كرده است خدا ايشان را * ( مِنْ فَضْلِه ) * از فضل خود كه آن رضا و خوشنودى او سبحانه است كه ما فوق عطاياى ديگر است و يا آن شرف شهادت است و فوز بحياة ابديه و تقرب ايزدى و تمتع بنعيم سرمدى و غير آن از ضروب نعم دايمى در تفسير كبير آورده كه چون جواهر قدسى را بانوار الوهيت شوقى بديدايد دوات ايشان را بلمعات معارف ربانى مستنير گردانند و يرزقون اشاره به آنست كه پس از آن بمنع نور و مصد و رحمت ناظر شوند و فرحين اشاره است به آنكه بحسب واقع ابتهاج زياده از اين نميتواند بود كه ايشان پيوسته منظور نظر الهى باشند و انا فانا معطوف بعطوفات پادشاهى و بر مسند ( فيها ما تشتهيه الا نفس و تلذ الاعين ) نشسته بانواع التذاذ متمتع و بهره مند باشند * ( وَيَسْتَبْشِرُونَ ) * و مسرور ميشوند * ( بِالَّذِينَ ) * به آنكه هنوز * ( لَمْ يَلْحَقُوا بِهِمْ ) * لا حق نشده و نرسيده‌اند بايشان * ( مِنْ خَلْفِهِمْ ) * از پس ايشان يعنى خوشحال و شادانند ببشارت دادن ايشان را به آنكه خويشان و برادران دينى ايشان بدرجهء شهادت رسند و بايشان و اصل شوند و در كرامت با ايشان شريك گردند و يا فرح\r\n","description":"","footnote":"","page_name":" 376 ","page_number":376},
  {"content":"\r\nايشان به آنست كه ميدانند كه اقربا و دوستان ايشان در پس ايشان بر ايمان و طاعة مقيم باشند و خدا آن ها را بر احوال ايشان مزد دهد و آنها در طاعت افزوده بميامن كثرت طاعت و مجاهدهء نفس به ايشان ملحق گردند و يا خوشحالى ايشان به آنست كه ايشان تقدم نمودند بر جماعتى كه در خلف ايشانند و پيش از ايشان به اين مرتبهء عظمى رسيدند و يا شادمانند به آنكه جماعتى كه در پس ايشان بشهادت متوفى نشده اند و بر حتف انف خود مرده‌اند بفضل و مرتبهء ايشان نرسيده‌اند و گويند در وقت قبض روح شهيد كتابى به او ميدهند كه درو ذكر خوشحالى و مزيت مرتبهء برادران اوست كه قبل از او بشرف شهادت رسيده‌اند و به جهت ابن مسرور و خوشحال گردند و بنا بر اين ضمير لم يلحقوا راجع به شهدا است و ضمير بهم راجع بالذين و قوله * ( أَلَّا خَوْفٌ عَلَيْهِمْ ) * بدل الذين است يعنى استبشار ايشان به آنست كه هيچ ترسى نيست بر ايشان از آنچه در پيش ايشان خواهد بود * ( وَلا هُمْ يَحْزَنُونَ ) * و نباشند كه اندوهناك گردند بر مفارقت احبا در دنيائند مراد آنست كه سرور ايشان به آن چيزى است كه مبين شده باشد ايشان را از امر آخرت و از حال مؤمنانى كه واگذاشته‌اند در پس خود يعنى معلوم ايشان گشته باشد كه در مرتبه جليلهء ايشان هرگز قصورى پيدا نشود و سمت زوال و انقطاع نپذيرد و مؤمنان چون بميرند يا شهيد شوند زنده باشند بحياتى كه خوف وقوع محزون و حزن فوات محبوب مكدران نباشد و در مجمع گفته كه اين آيه و آيتى كه در عقب آنست در شهداى بدر نازل شده و ايشان چهارده بودند هشت از انصار و شش از مهاجرين و نزد ابن مسعود و قتاده و ربيع در شهداى احد است كه هفتاد مرد بودند چهار از مهاجران كه آن حمزه عبد المطلب بود و مصعب بن عمير و عثمان بن نعاس و عبد اللَّه بن حجش و باقى از انصار بودند و از صادق ( ع ) و اكثر مفسرين نقل است كه در شان شهداء بدر نزول يافته و گويند دربارهء شهداى بئر معويه نازل گشته و ايشان هفتاد كس بودند كه حضرت رسالت ( ص ) منذر بن عمرو را امير ايشان كرده بود باهل نجد فرستاد كه در حوالى بئر معويه نزول كرده بودند چون به اين موضوع رسيدند حرام بن ملحان از ميان ايشان پيش آمد و نامهء حضرت رسالت پناه را به عامر بن طفيل داد كه رئيس ايشان بود وى در آن نظر نكرد و التفاتى به آن ننمود حرام برخواست و بآواز بلند گفت يا ( اهل بئر معوية انى رسول رسول اللَّه اليكم و انى اشهد ان لا إله الا اللَّه و ان محمدا رسول اللَّه فامنوا باللَّه و رسوله ) مردى از گوشه خيمه نيزهء به او رسانيده در پهلوى او فرو رفت و به طرف ديگر بيرون آمد حرام گفت اللَّه اكبر فزت و رب الكعبة بعد از آن عامر بن طفيل مردمان خود را بر حرب مسلمانان تحريص كرده همه مستعد حرب شدند و شبانگاه بود كه بر سر ايشان تاختند و همه را بكشتند چون اين خبر برسول ( ص )\r\n","description":"","footnote":"","page_name":" 377 ","page_number":377},
  {"content":"\r\nرسيد بسيار ملول شد حقتعالى\r\nجهت تسكين خاطر عاطر حضرت رسالت ( ص ) و ساير مؤمنان كه از اين ممر غبار اندوه بر ايشان راه يافته بود آيه مذكوره نازل گردانيد و بعد از آن فرمود كه * ( يَسْتَبْشِرُونَ ) * شادى مىكنند اين شهداء * ( بِنِعْمَةٍ مِنَ اللَّه ) * برحمتى كه فايز شده از خدا بر ايشان از جهت پاداش عمل ايشان * ( وَفَضْلٍ ) * و افزونى بر آن نعمت زياده بر قدر استحقاق ايشان كقوله ( للذين احسنوا الحسنى ) و زيادة تكرار يستبشرون جهت تاكيد است يا به جهت بيان قوله الا خوف و ميتواند بود كه اول براى بيان حال بازماندگان ايشان باشد و ثانى براى ذكر حال نفسهاى ايشان و تنكير رحمت و فضل براى تعظيم و تكثير است و قوله * ( وَأَنَّ اللَّه ) * عطفست بر فضل يعنى استبشار ايشان بنعمت و فضل است از خدا و به آنكه خدا * ( لا يُضِيعُ أَجْرَ الْمُؤْمِنِينَ ) * ضايع نميكند مزد كار مؤمنان موحد مجاهد را على بن موسى الرضا ( ع ) از آباى گرام خود صلوات اللَّه عليه نقل فرموده كه ابى عبد اللَّه الحسين ( ع ) روايت كرده كه روزى امير المؤمنين ( ع ) بر بالاى منبر خطبه ميفرمود و خلقان را بر جهاد تحريص ميكرد جوانى برخواست و گفت يا امير المؤمنين ثواب مجاهد و فضل او چه باشد فرمود چون مرد غازى عازم شود بر جهاد حقتعالى براتى براى او از آتش دوزخ بنويسد و چون بتهيهء اسباب اشتغال نمايد او سبحانه با فرشتگان به او مباهات كند و چون اهل و عشيرهء خود را وداع كند در و ديوار برو گريه كنند و از گناه بيرون آيد مانند مار از پوست و حق سبحانه بر هر مردى از غازيان چهل هزار فرشته موكل سازد تا آنكه پس و پيش او فرا گيرند و او را محافظت كنند و هيچ حسنهء نكند مگر كه مضاعف آن را در نامهء عمل او ثبت كنند و هر روزى براى او عبادة هزار مرد بنويسد كه هر مردى هزار سال عبادت كرده باشد و هر سالى سيصد و شصت روز و هر روز چند برابر مدت دنيا چون بمقابل اهل كفر بايستد علما و حساب اهل دنيا از حصر ثواب او باز مانند و چون بمعركه درآيد و نيزه ها بهم راست كنند و كمانها زه كنند و تيرها پيوند نمايند و به يكديگر اندازند فرشتگان اجنحهء خود را بر مجاهدان بگسترانند و دعا كنند ايشان را بثبات و نصرت قدم و منادى ندا كند كه\r\nالجنة تحت ظلال السيوف\r\nو چون اين آواز به گوش ايشان رسد هر طعنه و ضربة كه بر ايشان واقع شود ايشان را خوشتر از آشاميدن شربت آب سرد باشد در هواى گرم و چون شهيد از پشت چاروا بگردد بجهة ضربه يا طعنه هنوز به زمين نرسيده باشد كه از جنة حور العين نزد او آيند و وى را بشارت دهند به آنچه حقتعالى براى او بهشت آماده كرده باشد از كرامت عاليه و مرتبه رفيعه و چون در زمين افتد زمين با او بسخن درآيند كه\r\nمرحبا بالروح الطيب اخرجت من البدن الطيب\r\nبشارت باد ترا كه براى تو مهيا و آماده ساخته آن چه هيچ چشمى مثل آن را نديده و هيچ گوشى مانند آن نشنيده و بر خواطر هيچ\r\n","description":"","footnote":"","page_name":" 378 ","page_number":378},
  {"content":"\r\nبشرى مثل آن نگذشته و حقتعالى فرمايد كه من خليفهء اويم بر اهل و عيالش هر كه رضاى ايشان جويد رضاى من جسته و هر كه ايشان را بخشم آورد مرا بخشم آورده و او سبحانه روح او را در حوصله مرغ سبز وضع فرمايد تا در بهشت ميپرد بهر جايى كه خواهد و از ميوه ها و شربتهاى بهشت مىخورد و مأواى شهداء در قناديل زرين باشد از زير عرش آويخته و هر مردى را از ايشان هفتاد غرفه بدهد از غرف فردوس از غرفه تا غرفهء چندان باشد كه از ما بين صنعا و شام و نور آن غرفه بر وجهى درخشان و تابان باشد كه ما بين مشرق و مغرب از آن پر شود و بر هر غرفهء از آن هفتاد در باشد و بر هر درى هفتاد مصرع باشد از طلا و بر هر درى پرده اى از طلا آويخته و در هر غرفه هفتاد خيمه و در هر خيمهء هفتاد سرير از طلا قوايم آن از طلا و زبرجد نوصول به زمرد بر هر سريرى هفتاد بستر غلظ هر بسترى چهل گز بر هر فراشى حور العين عرب و اتراب نشسته كه زوجهء او باشد آن جوان گفت يا امير المؤمنين عرب و اتراب بچه معنى است فرمود\r\nالغنجات الرضيات الشهياة\r\nيعنى زنان با غنج و دلال و ناز و كرشمه و پسنديده و مطبوع طبع و محبوب نفس هر يكى را هفتاد هزار كنيز باشد و هفتاد هزار غلام با روىهاى چون ماه و تاجها از زر و لؤلو بر گردنها و منديلها فرو گذاشته و بر دوش افكنده و كوزه ها و ابريقها بدست گرفته بخدايى كه جان محمد ( ص ) در قبضهء اقتدار اوست كه شهدا در قيامت بكوكبه و عظمت هر چه تمامتر بعرصات درآيند بر وجهى كه اگر پيغمبران در راه بايشان رسند همه از براى ايشان پياده شوند پس بيايند و بر سر راز درو از جواهر بنشينند و هر يك از ايشان هفتاد هزار كس را از اهل بيت و همسايه هاى خود شفاعت كنند تا آنكه در همسايهء او با يكديگر خصومت كنند و هر يكى گويند من اولىام بشفاعت او زيرا كه اقربم بجوار او پس شهدا با من و با ابراهيم بر مائدهء خلد نشينند و خداى تعالى برحمة بايشان بنگرد و ايشان بكرامت او سبحانه مينگرند بامداد و شبانگاه و در انوار آورده كه آيه دليل است بر آنكه انسان غير هيكل محسوس است بلكه جوهريست مدرك لذاته كه فانى نميشود بخرابشدن بدن و ادراك تالم و التذاذ او موقوف به بدن نيست و مويد اينست قوله فى آل فرعون النَّارُ يُعْرَضُونَ عَلَيْها غُدُوًّا وَعَشِيًّا و در روايت ابن عباس از پيغمبر ( ص ) كه\r\nارواح الشهداء فى اجواف طير خضر ترد أنهار الجنة و تاكل من ثمارها و تاوى فى قناديل معلقة فى ظل العرش\r\nنافى آنست و ترجمه اين حديث مذكور شد و كسانى كه منكر اينند و زعم ايشان آنست كه روح عرض است و تنعم او بر وجه استبداد و استقلال محال است ميگويند مضمون أَحْياءٌ عِنْدَ رَبِّهِمْ الى آخر در روز قيامت واقع شود و وصف ايشان بان در زمان حال به جهت تحقق وقوع است و دنو آن و يا مراد احياء است بذكر يعنى ذكر جميل ايشان در صفحهء روزگار باقيست و يا بايمان يعنى زنده‌اند بايمان و اصح آنست كه ايشان بعد از شهادت زندگانند و مرزوق ميشوند هم چنان\r\n","description":"","footnote":"","page_name":" 379 ","page_number":379},
  {"content":"\r\nكه در زمان حياة بودند زيرا كه روح جسم رقيق است و هوايى مأخوذ از ريح و دال بر اينست كه از بدن بيرون ميآيد و باز مراجعت مىكند و ظواهر قرآن و احاديث مذكوره شاهد اينست و آيهء مذكوره حث است بر جهاد و ترغيب در شهادت و بعث بر ازدياد طاعت و احماد مر آن كسى كه تمناى آن كند كه اخوان او را باشد مثل آن چيزى كه به او رسيده از نعم جليله و مراتب عليه و بشارت مر مؤمنان را بفلاح و فوز آورده اند كه ابو سفيان و اصحابش چون از احد فرار نمودند رسول از رفتن ايشان ايمن نبود فرمود كيست كه برود و خبر ايشان را بياورد امير المؤمنين ( ع ) با آنكه زخم بسيار بر اعضاى مبارك داشت برخاست و گفت يا رسول اللَّه ( ص ) من بروم و حال ايشان را معلوم كنم رسول ( ص ) فرمود اى على برو و اگر چنانچه بر شتر سوار باشد و اسبان را جنيبت ساخته بدانكه قصد مكه دارند و اگر صورت حال بر عكس اين باشد متوجه مدينه‌اند امير المؤمنين ( ع ) با وجود الم و جراح نزديك آن قوم آمد ديد كه بر شتر سوارند و اسبان را جنيبت گردانيده‌اند مراجعت فرمود و رسول ( ص ) را از اين معنى اخبار نمود آن حضرت در آخر همانروز كه شنبه بود هفتم شوال سوار شد با اصحاب بمدينه مراجعت نمود و چون ابو سفيان با مشركان بروحا رسيدند از انهزام خود پشيمان گشته يكديگر را ملامت كردند و گفتند ما اين همه تعب كه كشيديم كارى نساختيم نه محمد ( ص ) را كشتيم نه سبى و غارتى كرديم پس متفق شده گفتند چون جميع كثيرى از ايشان را بقتل رسانيده‌ايم و مجروح ساخته و معدودى چند مانده مراجعت ميكنيم و كار گروه باقى مانده را ميسازيم اين خبر برسول ( ص ) رسيد غمگين شد فى الحال جبرئيل آمد و گفت حقتعالى ميفرمايد از مدينه بيرون رو و هيچ كس از اهل مدينه با تو بيرون نيايند مگر آنان كه مجروحند رسول ( ص ) منادى را امر كرده كه در مدينه ندا در دهد كه هر كه مجروح باشد جراحت خود را محكم ببندد و از مدينه بيرون آمدند محمد بن اسحاق و ايشان هفتاد كس بودند محمد بن اسحاق بن يسار روايت كرده از عبد اللَّه بن جارحة بن زيد بن ثابت و او از ابى السائب كه مردى از اصحاب رسول ( ص ) كه از بنى عبد الاشهل بود روايت كرده كه من با برادر در جنگ احد مجروح شده بوديم چون مؤذن رسول خدا ( ص ) بخروج ندا كرد گفتيم كه هيچ غزوه از ما با رسول خدا فوت نشده و درين غزوه مركوبى نداريم و با وجود اين مجروحيم پس جراحت خود را محكم كرديم و با رسول خدا بيرون آمديم و جراحت من از برادر بهتر بود چون بعقبه ميرسيديم من برادر را بر دوش ميگرفتم و به بالا ميبردم تا بحمران الاسد رسيديم كه موضعى است كه بر هشت ميل از مدينه واقع است در شب رسول خدا ( ص ) فرمود كه آتش بسيار بر افروختند تا صيت ابهة لشگر اسلام باحياى عرب و قبايل ايشان رسيده دانند كه ايشان را عجز و انكسارى نيست پس در اطراف و جوانب آواز افتاد كه\r\n","description":"","footnote":"","page_name":" 380 ","page_number":380},
  {"content":"\r\nرسول لشگر جمع كرده بر سر مشركان قريش ميرود معبد بن خزاعى كه از مشركان بود با جمعى از بنى خزاعه كه بعضى از ايشان مسلمان بودند و برخى كافر بر رسول بگذشتند و صحابه را مجروح و رنجور ديدند چون با رسول ( ص ) هم عهد بودند و هوا خواه او گفتند يا محمد ( ص ) اين رنج كه باصحاب تو رسيده بر ما بسيار شاق مينمايند پس رسول را وداع كرده متوجه مكه شدند و چون معبد نزد ابو سفيان رسيد گفت يا ابا سفيان چه عزم دارى گفت عزم كرده‌ام كه مراجعت كنم و محمد\r\n( ص ) را با اصحابش مستأصل گردانم گفت زنهار كه بر خود و لشگر خود رحم كن و باز گرد كه من محمد ( ص ) را ديدم با لشگر عظيم كه مثل آن نديده بودم همه ساخته و پرداخته و بسرعت تمام متوجه تو شده‌اند و ساعت بساعت ميرسند تا ترا با لشگر تو در درياى هلاكت غوطه دهند و دمار از روزگار تو برآرند ابو سفيان گفت ويلك چه مىگويى ما ايشان را منهزم و مضطرب و مجروح گذاشته بوديم گفت من اين را نميدانم اما براى العين مشاهده كردم لشگر بيكران با او جمع شده بودند همه مسلح و مكمل بتعجيل هر چه تمامتر در عقب شما ميتازند و دم بدم ميرسند به خدا كه تو از اين منزل رحلت نكنى مگر نواصى اسبان به نظر تو درآيد كه بسرعت در عقب شما آيند و من در راه كه ميآمدم چند بيتى در باب كثرت لشگر او انشا كردم گفت آن چيست معبد اين بيتها خواند كه\r\n\r\n( كادت تهد من الاصوات راحلتى\r\nاذ سالت الارض بالجرد الأبابيل\r\n\r\n\r\nترمى باسد ضراء كرام لا بنابلة\r\nعند اللقاء و لا خرق معازيل\r\n\r\n\r\nفملت عدوا اظن الارض سائلة\r\nلما سمعوا برئيس غير مخذول\r\n\r\n\r\nفقلت ويل بن حرب من لقائكم\r\nاذا تعظمت البطحاء بالجيل\r\n\r\n\r\nانى نذير لاهل اسبل صاحبة\r\nلكل ذى اربعة منهم و معقول\r\n\r\n\r\nمن جيش احمد لا يوحش بنايلة\r\nو ليس يوصف ما انذرت بالقيل )\r\n\r\nابو سفيان و اصحابش چون اين بشنيدند رعبى در دل ايشان افتاد فى الحال ارتحال نموده متوجه مكه شدند جمعى سوار از عبد القيس بابو سفيان رسيدند گفت بكجا ميرويد گفتند بمدينه گفت بچه كار ميرويد گفتند تا پارهء گندم بخريم گفت پيغامى از من به محمد ( ص ) بريد و بر منست كه شتران شما را پر بار كنم گفتند آن چيست گفت محمد ( ص ) را بگوئيد ما ابو سفيان را ديديم با لشگر عظيم كه بتعجيل ميآمدند و مىگفتند مىرويم تا بقيهء اصحاب محمد ( ص ) را استيصال كنيم اين بگفت و روى به مكه نهاد و اين قوم بيامدند و از روى تهديد و تخويف گفتند كه ابو سفيان با لشگرى آراسته قصد استيصال شما دارد و عنايت ازلى شامل اهل اسلام شده به هيچ حال اثر تزلزل بخلوص ايشان راه نيافت بلكه در تصديق افزوده گفتند حَسْبُنَا اللَّه وَنِعْمَ الْوَكِيلُ و چون رسول ( ص ) بعد از سه روز بدانست كه ايشان به مكه فرار كرده‌اند مراجعت فرموده بمدينه آمدند حقتعالى اين آيه را در باب اهل جرح و قرح\r\n","description":"","footnote":"","page_name":" 381 ","page_number":381},
  {"content":"\r\nنازل ساخت كه * ( الَّذِينَ ) * صفت آن مؤمنان است و يا منصوب است بر مدح و يا مبتدا است و خبر آن للذين تا آخر كه بعد از اين مذكور است يعنى آنان كه از روى صدق * ( اسْتَجابُوا ) * اجابت كردند * ( لِلَّه وَالرَّسُولِ ) * مر فرمان خدا و رسول را * ( مِنْ بَعْدِ ما ) * از پس آنكه * ( أَصابَهُمُ الْقَرْحُ ) * رسيده بود ايشان را جراحتها * ( لِلَّذِينَ أَحْسَنُوا مِنْهُمْ ) * مر آن كسانى را كه نيكويى كردند از ايشان بوفاى عهد و امثال امر * ( وَاتَّقَوْا ) * و بترسيدند از غضب خدا در مخالفت امر پيغمبر ( ص ) * ( أَجْرٌ عَظِيمٌ ) * مزدى بزرگ است كه آن بهشت عدنست كه مشتمل است بر نعيم ابدى من از براى بيانست و مقصود از ذكر وصف احسان و اتقاء مدح و تعليل است نه تقييد زيرا كه همهء اهل استحسان محسن و متقىاند و نيز در صفت ايشان مى - فرمايد كه * ( الَّذِينَ ) * يعنى اهل ايمان حقيقى آنانند كه از جهت تخويف * ( قالَ لَهُمُ النَّاسُ ) * گفتند مر ايشان را مردمان يعنى ركب عبد القيس * ( إِنَّ النَّاسَ ) * بدرستى كه اصحاب او * ( قَدْ جَمَعُوا ) * جمع شده‌اند و متفق گشته * ( لَكُمْ ) * براى قتال و استيصال شما * ( فَاخْشَوْهُمْ ) * پس بترسيد از ايشان كه شما را با ايشان طاقت حرب نيست * ( فَزادَهُمْ إِيماناً ) * پس زياده گردانيد اين سخن مؤمنان را تصديق و يقينى در كار خود به جهت كثرت تامل و تباصر حجج و بدين سبب از سخن ايشان نترسيدند * ( وَقالُوا ) * و گفتند بر وجه صدق و كمال اعتقاد * ( حَسْبُنَا اللَّه ) * پسنديده است ما را خدا در يارى دادن و كفايت كردن * ( وَنِعْمَ الْوَكِيلُ ) * و نيكوكار گذاريست حضرت پروردگار بدانكه ضمير مستكن در فزادهم راجع است بمقول يا مصدر يا فاعل آن اگر نعيم بن مسعود باشد و ضمير بارز راجع بمقول لهم و حقيقت معنى اينكه اهل اسلام التفات به اين قول نكردند و ضعف و وهن در اعتقاد ايشان راه نيافت بلكه بسبب كثرة دلايل و حجج نزد آن حال ايمان ايشان بنهايت رسوخ رسيد و اظهار حميت اسلام نموده اخلاص نيست ايشان به حد افراط كشيد و صحيح آنست كه ايمان قابل شدة و ضعف نيست مگر كه گاهى كه ايمان عبارت باشد از تصديق بجنان و اقرار بلسان و عمل باركان يعنى عمل را دخلى بوده باشد در حقيقت ايمان و جزء آن بوده باشد چه در اين صورت به جهت اقدام بجهاد ايمان ايشان روى به ازدياد نهاد و اما اصح آنست كه عمل جزء ايمان نيست پس مراد اين باشد كه دلايل و حجج ايمان بر ايشان زياده گشت نه اصل ايمان و اينكه ابن عمر از پيغمبر ( ص ) روايت كرده كه آن حضرت را پرسيدند كه در\r\n","description":"","footnote":"","page_name":" 382 ","page_number":382},
  {"content":"\r\nايمان زياده و نقصان باشد فرمود بلى افزون شود تا آنكه صاحب خود را ببهشت برد و كم شود تا آنكه صاحب را بدوزخ برد و ابو سعيد خدرى از حضرت رسول ( ص ) روايت كرده كه فرمود مجادلهء يكى از شما در دنيا در حقى كه او را باشد سختتر نباشد از مجادلهء صالحان با خدا در حق برادران صالح خود كه ايشان را بدوزخ برده باشند گويند خداوندا برادران ما با ما نماز گذاردند و روزه داشتند و حج كردند فرمايد برويد و هر كس را كه شناسيد از دوزخ بيرون آريد ايشان بيايند و آنها را به صورت بشناسند و بعضى تا ساق\r\nدر دوزخ و بعضى تا كعب ايشان را بيرون آرند حقتعالى فرمايد هر كه را در دوزخ وزن دينارى ايمان باشد بيرون آريد ايشان بيابند و اين جماعت را نيز بيرون آرند بر تقدير صحة اين هر دو روايت مأولند به آنكه ادله و حجج ايشان متفاوت باشد حاصل كه مؤمنان نزد شنيدن قول * ( إِنَّ النَّاسَ قَدْ جَمَعُوا لَكُمْ فَاخْشَوْهُمْ ) * تامل نموده دلايل و حجج ايشان بر حقيقت اسلام زياده گردد و حسبنا بمعنى كافيا و محسبنا است ماخوذ از احسبه اذا كفاه و دال بر اينست كه كسب تعريف از مضاف اليه نمىكند در مثل ( هذا رجل حسبك ) و وكيل بمعنى موكول اليه است از رسول ( ص ) مروى است كه چون ابراهيم خليل را در آتش انداختند آخر سخنش اين بود كه * ( حَسْبُنَا اللَّه وَنِعْمَ الْوَكِيلُ ) * حقتعالى بميمنت اين او را از آتش نجات داد پس حضرت رسالت ( ص ) با اصحاب نيز اقتفا به او نموده اين كلمه را بر زبان راندند حقتعالى ايشان را از شر اهل شرك نگه داشت و نزد بعضى از مفسران اين آيه و آنچه بعد از آنست در غزوهء بدر صغرى فرود آمد و بيان اين غزوه برين وجه بود كه روز احد ابو سفيان در پايان شعب مقرر كرد كه ميعاد حرب ما در سال ديگر موضع بدر است و پيغمبر ( ص ) فرمود كه در جواب او بگوئيد كه چنين باشد سال ديگر كه نزديك موعد رسيد ابو سفيان پشيمان شد نعيم بن مسعود اشجعى را مقرر كرد كه بمدينه رود و لشگر اسلام را از قريش بترساند و چنان سازد كه عنان عزيمت از سفر بدر باز كشند نعيم بيثرب آمد و هر چند مقدمات تخويف از كثرت لشگر و بسيارى اسلحه و اتفاق ايشان ترتيب داد جز جواب * ( حَسْبُنَا اللَّه وَنِعْمَ الْوَكِيلُ ) * نشنيد و حضرت با محاربان احد و جمعى ديگر كه مجموع هزار و پانصد مرد بودند ببدر رفت و هشت روز آنجا توقف كردند و بازارها آنجا قايم گشت و معاملات بسيار كردند و كفار مكه از بيم اهل اسلام بدين موضع نيامدند حق سبحانه اين آيه فرستاد و مراد بناس اول برين تقدير نعيم است و اطلاق ناس را با آنكه مجموع المعنى است جهة آنست كه او از جنس ناس است و يا باعتبار آنكه بعضى اهل مدينه به او ضم شده اذاعهء اين قول ميكردند و بر هر تقدير مراد بناس ثانى ابو سفيان است و اتباع او القصه چون اهل ايمان كار خود را به خدا باز گذاشتند و خدا مهم ايشان را كفايت كرد * ( فَانْقَلَبُوا ) * پس بازگشتند از حمر الاسد بقول اول و از موضع بدر بقول ثانى * ( بِنِعْمَةٍ ) *\r\n","description":"","footnote":"","page_name":" 383 ","page_number":383},
  {"content":"\r\nبا عافيتى تمام و يا ثبات بر ايمان و يا ثواب لا كلام * ( مِنَ اللَّه ) * از جانب خدا * ( وَفَضْلٍ ) * و زيادتى قرب نزد خدا و رسول و يا افزونى در ربح تجارت چه در وقتى كه ببدر فرود آمدند محل موسوم بود با اهل بوادى و كاروانيان معاملات كرده سود بسيار كردند * ( لَمْ يَمْسَسْهُمْ سُوءٌ ) * نرسيد ايشان را مكروهى از قتل و جرح و كيد عدو و هزيمت بلكه بسلامت رفتند و بكرامت باز آمدند * ( وَاتَّبَعُوا رِضْوانَ اللَّه ) * و پيروى كردند خشنودى خدا را كه مناط فوز دارين است بجهة جرئت خروج از مدينه با وجود قروح و جروح براى امتثال امر رسول ( ص ) * ( وَاللَّه ذُو فَضْلٍ عَظِيمٍ ) * و خداى تعالى خداوند فضل بزرگ است بدفع مشركان از مؤمنان و تثبيت ايشان بر ايمان و توفيق بمبادرت بجهاد دشمنان و جرئت بر ايشان و حفظ آنها از رسيدن بدى از اهل عدوان و اصابت اجر در اين جهان و آن جهان مقصود از اينكلام تحسير متخلفست و تخطهء راى او كه نفس خود را محروم ساخت از فوز عظيم كه بمجاهدان رسيد و در آيه تنبيه است بر آنكه هر كرا بليهء رخ نمايد بايد كه ملتجى بكلمهء حَسْبُنَا اللَّه وَنِعْمَ الْوَكِيلُ شود از صادق ( ع ) مرويست كه فرمود عجبت لمن افزع اربعا كيف لا يفزع اربعا عجب دارم از آنكه هر كه از چهار چيز ترسد چرا پناه به چهار چيز نبرد چون از دشمن ترسد چرا متعوذ نشود بكلمهء كافيه حَسْبُنَا اللَّه وَنِعْمَ الْوَكِيلُ و حال آنكه شنود كه حق تعالى در عقب آن ميفرمايد كه * ( فَانْقَلَبُوا بِنِعْمَةٍ مِنَ اللَّه ) * و چون از كيد و مكر دشمن ترسد چرا پناه نبرد بكلمهء وَأُفَوِّضُ أَمْرِي إِلَى اللَّه و حال آنكه ميداند كه حقتعالى در عقب اين گفته كه فَوَقاه اللَّه سَيِّئاتِ ما مَكَرُوا و\r\nعجب دارم از كسى كه او را غمى و پريشانى باشد و ملتجى نشود بكلمهء طيبهء لا إِله إِلَّا أَنْتَ سُبْحانَكَ إِنِّي كُنْتُ مِنَ الظَّالِمِينَ و ميداند كه حق سبحانه و تعالى ميفرمايد كه فَاسْتَجَبْنا لَه وَنَجَّيْناه مِنَ الْغَمِّ و عجب دارم از كسى كه زيادتى مال طلبد و نگويد ما شاءَ اللَّه لا قُوَّةَ إِلَّا بِاللَّه و شنود كه حق تعالى در عقب آن فرمايد فَعَسى رَبِّي أَنْ يُؤْتِيَنِ خَيْراً الايه بعد از آن بيان مىكند كه تخويف و تثبيط از جهاد از عمل شيطانست تا اهل ايمان از آن احتراز نمايند و ميفرمايد كه * ( إِنَّما ذلِكُمُ الشَّيْطانُ ) * جز اين نيست كه مخوف و مثبط شما از جهاد ركب عبد القيساند يا نعيم يا ابو سفيان كه شياطين الانساند و يا ابليس و ميتواند بود كه مشار اليه ذلكم تخويف و تثبيط باشد بر تقدير مضاف در الشيطان يعنى اين تخويف و تثبيط قول شيطان است و بر هر تقدير قوله سبحانه * ( يُخَوِّفُ أَوْلِياءَه ) * جمله مستانفه است براى بيان تثبيط شيطان و محتمل است كه الشيطان صفت ذلكم باشد و ما بعد از آن خبر آن يعنى مخوف و مثبط كه شيطانست ميترساند\r\n","description":"","footnote":"","page_name":" 384 ","page_number":384},
  {"content":"\r\nدوستان خود را كه منافقانند تا از لشگر پيغمبر ( ص ) رو گردان شوند و آن صورت سبب شكست كار مسلمانان گردد و يا آنكه از مدينه بيرون روند و امر پيغمبر را بسمع قبول اصغا نكنند تا معدودى چند كه بيرون روند مغلوب گردند و مىتواند بود كه مفعول تخويف با صله اولياء محذوف باشد و تقدير اينكه ( يخوفكم اولياءه الذين هم ابو سفيان و اصحابه ) يعنى شيطان تخويف شما مىكند از دوستان خود كه ابو سفيان و اصحاب اويند و اين قول ابو على فارسى است * ( فَلا تَخافُوهُمْ ) * ضمير مفعول راجع است بناس ثانى بنا بر قول اول و راجع باولياء بنا بر قول ثانى يعنى اى مؤمنان نترسيد از آن مردمان كه ابو سفيان و اصحاب اويند يا مترسيد از اولياء شيطان * ( وَخافُونِ ) * و بترسيد از من در مخالفت امر من چه ايمان مقتضى ايثار خوف خداست بر خوف مردمان پس مجاهده كنيد برفاقت رسول من ( ص ) * ( إِنْ كُنْتُمْ مُؤْمِنِينَ ) * اگر هستيد تصديق كنندگان مر وعد و وعيد مر او چون ارتداد اهل نفاق و امتناع ايشان از ايمان و امتثال امر بر حضرت رسالت ( ص ) دشوار و شاق مينمود حقتعالى جهة تسليهء خواطر آن حضرت فرمود كه * ( وَلا يَحْزُنْكَ الَّذِينَ ) * و بايد كه اندوهناك نگردانند ترا آنان كه * ( يُسارِعُونَ فِي الْكُفْرِ ) * ميشتابند در يارى اهل كفر يا بسرعت واقع ميشوند در كفر بدون مبالات ايشان در آن يعنى حريصاند بر آن و آنها ابن ابى و اتباع او بودند كه از جنگ احد تخلف ورزيده ترا فرو گذاشتند و يا مراد جمعى ديگرند كه از اسلام ارتداد نمودند و بر هر تقدير ميفرمايد كه بايد محزون نسازد تو را خوف آنان كه در صدد آنند كه ضررى به تو رسانند و اعانت اهل كفر نمايند لقوله * ( إِنَّهُمْ لَنْ يَضُرُّوا اللَّه ) * بدرستى كه ايشان هرگز زيان نرسانند دوستان خدا را * ( شَيْئاً ) * چيزى بمسارعت در كفر و نصب شيئا بر مصدرية است زيرا كه در معنى شيئا من الضرر است و يا بر آنكه مفعول به باشد غرض آنست كه اهل كفر و ارتداد و نفاق هيچ چيز از ضرر بدوستان خدا نتوانند رسانيد بجهة كفر و ارتداد خود بلكه ضرر كفر و ارتداد بايشان راجع خواهد شد نه بمؤمنان كه اولياء الله‌اند و حذف اولياء در يضر اللَّه جهة تعظيم اهل ايمان است چه آن مبتنى است بر آنكه ضرر رسانيدن بمؤمنان همچنانست كه كسى در صدد آن باشد كه ضرر به خدا رساند و اشعار به آنكه هم چنان كه ضرر رسانيدن به خدا جهة ارتداد و كفر محال است ضرر باهل ايمان نيز بسبب آن محال است و ميتواند بود كه كلام بر ظاهر خود باشد و معنى اينكه كفار و منافقان ضرر به خدا نتوانند رسانيد بلكه آن ضرر راجع بنفس خودشانست پس بجهة آن خود را مسخوط و مغضوب الهى ميسازند و مستوجب عذاب ابدى ميگردانند و خود را از مثوبات اخرويه محروم ميسازند * ( يُرِيدُ اللَّه ) *\r\n","description":"","footnote":"","page_name":" 385 ","page_number":385},
  {"content":"\r\nجملهء مستانفه است براى بيان حال ايشان در آن جهان يعنى ميخواهد خداى * ( أَلَّا يَجْعَلَ لَهُمْ ) * آنكه نگرداند براى مسارعان در كفر يعنى ندهند * ( حَظًّا فِي الآخِرَةِ ) * بهرهء از ثواب آن جهان * ( وَلَهُمْ ) * و مر ايشانراست * ( عَذابٌ عَظِيمٌ ) * عذابى بزرگ بحسب كميت و كيفيت و در مجمع آورده كه چون اراده متعلق است به آنچه صحيح\r\nباشد حدوث آن پس كلام محتاج است بحذف شيء و تقدير آنست كه ( يريدان يحكم بحرمان ثوابهم الذى عرضوا إله بتكليفهم و ان يعاقبهم فى الآخرة على سبيل اجزاء و كفرهم ) و چون اين صورت در آخرت تحقق خواهد يافت پس يريد بمعنى سيريد است و معنى كلام اينكه زود باشد كه خدا اراده فرمايد كه حكم كند بمحروم بودن مسارعان در كفر از ثواب ايشان كه تعريض كرده شده بودند مر آن را تكليف و معاقب سازد ايشان را در آخرت بر سبيل پاداش كفر و ارتداد ايشان و در آيه دلالت است بر بطلان مذهب مجبره زيرا كه حقتعالى مسارعت در كفر را نسبت بايشان داده پس چگونه ايجاد مسارعت كرده باشد در ايشان تا آن را نسبت به او دهند و گويند فاعل از خداست و در انوار گفته كه كريمهء يريد اللَّه الخ دليل است بر تمام طغيان اهل كفر و نفاق و موت ايشان بر صفت كفر و در ذكر ارادهء اشعار است بر آنكه كفر ايشان بنهايت غايت رسيده تا بمرتبهء كه ارحم الراحمين ارادهء آن فرموده كه مر ايشان را حظى نباشد در آخرت از رحمت او و نيز بر سبيل استيناف ميفرمايد كه * ( إِنَّ الَّذِينَ اشْتَرَوُا الْكُفْرَ ) * بدرستى كه آنان كه بخريدند كفر را يعنى بدل كردند آن را * ( بِالإِيْمانِ ) * بگرويدن به خدا و رسول * ( لَنْ يَضُرُّوا اللَّه ) * هرگز زيان نكنند خدا را * ( شَيْئاً ) * چيزى بسبب اشتراء بلكه ضرر ايشان بايشان عايد گردد * ( وَلَهُمْ عَذابٌ أَلِيمٌ ) * و مر ايشانراست عذابى دردناك كه الم آن بته دلهاى ايشان رسد تكرير براى تأكيد است يا براى تعميم كفره بعد از تخصيص متخلفان از جهاد كه ابن ابى و اصحاب او بودند و يا اهل ارتداد از اعراب و بدانكه فرق ميان مضرت و اساءة آنست كه اساءة در غير قبيح نميباشد و مضرت گاه هست كه حسن است گاهى كه مستحق باشد يا بر وجه لطف يا در او نفعى اجل باشد يا دفع ضرر عظيم بعد از آن بيان مىنمايد كه امهال كفار نفع به آنها نمى دهد بلكه موجب مزيت عذاب ايشان خواهد بود و ميفرمايد كه * ( وَلا يَحْسَبَنَّ الَّذِينَ كَفَرُوا ) * و نه پندارند آن كسانى كه كافرند از يهود و نصارى و مشركان و منافقان و حمزه و ابن كثير بخطاب ميخوانند يعنى مپندار اى محمد ( ص ) كفار را * ( أَنَّما نُمْلِي لَهُمْ ) * كه آنچه مهلت ميدهيم ايشان را * ( خَيْرٌ لأَنْفُسِهِمْ ) * بهتر است مر نفسهاى ايشان را از آنكه ايمان آورده بدرجهء شهادت رسند نزد مقاتل آيه دربارهء مشركان مكه\r\n","description":"","footnote":"","page_name":" 386 ","page_number":386},
  {"content":"\r\nاست نه يهود و نصارى و عطا گفته كه در قريظه و نضير واقع شده و اولى تعميم است و قوله * ( أَنَّما نُمْلِي لَهُمْ خَيْرٌ لأَنْفُسِهِمْ ) * ساد مسد مفعولين يحسب است مانند ( حسبت ان زيدا منطلق و حسبت ان يقوم عمرو ) و ما محتمل آنست كه بمعنى الذى باشد و تقدير اينكه ( لا يحسبن الذين كفروا ان الذى نملى لهم خير لانفسهم ) و يا براى مصدريه پس ما نملى بمعنى املا باشد و بر هر تقدير حق ما آنست كه منفصل باشد از آن ليكن رسم الخط بر طريق اتصال واقع شد و املاء كفار اطالهء عمر ايشانست و يا تخليه ايشان به آن چه خواهند مأخوذ از ( املى بفرسه اذا ارخى له الطول ليرعى كيف شاء ) و بعد از ذكر عدم خيريت ايشان در املا بر سبيل استيناف بيان علت غائيه آن مىفرمايد بقوله * ( أَنَّما نُمْلِي لَهُمْ ) * بدرستى كه ما مهلت مىدهيم آنها را در زندگانى دنيا و تعجيل عقوبت ايشان نمىكنيم * ( لِيَزْدادُوا إِثْماً ) * تا زياده كنند گناه را و در دين باهل خود ثبات ورزند لام براى عاقبت است يعنى تا باشد عاقبت سرانجام امر ايشان ازدياد اثم پس اين لام مانند لام ( فالتقطه آل فرعون ليكون لهم عدوا و حزنا ) باشد چه هم چنان كه فرعونيان اخذ موسى را سبب سرور و قرة عين خود ميدانستند لكن عاقبت آن منتهى بعداوت و حزن شد و بجهة آن در مقام ( ليكون لهم سرورا و قرة عين عدوا و حزنا ) واقع شد اينجا نيز چون كه اهل كفر و نفاق املا و امهال خود را سبب خوشحالى و مسرت خود ميديدند اما چون كه بسبب تمادى ايام در كفر و طغيان افزودند كه منتهى به عذاب اليم و عقاب جحيم است از اين جهت فرموده كه * ( لِيَزْدادُوا إِثْماً ) * * ( وَلَهُمْ عَذابٌ مُهِينٌ ) * و مر ايشانراست عذابى خوار كننده و رسوا سازنده و مانند اينست كلام منسوب بامير المؤمنين ( ع )\r\nقليل عمرنا فى دار دنيا و مرجعنا الى بيت التراب له ملك ينادى كل يوم لدوا للموت و ابنوا للخراب\r\nو نميتواند بود كه لام لام اراده و غرض باشد زيرا كه قبيح است و قبح براى خداى تعالى روا نيست و ديگر آنكه اگر لام اراده باشد لازم آيد كه كفار مطيع او سبحانه بوده باشند در احداث ذنوب و مأثم و اين خلاف اجماعست و خلاف كريمهء وَما خَلَقْتُ الْجِنَّ وَالإِنْسَ إِلَّا لِيَعْبُدُونِ وَما أَرْسَلْنا مِنْ رَسُولٍ إِلَّا لِيُطاعَ بِإِذْنِ اللَّه وَما أُمِرُوا إِلَّا لِيَعْبُدُوا اللَّه مُخْلِصِينَ لَه الدِّينَ و لا بد است كه آيه را تخصيص كنند به كسانى كه علم الهى تعلق گرفته باشد به آنكه بر صفت كفر بميرند و ابو القاسم بلخى در معنى آيه گفته كه بايد گمان نبرند كفار كه امهال ما ايشان را خير باشد ايشان را و سبب خشنودى ما بافعال ايشان بلكه شر است مر ايشان را زيرا كه مهلت ميدهيم ايشان را و ايشان اثم را در آن زياده ميكنند و به جهت آن مستحق عذاب اليم مىشوند و مانند اينست آيه وَلَقَدْ ذَرَأْنا لِجَهَنَّمَ كَثِيراً مِنَ الْجِنِّ وَالإِنْسِ چه مراد از آن اينست كه ما آفريديم بسيارى از مردمان را و زود\r\n","description":"","footnote":"","page_name":" 387 ","page_number":387},
  {"content":"\r\nباشد كه ايشان بجهنم روند بجهة سوء افعال خود و از اين قبيلست حَتَّى أَنْسَوْكُمْ ذِكْرِي چه معلوم است كه انبيا فراموش نگردانيدند ذكر خدا را از كفار چه غرض از بعثت ايشان تذكير و تنبيه است نه انساء با آنكه حقيقت انساء فعل ايشان نميتواند بود بلكه آن فعل خدايست پس جايز نباشد اضافهء آن بايشان فحينئذ معنى به آن راجع است كه ايشان هر چند امت را بر ذكر خدا مىخواندند نفع بايشان نميرسانيد بلكه به جهت آن در معاصى و طغيان مىافزودند و از اين قبيل است قول نوح فَلَمْ يَزِدْهُمْ دُعائِي إِلَّا فِراراً و در خبر است كه يكى از حضرت رسالت ( ص ) پرسيد كه يا رسول اللَّه ( ص ) اى الناس خير كدام مردمان بهترند فرمود\r\nمن طال عمره و حسن عمله\r\nهر كه عمر او دراز باشد و عمل او نيكو عبد اللَّه مسعود فرمود كه هيچكس نباشد از بر و فاجر مگر كه مرگ او را بهتر بود و اگر بود از مشقت تكليف برهد و اگر فاجر بود از بلاى او برهند يعنى مردم و موجب تخفيف عذاب او باشد پس در حق نيكوكاران اين آيه تلاوت فرمود كه نُزُلًا مِنْ عِنْدِ اللَّه وَما عِنْدَ اللَّه خَيْرٌ لِلأَبْرارِ و دربارهء فاجر اين آيه بخواند كه * ( وَلا يَحْسَبَنَّ الَّذِينَ كَفَرُوا ) * از سدى منقولست كه حضرت رسالت ( ص ) فرمود هم چنان كه ذرارى آدم را بر آدم عرض كردند امت مرا به صورت و جبلت به من نمودند و مرا بالهام معلوم شد كه كدام از ايشان قبول اسلام كند و كدام در باديه ذلت سرگردان ماند منافقان با يكديگر گفتند عجب است از امر محمد كه دعوى مىكند كه آنچه در كتم عدم است ميدانم كه كدام از ايشان مؤمن باشد و كدام منافق و از حالات دل ما كه متزلزل است غافل است اگر راست ميگويد على اليقين با ما بگويد كه كدام مخلص است و كدام منافق چون اينسخن به گوش شريف آن حضرت رسيد بمنبر برآمد و خطبهء بليغ بخواند و بعد از حمد و ثناى الهى فرمود كه\r\nما بال قوم جهلوا\r\nبى چيست مردمان را كه مقام و مرتبهء مرا نميشناسند و در علم من طعن ميزنند اگر از من بپرسند آنچه امروز تا قيامت واقع خواهد شد ايشان را خبر دهم بر طريقى كه وقوع خواهد يافت عبد اللَّه بن حذاقهء سهمى برخواست و گفت يا رسول اللَّه من ابى كه از اين سخن ابا مىكند و قبول نميكند فرمود كه حذاقه عمر خطاب برخواست و گفت ( رضيت باللَّه ربا و با الاسلام دينا و بالقران اماما و بك نبيا فاعف عنا عفى اللَّه عنك ) رسول فرمود كه فَهَلْ أَنْتُمْ مُنْتَهُونَ پس از منبر به زير آمد و حق سبحانه اين آيه فرستاد كه * ( ما كانَ اللَّه ) * هرگز نباشد خدا و سزاوار نباشد * ( لِيَذَرَ الْمُؤْمِنِينَ ) * كه گذارد مؤمنان را * ( عَلى ما أَنْتُمْ عَلَيْه ) * بر آن چيزى كه شما اى منافقان برانيد از طعن بر ايشان در خفا و استهزا با ايشان در آشكارا بلكه صراف حكمت الهى نقد جان شما بر محك امتحان زند * ( حَتَّى يَمِيزَ الْخَبِيثَ ) * تا وقتى كه جدا كند پليد را كه آلودهء نفاق است * ( مِنَ الطَّيِّبِ ) * از پاك يعنى مؤمن\r\n","description":"","footnote":"","page_name":" 388 ","page_number":388},
  {"content":"\r\nمخلص و اين تميز باظهار مخزونات سراير ايشان است كه بطريق وحى سيد عالم ( ص ) را معلوم گشته بود و اصحاب بر آن اطلاع يافته‌اند و يا بجهاد با كافران تا منافقان تخلف نموده با اعداء دين محاربه نكنند چنان كه در روز احد و نزد بعضى ديگر خطاب با اهل ايمان است بر طريق التفات يعنى نگذارد مؤمنانرا بر آن چيزى كه بر آنند از ثبات ايمان تا آنكه آن را از تزلزل اهل نفاق ممتاز سازد و در انوار گفته كه خطاب * ( ما أَنْتُمْ ) * را جمع بعامهء مخلصين و منافقين است كه در عصر سرور عالم بوده‌اند و معنى آنست كه نگذارد حقتعالى شما را كه به يكديگر مخلوط باشيد و مخلص شما از منافق شما شناخته نشود بلكه تميز منافق مىكند از مخلص بوحى كردن به پيغمبر خود احوال ايشان را و يا به تكليف شاقه كه بر آن صبر نكنند و اذعان بان ننمايند مگر مخلصان مانند بذل اموال و انفس در سبيل اللَّه تا به جهت آن بواطن شما را بر عالميان ظاهر سازد و ايشان را بر سراير عقايد شما مطلع گرداند و از جملهء علامات مايزه ميان مؤمن و منافق نماز و زكات است كما قال وَلا يَأْتُونَ الصَّلاةَ إِلَّا وَهُمْ كُسالى و لا ياتون الزكاة الا و هم كارهون مرويست كه شخصى نزد رسول ( ص ) آمد و گفت يا رسول اللَّه ميترسم كه منافق باشم فرمود چون تنها باشى نماز كنى گفت بلى فرمود برو كه منافق نيستى چه منافقان در نماز كاهل باشند و در زكات دادن كاره و يكى ديگر محبت و ولايت على بن ابى طالب ( ع ) است چنان كه در اخبار متضافره از موافق و مخالف ثابت شده كه\r\nيا على لا يحبك الا مومن تقى و لا يبغضك الا منافق شقى\r\nيعنى اى على ترا دوست ندارد مگر مؤمن پرهيزگار و دشمن ندارد مگر منافق تيره روزگار * ( وَما كانَ اللَّه لِيُطْلِعَكُمْ ) * و چنان نيست كه خداى مطلع گرداند شما را اى مردمان * ( عَلَى الْغَيْبِ ) * بر آن سرپوشيده كه كدام ايمان دارد و كدام كافر مانده * ( وَلكِنَّ اللَّه يَجْتَبِي ) * و لكن خدا برگزيند بر اطلاع بر آن * ( مِنْ رُسُلِه مَنْ يَشاءُ ) * از فرستادگان خود هر كرا خواهد پس وحى كند ايشان را ببعضى مغيبات و يا الهام كند ايشان را بنصب آنچه دلالت مىكند بر برخى از امور غيبيه * ( فَآمِنُوا بِاللَّه ) * پس اى مردمان ايمان آريد به خدا باخلاص تمام و خلوص اعتقاد و يا آنكه اعتقاد كنيد به آنكه خداى تعالى متفرد است بعلم غيب و آن را بر هر كه خواهد از رسل خود اطلاع ميدهد * ( وَرُسُلِه ) * و باور داريد رسولان او را كه بندگان برگزيده‌اند و آنچه خبر مىدهند بطريق وحى است از حق سبحانه * ( وَإِنْ تُؤْمِنُوا ) * و اگر ايمان آريد برين وجه * ( وَتَتَّقُوا ) * و بپرهيزيد از نافرمانى يا از شرك و نفاق * ( فَلَكُمْ أَجْرٌ عَظِيمٌ ) * پس مر شما راست مزدى بزرگ كه در كميت و كيفيت در غايت مراتب باشد و اينكه ائمهء هدى ( ع ) از مغيبات خبر ميدادند و جميع\r\n","description":"","footnote":"","page_name":" 389 ","page_number":389},
  {"content":"\r\nشيعيان خود را ميدانستند تا روز قيامت و بر همهء اسامى ايشان و اباء ايشان اطلاع داشتند بواسطهء اخبار پيغمبر ( ص ) بود ايشان را چه ايشان مخزن علوم نبويه بودند و كتابى كه متضمن جميع حوادث و وقايع است تا روز قيامت نزد ايشان بود و بطريق ارث از پيغمبر ( ص ) بفاطمه ( ع ) رسيده بود و از او بايشان ( صلوات اللَّه عليهم ) رسيده چنانچه باحاديث صحيحه ثابت شده و در آيه دلالت است بر آنكه بندهء با ايمان و تقوى مستحق ثواب مىشود خلاف مر كسانى را كه قائلند به آنكه ثواب محض تفضل است\r\nو بدانكه اهل نفاق هم چنان كه از جهاد امتناع ميكردند و در آن تعلل مىنمودند و معذرت غير مقبول ميگفتند در انفاق حقوق ماليه مانند زكات و خمس و غيره نيز اطاعت نميكردند از اين جهت حق سبحانه در عقب آن فرمود كه * ( وَلا يَحْسَبَنَّ الَّذِينَ ) * و نپندارند آنان كه از روى دنائت همت * ( يَبْخَلُونَ ) * بخل مىكنند * ( بِما آتاهُمُ اللَّه ) * به آنچه حقتعالى ايشان را داده است يعنى اموال دنيويه * ( مِنْ فَضْلِه ) * از فضل و كرم خود * ( هُوَ خَيْراً لَهُمْ ) * كه آن بخل بهتر باشد مر ايشان را و غير نافع و ابن كثير و ابو عمرو و كسايى بخطاب ميخوانند يعنى مپندار آنان را كه بخيلى ميكنند كه بخل ايشان را بهتر باشد و بنا بر قراءة اول مفعول اول تحسبن محذوف است و هو ضمير فصل است و محلى از اعراب ندارد و تقدير اينست كه ( و لا يحسبن لبخلاء بخلهم هو خير لهم ) يعنى بايد كه نپندارند بخيلان كه بخل ايشان بهتر باشد مر ايشان را بل نه چنين است بلكه * ( هُوَ ) * آن بخل * ( شَرٌّ لَهُمْ ) * بدتر است مر ايشان را هم در دنيا بذهاب بركت از اموال و هم در آخرت باستحقاق شدايد اهوال * ( سَيُطَوَّقُونَ ) * جملهء مستانفه است براى بيان شريت بخل يعنى زود باشد كه در گردن طوق كرده شوند * ( ما بَخِلُوا بِه ) * آنچه بخل كردند به آن از مالها و زكات و ساير حقوق واجبه از آن اخراج نكردند و اين فضيحت ايشان را واقع باشد * ( يَوْمَ الْقِيامَةِ ) * در روز رستخيز چنان كه در حديث آمده كه هر كرا حق سبحانه مالى عطا فرموده و آن كس از روى بخل زكات آن ادا ننموده تمثيل و تصوير كنند روز قيامت مال او را به صورت مارى بزرگ كه از بسيارى زهر و حدت او موى بر سر او نمانده باشد و دو نقطه سياه بر زبر چشمهاى وى آشكارا بود و چنين حيه خبيثترين حيا است پس آن مار بيايد و طوق كردن او شده هر دو كنارهء روى وى و دهن او را بگيرد و زبان تقريع و توبيخ گشاده گويد ( انا مالك انا كنزك ) من آن مال توام كه در دنيا بدان لاف مبالات ميزدى و گنج توام كه بسبب آن طرح مفاخرت بر اقران مىافكندى و نعم ما قيل\r\n\r\nگنج را از دل برون كن مال را بفكن ز چشم\r\nمال تو ماراست در معنى و گنجت اژدها است\r\n\r\nو نيز ابن مسعود از پيغمبر ( ص ) روايت كرده كه\r\nما من رجل يمنع زكات ماله الا\r\n","description":"","footnote":"","page_name":" 390 ","page_number":390},
  {"content":"\r\nجعل له شجاع فى عنقه يوم القيمة ثم قرء ( ع ) * ( سَيُطَوَّقُونَ ما بَخِلُوا بِه يَوْمَ الْقِيامَةِ ) *\r\nيعنى هيچ مردى نباشد كه منع زكات مال خود كند مگر آن زكات به صورت اژدهايى شود در گردن او در روز قيمة و بعد از آن آيهء سيطوقون الخ تلاوت فرمود و نيز از آن حضرت مرويست كه\r\nما من ذى رحم ياتى ذا رحمه يسئله من فضل اعطاه اللَّه اياه فيبخل به عنه الا اخرج اللَّه من جهنم شجاعا يتلمز بلسانه حتى يطوقه\r\nيعنى هيچ خوشى نباشد كه يكى از اقرباء او نزد او آيد و از او طلب فضل آن چيزى كند كه حق تعالى او را عطا فرموده باشد و او بخيلى كند و او را از آن محروم و ممنوع گرداند مگر كه حقتعالى اژدهايى از دوزخ بيرون آرد و آن اژدها زبان را گرد دهن خود گرداند تا آنكه بيايد و بر گردن او طوق زند و از ابى جعفر و ابن مسعود و ابن عباس و سدى و شعبى و غيرهم از اعاظم مفسرين منقولست كه آن مال را كه به آن بخل كرده باشند به صورت طوق آتشين طوق زند در گردن ايشان و مورج گفته مراد آنست كه جزاى عمل او را در گردن او افكنند تا ملازم و باشد مانند طوق آتش و انس روايت كرده كه رسول ( ص ) فرموده كه\r\nمانع الزكاة فى النار\r\nو نيز از آن حضرت روايتست كه فرمود صدقه واجبه با هيچ مال آميخته نشود مگر كه نابود سازد آن مال را و در معرض تلف افكند و هيچ قوم نباشد كه زكات باز گيرند و به مستحق نرسانند الا كه حقتعالى باران از آن ديار باز گيرد و مراد ببخل در مال كه مذموم است منع زكات است و ساير حقوق واجبه از آن و اين كه امير المؤمنين ( ع ) فرموده كه\r\nبشر مال البخيل بحادث او وارث و البخيل مستعجل الفقر يعيش فى الدنيا عيش الفقراء و يحاسب فى الآخرة حساب الاغنياء\r\nمراد مانع حقوق واجبه ماليه است چه منع مندوبه مستلزم عذاب و مستوجب عقاب نميشود و بروايتى از ابن عباس نقل كرده‌اند كه مراد به * ( الَّذِينَ يَبْخَلُونَ ) * كسانى اند كه بخيلى كنند به بيان فضيلت و صفت حضرت رسالت ( ص ) و اظهار فضل او كه در تورية است و اما اول اليق است بسياق آيه و احاديث مذكوره نيز مؤيد اينست و چون منشأ امساك طول امل است و تعلق تمام باموال سريعة الزوال دنيوى از اين جهت در عقب آن ميفرمايد كه * ( وَلِلَّه ) * و مر خداى را ثابتست * ( مِيراثُ السَّماواتِ وَالأَرْضِ ) * ميراث آسمانها و زمينها يعنى حقتعالى بميراث گيرد از ايشان آن چه متمسكاند به آن و از آن انفاق نميكنند به آن در راه او به اين وجه كه همهء ايشان را هلاك كند و جميع ملك آسمان و زمين بى دعوى مدعيان و نزاع منازعان او را مسلم بماند كه لِمَنِ الْمُلْكُ الْيَوْمَ لِلَّه الْواحِدِ الْقَهَّارِ پس چرا قبل از آنكه دست تصرف شما از آن كوتاه شود حقوق واجبهء آن را انفاق نميكنيد تا موجب حسرت و عقوبت شما نشود و يا معنى آن است كه آن چه در آسمان و زمين متوارث\r\n","description":"","footnote":"","page_name":" 391 ","page_number":391},
  {"content":"\r\nمىشود ميان مردمان مملوك او سبحانه است پس چيست اين جماعت را كه بخيلى ميكنند بمال او ( و ما احسن ما قال )\r\n\r\nاين مال خداست صرف كن در ره او\r\nامساك بمال ديگرى چند كنى\r\n\r\nمحققان گفته‌اند كه ميراث فى الحقيقت چيزى را ميگويند كه بملك كسى درآيد و پيش از آن در ملك او نبوده باشد پس اسناد ميراث باموال اهل آسمان و زمين بر وجه مجاز باشد چه آن عارية است در دست ايشان و بحسب حقيقت از آن خداوند است كه وَلِلَّه مُلْكُ السَّماواتِ وَالأَرْضِ پس چون اهل آسمان و زمين بميرند عاريت به صاحب او باز ماند و در اين سخن اشاره است به اينكه بخيل را فى نفس الامر مال نباشد و آن چه دارد از آن حقتعالى است پس بمال ديگرى بخل ورزيدن غايت غباوت و نهايت شقاوت باشد * ( وَاللَّه بِما تَعْمَلُونَ ) * و خدا به آنچه ميكنيد از انفاق و امساك * ( خَبِيرٌ ) * داناست پس همهء شما را بر وفق منع و عطا جز او سزا دهد اين تاكيد است براى وعد و وعيد در انفاق مال و امساك آن حاصل كه منطوق آيه حث است بر انفاق و منع از امساك پيش از آنكه اموال بمعرض زوال درآيد بموت يا به غير آن از حوادث روزگار پس عاقل بايد كه مسارعت كند در انفاق و به آن بخل نورزد و حريص نشود بر امساك آن چه آن موجب وزر و و بال اوست و فراغت بال و ترفا حال ديگران در آن جهان و اين جهان چنان كه از حضرت رسالت ( ص ) مرويست كه\r\nاشد ندامت من كان له مال و لم يخرج حقوقه و مات و انتقل الى وارثه و اخرج حقوقه و اذا كان يوم القيمة يوضع ماله على الميزان و يؤمر الى جهنم بسبب ماله و يؤمر الوارث الى الجنة بسبب مال غيره\r\nسختترين حسرت و ندامتى آنست كه كسى را مالى باشد و اخراج حقوق آن نكند و بميرد و آن مال منتقل بوارث شود و آن وارث اخراج حقوق آن كند و چون روز قيامت شود مال آن مورث را در ميزان عمل او نهند و او را امر كنند بدوزخ بسبب مال او و وارث را امر كنند ببهشت بسبب مال غير او و نيز از آن حضرت مأثور است كه\r\nان رجلا له ثواب سبعين نبيا و له و له خصم واحد به نصف دابق لا يدخل الجنة\r\nيعنى مردى كه او را ثواب هفتاد پيغمبر باشد و او را خصمى باشد كه نيم هبه در ذمه او داشته باشد ببهشت نرود و مرويست كه چون آيهء مَنْ ذَا الَّذِي يُقْرِضُ اللَّه قَرْضاً حَسَناً بر پيغمبر ( ص ) نازل شد بعضى از يهود چون حى بن اخطب و فنحاص بن عازورا و امثال ايشان گفتند كه خدا درويش است كه از ما قرض ميطلبد و ما توانگر حقتعالى اين آيه فرستاد كه * ( لَقَدْ سَمِعَ اللَّه ) * بدرستى كه شنيد خدا يعنى علم او تعلق گرفت * ( قَوْلَ الَّذِينَ قالُوا ) * بسخن آنان كه گفتند * ( إِنَّ اللَّه فَقِيرٌ ) * بدرستى كه خدا درويش است * ( وَنَحْنُ أَغْنِياءُ ) * و ما توانگريم بعد از آن بر سبيل تهديد فرمود كه * ( سَنَكْتُبُ ) * زود باشد كه بنويسيم يعنى\r\n","description":"","footnote":"","page_name":" 392 ","page_number":392},
  {"content":"\r\nحفظه را فرمائيم تا بنويسند در صحايف كتب ايشان * ( ما قالُوا ) * آنچه ايشان گفتند و فقر را بما و غنا را به خود اسناد كردند تا ايشان را بر آن جزا دهيم گويند نكتب بمعنى نحفظ است يعنى حفظ آن كنيم در علم خود و آن را فرو گذاشت نكنيم زيرا كه اين قول كلمهء عظيمه است جهت آنكه آن كفر است به خدا و استهزاء به قرآن و رسول و لهذا آن را منتظم كرده بقتل و فرموده * ( وَقَتْلَهُمُ الأَنْبِياءَ ) * و ديگر بنويسيم يا حفظ كنيم كشتن ايشان يعنى اسلاف ايشان پيغمبران را * ( بِغَيْرِ حَقٍّ ) * بنا حق اين قيد واقعى است نه احترازى چه بلا ريب قتل انبيا به غير حق مىباشد و يا آنكه معنى آنست كه ايشان با آنكه ميدانستند كه قتل انبياء غير حق است مرتكب آن مىشدند و اين موجب مزيت عظم جريمهء آنست و اسناد قتل انبيا به ايشان با آنكه اسلاف ايشان مرتكب آن شده بودند نه ايشان باعتبار آنست كه ايشان به آن عمل راضى بودند و در ضم قتل انبيا بقول ايشان تنبيه است بر آنكه اين قول ايشان اول جريمهء نيست كه ارتكاب به آن نمودند بلكه اسلاف ايشان نيز چنين ميگفتند و اشعار به آنكه هر كه جرئت نمايد بر قتل انبيا و به آن راضى باشد امثال اين قول از او مستبعد نيست و فايدهء ثبت جرايم در صحايف اعمال مبالغه است در زجر آن معصيت زيرا كه هر گاه مكلف دانست كه افعال و اقوال او مكتوب مىشود در صحايف و آن را برو عرض خواهند كرد و بر رؤس الاشهاد خواهند خواند در يوم التناد ابلغ خواهد بود در زجر از ماثم و امنع از ارتكاب جرائم و در * ( قَتْلَهُمُ الأَنْبِياءَ ) * دلالت است بر آنكه رضا بفعل قبيح جارى مجراى فعل قبيح است در عظم چرم زيرا كه يهودانى كه معاصر حضرت رسالت ( ص ) شده بودند موصوف شدند بقتل انبيا با آنكه متولى آن نبوده‌اند اما چون به آن راضى بوده‌اند فكان مرتكب آن شده‌اند * ( وَنَقُولُ ) * و گوئيم ايشان را يعنى انتقام ما در قول و فعل مذكور اين باشد كه گوئيم آنها را بوقت مرگ يا بنزد قيام از قبر * ( ذُوقُوا عَذابَ الْحَرِيقِ ) * بچشيد عذاب آتش سوزنده را در اين مبالغات است در وعيد و ذوق بمعنى ادراك مطعوم است و بر سبيل اتساع مستعمل شده براى ادراك ساير محسوسات و حالات و ذكر او اينجا جهت آنست كه عذاب مرتبست بر قول ايشان كه ناشى است از بخل و تهالك بر مال و غالب حاجت ايشان به آن بجهة تحصيل مطاعم است و معظم بخل آن به جهت خوف از فقدان آن و لهذا در كلام ذكر اكل با مال كثير است و شايع است و فايدهء قيد نار بحريق كه مستلزم معنى محرق است اشاره است به التهاب آن زيرا كه نار غير ملتهب را حريق نمىگويند * ( ذلِكَ ) * آن عذاب مذكور * ( بِما قَدَّمَتْ أَيْدِيكُمْ ) * بسبب چيزى است كه از پيش فرستاده دستهاى شما يمنى نفسهاى شما از قتل\r\n","description":"","footnote":"","page_name":" 393 ","page_number":393},
  {"content":"\r\nانبياء و قول إِنَّ اللَّه فَقِيرٌ وَنَحْنُ أَغْنِياءُ و ساير معاصى ديگر و تعبير از ايدى به انفس جهت آنست كه اكثر اعمال نفس بايدى است * ( وَأَنَّ اللَّه ) * عطفست بر ما قدمت يعنى ديگر اين عقوبت بسبب آنست كه خدا * ( لَيْسَ بِظَلَّامٍ لِلْعَبِيدِ ) * نيست ستم كار بر بندگان خود و سببيت عذاب جهت آنست كه عدم ظلم مستلزم عدلست و مقتضى اثابه محسن و معاقب مسيء پس چون كه آنها مستحق عذابند از روى عدل ايشان را عذاب كند و غيرى را بگناه ايشان نگيرد و گناه ناكرده را عقوبت نكند و ذكر لفظ ظلام كه از براى تكثير موضوع است جهت تأكيد نفى جميع افراد ظلم است ازو يعنى هيچ فردى\r\nاز افراد ظلم و جور ازو صادر نمىشود و در اين دلالتست بر فساد مذهب مجبره زيرا كه مضمون آن راجعست به آنكه عقاب بنده بدون وقوع جرم از او ظلم است و اين خلاف مجبره است زيرا كه ايشان قائلاند به آنكه حق تعالى عذاب اطفال مىكند بدون وقوع جرم از ايشان و خلق كفر مىكند و بعد از آن بنده كافر را به آن عذاب مىكند و شبهه نيست در آنكه هيچ ظلمى اعظم از اين نيست كلبى روايت كرده كه كعب بن اشرف و مالك بن ضعيف وحى بن اخطب و فنحاص بن عازورا و وهب ابن يهودا نزد حضرت رسالت ( ص ) آمده گفتند اى محمد ( ص ) تو دعوى مىكنى كه مرا خدا بپيغمبرى فرستاده و كتابى به من داده و خدا با ما عهد كرده است كه ايمان نياريم به هيچ كس كه دعوى نبوت كند تا آنكه قربانى بيارد كه آتش آن را بخورد اگر تو در اين دعوى صادقى قربانى بيار كه آتش آن را بخورد تا ما به تو ايمان آريم حقتعالى فرمود كه * ( الَّذِينَ قالُوا ) * بدل * ( الَّذِينَ قالُوا ) * است يعنى شنيد حقتعالى گفتار آنان را كه گفتند * ( إِنَّ اللَّه عَهِدَ إِلَيْنا ) * بدرستى كه خدا عهد كرده و پيمان فرستاده بما يعنى در توراة ما را امر كرده * ( أَلَّا نُؤْمِنَ لِرَسُولٍ ) * آنكه ما ايمان نياريم و تصديق نكنيم مر فرستادهء را * ( حَتَّى يَأْتِيَنا بِقُرْبانٍ ) * تا وقتى كه بيارد بما بقربانى كه * ( تَأْكُلُه النَّارُ ) * بخورد يعنى بسوزاند آن را آتش مراد آنست كه تا حينى كه اين معجزه كه خاص انبياء بنى اسرائيل است ازو صادر نشود و در اخبار آمده كه اكل قربانى بر بنى اسرائيل حرام بوده آن را در وسط خانهء مكشوف السقف نهادندى و پيغمبر آن زمان در ميان خانه ايستاده مناجات كردى و عظماى بنى اسرائيل از خارج خانه سرها در پيش افكنده متوجه بودندى تا وقتى كه قربان مقبول شدى و حكم غنايم نيز چنين بودى و علامت قبول آن بودى كه آتش سفيد بى دود بآواز مهيب از آسمان فرود آمدى و در قربانى پيچيدى و بسوختى پس جهودان ميگفتند كه در تورية مذكور است كه جز بدان پيغمبر نگرويد كه قربانى برين وجه بيارد و اين از مفتريات و اباطيل ايشان بود زيرا كه اكل نار قربانى را موجب ايمان\r\n","description":"","footnote":"","page_name":" 394 ","page_number":394},
  {"content":"\r\nنيست مگر بجهة آنكه معجزه است پس آن معجزه و ساير معجزات ديگر يكسان خواهد بود در وجوب ايمان و مقصود نخواهد بود وجوب ايمان به اين معجزهء خاص سدى گفته كه اكل نار كه حقتعالى بنى اسرائيل را امر كرده بود در تورية كه هر كه دعوى نبوت كند و شما را بر آن دعوت نمايد تصديق او مكنيد تا آنكه قربانى را بيارد كه آتش آن را بسوزد مگر گاهى كه مسيح و محمد ( ص ) بر شما مبعوث شوند كه بدون قربان بايشان بگرويد و از ايشان مطالبهء آن مكنيد و ايشان اين هر دو پيغمبر را از حكم سابق استثنا نكرده از ايشان طلب قربانى كردند حقتعالى الزام ايشان كرده فرمود كه * ( قُلْ ) * بگو اى محمد ( ص ) * ( قَدْ جاءَكُمْ ) * بتحقيق كه آمده بشما * ( رُسُلٌ مِنْ قَبْلِي ) * فرستادگان خدا پيش از ظهور من * ( بِالْبَيِّناتِ ) * بمعجزاتى روشن كه موجب تصديق ايشان بود در دعوى نبوت چون زكريا و يحيى و عيسى * ( وَبِالَّذِي قُلْتُمْ ) * و ديگر آمده بودند بدين نيز كه شما گفتيد يعنى قربانى بر وجهى كه مدعاى شماست هم چنان كه زكريا و يحيى * ( فَلِمَ قَتَلْتُمُوهُمْ ) * پس چرا كشتيد ايشان را يعنى زكريا را كه صاحب مذبح بود و پسر او يحيى را * ( إِنْ كُنْتُمْ صادِقِينَ ) * اگر هستيد شما راستگويان كه متابعت پيغمبر صاحب قربان بايد كه نه غير او مراد اسلاف يهودند كه معاصر حضرت نبوى ( ص ) بودن و خطاب بايشان جهت آنست كه به عمل اسلاف خود راضى بودند غرض آنست كه اگر موجب تصديق ايشان بمحمد ( ص ) اتيان اوست بقربانى بر وجه مذكور و توقف و امتناع ايشان از ايمان او به جهت همين است كه او اين نوع معجزه نمينمايد پس چرا پدران ايشان ايمان نياوردند بآنكسى كه او اين معجزات ديگر بايشان نمود و جرأت بر قتل او كرده او را كشتند و اولاد ايشان كه معاصر عهد تواند به آن راضىاند فَإِنْ كَذَّبُوكَ پس اگر تكذيب كردند ترا ملول و محزون مباش فَقَدْ كُذِّبَ پس بدرستى كه تكذيب كرده شده‌اند رُسُلٌ مِنْ قَبْلِكَ فرستادگانى كه پيش از تو بودند به آنكه جاءُو بِالْبَيِّناتِ آورده بودند حجتهاى روشن و معجزهاى ظاهر وَالزُّبُرِ و مواعظ زاجره و زواجر\r\nحكميه وَالْكِتابِ الْمُنِيرِ و كتاب روشن كننده حلال و حرام يعنى تورية و انجيل و زبر جمع زبور است و آن كتابيست كه مقصور باشد بر حكم مأخوذ از زبرت الشيء اذا جسته و يا بمعنى زاجر ماخوذ از ( زبرته اذا زجرته ) و كتاب در عرف قرآن آن چيزيست كه متضمن شرايع و احكام باشد و لهذا در همهء مواضع قرآن كتاب و حكمت متعاطف واقع شده‌اند و غرض از اين آيه تسليه رسولست به اين وجه\r\n","description":"","footnote":"","page_name":" 395 ","page_number":395},
  {"content":"\r\nكه اى محمد ( ص ) تعجب مكن و اندوهى بخاطر عاطر خود مرسان از اينكه ايشان ترا صادق نميدانند و تو را تكذيب ميكنند چه پدر ايشان نيز پيغمبران خود را صادق القول ميدانستند و با وجود اين ايشان را ميكشتند پس هم چنان كه معجزات بينه بايشان مىنمايى و ايشان تصديق نميكنند معجزهء قربان را اگر به ايشان آشكار كنى نيز تصديق نكنند و بر تكذيب و عناد جحود و لجاج ورزند مانند پيغمبران سابق كه اين نوع معجزه را به ايشان نمودند و ايشان در صدد قتل آنها در آمدند پس چگونه ايشان از روى عناد و انكار اقتراح اين معجزه ميكنند از تو نه به جهت وضوح حق چه حقيت تو بر ايشان واضح است از اين جهت اجابت مقترح ايشان نكرديم و ترا رخصت نداديم در نمودن اين معجزه بايشان پس ايشان را بما واگذار كه سزا دهندهء ايشان خواهيم بود بعد از موت چه * ( كُلُّ نَفْسٍ ذائِقَةُ الْمَوْتِ ) * هر نفسى چشنده مرگ است اين وعد و وعيد است براى مصدق و مكذب يعنى زود باشد اى اهل تكذيب و ارباب تصديق كه همهء شما اين شربت بچشيد و بجزا و سزاى خود رسيد و در مجمع آورده كه مراد بذوق نفس موت را نزول موتست به آن لا محاله فكان نفس ذائق است و نزد بعضى مراد آنست كه هر نفس ذائق مقدمات موتست از سكرات و شدايد آن لقوله تعالى حَتَّى إِذا جاءَ أَحَدَهُمُ الْمَوْتُ و\r\nقوله عليه و آله السلام لقنوا موتاكم شهادة ان لا إله الا اللَّه\r\nو ظاهر آيه دال است بر آنكه هر نفس ذائق موتست و اگر چه مقتول باشد چه قتل از موتى كه فعل حقتعالى است منفك نيست و گويند مراد بموت اينجا انتفاء حياتست پس قتيل در آيه داخل باشد زيرا كه بر او صادق است كه حيات از او منتفى است * ( وَإِنَّما تُوَفَّوْنَ أُجُورَكُمْ ) * و جز اين نيست كه تمام داده شويد مزدهاى اعمال خود را از خير و شر * ( يَوْمَ الْقِيامَةِ ) * در روز رستخيز از قبور چه دنيا دار عمل است نه دار جزا و آخرت بر عكس اين و لفظ توفيه مشعر است بر آنكه گاهست كه مكلفان قبل از وقوع قيمة بعضى از اجور اعمال را ميبينند و مؤيد اينست\r\nقوله ( ع ) القبر روضة من رياض الجنة او حفرة من حفر النيران\r\nبعد از آن ميفرمايد كه * ( فَمَنْ زُحْزِحَ عَنِ النَّارِ ) * پس هر كه دور كرده شد از آتش دوزخ * ( وَأُدْخِلَ الْجَنَّةَ ) * و در آورده شد به بهشت * ( فَقَدْ فازَ ) * پس هر آينه رستگارى يافت و بمراد رسيد زحزحه در اصل لغت تكرير زح است كه بمعنى جذبست بعجلت و فوز بمعنى ظفر ببغية يعنى رسيدن بمطلوب از حضرت رسالت ( ص ) مروى است كه\r\nمن احب ان يزحزح عن النار و يدخل الجنة فلتدركه المنية و هو يؤمن باللَّه و اليوم الآخر و ياتى الى الناس ما يحب ان يؤتى اليه\r\nيعنى هر كه دور گردانيده شود از دوزخ و در آورده شود ببهشت بايد كه دريابد او را مرگ در حالتى كه او گرويده باشد بوحدانيت خدا و روز\r\n","description":"","footnote":"","page_name":" 396 ","page_number":396},
  {"content":"\r\nآخرت و بمردمان آن نوع سلوك كند كه دوست داشته باشد كه با وى چنان باشند مراد آنست كه در حين نزول موت برو محافظت كنندهء حقوق اللَّه و حقوق الناس بوده باشد * ( وَمَا الْحَياةُ الدُّنْيا ) * و نيست زندگانى اين جهان يعنى لذات و زخارف آن * ( إِلَّا مَتاعُ الْغُرُورِ ) * مگر برخوردارى از چيزهايى كه فريب دهنده است و زيان رساننده غرور مصدر است بمعنى فاعل يا جمع غار مراد تشبيه حياة و زخارف دنيا است بمتاع مدلس كه مشترى او در آن غرور است و مدلس آن شيطان يعنى زندگانى دنيا و زخارف آن مردم را فريب ميدهند و اگر بحقيقت آن دانا گردند هر آينه عارف شوند به آنكه هيچ نميارزد و مغروريت در آن نسبت به كسى است كه آن را بر آخرت اختيار ميكنند اما هر كه به آن طلب آخرت كند پس آن متاع بلاغ است نه غرور و در آيه دلالت است بر آنكه اقل نعيم از آخرت بهتر است از همهء نعيم دنيا و لهذا حضرت رسالت ( ص ) فرموده كه\r\nموضع سوط فى الجنة خير من الدنيا و ما فيها\r\nموضع تازيانهء از بهشت بهتر است از دنيا و آنچه دروست پس عاقل بايد كه بزندگانى دنيا و زخارف ناپايدار آن فريب نخورد و همگى توجه او در تهيهء اسباب آخرت باشد چه آن نعيم كثير است و اين متاع حقير و در خبر است كه روزى رسول خدا ( ص ) بر بزغالهء مردهء گوش بريدهء بگذشت با اصحاب گفت كيست كه اين را بدرهمى بخرد گفتند يا رسول اللَّه بعيب گوش بريدگى در زندگى به اين مبلغ نميارزيد فكيف كه مرده است و به هيچ كارى نميشايد فرمود به خدا كه دنيا نزد خدا از اين خوارتر و بيمقدارتر است و مرويست كه اين ابيات منسوبند بامير المؤمنين ( ع ) كه\r\nتزود من الدنيا فانك راحل و يا در فان الموت لا شك نازل نعيمك فى الدنيا غرور و حسرة و عيشك فى الدنيا محال و باطل الا انما الدنيا كمنزل راكب اراح عشيا و هو فى الصبح راحل\r\nآورده‌اند كه بعد از هجرت مهاجران بمدينه اهل شرك دست تعدى بمال و ضياغ هر يك كه در مكه داشتند دراز كرده ميفروختند و هر كرا از ايشان كه در راه بدست ميآوردند تعذيب ميكردند و برخى را بقتل ميرسانيدند حقتعالى جهت ثبات بر مصابرت بر ايذا و اذيت كفار اهل ايمان را خطاب ميفرمايد كه * ( لَتُبْلَوُنَّ ) * به خدا كه شما آزمايش كرده مىشويد * ( فِي أَمْوالِكُمْ ) * در مالهاى خود بنقصان و تلف * ( وَأَنْفُسِكُمْ ) * در نفسهاى خود باذيت كفار و غير آن از امراض و علل * ( وَلَتَسْمَعُنَّ ) * و هر آينه بشنويد * ( مِنَ الَّذِينَ أُوتُوا الْكِتابَ ) * از آنان كه كتاب بديشان داده‌اند * ( مِنْ قَبْلِكُمْ ) * پيش از شما يعنى يهود و نصارى * ( وَمِنَ الَّذِينَ أَشْرَكُوا ) * و از آن كسانى نيز كه شرك آورده‌اند * ( أَذىً كَثِيراً ) * رنج بسيار يعنى سخنانى كه موجب رنجش خواطر باشد هم نسبت به\r\n","description":"","footnote":"","page_name":" 397 ","page_number":397},
  {"content":"\r\nپيغمبر شما و هم نسبت بشما زهرى روايت كرده كه مراد به * ( الَّذِينَ أَشْرَكُوا ) * كعب اشرف و اتباع اويند كه رسول و اصحاب را هجو كردى و مشركين را در بد گفتن مسلمانان تحريص نمودى و غزل گفتى و در آن ذكر زنان مسلمانان كردى و ايشان را به اين نوع ايذا رسانيدى تا آنكه حقتعالى كار او را كفايت كرد و بر دست بعضى از صحابه كشته شد و نزد بعضى آنست كه سبب نزول آيات آن بود كه رسول ( ص ) نامهء بر دست ابى بكر بفنحاص بن عازورا فرستاد و او را باسلام دعوت كرد و به نماز و زكات ترغيب فرمود و ابو بكر را گفت كه اگر او چيزى ناملايم گويد جواب ندهى تا آنكه آن را به من رجوع كنى ابو بكر برفت و نامه را بوى داد چون مطالعه كرد گفت خداى شما محتاج است بما كه از ما چيزى ميخواهد ابو بكر گفت خواستم بتيغ سخن او را جواب باز دهم كلام رسول ( ص ) را كار بستم و هيچ نگفتم و بازگشتم حقتعالى اين آيه فرستاد كه هر آينه شما را مبتلا سازد در مالها بزكاة و صدقات و خسران و نقصان به جهت مصيبات و آفات و در تنهاى شما به امراض و اسقام و قتل و اسر و جراحات و ساير مصيبات و نكبات و مخايف و متاعب و بشنويد از اهل كتاب سخنان ناخوش چون هجاء رسول و طعن در دين و اغراى كفره بر شما در انوار گفته كه اين اخبار است باستماع كلمات مكروهه قبل از وقوع آن تا مؤمنان توطين نفس خود كنند بر صبر و احتمال آن و مستعد لقاى آن شوند و نزول مصيبات بر ايشان اغواى ايشان نكند * ( وَإِنْ تَصْبِرُوا ) * و اگر صبر كنيد بر آزار اين گروه * ( وَتَتَّقُوا ) * و بپرهيزيد از مكافات ايشان و آن را با منتقم حقيقى گذاريد * ( فَإِنَّ ذلِكَ ) * پس بدرستى كه اين صبر و اتقاء * ( مِنْ عَزْمِ الأُمُورِ ) * از استوارى كارهاى دينست و درستى نشانهاى ثبات بر آن و يا از حقايق ايمان است و در انوار گفته كه معنى آنست كه صبر بر تقوى از معزومات امور است تعنى از امور مغرومه كه واجبست عزم بر آن يا از آن چيزى است كه عزم كرده خدا بر آن تعنى امر كرده و مبالغه نموده در آن و عزم در اصل ثبات رأى است بر شيء تا امضاى آن كند مراد آنست كه صبر و تقوى عزميست از عزمات خدا كه ناچار است شما را كه امضاى آن نمائيد بعد از آن خبر ميدهد از نقض عهد و ميثاق اهل كتاب بقوله * ( وَإِذْ أَخَذَ اللَّه ) * و ياد كن اى محمد ( ص ) وقتى كه فرا گرفت خدا در آن * ( مِيثاقَ الَّذِينَ ) * عهد و پيمان آنان كه * ( أُوتُوا الْكِتابَ ) * داده شده‌اند تورية و انجيل يعنى علماى بنى اسرائيل و مضمون عهد اين است كه * ( لَتُبَيِّنُنَّه لِلنَّاسِ ) * هر آينه بايد كه ايشان بيان كنند كتاب را براى مردمان يعنى وصف محمد ( ص ) را كه در آن مكتوبست براى مردمان روشن گردانند * ( وَلا تَكْتُمُونَه ) * و نپوشند آن وصف\r\n","description":"","footnote":"","page_name":" 398 ","page_number":398},
  {"content":"\r\nرا و حفص و ابن كثير و ابو عمرو در هر دو كلمه بخطاب ميخوانند بر طريق حكايت از مخاطبهء ايشان يعنى حق سبحانه اخذ ميثاق كرد از اهل كتاب به اين وجه كه ايشان را گفت بيان كنيد صفت پيغمبر را و آن را نپوشيد * ( فَنَبَذُوه ) * پس بينداختند كتاب را يا پيمان را * ( وَراءَ ظُهُورِهِمْ ) * از پس پشت نبذ در وراء ظهر مثل است در ترك اعتدا و عدم التفات و نقيض آنست نصب عينين و القاء بين\r\nالعينين كما يقال جعلته نصب عينى و القيته بين عينى مراد آنست كه اهل كتاب اصلا مراعات نكردند و به آن التفات ننمودند و آن را ضايع و مهمل گذاشتند و عمل به آن نكردند * ( وَاشْتَرَوْا بِه ) * و خريدند و بدل كردند آنچه اخذ ميثاق بر آن بود * ( ثَمَناً قَلِيلًا ) * بهاى اندك را يعنى بدل آن اخذ حطام دنيا و اعراض آن كردند و آن مأكل و مرسومها و هداياى احبار و اساقفه بود كه هر سال از عوام و سفله ميگرفتند و ميترسيدند كه اگر نعت پيغمبر ( ص ) را اظهار كنند از آن محروم مانند * ( فَبِئْسَ ما يَشْتَرُونَ ) * پس بد چيزيست كه ميخرند يعنى بدل ميكنند نعيم جاودانى را بحطام فانى و اختيار ميكنند امتعهء فانيه را بر نعم باقيه و به جهت آن مستحق عذاب اليم و عقاب جحيم ميشوند در آيه دلالت است بر وجوب اظهار حق و تحريم كتمان آن پس درو مندرج است وجوب بيان دين و احكام و فتاوى و شهادت و غير آن از امورى كه مختصند علما به آن و ثعلبى در تفسير خود باسناد از حسن و عماره آورده كه حكم بن عتبه از نجم خزاز روايت كرده كه از على بن ابى طالب ( ع ) شنيدم كه فرمود\r\nما اخذ اللَّه على اهل الجهل ان يتعلموا حتى اخذ على اهل العلم ان يعلموا\r\nحقتعالى فرا نگرفت بر اهل جهل كه تعليم گيرند تا آنكه فرا گرفت بر اهل علم كه تعليم دهند و بعد از آن چهل حديث براى من بيان كرد و محمد بن كعب گفته كه حلال نيست عالم را كه بر علم خاموش شود و جاهل را كه بر جهل ساكت گردد و بعد از آن در حق عالم اين آيه تلاوت فرمود * ( وَإِذْ أَخَذَ اللَّه مِيثاقَ الَّذِينَ أُوتُوا الْكِتابَ ) * الاية و در حق جاهل اين آيه را برخواند كه فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ و از قتاده نيز روايت است كه آيهء مذكوره براى بيان عهدى است كه خدا بر علما فرا گرفته كه آنچه دانند بگويند و پنهان نكنند چه كتمان آن مؤدى به هلاكت ابديست پس واجب است بر هر كه عالم بكتاب آسمانيست خواه توريت و انجيل و خواه قرآن كه احكام و اوامر آن را به مردمان رسانند و اخفاى آن نكنند تا به عذاب عقاب اخروى گرفتار نشوند و بعد از آن خصلتى ديگر از خصال ذميمهء اهل كتاب را بيان مىكند بقوله * ( لا تَحْسَبَنَّ الَّذِينَ ) * يفرحون مپندار اى محمد ( ص ) آنان را كه شاد ميباشند * ( بِما أَتَوْا ) * به آنچه آمدند يعنى كردند از پوشيدن نعت تو * ( وَيُحِبُّونَ أَنْ\r\n","description":"","footnote":"","page_name":" 399 ","page_number":399},
  {"content":"\r\n* ( يُحْمَدُوا ) * و دوست ميدارند اينكه ستوده شوند * ( بِما لَمْ يَفْعَلُوا ) * به آنچه نكردند يعنى وفا بميثاق نكرده وصف آن حضرت را بر وجهى كه در تورية است نكردند بلكه ضد آن را با اهل اسلام گفتند و با وجود اين چشم داشت محمدت و ستايش داشتند از مسلمانان كه گويند در حق ايشان كه از اعلم علماى عصر و افضل احبا و اهل كتابند قتاده گفته كه يهود خيبر نزد پيغمبر ( ص ) آمدند و گفتند نحن نعرفك و نؤمن بك ما تو را ميشناسيم و به تو ايمان داريم و در قلوب ايشان خلاف اين معنى بود مسلمانان زبان به محمدت ايشان بگشادند حقتعالى اين آيه فرستاد و گويند پيغمبر ( ص ) از احبار اهل كتاب حكمى از احكام تورية پرسيد ايشان آن را مخفى داشتند و بنوعى ديگر سخن آغاز كردند و چنان وانمودند كه براستى خبر داده‌اند با وجود آن دروغ داعيهء استحسان داشتند اين آيه نازل شد و از ابى جعفر ( ع ) نقل است كه يهود با آنكه اهل شرك و نفاق بودند و تارك صلاة و صوم ميگفتند\r\nنحن ابناء اللَّه و اهل الصلاة و الصوم\r\nتا مردم احترام ايشان كنند و زبان به محمدت ايشان بگشايند حقتعالى اين آيه فرستاد دربارهء ايشان و گويند معنى آنست كه يهود و ترسا دوست داشتند كه ستايش ايشان كنند بر ابطال ايشان امر محمد ( ص ) را و تكذيب كردن ايشان او را و از ابن عباس و ابن سعيد خدرى منقولست كه جمعى منافقان در عهد رسول ( ص ) گفتند كه اگر غزائى باشد ما ممد و معاون توايم و با اعداى تو كارزار كنيم چون وقت غزا رسيدى تخلف كردندى و باز ايستادندى و بدان تخلف شادمان بودندى كقوله تعالى فَرِحَ الْمُخَلَّفُونَ بِمَقْعَدِهِمْ خِلافَ رَسُولِ اللَّه و چون رسول ( ص ) از جهاد مراجعت كردى زبان اعتذار گشوده گفتندى كه فلان چيز مانع آمدن ما شد و اگر چنين امرى ما را سانح نميشد در ملازمت تو مجاهده ميكرديم كقوله تعالى يَعْتَذِرُونَ إِلَيْكُمْ إِذا رَجَعْتُمْ و با وجود اين توقع تحسين داشتندى اين آيه دربارهء ايشان فرود آمد و قوله * ( فَلا تَحْسَبَنَّهُمْ ) * تاكيد * ( لا تَحْسَبَنَّ الَّذِينَ ) * است و قوله * ( الَّذِينَ يَفْرَحُونَ ) * مفعول اول است و قوله * ( بِمَفازَةٍ مِنَ الْعَذابِ ) * مفعول ثانى آن و معنى آنست كه البته گمان مبر اى محمد ( ص ) آنان را كه فرحناك و شادان ميشوند به آنچه كردند از تدليس و كتمان حق و يا معذرة غير مسموع و معقول يا توقع ستايش بر آن كه اهل رستناند از عذاب دنيا چون قتل و جلا و ذلت و قبول جزيه پس * ( بِمَفازَةٍ ) * منصوب است به آنكه مفعول ثانى تحسبن است بر حذف مضاف و يا مفازة بمعنى فاعل است كه آن ( فائزين ) است يعنى مپندار ايشان را فايز و رستگار و ابن كثير و ابو عمرو در اول بغيبت خوانده‌اند و فتح با و اسم موصول فاعل ن و در ثانى بصم با به آنكه فاعل او ضمير مستكن راجع بموصول و هر دو مفعول يحسبن محذوف باشد و هر دو مفعول موكد دال بر آن كانه قال ( و لا يحسبن الذين يفرحون بما اتوا فلا تحسبن\r\n","description":"","footnote":"","page_name":" 400 ","page_number":400},
  {"content":"\r\nانفسهم بمفازة ) يعنى بايد كه نپندارند آنان كه شادمانند به آنچه اتيان ميكنند از كتمان نعت پيغمبر ( ص ) كه رستگار گردند از آتش دوزخ * ( وَلَهُمْ عَذابٌ أَلِيمٌ ) * و مر ايشان را عذابيست دردناك در روز رستخيز به جهت كفر و تدليس ايشان * ( وَلِلَّه ) * و مر خدايراست * ( مُلْكُ السَّماواتِ وَالأَرْضِ ) * پادشاهى آسمانها و زمينها پس مالك امور عباد است و بر وفق اعمال ايشان را بجزا و سزا مىرساند * ( وَاللَّه عَلى كُلِّ شَيْءٍ ) * و خدا بر همه چيزها از مثوبت ابرار و عقوبت اشرار و غير آن از اهلاك و انشا و تصرف در جميع امور ممكنه * ( قَدِيرٌ ) * تواناست\r\nآورده‌اند كه قريش از يهود پرسيدند كه معجزهء موسى چه بود ايشان حديث عصا و يد و بيضا با معجزات ديگر در ميان آوردند و از نصارى اعجاز عيسى ( ع ) سؤال كردند احياء موتى و ابراء مرضى باز گفتند پس بجناب نبوت آمده گفتند اى محمد ( ص ) ما از معجزات موسى و عيسى خبر يافته‌ايم و بطلب معجزات تو كه محمدى ( ص ) بدينجانب شتافته‌ايم اگر كوه صفا را زر سازى آن را علامت يگانگى معبود تو دانيم حقتعالى اين آيه فرستاد كه اگر شما طالب آيات خدائيد * ( إِنَّ فِي خَلْقِ السَّماواتِ ) * بدرستى كه در آفرينش آسمانها و آنچه در ويست از صنوف عجايب * ( وَالأَرْضِ ) * و در آفرينش زمين و آنچه درو است از انواع غرائب * ( وَاخْتِلافِ اللَّيْلِ وَالنَّهارِ ) * و آمد شد شب و روز يا اختلاف ايشان در نور و ظلمت يا نقصان و زياده * ( لآياتٍ ) * هر آينه نشانها است بر وجود صانع و وحدت او و كمال علم و قدرت او * ( لأُولِي الأَلْبابِ ) * مر خداوندان خود را كه عقول ايشان از شوائب حسن و وهم صافى و بادراك دقايق اسرار و حقايق اثار وافى باشد و اقتصار بر خلق سماوات و ارض و اختلاف ليل و نهار جهة آنست كه تغيير مناط استدلال است و اين امور در معرض جمله انواع تغيرند چه تغير يا در ذات شيء است چون تغيير ليل و نهار و يا در جزء شيء چون تغير عناصر بتبدل صور آن يا در خارج از شيء چون تغير افلاك بتبدل اوضاع آن و لهذا از حضرت رسالت ( ص ) مرويست كه\r\nويل لمن قرأها و لم يتفكر فيها\r\nواى مر آن كسى را كه اين آيه بخواند و در آن تفكر نكند و در مجمع آورده كه وجه دلالت خلق سماوات و ارض بر وجود واجب الوجود لذاته و قدرت و علم او آنست كه وجود هر دو متضمن اعراض حادثه اند و هر چه منفك از حادث نيست حادث است و محدث را ناچار است از محدثى كه احداث آن كند و موجدى كه ايجاد آن نمايد پس وجود و حدوث اين هر دو دال است بر آنكه آنها را محدثى و قادرى هست و ابداع آنها با آنچه در آنست از بدايع غريبه و امور جاريه بر غايت انتظام و انساق دال است بر\r\n","description":"","footnote":"","page_name":" 401 ","page_number":401},
  {"content":"\r\nآنكه مبدع آنها عالم بالذاتست زيرا كه صدور فعل منتظم صحيح نيست مگر از عالم هم چنان كه ايجاد صحيح نيست مگر از قادر و نيز دلالت دارند بر آنكه صانع آنها قديم و ازلى است زيرا كه اگر محدث بود محتاج باشد بمحدثى پس مؤدى تسلسل گردد و وجه دلالت بر تعاقب ليل و نهار آنست كه ترادف آنها بر مقدار معلوم كه زايد بر آن نميشود و ناقص از آن نميكردند و نقصان هر يك از آنها از ديگرى در زمانى و زيادتى هر يك از آنها بر ديگرى در وقتى ديگر و ازدياد احمدهما به قدر نقصان ديگرى دلالت ظاهر است بر آنكه صانع آنها قادر و حكيمست كه گرد عجز و سهو بر دامن كبرياى او ننشيند عطاء بن رياح روايت كرده كه من با عبد اللَّه عمر نزديك عايشه رفتيم ابن عمر گفت يا عايشه خبر ده ما را بعجيب ترين امرى كه از رسول ( ص ) ديدى گفت آن حضرت در اكثر شب نماز گذاردى و بدعا و نياز اشتغال داشتى شبى از شبها كه نوبت من بود در بستر آمد و بخفت و پهلوى خود را ملحق به پهلوى من ساخت هنوز عضو او در لحاف گرم نشده بود كه گفت اى عايشه امشب مرا اذن ميدهى كه بعبادت پروردگار خود مشغول شوم گفتم يا رسول اللَّه ( ص ) من ترا بسيار دوست دارم و پيوسته رضاى تو را ميجويم چگونه اذن تو ندهم پس برخواست و جامه در پوشيد و وضو ساخت و در نماز ايستاد و چندان بگريست كه آب چشم او جامهء تن او را تر كرد و بعد از آن بنشست و به حمد و ثناى حقتعالى مشغول شده بگريست تا آنكه آب چشمش زمين را تر كرد و به آن هيئت بود تا صبح طلوع كرد و بلال آمد تا او را به نماز بامداد خواند وى را گريان ديد گفت يا رسول اللَّه ( ص ) چرا ميگريى و حال آنكه حقتعالى گناهان گذشته و آيندهء ترا عفو كرده كه لِيَغْفِرَ لَكَ اللَّه ما تَقَدَّمَ مِنْ ذَنْبِكَ وَما تَأَخَّرَ جواب داد كه\r\nأ فلا اكون عبدا شكورا\r\nآيا من بندهء شاكر نباشم و چگونه گريه نكنم و حال آنكه حقتعالى امشب آيتى بر من نازل ساخته و آن اين است كه * ( إِنَّ فِي خَلْقِ السَّماواتِ وَالأَرْضِ ) * الايه\r\nويل لمن قرأها و لم يتفكر فيها\r\nو نيز از ان حضرت روايت كرده‌اند كه\r\nويل لمن لاكها بين فكيه و لم يتاملها\r\nواى بر آن كسى كه اين آيه را در ميان هر دو فك او نجايد و تامل در آن ننمايد بريدهء اسلمى روايت كرده كه رسول ( ص ) فرموده هيچ آيه بر شياطين و جنيان چنان سخت ننمود كه اين آيه و ثعلبى در تفسير خود باسناد خود از محمد بن حنفيه نقل كرده كه امير المؤمنين فرمود كه چون حضرت رسالت ( ص ) در شب برخواستى مسواك فرمودى و بعد از آن نظر در آسمان كردى و گفتى * ( إِنَّ فِي خَلْقِ السَّماواتِ وَالأَرْضِ وَاخْتِلافِ اللَّيْلِ وَالنَّهارِ لآياتٍ لأُولِي الأَلْبابِ ) * * ( الَّذِينَ ) * يعنى اين اولوا الالباب كه استدلال ميكنند بر توحيد و علم و قدرت و وجوب وجود واجب الوجوب بخلق سماوات و ارض و اختلاف ليل و نهار آنانند كه از روى اخلاص * ( يَذْكُرُونَ اللَّه ) * ياد ميكنند خدا را * ( قِياماً ) * در حالتى كه ايستادگانند * ( وَقُعُوداً ) * و وقتى كه نشسته گانند\r\n","description":"","footnote":"","page_name":" 402 ","page_number":402},
  {"content":"\r\n* ( وَعَلى جُنُوبِهِمْ ) * و بر آن زمان كه افتاده‌اند بر پهلوهاى خود بدانكه قيام و قعود و على جنوبهم احوال ثلاثه‌اند بمعنى قائمين و قاعدين و مضطجعين على جنوبهم و غرض از اين دوام ذكر است يعنى دايم با ذكر حقند و پيوسته در درياى محبتش مستغرل ( من احب شيئا اكثر ذكره ) و در حديث آمده كه\r\nمن احب ان يرتع فى رياض الجنة فليكثر ذكر اللَّه\r\nهر كه خواهد كه بچرد در روضهاى بهشت بايد كه ذكر خدا بسيار كند و على بن ابراهيم در تفسير خود نقل كرده كه مراد ذكر نماز است كه بدين هيئت سه گانه ميگذارند بر حسب طاقة و\r\nلقوله ( ص ) لعمران بن حصين صل قائما فان لم تستطع فقاعدا فان لم تستطع فعلى جنب تؤمى ايماء\r\nو اين منافى تفسير اول نيست چه وصف ايشان بذكر درين احوال ثلث مانع صلاة نيست و ابن جريح و قتاده نيز بر اينند و يا ذكر بمعنى شكر است يعنى سپاس دارى ميكنند بر قدرت قيام كه قوام معيشت بدانست و بر نعمت قعود كه پايه دارى صحت در آنست و بر راحت اضطجاع و منام كه آسايش تمام بسبب آن است و نزد علماى محققين مراد ذكر دل است زيرا كه دوام ذكر لسانى ممكن نيست اما ذكر دل را فتورى و قصورى نميباشد پس مراد از اين صاحب دلانند كه مشغول بذكر از دل و جانند قياما در حالتى كه قائمند يعنى متوجه بامر الهى و قعودا و قاعدند يعنى باز ايستاده از ملاهى * ( وَعَلى جُنُوبِهِمْ ) * بر يك جانباند از ارتكاب مناهى و يا قائمند بر استانهء خدمت و قاعدند بر بساط قربة * ( وَعَلى جُنُوبِهِمْ ) * بمعنى آسودگانند در بارگاه و جد و حال و بر كنارهء از پندار و هم و خيال * ( وَيَتَفَكَّرُونَ ) * و انديشه ميكنند از روى استدلال * ( فِي خَلْقِ السَّماواتِ وَالأَرْضِ ) * در آفرينش آسمانها و زمينها و در اجرام عظام و ابداع صنيعة آن تا آن انديشه ايشان را راه مينمايد بصانع قديم و مبدع حكيم و به جهت آنست كه تفكر در صنايع الهى افضل عباداتست كما\r\nقال النبى ( ص ) لا عبادة كالتفكر\r\nهيچ عبادتى همچه تفكر نيست چه آن مخصوص بقلب است كه از شايبهء ريا مصون است و نيز مقصود از آفرينش تفكر است در بدايع الهى تا به آن راه برند بصانع آن چنان كه در روايت آمده كه داود على نبينا و عليه السلام در مناجات گفت\r\nيا رب لم خلقت الخلق\r\nبار خدايا خلايق و مكونات را براى چه آفريدى ندا آمد كه\r\nكنت كنزا مخفيا فاحببت ان اعرف فخلقت الخلق لكى اعرف\r\nمن كنجى بودم پنهان پس دوست داشتم كه شناخته شوم پس خلقان را آفريدم تا مرا بشناسند و از حضرت رسالت ( ص ) مرويست كه\r\nبينهما رجل مستلق على فراشه اذ رفع راسه فنظر الى السماء و النجوم فقال اشهد ان لك ربا و خالقا اللهم اغفر لى فنظر اللَّه اليه فيغفر له\r\nيعنى وقتى كه بنده بر فراش بر پشت افتاده چون سر بر آسمان كند و نظر در آسمان و ستارگان كند پس گويد گواهى مىدهم كه ترا پروردگارى و آفريدگارى هست بار خدايا بيامرز مرا حقتعالى به نظر رحمت در نگرد و او را بيامرزد\r\n","description":"","footnote":"","page_name":" 403 ","page_number":403},
  {"content":"\r\nو در آيه دليلى هست واضح بر شرف علم اصول و فضل آن و در كشاف آورده كه مردى بود در بنى اسرائيل كه سى سال خدا را عبادت كرده بود و حقتعالى درين مدت قطعهء ابرى بر بالاى او بداشته بود كه برو سايه ميافكند و با او جوانى از بنى اسرائيل بود كه متابعت او كرده بطاعت قيام مىنمود و در اين مدت قطعهء ابر سايه بر سر او نيفكند شكايت آن حال را بمادر خود عرض كرد گفت مگر از تو تقصيرى در عبادت واقع شده گفت مرا بخاطر نميرسد كه درين مدت فتورى و قصورى در طاعت من راه يافته باشد گفت لعلك نظرت مرة الى السماء و لم تعتبر شايد كه تو يك بار نظر به آسمان كرده باشى و تفكر در آن نكرده چشم از آن برداشته باشى گفت ( لعله ما قلت ) شايد كه به جهت همين باشد كه تو گفتى و در خبر آمده كه سفيان ثورى روزى در مقام ابراهيم ( ع ) دو ركعت نماز بگذارد و بعد از آن سر سوى آسمان كرد چون ستاره به نظر او درآمد بيفتاد و بيهوش شد و از طول حزن و فكرت خون از مجراى بول او روان شد و در اخبار آمده است از اهل البيت كه آيه در شان متهجدان است كه در اين سه حالت بذكر حضرت عزت قيام مينمايند چه در حال قيام بقرائة و قنوت مشغولند و بعد از فراغ از نماز وتر مينشينند در تعقيب آن و بعد از تعقيب بر پهلوى راست تكيه ميكنند و دست راست در زير سر مينهند و از روى تعجب تفكر ميكنند در اينكه چگونه حقتعالى اين هفت گنبد معلق مطبق بدون عماد و ستون بر هوا برافراشته و بزينة تمام آن را بستارگان آراسته و هفت زمين به زير يكديگر نهاده و بانواع حيوانات آبادان كرده و باصناف نباتات پيراسته و بچشمهاى آن روان زنده داشته و به جهت اين انديشه متيقن ميشوند كه اين افعال محكمهء متقنه بدون صانع قادر عالم قديم ازلى و واحد در الوهيت تحقق نپذيرد و بواسطهء اين حجاب بعد از نظر ايشان برخواسته از غيبت بحضور ميآيند و از غايت تشوق و نشاط او را در خاطر خود در ميآرند و او را نازل منزلهء مخاطب مشاهد گردانيده از روى تضرع و نياز به او خطاب ميكنند كه * ( رَبَّنا ) * مقول قول مذكور است اى ( يتفكرون قائلين ربنا ) يعنى تفكر ميكنند در حينى كه قائل اين قولند كه اى پروردگار ما * ( ما خَلَقْتَ هذا ) * نيافريدى اين مخلوقات را كه آسمان و زمين است * ( باطِلًا ) * آفريدنى باطل و يا در حالتى كه باطل باشد و مشار اليه هذا خلق است گاهى كه مراد از آن مخلوق باشد اى ( ما خلقت المخلوق من السماوات و الارض ) و يا متفكر فيه است يعنى نيافريدى آن چه درو تفكر كرده مىشود باطل و يا سماوات و ارض است كه در معنى مخلوقست و مراد بباطل كه صفت مصدر محذوفست يا حال از مفعول خلقت عبث است و بازى و هرزه كه معرا از حكمت است يعنى آن را عبث و ضايع نيافريدى بدون رعايت حكمت بلكه آفريدن آن محض حكمت عظيمه است كه از\r\n","description":"","footnote":"","page_name":" 404 ","page_number":404},
  {"content":"\r\nجملهء آن اينست كه مبدء وجود انسان است و سبب معاش و دليل ايشان بر معرفت تو و حث آنها بر طاعت تو يا بجهة اين برسند بحياة ابديه و سعادت سرمديه در جوار تو بعد از آن تنزيه او سبحانه مينمايند از هر چه لايق ذات و صفات او نيست و ميگويند * ( سُبْحانَكَ ) * پاكى و پاكيزگىتر است در آن كه هيچ چيز را بباطل نيافريدى * ( فَقِنا ) * پس نگاه دار ما را بحمايت لطف خود * ( عَذابَ النَّارِ ) * از عذاب آتش دوزخ بجهة اخلال ما نه نظر كردن در خلق تو و تقصير ما در قيام نمودن به آنچه مقتضى آنست سبحان مصدر فعل محذوف است اى سبحنا سبحانا لك يعنى پاكيزه ميدانيم پاكيز دانستنى ترا از هر چه لايق بذات متعالى تو نباشد مانند آفريدن عبث و باطل و اين جملهء معترضه است و فايدهء فا دلالتست بر آنكه علم ايشان به آن چيزى كه بسبب آن آسمانها و زمينها آفريده شده حامل ايشان است بر استعاذه و در مجمع\r\nآورده كه آيه دلالتست بر آنكه كفر و ضلال و قبايح آفريدهء خدا نيست زيرا كه همهء اين باطل است بلا خلاف و حقتعالى نفى اين معنى كرده بحكايت اولوا الالباب كه راضى به اقوال ايشانست پس واجبست بر آنكه جازم شوند كه هيچ قبيحى از قبائح مضاف به او سبحانه نيست بلكه از او منتفى است و اولو الالباب كه تفكر كنندگانند در بدايع صنايع علويات و سفليات بر سبيل خشية مىگويند كه * ( رَبَّنا ) * اى پروردگار ما * ( إِنَّكَ ) * بدرستى كه تو از روى عدل * ( مَنْ تُدْخِلِ النَّارَ ) * هر كرا در آورى بدوزخ * ( فَقَدْ أَخْزَيْتَه ) * پس بدرستى كه خوار و رسوا گردانيدى او را بعقوبت مراد به اين قول تهويل مستعاذ منه است تا تنبيه باشد بر شدت خوف ايشان و طلب وقايهء از آن و در اين اشعار است به آنكه عذاب روحانى اقطعست * ( وَما لِلظَّالِمِينَ ) * و نيست مر ستمكاران را و از حد بيرون رفتگان را از مشرك و يهود و نصارى و امثال ايشان از طغاة و عصاة * ( مِنْ أَنْصارٍ ) * يارانى كه از روى مغالبه و قهر عذاب را زايشان مندفع سازند مراد بظالمين مدخليناند و وضع ظاهر در موضع مضمر به جهت دلالتست بر آنكه ظلم ايشان سبب است براى ادخال ايشان در آتش و انقطاع نصرت از ايشان در خلاصى از آن و از نفى نصرت نفى شفاعت عصاة اهل اسلام لازم نمىآيد چه نصرت دفعى است بقهر و شفاعت بر وجه مسئله و خضوع و تضرع است به خدا و مع ذلك محتمل است كه مراد بظالمان اهل كفر باشند نه عصاة اهل ايمان و صدور شفاعت از حضرت رسالت ( ص ) براى مؤمنانى كه اهل كباير باشند مجمع عليه جميع امت است و احاديث صحيحهء متواتره درين باب واقع شده و از جمله بخارى در صحيح از انس بن مالك روايت كرده كه پيغمبر ( ص ) فرموده كه بعضى از امت من باشند كه بعد از مدت متمادى كه در دوزخ بوده باشند اثر شفاعت به\r\n","description":"","footnote":"","page_name":" 405 ","page_number":405},
  {"content":"\r\nايشان رسيده از دوزخ بيرون آيند و ببهشت درآيند\r\nفيسميهم اهل الجنة الجهنميين\r\nپس نام نهند ايشان را بهشتيان جهنميان يعنى كسايى كه منسوبند بجهنم و معذب شده‌اند به عذاب آن و ابو سعيد خدرى از آن حضرت روايت كرده كه جمعى را از دوزخ بيرون آرند كه از فرط سوختن مانند انگشت سياه شده باشند پس ايشان را در نهرى كه آن را نهر الحيات گويند در اندازند و ايشان خود را شست و شوى داده اثر سوختن از ايشان زايل گردد و بعد از آن ببهشت داخل شوند و اين روايت را بخارى و ابو مسلم در صحيحين خود نقل كرده‌اند و نيز از آن حضرت روايت است كه\r\nادّخرت شفاعتى لاهل الكباير من امتى\r\nذخيره كرده‌ام شفاعت خود را براى اهل كباير كه از امت من باشند و امثال اين اخبار بسيار است و كسانى كه اخزا را بتابيد تاويل ميكنند مانند انس بن مالك و سعيد بن مسيب و قتاده و ابن جريح آيه را مخصوص ميدانند باهل كفر پس منافى شفاعت اهل ايمان نباشد و نزد بعضى كه اثبات خزى ميكنند به مجرد دخول معنى آن فضيحت است و فضاحة نسبت بكفار و استحيا نسبت بعصاة امت و بنا بر معنى اول اخزيته مشتق است از خزى و نظير اينست قوله وَلا تُخْزُونِ فِي ضَيْفِي و بر معنى ثانى مشتق است از خزايه بمعنى استحيا و بنا بر آنكه آيه بر عموم خود باشد منافى كريمهء يَوْمَ لا يُخْزِي اللَّه النَّبِيَّ وَالَّذِينَ آمَنُوا مَعَه نخواهد بود زيرا كه مراد بالذين آمنوا معه اهل تقوىاند كه مستحق عذاب نباشند و ذكر معه قرينهء اين تخصيص است و در رسالهء اعتقاديهء ابن بابويه ره مذكور است كه اعتقاد ما آنست كه دوزخ دار هوان و دار انتقام است مر اهل كفر و عصيان را و هيچ كس در آن مخلد نماند مگر اهل شرك و كفر اما عصاة اهل توحيد بوسيلهء شفاعت از آن بيرون آيند و در روايت آمده كه هيچكس را از اهل توحيد الم نرسد در حين داخل شدن در ان بلكه آن نزد خروج ايشان باشد از آن تا اين الم جزاى معصيت ايشان باشد پس بنا بر اين روايت اخزا در وقت ادخال مخصوص خواهد بود باهل كفر و شرك چنان كه گذشت از قول انس بن مالك و قوله * ( رَبَّنا ) * هم از حكايت قول مؤمنان است يعنى مؤمنانى كه تفكر ميكنند در خلق آسمان و زمين و ميگويند اى آفريدگار ما * ( إِنَّنا ) * بدرستى كه ما * ( سَمِعْنا مُنادِياً ) * شنيديم ندا زنندهء را كه به آشكارا * ( يُنادِي ) * ميخواند مردمان را * ( لِلإِيمانِ ) * براى گرويدن بوحدانيت تو و اتباع رسول تو در اوامر و نواهى تو ايقاع فعل بر مسمع و حذف مسموع به جهت دلالت وصف مسمع است بر مسموع و در آن مبالغه است كه آن در ايقاع فعل بر نفس مسموع نيست و در تنكير منادى و اطلاق آن و بعد از آن در تقييد آن بايمان تعظيم و تفخيمشان مناديست چه هيچ منادى اعظم از منادى ايمان نيست و ديگر آنكه ذكر معين بعد از مبهم اوقع است در نفس و ندا و دعا و مانند\r\n","description":"","footnote":"","page_name":" 406 ","page_number":406},
  {"content":"\r\nآن معدى با لى و لام است به جهت اينكه متضمن معنى انتها و اختصاص است و اين منادى محمد ( ص ) است نزد اكثر مفسران و از محمد بن كعب قرظى و قتاده مرويست كه مراد قرآن است زيرا كه بسيار كس دعوت رسول ( ص ) را در نيافته‌اند و اما همه كس قرآن را شنيده‌اند و اگر چه پيغمبر را نديده‌اند و تأييد قول اول ميتوان داد به آنكه كسى كه قول پيغمبر ( ص ) و دعوت او به او رسيده جايز است بگويد سمعا مناديا و اگر چه بر سبيل تجوز باشد و قتاده گفته كه حقتعالى اين معنى را از مؤمنان جن و انس روايت كرده اما از جنيان لقوله إِنَّا سَمِعْنا قُرْآناً عَجَباً و اما از انس قوله * ( سَمِعْنا مُنادِياً يُنادِي لِلإِيمانِ أَنْ آمِنُوا بِرَبِّكُمْ ) * حرف جر در آن مقدار است اى بان آمنوا يعنى ندا مىكند به اينكه بگرويد به پروردگار خود و مىتواند بود كه ان تفسيريه باشد يعنى مضمون ندا اينست كه بگرويد به پروردگار خود * ( فَآمَنَّا ) * پس امتثال امر منادى كرديم و ايمان آورديم * ( رَبَّنا ) * اى پروردگار ما * ( فَاغْفِرْ لَنا ذُنُوبَنا ) * پس بپوشان گناهان را يعنى بيامرز براى ما گناهانى را كه از آن تايب نشده باشيم در روز قيامت ما را برؤس الاشهاد رسوا مساز بعقوبت كردن بر آن مراد مطلق كباير است و صغاير با صفة اصرار چه عقوبت بر صغيرهء كه با عدم اصرار باشد مترتب نمىشود * ( وَكَفِّرْ عَنَّا ) * و محو كن از ما * ( سَيِّئاتِنا ) * بدىهاى ما را كه بدان تايب شده باشيم بفضل و رحمت خود و يا مراد غفران كباير و تكفير صغاير باشد يا غفران گناهان گذشته و تكفير گناهان آينده * ( وَتَوَفَّنا ) * و بميران ما را * ( مَعَ الأَبْرارِ ) * با نيكان و نيكو كاران يعنى ما را در زمرهء ايشان درآر و در سلك صحبت ايشان محشور گردان و در اين تنبيه است بر آنكه پيوسته متمناى ايشان لقاى رحمت الهيست و هر كه تمناى اين داشته باشد حقتعالى او را دوست داشته و او را در عداد مقربان خود شمرد\r\nو ابرار جمع بر است يا بار چون ارباب و اصحاب كه جمع ربست و صاحب و چون اهل ايمان اظهار امتثال نمودند به آنچه به آن مأمور بودند بعد از آن سؤال موعود عليه كردند نه به جهت خوف از اخلاف وعده بلكه به جهت مخافت آنكه ايشان را سوء عاقبت باشد يا قصور در امتثال يا در استكانت پس گفتند * ( رَبَّنا ) * اى تدبير كننده و بصلاح آرندهء كار ما * ( وَآتِنا ) * بده ما را * ( ما وَعَدْتَنا ) * آنچه وعده كردهء ما را * ( عَلى رُسُلِكَ ) * بر تصديق فرستادگان خود كه آن نعيم جا و دانيست واو در و آتنا زائده است و يا معطوف عليه و ان محذوفست تقدير اينكه ( ربنا آتنا ما سألناه و اتنا ما وعدتنا على رسلك ) و ميتواند كه متعلق على محذوف باشد تقدير اينكه ( ما وعدتنا منزلا او محمولا على رسلك ) يعنى عطا كن ما را آنچه وعده فرمودهء ما را در حالتى كه آن فروفرستادهء بر\r\n","description":"","footnote":"","page_name":" 407 ","page_number":407},
  {"content":"\r\nپيغمبران تو يا حمل كرده شده بر ايشان و گويند معنى آنست كه بده آنچه وعده دادهء ما را بر زبان پيغمبران خود يا ما آن آمرزش ميطلبيم كه انبيا را گفته كه ما را آمرزش خواهند چنانچه نوح ( ع ) گفت وَلِمَنْ دَخَلَ بَيْتِيَ مُؤْمِناً وَلِلْمُؤْمِنِينَ وَالْمُؤْمِناتِ و چنانچه ابراهيم ( ع ) فرمود كه رَبَّنَا اغْفِرْ لِي وَلِوالِدَيَّ وَلِلْمُؤْمِنِينَ و چنانچه پيغمبر ما را امر كردى كه فاستغفر لذنبك و للمؤمنين * ( وَلا تُخْزِنا يَوْمَ الْقِيامَةِ ) * و رسوا مگردان ما را در روز رستخيز يعنى بوسيلهء توفيق و لطف عاصم ما شو كه از ما چيزى صادر نشود كه مقتضى اخزا باشد و يا بجهة صدور مفرطات از ما ما را در آن روز رسوا مساز * ( إِنَّكَ ) * بدرستى كه تو * ( لا تُخْلِفُ الْمِيعادَ ) * خلاف نكنى وعدهء خود را كه آن اثابة مؤمن است و اجابت دعاى او و از ابن عباس مرويست كه مراد بميعاد بعث است بعد از موت و تكرير ربنا به جهت مبالغه است در ابتهال يا دلالت بر استقلال هر يك از اين مطالب و علوشان آن و در مجمع آورده كه * ( إِنَّكَ لا تُخْلِفُ الْمِيعادَ ) * كلام مستأنفست بدلالت كسر ان و معنى آنست كه ( انك وعدت الجنة لمن آمن بك و انك لا تخلف وعدك ) و وجه مسئله در انجاز وعده با آنكه معلوم است كه حق سبحانه لا محاله انجاز آن خواهد كرد آنست كه صدور اين كلام از متقيان بر وجه انقطاع است به خدا و تضرع و استكانه بسوى او كما قال رَبِّ احْكُمْ بِالْحَقِّ و يا آنكه در مخرج مسئله واقع شده و مراد از آن خبر است يعنى بميران ما را با ابرار به جهت آنكه كه تصديق كننده‌ايم آن چيزى را كه به آن وعده دادهء بر السنهء رسل خود و رسوا مساز ما را به جهت آنكه ميدانيم كه وعدهء تو حقست و انجاز آن محقق الوقوع است از انس روايت است كه پيغمبر ( ص ) فرمود كه هر كه را خدا وعدهء ثواب دهد لا محاله انجاز آن وعده نمايد و هر كرا وعدهء عقاب كند مخير است اگر خواهد عقاب كند و اگر خواهد نكند عمر بن عبيده را پرسيدند كه خدا خلف وعده كند گفت نه گفتند خلف وعيد كند گفت آرى گفتند براى چه گفت زيرا كه اين علامت لوم است و آن علامت كرم ابو هريره از رسول خدا ( ص ) روايت كرده كه هر كه هر شب اين پنج آيه را تلاوت كند هم چنان باشد كه همهء آن شب عبادتكرده باشد و در اثار آمده كه\r\nمن حزنه امر فقال خمس مرات ربنا انجاه اللَّه مما يخاف\r\nهر كه امرى او را محزون و اندوهناك گرداند بايد كه پنج بار بگويد ربنا حقتعالى او را نجات دهد از آنچه خوف آن داشته باشد و عمار دهنى نيز از صادق ( ع ) روايت كرده كه هر كرا كارى پيش آيد و پنج نوبت بگويد ربنا حقتعالى انجاح مرام او كند و از آنچه ترسد خلاصى دهد گفتند منشأ اين بيان فرما اين آيات را تلاوت فرمود و گفت حقتعالى سهام اين دعوات را ببركت پنج كلمهء ربنا كه در آن است بهدف اجابت رسانيده و فرموده كه * ( فَاسْتَجابَ لَهُمْ رَبُّهُمْ ) * پس اجابت كرد دعاى ايشان را\r\n","description":"","footnote":"","page_name":" 408 ","page_number":408},
  {"content":"\r\nپروردگار ايشان و ايشان را بمطالب و مقاصد خود رسانيد و چون استجابت اخص است از اجابت كه متعدى بنفسه است يا بلام از اينجهت ايثار استجاب نمود بر اجاب يعنى حق تعالى بر وجه مرحمت تامه دعاى اهل تقوى را به استجابت اختصاص داد * ( أَنِّي ) * به اين وجه كه من * ( لا أُضِيعُ ) * ضايع نگردانم * ( عَمَلَ عامِلٍ مِنْكُمْ ) * عمل هيچ عمل كنندهء را از شما از مجاهد روايت است كه ام سلمه نقلكرده از سيد عالم ( ص ) پرسيدم كه هر عاملى را اجرى است چگونه است كه حق تعالى در قرآن مردان مهاجر و مجاهد را بمناقب بسيار ياد كرده و زنان مهاجرات را از آن نصيبى ارزانى نفرموده اين آيه آمد كه من عمل هيچ عاملى را از شما ضايع نگردانم * ( مِنْ ذَكَرٍ أَوْ أُنْثى ) * از مرد و زن اين بيان عامل است * ( بَعْضُكُمْ مِنْ بَعْضٍ ) * برخى از شما از برخى ديگرند زيرا كه زنان از مردانند و مردان از زنان يا به جهت آنكه ذكور و اناث از اصل واحدند و يا به جهت فرط انصال و انحاد و يا بسبب اجتماع و اتفاق در دين اسلام و اين جملهء معترضه براى بيان شركت نسا با رجال در آنچه موعود است براى عمال پس حكم من در جميع شما يكسان است و هر كه از شما عملى كند مزد آن برد بدون اضاعهء عمل عاملى از شما چه ذكورة و انوثة را در آن مدخلى نيست و اين متضمن حث است بر مواظبت ادعيه كه در آيات متقدمه است و تنبيه بر اجابت دعا بر طبق مذكور و از ضحاك منقولست كه هيچ فرقى نيست در طاعت و معصيت ميان مردان و زنان پس هر كه از مرد و زن طاعت كند بر قدر عمل خود ثواب يابد بدون تفاوت و اگر معصيت كند عقاب كشد گاهى كه عفو الهى تدارك آن نكند پس فرق بعلم است و عمل لقوله تعالى وَالَّذِينَ أُوتُوا الْعِلْمَ دَرَجاتٍ و إِنَّ أَكْرَمَكُمْ عِنْدَ اللَّه أَتْقاكُمْ و از حضرت رسالت پناه ( ص ) مروى است كه\r\nالناس كاسنان المشط\r\nمردمان مانند دندانهاى شانه‌اند بسوية و قوله * ( فَالَّذِينَ هاجَرُوا ) * تا آخر از براى تفصيل اعمال عمال است و آنچه معد است براى ايشان از ثواب بر سبيل تعظيم يعنى پس آنان كه هجرت كردند از بلاد شرك و از ميان اوطان و عشاير كفار خويش بيرون آمدند بجهة عصبيت دينيه بطوع * ( وَأُخْرِجُوا مِنْ دِيارِهِمْ ) * و بيرون كرده شدند از سراها و منزلهاى مألوف خود از روى اضطرار و آنها حضرت رسالت ( ص ) است و آنان كه مشركان ايشان را از مكه بيرون كردند * ( وَأُوذُوا فِي سَبِيلِي ) * و رنجانيده شدند در راه طاعت من بسبب ايمان آوردن چون بلال كه او را بضرب و شتم انواع ستم آزار ميرسانيدند و صهيب كه بنهب اموال او را ميرنجانيدند * ( وَقاتَلُوا ) * و كارزار كردند\r\n","description":"","footnote":"","page_name":" 409 ","page_number":409},
  {"content":"\r\nبا كفار بجد و ثباتى تمام چون امير المؤمنين ( ع ) و اتباع او * ( وَقُتِلُوا ) * و كشته شدند در جهاد مانند حمزه و ساير شهدا * ( لأُكَفِّرَنَّ عَنْهُمْ ) * هر آينه بپوشانم و در گذرانم از ايشان * ( سَيِّئاتِهِمْ ) * بدىهاى ايشان را كه كرده باشند * ( وَلأُدْخِلَنَّهُمْ ) * و هر آينه در آوريم ايشان را * ( جَنَّاتٍ تَجْرِي ) * بوستانهايى كه ميرود * ( مِنْ تَحْتِهَا الأَنْهارُ ) * از زير درختان يا در تحت منازل آن جوىها و پاداش دهيم ايشان را * ( ثَواباً ) * پاداش دادنى اين مصدر مؤكد است چه ( لاكفرن و لادخلنهم ) در معنى لا يثبتنكم است يعنى البته به ثواب اين اعمال برسند * ( مِنْ عِنْدِ اللَّه ) * از نزد خدا وضع مظهر در موضع مضمر دليل است بر تعظيم ثواب دهنده و اضافهء بعندية و تقييد باسم اللَّه كه دالست بر ذات با مجموع صفات نشانه تكثير و تعميم ثواب است * ( وَاللَّه عِنْدَه ) * و خداست كه نزد اوست * ( حُسْنُ الثَّوابِ ) * نيكويى پاداش بر طاعات و قادر بر آن نه غير يعنى اوست ثواب دهنده كما يقول الرجل ( عندى ما تريد يريد اختصاصه به و تملكه و ان لم يكن بحضرته ) و حسن اثابه به جهت احتمال مشاق است در دين خدا و صبر بر تكاليف آن و درين تنبيه است بر قطع طمع كسالى و منت نهندگان بر مقاتله و مجادله و حسن ثواب را بر دو وجه تفسير كرده‌اند يكى آنكه اثابهء اعمال مذكوره بر وجهى باشد كه وصف هيچ واصفى و نعت هيچ ناعتى به آن نرسد و هيچ چشمى و گوشى آن را نديده و نشنيده باشد و بخاطر هيچ كسى نگذشته دوم آنكه اثابهء آن متصف باشد بدوام و خلود و سلامتى از شوب نقصان و تكدير از ابن عمر روايتست كه از رسول ( ص ) شنيدم كه فرمود در روز قيامت حقتعالى رضوان را امر كند تا بهشت را بيارايد مانند عروس بعد از آن فرمايد كجايند آنان كه در راه من جهاد كردند و رنجانيده شدند و از اوطان خودشان بيرون كردند و شهيد شدند ايشان را حاضر كنند و مانند عروس كه بر داماد جلوه دهند بهشت را بديشان بجلوه درآرند و ايشان را با جلال تمام بر ناقه هاى بهشت سوار كنند و ببهشت درآورند چون قدم در بهشت نهند فرشتگان گويند سَلامٌ عَلَيْكُمْ بِما صَبَرْتُمْ فَنِعْمَ عُقْبَى الدَّارِ و در تفاسير آورده‌اند كه مشركان مكه در عشرت بودند و فقراى مؤمنان بعسرت ميگذرانيدند در خاطر ايشان مىگذشت كه چرا بايد كه بت پرستان در ناز و نعمت باشند و خداشناسان در رنج و محنت حقتعالى به جهت تسليهء ايشان به پيغمبر خود خطاب نمود كه مقدم و مقتداى ايشانست و خطاب او بمنزلهء خطاب بايشان و فرمود * ( لا يَغُرَّنَّكَ ) * بايد كه فريب ندهد ترا يعنى بايد كه فقراى مؤمنين را نفريبد و يا خطاب به آن حضرت است و اگر چه مغتر نبود به حال كفار اما غرض استمرار ثبات آن حضرت بود برين بر حالت عدم اغترار مانند فَلا تُطِعِ الْكافِرِينَ وَلا تَكُنْ كَصاحِبِ الْحُوتِ يعنى بر حالت عدم اغترار ثابت و مستمر باش و يا خطاب بهر كس است كه قابل مخاطبه\r\n","description":"","footnote":"","page_name":" 410 ","page_number":410},
  {"content":"\r\nباشد يعنى اى آن كسى كه از اهل تكليفى بايد كه تو را فريب ندهد * ( تَقَلُّبُ الَّذِينَ كَفَرُوا ) * رفتن و آمدن كافران * ( فِي الْبِلادِ ) * در شهرها براى تجارت و جمع اموال تنزيل تقلب كه سبب نعمت است در منزلهء مسبب كه نعمت است جهت مبالغه است يعنى بايد كه سبب نعمت كفره شما را مغرور نسازد چه جاى نعمت ايشان خلاصهء معنى اينكه بايد كه به ظاهر آنچه بر ايشان ميبيند از تبسط در مكاسب و متاجر و مزارع مغتر نشويد و نظر در سعه و حظ ايشان نكنيد كه آن تقلب يعنى مسبب آنكه نعم فانيه است * ( مَتاعٌ قَلِيلٌ ) * برخوردارى\r\nاندكى است به جهت قصر مدت و يا در جنب نعمى كه حقتعالى در آخرت براى مؤمنان آماده ساخته هيچ نمينمايد و از حضرت رسالت ( ص ) روايتست كه\r\nما الدنيا فى الآخرة الا مثل ما يجعل احدكم فى اليم فلينظر بما رجع\r\nيعنى نيست آنچه در دنياست در جنب آخرة مگر مانند آنكه يكى از شما انگشت خود را در دريا فرو برد پس بايد كه بنگرد كه از درياچه به انگشت او چسبيده و با وجود آن قلت سريع الزوال است و به اسرع زمان سمت زوال ميپذيرد پس كفار هر چند در تحصيل نعم محقر دنيويه نازند عاقبت آن را در بازند * ( ثُمَّ مَأْواهُمْ جَهَنَّمُ ) * پس آن گاه جاى بازگشت ايشان جهنم باشد * ( وَبِئْسَ الْمِهادُ ) * و بد آرامگاهيست جهنم و بد موضع گسترده براى مكافات كفر ايشان و بعد از وعيد كفار در وعد ابرار ميفرمايد كه * ( لكِنِ الَّذِينَ اتَّقَوْا ) * لكن آنها كه بترسيدند * ( رَبَّهُمْ ) * از عذاب پروردگار خود و بمتاع دنيا مغرور نگشتند * ( لَهُمْ جَنَّاتٌ ) * مر ايشان را است بوستانها بر وجهى كه * ( تَجْرِي مِنْ تَحْتِهَا الأَنْهارُ ) * ميرود از زير قصور آن يا در پاى درختان آن جويها از آب و شير و مىو انگبين * ( خالِدِينَ فِيها ) * در حالتى كه جاويدان باشند در آن بوستانها * ( نُزُلًا ) * حال است از جنات و عامل در آن ظرفست نزل آن چيزى است كه حاضر سازند براى نازل از طعام و شراب و صله و بسيارى و خوبى آن دليل كرامت مهمان و نيكو داشتن آن باشد يعنى آن جنات مر ايشان را حاصل است در حالتى كه پيشكش ايشان را است * ( مِنْ عِنْدِ اللَّه ) * از نزديك خدا و هر گاه جنات موصوفه نزل مهمانان اهل ايمان باشد پس نعم كلى كه آن رضاى الهى است لقوله وَرِضْوانٌ مِنَ اللَّه أَكْبَرُ و يا نعم فردوس كه بهشت هفتم است كه بر بالاى همهء بهشتها واقع شده و در زير عرش الهى است در چه مرتبه باشد و ميتواند بود كه نزلا مصدر مؤكد باشد و تقدير اينكه انزلوها نزلا يعنى فرود آئيد درين جنات فرود آمدنى * ( وَما عِنْدَ اللَّه ) * و آنچه نزد خدايست از الطاف خفيه كه كثير و دائمى باشد * ( خَيْرٌ لِلأَبْرارِ ) * بهتر\r\n","description":"","footnote":"","page_name":" 411 ","page_number":411},
  {"content":"\r\nاست مر نيكوكاران را از متاع حقير فانى كه فجار در آن منقلبند انس مالك گويد كه روزى رسول ( ص ) بر حصيرى كه از ليف خرما بود خفته بود اصحاب درآمدند ديدند كه آن ليف در پهلوى آن حضرت اثر كرده بود يكى از اصحاب رسول ( ص ) بگريست و گفت يا رسول اللَّه چگونه تصور اين معنى توان كرد كه كسرى و قيصر بر حرير ديبا نشينند و خسبند و تو برين حصير فرمود باكى نيست\r\nلهم الدنيا و لنا الآخرة\r\nاز جابر و قتاده و ابن عباس روايتست كه چون نجاشى پادشاه حبشه بود و نام او اصحمه كه بمعنى عطيه است و در خفيه به پيغمبر ( ص ) گرويده بود وفات كرد جبرئيل ( ع ) رسول ( ص ) را از فوت او خبر داد رسول ( ص ) صحابه را جمع كرد و فرمود بيائيد تا بر برادر خود كه در غير زمين شما فوت شده نماز گذاريم پس بمقبره بقيع آمد و حقتعالى حجاب از پيش رسول ( ص ) برداشت تا جنازهء او را در حبشه بديد منافقان گفتند كه محمد ( ص ) نماز بر كسى ميگذارد كه از ترساى حبشه است و هرگز او را نديده آيه آمد كه * ( وَإِنَّ مِنْ أَهْلِ الْكِتابِ ) * و بدرستى كه از اهل كتاب * ( لَمَنْ يُؤْمِنُ ) * هر آينه كسيست كه مىگرود يعنى مستمر است در گرويدن * ( بِاللَّه ) * بوحدانيت خدا دخول لام بر اسم آن به جهت فصل است ميان آن و ميان ان بظرف * ( وَما أُنْزِلَ إِلَيْكُمْ ) * و مىگرود به آنچه فرو فرستاده شده بر شما كه قرآنست * ( وَما أُنْزِلَ إِلَيْهِمْ ) * و به آنچه منزل گشته بايشان كه تورية و انجيل است و نزد عطا نزول اين آيه در حق چهل كس بود از اهل نجران و سى و سه كس از حبشه و هشت از روم كه نصرانى بودند و تابع عيسى و بعد از آن اسلام آوردند بمحمد ( ص ) و نزد مجاهد مراد مؤمنان اهل كتابند و ابن جريح گفته كه جمعى از يهود اسلام آوردند چون عبد اللَّه بن سلام و اتباع او حقتعالى اين آيه فرستاد كه بعضى از اهل كتاب آنهااند كه مىگروند به خدا و به قرآن و تورية و انجيل * ( خاشِعِينَ لِلَّه ) * در حالتى كه ترس كارانند يا متواضعان مر خداى را اين حالست از ضمير يؤمن و جمعيت آن باعتبار معنى است * ( لا يَشْتَرُونَ ) * بدل ميكنند * ( بِآياتِ اللَّه ) * به احكام تورية يا نعت پيغمبر ( ص ) * ( ثَمَناً قَلِيلًا ) * بهاى اندك را چنانچه اخبار رشوه خوار يعنى ببذل عوض حقير آن را تغيير و تبديل نميكنند و نمىپوشانند * ( أُولئِكَ ) * آن گروه خاشع متدين * ( لَهُمْ أَجْرُهُمْ ) * مر ايشانراست مزد ايشان * ( عِنْدَ رَبِّهِمْ ) * نزد پروردگار ايشان يعنى اجرى كه مخصوص است بايشان و موعودست در كريمهء أُولئِكَ يُؤْتَوْنَ أَجْرَهُمْ مَرَّتَيْنِ * ( إِنَّ اللَّه ) * بدرستى كه خدا * ( سَرِيعُ الْحِسابِ ) * زود حسابست يعنى به آسانى و به زودى حساب مؤمنان خواهد كرد به جهت علم او باعمال ايشان و به آنچه\r\n","description":"","footnote":"","page_name":" 412 ","page_number":412},
  {"content":"\r\nمستوجب آنند از جزا و استغناى او از تامل و احتياط مراد آنست كه اجر موعود سريع الوصول است به ايشان چه سرعت حساب مستدعى سرعت جزاست و گويند حقتعالى همهء خلايق را در يك موضع جمع كند و در حالت واحده با همه كس سخن كند بكلامى كه مخصوص بهر يك از ايشان باشد و در آن واحد حساب ايشان كند و خصوص اهل كتاب به اين وعد جهت آنست كه تا مبين شود كه جزاى اعمال ايشان متوفر خواهد بود بر ايشان و كفر بعضى از اقربا و مصاحبان ايشان ضرر بايشان نخواهد رسانيد و وجه انتظام اين آيه بآيهء متقدمه آنست كه آيهء متقدمه در ذم اهل كتابست كه كتمان حق كرده‌اند و اين آيه در بيان طايفهء از ايشان كه ايمان آورده‌اند و اظهار حق نموده و بعد از آن مطلق اهل ايمان را امر مىفرمايد كه * ( يا أَيُّهَا الَّذِينَ آمَنُوا ) * اى گروه مؤمنان * ( اصْبِرُوا ) * صبر كنيد بر مشاق طاعات و بر آنچه بشما ميرسد از شدايد و بليات به جهت ثبات و دوام شما بر ايمان و عبادات يا بر اداء فرايض و يا بر جهاد و اولى تعميم است يعنى همه بر امتثال جميع احكام شرعيه و ساير طاعات اگر صبر كنيد و صبر حبس نفس است بر مكروه * ( وَصابِرُوا ) * و مغالبه نمائيد با اعداى خدا در صبر بر شدايد حرب و يا بر اعدا عدو شما كه نفس و شيطان است يعنى صبر كنيد بر مخالفت هوا و تخصيص اين بعد از امر بصبر مطلقا جهة شدت آن است يعنى صبر كنيد در جميع امور خصوصا در قتال دشمنان ظاهر و باطن و قدم استوار داريد در ميدان محاربه و مجاهده * ( وَرابِطُوا ) * و ساخته و آماده باشيد براى مقاتله با اعداى خدا مرابطه آنست كه لشگر مسلمانان در ثغور اسلام اسبان و اسلحه را آماده سازند تا اذيت كفار از مؤمنان باز توانند داشت يعنى به جهت ترصد غزو ابدان و خيول خود را در ثغور مرابط سازند و سلمان فارسى ره از حضرت رسالت ( ص ) روايت كرده كه\r\nمن رابط يوما و ليلة فى سبيل اللَّه كان كعدل صيام شهر رمضان و قيامه لا يفطر و لا ينتقل عن صلوته الا لحاجة\r\nيعنى هر كه مرابطه كند يك شبانه روز در راه خدا همچه كسى باشد كه تمام ماه رمضان روزه داشته باشد و در شبهاى او بطاعت گذرانيده كه هيچ روزى از آن افطار نكرده و از نماز منتقل نشده مگر به جهت حاجتى و هر كه را در راه خدا وفات رسد خدا مزد او را ميافزايد تا بمرتبهء ميرسد كه ميان اهل بهشت و دوزخ حكم كند و جابر روايت كرده كه هر كه يك روز مرابطه كند در راه خدا ميان او و دوزخ هفت خندق بديد آرد فراخى هر يك چند برابر هفت آسمان و زمين باشد ابو سلمه گفت كه اين آيه وقتى آمد كه خدا امر بجهاد نفرموده بود و از امير المؤمنين ( ع ) و جابر بن عبد اللَّه و ابى سلمة بن عبد الرحمن مرويست كه مراد برباط انتظار صلاة است بعد از صلوتى و ابو هريره روايت كرده كه از رسول ( ص ) پرسيدم كه افضل اعمال كدام است فرمود كه\r\nاسباغ الوضوء على المكاره و كثرة الخطوات الى المساجد و انتظار الصلاة بعد الصلاة فذلكم الرباط\r\nوضو تمام كردن در\r\n","description":"","footnote":"","page_name":" 413 ","page_number":413},
  {"content":"\r\nمكاره و بسيار قدم نهادن در مساجد و انتظار نماز بعد از نماز رابطه است هر كه بدينها عمل كند گناهان او سترده شود و درجات او را رفيع گردانند * ( وَاتَّقُوا اللَّه ) * و بترسيد از خدا و پرهيزكارى كنيد از معاصى و يا تبرا كنيد از ماسوا * ( لَعَلَّكُمْ تُفْلِحُونَ ) * شايد كه شما رستگار شويد كه آن وصول است بجنت و يا فلاح يابيد آنچه غايت فلاح است به نيل مقامات ثلث كه آن مرتبهء صبر است بر مضض طاعات و مصابرهء نفس در رفض عادات و مرابطهء سر بر جناب حق به جهت صدور ارادات كه اين مراتب معتبرند بشريعت و طريقت و حقيقت و محققان گفته‌اند كه صبر كنيد بر مجاهدهء نفوس بنهى از هوا و امر بطاعت مولى و مصابره فرمائيد بر مراقبت قلوب مع اللَّه بتسليم بر بلا و رضا بجريان قضا و اقدام نمائيد بر مرابطهء ارواح بوصول به حق و انقطاع از ما سوى و تقوى ورزيد بمحافظت اسرار از التفات باغيار تا باز رسته شويد از حجب وجود بفناء فى اللَّه و فايز گرديد بعد از فناء بدولت بقاء باللَّه از جنيد روايت است كه ( اصبروا بجوارحكم على الطاعة و صابروا بقلوبكم مع اللَّه و رابطوا باسراركم سبل الشوق و المحبة ) و نيز سخن اوست كه ( اصبروا باللَّه و صابروا مع اللَّه و رابطوا اسراركم بالحقائق لعلكم تجردون عن همومكم و خطراتكم ) و در احاديث قدسيه آمده كه\r\nاصبروا على بلائى و صابروا على نعمايى و رابطوا فى دار اعدائى و اتقوا محبة سوائى لعلكم تفلحون\r\nپايان به حمد اللَّه و المنه بپايان رسيد جلد اول از مجلدات پنج گانهء تفسير كبير منهج الصادقين فى الزام المخالفين اميد است ايزد متعال توفيق عنايت فرمايد تا مجلدات ديگر بطبع رسد شايد كه بهرهء آن در يَوْمَ لا يَنْفَعُ مالٌ وَلا بَنُونَ عايد اين بنده عاصى گردد و متمنى از قارئين محترم چنان است كه والدين حقير و ارواح مؤمنين و مؤمنات را بفاتحه ياد و شاد فرمايند و از خداوند متعال براى اين ذره بيمقدار حيا و ميتا طلب آمرزش نمايند . ( حسن علمى )\r\n\r\nهمهء آيات اين سوره مدنى است و نزد بعضى مكى است مگر قوله إِنَّ اللَّه يَأْمُرُكُمْ أَنْ تُؤَدُّوا الأَماناتِ إِلى أَهْلِها و قوله يَسْتَفْتُونَكَ قُلِ اللَّه يُفْتِيكُمْ فِي الْكَلالَةِ الى آخرها كه اين هر دو آيه در مكه فرود آمده و عدد آيات اين سوره صد و هفتاد و هفتست نزد شامى و صد و هفتاد و شش نزد كوفى و صد و هفتاد و پنج نزد غير ايشان اختلاف در دو آيه است أَنْ تَضِلُّوا السَّبِيلَ كه كوفى است فَيُعَذِّبُهُمْ عَذاباً أَلِيماً كه شامى است فضلها على بن كعب از سيد عالم صلى اللَّه عليه و\r\n","description":"","footnote":"","page_name":" 414 ","page_number":414},
  {"content":"\r\nآله و سلم نقل كرده كه هر كه اين سوره را تلاوت كند چنان باشد كه صدقه داده باشد بهر وارثى كه مستحق ميراث شده و او را مثل ثواب كسى باشد كه آزادى را از اسيرى و بندگى باز خريده و از شرك برى باشد و در مشيت خدا از آن كسانى باشد كه گناهان ايشان مغفور شده باشد و حق سبحانه از او راضى و خشنود باشد و عياشى باسناد خود از امير المؤمنين صلوات اللَّه و سلامه عليه روايت كرده كه هر كه سورة النسا را تلاوت كند در هر جمعه از فشارش قبر ايمن باشد وقتى كه او را در قبر درآرند ابن خطاب روايت كرده كه بياموزيد سورة البقرة و سورة النساء و سورة المائدة و سورة الحج و سورة النور را چه در اينها فرايض است و احكام نظمها بدانكه چون حق سبحانه ختم نمود سورهء آل عمران را بذكر تقوى و فلاح بندگان كه * ( وَاتَّقُوا اللَّه لَعَلَّكُمْ تُفْلِحُونَ ) * بسبب آن پس افتتاح اين سوره نيز بذكر و تقوى كرد الا ان است كه آنجا تقوى مخصوص بآل عمران بود و اينجا شامل جميع حال مكلفان پس بر سبيل عموم خطاب فرمود كه\r\n* ( بِسْمِ اللَّه الرَّحْمنِ الرَّحِيمِ يا أَيُّهَا النَّاسُ ) * اى جميع مردمان از ذكور و اناث بنده و آزاد و غنى و فقير در آثار آمده كه ندا در ساير كتب سماوى كه بر انبياى سابق منزل گشته به ( يا ايها المساكين يا يا بن الماء و الطين ) است و اما در قرآن آنچه در مكه نزول يافته به * ( يا أَيُّهَا النَّاسُ ) * است و آنچه در مدينه نازل گشته به يا أَيُّهَا الَّذِينَ آمَنُوا و بر سبيل ندرت به * ( يا أَيُّهَا النَّاسُ ) * واقع شده حاصل كه ميفرمايد اى جميع بنى آدم * ( اتَّقُوا رَبَّكُمُ ) * بترسيد از خشم و عذاب پروردگار خود و در امتثال اوامر و اجتناب از نواهى و يا بپرهيزيد از معصيت خدا و مخالفت او به ترك مامور به و ارتكاب منهى عنه و يا بترسيد از آنكه حق او را ضايع سازيد ابو سعيد خدرى از پيغمبر ( ص ) روايت كرده كه\r\nاتقوا اللَّه فانها جامع كل خير\r\nو نزد اهل تحقيق تقوى اجتنابست از هر چه ما سواى او است و از بعضى اكابر محققين منقول است كه ( التقوى كل التقوى من اذا قال قال اللَّه و لم يقل لغيره و اذا نوى نوى اللَّه و لم ينو غيره فى جميع ما يبدو منه ) و چون بنا بر حديث متواتر\r\nرفع القلم عن ثلث\r\nالى آخر اطفال و مجانين و امثال ايشان كه قابل خطاب نباشند از مخاطبه خارجند پس مراد به * ( يا أَيُّهَا النَّاسُ ) * مكلفان باشند يعنى اى جميع مكلفان بترسيد از پروردگار خود * ( الَّذِي خَلَقَكُمْ ) * آن خدايى كه بمحض قدرت كامله آفريد شما را با وجود اختلاف الوان و اشكال و السنه * ( مِنْ نَفْسٍ واحِدَةٍ ) * از يك تن كه آدم است ( ع ) و تانيث واحده باعتبار لفظ\r\n","description":"","footnote":"","page_name":" 415 ","page_number":415},
  {"content":"\r\nنفس است كه مؤنث سماعى است و همچنين است ارجاع ضمير مؤنث به او در قوله تعالى * ( وَخَلَقَ مِنْها ) * كه عطفست بر خلقكم يعنى آفريد شما را از آدم عليه السلام و آفريد از او * ( زَوْجَها ) * جفت وى را كه خواست در اخبار آمده كه حق تعالى حوا را از باقى طينت آدم آفريد و قول اصح و اكثر ميان مفسران آن است كه چون حق تعالى آدم را بيافريد و او را ببهشت برد اگر چه در بهشت حوران و غلمان پاكيزه سرشت بودند اما بواسطهء عدم جنسيت چندانى بايشان الفت نداشت از حق تعالى از جنس خود انيسى طلبيد حقتعالى خوابى گران بر او گماشت و جبرئيل را امر فرمود تا از پهلوى چپ او استخوانى بيرون كشيد و حوا را از آن استخوان بيافريد و ظاهر * ( وَخَلَقَ مِنْها زَوْجَها ) * دالست بر اين و مقوى اين است قول حضرت رسالت ( ص ) كه\r\nخلقت المرأة من ضلع ان اقمتها كسرتها و ان تركتها و فيها عوج استمتعت بها\r\nپس ملخص معنى آيه آنست كه حقتعالى آفريد حوا را از ضلعى از اضلاع آدم و ميتواند بود كه معطوف عليه خلق محذوف باشد و تقدير اينكه من نفس واحدة خلقها و خلق منها زوجها يعنى خلق كرد شما را از يك نفس كه آفريد او را و آفريد زن او را از ضلع او و غرض از اين تقرير خلق همه مردمانست از نفس واحده يعنى همهء آدميان را از آدم ايجاد فرمود * ( وَبَثَّ ) * و پراكنده كرد و ظاهر گردانيد * ( مِنْهُما ) * از آدم و حوا بتوسط توالد و تناسل * ( رِجالًا كَثِيراً ) * مردان بسيار * ( وَنِساءً ) * و زنان فراوان اين كلام بيان تولد مردمانست چه خلاصهء معنى آنست كه حقتعالى منتشر ساخت از اين نفس واحده و زوجهء مخلوقهء از او بنين و بنات بسيار را و اكتفاء به وصف رجال بكثرت از وصف نساء به آن به جهت آن است كه حكمت مقتضى آنست كه رجال اكثر از نساء باشند و ذكر كثير بدون كثيرين بجهة حمل آن است بر جمع و ترتب امر بتقوى بر اين قضيه جهت آنست كه در آن دلالت است بر قدرت ظاهره از حق كه باعث آن خوف و خشيت است از آن و بر نعمت باهره كه موجب طاعت معطى آنست يا بجهة آنكه مراد به اين قصه تمهيد امر است بتقوى در آنچه متصل است بحقوق اهل منزل و ابناى جنس چنان چه آياتى كه بعد از اين مذكورند دالند بر اين و در مجمع البيان آورده كه امتنان حقتعالى بر ما به اينكه ما را از نفس واحده ايجاد فرموده جهة آنست كه اين اقربست بعطوفت و شفقت و مرحمت بعضى از ما بر بعضى جهت آنكه رجوع همهء ماها باصل واحد است و ديگر اين ابلغ است در قدرت و دلالت اين بيشتر بر علم و حكمت * ( وَاتَّقُوا اللَّه ) * و بترسيد از مخالفت امر خداى * ( الَّذِي ) * آن خدايى كه شما را در وقت استعطاف و استعانت از يكديگر * ( تَسائَلُونَ بِه ) * حاجت ميطلبيد به آن خداى يعنى بوسيلهء\r\n","description":"","footnote":"","page_name":" 416 ","page_number":416},
  {"content":"\r\nسوگند خوردن به او چه هر يك در وقت طلب حاجت به يكديگر مىگوئيد كه ( اسئلك باللَّه ان تفعل كذا و انشدك باللَّه ) يعنى به حق خداى كه چنين و چنان كنى مراد آنست كه هم چنان كه به اقوال تعظيم او مىكند بافعال كه آن اطاعتست نيز تعظيم او نمائيد و اصل تسائلون تتسائلون است كه به جهت تخفيف حذف احدى التاءين شده است * ( وَالأَرْحامَ ) * عطفست بر محل جار و مجرور كه نصبست بر مفعوليت كقولك مررت بزيد و عمروا يعنى از يكديگر سؤال ميكنيد و سوگند ميدهيد يكديگر را بخداى و بخويشان خود و مىگوئيد ( نشدتك اللَّه و الارحام ان تفعل كذا و كذا و انشدتك اللَّه و الارحام ) مراد آنست كه بترسيد از آن خدايى كه در انجاح مرام از يكديگر بر سبيل تعاطف و تراحم بنام او و ارحام سوگند مىخوريد و اين از عادات عرب بوده كه در وقت طلب از يكديگر متمسك مىشده‌اند بنام خدا و ذكر خويشان تا بوسيلهء آن سلسلهء عطوفت يكديگر را در حركت آورده موجب انجاح مقاصد ايشان گردد و از حسن بصرى مروى است كه اذا سالك احد باللَّه فاعطه و اذا سألك بالرحم فاعطه يعنى هر كه از تو بوسيلهء ذكر خدا چيزى طلبد او را بده و هر كه از تو بذكر رحم طلب امرى كند او را عطا كن و نزد ابن عباس و قتاده و مجاهد و ضحاك و ربيع * ( وَالأَرْحامَ ) * عطفست بر اللَّه يعنى بترسيد از معصيت خدا و بپرهيزيد از بريدن از خويشان بلكه اطاعت خدا كنيد و صلهء رحم مرعى داريد و اين مروى است از ابى جعفر ( ع ) و اينكه ارحام را مقارن اسم خود گردانيده تنبيه است بر مزيت مكرمت ارحام نزد او و لزوم مراقبت اقربا و وجوب صلهء ارحام و تودد و تراحم با ايشان از قبيل أَلَّا تَعْبُدُوا إِلَّا إِيَّاه وَبِالْوالِدَيْنِ إِحْساناً و از حضرت رسالت ( ص ) مروى است كه\r\nالرحم متمسك بالعرض تقول من وصلنى وصله اللَّه و من قطعنى قطعه اللَّه\r\nيعنى خويشى متمسك شده است بعرش و ميگويد كه هر كه به من پيوسته به حق تعالى پيوسته و رحمت او سبحانه به او پيوسته باد و هر كه از من بريده رحمت الهى از او بريده باد و در احاديث قدسيه آمده كه\r\nانا الرحمن خلقت الرحم و شفقت لها اسما من اسمى فمن وصلها وصلته الى و من قطعها قطعته الى\r\nمن رحمانم رحم را آفريدم و اسم او را از اسم خود اشتقاق كردم پس هر كه بپيوندد به آن من به او پيوندم و هر كه از او ببرد من از او ببرم ( و اصبغ بن نباته ) از امير المؤمنين صلوات اللَّه عليه روايت كرده كه هر كه غضب كند بر رحم خود آتش او را مس كند و بعد از آن فرمود كه\r\nانها متعلقة بالعرش ينادى اللهم صل من وصلنى و اقطع من قطعنى\r\nيعنى بدرستى كه رحم چنگ در زده است بعرش خدا و ندا مىكند كه بار خدايا بپيوند با هر كه با من پيوست و بر هر كه از من بريده و عيينه از حضرت رسالة صلَّى اللَّه عليه و آله روايت كرده كه\r\nتخيروا لنطفكم\r\nبر گزينيد از براى نطفهاى خود يعنى نطفهء خود را در موضع حلال بنهيد نشنيده‌ايد كه حقتعالى فرمود * ( وَاتَّقُوا اللَّه الَّذِي تَسائَلُونَ بِه وَالأَرْحامَ ) * و اول صله رحم آنست كه موضع حلال از براى ولد اختيار كنيد و قطع رحم او و قطع رحم نسب او نكنيد\r\n","description":"","footnote":"","page_name":" 417 ","page_number":417},
  {"content":"\r\nبه آنكه بزنا او را متولد سازيد ( فانما للعاهر الحجر ) پس بدرستى كه مر زانى را سنگست يعنى رجم پس ولد را در موضع بد جاى مدهيد و او را با شهوات و هواى نفس وا مگذاريد كه * ( إِنَّ اللَّه كانَ عَلَيْكُمْ ) * بدرستى كه خداى بود و باشد بر شما * ( رَقِيباً ) * ديده بان و مطلع و حافظ بر همهء اقوال و افعال شما اينكلام براى تأكيد و تحذير است و مبالغهء در اتقا يعنى بايد كه حركات و سكنات خود را به احتياط بجا آوريد و بوقت عزيمت بر ناپاكى و بى باكى از او شرم داريد و بعد از امر بتقوى و صلهء ارحام امر مينمايد بتوفير حقوق يتامى و اتقا از تصرفات ناشايسته در اموال ايشان ميفرمايد * ( وَآتُوا الْيَتامى ) * و بدهيد مر يتيمان را اى اوليا و اوصياى ايشان * ( أَمْوالَهُمْ ) * مالهاى ايشان را كه به حكم ولايت و وصايت بر آن تسلط داريد يعنى بر ايشان انفاق كنيد در حال صغر و تنگ گيرى نكنيد بر ايشان در نفقه و همه را تسليم ايشان كنيد بعد از بلوغ و رشد آورده‌اند كه اوليا در مالهاى يتيمان تصرفات ناشايسته ميكردند مثل آنكه گوسفند خورد و لاغر را در رمهء ايشا سر ميدادند و در عوض گوسفند فربه بزرگ مىگرفتند و مىگفتند شاة بشاة حق سبحانه و تعالى فرمود كه در مال يتيمان تصرفات ناشايسته مكنيد * ( وَلا تَتَبَدَّلُوا الْخَبِيثَ ) * و بدل مگيريد ناپاك يعنى مال حرام را كه آن مال يتامى است * ( بِالطَّيِّبِ ) * بمال پاك و پاكيزه يعنى بمال حلال كه از اموال شماست مراد آنست كه فرا مگيريد جيد را از مال يتيم كه در حق شما خبيث است و بجاى او مينهيد مال ردى را كه نسبت بشما طيب است و يا استبدال ميكنيد خسيس و زبون را بطيب رفيع و با قيمت و يا استبدال مينمائيد امر خبيث را كه اختزال اموال ايشانست بامر طيب كه آن حفظ آنست و بدانكه يتامى جمع يتيم است و آن كسى كه پدر او فوت شده باشد مأخوذ از تيم كه بمعنى انفراد است و منه الدرة اليتيمة و يتامى در اصل يتايم بوده چون فارس و صاحب كه آن جمع فوارس و صواحباند و بعد از آن لام الفعل را قلب كردند به عين الفعل و يتامى گفته‌اند و يا جمع آن يتمى است چون اسرى كه از باب اقاله است و بعد از آن آن را بر يتامى جمع كرده‌اند چون اسرى و اسارى و اشتقاق مقتضى وقوع آن است بر صغار و كبار لكن عرب تخصيص به غير بالغ كرده‌اند و ورود آن در آيه يا از براى ما بلغ است بنا بر اصل لغت و يا بر اتساع به جهت قرب عهد ايشان بصغر يا تحريص و تخصيص باشد بر آنكه دفع اموال بايد كرد بايشان در اول بلوغ ايشان پيش از آنكه اين اسم از ايشان زايل گردد و گاهى كه آثار رشد از ايشان مشاهده گردد و لهذا حقتعالى امر فرموده بابتلاى ايشان در حين صغر ايشان و يا از براى غير ما بلغ است و حكم مقيد بلوغ كانه قال ( و الوهم اذا بلغوا ) از كلبى و مقاتل مروى است كه آيه در\r\n","description":"","footnote":"","page_name":" 418 ","page_number":418},
  {"content":"\r\nحق مردى از عطفان نازل شده كه برادرش وفات كرده بود و از او پسرى مانده و او بوصايت اموال او را متصرف شده چون پسر بدرجهء بلوغ رسيد و مال خود را از عم طلب كرد و او در اداى آن تعلل مينمود مرافعهء ايشان بمحكمهء عليهء نبويه افتاد اين آيه آمد كه در اموال يتيمان تصرف غير جايز مكنيد * ( وَلا تَأْكُلُوا أَمْوالَهُمْ ) * و مخوريد مالهاى ايشان را مراد مطلق انفاق است و تسميهء آن باكل جهت آنست كه آن اعظم وجوه انتفاع و تصرف است يعنى منتفع مشويد بمال يتامى * ( إِلى أَمْوالِكُمْ ) * در حالتى كه منظم كنيد با مالهاى خود * ( إِنَّه كانَ ) * بدرستى كه خوردن مال يتيمان يا تبدل و خيانت در آن هست نزد خداى * ( حُوباً كَبِيراً ) * گناهى بزرگ چون عطفانى اين آيه بشنيد گفت ( نعوذ باللَّه من الحوب الكبير ) و تمامى مال را تسليم برادر زادهء خود كرد رسول خدا ( ص ) فرمود كه\r\nو من يوق شح نفسه و يطع ربه هكذا فانه يحل داره اى جنته\r\nهر كه نگه داشته شد از بخل نفس خود و فرمان خداى خود برد در سراى خود كه بهشت است نزول كند و چون آن پسر مال را قبض كرد و در راه خدا انفاق نمود رسول ( ص ) فرمود كه\r\nثبت الاجر و بقى الوزر\r\nثابت شد اجر يعنى مزد و باقى ماند و زر گفتند يا رسول اللَّه بيان اين بفرمائيد فرمود\r\nثبت الاجر للغلام و بقى الوزر على والده\r\nثابت شد مردم را پسر را و وزر بر پدر او است صاحب كنز العرفان آورده كه بعضى فضلا گفته‌اند كه اين خبر محمولست بر آنكه در او احتراز نكرده باشد در تحصيل مال از شبهات و اخراج حقوق از آن نكرده باشد و در اين دليل نظر است زيرا كه مقتضاى آن اينست كه در مال حقوقى بوده باشد كه اجب بوده ايصال بر بار باب آن پس بر پيغمبر ( ص ) واجب بوده باشد كه امر كند تا او را تسليم مستحق كنيد و نگذارد كه پسر در آن تصرف كند زيرا كه جايز نيست آن حضرت را تقرير شيء بر وجه باطل پس اولى آنست كه مراد به وزر ثقل باشد هم چنان كه در حديث ديگر از مثل اين تعبير به عبا واقع شده حيث\r\nقال ( ع ) الهنا لغيره و العبا على ظهره\r\nفحينئذ كافيست در ثقل و ندم ميت و تأسف او بر فوات ثواب آن به صرف آن در وجوه قرب و عدم انتفاع او به آن در آخرت و تحسر و تالم بر مريت مرتبهء وارث خود به جهت صرف كردن او مال وى را كه كدح و رنج كشيده در تحصيل آن و آن را بوارث خود گذاشته و از آن منتفع نشده و در اين مقام سؤالى مشهور است و آن اينست كه اكل مال يتيم مطلقا حرام است خواه آنكه منفرد باشد و خواه منضم پس تخصيص اكل آن در حالت انضمام چه فايده دارد زمخشرى از اين جواب گفته كه چون اوليا و اوصيا اغنيا بودند پس اكل بمال يتيمان از ايشان اقبح بود و نيز ايشان مال ايتام را با مال خود مزج ميكردند و انفاق مينمودند پس حق سبحانه بجهة تسميع و تشهير اين فعل شنيع فرمود * ( وَلا تَأْكُلُوا أَمْوالَهُمْ إِلى أَمْوالِكُمْ ) * و بعضى\r\n","description":"","footnote":"","page_name":" 419 ","page_number":419},
  {"content":"\r\nگفته‌اند كه اين سؤال وجهى ندارد زيرا كه قوله * ( وَلا تَتَبَدَّلُوا الْخَبِيثَ بِالطَّيِّبِ ) * نهى است از اكل مال يتيم بدون انضمام چه معنى آيه اينست كه ( لا تتبدلوا اموالهم مكان اموالكم و لا تاكلوا منضمة الى اموالكم ) و بعضى گفته‌اند كه اين سؤال پس حق سبحانه و تعالى نهى هر دو قسم نموده تا به هيچ وجه از اين دو وجه انفاق نكنند و يا معنى آنست كه ميان مال ايشان و مال خود تسويه مىكنيد و بر طريقى كه صرف مال خود ميكنيد مال ايشان را انفاق ميكنيد چه مال شما بر شما حلالست و مال ايشان بر شما حرام مگر بر وجه معروف كما قال فَلْيَأْكُلْ بِالْمَعْرُوفِ از صادقين صلوات اللَّه عليهما مروى است كه بعد از نزول اين آيه اصحاب از مخالطه يتامى اجتناب كردند و يتامى شكايت اين حال را بعرض سيد عالم صلَّى اللَّه عليه و آله رسانيدند حقتعالى اين آيه نازل ساخت كه وَيَسْئَلُونَكَ عَنِ الْيَتامى قُلْ إِصْلاحٌ لَهُمْ خَيْرٌ وَإِنْ تُخالِطُوهُمْ فَإِخْوانُكُمْ در صحيح بخارى از عايشه نقلكرده‌اند كه يتيمهء در حجر تربيت شخصى بود و ولايت تصرف در مال وى تعلق به او داشت و ميخواست كه او را در قيد نكاح درآورد و حق خدمت و تعيين كابين و مهر المثل فرو گذاشت كند و تصرف تام در مال او نمايد اين آيه آمد كه * ( وَإِنْ خِفْتُمْ ) * و اگر مىترسيد اى اولياى يتامى * ( أَلَّا تُقْسِطُوا ) * آنكه عدالت نكنيد و راستى نورزيد * ( فِي الْيَتامى ) * در اموال يتيمان يعنى اگر ميدانيد كه بعد از تزوج بايشان اداء رعايت حال ايشان بر وجه عدالت نخواهيد كرد * ( فَانْكِحُوا ) * پس نكاح كنيد * ( ما طابَ لَكُمْ ) * آنكه خوش آيد شما را به دو و موافق طباع شما باشد * ( مِنَ النِّساءِ ) * از زنانى ديگر يعنى غير يتامى كه حلال باشد مر شما را يعنى غير محرماتى باشد كه در كريمهء حُرِّمَتْ عَلَيْكُمْ أُمَّهاتُكُمْ مذكوراند * ( مَثْنى ) * در حالتى كه دو دو باشند * ( وَثُلاثَ ) * و سه سه * ( وَرُباعَ ) * و چهار چهار يعنى مختاريد كه از اعداد مذكوره هر كدام كه خواهيد بخواهيد عكرمه روايت كند كه در بدايت اسلام عدد زوجات منحصر بر اربغ نبود بلكه هر عدد كه خواستندى عقد كردندى تا آنكه شخصى بود كه ده زن و بيشتر در حبالهء او بودى چون مال او وفا نكردى دست در مال يتيمى كه در حجر او بودى دراز كردى حقتعالى به اين آيه ايشان را از آن نهى كرده و بر چهار زن قصر نمود و نزد بعضى آنست كه اهل اسلام در بدايت حال تحرج كردندى از اموال يتامى و متصل نكردندى از نكاح ازواج كثيره و اقتصار بر اربع نكردندى حق سبحانه فرمود كه اگر مىترسيد كه عدل نتوانيد كرد در يتيمان و به جهت آن از ايشان احتراز ميكنيد از اين نيز بترسيد كه زياده از چهار زن بنكاح درآوريد چه ما فوق اربع در مظان عدم رعايت عدالتست پس اگر در تحرج يتامى انديشه داريد از اين نيز تحرج نمائيد كه مستحرج از ذنب را سزاوار است كه از همهء ذنوب مستحرج باشد از حسن و جبائى و مبرد نقلكرده‌اند كه اين آيه متصل است بقوله يَسْتَفْتُونَكَ\r\n","description":"","footnote":"","page_name":" 420 ","page_number":420},
  {"content":"\r\nفِي النِّساءِ قُلِ اللَّه يُفْتِيكُمْ فِيهِنَّ وَما يُتْلى عَلَيْكُمْ فِي الْكِتابِ فِي يَتامَى النِّساءِ اللَّاتِي لا تُؤْتُونَهُنَّ ما كُتِبَ لَهُنَّ وَتَرْغَبُونَ أَنْ تَنْكِحُوهُنَّ * ( وَإِنْ خِفْتُمْ أَلَّا تُقْسِطُوا ) * الى آخر از قيس بن حارث روايت است كه پيش از نزول اين آيه هشت زن داشتم چون اين آيه فرود آمد عرض كردم يا رسول الله\r\n( ص ) من هشت زن دارم چگونه كنم فرمود كه چهار را نگاه دار و چهار را رها كن من به خانه آمدم و يك يك نزد خود طلبيدم چهار تا از ايشان كه فرزند از آنها داشتم اختيار كردم و باقى را گذاشتم و گويند از ولايت يتامى متحرج ميشدند و از زنان تحرج نمىنمودند حق تعالى فرمود كه اگر خوف تحرج داريد و عدم عدالت در شان يتامى پس از زنان نيز خايف شويد و نكاح عددى كنيد كه بر شما حلالست و تعبير نسوة بما باعتبار صفت ايشان است و يا نظر باجراى ايشان در مجراى غير عقلاء به جهت نقصان عقول ايشان و نظير اين است * ( أَوْ ما مَلَكَتْ أَيْمانُكُمْ ) * و بدانكه هر يك از مثنى و ثلاث و رباع معدولند از اعداد مكرره كه آن ثنتين ثنتين است و ثلث ثلث و اربع اربع و غير متصرفند بعدل و وصف چه آنها موضوعاند بر صفت و اگر چه اصول ايشان مبنى بر صفت نيست و نصب آنها بر حاليت است از فاعل طاب و مراد از آن اذنست مر جميع ناكحين را كه ارادهء جمع داشته باشند از عدد مذكور خواه متفق باشند يا مختلف كقولك اقتسموا هذه البدرة در همين در همين و ثلاثة ثلاثة و اين معنى مستفاد نميشود مگر از تكرير مثنى و ثلث و رباع چه اگر بطريق افراد واقع ميشد كه آن ثنتين و ثلاث و اربع است معنى آن تجويز جمع ميبود ميان اين اعداد نه توزيع كه مقصود است و ذكر واو بدون او بجهة رفع توهم معنى مقصود است چه اگر او واقع ميشد دال بر اين معنى مىبود كه جايز نيست مر همهء ناكحين را الا احد انواع اين قسمت و روا نيست مر ايشان را كه جمع كنند ميان اعداد به اين وجه كه بعضى نكاح دو كنند و بعضى سه و بعضى چهار و حال آنكه معنى مراد اين است نه اول و مزيت بيان اين بعد از اين مذكور خواهد شد از قول صاحب كنز عرفان انشاء اللَّه * ( فَإِنْ خِفْتُمْ ) * پس اگر ترسيد * ( أَلَّا تَعْدِلُوا ) * آنكه عدل نتوانيد كرد ميان اينزنان * ( فَواحِدَةً ) * پس اختيار كنيد يا بنكاح در آوريد يك زنرا و بگذاريد جمع كردن ميان ايشان * ( أَوْ ما مَلَكَتْ ) * يا سريه بگيريد آن چيزى را كه مالك آن است * ( أَيْمانُكُمْ ) * دستهاى شما مراد او ما ملكت انفسكم است يعنى تصرف شما در آن بملكيت باشد و ذكر ايمان در مقام انفس جهة آنست كه اكثر و اغلب امور بدستهاى راست مىكنند مراد تسويه است ميان واحده از ازواج و ميان عددى از سرارى و يا بجهة خفت مؤنت ايشان و عدم وجوب قسم ميان ايشان * ( ذلِكَ ) * اين تقليل ازواج يا اختيار واحده و يا تسرى * ( أَدْنى ) * نزديكتر است * ( أَلَّا تَعُولُوا ) * به آنكه ميل ننمائيد و انحراف\r\n","description":"","footnote":"","page_name":" 421 ","page_number":421},
  {"content":"\r\nنورزيد و جور مكنيد يقال ( عال الميزان اذا مال و عال الحاكم اذا جار و عول الفريضة الميل عن حد السهام المسماة ) و بعضى ذكر كردند به آنكه بسيار نشوند عيال شما ماخوذ از ( عال الرجل عياله يعولهم اذا مأفهم ) پس معبر شده از كثرت مؤن بكثرت عيال بر سبيل كنايه و ميشايد مراد به عيال ازواج باشند و اگر چه استعمال آن در اولاد است چه تسرى مظنه و قلة اولاد است نسبت بتزوج بجهة جواز عزل در آن مانند تزوج واحد نسبت بتزوج اربع صاحب كنز العرفان در تفسير اين آيه آورده كه اقسط مأخوذ است از قسط يقسط قسوطا اذا جار و اقسط اذا عدل فهو مقسط و منه ان اللَّه يحب المقسطين پس همزهء در اقسط از براى سلب است مانند أشكيته اى ازلت شكايته و مراد به مما طاب لكم ان چيزيست كه موافق طباع باشد از زنانى كه حلال باشند و گويند مراد به ما طاب ما حل است و شكى نيست كه طيب حقيقت در چيزى است كه موافق طبيعت است و استعمال آن در حلال مجازيست پس بنا بر اول اضمار لازم است و بنا بر ثانى مجاز و بعضى حكم بتسويه كرده‌اند ميان مجاز و اضمار و بعضى ديگر قايلند باولوية اضمار و تحقيق اين در علم اصول است و ذكر لفظ ما در مقام من جهة آن است كه لفظ ما موضوع است بمعنى شيء كه اعم از من است پس بر ذوى العقول و غير آن صادق است و در اين تنبيه است بر نقص عقول ايشان و تفسير أن لا تعولوا بر طريقى ايراد كرده كه مذكور شد و بعد\r\nاز بيان سبب نزول و توجيه الفاظ مكرره بر وجهى كه سمت ذكر يافت فرموده كه اكثر فقها و مفسرين بر آنند كه واو اينجا بر معنى خود نيست و اگر نه لازم آيد جمع ميانهء زن زيرا كه واو بمعنى براى جمع است و بعضى واو را بر حال خود ميگذارند و تجويز جمع ميكنند ميان نه زن و اين خبط است و جهل چه جمع در حكم مستلزم جمع در زمان نيست لانك تقول رايت زيدا اليوم و عمروا امس و اگر لفظ او ميبود توهم آن ميشد كه جايز نباشد مر كسى را كه قادر نباشد بر عددى از اعداد ثلثه كه انتقال نمايند بر عددى ديگر و حال آنكه چنين نيست زيرا كه اگر تمكن او را زايد باشد وى را جايز است كه زياده از آن را در نكاح آورد ما دام كه از اربع تجاوز ننمايند و هر كه تمكن او ناقص باشد مىتواند كه نقص عدد نمايد بدون عروض حرج چه واو براى جمع است بخلاف او پس جايز باشد كه شخصى نكاح كند اعداد مذكوره در ازمنه متعاقبه و حصر در اربع و عدم جواز نكاح زايد در نكاح دايمى اجماع است\r\nلقوله صلَّى اللَّه عليه و آله و سلم لا تحل لما الرجل ان يجرى فى اكثر من اربعة ارحام من الحراير\r\nيعنى حلال نيست كه آب مرد جارى شود در اكثر از چهار رحم از زنان آزاد و ديگر آنكه غيلان ده زن داشت چون اسلام آورد پيغمبر ( ص ) فرمود كه\r\nاربعا و فارق سائرهن\r\nچهار تا از آن ده زن را نگاه دار و از باقى مفارقت كن و نقل كرده‌اند از قاسميه كه طايفه‌اند از زيديه كه جايز است جواز تسع بجهة آنكه واو جمع دلالت بر آن مىكند و اجماع و احاديث متواتره واقع نيست و نيز بنا بر قول قاسميه\r\n","description":"","footnote":"","page_name":" 422 ","page_number":422},
  {"content":"\r\nلازم مىآيد جواز هيجده زن زيرا كه معنى مثنى دو دو است و ثلاث سه سه و رباع چهار چهار و مجموع هيجده است و هيچكس از امت بر اين نرفته‌اند و بدانكه نزد ما عدد مذكور مباح است مر احرار رجال را اما عبيد را جايز نيست نكاح اكثر از دو حر به عقد دوام يا چهار امه و مالك و داود بر آنند كه عبيد حكم احرار دارند در جواز اربع و شافعى و ابو حنيفه و اصحاب او و احمد گفته‌اند كه عبيد را زياده از دو زوجهء دايمه جايز نيست خواه آنكه حره باشند يا امه دليل ما قول حق تعالى است كه ضَرَبَ لَكُمْ مَثَلًا مِنْ أَنْفُسِكُمْ هَلْ لَكُمْ مِنْ ما مَلَكَتْ أَيْمانُكُمْ مِنْ شُرَكاءَ فِي ما رَزَقْناكُمْ فَأَنْتُمْ فِيه سَواءٌ كه نفى مساوات فرموده ميان سيد و عبد او و اين بر عموم خود باقيست تا آنكه مخصوص شود بدليل و دليل ثابت نشده و نيز بدانكه اجماع اصحاب ما بر جواز متعه است و بر عدم حصر عدد حر و عبد در آن و اين بحث بر طريق استقصا و استيفا سمت تحرير خواهد يافت انشاء اللَّه تعالى و نيز اجماع جميع امتست بر آنكه ملك يمين منحصر در عدد نيست و عموم آيهء كريمه مؤيد اينست چه ما از الفاظ عموم است و احاديث متواتره از ائمهء هدى صلوات اللَّه عليهم اجمعين نيز مصرحند بر اين مدعا و اگر كسى در متعه منع جواز زايد نمايد از اربع بجهة صدق زوجيت و زوجيت منحصر است در اربع در آيهء مذكوره جواب گوئيم كه اين محمولست بر دايم جهة اغلبيت احاديث متواتره در جواز زايد در متعه و ببايد دانست كه اقتصار بر واحدهء مشروطه بخوف عدم عدل نيست بلكه مطلقا جايز است و تسويهء ميان حره واحده و امه اگر چه بسيار باشد جهت آنست كه مؤنث اماء اخف است و عدل در قسم ميان ايشان نيست فلهذا حقتعالى اطلاق اباحت ايشان كرده و آن را بعددى مقيد نساخته و در اين دلالت است بر عدم وجوب قسمت در ملك يمين و كلبى و جمعى ديگر از مفسران گفته‌اند كه چون اوليا زنى را از قبيلهء خود به كسى دادندى مهر را گرفتندى و هيچ چيز از آن به آن زن ندادندى و اگر بغريبى دادندى بر شترى نشاندندى و او را بناحيهء شوهرش فرستادندى و به غير از اين شتر چيزى ديگر بآنزن ندادندى حق تعالى منع اين نموده فرمود كه * ( وَآتُوا النِّساءَ ) * و بدهيد اى اولياء زنى را كه بنكاح غير درآورده‌ايد * ( صَدُقاتِهِنَّ ) * كابينهاى ايشان را كه از شوهران ايشان گرفته‌ايد كه آن حق ايشانست و شما را در آن نصيبى و حقى نيست كه بر آن عقد كرده‌ايد و اكثر بر آنند كه خطاب بازواج است يعنى اى شوهران بدهيد بزنان صداقهاى ايشان را بدون مضايقه و تعلل * ( نِحْلَةً ) * در حالتى كه آن مهرها هديه و عطيهء باشد از شما بايشان از طيب نفس يقال ( نحله كذا نحلة و نحلا اذا اعطاه اياه من طيب نفس بلا توقع عوض ) و تفسير آن بفريضه نظر بمفهوم اينست نه بموضع لفظ و نصب آن بر حاليه است از صدقات يا از واو اى ( اتوهن صدقاتهن منحولة او ناحلين ) و يا بر مصدريه زيرا كه در معنى ايتا است و گويند كه\r\n","description":"","footnote":"","page_name":" 423 ","page_number":423},
  {"content":"\r\nمراد از نحل آن است كه آن صداق عطيه ايست از خدا و تفضل از او بر زنان و نزد بعضى نصب آن بر عليه است بمعنى ديانت ماخوذ از انتحل فلان كذا اذا اذان به يعنى بدهيد مهرها را بايشان بجهة ديانت و ديندارى و اين معنى نيز حالست از صدقات يعنى در حالتى كه آن دينى و شريعتى است از حق تعالى كه آن را وضع نموده و فرض فرموده صهيب روايت كرده كه رسول ( ص ) فرمود كه هر كه قرضى بستاند به قصد آنكه عوض آن را به صاحبش رد نكند دزد است و هر كه زنى بخواهد بر مهرى و عزم او عدم اذاى آن باشد روا نيست * ( فَإِنْ طِبْنَ ) * پس اگر خوشدل باشند آن زنان يعنى بخوشى ببخشند * ( لَكُمْ ) * مر شما را و بگذرند * ( عَنْ شَيْءٍ ) * از سر چيزى * ( مِنْه ) * از كابين\r\n* ( نَفْساً ) * از روى نفس يعنى بخوش دلى ببخشند آن را ضمير منه راجع بصداق است حمل بر معنى زيرا كه صدقات بمعنى صداق است چه اگر بجاى صدقاتهن صداقهن واقع ميشد خلل در معنى راه نمييافت و يا راجع است بايتا و يا جارى مجراى اسم اشارت است كانه قيل ( عن شيء من ذلك ) هم چنان كه بعد از ذكر شهوات فرموده قُلْ أَ أُنَبِّئُكُمْ بِخَيْرٍ مِنْ ذلِكُمْ و نفسا تمييز است از براى بيان جنس و لهذا بصيغهء توحيد واقع شده حاصل كه بطيب نفس و خوش خويى چيزى را از مهر بشما بخشند * ( فَكُلُوه ) * پس بخوريد ان چيزى را * ( هَنِيئاً مَرِيئاً ) * خوردنى سازگار و خوشگوار يعنى بر وجه حلال آن را انفاق كنيد بدون طرق و تبعه و عقوبتى بر آن در انوار گفته كه حق سبحانه طيب نفس را در اين باب عمده گردانيده به جهت مبالغه در احتياط تمام و ضيق مسلك در آن و بون بعيد از توجه كراهت آنها و تعديه آن نموده به من جهة آنكه متضمن معنى تجافى و تجاوز است و هنىء و مرىء دو صفتند كه قايم مقام مصدر واقع شده‌اند ماخوذ از ( هنؤ الطعام و مرؤ اذا ساغ من غير غص ) كانه قال هنئا مرءا و يا صفت مصدر محذوفند اى ( اكلا هنيئا مريئا ) يا حالند از ضمير و گويند هنئى آنست كه انسان به آن لذت يابد و مرىء آنچه عاقبت آن محمود باشد يعنى تخمه و هيضه عارض آن نشود و يا عقوبتى در عقب آن نباشد و در مدارك آورده كه تفسير هنئى و مرىء را از حضرت رسالت ( ص ) پرسيدند فرمود هنئى آنست كه در او گناهى نباشد و مرىء آنچه عاقبت آن محمود باشد و ضررى لاحق آن نشود از عياشى مرويست كه مردى نزد حضرت امير المؤمنين ( ع ) آمد و گفت رجع بطن دارم فرمود زوجه دارى گفت آرى فرمود كه از او طلب همه چيزى كن از مهر او با طيب نفس او و به آن عسل بخر و به آب باران بياميز و بخور تا جمع كرده باشى ميان هنئى و مرئ و بركت و شفا لقوله تعالى * ( فَكُلُوه هَنِيئاً مَرِيئاً ) * و قوله و شفاء للناس و قوله وَنَزَّلْنا مِنَ السَّماءِ ماءً مُبارَكاً و هر گاه كه بركت و شفا و هنئى و مرىء در تو مجتمع شود شفا يا بى انشاء اللَّه چون آن مرد به اين عمل كرد شفا يافت\r\n","description":"","footnote":"","page_name":" 424 ","page_number":424},
  {"content":"\r\nو از آن مرض خلاص شد مروى است كه بعضى مردمان خود را متحرج دانستند از آنكه قبول چيزى از مهر كنند كه ازواج بطيب نفس خود بايشان هبه كنند حقتعالى اين آيه را نازل فرمود و رفع حرج ايشان فرمود بلكه بعضى قايلند بوجوب تزويج لقوله فَانْكِحُوا ما طابَ لَكُمْ چه امر بحسب ظاهر مقتضى وجوبست و اين خطا است زيرا كه جايز است عدول از ظاهر بدليل و دليل قايم شده بر آنكه تزويج واجب نيست مگر گاهى كه خوف غيبت باشد پس امر از براى اباحه باشد و چون در آيهء متقدمه امر كرد بدفع مال ايتام بايشان در حين بلوغ بدون تصرف در آن در عقب آن ذكر كسانى مينمايد كه جايز نيست دفع مال بايشان و ميفرمايد * ( وَلا تُؤْتُوا السُّفَهاءَ ) * و مدهيد بسفيهان و كم خردان * ( أَمْوالَكُمُ ) * مالهاى خود را خطاب باولياى نسوان و ايتام و مجانينست و غير ايشان از كسانى كه خفيف العقولند و غير مستقر الرشد و اضافهء مال باولياء جهت تصرف ايشان است در آن به حق ولايت و تسميهء جماعتى كه عارى از رشدند بسفها جهت استخفاست بعقول ايشان و استهجان به آنكه ايشان را قوام نفس خودشان گردانند و گويند غرض نهى است مر هر كس را كه مالهاى خود را به تصرف زن و فرزند دهد و بايشان بخشد و بعد از آن چشم داشته باشد كه ايشان رعايت او كنند در مطعم و ملبس قول اول ملايم است بآيات متقدمه و متأخره و قول ثانى اوفق بقوله * ( الَّتِي ) * آن مالهايى كه * ( جَعَلَ اللَّه لَكُمْ ) * گردانيده است خدا براى شما * ( قِياماً ) * سبب قوام معيشت و رابطهء انتظام امور دين چون حج و جهاد و زكات و صدقات و نفقات و ضيافات و تمهيد قواعد خيرات و قوانين مبرات و بنا بر قول اول معنى آنست كه مالهاى كه از جنس آن چيزى است كه حق تعالى آن را قيام شما گردانيده و بر هر تقدير قيام مصدر است و مراد از آن ما به القيام است فكانها ( فى نفسها قيام و انتعاش للناس ) و بدانكه\r\nنزد ضحاك مراد بسفها زنانند چه ايشان اسفه سفهااند زيرا كه سفه خفت عقل است و ايشان نواقص العقولند و ديگر آنكه حضرت رسالت ( ص ) فرمود كه\r\nخلقت النار للسفهاء يقولها ثلثا الا و ان السفهاء النساء\r\nيعنى پيغمبر صلَّى اللَّه عليه و آله سه بار فرمود كه دوزخ براى سفيهان آفريده شد و بعد از آن فرمود كه بدانيد كه سفيهان زنانند و مروى است كه زنى سياه و بليغ و فصيح و مليح نزد رسول ( ص ) آمد و گفت يا رسول اللَّه ص ما را مذمت مىفرمايى و به هيچ وجه زبان بمدحت ما نميگشايى فرمود كه چگونه شما را مذمت كردم گفت به اينكه ما را سفيه خواندى فرمود كه خداى شما را سفيه خوانده در كريمهء * ( وَلا تُؤْتُوا السُّفَهاءَ أَمْوالَكُمُ ) * عرضكرد يا رسول اللَّه ( ص ) ما را ناقص خواندى فرمود به جهت آنكه در هر ماه در ايام حيض چند روز نماز نگذاريد بعد از آن فرمود كه شما را اين كفايت نيست كه چون يكى از شما حامله شود او را ثواب كسى باشد كه نفس خود را مرابطه كرده باشد براى جهاد كفار و چون وضع حمل كند او را مزد شهيدى باشد كه در خون خود غلطيده باشد و چون كودك را شير دهد بهر مكيدنى\r\n","description":"","footnote":"","page_name":" 425 ","page_number":425},
  {"content":"\r\nثواب كسى داشته باشد كه اسيرى از فرزندان اسماعيل آزاد كرده باشد و چون به جهت ارضاع از خواب برخيزد و از خواب محروم مانند در هر شب هم چنان ثواب آزاد كردن بندهء از اولاد اسماعيل براى او بنويسند و بعد از آن فرمود كه اين ثواب مخصوص باشد بمؤمنات صالحات و خاشعات صابرات كه كفران نكند زن برگشت و گفت اين فضلى است عظيم اگر مشروط به اين شروط نبودى و نزد ابن زيد مراد بسفها فرزندان نابالغاند سعيد بن جبير گفت كه مراد مال يتيمى است كه در دست ولى او باشد و در كنز العرفان آورده كه تخصيص سفها به نسا يا اولاد يا يتامى عدول است از ظاهر و خروج از حقيقت و تخصيص عموم كه بر خلاف اصل است و ديگر آنكه سفيه در عرف فقها كسى است كه اموال خود را در غير اغراض صحيحه صرف كند و مستوجب حجر باشد پس هر كه متصف بسفاهت باشد در آيه داخل باشد خواه زن و خواه اولاد بالغ يا نابالغ * ( وَارْزُقُوهُمْ ) * و بهره دهيد اين سفها را يعنى وظيفه مقرر كنيد * ( فِيها ) * در آن مالها به قدر كفاف ايشان * ( وَاكْسُوهُمْ ) * و بپوشانيد و جامه دهيد ايشان را به قدر حال ذكر فيها بدون منها به جهت دلالت است بر آنكه مأكول و ملبوس ايشان در آن اموالست يعنى اموال ايشان را مكان رزق و كسوة ايشان گردانيد به اين وجه كه تجارت نمائيد در آن و از نفع آن تحصيل چيزى كنيد كه احتياج به آن داشته باشند كه از اصل المال انفاق ننمايند و به جهت آن در اندك زمانى سمت فنا و زوال پذيرد و يا آنكه معنى آنست كه روزى در اموال ايشانست و بنا بر اول ممكن است احتجاج بر وجوب بكسب بمال مولى عليه بجهة ظاهر امر به جهت آنكه نفقه مفنى آن نشود و احتمال عدم وجوب نيز دارد بجهة آنكه اصل عدم وجوبست و حق آنست كه واجبست استنماى آن به قدر نفقه و اما زياده بر اين مندوبست * ( وَقُولُوا لَهُمْ ) * و بگوئيد مر ايشان را بعد از منع * ( قَوْلًا مَعْرُوفاً ) * سخنى نيكو و پسنديده كه نفوس ايشان به آن خوشحال گردد و مثل آنكه اگر يتيم باشد گويند كه اين مال از آن تو است و من خزينه دار توام و در وقت بلوغ تسليم تو خواهم كرد و حفظ او نمايد بر سلوك نمودن در طريق صواب نزد تصرفات او در اموال خود و زنان را نيز وعده كنيد كه دل ايشان به آن خوش شود و در آيه دليل است بر جواز حجر بر يتيم در حين بلوغ و عدم رشد او زيرا كه حقتعالى منع فرموده است از رفع مال بسفها و نيز دليل است بر وجوب وصيت هر گاه ورثه سفيه باشند زيرا كه وصيت در اين صورت بمنزلهء اعطاى مالست باهل سفه و در كنز العرفان نيز آورده كه علت منع ايتاى اموال بسفها سفه است چنان كه از سياق آية معلوم مىشود خواه آنكه سفيه صبى باشد يا بالغ و خواه آنكه با صفت سفه بالغ شود و يا بعد از بلوغ و رشد طارى شود بخلاف ابى حنيفه كه حكم بحجر نميكند بر بالغ عاقل به جهت سفه و تبذير و\r\n","description":"","footnote":"","page_name":" 426 ","page_number":426},
  {"content":"\r\nشافعى و مالكى مخالف اويند در اين مسئله و تصرف سفيه نزد ابو حنيفه جايز است و اگر چه موافق مصلحت باشد و بدانكه تعليق حكم بر وصف مشعر است بعلميت نزد\r\nاكثر اما در اين خلافست كه به مجرد ظهور سفه حجر واقع مىشود يا آنكه موقوفست بر حكم حاكم بعضى به اول رفته‌اند به جهت حصول علت و بعضى بثانى زيرا كه مسئله اجتهاديه است و مفتقرند به نظر و ضبط پس موقوف باشد بر حكم و همچنين خلافست در آنكه زايل مىشود حجر از زوال آن يا موقوفست به حكم حاكم و حق اولست در هر دو مسئله و حجر بر سفيه مختص است به تصرف مال بجهة عمل به علت پس تصرف او در غير مال جايز باشد چون استيفاى قصاص و طلاق و غير آن بخلاف صبى و بالغ غير رشيد چه اين هر دو ممنوعاند و تصرف سفيه در مال با نظر ولى يا اذن او در آن با موافقت مصلحت جايز است بخلاف صبى و مجنون كه تصرف ايشان باطل است و اگر چه ولى اذن داده باشد و موافق مصلحت بوده باشد و چون حقتعالى امر فرمود بر دادن مال هاى ايتام به ايشان و منع فرمود از دفع مال بسفها در عقب آن بيان زمان ايتاى آن مىنمايد بقوله * ( وَابْتَلُوا الْيَتامى ) * و بيازمائيد يتيمان را قبل از بلوغ اگر مردانند بعقل و تمييز و صيانت اموال و دقايق و بيع و شرى و اگر زنانند بغزل و نسج و ترتيب امور خانه * ( حَتَّى إِذا بَلَغُوا النِّكاحَ ) * تا آن گاه كه برسند به حد نكاح و اينكنايه است از بلوغ چه اين وقت صلاحيت نكاحست و بلوغ در مردان باحتلامست و ابنات شعر خشن بر عاذ و به پانزده سال تمام و در زنان بنه سال تمام است يا يكى از اين دو علامت ديگر و بيان مزيت اين از قول صاحب كنز العرفان معلوم خواهد شد و حتى حرف ابتدا است زيرا كه بعد از او جملهء شرطيه است * ( فَإِنْ آنَسْتُمْ ) * ايناس بمعنى استيضاحست و اينجا مستعار است بمعنى تبيين يعنى اگر روشن شد بر شما و يافتيد * ( مِنْهُمْ ) * از ايشان * ( رُشْداً ) * سلوك راه راست تنگير رشد بجهة افادهء معنى نوعى از رشد است كه آن رشد است در تصرف و تجارت يعنى اگر از ايشان يافتيد طريقهء راست و مستحسن در تصرف در اموال بضبط آن و استرباح از آن * ( فَادْفَعُوا إِلَيْهِمْ ) * پس بدهيد بديشان * ( أَمْوالَهُمْ ) * مالهاى ايشان را كه در دست شما بوده بدون تأخير از حد بلوغ شرطيه جواب اذا است بجهة متضمن بودن اذا معنى اشرط و اين جمله غايت ابتلاست و جزاء شرط جملهء ديگر است كه آن نيز شرطيه است يعنى فان انستم چه فاء اولى جواب شرط اولست وفاء ثانى جواب شرط ثانى كانه قيل ( و ابتلوا اليتامى الى وقت بلوغهم و فهم استحقاقهم دفع اموالهم اليهم به شرط ايناس الرشد منهم ) و اين دليل است بر آنكه دفع اموال نكنند بايشان ما دام كه رشد از ايشان مفهوم نشود بخلاف ابو حنيفه كه او گفته هر\r\n","description":"","footnote":"","page_name":" 427 ","page_number":427},
  {"content":"\r\nگاه هفت سال از بلوغ بگذرد مال را به او دفع كنند و اگر چه اختيار رشد او نكرده باشند و از مجاهد و شعبى مرويست كه مال را به يتيم دفع نكنند اگر چه ملتجى شده باشند و بسن شيخوخت رسيده باشند تا آنكه رشد او ظاهر شود * ( وَلا تَأْكُلُوها ) * و مخوريد اى اوليا و اوصيا مالهاى يتيمان را و تلف مكنيد * ( إِسْرافاً ) * از روى گزاف و مجاوزت از حد يعنى زياده از آنكه مقرر است در شرع * ( وَبِداراً ) * و ديگر اتلاف نكنيد در اموال ايشان از روى شتافتن و پيشى گرفتن بر بلوغ ايشان * ( أَنْ يَكْبَرُوا ) * از ترس آن كه بزرگ شوند يعنى مشتابيد در خوردن مال يتيمان از خوف آنكه ناگاه بزرگ شوند و مال را از شما باز ستانند و در انوار و كشاف گفته كه نصب اسرافا و بدارا بر حاليه است اى مسرفين مبادرين كبرهم يا بر علية اى ( لاسرافكم و مبادرتكم كبرهم ) و در كنز العرفان گفته كه اولى آنست كه نصب ايشان بر مصدريه باشد زيرا كه نوعين اكلند نه مفعول باشند هم چنان كه زمخشرى گفته زيرا كه شيء معلل نمىشود بنوعين خود و ان يكبروا مفعول به بدارا است * ( وَمَنْ كانَ غَنِيًّا ) * و هر كه باشد از اوليا و اوصيا توانگر * ( فَلْيَسْتَعْفِفْ ) * پس بايد كه عفت ورزد و نگه دارد خود را از خوردن مال يتيم و دست از آن باز دارد و يستعفف بمعنى يعف است مثل يستقر كه بمعنى يقر است و زمخشرى بر آنست كه يستعفف ابلغ از يعف است زيرا كه زيادتى عفتست و در اين نظر است زيرا كه\r\nسين مقتضى طلب فاعلست اصل فعل را نه زيادتى آن را ما استكتب * ( وَمَنْ كانَ ) * و هر كه باشد از آن جماعت كه مال يتيم در دست ايشان است * ( فَقِيراً ) * درويش و محتاج * ( فَلْيَأْكُلْ ) * پس بايد كه بخورد از مال يتيم * ( بِالْمَعْرُوفِ ) * بنيكويى يعنى به قدر حاجت از طعام ها و البسه و به مقدارى كه اجرت سعى او است و لفظ استعفاف و اكل بمعروف مشعر است به آنكه ولى را حقى هست در مال صبى و از امام محمد باقر صلوات اللَّه عليه روايت كرده‌اند كه مراد اخذ مال يتيم است بر سبيل قرض و بعد از استطاعة رد آن كند بر او * ( فَإِذا دَفَعْتُمْ ) * پس چون دفع كنيد * ( إِلَيْهِمْ ) * بسوى ايشان * ( أَمْوالَهُمْ ) * مالهاى ايشان را * ( فَأَشْهِدُوا عَلَيْهِمْ ) * پس گواه گيريد بر اقرار ايشان بقبض مال تا در ميانه جدال و خصومت واقع نشود و ضامن او نگردد * ( وَكَفى بِاللَّه ) * و پسنديده است خداى * ( حَسِيباً ) * حساب كننده در روز جزا پس مخالفت امر او مكنيد و از حدود او در مگذريد و مرتكب تصادق شويد در شهادت و مجتنب گرديد از تكاذب و يا خدا كافى است در شهادت بر ايتام بدفع اوليا اموال را بايشان و نزد بعضى اين آيه در حق ثابت بن رفاعه و عمش آمد در وقتى كه رفاعه فرمان وفات يافت ثابت طفل بود عم وى وى را\r\n","description":"","footnote":"","page_name":" 428 ","page_number":428},
  {"content":"\r\nپرورش ميداد در حجر خود روزى نزد رسول خدا صلَّى اللَّه عليه و آله آمد و گفت يا رسول اللَّه ( ص ) پسر برادرم طفل است و در حجر من و مال او نزد منست آن را كى به او دهم حق سبحانه آيهء مذكوره را نازل ساخت و در آن امر فرمود كه بعد از بلوغ و رشد مال به او تسليم كن و در كنز العرفان آورده كه در اين مقام چند احكام است اول امر بابتلاء يتامى دلالت بر وجوب حجر مىكند بر ايشان در تصرفات و اگر نه منتفى ميبود فايده ابتلايى كه دفع وجوب اموال بايشان بر آن مترتبست دوم آيه ظاهر است در تقدم ابتلا بر بلوغ و فايدهء آن عدم احتياجست باختبار ديگر بعد از بلوغ بلكه مال را تسليم او ميبايد كرد در حين بلوغ با علم برشد و نزد بعضى از جمهور اختبار بعد از بلوغست و اين باطلست و اگر نه لازم آيد حجر بر بالغ رشيد و اين باطلست باجماع سيم اختلافست در معنى ابتلاى يتامى ابو حنيفه گفته كه آن دفع مالست بايشان تا تصرف كنند در آن و نزد اصحاب ما و شافعى و مالك ابتلا عبارتست از تتبع احوال يتيم در ضبط اموال او و حسن تصرف او به اين وجه كه مقدمات بيع آن بر وجه كمال باشد ليكن اگر عقد از او واقع شود باطل باشد و بر قول ابو حنيفه لازم مىآيد كه عقد او صحيح باشد چهارم آنكه * ( حَتَّى إِذا بَلَغُوا النِّكاحَ ) * اشارتست بغايت حجر كه آن حال بلوغ است كه اول آن صلاحيت نكاح است و حصول بلوغ در ذكر و خنثى باحتلام است يا پانزده سال تمام شود نزد ما و شافعيه\r\nلقوله عليه السلام اذا استكمل المولود خمسة عشر سنة كتب ماله و عليه و اقيمت عليه الحدود\r\nو نزد ابو - حنيفه هيجده سالست و اما در انثى بنه سالست نزد ما و نزد شافعى حكم او حكم ذكر است و ابو حنيفه گفته كه بلوغ او هفده سالست و نزد مالك حصول بلوغ بغلظ صوتست و انشقاق غضروف رأس انف و اما سن را تعلقى نيست ببلوغ و نزد داود حكم بلوغ بسن است و اينكه ابن عمر از پيغمبر صلى اللَّه عليه و آله روايت كرده است كه پيغمبر ( ص ) مرا از جهاد باز داشت در عام بدر و من سيزده ساله بودم و بعد از آن در احد منع فرمود و من چهارده ساله بودم و در غزوهء خندق پانزده ساله بودم عرض جهاد فرمود بر من اين دلالت مىكند بر قول ما و در اينكه بلوغ با نبات حاصل مىشود خلافست ميان فقهاى اصحاب ما قايلند به آن در حق مسلم و مشرك و ابو حنيفه گفته كه مطلقا حاصل نمىشود و شافعى گفته كه آن دال بر بلوغ است در حق مشركان و اما در حق مسلمانان او را دو قولست و قصهء سعد بن معاذ كه امر كرد به آنكه او را كشف عورت كنند از مؤتزر هر كه انبات شعر او شده باشد از اهل قتال باشد و اگر اثبات نشده باشد از ذرارى باشد و چون اين خبر به پيغمبر ( ص ) رسيد فرمود كه\r\nيا بن معاذ لقد حكمت به حكم اللَّه من فوق سبع ارفقة\r\nاين حكم كه كردى موافق حكم خدا است از بالاى هفت آسمان مصدق قول ما است چه اين عام است و تخصيص ان لا عن دليلست پنجم آنكه لا بد است با بلوغ ايناس رشد\r\n","description":"","footnote":"","page_name":" 429 ","page_number":429},
  {"content":"\r\nو اين نزد ما عدم انخداع او است در معاملات و تصرفات لايقهء به او و آيا صلاح دين در او شرطست يا نه شافعى گفته كه شرطست پس فاسق نزد او محجور است و نزد ابو حنيفه محجور نيست و اين قول اكثر ما است مگر آنكه فسق او باتلاف مال باشد كه آن زمان حجر باقى است و شيخ قايلست بمقالهء شافعى و منشأ قولين خلو كلام اصحاب مفسرينست از قيد عدالت و ابن عباس فرموده كه رشد آنست كه صاحب آن با وقار و عقل و علم باشد و ذكر عدالت نكرده و قتاده گفته كه با عقل و دين باشد و اين نيز دلالت بر عدالت نميكند چه در صلاح دين حسن اعتقاد كافيست و شيخ احتجاج آورده بر وجوب عدالت به چند وجه يكى آنكه رشد و غى از صفات متباينه‌اند و فاسق موصوفست بغى پس متصف برشد نباشد دوم آنكه فاسق سفيه است پس جايز نباشد اعطاى مال به او به جهت صريح * ( وَلا تُؤْتُوا السُّفَهاءَ ) * الآية سيم آنكه حجر متحقق است پس زايل نمىشود مگر بدليلى و هيچ دليلى در اين نيست و ممكن است جواب دادن از اول بمنع از آنكه وصف او به بغى مانع است از وصف او برشد زيرا كه رشد و غى اگر چه متضاداند بحسب مفهوم اما مستضاد آن نيستند بحسب تعلق زيرا كه اين هر دو را اطلاق ميكنند در امور معاد و رشيد باشد در امور معاش و منافات گاهى لازم مىآيد كه متناقضان باشند و ليكن نه اينچنين است و از ثانى به اينكه فاسق سفيه است در معاونت در معاش و از ثالث به آنكه دليل بر زوال حجر آيه مذكوره است با آن چه مذكور شد از جواب شبهه ششم از احكام تعليق رفع مال است بر رشيد پس اگر رشد حاصل نشده باشد بر حجر خود باقى باشد نزد ما و نزد شافعى و اصحاب ابو حنيفه و اگر چه بسيار در سن فرو رفته باشد به جهت عمل بانتفاى مشروط نزد انتفاى شرط و ديگر آنكه او سفيه است پس چيزى به او ندهند به جهت ظاهر آيه و ابو حنيفه هفت سال را زياده ميگرداند بر زمان بلوغ و بعد از آن مال را به او ميدهد خواه آنكه رشيد باشد يا نه دليل او قول پيغمبر است صلَّى اللَّه عليه و آله و سلم\r\nمروهم بالصلاة و هم ابناء سبع سنين فان هذه المدة هى مدة يتغيرا حواله فيها\r\nو اين دليل مناقض قول او است زيرا كه دالست بر آنكه بلوغ بچهارده سالگى باشد يا به بيست و يك سالگى هفتم واجبست دفع ما نزد تحقق بلوغ و رشد على الفور و جايز نيست تاخير بجهة حصول سبب دفع كه آن بلوغ است و رشد بجهة اتيان آن بفا كه دالست بر تعقيب هشتم در قوله و لا تاكلوها اسرافا ايما است بجواز اكل بوجهى و هو قوله * ( وَمَنْ كانَ فَقِيراً فَلْيَأْكُلْ بِالْمَعْرُوفِ ) * و معروف بيكى از دو معنى حمل كرده‌اند يكى اكل او از آن به قدر كفايت و ما لا بد و دوم بر قدر عمل او در آن و نزد بعضى ديگر اقل امرين است و اين اجود است و كقوله وَلا تَقْرَبُوا مالَ الْيَتِيمِ إِلَّا بِالَّتِي هِيَ أَحْسَنُ و شبههء نيست در آنكه اقل امرين احسن است و در\r\n","description":"","footnote":"","page_name":" 430 ","page_number":430},
  {"content":"\r\nحديث آمده كه مردى رسول خدا را صلَّى اللَّه عليه و آله گفت كه در حجر من يتيمى هست آيا از مال او توانم خورد فرمود\r\nبالمعروف غير متاصل ما لا و لا واق مالك بماله\r\nيعنى بخور آن را بنيكى نه كه خود را اصيل دانى در مال يعنى بملكيت در آن تصرف نكنى و نه كه نگه دارندهء مال خود باشى بمال او گفت او را توانم زد فرمود بطريقى كه فرزند خود را ادب ميكنى و از ابن عباس مرويست كه ولى يتيمى به حضرت رسالت ( ص ) عرض كرد كه ( أ فأشرب من لبن ابله ) من از شير شتر او توانم آشاميد فرمود كه\r\nان كنت تبغى ضالتها و تلوط حوضها و تهنا جريانها او تسقيها يوم و رودها فاشرب غير مضر و لا ما هل فى الحلب\r\nيعنى شير شتر يتيم را بخور گاهى كه در پى ضالهء او به روى تا آن را كه پيدا كنى و حوضى كه از آن شتر آب مىخورد مرمت كارى كنى و شتر گرگين او را روغن بمالى يا او را ادب دهى در روز و رود آن بر آب بى آنكه ضرر بر نسل او رسانى و بى آنكه مبالغه كنى در خوردن شير آن و محمد بن مسلم روايت كرده كه از احدهما صلوات اللَّه عليهما پرسيدم از اكل ولى مال يتيم را كه مردى كه ماشيه پسر برادر او در دست او باشد و آن پسر يتيم باشد و در حجر او باشد ما يحتاج ماشيهء او را با ما يحتاج ماشيه خود خلط تواند كرد فرمود گاهى كه حياض ماشيهء او را اندود كند و قيام نمايد بر تربيت آن و گريخته او را باز آورد پس بايد كه باشامد از شير آن بدون مبالغه و افراط در آن و بدون ضرر رسانيد بوالدان نهم ظاهر آيه مقتضى عدم جواز اخذ غنى است چيزى را از مال يتيم بر عمل او لقوله * ( فَلْيَسْتَعْفِفْ ) * و امر براى وجوبست لقوله و آيا واجب باشد براى فقير وقتى كه غنى شود و در آن چيزى كه اخذ كرده باشد از مال يتيم در وقت فقرا و يا نه بعضى مفسران قايلند به اول و اولى عدم وجوبست و اينكه در بعضى روايت واقع شده كه رد نمايد محمولست بر ندب يا بر اخذ زايد بر استحقاق و اما آنچه به قدر استحقاق گرفته باشد مالك آنست و اصل در آن برائت است از وجوب رد دهم چون مال يتيم را بيتيم رد كند بايد كه بر قبض او گواه گيرد و اين بر سبيل ندبست يا ارشاد بمصلحت چه آن متضمن دو فايده است يكى دفع تهمت از ولى باكل آن از مال يتيم دويم سقوط ضمان اگر يتيم منكر قبض آن شود با سقوط يمين اگر ولى دعواى تلف كند بدون تفريط و ظاهر آيه مقتضى عدم تصديق ولى است در قول او مگر ببينه و شافعى و مالك بر اين رفته‌اند و حق در آن تفصيل است و آن اينست كه قبول قول ولى او كنند در تلف بدون تفريط بر نفقهء طفل آنچه عادت بر آن جارى شده و اما در تسليم مال قبول قول او نكنند مگر به بينه و اين امر باشهاد از حسن نظر حقتعالى است و رحمت شامله او بر اوليا و كمال لطف او در حق ايشان آورده‌اند كه عادت عرب در جاهليت چنان بود كه زنان را مطلقا و مردان خوردسال را ميراث نميدادند و مىگفتند مال كسى برد كه با دشمن قتال تواند كرد و بطعن نيزه و ضرب شمشير غنيمتها را در حوزهء\r\n","description":"","footnote":"","page_name":" 431 ","page_number":431},
  {"content":"\r\nتصرف خود تواند آورد چون حضرت رسالت ( ص ) بمدينه هجرت فرمود طريقهء ميراث بر همين قانون مستمر بود تا روزى ام كحة بجناب نبوت مآب آمد و گفت اوس بن صامت رضى اللَّه عنه دعوة حق را لبيك اجابت گفته و من از او سه دختر دارم و مال بسيار گذاشته و سويد يا عرفجه يا قتاده كه از ابناى عم اويند آن را بحيطهء تصرف در آورده‌اند و مرا و اولاد اصاغر مرا كه در نهايت احتياجيم محروم و بى بهره گذاشته‌اند حضرت ايشان را طلبيد و صورت حال و ماجراى آن زن را بايشان عرض كرد ايشان همان قانون جاهليت را پيش آوردند آن حضرت فرمود كه صبر كنيد تا حكم الهى نازل شود چون ايشان برفتند اين آيه نازل شد كه * ( لِلرِّجالِ نَصِيبٌ ) * مر مردان را خواه بزرگ باشند و خواه كوچك بهره اى است * ( مِمَّا تَرَكَ الْوالِدانِ ) * از مالى كه گذاشته‌اند پدر و مادر ايشان * ( وَالأَقْرَبُونَ ) * و خويشان نزديك * ( وَلِلنِّساءِ نَصِيبٌ ) * و مر زنان را نيز حصه است * ( مِمَّا تَرَكَ الْوالِدانِ وَالأَقْرَبُونَ ) * از آن چه والدين و اقارب بگذارند يعنى همهء رجال و نسا متوارثند بقرابت خواه بالغ باشند و خواه غير بالغ * ( مِمَّا قَلَّ مِنْه ) * از آنچه كم باشد از مال گذاشته * ( أَوْ كَثُرَ ) * يا بسيار بود اين بدل مما ترك است باعادهء عامل يا تاكيد قول مذكور يعنى نصيب ثابتست در هر چيزى كه گذاشته باشند و قوله * ( نَصِيباً مَفْرُوضاً ) * منصوبست بر مصدر مؤكد مانند فَرِيضَةً مِنَ اللَّه يعنى نصيبى و بهره و اندازه پيدا كرده و مقرر و مقدر شده كه از آن در نتوان گذشت و يا حالست از متعلق جار و مجرور كه آن ( للرجال و النساء\r\n) است يعنى ثابتست مر ايشان را نصيب در حالتى كه فرض كرده شده است آن نصيب و يا نصب آن بر اختصاص است بمعنى ( اعنى نصيبا مقطوعا واجبا لهم ) و بعد از نزول اين آيه حضرت رسالت ( ص ) كسى را به ابنى عم اوس فرستاد كه تفريق مال اوس مكنيد كه حق تعالى نصيبى از براى بنات او امر كرده اما بيان نفرموده تا بعد از تبيين ببينم كه چگونه قسمت آن ميبايد كرد و چون آيهء يُوصِيكُمُ اللَّه كه بعد از اين مذكور است نازل شد حضرت ثمن آن مال را بام كحه داد و ما بقى را ببنات و اين آيه دليل است بر جواز تاخير بيان از وقت خطاب در آيه دليلست بر بطلان تعصيب زيرا كه حقتعالى فرض ارث فرموده از براى صنف نسا و صنف رجال چه اگر جايز ميبود كه در بعضى مواضع زنان ميراث نبرند جايز ميبود كه مردان نيز ميراث نبرند و لازم باطلست پس ملزوم مثل آن باشد و بيان ملازمت بنص آيهء كريمهء مذكوره اگر گويند اين مناقض عدم ارث اخ است با بنت گويند اين بجهة بعد درجه است و مراد به آيه تساوى است در درجه نه مطلقا و نيز در آيه دليلست بر آنكه ذوى الارحام از يكديگر ميراث مىبرند زيرا\r\n","description":"","footnote":"","page_name":" 432 ","page_number":432},
  {"content":"\r\nكه ايشان از جمله رجال و نسااند كه اقرباى آنها فوت شده باشند و اين مذهب ماست و ابو حنيفه نيز بر اينست و عموم لفظ للرجال و للنساء دلالت مىكند بر آنكه جميع مكلفان از انبيا و غير انبيا در اين حكم شريكند پس دال باشد بر آنكه پيغمبر ( ص ) ميراث گذاشته باشد هم چنان كه غير او چنان كه مذهب اهل البيت ( ع ) است و چون حق سبحانه بيان حال كسانى نمود كه ميراث مىبرند در عقب آن ذكر جماعتى مىكند كه نصيبى از ارث ندارند و ميفرمايد * ( وَإِذا حَضَرَ الْقِسْمَةَ ) * و چون حاضر شوند در وقت قسمت مواريث * ( أُولُوا الْقُرْبى ) * خداوندان خويشى يعنى خويشاوندان ميت كه ميراث نميبرند * ( وَالْيَتامى ) * و يتيمانى كه بيگانه باشند از ارث * ( وَالْمَساكِينُ ) * و درويشان و محتاجان * ( فَارْزُقُوهُمْ ) * پس بدهيد ايشان را چيزى * ( مِنْه ) * از مقسوم يعنى از آنچه قسمت مىكنيد از تركه ميت تا دل ايشان خوش شود در انوار گفته كه ضمير راجعست به آنچه مدلول عليه قسمت است كه آن مقسوم است و يا بما ترك مراد آنست كه حضار مجلس كه بلغ ورثه‌اند چيزى از ميراث بر سبيل تصدق بطوايف مذكوره عطا نمايند تا موجب تطيب قلوب ايشان گردد و گويند آن امر بر سبيل وجوب بوده و بآيهء مواريث و وصايا منسوخ شده * ( وَقُولُوا لَهُمْ ) * و گوئيد مر اين جماعت را * ( قَوْلًا مَعْرُوفاً ) * سخن پسنديده كه موجب فرح خواطر ايشان شود به اين وجه كه ايشان را دعاى خير كنيد مانند عفاكم اللَّه و اعفاكم و در دادن معطى منت منهيد و گويند واو بمعنى او است يعنى ايشان را طعمه دهيد نه ميراث يا گفتار معروف و عذرى معقول ايشان را خشنود سازيد و اولى حمل واو است بر ظاهر خود چه جمع ميان هر دو ممكن است يعنى هم چيزى بايشان دهيد و هم گفتارى نيكو گوئيد و يا ببعضى چيزى بدهيد و بعضى را بگفتار پسنديده جواب دهيد و گويند مراد بقول معروف آنست كه ولى و وصى ايتام گويد كه اگر اين مال از من ميبود و يا از خود مالى مىداشتم شما را از آن محظوظ ميساختم و در كنز العرفان آورده كه نزد بعضى اين آيه منسوخ است بآية الارث در نسب و نزد جمعى ديگر از آيات محكمه است و مستحبّ است ورثه را كه در حين اقتسام عطا راضحى كنند به كسانى كه ذى مهم نباشند از اقارب و جيران و مساكين و يتيمان و از سعيد بن جبير مرويست كه ( ان ناسا يقولون نسخت و اللَّه ما نسخت و لكنه مما يتهاون به الناس ) يعنى بعضى مردمان مىگويند كه اين آيه منسوخ شده به خدا كه منسوخ نشده و ليكن مردمان در آن تهاون ميكنند و عمل بمضمون آن نميكنند و گويند اين حكم مختص است به عين اما ارضين و رقاق از از اين مستثنااند و نزد بعضى خطاب به مريض است كه چون امارة موت او را طارى شود اراده قسمت اموال خود كند و وصيت نمايد كه طعمهء از آن بارباب مذكوره دهند و قول اول اشهر است و قرينه خطاب\r\n","description":"","footnote":"","page_name":" 433 ","page_number":433},
  {"content":"\r\nدلالت مىكند بر آن و در مجمع آورده كه نزد ابن عباس و\r\nسعيد بن جبير و حسن و ابراهيم و شعبى و مجاهد و زهرى و سدى اين آيه محكمست و غير منسوخ و اين قول از باقر ( ع ) مرويست و بلخى و جبائى و زجاج و اكثر مفسرين و فقها نيز بر اينند و نزد غير ايشان منسوخست به آيه المواريث و امر در آن براى وجوب نزد مجاهد و نزد جمعى ديگر براى ندب و آيه دالست بر آنكه آدمى گاهست كه غير خود را روزى ميدهد بر معنى تمليك و اين حجة است بر مجبره و چون حقتعالى مردمان را بقول معروف امر فرمود و در عقب آن نهى نمود ايشان را از خلاف آن و امر كرد باقوال سديده و افعال حميده و فرمود كه * ( وَلْيَخْشَ الَّذِينَ ) * و بايد كه بترسند آنان كه * ( لَوْ تَرَكُوا ) * اگر بگذارند * ( مِنْ خَلْفِهِمْ ) * از پس مرگ خويش * ( ذُرِّيَّةً ضِعافاً ) * فرزندان ضعيف و عاجز * ( خافُوا عَلَيْهِمْ ) * بترسيد بر ايشان بر بينوايى و ضايع شدن يعنى ورثه بايد كه با ضعفاء اقارب و يتيمان و مسكينان كه در مجلس قسمت تركه حاضر آمده‌اند مراسم شفقت و مرحمت مرعى دارند و تفكر كنند كه اگر ايشان را فرزندان خورد و عاجز باشد و بعد از فوت ايشان بچنان مجلسى در آيند حرمان ايشان جايز هست يا نه و هر آينه عقل ايشان بعدم جواز آن حكم خواهد كرد پس آنچه به خود روا ندارند نسبت با ديگران نيز جايز مدارند و يا امر است باوصيا به اينكه بترسيد در امر يتامى و در حق ايشان بفعلى اقدام نمائيد كه خواهند آن را بعد از وفات ايشان بذرارى صفاق ايشان مرعى بدارند و يا مراد حضار مريضند نزد ايصبا به آنكه خوف خدا با خشيت بر اولاد مريض را شعار خود داشته بر آن اولاد شفقت ورزند مانند شفقت ايشان بر اولاد خود پس نذارند كه مريض ضررى به اولاد خود رساند بجهة صرف مال از ايشان و وصيت آن نمودن براى غير ايشان يا امر متعلق بموصيين است به آن كه ورثه را منظور نظر خود داشته در وصيت اسراف نكنند و بدانكه لو با آنچه در حيز آن است صله الذين است و تقدير اينست ( و ليخش الذين وصفهم انهم لو شارفوا ان يخلفوا ذرية ضعافا فهم خافوا عليهم الضياع ) و در ترقيب امر بر آن اشاره است به آنچه مقصود است از آن و علت است در آن و بعث امت بر ترحم و تحريص بر محبت اولاد غير خود بر طريق محبتى كه بر اولاد خود داشته باشند و تهديد است بر مخالفت اين * ( فَلْيَتَّقُوا اللَّه ) * پس بايد كه بترسند از عذاب خدا * ( وَلْيَقُولُوا ) * و بايد كه بگوئيد حاضران مجلس قسمت * ( قَوْلًا سَدِيداً ) * سخنى راست درست يعنى عذر جميل و وعده نيكو در اين كلام امر ايشانست بتقوى كه غايت خشيت است بعد از امر ايشان بخشية بجهة مراعات مبدء و منتهى چه اول بدون ثانى نفع نميدهد و بعد از آن امر كرده ايشان را به اينكه با ايتام مكالمه كنيد مانند\r\n","description":"","footnote":"","page_name":" 434 ","page_number":434},
  {"content":"\r\nمكالمهء به اولاد خود بشفقت و حسن ادب و يا امر متوجه است به مريض كه صد و منع خود نمايد از اسراف در وصيت و تضييع ورثه و تذكره توبه و كلمهء شهادت و يا امر است بحضار قسمت كه يتامى را عذر جميل و وعدهء حسن دهند يا موصين قائل بوصيتى نشوند كه مؤدى باشد بمجاوزت ثلث و تضييع ورثه و حضرت رسالت ( ص ) نهى فرموده از وصيت باكثر ثلث و در حينى كه سعد ميخواست كه زياده از ثلث وصيت كند فرمود\r\nالثلث كثير لان تدع ورثتك اغنياء خير من ان تركتهم عاله يتكففون الناس\r\nثلث ما بسيار است پس اكتفاء به آن كن و هر آينه گذاشتن تو ورثه را بصفت توانگرى بهتر است از آنكه واگذارى ايشان را بصفت درويشى كه كف را دراز كنند بر مردمان بگدايى\r\nبعد از آن نهى مىكند از تناول مال يتيمان بدون وجه معروف به جهت ضعف و عجز و غفلت ايشان و ميفرمايد كه * ( إِنَّ الَّذِينَ ) * بدرستى كه آنان كه از روى جرأت * ( يَأْكُلُونَ أَمْوالَ الْيَتامى ) * مىخورند و تلف ميكنند مالهاى يتيمان را قصر حكم بر اكل عبارت از ابتلاع و مضغ است به جهت آنست كه معظم منافع است و مراد به آن مطلق انفاقست يعنى آنان كه صرف ميكنند و در معرض تلف مياندازند مال ايتام را * ( ظُلْماً ) * از روى بيداد و ستمكارى يا در حالتى كه ظالمند در اين امر و بناحق تناول ميكنند * ( إِنَّما يَأْكُلُونَ ) * جزين نيست كه ميخورند * ( فِي بُطُونِهِمْ ناراً ) * در شكمهاى خويش آتشى و چه آتشى يعنى پر ميسازند بطون خود را به آنچه ميكنند و راجع ميسازد ايشان را به آتش و تنوين براى نوعيه است يعنى بنوعى از آتش كه از آن عظيمتر نباشد نه هر آتشى كه باشد و در اين غايت تهديد است و ذكر بطون نيز به جهت تاكيد است مانند نظرت بعينى و سمعت باذنى و قلت بلسانى و اخذت بيدى و مشيت برجلى ابو هريره از پيغمبر ص روايت كرده و از باقر ( ع ) نيز ماثور است كه حق سبحانه روز قيامت قومى را از قبور مبعوث گرداند كه آتش از دهنهاى ايشان بيرون آيد اهل عرصات گويند ايشان چه كسانند ندا آيد كه * ( إِنَّ الَّذِينَ يَأْكُلُونَ أَمْوالَ الْيَتامى ظُلْماً إِنَّما يَأْكُلُونَ فِي بُطُونِهِمْ ناراً وَسَيَصْلَوْنَ سَعِيراً ) * و زود باشد كه در انداخته شوند خورندگان مال يتيم در آتش افروخته و حفص معلوم ميخواند يعنى به زودى درآيند در آتشى كه افروخته و زبان كشنده باشند و تنكير سعير جهت عظمت آنست و آن فعيل است بمعنى مفعول يق ( سعرت النار اذا الهبتها ) و در تفسير كبير مذكور است كه روز قيامت خورندهء مال يتيم بعرصات درآيد و آتشى كه درون او از آن مملو باشد زبانه زند و دود از دهن و بينى و گوش و چشم او بيرون آيد و بدين علامت همه كس بشناسند كه اين اكل اموال يتيمانست پس بنا بر اين حمل حديث اكل بر ظاهرا نسب است و اعاده\r\n","description":"","footnote":"","page_name":" 435 ","page_number":435},
  {"content":"\r\n* ( سَيَصْلَوْنَ سَعِيراً ) * و عدم اكتفاء به * ( إِنَّما يَأْكُلُونَ فِي بُطُونِهِمْ ناراً ) * غايت تهديد است تا معلوم شود كه اكل مال يتيم سببى تامست در داخل شدن به آتش دوزخ نه سبب ناقص صغيره بلكه كبيره آنست از كباير عظيمه و از امام رضا صلوات اللَّه عليه مرويست كه\r\nادنى ما يدخل به النار اكل مال اليتيم\r\nنزديكترين آن چه بسبب آن به آتش دوزخ درآيند خوردن مال يتيم است پس فرمود كه\r\nقليلة و كثيرة واحد اذا كان من نيته ان لا يرده اليهم\r\nاندك و بسيار آن يكيست هر گاه كه قصد خورنده او اين باشد كه آن را به يتيمان رد نكند و نيز از آن حضرت منقولست كه\r\nان فى مال اليتيم عقوبتين اما احديهما فعقوبة الدنيا فان اللَّه يقول و ليخش الذين لو تركوا الخ و اما فى الآخرة فان اللَّه يقول * ( إِنَّ الَّذِينَ يَأْكُلُونَ أَمْوالَ الْيَتامى ) *\r\nالخ يعنى در مال يتيم دو عقوبت روشنست يكى از آن عقوبت دنيا است كه آن خوف ابتلا است بانواع بلايا كقوله و ليخش الذين و ديگرى در آخرت كه آن آتش سوزان دوزخ است كقوله * ( الَّذِينَ يَأْكُلُونَ أَمْوالَ الْيَتامى ظُلْماً ) * و حلبى از صادق ( ع ) نقل كرده كه در كتاب امير المؤمنين نوشته كه\r\nان اكل مال اليتيم سيدركه و بال ذلك فى عقبه من بعده و ليلحقه و بال ذلك فى الآخرة\r\nبدرستى كه خورنده مال يتيم زود باشد كه و بال آن بوى رسد در دنيا و لاحق او شود و بال آن در آخرت و بعد از آن ذكر اين روايت فرمود مقاتل گفته كه اين آيه دربارهء مردى از غطفان آمد نام او مرثد بن زيد كه چون برادرش فوت شد طفلى بگذاشت و مال آن طفل در حجره او بود وى دست تعدى در آن دراز كرد حقتعالى انزال اين آيه فرمود و هر كه در اين امر مشارك مرتد است اين آيه شامل اوست و قبل ازين گذشت كه در جاهلية وراثت بقوة و مردى بوده و به جهت اين ميراث بمردان دلاور دادندى و زنان و اطفال را از آن محروم ساختندى و چون آيهء و للرجال نصيب الخ نازل شد حضرت بر بنى اعمام اوس بن صامت فرستاد كه در مال او تصرف نكنند و تفريق ننمايند تا مبين اين آيه نازل شود و بعد از آن حق تعالى به جهت تبيين اين آيه فرستاد * ( يُوصِيكُمُ اللَّه ) * وصيت مىكند يعنى امر ميفرمايد و عهد فرا ميگيرد از شما * ( فِي أَوْلادِكُمْ ) * در كار فرزندان شما و مقادير سهام ايشان يا فرض ميسازد به حكم خود دربارهء فرزندان شما سهام ميراث را بر اينوجه كه * ( لِلذَّكَرِ ) * مردان را باشد * ( مِثْلُ حَظِّ الأُنْثَيَيْنِ ) * مانند بهرهء دو زن يعنى سهم مردى مثل سهم دو زن باشد هر گاه كه صنف ذكر و انثى بهم مجتمع شوند پس نصيب مرد ضعف نصيب زن باشد در انوار آورده كه تخصيص ذكر بتنصيص بر حظ به جهت قصدست بيان فضل او و تنبيه بر آنكه تضعيف كافيست براى تفصيل پس بالكليه زنان را از ميراث محروم نبايد ساخت و جملهء * ( لِلذَّكَرِ مِثْلُ حَظِّ الأُنْثَيَيْنِ ) * از براى تفصيل و نبيين جمله اوليست و رابطه در آن محذوفست و تقدير اينست كه ( للذكر منهم ) و حذف در آن به جهت مبادرة ذهنست به آن جابر روايت كرده كه اين آيه در حق من نازل شد\r\n","description":"","footnote":"","page_name":" 436 ","page_number":436},
  {"content":"\r\nدر حينى كه بيمار بودم و رسول ( ص ) بعيادت من آمد و من غشى كرده بودم پارهء آب طلبيد و بر روى من زد با هوش آمدم گفتم يا رسول اللَّه ( ص ) چه مىفرمايى در قسمت تركه من آن حضرت هيچ نگفت و چون برخواست حق سبحانه اين آيه فرستاد كه نصيب مردى از ورثه ضعف نصيب زن است و از عطا نقلست كه چون سعد بن ربيعه در احد شهيد شد زنى و دو دختر از او مانده بود برادرش همهء مال او را اخذ كرد و هيچ چيز از آن بزن و دختران نداد زن شكايت او برسول ( ص ) كرد و بسيار بگريست حضرت فرمود كه صبر كن شايد خدا در حق شما حكمى نازل كند بعد از زمانى اين آيه آمد كه چون شخصى وفات كند و اولاد بگذارد كه هر مرد را دو مقابل ميراث زن دهند * ( فَإِنْ كُنَّ ) * ضمير راجعست به اولاد و تأنيث آن به اعتبار خبر است يا بر تأويل مولودات يعنى پس اگر باشند اولاد ميت يا مولودات او * ( نِساءً ) * زنان خالص كه با ايشان مردى نبود * ( فَوْقَ اثْنَتَيْنِ ) * بالاى دو يعنى زياده بر دو و اين خبر بعد از خبر است يا صفت نسا است يعنى زنانى كه زايد باشند برد و * ( فَلَهُنَّ ) * پس مر ايشان را باشد * ( ثُلُثا ما تَرَكَ ) * دو بخش از سه بخش آنچه متوفى گذاشته و معنى كلام دالست بر آنكه مرجع ضمير تركه ميت است * ( وَإِنْ كانَتْ واحِدَةً ) * و اگر باشد مولود يك دختر و بس * ( فَلَهَا النِّصْفُ ) * پس مر او را است نصفى از تركه متوفى صاحب انوار گفته كه در دو دختر اختلافست از ابن عباس نقلكرده‌اند كه حكم آن حكم واحده است زيرا كه ثلثين از براى فوق اثنتين مقرر فرموده و نزد اكثر حكم آن حكم فوق انثيين است زيرا كه حقتعالى بيان فرموده كه حظ ذكر مثل حظ انثيين است كه آن ثلثانست و اين مقتضى آنست كه فرض اثنتين ثلثان باشد و چون اين موهم آنست كه زياده كردن نصيب بزيادتى عدد باشد رد ابن توهم فرمود بقوله * ( فَإِنْ كُنَّ نِساءً فَوْقَ اثْنَتَيْنِ ) * و مؤيد اينست كه بنت واحده هر گاه مستحق ثلث باشد يا برادر پس سزاوار آن باشد كه با اخت خود مستحق مثل آن باشد و ديگر آنكه قرابة بنتين بيشتر از اختين است و فرض اختين ثلثين است لقوله ( و لهما الثلثان مما ترك ) پس بنتين بطريق اولى باشد و مزيت بنتين از قول صاحب كنز العرفان مذكور خواهد شد * ( وَلأَبَوَيْه ) * و\r\nمر پدر و مادر ميت راست * ( لِكُلِّ واحِدٍ مِنْهُمَا ) * هر يكى از ايشان را * ( السُّدُسُ ) * حصهء شش يك * ( مِمَّا تَرَكَ ) * از آنچه گذاشته باشند فرزند متوفى * ( إِنْ كانَ لَه وَلَدٌ ) * اگر باشد مر او را فرزند خواه پسر و خواه دختر بدانكه لكل واحد منهما بدل لابويه است بتكرير عامل و فايدهء آن تنصيص است بر آنكه هر يك از ابوين مستحق سدساند و تفصيل بعد از اجمال بجهة تأكيد سدس\r\n","description":"","footnote":"","page_name":" 437 ","page_number":437},
  {"content":"\r\nاست * ( فَإِنْ لَمْ يَكُنْ لَه وَلَدٌ ) * پس اگر نباشد آن فرزند مرده را فرزندى * ( وَوَرِثَه أَبَواه ) * و ميراث برند از او پدر و مادر او * ( فَلأُمِّه الثُّلُثُ ) * پس مادر او را سه يك باشد از مال او چون حصر وراثة كرد بر ابوين و نصيب ام تعيين فرمود معلوم شد كه باقى نصيب اب است فكانه قال ( فلها ما ترك اثلاثا ) و بعد از بيان سهم ابوين بر تفصيل مذكور ذكر حجب ام ميفرمايد كه * ( فَإِنْ كانَ لَه إِخْوَةٌ ) * پس اگر باشد مر اين متوفى را برادران پدر مادرى يا بعضى پدرى و بعضى مادرى * ( فَلأُمِّه السُّدُسُ ) * پس مادر ميت را باشد شش يك از تركه يعنى اخوه رد ثلث ام مىكند بسدس و اگر چه ميراث نمى برند جهة آنكه در مرتبهء ثانيه‌اند و مراد باخوه عددى است كه اخوه از آن مفهوم گردد بدون اعتبار ثلث خواه آنكه آن عدد از اخوين باشد و يا از اخوه و يا از اخوات پس دو برادر و يا يك برادر و دو خواهر و زياده حاجب باشند و تفصيل اين عنقريب بيايد انشاء اللَّه و اين نصيبها كه بجهة وراثة جماعة مذكوره مفروض شده در صورتى بديشان ميرسد كه * ( مِنْ بَعْدِ وَصِيَّةٍ ) * از پس وصيتى باش كه * ( يُوصِي بِها ) * وصيت كرده مىشود بدان و غير حفص و كسايى و ابن عامر معلوم ميخوانند يعنى بعد از آنكه وصيت كرده باشد ميت به آن * ( أَوْ دَيْنٍ ) * يا بعد از اداى دين كه در ذمه مورث باشد پس جار و مجرور متعلق است بما تقدم كه آن قسمت همهء مواريث است اى ( هذه الأنصباء للورثة من بعد ما كان وصية أو دين ) و ذكر او كه از براى اباحه موضوع است بدون واو بجهة دلالت است بر آنكه وصيت و دين متساويند در وجوب و مقدمند بر قسمت خواه بر طريق جمع باشد يا افرادى و تقديم وصيت بر دين با آنكه متأخر است از آن در حكم بجهة آنست كه مشابه ميراثست و شاق بر ورثه و مندوب اليه و اما دين نميباشد مگر بر سبيل ندرت بعد از آن ذكر جملهء معترضه مىكند كه مؤكد امر قسمت است بر سبيل تفاوت و يا مؤكد تنفيذ وصيت و ميفرمايد كه * ( آباؤُكُمْ ) * پدران شما * ( وَأَبْناؤُكُمْ ) * و پسران شما * ( لا تَدْرُونَ ) * نميدانيد شما * ( أَيُّهُمْ ) * كه كدام از ايشان * ( أَقْرَبُ ) * نزديكتر است و به كار آينده تر * ( لَكُمْ ) * مر شما را * ( نَفْعاً ) * از روى منفعت يعنى نميدانيد كه از اصول و فروع ورثه كيست كه نفع او بشما بيشتر رسد در دين و در دين و در دنيا بشفقت و در آخرت بشفاعت پس تفصيل بعضى مينمايد در اعطاى ميراث و حرمان بعضى ديگر از آن و مرويست كه هر گاه درجهء احد متوالدين در جنت از ديگرى ارفع باشد از حقتعالى شفاعت كند كه درجهء وى را مثل درجهء من گردان حقتعالى اجابت آن نموده رفع درجهء او نمايد به مقدار درجه شفيع و چون حقتعالى باحوال\r\n","description":"","footnote":"","page_name":" 438 ","page_number":438},
  {"content":"\r\nوارث و مورث دانا است پس قطع كرد سهام مواريث را و فرض گردانيد * ( فَرِيضَةً ) * فرض گردانيدنى كه ثابتست * ( مِنَ اللَّه ) * از نزديك خدا اين مصدر مؤكد است يا مصدر يوصيكم كه در معنى يامركم و يفرض عليكم است * ( إِنَّ اللَّه كانَ ) * بدرستى كه هست خداى * ( عَلِيماً ) * دانا بمراتب و مصالح هر يك از ورثه * ( حَكِيماً ) * حكم كننده در تقدير سهام ايشان در كنز العرفان آورده كه در اين آيه چند مبحث است اول در تفسير آيه و كلمات آن بدانكه يوصيكم بمعنى يامركم است ( و يعهد اليكم فى ميراث اولادكم ) و چون ذكر حكم مبهم اولا و تفسير آن ثانيا اوقع است در نفس و احفظ از اينجهة ابتداء نگفت كه ( للذكر من اولادكم ) و حذف رابطه در * ( لِلذَّكَرِ مِثْلُ حَظِّ الأُنْثَيَيْنِ ) * كه ان منهم است بجهة دلالت كلامست بر آن مانند حذف رابطه در ( البر الكر بستين درهما ) و تقديم الذكر جهة شرف او است و لهذا حظ او مضاعفست هم چنان كه عقل و دية و دين او مضاعف است و ضمير در كن\r\nنساء راجع به ورثه است و تأنيث آن بجهة تأنيث خبر است مانند ( من كانت امك ) و ايثار كانت واحدة بربنتا هم چنان كه نساء بجهة آنست كه غرض اينجا امتيازست در عدد و آنجا امتياز است در صنف و ضمير لابويه راجعست به ميت و سياق كلام مفسران است * ( لِكُلِّ واحِدٍ مِنْهُمَا ) * بدل بعض از كل است و باقى فوايد در محل خود مذكور شود دوم آيه دلالت مىكند بر اجتماع اولاد و ابوين در ميراث پس اين هر دو نوع در مرتبهء واحده باشند و هر يك از نوعين ميراث برند با صاحب خود و اگر احد نوعين منفرد از نوع ديگر باشد مستحق همهء ميراث باشد و وجه ذكر احوال ذكور با اناث و احوال اناث كه منفرد باشند و ذكر حال ابوين با اولاد و وجه عدم ذكر احوال ذكور كه منفرد باشند جهة آنست كه چون بر طريق انفراد ذكر اناث كرد و ميان واحد و اكثر تفصيل نمود معلوم شد كه ذكور متساويند و اگر نه تفصيل آن مىنمود هم چنان كه تفصيل اناث فرموده سيم آنكه فرمود كه واحده از اناث را نصف ميراثست و نساء را كه فوق اثنتين باشند ثلث آن و بچه جهت ذكر اثنتين ننموده و جواب از آن اينست كه در اثنتين خلافست ابن عباس فرمود كه مر آنها را نصف ميراثست بجهة ظاهر كريمهء * ( فَإِنْ كُنَّ نِساءً فَوْقَ اثْنَتَيْنِ ) * و نزد غير او حكم ايشان حكم ما فوق است يعنى ايشان را ثلثانست و اين احق است به چند وجه يكى نص اهل البيت صلوات اللَّه عليهم و اجماع طايفهء حقه بلكه اجماع امة بر آن دوم آنكه اگر آنها را نصف ميبود هر آينه تقييد بوحدت صنايع و عبث ميبود سيم آنكه بنت واحده را با اخ ثلث است هر گاه منفرد باشد پس اولى آنست كه او را با اخت ثلث باشد پس ثلثان ايشان را باشد هم چنان كه فوق اثنتين را چهارم آنكه از براى اختين ثلثين واجب گردانيده و بنات در رحم اقربند از اختين\r\n","description":"","footnote":"","page_name":" 439 ","page_number":439},
  {"content":"\r\nپس بطريق اولى ايشان را نيز ثلثان باشد مبحث چهارم آنكه ولد ولد قائم مقام ولد است و ميراث او ميبرد و گفته‌اند اين بسبب آنست كه ولد ولد ولد است و لهذا حرامست بنت بنت و بنت اين بجهة دخول ايشان در تحت كريمهء حُرِّمَتْ عَلَيْكُمْ أُمَّهاتُكُمْ وَبَناتُكُمْ و ديگر آنكه زوجهء ولد ولد بر جد او حرامست و منكوحهء جد بر او حرامست و دليل ديگر آنست اگر كسى چيزى را در اينزمان وقف كند بر بنى هاشم يا بر بنى على همهء اولاد ايشان در آن داخل خواهند بود با وجود وسايط كثيره و اگر نه وقف باطل شود و حال آنكه كسى قائل ببطلان آن نيست و وصيت نيز چنين است و ايندلايل راونديست و ابن متوج و در اين نظر است اما اولا زيرا كه اگر ولد ولد حقيقى ميبود مشارك ولد ميبود در ميراث و لازم باطلست باجماع پس ملزوم نيز باطل باشد و اما ثانيا بجهة صدق نفى ولد بر ولد ولد و اين منافى حقيقة است و اما ثالثا بجهة ضعف تمسك ايشان چه تحريم در آنچه ذكر كرده‌اند از خارج مستفاد مىشود و همچنين دخول در وقف و وصيت مستفاد مىگردد از قرينه و چون اين معنى واضح شد بدانكه هر يك از اولاد نصيب كسى ميبرد كه متقرب به او باشد پس بنت ابن را ثلثانست و ابن بنت را ثلث اگر با هم مجتمع شوند و علم الهدى بر عكس اين حكم كرده و اول قول اكثر است و روايات و احاديث متواتره متظافر است به اين و نيز اجماع منعقد شده بعد از علم الهدى بر قول اول پنجم آنكه هر يك مر ابوبن را در حين اجتماع يا انفراد سدس است با وجود ولد خواه مذكر باشد و خواه مؤنث بجهة اطلاق لفظ ولد و بدانكه ولد اگر ذكر باشد بعد از اخراج سدس جميع مال تعلق به او دارد و اگر انثى است نصف اصل مال مر او راست و سدس هر يك را و ما بقي نزد ما رد كرده مىشود بر ابوين و بنت اخماسا مگر با اخوه كه آن هنگام رد آن ارباعا خواهد بود بر بنت و اب زيرا كه اخوه حاجب امند بجهة روايت متظافره و فقهاء عامه گفته‌اند كه اگر اب موجود باشد ما بقى تعلق به او خواهد داشت زيرا كه عصبه ميت است و اگر نه تعلق خواهد گرفت بعصبات ديگر\r\nاز اختين و اخوات و اخوه و اعمام و اولاد ذكور ايشان مگر اولاد اخت كه عصبه نخواهند بود و نيز بايد دانست كه ولد ولد اينجا نيز قائم مقام پدر خود است در مقاسمهء ابوين خلاف مر بعضى اصحاب ما را كه ارث را مخصوص ميگردانند بابوين و اجماع بر خلاف اينست ششم با عدم ولد و ولد ولد ام را ثلث مالست هم چنان كه آيهء كريمه نص است برين مگر گاهى كه با او اخوه باشند كه اقل ايشان دو ذكر باشند يا چهار اناث يا چهار خناثى و يا ذكرى و دو انثى كه در اين هنگام ام را سدس است از اصل تركه و ما بقى بعد از سدس و ثلث در هر دو صورت براى ابست باجماع اصحاب ما و بطلان تعصيب نزد ما و اين در صورتيست كه ابوين باشند و اما با فقدان احدهما اگر پدر موجود باشد همهء مال از او است باجماع و اگر مادر است او را ثلث است بتسميه و باقى رد كرده مىشود بر مادر\r\n","description":"","footnote":"","page_name":" 440 ","page_number":440},
  {"content":"\r\nنزد ما و فقهاى اربعه گفته‌اند كه زايد بر ثلث براى اخوه است بنا بر قائل شدن ايشان بتعصيب پس نزد ايشان اخوه حاجب امند نه حاجب نفس خود و چون اينمعنى بر صفحهء خاطر منقش شد بدانكه در اينجا چند فايده است اول آنكه نزد ما حجب اخوه مشروطست به چند شرط اول وجود اب دويم عدد مذكور سيم آن كه كافر و قاتل و رق نباشند چهارم همهء ايشان منفصل باشند نه حمل پنجم آنكه از ابوين باشند از اب دويم از فوايد مذكوره آنست كه حجب اخوه مرام را بجهة توفير نصيب است زيرا كه اب ميت بجهة وجود اخوه او صاحب عليه است پس حكمت مقتضى توفير است بر او تا بر ايشان اتفاق نمايد سيم اگر كسى سؤال كند كه چگونه اخوين حاجب باشند چنان كه مذكور شد و حال آنكه اين منافى لفظ جمعى است كه منطوق آيهء كريمه است جواب گوئيم چون اجماع بر اين منعقد شده پس واجبست تاويل به آنكه اگر اخوه بلفظ تثنيه واقع ميشد متناول جمع نمىبود نه حقيقت و نه مجازا بخلاف لفظ جمع كه بر مثنى تغليب ميتوان كرد مانند تغليب مذكر بر مؤنث و مخاطب بر غايب حاصل كه تغليب اشرف بر اخس جايز است و جمع اشرفست زيرا كه متضمن معنى زيادتيست و لهذا در جمع سلامت بعضى امور شرط است كه در مثنى شرط نيست و آن عقلست و غير آن و ديگر آنكه مثنى جمعست در لغت هم چنان كه زمخشرى گفته و عرف طاريست بر لغت و در اصول مقرر شده است تقدم حقيقت عرفيه و لهذا اگر شخصى گويد كه فلانه طالق محولست بر ازاله غير نكاح نه غير آن از ازالهء رق يا حبس يا غير آن و از ابن عباس منقولست كه حجب بدون ثلثه و ما زاد نيست و اجماع بر خلاف اينست چهارم آنكه حق آنست كه مراد بقوله * ( لا تَدْرُونَ أَيُّهُمْ أَقْرَبُ لَكُمْ نَفْعاً ) * نفع اخرويست به آنكه بعضى ارحام شفاعت بعضى ديگر كنند پس اگر درجهء والد ارفع باشد شفاعت ولد خود كند در رفع درجه او به مثل خود و به عكس و نزد بعضى مراد نفع دنيويست و گويند مراد وجوب نفقه است از طرفين اگر احدهما محتاج باشند بدون ديگرى يعنى اگر اب محتاج باشد ولد بر او انفاق نمايد و به عكس و نزد جماعتى ديگر آنست كه نميدانيد كه كدام از شما پيش از صاحب خود فوت مىشود تا منتفع شود صاحب وى بمال او و بعد از ذكر ميراث ابوين و اولاد در بيان ميراث ازواج ميفرمايد كه * ( وَلَكُمْ ) * و مر شما را است اى شوهران * ( نِصْفُ ما تَرَكَ ) * نيمهء آن چيزى يعنى آن تركه كه گذارند * ( أَزْواجُكُمْ ) * زنان شما * ( إِنْ لَمْ يَكُنْ لَهُنَّ وَلَدٌ ) * اگر نباشد مر آن زنان را فرزند خواه يكى و خواه بيشتر خواه از شما و خواه از غير شما خواه مذكر و خواه مؤنث خواه صلبى و خواه ولد ولد و خواه ولد ولد ولد هر چند پائين رود * ( فَإِنْ كانَ لَهُنَّ وَلَدٌ ) * پس اگر باشد مر آن زنان را فرزند بهر وجه كه باشد * ( فَلَكُمُ الرُّبُعُ ) * پس شمار است چهار يك * ( مِمَّا تَرَكْنَ ) *\r\n","description":"","footnote":"","page_name":" 441 ","page_number":441},
  {"content":"\r\nاز آنچه بگذارند زوجات شما و اين نصف يا ربع مر شمار است * ( مِنْ بَعْدِ وَصِيَّةٍ ) * از پس وصيتى كه زوجات شما * ( يُوصِينَ بِها ) * وصيت كنند به آن * ( أَوْ دَيْنٍ ) * يا پس از قضاء وامى كه در\r\nذمه آنها بوده باشد * ( وَلَهُنَّ الرُّبُعُ ) * و مر زنان شما راست چهار يك * ( مِمَّا تَرَكْتُمْ ) * از آنچه گذاشته باشيد خواه زن يكى باشد و خواه زياده كه همه در ربع شريكند * ( إِنْ لَمْ يَكُنْ لَكُمْ وَلَدٌ ) * اگر نباشد شما را فرزند خواه يكى و خواه زياده خواه مذكر و خواه مؤنث خواه از ايشان و خواه غير ايشان * ( فَإِنْ كانَ لَكُمْ وَلَدٌ ) * پس اگر باشد شما را فرزند بر هر وجه كه باشد * ( فَلَهُنَّ الثُّمُنُ ) * پس آن زنان راست هشت يك * ( مِمَّا تَرَكْتُمْ ) * از آن چه گذاشته‌ايد از اموال و اين ربع و ثمن ثابت است مر ايشان را * ( مِنْ بَعْدِ وَصِيَّةٍ ) * پس از انفاذ وصيتى كه * ( تُوصُونَ بِها ) * وصية ميكنيد به آن * ( أَوْ دَيْنٍ ) * يا بعد از اداء دين كه در ذمهء شما باشد در كنز العرفان آورده كه درين ايه تقديم ازواج جهة آنست كه ايشان وارثند با جميع طبقات و زوج را در لغة اطلاق ميكنند بر مرد و زن اضافهء بر يكديگر و در عرف مخصوص است برجل و انثى از آن متميز مىشود بتا چون زوج و زوجه و علت در تعيين نصف براى زوج و ربع براى زوجه چند چيز است يكى قول صادق ( ع ) مر ابى عوجا را كه\r\nان المرأة ليس عليها جهاد و لا نفقة و لا عقل انما ذلك على الرجال\r\nدويم قول صادق ( ع ) كه\r\nان المراة اذا تزوجت اخذت و الرجل يعطى فلذلك وفر على الرجل\r\nو بعد از آن فرمود كه اناث در تحت عيال ذكرانند و بر مرد است كه زن را عيال خود گيرد و بر او انفاق كند و بر زن واجب نيست كه مرد را عيال خود گيرد و در وقت احتياج مرد نفقهء كه به او داده آن را رد كند پس بجهة اين توفير اموال شده بر او و ذلك قوله تعالى الرِّجالُ قَوَّامُونَ عَلَى النِّساءِ سيم عبد اللَّه بن سنان اين مسئله را از صادق صلوات اللَّه عليه پرسيد فرمود\r\nلما جعل لها من الصداق\r\nچهارم فهفكى بروايت ابى هاشم جعفرى از عسكرى ( ع ) پرسيد كه ( ما بال المرأة المسكينة الضعيفة تاخذ سهما و ياخذ الرجل القوى سهمين ) چيست حال زن مسكين و ضعيف كه يك سهم اخذ كند و مرد قوى توانا دو سهم آن حضرت جوابداد كه\r\nلان المرأة ليس عليها جهاد و لا نفقة و لا معقلة انما ذلك على الرجال\r\nمن در نفس خود انديشه كردم كه اين همان مسئله است كه ابن ابى العوجاء از صادق ( ع ) سؤال كرد و به مثل اين جوابداد آن حضرت متوجه شد و فرمود\r\nنعم هذه مسئلة بن ابى العوجاء و الجواب منا واحد اذا كان معنى المسئلة واحدا\r\nو چون اينمعنى واضح شد بدانكه در اين مقام چند فائده است يكى آنكه مراد بولد در * ( إِنْ لَمْ يَكُنْ لَهُنَّ وَلَدٌ ) * اعم از آنست كه ولد زوج وارث باشد يا غير آن از ازواج ديگر و همچنين ولد از جانب\r\n","description":"","footnote":"","page_name":" 442 ","page_number":442},
  {"content":"\r\nزوج اعم از آنست كه از مرئه وارثه باشد يا از غير او از زوجات يا از اماء و اعم از آنكه ذكر باشد يا انثى و ولد اصلى باشد يا ولد ولد دويم شرطست در ولد كه وارث باشد پس وجود ولد قاتل و كافر و رق را تاثيرى نباشد سيم نصيب زوجه از ربع و ثمن مخصوص است به او اگر يكى باشد و اگر زياده از يكى باشد هم شريكند در آن بجهة ظاهر آيهء كريمه و اجماع چهارم استحقاق زوجه نزد ما مخصوص است بزوجية دائمه پس نكاح منقطع را ميراث نبود بر قول اصح پنجم اگر زوجه ذات ولد باشد از ميت از جميع تركه او ميراث ميبرد و اگر ولد از غير ميت داشته باشد از ما عداى عقار و اما از عقار پس ميراث نمىبرد از رقبه ارض چيزى را نه عينا و نه قيمت و اما ابنيه و اخشاب و اشجار از قيمت از ربع يا ثمن مىبرد بر قول اصح نزد اصحاب ما و اين تخصيص نزد اماميه است بجهة روايات متواتره از ائمه هدى صلوات اللَّه عليهم ششم ارث زوجه نزد ما مشروطة نيست ببقاى زوجيه تا حين موت چه زوجه ميراث مىگيرد و اگر چه زوجيت مرتفع شده باشد وقتى كه زوج در مرض خود طلاق او داده باشد چه زوجهء مطلقه ميراث مىبرد ما دام كه يك سال نگذشته باشد يا زوج از مرض برى نشده باشد يا زوجه متزوج نشده باشد و اجماع اماميه بر اين است و بعد از بيان ميراث ازواج ذكر ميراث كلالات مىكند كه * ( وَإِنْ كانَ رَجُلٌ ) * و اگر باشد مردى يعنى ميتى كه * ( يُورَثُ ) * ميراث گرفته شود از او * ( كَلالَةً ) * كسى كه والدين و اولاد ندارد در انوار گفته كه اين خبر كان است و يورث صفت رجل بر حذف جار و مجرور اى يورث منه ماخوذ از ورث و يا يورث خبر است و كلالة حال از ضمير يورث و او كسى است كه ولد و والد بعد از خود نگذاشته باشد و يا مفعول له است و مراد به آن قرابت است كه از جهة والد و ولد نباشد و مىتواند بود كه رجل وارث باشد و يورث ماخوذ از اورث و كلاله كسى كه او را والد و ولد نباشد در كنز العرفان آورده كه كلاله بمعنى قرابتست و اشتقاق آن يا از كلالست كه نقصان قوت جسمانية است و يا از اكليل كه آن چيزيست محيط براس و وسط آن خاليست چنان كه از قول صاحب مجمع معلوم مىشود و اطلاق آن بر وارث و مورث جهة آنست كه هر يك از وارث و مورث منتسب است به ديگرى و انتصاب آن از جهة آنست كه خبر كان است و رجل اسم آن و يورث صفت رجل و گويند كه مفعول له است مثل ( قعدت عن الحرب جنبا ) و اجود آنست كه نصب آن بر تميز است زيرا كه يورث محتمل وجوه متعدده است كه رفع ابهام آن شده بقوله كلالة و اطلاق آن بر مورث مىكنند يعنى آنكه والد و ولد نگذاشته باشد و بر وارث به اين معنى كه والد و ولد نباشد و اصح آنست كه كلاله قرابتست از جهة عرض نه طول چون اخوه و اخوات و اعمام و عمات و اخوال و خالات و اولاد همهء ايشان و مراد اينجا اخوه‌اند كه متقرب بام باشند خاصه اما اولا بجهة قرائت ابى و سعد بن\r\n","description":"","footnote":"","page_name":" 443 ","page_number":443},
  {"content":"\r\nمالك كه و له اخ او اخت من الام و اما ثانيا زيرا كه حقتعالى در آخر اينسوره كلاله را اطلاق بر اختين و اخوه نموده و از براى اختين ثلثان قرار داده و از براى اخوه كل و در اينجا از براى واحد سدس و از براى اكثر ثلث قرار داده پس معلوم مىشود كه اخوه اينجا غير اخوه ايست كه در آخر سوره است و چون مقدر اينجا نصيب ام است هم چنان كه گذشت پس مناسب آنست كه مراد اينجا اخوه باشد از قبل ام و اما ثالثا بجهة روايات كثيره متظافره از اصحاب ما و اما رابعا بجهة اجماع علماء ما و از امير المؤمنين ( ع ) پرسيدند كه كلاله كيستند فرمود برادران و خواهران ميت از پدرى\r\nو مادرى و آنها كه در اين آيه مذكورند مادرىاند و آنها كه در آخر سوره‌اند پدرى و مادرى يا پدرى * ( أَوِ امْرَأَةٌ ) * عطفست بر رجل يعنى اگر باشد زنى كه از او ميراث گرفته مىشود كلالهء * ( وَلَه ) * و مر اينمرد و زن را ( خ ) برادرى باشد * ( أَوْ أُخْتٌ ) * يا خواهر مادرى * ( فَلِكُلِّ واحِدٍ ) * پس مر هر يكى را * ( مِنْهُمَا ) * از اين برادر و خواهر * ( السُّدُسُ ) * شش يك است از ميراث كلاله و مذكر درين صورت با مؤنث يكسانست * ( فَإِنْ كانُوا ) * پس اگر باشند * ( أَكْثَرَ مِنْ ذلِكَ ) * بيشتر از برادرى يا خواهرى * ( فَهُمْ ) * پس ايشان بتمامى خواه مذكر و خواه مؤنث از فريقين * ( شُرَكاءُ فِي الثُّلُثِ ) * انبازانند در سه يك مال بى مزيت ذكور بر اناث زيرا كه انتساب محض انوثت است و اين ميراث بطريق مذكور مر ايشان را ثابتست * ( مِنْ بَعْدِ وَصِيَّةٍ ) * از پس انفاذ وصيتى كه * ( يُوصى بِها ) * وصيت كرده شده است به آن * ( أَوْ دَيْنٍ ) * يا پس از اداى دين * ( غَيْرَ مُضَارٍّ ) * حال است از مدلول عليه يوصى كه صيغهء مجهولست چه اين صيغه دالست بر موصى يعنى در حالتى كه ميت غير زيان آرنده باشد بر ورثه در وصيت و دين و ضرر در وصيت آنست كه از ثلث مال متجاوز باشد و زيان در دين آنكه اقرار كند بدين از براى كسى كه در ذمهء او چيزى نداشته باشد به قصد ضرر رسانيدن بوارث و دفع او از ارث * ( وَصِيَّةً مِنَ اللَّه ) * مصدر مؤكد است يعنى وصيت كرد شما را خدا وصيتى از جانب خدا يعنى حكم تقسيم ارث بر جماعت مذكوره از حق تعالى صادر شده و يا مفعول به مضار است يعنى در حالتى كه ضرر رساننده نباشد ميت وصيت را كه حكم آن از جانب خداست * ( وَاللَّه عَلِيمٌ ) * و خدا دانا است به نيات شما در نفع و ضرر و يا در وصيت بر وجه قربت و ريا * ( حَلِيمٌ ) * بردبار است بعقوبت عاصيان تعجيل نكند و بتوبه گناهان ايشان را عفو نمايد در كنز گفته كه در اينجا چند فايده است اول نزد ما زايد از سدس و ثلث بر وارث ايشان رد كرده مىشود اگر سواى ايشان نباشند و اما نزد عامه از براى اقرب عصبه\r\n","description":"","footnote":"","page_name":" 444 ","page_number":444},
  {"content":"\r\nميت است دوم مرتبهء قريبه اخوه مرتبه ثانيه است بعد از مرتبه ابوين و اولاد پس منتقل نميشود ارث بثانيه مگر بعد از عدم اولى بكليتها سوم تكرار ذكر وصيت و تقديم آن بر ميراث تاكيد است به حال آن صاحب مجمع در تفسير اين آيه گفته كه نزد بعضى مراد بكلاله ميتست كه مورث عنه است و اين قول ضحاك و سدى است و نزد غير ايشان وارث زنده است و تقدير اينست كه و ان كان رجل يورث فى حال تكلل نسيه به او امراة يورث كذلك و اين قول ابن عمر و اهل كوفه است و مؤيد اينست روايت جابر كه رسول بعيادت من آمد گفتم ( و كيف الميراث و انما ترثنى كلالة ) حقتعالى اين آيه فرستاد پس كلاله نسبى است كه احاطهء ميت كرده باشد و كلاله شده به او از اخوه و اخوات و ولد و والد كلاله نيستند زيرا كه اصل نسبند كه منتهى بميتاند و ما سواى والد و ولد خارج از اين زيرا كه انتساب ما سواى ايشان بدون جهت ولادتست پس بنا بر اين كلاله مانند اكليلى است كه مشتمل و محيط باشد بر حوالى راس و بوسط راس نرسيده باشد و تفصيل بحث ميراث در مرتبهء اولى و ثانيه و ثالثه و احكام متفرعهء بر آن در كتب مبسوطهء فقه مسطور است ( هو فى كل الامور معين و نصير و اليه للمرجع و المصير ) بدانكه چون حقتعالى بيان اصول فرايض مواريث و تقسيم آن نمود در عقب آن ذكر وعده ميفرمايد بر محافظة حدود آن و بيان وعيد بر تعدى از آن و ميگويد * ( تِلْكَ ) * آن احكامى كه سمت تقدم يافت در امور يتامى و مهمات نكاح و وصايا و قسمت مواريث * ( حُدُودُ اللَّه ) * حدهاى طاعت خداست يعنى شرايع موضوعة او همچه حدود محدود است كه تجاوز از آن جايز نيست * ( وَمَنْ يُطِعِ اللَّه وَرَسُولَه ) * و هر كه فرمان برد خدا و رسول او را در اين حكمها و غير آن از احكام ماموره و منهيه * ( يُدْخِلْه ) * در آرد او را خدا * ( جَنَّاتٍ تَجْرِي ) * ببوستانها كه پيوسته مىرود * ( مِنْ تَحْتِهَا الأَنْهارُ ) * از زير اشجاران جويها * ( خالِدِينَ فِيها ) * در حالتى كه داخل شوندگان در آن جنات جاويدان باشند در آن * ( ذلِكَ ) * و اين ادخال مطيعان\r\nدر بهشت بر صفت خلود * ( الْفَوْزُ الْعَظِيمُ ) * رستگارى بزرگست نسبت بمنفعت حيازت در تركه چه اين از حطام دنيا است كه در نهايت حقارت و دنائت است نسبت بامور عاليه و درجات رفيعهء اخرويه و تخصيص طاعت در قسمت ميراث بوعد با آنكه موعود به در جميع فرايض و واجبات هست به جهت عظم موقع اين طاعتست در ترغيب در آن و ترهيب از مجاوزت از آن و از اين قبيل است تخصيص وعيد بتعدى از قسمت ميراث بقوله * ( وَمَنْ يَعْصِ اللَّه وَرَسُولَه ) * و هر كه نافرمانى كند خدا و رسول او را * ( وَيَتَعَدَّ حُدُودَه ) * و در گذرد از اندازهاى مستعده او در ميراث و ساير احكام از حلال و حرام * ( يُدْخِلْه ناراً ) * در آرد\r\n","description":"","footnote":"","page_name":" 445 ","page_number":445},
  {"content":"\r\nخدا او را در آتشى و چه آتشى * ( خالِداً فِيها ) * در حالتى كه جاويد باشد در آن و چون مؤمن عاصى در دوزخ نخواهد بود بر مذهب صحيح پس مراد بعاصى در اين آيه مستحل محرماتى است كه موجب كفر است و يا آنكه مراد متعدى از جميع حدود است كه از صفات كفار است و يا آنكه مراد بخلود مكث طويل باشد نه دوام * ( وَلَه ) * و مر آن عاصى مستحل يا متعدى از جميع حدود راست * ( عَذابٌ مُهِينٌ ) * عذاب خوار كننده يعنى عذاب او بر وجه استخفاف و اهلة است هم چنان كه ثواب مطيع بر وجه كرامت است و بدان كه توحيد ضمير در يدخله و جمع خالدين به جهت لفظ و معنى است و خالدا و خالدين حال مقدره است نه صفت جنات و نار و اگر نه واجب مىبود ابرار ضمير بآنوجه كه ( خالدين هم فيها او خالدا هو فيها ) زيرا كه جارى شده‌اند بر غير آن كسى كه اين هر دو از براى آنند و صاحب مجمع آورده كه به اين آيه استدلال ميتوان كرد بر آنكه صاحب كبيره كه از اهل ايمان باشد در دوزخ مخلد باشد چنان كه مذهب بعضى از اهل خلافست زيرا كه مراد آنست كه متعدى از جميع حدود اللَّه مخلد باشد در دوزخ و اين از صفات كفره است و ديگر آنكه صاحب صغيره بلا خلاف خارجست از عموم آيه و اگر چه فاعل معصيت است و متعدى از حدود اللَّه و هر گاه كه باجماع جايز باشد اخراج او پس جايز باشد كه صاحب كبيره نيز از عموم آيه خارج باشد بوسيله شفاعت حضرت رسالت ( ص ) و يا ائمه هدى ع و صلحاى امت و يا حقتعالى بمحض تفضل خود او را عفو كند و نيز به جهت قيام دليل بر وجوب قبول توبه ناچارست اخراج تايب از عموم آيه و ديگر قيام دلالت بر جواز وقوع تفضل بعفو مستلزم وجوب اخراج آن كسى است كه حقتعالى در حق او تفضل فرموده باشد باسقاط عقوبت از او وَيَغْفِرُ ما دُونَ ذلِكَ لِمَنْ يَشاءُ مصرح است بر اين پس آيه بر عموم خود باقى نباشد بدلايل مذكوره و چون حقتعالى حكم رجال و نسا را در باب نكاح و ميراث بيان نمود در عقب آن بيان زنا كرده فرمود * ( وَاللَّاتِي ) * و آن زنانى كه از جهت متابعت هواء نفس خود * ( يَأْتِينَ الْفاحِشَةَ ) * بيايند بخصلة قبيحه كه زنا است و تسميه آن بفاحشه جهت زيادتى قبح و شناعت آنست يعنى زنانى كه مرتكب زنا شوند * ( مِنْ نِسائِكُمْ ) * از زنان شما مراد محصناتند يعنى شوهر دارانى كه بزنا اقدام نمايند * ( فَاسْتَشْهِدُوا ) * پس اى حكام شريعت طلب گواه كنيد * ( عَلَيْهِنَّ ) * بر ايشان يعنى بر فعل فاحشهء اينزنان * ( أَرْبَعَةً ) * چهار مرد عاقل بالغ عادل * ( مِنْكُمْ ) * از شما كه مؤمنانيد تا بر ايشان گواهى دهند * ( فَإِنْ شَهِدُوا ) * پس اگر اين چهار مرد بزناى\r\n","description":"","footnote":"","page_name":" 446 ","page_number":446},
  {"content":"\r\nايشان گواهى دهند * ( فَأَمْسِكُوهُنَّ فِي الْبُيُوتِ ) * پس نگاه داريد اينزنان را و بند كنيد در خانها و اصح آنست كه در اول اسلام احاكم عقوبت زنان زناكار به اين وجه بوده كه ايشان را در خانها محبوس سازند * ( حَتَّى يَتَوَفَّاهُنَّ الْمَوْتُ ) * تا وقتى كه متوفى سازد ايشان را ملك موت يا استيفاى ارواح ايشان كند مرگ * ( أَوْ يَجْعَلَ اللَّه ) * يا گرداند خدا يا پيدا سازد * ( لَهُنَّ سَبِيلًا ) * براى ايشان راهى يعنى حدى تعيين كند كه از حبس خلاصى يابند و در كنز العرفان آورده كه درين مقام چند فايده است اول نزد بعضى مراد به فاحشه مساحقه است و نزد اكثر مراد از آن زناست بعضى گفته‌اند كه مراد زنان محصنه‌اند بجهة اضافهء ايشان بمردان چه اگر مراد غير ايشان ميبودند من النساء واقع ميشد نه من نسائكم دويم * ( فَاسْتَشْهِدُوا عَلَيْهِنَّ أَرْبَعَةً مِنْكُمْ ) * دالست\r\nبر نصاب شهادت و اشتراط اسلام و ذكورة سيم فامسكوهن فى البيوت نزد بعضى مراد صيانت ايشانست از مثل اين فعل و امساك كناية است بر اين و اكثر بر آنند كه اين بر وجه حد است بر زنان و اينحكم در اول اسلام بود و بعد از آن منسوخ شد بآيهء جلد و در قوله * ( حَتَّى يَتَوَفَّاهُنَّ الْمَوْتُ ) * مضاف محذوف است اى يتوفاهن ملك الموت و حذف آن بجهة علم است به آن بقرينه استحاله اسناد توفى بموت چهارم قوله * ( أَوْ يَجْعَلَ اللَّه لَهُنَّ سَبِيلًا ) * نزد بعضى مراد بسبيل نكاح است كه معنى است از سفاح و اين تمام نميشود بر تقدير ارادهء محصنات و گويند سبيل بمعنى حكم ناسخ است و لهذا چون آيهء جلد نازل شد پيغمبر ( ص ) فرمود كه\r\nقد جعل اللَّه لهن سبيلا بكر بالبكر جلد مائة و تعزير عام و الثيب بالثيب جلد مائة و الرجم\r\nپس به حكم اين حديث امساك بيوت منسوخ شد و اشهاد استشهاد باقى ماند و احتمال دارد كه مراد به آن توبه باشد و ح جعل كنايه باشد از توفيق و در مجمع آورده كه بعضى از اصحاب ما گفته‌اند كه اول جلد واجب است و بعد از آن رجم و حسن و قتاده و بعضى از فقهاى عامه بر اينند و اكثر اصحاب ما اين را مختص ميدانند بشيخ و شيخه اما غير ايشان سواى رجم چيز ديگر بر ايشان نيست و حكم اين آيه منسوخ است نزد جمهور مفسرين و اين مرويست از ابى جعفر و ابى عبد اللَّه ( ع ) و بعضى گفته‌اند كه غير منسوخ است زيرا كه حبس مؤبد نيست بلكه مستند است بغايتى پس بيان غايت شيء نسخ ذى غايت نباشد كما قيل ( افعلوا كذا الى راس الشهر ) و در اين قول نظر است زيرا كه معلق بمجىء رأس شهر محتاج نيست ببيان صاحب شرع بخلاف آيهء مذكوره * ( وَالَّذانِ ) * و آن دو يعنى مرد و زن كه غير محصن باشند * ( يَأْتِيانِها ) * بيايند بفاحشه * ( مِنْكُمْ ) * از شما كه مسلمان آزاديد * ( فَآذُوهُما ) * پس برنجانيد ايشان را بسرزنش و ملامت ابن عباس فرموده كه ايشان را\r\n","description":"","footnote":"","page_name":" 447 ","page_number":447},
  {"content":"\r\nبدست نيز ايذا بايد كرد و يا مراد جلد است * ( فَإِنْ تابا ) * پس اگر توبه كنند از آن فاحشه * ( وَأَصْلَحا ) * و كار خود را بصلاح آرند * ( فَأَعْرِضُوا عَنْهُما ) * پس روى بگردانيد از ايشان يعنى باز داريد از ايشان و صحيح آنست كه اين حكم نيز به جلد و نفى منسوخ گشت * ( إِنَّ اللَّه كانَ تَوَّاباً ) * بدرستى كه خدا هست بسيار قبول كننده توبه از بندگان * ( رَحِيماً ) * مهربان بر توبه كنندگان در انوار گفته كه اين علت امر است باعراض و ترك مذمت و گويند نزول اين آيه سابقست بر آيه اولى و عقوبت زنا اذى بوده و بعد از آن حبس و نزد بعضى جلد و نزد بعضى اولى در سحاقست و اين در لواطين و در كنز آورده كه اينجا چند فايده است اول نزد ابو مسلم مراد لواطه است بجهة اتيان آن بلفظ تذكير و نزد اكثر مفسرين مراد زنا است و ضمير تثنيه راجع بفاعل و مفعول بر سبيل تغليب دوم نزد بعضى مراد باذى توبيخست و استخفاف و بنا بر اين آيه منسوخ نباشد چه اينحكم ثابت است مطلقا بلكه منسوخ اختصار است بر اينحكم و بر قول ابو مسلم ممكن است حمل آن بر قتل زيرا كه آن حد لواطه است و اطلاق لفظ اذى منصرف بابلغ مراتب آن مىشود كه قتل است و فراء گفته اين آيه ناسخ سابقه است و نزد بعضى به عكس است فحينئذ و اگر چه اين آيه من حيث التلاوة مؤخر است اما من حيث النزول مقدم است و گويند مراد باذى حد بكر است كه آن جلد و تعزير است هم چنان كه حديت جلد و رجمست سيم قوله * ( فَإِنْ تابا وَأَصْلَحا فَأَعْرِضُوا عَنْهُما ) * دالست بر آنكه چون زانى توبه كند قبل از رفع زناى او به حاكم حد او ساقط شود و اما بعد از رفع و حضور اگر زنا باقرار او ثابت شده باشد امام مخير است در اجراى حد و اكثر ثبوت آن به بينه بوده باشد حد متحتم است و مراد باصلاح استمرار است بتوبه و قوله * ( إِنَّ اللَّه كانَ تَوَّاباً رَحِيماً ) * اى كثير القبول للتوبه و اين تعليل اعراضست و ارداف آن برحمت اشاره است به آنكه قبول توبه تفضلست و بدانكه نزد بعضى مراد باللذان شاهدانند بزنا قبل از كمال نصاب شهادت و مراد باذى حد ايشانست كه آن حد فربه است و اين ضعيف است انتهى و در مجمع مذكور است كه در اللذان سه قولست يكى آنكه مراد ( رجل و مرأة ) است و اينقول حسن و عطا است دوم آنكه مراد دو بكر است از رجال و نساء و اينقول سدى و ابن زيد است سيم آنكه مراد از آن الرجلان الزانيانست و اين از مجاهد نقلست و در اينقول نظر است زيرا كه ح تثنيه را معنى نخواهد بود چه معقول آنست كه وعد و وعيد بلفظ جمع باشد تا شامل هر فردى از افراد مكلفين باشد و يا بلفظ واحد بجهة دلالت آن بر هر فردى از افراد و فاحشه در آيهء اولى نزد مجاهد سحق است و در آيهء ثانيه لواطه پس حكم آيتين نزد او ثابتست و غير منسوخ و به اين تاويل اهل عراق نظر كرده‌اند و حد را در لواطه و سحق جارى نميسازند و اين قوليست بعيد\r\n","description":"","footnote":"","page_name":" 448 ","page_number":448},
  {"content":"\r\nزيرا كه\r\nنزد جمهور مفسرين فاحشه در آيه بمعنى زنا است و حكم اين آيه منسوخست به حدى كه مفروض است در سوره النور و در حبس و اذى اختلافست حسن گفته كه اذى در اول امر بوده و نزول آيه اخيره قبل از آيه اولى بوده پس اول اذى است و بعد از آن حبس و بعد از آن جلد يا رجم و سدى گفته كه حبس در ثيبين است و اذى در بكرين و نيز گفته شده كه حبس نسار است و اذى رجال را و جبائى گفته كه در آيه دلالة است بر نسخ قرآن بسنة زيرا كه اين آيه منسوخ شده برجم و جلد و كسى كه تجويز نميكند نسخ قرآن را بسنت ميگويد اين آيه منسوخ است به جلد و زنا و رجم به آن اضافه شده كه رجم ناسخ آن گشته باشد و اما اذى در آيه منسوخ نيست زيرا كه زانى را ايذا و تعنت ميبايد كرد بر فعل او و او را بر آن مذمت نمود و ليكن اقتصار بر آن نميبايد كرد بلكه جلد يا رجم را به آن اضافه ميبايد كرد و بدان كه چون حقتعالى ذات خود را بتواب و رحيم وصف كرد در عقب آن بيان شرايط آن كرده ميفرمايد كه * ( إِنَّمَا التَّوْبَةُ عَلَى اللَّه ) * و اين مأخوذ است از ( نأى عليه اذا قبل توبته ) يعنى جز اين نيست كه قبول توبه بر خدا است به اين معنى كه در حكم امريست كه محتوم باشد بر خدا به جهت مقتضاى وعده او يعنى اگر چه قبول توبه در نفس الامر بر او سبحانه واجب نيست اما چون كه به آن وعده فرموده لازمست كه به آن وفا كند چه خلف در آن متصور نيست و انما بمعنى حصر است يعنى حق تعالى قبول توبه نميكند مگر * ( لِلَّذِينَ ) * براى كسانى كه * ( يَعْمَلُونَ السُّوءَ ) * ميكنند بدى را * ( بِجَهالَةٍ ) * در حالتى كه ملتبساند بنادانى و سفه چه ارتكاب ذنب سفه است و تجاهل و لهذا قيل ( من عصى اللَّه فهو جاهل حتى ينزع من جهالته ) و دمياطى گفته كه گناه مؤمن بجهلست نه از روى شك و عناد و جحود و استكبار و ميشايد كه مراد جهل او باشد بعقوبت آن كسانى كه عاقل باشند و دانا بقبح معصيت و با خبر از حال نشاءه آخرت و عقوبات آن نفس خود را در دام مكر و حيله و وسوسهء شيطان نمياندازند و متابع شهوات نمى شوند تا بجهة آن مرتكب فعل قبيح شوند و در مجمع آورده كه علما در اين آيه جهالت را بوجوه متعدده تفسير كرده‌اند يكى آنكه هر معصيتى كه بنده مىكند بر سبيل جهالت است و اگر چه عمدا از او صادر شده باشد زيرا كه جهل داعى آن شده به اين و تزيين آن نموده در نظر او و اينقول ابن عباس و مجاهد و قتاده است و مروى از ابى عبد اللَّه ( ع ) چه آن حضرت فرمود\r\nكل ذنب عمله لتبدو ان كان عالما فهو جاهل حين خاطر بنفسه فى معصيته ربه فقد حكى اللَّه سبحانه قول يوسف لاخوته هل علمتم ما فعلتم بيوسف و اخيه اذ انتم جاهلون فنسيهم الى الجهل لمخاطرتهم بانفسهم فى معصية اللَّه\r\nيعنى هر گناهى مىكند بنده و اگر چه عالم باشد به آن پس او حقيقت جاهل است چه مخاطره مىكند بنفس خود در معصية خداى خود و حق تعالى حكايت كرده از قول يوسف و برادران او كه هل علمتم الخ و نسبت داده\r\n","description":"","footnote":"","page_name":" 449 ","page_number":449},
  {"content":"\r\nايشان را بجهل جهة مخاطره ايشان بنفس خود در معصيت حقتعالى دوم آنكه معنى بر اينوجه است كه ايشان نميدانند كنه آنچه در معصيت است از عقوبت در نشاءه آخرت هم چنان كه پيغمبر ( ص ) آن را بعلم اليقين ميداند و اين قول فرا است سيم آنكه نميدانند كه آنچه مىكنند از ذنوب و معاصيست پس اينكه اقدام به آن ميكنند يا بجهة تاويليست كه خطا كردند در آن و يا بجهة تفريط است در استدلال بر قبح آن و رمانى تضعيف اينقول كرده به آنكه خلاف اجماع مفسرانست و ديگر آنكه موجب آن مىشود كه هر گناهى كه بر سبيل علم و عمد از كسى صادر شود توبه نداشته باشد و زجاج گفته كه ذكر بجهالت بجهة آنست كه اختيار لذت فانيه بر لذت باقيه محض جهلست پس كسى كه به جهت لذت فانيه مرتكب معصيت شود جاهل باشد حاصل كه حق تعالى قبول توبه نميكند مگر كه از روى جهالت مرتكب عمل قبيح شوند * ( ثُمَّ يَتُوبُونَ ) * بس توبه كنند و باز گشت نمايند بخداى تعالى * ( مِنْ قَرِيبٍ ) * از زمان نزديك يعنى پيش از حضور موت چه امد حياة دنيا قريبست نسبت بحياة اخرويت كه ( قل حياة الدنيا قليل ) پس توبه مقبول باشد قبل از نزول موت لقوله تعالى * ( حَتَّى إِذا حَضَرَ أَحَدَهُمُ الْمَوْتُ ) * و اينقول اكثر مفسرانست و من براى تبعيض است يعنى توبه كنند در هر جزوى از زمانى كه قبل از موت باشد و حسن و ابن عمر تفسير قريب كرده‌اند بمالم يعاين الموت يعنى قبل از زمانى كه موت را بمعاينه ببينند و سدى گفته كه مراد بقريب قبل از مرضست يعنى در ايام صحت توبه كنند پيش از آنكه به مرض مبتلا شوند يا پيش از آنكه دوستى آن گناه در دل او متمكن گردد و قول صحيح آنست كه زمان قريب پيش از مرگ است و اگر به مقدار فوق ناقة باشد و از امير المؤمنين ع پرسيدند كه اگر تايب چند بار به معصيت عود كند و باز توبه كند او مقبول باشد فرمود كه يغفر اللَّه له حق تعالى او را بيامرزد گفتند الى متى تا كى حقتعالى توبهء او قبول كند فرمود تا آنكه شيطان از او كناره كند و ديگر او را بر عود معصيت ندارد و در كتاب من لا يحضره الفقيه مذكور است كه\r\nقال رسول اللَّه ( ص ) فى اخر خطبة خطبها من تاب قبل موته بسنة تاب اللَّه عليه ثم قال و ان السنة لكثيرة من تاب قبل موته به شهر تاب اللَّه عليه ثم قال و ان الشهر لكثير من تاب قبل موته بيوم تاب اللَّه عليه ثم قال و ان يوما لكثير من تاب قبل موته بساعة تاب اللَّه عليه ثم قال و ان الساعة لكثيرة من تاب و قد بلغت نفسه هذه و اهوى بيده ( ص ) الى حقه تاب اللَّه عليه\r\nيعنى حضرت رسالت ( ص ) در خطبهء آخرين فرمود كه هر كه توبه كند پيش از موت بيكسال حقتعالى توبهء او را قبول كند و بعد از آن گفت سال بسيار است هر كه توبه كند بيكماه حق تعالى توبهء او را قبول كند باز گفت ماه نيز بسيار است هر كه توبه كند پيش از مرگ بيكروز حق تعالى توبهء او را قبول كند و بعد از آن گفت روز نيز بسيار است هر كه بساعتى پيش از مرگ توبه كند حق سبحانه و تعالى قبول توبه او كند بعد از آن گفت ساعت نيست بسيار است هر كه توبه كند در حالتى كه نفس او رسيده باشد به حلق او حق سبحانه تعالى قبول توبهء او كند و\r\n","description":"","footnote":"","page_name":" 450 ","page_number":450},
  {"content":"\r\nثعلبى باسناد خود اين حديث را از عبادة بن صلت روايت كرده و بعد از آن در اخر آن نقل كرده كه\r\nان اللَّه يقبل توبة عبده ما لم يغرغر به\r\nبدرستى كه حق تعالى قبول مىكند توبه بندهء خود را ما دام كه جان در گلوى او نگرديده باشد و بعد از اين نقل از حسن روايت كرده كه حضرت رسالت ( ص ) فرمود كه شيطان ملعون به حضرت پروردگار خطاب كرد به اين عبارت كه\r\nو عزتك و عظمتك لا افارق ابن آدم حتى يفارق روحه\r\nبعزت و عظمت تو سوگند كه من از فرزندان آدم جدا نشوم تا آنكه روح او از تن او جدا نشود حقتعالى در جواب او فرمود كه\r\nو عزتى و عظمتى لا احجب التوبة عن عبدى حتى يغرغر بها\r\nيعنى بعزت و ببزرگوارى خود سوگند ميخورم كه باز ندارم توبه را از بندهء خود تا آنكه روح او بغرغره رسد پس احاديث مذكوره مصرحند به آنكه توبه عاصى در همه حال مقبولست و اگر چه در مرض الموت باشد و بعد از ظهور موت تا آنكه روح او به حد غرغره رسد و در تفسير عين المعانى آورده كه تايبى كه بيكنفس پيش از مرگ توبه كند ملائكه بطريق استحسان ميگويند كه زود آمدى و چه خوش مسارعت نمودى و اكابر علما و عرفا گفته‌اند كه چون وقت حلول اجل و زمان نزول موت معلوم نيست پس هر نفسى را دم آخر تصور بايد كرد و از رجوع به حضرت او غافل نبايد بود\r\n\r\nغافل مشو اى عاصى و با درد دو ندم باش\r\nهر دم دم آخر شمر و حاضر دم باش\r\n\r\nفَأُولئِكَ پس آن گروه كه بمدد توفيق از گناه توبه كرده باشند يَتُوبُ اللَّه قبول توبه كند خدا و باز گردد بمغفرت عَلَيْهِمْ بر ايشان اين وعد است بوفا به آنچه وعده به آن داده و بر ذات اقدس خود نوشته و فرض كرده بقول إِنَّمَا التَّوْبَةُ عَلَى اللَّه وَكانَ اللَّه عَلِيماً و هست خدا دانا باخلاص تايبان در توبه حَكِيماً صواب كار پس تايب را عقوبة نكند و يا حكم كننده به آنكه تايب را عقاب نباشد * ( وَلَيْسَتِ التَّوْبَةُ ) * و نيست قبول توبه * ( لِلَّذِينَ ) * مر آن كسانى را كه باصرار * ( يَعْمَلُونَ السَّيِّئاتِ ) * ميكنند بديها را * ( حَتَّى إِذا حَضَرَ ) * تا چون حاضر شود يعنى در رسد * ( أَحَدَهُمُ الْمَوْتُ ) * يكى از ايشان را مرگ به اين معنى كه علامت مرگ را مشاهده كند و رجا از حياة منقطع سازد * ( قالَ إِنِّي ) * گويد بدرستى كه من * ( تُبْتُ الآنَ ) * توبه ميكنم اكنون مراد تاخير توبه است از فساق اهل ايمان تا حين علامات موت و گويند آن سخن در شان توبه منافقان است و توبه ايشان اسلام باشد بحسب باطن و اين صورت در وقت معاينه مرگ از ايشان مقبول نيست چه آن وقت الجا است نه اختيار * ( وَلَا الَّذِينَ يَمُوتُونَ ) * و نيز توبه مقبول نيست مر آنها را كه بميرند * ( وَهُمْ كُفَّارٌ ) * و حال آنكه ايشان كافر باشند توبه عاصى ندامت است از معاصى و توبه كافر ايمان آوردن يعنى در وقت\r\n","description":"","footnote":"","page_name":" 451 ","page_number":451},
  {"content":"\r\nشوق روح از هيچ عاصى اهل اسلام يا منافق يا كافر توبه قبول نيست زيرا كه اين از قبيل ايمان ياس است و آن سود ندارد لقوله فَلَمْ يَكُ يَنْفَعُهُمْ إِيمانُهُمْ لَمَّا رَأَوْا بَأْسَنا و در انوار گفته كه حق تعالى تسويه فرمود ميان آن كسى كه تسويف توبه كند تا حضور موت از فسقه و كفار و ميان آن كسى كه بر كفر ميرود در نفى توبه به جهت مبالغه در عدم اعتداد بتوبه در اين حالت گوئيا چنين گفته كه توبة هؤلاء و عدم توبة هؤلاء سواء و گويند مراد به لِلَّذِينَ يَعْمَلُونَ السُّوءَ عصاة مؤمنانند و به * ( لِلَّذِينَ يَعْمَلُونَ السَّيِّئاتِ ) * منافقانند به جهت تضاعف كفر ايشان و بدى اعمال ايشان و به * ( الَّذِينَ يَمُوتُونَ وَهُمْ كُفَّارٌ ) * اهل شرك و كفر و در مجمع آورده كه اجماع اهل تفسير بر آنست كه اين آيه متناول عصاة اهل اسلام است الا ربيع كه قايلست به آنكه در شان منافقانست و اين صحيح نيست زيرا كه منافقان از جمله كفارند و كفار مبين شدند بقوله * ( وَلَا الَّذِينَ يَمُوتُونَ وَهُمْ كُفَّارٌ ) * چه معنى آن اينست كه ( ليست التوبة ايضا للذين يموتون على الكفر ثم يندمون بعد الموت ) و عدم قبول توبه در حال ياس از آن با آنكه از جمله حياتست به جهت آنكه بنده در اين وقت ملجا است بفعل حسنات و ترك قبائح پس خارج باشد از حد تكليف زيرا كه در اين حال مستحق مدح و ذم نيست و هر گاه تكليف از او مرتفع باشد توبه از او صحيح نباشد و لهذا اهل آخرت مكلف نخواهند بود و توبهء ايشان غير مقبول * ( أُولئِكَ ) * آن گروه يعنى مطلق عصاة كه در حين موت توبه كنند و كافران * ( أَعْتَدْنا لَهُمْ ) * آماده ساخته‌ايم براى ايشان در آخرت بمحض عدل * ( عَذاباً أَلِيماً ) * عذابى دردناك يعنى خلق عذاب كرده‌ايم براى ايشان و يا نظر بعدل خود واجب گردانيده‌ايم دخول ايشان را به آتش دوزخ در مجمع آورده كه نزد بعضى اولئك اشارت است به * ( الَّذِينَ يَمُوتُونَ وَهُمْ كُفَّارٌ ) * زيرا كه ايشان اقربند به عذاب اليم از * ( لِلَّذِينَ يَعْمَلُونَ السَّيِّئاتِ ) * و يا معنى آنست كه اگر خواهيم باعصاة اهل ايمان بعدل معامله كنيم و ايشان را معذب سازيم و يا عفو كنيم ايشان را\r\nبفضل و فايده اين قول اعلام ايشان باشد به آنچه مستحق آن باشند از عذاب و نكال و اگر مراد غير عصاة مسلمين باشد معنى آنست كه البته ايشان را به عذاب اليم گرفتار گردانيم چه كريمهء وَيَغْفِرُ ما دُونَ ذلِكَ لِمَنْ يَشاءُ متناول مشيت نيست مگر نسبت باهل كباير مسلم كه قبل از توبه فوت شده باشند زيرا كه مطيع و تائب از تحت عذاب خارجند چه خلاف نيست در آنكه حقتعالى مؤمنان اهل طاعت را عذاب نكند و نه تايبان ايشان را او كافر نيز از مشيت خارجست زيرا كه باتفاق حق تعالى اهل كفر را نيامرزد پس در تحت مشيت باقى نماند مگر مؤمن موحد كه مرتكب كبيره شده باشد و نزد ربيع اين آيه منسوخ است به آيه وَيَغْفِرُ ما دُونَ ذلِكَ لِمَنْ يَشاءُ زيرا كه اين حكمى است از حقتعالى\r\n","description":"","footnote":"","page_name":" 452 ","page_number":452},
  {"content":"\r\nو نسخ در احكام جايز است هم چنان كه در اوامر و نواهى نسخ ممتنع نيست مگر در اخبار به اينكه كسى گويد كان كذا و كذا و بعد از آن گويد لم يكن و اين وجه صحيح نيست زيرا كه اعتدنا وارد است در مورد خبر پس نسخ در او جايز نباشد هم چنان كه در ساير اخبار تذنيب در حقيقت توبه و احكام آن بدان كه حقيقت توبه رجوع است از گناه و پشيمانى از آنچه از او صادر شده از افعال قبيحه و معاصى به شرط آنكه عازم باشد به ترك معاودت در زمان مستقبل و ميبايد كه توبه از قبيح لقبحه باشد پس اگر كسى توبه كند از خمر از اين جهت كه خمر موافق مزاج او نيست آن توبه فى الحقيقت توبه نباشد زيرا كه در اين صورت باز ايستادن از شرب خمر براى صحت بدنست نه از براى آنكه شرب خمر قبيحست و توبه از معاصى واجبست زيرا كه دافع ضرر معصيت است كه آن عقوبت الهى است كه دفع ضرر واجب است و نيز آيهء تُوبُوا إِلَى اللَّه تَوْبَةً نَصُوحاً دالست صريحا بر وجوب آن و ببايد دانست كه توبهء انبيا چنان كه قرآن مجيد به آن ناطق است محمولست بر ندامت از ترك مندوب و رجوع بارتكاب فعل آن زيرا كه فعل قبيح و معصيت از ايشان در مذهب اهل حق متصور نيست به جهت وجوب عصمت و بدانكه علما را در صحت توبه از بعضى قبايح دون بعضى خلافست بعضى بر آنند كه توبه از بعضى نه از جميع صحيح نيست زيرا كه توبه از قبيح لقبحه ميبايد نه از براى غرضى ديگر چنان كه معلوم شد پس اگر از بعضى واقع شود بخصوصه نه از جميع لازم آيد كه آن توبه از بعضى لقبحه نبوده اما آنچه اهل تحقيق بر آنند آن است كه توبه از بعضى معاصى دون بعضى صحيح است زيرا كه افعال عباد بحسب دواعى و قصود ايشان واقع مىشود و چون چنين باشد پس تواند بود كه داعيهء بعضى افعال راجح باشد بر داعيهء فعلى ديگر و سبب رجحان داعيه در اين مقام گاه باشد كه كثرت زواجر باشد از بعضى قبايح دون بعضى و گاه باشد عظم آن باشد در نظر تايب كه آن استعظام در ديگرى نباشد چون شرب خمر و غيبت چه اين هر دو اگر چه قبيحاند لكن ورود زواجر از شارع در اول بيشتر است از دوم و قبح در اول اعظم است و بدان كه ذنب بر دو قسم است يكى آنكه از قبيل فعل قبيح باشد چون شرب خمر و زنا و ديگر آنكه از قبيل اخلال بواجب باشد چون ترك صلاة و ترك زكات و در قسم اول همين توبه كافى است كه ندم است بر فعل آن در ماضى و عزم بر ترك آن در مستقبل اما قسم دوم حال او بسبب قوانين شرعيه مختلف است پس بعضى از آن از اين قبيل است كه با وجود توبه لازم است كه آن را ادا كند چون ترك زكات و در بعضى ديگر ندم كافى است چون ترك صلاة جنازه و اما آن ذنب كه متعلق است به او حق آدمى پس با وجود وجوب توبه در اين صورت اگر حق مالى باشد واجب است كه آن مال را رد كند به مالك او و اگر حق آن قصاص باشد بايد كه خود را تسليم كند بولى مقتول تا او را بقصاص بكشد يا از او عفو كند و اگر ايذاى\r\n","description":"","footnote":"","page_name":" 453 ","page_number":453},
  {"content":"\r\nاو باشد از جهت غيبت پس با وجود توبه ارشاد كند و او را از آن معتقد باز دارد و\r\nبايد دانست كه آن چه گفتيم از زوايد بر ندم از توابع توبه است نه از اجزاى توبه بلكه قيام بتابع واجبى ديگر است خارج از حقيقت توبه پس اگر تايب بتوابع او قيام ننمايد توبه او صحيح باشد و ترك تابع از قبيل ذنوب تابعه باشد پس در آن نيز توبه واجبست مثلا اگر كسى توبه از قتل كند و تسليم نفس خود نكند از براى قصاص هر آينه اين معصيتى باشد مجدد و اين قادح نباشد در صحت توبهء از قتل و ترا رسد كه عدم قيام تايب را بتوابع توبه قرينهء عدم صدق او گردانى در ندم و قيام او را بتوابع دليل سازى بر صحت ندم و نيز بدان كه توبه مسقط عذابست باجماع ليكن خلافست در آنكه سقوط عقاب بتوبه واجبست يا تفضلى است و آن چه علماى اماميه بر آنند اينست كه باسقاط عقوبت امريست تفضلى و بر او تعالى واجب نيست بلكه وقوع اين از حضرت تواب رحيم بر سبيلى تفضل است و جمعى غير از اماميه بر آنند كه اسقاط عقوبة بر سبيل وجوبست و اين فرقهء معتزله‌اند نه فرقه اهل سنة زيرا كه در مذهب ايشان هيچ چيز بر خدا واجب نيست تم مبحث التوبة آورده‌اند كه رسم جاهليت چنان بود كه چون يكى وفات كردى و زوجه از او باز ماندى پسر متوفى كه از زن ديگر بودى يا كسى از اقربا كه استحقاق ميراث داشتى بوقت مصيبة جامه بر سر آن زن انداختى و او را بدين عمل در تصرف خود در آوردى پس اگر خواستى به همان كابين كه متوفى مقرر كرده بود او را بنكاح در آوردى و الا او را بشوهرى دادى و مهر معجل او خود تصرف كردى يا او را از تزويج منع كردى و محبوس ميداشتى تا هر ميراث كه از متوفى به دو رسيده بودى بدينكس گذاشتى و خود را از حبس او خلاص ساختى و يا به مردى و ميراث او اين كس ببردى و اگر اينزن قبل القاى توب بر او با اهل خود پيوستى و ارث زوج متوفى را بر او دستى نبودى و در اول اسلام همين قانون رعايت كردندى تا وقتى كه ابو قيس بن اسلت انصارى وفات كرد و زنى كبيشه نام كه دختر معن بود ازو ماندى پسرى كه ابو قيس از زنى ديگر داشت نام او محصن كبشه را به تصرف در آورده با او معيشتى بطريق مضارة آغاز كرد و غرضش آن بود كه هر چه دارد به دو دهد كبيشه بموقف عرض حضرت رسالت ص رسانيد كه يا رسول اللَّه ( ص ) ميراث زوج به من ميدهند و نميگذارند كه به شوهر ديگر روم سيد عالم ( ص ) فرمود كه به خانه باز رو و پاى اضطراب در دامن اصطبار كش تا از حضرت عزة چه فرمان رسد كبشه باز گرديد و بعضى ديگر از زنان مدينه كه بدين مبتلا بودند روز ديگر بدرگاه نبوة پناه آمدند و معروض داشتند كه يا رسول اللَّه كلنا كهيته كبشه ما همه بدستور كبشه جام زهر آلود اين بليه نوشيده‌ايم و لباس محنت اين قضيه پوشيده‌ايم حقتعالى از روى رافت اين آيه فرستاد كه * ( يا أَيُّهَا الَّذِينَ آمَنُوا ) * اى آنان كه ايمان آورده ايد * ( لا يَحِلُّ لَكُمْ ) * روا نيست شما را * ( أَنْ تَرِثُوا النِّساءَ ) * آنكه ميراث گيريد از زنان * ( كَرْهاً ) *\r\n","description":"","footnote":"","page_name":" 454 ","page_number":454},
  {"content":"\r\nاز روى نابايست و كراهت ايشان يعنى حبس ايشان نمائيد بجهة طمع در ميراث شوهران ايشان و يا نگذاريد كه متزوج شوند تا بعد از موت ايشان ميراث ايشان را تصرف كنيد و گويند معنى آنست كه جايز نيست شما را كه باكراه نكاح زنان را بميراث گيريد و نگذاريد كه به شوهر ديگر روند هم چنان كه ميراثرا بحوزه تصرف در آريد و غير را از آن منع كنيد و يا زنان را بميراث گيريد يعنى تصرف كنيد در ايشان بدون عقد نكاح مانند تصرف در ميراث و بنا بر اين تقييد ميراث گرفتن بكره دلالت بر آن نمى كند كه بطوع و رغبت زنان ايشان را ميراث توان گرفت بدون عقد نكاح بجهة آنكه تخصيص شيء بذكر دلالت بر نفى ما عدا نميكند كقوله تعالى وَلا تَقْتُلُوا أَوْلادَكُمْ خَشْيَةَ إِمْلاقٍ چه قتل در وقت عدم خشية هم جايز نيست * ( وَلا تَعْضُلُوهُنَّ ) * و نه آنكه منع كنيد اينزنان را از تزويج اين عطف است بر ترثوا و لا براى تأكيد نفى و اصل عضل تضييق است و يقال عضلت الدجاجة يبيضها و گويند خطاب با ازواج است كه تنگ گيرى ميكردند با زنان\r\nتا از سر مهر خود در گذرند و اكثر بر آنند كه مخاطب مردانىاند كه كه زنان را حبس و منع ميكردند از تزويج تا چون بميرند ميراث بايشان رسد نه بشوهران و اولاد زنان و نزد بعضى كلام اول تمام شده بقوله كرها و اين كلام مستأنفست و لا براى نفى و خطاب بازواج يعنى حبس و تنگگيرى مكنيد با زنان خود * ( لِتَذْهَبُوا ) * تا ببريد * ( بِبَعْضِ ما آتَيْتُمُوهُنَّ ) * برخى را از آنچه داده‌ايد از مهر * ( إِلَّا أَنْ يَأْتِينَ ) * مگر آنكه بيابند * ( بِفاحِشَةٍ ) * بكارى زشت كه آن نشوز است و سوء عشرت و عدم تعفف كه در اين صورت جايز است طلب ازو كردن و استثنا از اعم ظرفست و تقدير اينست كه ( لا تعضلوهن للافتداء فى وقت الا وقت ان ياتين بفاحشة ) يعنى باز مداريد زنان را بجهة واخريدن ايشان خود را از حبس شما باعطاى مهر در هيچ وقتى از اوقات كه اتيان نمايند بفاحشه يا از مفعول له است اى ( لا تعضلوهن لعلة الا ان ياتين ) يعنى منع نكنيد و تنگگيرى منمائيد به جهت علتى از علل مگر بجهة اتيان نمودن ايشان بخصلت قبيحه * ( مُبَيِّنَةٍ ) * كه روشن كرده شده باشد يعنى ظاهر و آشكارا و حفص و ابن كثير بكسر يا خوانده‌اند بر صيغهء معلوم يعنى فاحشهء كه روشن كننده باشد حال ايشان را و در مجمع آورده كه در لا تعضلوهن علما را چهار قولست يكى آنكه حقتعالى زوج را امر كرد بتخليهء زوجه هر گاه او را در او حاجتى و رغبتى نباشد و عدم امساك او جهة ضرر رسانيدن بوى تا بسبب آن خود را ببعضى از مال باز خرد و از قيد نكاح او خلاص شود و اينقول ابن عباس است و قتاده و سدى و ضحاك و مروى از ابى عبد اللَّه صلوات اللَّه عليه دوم مراد وارثست كه حقتعالى نهى او كرده از منع مرأة از تزويج هم چنان كه در زمان جاهليت و اينقول از حسن است سوم آنكه مراد مطلق است يعنى بايد كه\r\n","description":"","footnote":"","page_name":" 455 ","page_number":455},
  {"content":"\r\nمطلق منع مطلقه نكند از تزويج هم چنان كه در جاهليت كه زنان مطلقه را از تزويج منع مىكردند مگر باذن ايشان و اگر خاطب ايشان را عطيه ميداد خطبهء او را قبول ميكردند و اگر نه منع مينمودند و اين از ابن زيد منقولست چهارم ولى است كه منع زن نكند از نكاح و اين ماثور است از مجاهد و قول و اول اصح اظهر است و در فاحشه نيز دو قول است يكى آنكه مراد به آن زنا است و اين از حسن و ابى قلابه و سدى روايتست يعنى كه اگر زوج مطلع شود بر زناى زوجه او را جايز است كه اخذ فديه كند ازو دوم بمعنى نشوز و اين قول ابن عباس است و اولى حمل آيتست بر همه معصيت و اين مرويست از ابى جعفر ( ع ) و نزد معظم مفسرين استثنا از اخذ مالست و نزد جبائى و ابو مسلم از حبس و امساك لقوله فَأَمْسِكُوهُنَّ فِي الْبُيُوتِ الا آنست كه نزد ابو على آيه منسوخست و نزد ابى مسلم غير منسوخ و از اصم روايتست كه در بدايت اسلام چون زنى زنا مىكرد عقوبت او استرداد صداق او بود چون آيهء جلد فرود آمد منسوخ شد * ( وَعاشِرُوهُنَّ ) * و زندگانى كنيد با زنان * ( بِالْمَعْرُوفِ ) * بنيكويى در قول و فعل و نصفت در نفقه و مسكن بآنوجه كه حقتعالى شما را به آن امر فرموده اگر ايشان با شما زندگانى نيكو كنند و يا بياموزيد ايشان را احكام شريعت كه هيچ نيكويى به از آن نيست چه آن زاجر جميع فواحش و قبايح است * ( فَإِنْ كَرِهْتُمُوهُنَّ ) * پس اگر نخواهيد ايشان را و از صحبت ايشان كراهت داشته باشيد * ( فَعَسى أَنْ تَكْرَهُوا شَيْئاً ) * پس شايد كه شما كاره باشيد چيزى را * ( وَيَجْعَلَ اللَّه فِيه ) * و گرداند خدا و پديد آورد براى شما در آن چيز مكروه * ( خَيْراً كَثِيراً ) * نيكويى فراوان يعنى ثواب عظيم بر تحمل مكاره و يا وجود ولدى كه مرضى شما باشد و يا تبديل كراهت بارادهء عطوفت بر ايشان خلاصه معنى آنست كه بايد كه مفارقت شما از زنان بجهة كراهت نفس شما نباشد از ايشان چه نفس كاهست كه كاره آن چيزى است كه اصلح است در دين و خير آن در آن اكثر و گاهست كه محب چيزى است كه بخلاف اينست پس بايد كه نظر شما به چيزى باشد كه اصلح باشد در دين و اقرب بخير و عسى بحسب معنى علت جزاست كه قائم مقام آن شده اى\r\n( فان كرهتموهن فاصبروا عليهن فعسى ان تكرهوا شيئا و هو خير لكم ) يعنى اگر از صحبت ايشان كراهت داشته باشيد بر آن صبر كنيد و در طلاق ايشان تعجيل مكنيد شايد كه خير كثير در ضمن آن باشد حاصل كه آية متضمن حث است بر صبر ازواج در مكروهات و ترغيب ايشان در امساك ايشان با وجود كراهت از صحبت ايشان گاهى كه خوف ضرر نفس و دين و مال نباشد\r\nو مرويست كه در اول اسلام اگر شخصى زنى صاحب جمال ميديد زن خود را بناشايست و فحش نسبت ميداد و او را ميرنجانيد تا آنكه زن بتنگ آمده از سر مهر\r\n","description":"","footnote":"","page_name":" 456 ","page_number":456},
  {"content":"\r\nميگذشت و مرد او را طلاق ميگفت حقتعالى منع آن كرده فرمود كه * ( وَإِنْ أَرَدْتُمُ ) * و اگر خواهيد شما بواسطهء كراهت از صحبت زوجات بى وقوع نشوز و فاحشه از ايشان * ( اسْتِبْدالَ زَوْجٍ ) * طلب بدل كردن زنى * ( مَكانَ زَوْجٍ ) * بجاى زنى ديگر * ( وَآتَيْتُمْ ) * و داده باشيد * ( إِحْداهُنَّ ) * يكى از ايشان را كه داعيهء طلاق او داريد * ( قِنْطاراً ) * مال بسيار بجهة كابين جمع ضمير باعتبار آنست كه مراد بزوج اسم جنس است * ( فَلا تَأْخُذُوا مِنْه ) * پس فرا مگيريد از آن چه داده‌ايد * ( شَيْئاً ) * چيزى را خواه اندك و خواه بسيار و بعد از آن بر سبيل انكار و توبيخ ميفرمايد كه * ( أَ تَأْخُذُونَه ) * آيا ميگيريد چيزى از آن * ( بُهْتاناً ) * بباطل و ستم * ( وَإِثْماً مُبِيناً ) * و جرمى ظاهر و گناهى هويدا در انوار گفته كه نصب بهتانا بر حاليت است يعنى باهتين اثمين يعنى در حالتى كه ستم كنندگان و گناه كارانيد و يا بر علية مانند قعدت عن الحرب جنبا چه اخذ سبب بهتانست و اقترف اثم و بهتان در قول بمعنى كذبست كه باهت مكذوب عليه باشد و حيران سازندهء او و استعمال او در فعل بمعنى باطل است و لهذا مفسران در اينمقام تفسير آن بباطل كرده‌اند و ميتواند بود كه بمعنى كذب تنزيل كنند چه شوهر چون مهر از براى زن فرض كرده و بر آن گواه گرفته پس اگر استرداد آن كند گوييا مدعاى او آنست كه آن مهر فرض نكرده و اين بهتان صريحست و در مجمع گفته كه تخصيص نهى از اخذ با حال استبدال با آنكه در غير استبدال نيز جايز نيست به جهت آنست كه با استبدال توهم جو از استرجاع است از حيثيت آنكه توهم اين مىشود كه زوجهء ثانيه قائم مقام زوجهء اولى باشد و آنچه اولى اخذ كرده وى را باشد پس حقتعالى به جهت رفع اين توهم نهى اخذ را مقيد ساخته باستبدال و اگر نه حقيقت معنى آنست كه اگر ارادهء تخليه مرأة داشته باشيد خواه باستبدال باشد يا به غير آن استرداد صداق مكنيد از ايشان * ( وَكَيْفَ ) * و چگونه و بكدام وجه و بچه جهت اين تعجب است از حقتعالى يعنى تعجب است از اينكه * ( تَأْخُذُونَه ) * فرا ميگيريد مال را از زنان * ( وَقَدْ أَفْضى ) * و حال آنكه رسيده است * ( بَعْضُكُمْ إِلى بَعْضٍ ) * برخى از شما ببرخى ديگر همزه براى انكار استرداد است و افضا كنايه از مباشرت يعنى بسيار نكير و مذموم است كه استرداد مهر كنيد با آن كه ملامسة و مباشرت كرده‌ايد با ايشان و حق صحبت و خلوت در ميان افتاده و مهر را قرار داده * ( وَأَخَذْنَ مِنْكُمْ ) * و فرا گرفته‌اند آن زنان از شما * ( مِيثاقاً غَلِيظاً ) * پيمانى محكم و عهدى استوار در انوار\r\n","description":"","footnote":"","page_name":" 457 ","page_number":457},
  {"content":"\r\nگفته كه مراد به اين كلمه ايجاب و قبول است در نكاح و در حديث آمده\r\nاستحللتم بكلمة اللَّه\r\nو يا مراد معاهده است در وقت عقد بحسن معاشرت و مفارقت و ملاحظة و ممازجت و يا آن چيزى كه حقتعالى از مردان فرا گرفته در شان زنان و ايثاق آن نموده بايشان بقوله فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ و صاحب كنز العرفان در تفسير اين آيه فرموده كه قنطار بمعنى مال كثير است و بهتان آنست كه شخصى را بفعلى يا قولى منسوب سازند كه او از آن برى بوده باشد و چون بشنود او را بسيار بد آيد و به جهت آن پريشان و مضطرب و حيران شود و انتصاب آن و اثما بر مفعول له است الا آنست كه بهتان سبب فاعلى است و اثم سبب غايى به اين معنى كه سبب اخذ مال بهتانست بر زوجه و اخذ مال راجع است باثم پس لام مقدر در اثما لام عاقبت باشد زيرا كه اخذ مال نه به جهت اثم است و نميتواند بود كه نصب آن بر حاليت باشد بمعنى باهتين و اثمين هم چنان كه زمخشرى گفته زيرا كه اخذ در حال بهتان نيست بلكه مسبوق است به آن و همزه و استفهام كيف بر سبيل انكار است و مبينا بمعنى مظهر الخساسه انفسكم و افضى بمعنى وصول است و اينجا كنايه از جماع است و ميثاق غليظ عهد وثيق است و مجاهد و ابن زيد گفته‌اند كه آن عقد نكاح است و يا حق صحبت و ممازجت و يا آن چيزى كه حقتعالى ازواج را بر آن اخذ ميثاق كرده در كريمهء فامساك بمعروف چنان كه گذشت و اين قول حسن و ابن سيرين و ضحاك و قتاده و سدى است و مرويست از حضرت صادق ( ع ) كه مراد بميثاق غليظ قول رسول است كه\r\nاخذتموهن بامانة اللَّه و استحللتم فروجهن بكلمات اللَّه\r\nو عكرمه و شعبى و ربيع نيز بر اينند و چون اين مقرر شد بدانكه در اينمقام چند فائده است اول در آيه دلالت است بر عدم تقرير مهر بلكه آن بحسب تراضى طرفين است و لهذا در وقتى كه عمر بر بالاى منبر رفت و از مغالات در صداق منع كرد زنى بر خواست و او را گفت ( اتمنعنا ما جعله اللَّه لنا ) آيا ما را منع ميكنى از آن چه حقتعالى از براى ما مقرر كرده و زمام اختيار آن بدست ما داده و بعد از آن اين آيه تلاوت كرد عمر گفت ( كل افقه من عمر حتى النساء ) هر كه هست فقيه تر از عمر است حتى زنان پس از راى خود رجوع كرد دوم دلالت است در آن بر استقرار مهر بدخول به جهت تعليل انكار با قضاء سوم آنكه تقييد نهى به حال استبدال به جهت سبب نزول است چنان كه گذشت و در اصول مقرر شده كه خصوص سبب مخصص نميشود چهارم نزد بعضى آيه منسوخ است بقوله فَإِنْ خِفْتُمْ أَلَّا يُقِيما حُدُودَ اللَّه فَلا جُناحَ عَلَيْهِما فِيمَا افْتَدَتْ بِه و نزد اكثر محكم است و غير منسوخ و اين اصح است زيرا كه نهى در آن مقيد است ببهتان و اين نوعى از اكراه است و كلامى در اين نيست كه باكراه زوجه بر افتدا خلع واقع نميشود و در مجمع آورده كه افضا كنايه از جماع است نزد ابن عباس و مجاهد و سدى و بعضى گويند مراد به آن خلوة صحيحه است و اگر چه جماع واقع نشده باشد پس تسميهء خلوت با فضا به جهت ايصال زوج است زوجه را به مكان وطى و اين هر دو قول را اصحاب ما روايت كرده‌اند و در تفسير كلبى از ابن عباس نقل است كه افضا حصول زوج است با زوجه در لحاف واحد\r\n","description":"","footnote":"","page_name":" 458 ","page_number":458},
  {"content":"\r\nخواه كه با او جماع كرده باشد يا نه پس در كلا الحالين مهر واجب باشد و قول اصح در مذهب اماميه آنست كه مراد به آن جماع است و بدون آن تمام مهر ثابت نميشود آورده‌اند كه چون ابو قيس كه از صلحاى انصار بوده متوفى شد قيس كه پسر او بود بنا بر عادت جاهليت خواست كه زن پدر را بنكاح خود دو آورد زن گفت من ترا فرزند خود ميبينم و تو از صلحاى قوم خودى چگونه به تو متزوج شوم پس صورت اينحال بعرض حضرت رسالت ( ص ) رسانيد حضرت فرمود كه بخانهء خود مراجعت كن تا حق تعالى حكمى فرمايد در اين باب و بعد از مراجعت او اين آيه نازل شد كه * ( وَلا تَنْكِحُوا ) * و بنكاح در مياوريد و بزنى مخوانيد * ( ما نَكَحَ آباؤُكُمْ ) * آن را كه خواسته‌اند پدران شما * ( مِنَ النِّساءِ ) * از زنان بنكاح در آورده ذكر ما بدون من به جهت آنست كه مراد بان صفت است و يا به جهت ضعف عقل نسوان و گويند ما مصدريه است بر اراده مفعول از مصدر اى منكوحة آبائكم و قوله من النساء بيان ما نكح است بر هر دو وجه و قوله * ( إِلَّا ما قَدْ سَلَفَ ) * استثناء است از معنى كه لازم نهى است فكانه قيل ( تستحقون العقاب بنكاح ما نكح آباؤكم الا ما قد سلف ) يعنى مستحق عقاب ميشويد بنكاح كردن منكوحات اباء خود مگر آنچه گذشته است پيش از تحريم كه آن معفو عنه است و يا استثناست از لفظ جهة مبالغه در تحريم و تعميم و سد طريق باباحهء آن كقوله ( و لا عيب فيهم غير ان سيوفهم بهن فلول من قراع الكنائب ) پس معنى آنست كه نكاح مكنيد حلائل اباء خود را مگر آنچه گذشته قبل از اين زمان اگر ممكن باشد شما را كه نكاح كنيد ايشان را يعنى اگر ممكن است شما را گذشتگان را بخواهيد جز اين شما را حلال نيست مراد آنست كه هم چنان كه نكاح كردن ايشان ممكن نيست نكاح كردن اينزنان پدر شما كه بعد از فوت پدر شما مانده‌اند هم ممكن نيست پس از قبيل تعليق شيء باشد بمحال مانند ( حتى يبيض القار ) و گويند كه استثنا منقطع است و معنى اينكه لكن آنچه سالفا گذشته مؤاخذه نيست بر آن نه آنكه آن را برقرار خود بگذارند بعد از اين ذكر علت نهى مىفرمايد كه * ( إِنَّه ) * بدرستى كه نكاح زن پدر * ( كانَ ) * بود قبل از اين و هست بعد از تحريم * ( فاحِشَةً ) * خصلتى زشت و ناپسنديده و در هيچ امتى از امم سالفه رخصت آن نفرموده * ( وَمَقْتاً ) * و مبغوض حق تعالى و مؤمنان و يا نزد جميع اهل\r\nمروات چه اشراف عرب آن را مكروه و مبغوض ميشمردندى و فرزندى را كه از زن پدر متولد شدى مقيت و مقتى گفتندى يعنى دشمن داشته شده * ( وَساءَ سَبِيلًا ) * و بد راهى است طريق آن كسى كه آن را پسندد و به آن ارتكاب نمايد و گفته‌اند مراتب قبيحه سه است يكى قبح عقلى\r\n","description":"","footnote":"","page_name":" 459 ","page_number":459},
  {"content":"\r\nو فاحشه اشاره است به آن دويم قبح شرعى و مقت عبارة از انست سيم قبح عرفى و ساء سبيلا مشتملست بدان و در كنز العرفان مذكور است كه طبرى گفته مراد نهى است از نكاح كردن مثل نكاح ابا كه آن انكحه فاسده است يعنى نكاح فاسد مكنيد هم چنان كه پدران شما ميكردند و بنا بر اين ما مصدريه است و اولى خلاف اين است بلكه مراد اينست كه ( و لا تنكحوا منكوحات آبائكم ) پس ماء موصوله باشد و ضمير مفعول محذوف جهت تبادر آن بفهم و بدانكه حق تعالى در آيه با وجود كه نهى تنفير مردمان كرده از نكاح ازواج بسه وصف جهة مبالغه در نفى و نهى يكى آنكه فاحشه است كه مبالغه است در قبح چه اين فعل منافى وجوب تعظيم ابا است جهة تهجم بر فراش ايشان و ذكر كان ايذا آنست كه در هيچ ملتى حلال نبوده تا مبالغه باشد در نهى اين دويم ذكر مقتا يعنى اين عمل ممقوت و مبغوض خدا است و غير موافق عادت ذوى المروات سيم ساء سبيلا كه دالست بر آن كه اين طريقه قبيح و مذموم است و ضمير ساء راجع است بنكاح منكوحات اباء و اگر چه ذكر آن نشده اما كلام دالست بر آن و بر قول طبرى ضمير راجعست بنكاح جاهليت كه مشبه به است و اجود قول ما است و اينجا چند حكم است يكى آنكه اگر نكاح حقيقت در عقد باشد هم چنان كه مشهور است پس نهى صريح باشد در معقود عليها خواه مدخول بها باشد يا نه و داخل نيست در اين زنى كه موطوئه پدر باشد بدون عقد مگر بدليل خارجى و اگر حقيقت در وطى باشد موطوئه داخل است در اين خواه به عقد و خواه به غير عقد و همچنين است اگر گوئيم كه لفظ مشتركست ميان عقد و وطى و عمل به اين احوط است و اگر چه قول اول اقوى است هم چنان كه در اصول مقرر شده كه واجبست حمل لفظ بر حقيقت شرعيه دوم اجود آنست كه موطوئه بشبهه در تحت اين حكم داخل است بجهة آنكه نزد اكثر مقرر است كه حكم شبهه همچون صحيح است در اغلب احكام پس در اين حكم نيز چنين باشد سيم نزد بعضى آنست كه مزنى بها در اين داخل نيست و اين يا بجهة آن است كه نكاح حقيقت در عقد است و مزنى بها غير معقود عليها است و يا بجهة آنكه زنا را حرمت نيست و لهذا مزنى بها را نكاح ميتوان كرد در حين حمل بعد از مضى چهار ماه و ده روز و انقضاء عدهء او با شهر است يا اطهار بدون اعتبار وضع حمل پس نسبت بولد زانى محرم نباشد و حق تحريم است الا باسبق عقد اين كه حرام نيست چهارم حرام است منكوحهء جد هر چند كه بالا رود لقوله آباؤكم چه جد در آباؤكم داخل است بلا خلاف و همچنين حرام است موطوئه جد از جانب ام و هر زنى كه جد او را به عقد خود در آورده باشد خواه آنكه وطى واقع شده باشد يا نه پنجم هر كه قائلست بتحريم معقود عليها بر ابن عاقد قائل است بتحريم موطوئه بملك و اين مسئله اجماع جميع فقها است و همچنين حرام است نزد ما معقوده اب بمتعه يا بتحليل ملك و بعد از آن ذكر محرمات ميفرمايد كه * ( حُرِّمَتْ\r\n","description":"","footnote":"","page_name":" 460 ","page_number":460},
  {"content":"\r\n* ( عَلَيْكُمْ أُمَّهاتُكُمْ ) * حرام گردانيده شده بر شما نكاح مادران شما و اين اموته على العموم است نسبت بهر زنى كه نسب مرد به دو راجع شود بولادت خواه از جهت ذكور چون مادر پدر و هر چند بالا رود و خواه از طرف اناث چون مادر و مادر مادر او هر چند كه باشد حكم مادر دارد در تحريم * ( وَبَناتُكُمْ ) * و دختران شما و اين نيز عامست پس هر زنى كه نسب او بمرد باز گردد از جهت اولاد ذكور و اناث بيك درجه يا زياده در بنات داخل است * ( وَأَخَواتُكُمْ ) * و خواهران شما يعنى زنى كه با مرد صلبى بوده باشد يا رحمى خواهر او است پس خواهر نيز عام باشد نسبت\r\nبپدرى و مادرى و پدرى تنها و مادرى تنها * ( وَعَمَّاتُكُمْ ) * و خواهران پدران شما هر زنى كه با پدر يا پدر پدر هر چه بالا رود و صلبى بوده باشد يا رحمى عمهء آن كس است و اينجا نيز طرق ثلثه متصور است * ( وَخالاتُكُمْ ) * و خواهران مادران شما هر زنى كه با مادر كسى يا مادر مادر تا هر جا كه برسد صلبى بوده باشد يا رحمى خاله آن كس است و وجوه مذكوره در اين صورت نيز ممكن است * ( وَبَناتُ الأَخِ ) * و دختران برادر بر هر وجه كه اخوه ثابت شود از وجوه ثلاثه و بنات اولاد اولاد ايشان چندان كه دور شوند همين حكم دارد * ( وَبَناتُ الأُخْتِ ) * و دختران خواهر از هر وجه كه اختية تحقق يابد و اين نيز متناول بنات اولاد اخت و بنات اولاد اولاد ايشان است و هر چند كه پائين رود داخل بنات اختاند * ( وَأُمَّهاتُكُمُ ) * و نيز حرام كرده شده است بر شما مادران شما * ( اللَّاتِي أَرْضَعْنَكُمْ ) * آنهايى كه شير داده‌اند شما را حق تعالى تنزيل رضاعه فرموده در منزلهء نسب حتى مرضعه را بام مرضعه تسميه نموده پس زنى كه شير دهد كسى را و زنى كه شير داده باشد آن شير دهنده را و زنى كه شير داده باشد شوهر آن زن را كه بشير او از زوجه يا ام ولد او رضاع واقع شود همه ام رضاعىاند * ( وَأَخَواتُكُمْ مِنَ الرَّضاعَةِ ) * و خواهران شما كه از جهت شير خوردن اخوات شما باشند * ( وَأُمَّهاتُ نِسائِكُمْ ) * و مادران زنان شما و جدات منكوحه از قبل مادر و پدر بنسب و رضاع همين حكم دارد * ( وَرَبائِبُكُمُ ) * و دختران شما * ( اللَّاتِي فِي حُجُورِكُمْ ) * آن دخترانى كه در دامنهاى تربيت شما پرورش مييابند نه مطلقا بلكه شرط در حرمت ايشان آنست كه متولده باشند * ( مِنْ نِسائِكُمُ ) * از زنان شما * ( اللَّاتِي دَخَلْتُمْ بِهِنَّ ) * آن زنانى كه دخول كرده باشيد با ايشان ذكر محرمات نسب اولاد و بعد از آن رضاعه و بعد از آن مصاهره بجهة آنست كه رضاعه لحمه ايست همچو لحمهء نسب پس اقرب به نسب باشد بخلاف مصاهره كه تحريم آن عارضى است بجهة مصلحت ازواج و ربائب جمع ربيب است و\r\n","description":"","footnote":"","page_name":" 461 ","page_number":461},
  {"content":"\r\nربيب ولد مرأة است از زوج ديگر و تسميهء بربيبه به جهت آنكه زوج ثانى تربيت كننده او است چنان كه تربيت ولد خود مىكند در غالب امر پس ربيب فعيل است بمعنى مفعول و لحوق ما بآنجهت است و ذكر فى حجوركم با آنكه از ربايب مستفاد مىشود بجهة اظهار تقويت علت حرمت و تكميل آنست و معنى اينكه چون بامهات ربايب دخل كرده‌ايد و مع ذلك آنها در احتصان شمااند پس مشابهت تام باشد ميان اولاد شما و ايشان فحينئذ سزاوار آنست كه هم چنان كه اولاد بر شما حرامند ايشان نيز حرام باشند و * ( دَخَلْتُمْ بِهِنَّ ) * در معنى دخلتهم معهن فى السر است و ابن كنايه است از جماع يعنى زنانى كه مجامعت كرد باشيد بايشان * ( فَإِنْ لَمْ تَكُونُوا ) * پس اگر نباشيد كه * ( دَخَلْتُمْ بِهِنَّ ) * دخول كرده باشيد با ايشان * ( فَلا جُناحَ عَلَيْكُمْ ) * پس هيچ گناهى نيست بر شما در نكاح ربايب اين تصريح است بعد از اشعار جهة دفع قياس * ( وَحَلائِلُ أَبْنائِكُمُ ) * و ديگر از محرمات زنان پسران شمااند * ( الَّذِينَ مِنْ أَصْلابِكُمْ ) * آن پسرانى كه از پشتهاى شما باشند احتراز است از متبنى نه از ابناى ولد و در روايت آمده كه چون حضرت رسالت ( ص ) زينب را به عقد نكاح خود درآورد زيد بن حارثه كه پسر خوانده حضرت رسالت بود او را طلاق داده بود مشركان آغاز سرزنش كردند كه محمد ( ص ) زن پسر خود را خواسته آيه آمد كه حليلهء پسر صلبى حرام است نه زن آنكه او را پسر خود خوانده باشد * ( وَأَنْ تَجْمَعُوا ) * در موضع رفع است عطف بر محرمات يعنى حرام است بر شما آنكه جمع كنيد * ( بَيْنَ الأُخْتَيْنِ ) * ميان دو خواهر در يك نكاح * ( إِلَّا ما قَدْ سَلَفَ ) * استثنا است از معنى لازم يعنى مستحق عقوبت ميشوند در نكاح مذكورات مگر آنچه از پيش گذشته قبل از نهى كه معفو عنه است و يا اين به جهت مبالغه است يا استثناء منقطع بر طريقى كه در ما تقدم گذشت و برخى مفسرين بر آنند كه مراد از * ( ما قَدْ سَلَفَ ) * آنست كه يعقوب ( ع ) جمع كرده بود ميان دو خواهر كه اوليا بود مادر يهود او را حيل مادر يوسف و در دين وى حلال بود * ( إِنَّ اللَّه كانَ ) * بدرستى كه خداى تعالى هست * ( غَفُوراً ) * آمرزندهء\r\nكسانى را از اهل ايمان كه در زمان جاهليت اين عمل كرده‌اند * ( رَحِيماً ) * مهربان و بر كسانى كه در اسلام اين عمل كرده‌اند و بعد از آن توبه كرده صاحب كنز العرفان در تبيين اين آيه آورده كه در امهاتكم مضاف مقدر است اى نكاح امهاتكم بجهة قرينهء استحالهء تحريم ذوات چه تحريم ذوات آن غير مقدور است پس ناچار است از تقدير آنچه مراد است و آن نكاحست هم چنان كه تقدير اكل در كريمهء حُرِّمَتْ عَلَيْكُمُ الْمَيْتَةُ وَالدَّمُ وَلَحْمُ الْخِنْزِيرِ\r\n","description":"","footnote":"","page_name":" 462 ","page_number":462},
  {"content":"\r\nزيرا كه مراد از لحم اكل لحم است و بعضى از اصوليين توهم كرده‌اند كه آيه مجمل است و اين غير صحيح است به جهت سبق فهم بمعنى مراد هم چنان كه گفته شد و فهم ايشان سبقت نميكند بشيء از معانى مجمل و حق سبحانه در اين آيه محرمات را بر سه قسم منقسم فرموده اول زنانى كه محرمند به جهت نسب و ايشان هفتند اول ام و هر چند بالا رود يعنى ام اينكس و ام اب او و ام اجداد او و ام ام او و ام اب ام او و على هذا القياس خواه كه بنسب صحيح باشد يا شبهه دويم بنت و هر چند پائين رود يعنى دختر اين كس و دختر دختر اينكس و دختر پسر اينكس خواه كه ولادت از نكاح صحيح باشد يا شبهه يا زنا و در دو قسم اول خلافى نيست و ابو حنيفه موافق اصحاب ما است در تحريم بنت زنا به جهت صدق ولد بر آن لغت پس تحريم تابع باشد و شافعى گفته كه حرام نيست بنت مخلوقهء از زنا به جهت عدم لحوق نسب او شرعا سيم اخت از جانب ام يا از اب يا از هر دو چهارم عمه كه اخت ابست و هر چند كه بالا رود يعنى اخت جد اب و يا اخت جد ام نه آنكه مراد عمهء عمه باشد زيرا كه عمه عمه گاهست كه حرام نميباشد چه اخت زيد كه از جانب ام او باشد عمهء ابن او است و عمهء اين عمه حرام نيست بر ابن زيد پنجم خاله است كه اخت ام است و هر چند كه بالا رود يعنى اخت جده از جانب ام يا اب يا هر دو بطريق اولى نه آنكه مراد خالهء خاله باشد زيرا كه گاه هست كه حرام نميشود بطريق عمهء عمه ششم بنت اخ و هر چند پائين رود يعنى بنت ابن و بنت بنت و على هذا القياس هفتم بنت اخت و هر چند پائين رود يعنى بنت بنت اخت و بنت ابن اخت اگر گويند كه ولد ولد ولد حقيقى نيست بجهة صدق نفى ولد از او كما يقال نبى فلان ( ليس ولدى و لكنه ولد ولدى ) و هر گاه چنين باشد پس نص متناول آن نباشد زيرا كه لفظ محمول مىشود بر حقيقت نه مجاز گوئيم اجماع دال است بر اعتبار مجاز و مع ذلك مىگوييم مراد مطلق تولد است اعم از آنكه بالذات باشد يا بواسطه و همچنين است بحث از جانب علوه و ديگر آن كه صيغه جمع مشعر است باعتبار مرتبتين يعنى بالذات و بواسطهء دويم از اقسام ثلثه زنانىاند كه بر صاع محرم شده باشند و اين دو نوعست اول ام دويم اخت به جهت نص قرآنى بر آن اما تحريم بنت به جهت تنبيه ادنى است بر اعلى زيرا كه اخت هر گاه حرام باشد پس بنت بطريق اولى و اما عمه و خاله به جهت سنة است چنان كه بيايد و اما جده‌ام پس داخل باشد در اطلاق نص و اينجا چند فايده است يكى آنكه پيغمبر ( ص ) فرمود\r\nيحرم من الرضاع ما يحرم من النسب\r\nپس بنا بر اين جميع محرمات كه بسبب نسبت حرام شده‌اند به جهت رضاع نيز حرام باشند چه در رضاع نسب ثانيند دويم رضاع هم چنان كه محرم سابق است محرم لاحقست پس اگر رضيعى را تزويج كند بامرأة و بعد از آن مرتضع شود از ام آن امرءه زوجهء او بر او حرام شود و نكاح منفسخ گردد و همچنين است ساير فروض سيم زمخشرى گفته\r\n","description":"","footnote":"","page_name":" 463 ","page_number":463},
  {"content":"\r\nنزد بعضى تحريم رضا ع همچو تحريم نسبست مگر در دو مسئله يكى آنكه جايز نيست مرد را كه متزوج شود باخت اين خود از نسب و علت وطى مادر او است و اين معنى در رضاع موجود نيست دويم آنكه جايز نيست كه تزويج كند ام اخت خود را از نسب و در رضاع جايز است زيرا كه مانع در نسب وطى پدر است او را و اين معنى در رضاع موجود نيست و همچنين دو مسئله ديگر مستثنااند يكى ام حفدة دويم جده ولد كه هر دو محرمند از نسب دون رضا ع اما ام حفدة زيرا كه آن بنت اينكس است و يا زوجهء ابن او و اگر شير دهد اجنبيه بولد ولد او حرام نميشود و اما جده ولد زيرا كه ام او است يا ام زوجهء او و اگر اجنبيهء شير دهد ولد او را ام اجنبيه نواده جده ولد اينكس خواهد بود بر او حرام نخواهد شد و در استثناى اين صور نظر است زيرا كه نص دلالت مىكند بر آنكه جهت حرمت در نسب جهت حرمت است در رضاع و جهاتى كه در ابن صور اربعه‌اند جهات حرمت نيستند در نسب چه جهت اختية ابن مثلا معتبر نيست از جهات حرمت بلكه معتبر در تحريم آن يا بنتيه است و يا ربيبيه و هر كدام از اين دو جهة اگر در رضاع يافت شوند محرمند و توضيح اين مبحث آنست كه اخت ابن هر گاه بنت باشد او را دو جهة خواهد بود جهت اختيت مر ابن را و جهت بنتيت مر ترا و شكى نيست در تغاير اين هر دو و نص دلالت مىكند بر حرمت از جهت بنتيت نه از جهة اختيت مر ابن را و همچنين است اگر نيز ربيبه باشد او را دو جهت خواهد بود اختية مر ابن را و ربيبيه و جهت حرمت از اين دو جهت نيست مگر در ربيبيت و مع ذلك جهت حرمت بحسب مصاهره است نه بحسب نسبت پس صحيح نباشد استثنا از جهت حرمت نسب چهارم رضاع را شرائط معينه است كه اطلاق آيه به آن مقيد مىشود و آن شروط يا بحسب مقدار است و آن نزد اكثر فقهاى ما پانزده رضعه است و يا آن قدر كه انبات لحم كند و شد عظم نمايد و يا رضاع روزى و شبى و اين هر سه قول مجمع عليه فقهاى ما است و روايات مواترهء صحيحه از اهل البيت ( ع ) مصرحند بر اين و كمتر از اين موجب تحريم نكاح نميشود به جهت اصالت حل و عدم دليل حرمت و شافعى و احمد حنبل اكتفاء به پنج رضعه كرده‌اند و بعضى از اصحاب قايلند بسه رضعه و مالك و ابو حنيفه اكتفاء برضعه واحده نموده‌اند و يا بحسب زمانست و آن دو سالست نزد ما\r\nلقوله ( ص ) لا رضاع بعد فصال\r\nپس بعضى رضاع كه در حولين باشد و بعضى ديگر در خارج آن نشر حرمت نكند و شافعى بر اينست و مالك نيز بيك قول و بقولى ديگر بيست و پنج ماه و ابو حنيفه بسى ماه و زفر بسه سال و يا بحسب كيفيت رضعه و آن اينست كه مرتضع التقام ثدى مرأة حيه منكوحه كند و لبن خالص از آن بخورد تا سير شود و به اختيار خود واگذارد پس اگر لبن را در حلق او ريزند يا به او سعوط كنند يا حقنه كنند او را به آن نشر نكند و نزد فقهاى عامه اين صور ناشرند و در رضاع مسائل بسيار است كه در\r\n","description":"","footnote":"","page_name":" 464 ","page_number":464},
  {"content":"\r\nكتب مبسوطهء فقه مسطور است سيم از مباحث ثلثه زنانىاند كه بمصاهره حرام ميشوند و آن در آيه به چهار وجه مذكور شده و مصاهره عبارتست از آنكه مرد وطى زن كند و يا عقد نمايد بر او پس بر واطى و عاقد حرام مىشود نكاح زن ديگر و يا حرام مىشود نكاح آن زن بر غير او و اينجا چند مسئله است يكى ام زوجه و هر چند كه بالا روند حرامست بر زوج بتحريم ابدى و دال بر تحريم ام عاليه است صيغهء جمع در امهات و ام زوجه به مجرد عقد بر بنت حرام مىشود هم چنان كه بيايد دوم بنت زوجه و هر چند كه پائين رود يعنى بنت بنت بنت و بنت ابن بنت و على هذا القياس و ربايب اشاره به اين بناتاند و آن جمع ربيبه است و وجه تسميه آنست كه مرد مربى بنت زوجهء خود است غالبا سيم حلائل ابنا و آن جمع حليله است مأخوذ از حل كه ضد حرمتست زيرا كه حلالست وطى آن و يا از حلول زيرا كه حلول مىكند با زوج در فراش او و يا از حل كه ضد عقد است زيرا كه زوج حل ازار او مىكند نزد جماع پس فعيل بر قول ثانى بمعنى فاعل است و بر قول ثالث بمعنى مفعول و قيد ولد بصلب احتراز است از ولد مبتنى و لهذا گفته‌اند كه نزول اين آيه بجهة رد منافقين بوده كه در وقت تزوج رسول بزينب بنت حجش كه زوجه زيد بود گفتند كه محمد ( ص ) زن پسر خود را نكاح كرده و ابناء اينجا شامل ولد ولد نيز هست زيرا كه ولد ولد ولد است و ليكن بواسطهء چهارم جمع بين الاختين در نكاح و تحريم اين اينجا تحريم عين نيست پس اگر زوج از احدهما مفارقت كند بفسخ يا طلاق ديگرى حلال مىشود و لهذا تقييد تحريم فرمود بجمع و اينجا چند فايده است يكى ام مملوكه موطوئه حرام است و هر چند كه بالا رود زيرا كه مملوكه موطوئه نيز از نساء رجل است پس ام او حرام و همچنين است بنت او هر چند كه پائين رود دوم دخول مشار اليه بقوله دخلتم بهن كنايه است از جماع زيرا كه مرد داخل مىشود با زن در بستر يا حجله و نزد ابو حنيفه لمس و اشباه آن ملحق به جماع است و از عمر نقل كرده‌اند كه خلوت نمود بجاريهء خود و او را برهنه گردانيد و بواطن او را مشاهده كرد و بعدا آن پسر او از آن التماس كرد كه او را بوى بخشد گفت وطى او بر تو حلال نيست و از عطا نيز نقل است كه هر گاه مرد نظر بفرج مرأة كند نه مادر او را نكاح ميتواند كرد و نه دختر او را و حق آنست كه اولا گذشت و اينقول ابن عباس است و علماى اهل البيت ( ع ) غير از ابن جنيد بر اينند بجهة اصالهء حل خالى از موجب تحريم غير جماع و لقوله * ( فَإِنْ لَمْ تَكُونُوا دَخَلْتُمْ بِهِنَّ فَلا جُناحَ عَلَيْكُمْ ) * و ناظر در اين داخل نيستند سوم بنت زوجه حرام است بر زوج خواه در جحود زوج باشد يا نه و خواه متولد شود بعد از مفارقت زوج يا قبل از نكاح او متولد شده باشد و تقييد بجهة اغلبيت است هم چنان كه گفتيم و داود طاهرى بر آنست كه تحريم مختص است ببنتى كه از زوجه\r\n","description":"","footnote":"","page_name":" 465 ","page_number":465},
  {"content":"\r\nمتولد شده باشد بعد از مفارقت زوج و اجماع بر خلاف اينست چهارم قوله * ( اللَّاتِي دَخَلْتُمْ بِهِنَّ ) * احتمال دارد كه براى بيان * ( أُمَّهاتُ نِسائِكُمْ ) * باشد در جمله اولى و يا بيان نسائكم در جمله ثانيه و يا بيان هر دو و لهذا اصحاب در آن خلاف كرده‌اند ابن عباس و زيد و ابن زبير به اول قائلند حتى كه\r\nبه اين نوع قرائت كرده‌اند كه امهات نسائكم اللاتى دخلتم بهن و اين از قرائات شاذه است و عمرو و عمران بن حصين بر قول ثانى اند و اينقول اكثر علماء اهل البيت است صلوات اللَّه عليه و لهذا نزد ايشان ام حرامست به مجرد عقد بر بنت او و اين حقست و روايات اهل البيت صلوات اللَّه عليهم متظافرند به اين و جمهور روايت كرده‌اند كه از پيغمبر ( ص ) پرسيدند كه چه ميفرمائيد در حق مردى كه بزنى متزوج شود و قبل از دخول طلاق او بگويد فرمود كه\r\nلا باس ان يتزوج بنتها و لا يحل له ان يتزوج امها\r\nو مؤيد اينست اعتبار قرب در صفتى كه بعد از جملهء متعدده واقع شده باشد اگر گويند ربايب مغنى است از بيان زيرا كه ربايب در حجر زوج ام نميباشد مگر بعد از دخول بام پس قوله * ( مِنْ نِسائِكُمُ اللَّاتِي دَخَلْتُمْ بِهِنَّ ) * تأكيد باشد و تأكيد مرجوح است نسبت بتلسيس پس گوئيم لا نسلم ربائب در حجر زوج در صورتى است كه زوج وطى ام ايشان كرده باشد زيرا كه تقييد در مخرج اغلبية است و اما ثالث كه از براى بيان هر دو باشد ضعيفست زيرا كه من هر گاه متعلق بربايب باشد ابتدائية خواهد بود و اگر متعلق بامهات باشد بيانيه و كلمه واحده حملكرده نميشود بر دو معنى نزد جمهور ادبا با آنكه بعضى علما به اين رفته‌اند و استدلال كرده‌اند به دو حديث از صادق صلوات اللَّه عليه و شيخ طوسى ره هر دو حديث را محمول ساخته بر تقيه زيرا كه هر دو مخالف كتابند جهت آنكه حقتعالى تعميم تحريم ربايب نموده بدخول بامهات ايشان پس اول بر عموم خود باشد و مؤيد اينست روايت اسحاق بن عمار از باقر و صادق صلوات اللَّه عليهما كه امير المؤمنين ( ع ) در اين آيه ميفرموده كه\r\nأبهموا ما ابهمه اللَّه\r\nو علامه در مختلف خود تردد كرده در ايندو احتمال و بعضى از متأخرين حكم بكراهت ام غير مدخول بها كرده‌اند و اجود تحريم است جهت احتياط زيرا كه فروج مبنى است بر احتياط تمام پنجم حليله اين از رضاع محرمة است اجماعا و در آيه دلالتى نيست بر منع اين بقوله من اصلابكم جهت آنكه مذكور شد كه اين قيد به جهت اخراج ولد مبتنى است و در اينكه حكم ملموسه و منظوره بشهوت حكم جماع دارد در تحريم يا نه خلافست ابو حنيفه بر اولست و اين قول اكثر اصحاب او است و بعضى اصحاب ما نيز بر اينند بجهة روايت محمد بن اسماعيل كه از ابى الحسن ( ع ) پرسيد كه چه مىفرمايى در حق مردى كه او را جاريه باشد پس تقبيل وى كند آيا بر ولد او حرام باشد يا نه فرمود آن تقبيل بشهوت باشد گفتم نعم فرمود\r\nاترك شيئا اذا قبلها بشهوة\r\nو بعد از آن گفت\r\nاذا نظر الى فرجها و جسدها بشهوة حرمت على ابنه و ابيه\r\nمن گفتم اگر همين نظر\r\n","description":"","footnote":"","page_name":" 466 ","page_number":466},
  {"content":"\r\nدر جسد او كرده باشد فرمود\r\nاذا نظر الى فرجها و جسدها حرمت عليه\r\nو علامه قائلست بحرمت اين ششم جمع بين الاختين الموطوء تين بملك خلافست حق آنست كه حرامست بجهة ظاهر آيه و از امير المؤمنين ( ع ) و عثمان نقلست كه\r\nاحلتهما آية و هى قوله و ما ملكت ايمانكم و حرمتهما آية و هى هذه\r\nو آن حضرت تحريم را رجحان فرموده و عثمان تحليل را و تبعيت امير المؤمنين ( ع ) حقست زيرا كه حق داير بود به او هر جا كه او دوران ميفرمود كه الحق معه حيثما دار و نيز مؤيد اينست كه آيه تحليل مخصوص است بلا خلاف پس قاطع نباشد در استدلال و از حضرت رسالت ( ص ) مرويست كه\r\nما اجتمع الحلال و الحرام الاغلب الحرام الحلال\r\nهفتم خلافى نيست در آنكه نسبى كه از وطى شبهه حاصلشده باشد صحيح است و موجب حرمت نكاح و خلافى نيست كه بزنا التحاق نسب حاصل نميشود و\r\nلقوله ( ص ) الوحد الفراش و للعاهر الحجر\r\nو در اينكه بر زانى حرام باشد نكاح بنت و اخت زن كه از زنا پيدا شده يا نه تردد است و احوط حرامست هشتم اصحاب ما و شافعيه بر اينند كه وطى به شبهه نشر حرمت مصاهره مىكند بجهة حصول نسب به او و ملاحظهء جانب حرمت احوط است و اما در اين كه زنا ناشر حرمت مصاهره باشد پس جايز نباشد نكاح بنت مزنى بها و ام او و حرام گردد بر ابن و اب زانى يا نه خلافست اصحاب بر ما بر آنند كه نشر نميكند لقوله تعالى وَأُحِلَّ لَكُمْ ما وَراءَ ذلِكُمْ و قوله فَانْكِحُوا ما طابَ لَكُمْ و بجهة روايت هشام بن مثنى از صادق ( ع ) كه گفت نزد آن حضرت بودم مردى از او استفسار كرد كه چه مىفرمايى در حق مردى كه زنا كند بمرأه آيا بنت مزنى بها او را حلال باشد فرمود\r\nنعم ان الحرام لا يفسد الحلال\r\nو اكثر قائل بتحريمند اگر زنا سابق باشد بجهة روايات كثيره از عيص بن قاسم از صادق ( ع ) و منصور بن حازم از آن حضرت و از محمد بن مسلم از احدهما ( ص ) و بجهة رعايت جانب احوط و بجهة آنكه بر مزنى بها صادق مىآيد كه انها من نسائه زيرا كه در اضافه ادنى ملابسة كافيست مانند كوكب الخرقا و اين قول اجود است بجهة احتياط در فروج و جواب از ايتين آنست كه اولى مخصوص است پس حجة قاطعه نباشد و اما ثانيه مراد بما طاب ما حل است و جواب از روايت مذكوره آنست كه فجور اعم از زناست و لمس و غيره با آنكه در قول آن حضرت كه\r\nان الحرام لا يفسد الحلال\r\nاشاره است به اين قول نهم حكم وطى ملك حكم عقد دارد در نشر حرمت بمصاهره و همچنين است وطى به عقد منقطع نزد ما دهم اگر شخصى زنا كند بعمه يا خاله خود بنت ايشان بر او حرام شود نزد ما بتحريم مؤبد و اگر متزوج شود بزنى حرام شود بر او بنت اخت آن زن و بنت اخ او با عدم رضاى او و با اذن او اصحاب ما گفته‌اند كه يكى از اين هر دو حلالست خلاف مر باقى فقها را پس اگر جمع كند ميان ام و بنت او در عقد عقد فاسد باشد و جايز باشد نكاح بنت خاصة بعد از آن و اگر جمع كند در عقد ميان اختين عقد فاسد\r\n","description":"","footnote":"","page_name":" 467 ","page_number":467},
  {"content":"\r\nباشد و جايز باشد او را استيناف بر احدهما و اينجا فايدهء حسنهء جليله هست كه بسيارى از فضلا و علما از آن غافلند و آن اينست كه اجتماع مطلوب حقتعالى است و لهذا مندوب شده است اجتماع عباد در عبادات تا بجهة آن حاصل شود كمال تمام در عبادت خدا پس بقاء شخصى ملزوم اين اجتماع است و هر گاه كه بقاى نوع ببقاى اشخاص آن نوع است پس بقاى نوع انسان حاصل نشود الا ببقاى اشخاص آن نوع و اينحاصل نميشود الا بتناكح و تناكح متحقق نميشود الا بمحبت بين الزوجين و لهذا حقتعالى محبت و مودت زوجين را از آيات حسنه شمرده و محبت حاصل نيست مگر بانس و اجتماع پس انس و اجتماع مطلوب او سبحانه باشد و چون نسب موجب مودت و محبت است پس اجتماع در آن مطلقا نباشد فلهذا مشروع نيست نكاح اقارب بجهة حصول مودت و اجتماع ميان ايشان بدون نكاح و اما اجانب چون كه اجتماع نسب در ايشان مفقود است پس مندوب شده اجتماع ايشان به سبب نكاحى و اگر مندوب ميبود نكاح ايشان فائده در ضمن آن نميبود جهة حصول اجتماع بدون آن و مع ذلك موجب حرمان اجانب ميشد از اجتماع پس اجتماعى كه مطلوب حق تعالى است از مردمان فوت ميشد و لهذا هر گاه كه ضعيف شد اجتماع نسبى چون بنات عم و بنات عمه و خاله جبران ضعف باذنست در نكاح ايشان و چون رضاع موجب انفعال مزاج است از لبن مرضعه كما\r\nقال الرضا ( ع ) يغير الطباع\r\nپس اجتماع در آن نيز مشابه اجتماع نسب باشد و حكم آن مثل حكم در نسب در تحريم نكاح و چون طباع متنفرند از مشاركت در خيرات و محب اختصاصند به آن پس مشاركت ملزوم تباغض باشد كه منافى محبت است فلهذا حرام است جمع بين الاختين تا تباغض بينهما واقع نشود و موجب تنقيص عيش رجل نگردد الجزء الخامس من الاجزاء الثلاثين * ( وَالْمُحْصَناتُ ) * عطفست بر امهاتكم و يا بر أَنْ تَجْمَعُوا بَيْنَ الأُخْتَيْنِ يعنى حرام گردانيده شده است بر شما شوهر داران * ( مِنَ النِّساءِ ) * از زنان كه تزويج و ازدواج احصان كرده باشد از وقوع در محارم و حكم معتدات نيز حكم نكاح است * ( إِلَّا ما مَلَكَتْ ) * مگر آنچه مالك شده است * ( أَيْمانُكُمْ ) * دستهاى شما از زنانى كه سبى ايشان كرده باشيد و ايشان ازواج كفار بوده باشند يعنى ايشان حلائل سابيناند و بسبى نكاح ايشان مرتفع است چنان كه ابو سعيد خدرى رضى اللَّه عنه نقل مىكند كه در حرب حنين كه از غنايم اوطاس مالى بيقياس باهل جهاد رسيد و از جمله زنانى كه شوهران ايشان را بحسب و نسب ميشناختيم بقيد اسيرى در آمدند و چون حرمت زنان شوهر دار ما را معلوم شده بود\r\n","description":"","footnote":"","page_name":" 468 ","page_number":468},
  {"content":"\r\nدر حل و حرمت اسيران متفكر گشتيم و اگر چه ايشان ملك يمين بودند از قبيل محصنات ميشمرديم بعد از عرض اين صورت به حضرت رسالت ( ص ) اين آيه نازل شد كه زنان كفار اگر چه شوهر دارند اما چون بسبب سبى ملك شما شده‌اند تصرف در ايشان حلالست و در كنز العرفان آورده كه * ( إِلَّا ما مَلَكَتْ أَيْمانُكُمْ ) * استثنا است از مطلق مزوجات از حرائر و اماء يعنى حرائر و اماى مزوجات بر شما حرامند مگر بملك يمين شما در آيند يعنى استرقاق ايشان كنيد باشترا يا باتهاب يا ميراث يا سبى يا غير آن كه مالك جديد را فسخ نكاح مىرسد و وطى مملوكه بعد از اعتداد و نيز در اين حكم داخل است امهء مزوجه بمملوك سيد چه او را مىرسد فسخ نكاح آن پس او را جايز باشد وطى بعد از عدة و ابو حنيفه گفته كه سبى رفع نكاح نمىكند و بسبى بر باقى حلال نميشود بلكه حليت مسبية مشروطست بدار الحرب بدون زوج پس اگر كسى سبى زوجين كند نكاح مرتفع نگردد و اطلاق آيه حجت است بر او و همچنين خبر ابو سعيد خدرى كه مذكور شد و از ابى سعيد خدرى مرويست كه چون در غزاة اوطاس سبى مزوجات كفار نموديم منادى رسول ( ص ) ندا كرد كه ( الا لا توطأ الحبالى حتى يضعن و لا غير الحبالى حتى يستبرئن بحيضة ) يعنى اى مسلمانان وطى زنان آبستن مكنيد تا وضع حمل نمايند و غير آبستن را مباشرت مكنيد تا آنكه استبرا كنند بيك حيض و فرزدق در شعر خود اشاره بحليت وطى ازواج كفار نموده بقوله شعر\r\n\r\n( و ذات حليل انكحتها و ما حنا\r\nحلال لمن يسبى بها لم تطلق )\r\n\r\nو از امير المؤمنين ( ع ) و ابن مسعود و ابن عباس و مكحول و زهرى مرويست كه مراد ب * ( ما مَلَكَتْ أَيْمانُكُمْ ) * سبى ذوات ازواجست و بدانكه احصان را بر چهار معنى اطلاق مىكنند يكى بمعنى عفت كقوله الَّتِي أَحْصَنَتْ فَرْجَها دويم بمعنى ازواج هم چنان كه در اين آيه مذكور شد سوم بمعنى حريت كقوله * ( وَمَنْ لَمْ يَسْتَطِعْ مِنْكُمْ طَوْلًا أَنْ يَنْكِحَ الْمُحْصَناتِ ) * چهارم بمعنى اسلام كقوله * ( فَإِذا أُحْصِنَّ فَإِنْ أَتَيْنَ بِفاحِشَةٍ فَعَلَيْهِنَّ نِصْفُ ما عَلَى الْمُحْصَناتِ ) * بر احد تفسيرين و قوله كِتابَ اللَّه عَلَيْكُمْ مصدر موكد است اى كتب اللَّه عليكم تحريم المذكورات كتابا يعنى نوشته و فرض كرده است حقتعالى تحريم نكاح زنان مذكوره را بر شما نوشتنى و فرض كردنى و يا مفعول به است يعنى الزموا كتاب اللَّه پس معنى آنست كه ملازم باشيد فرض خدا را در باب مناكحات بر شما پس مخالفت به آن مكنيد و از آن در مگذريد وَأُحِلَّ لَكُمْ عطفست بر فعل مضمر كه ناصب كتاب اللَّه است يعنى نوشته است حق تعالى بر شما تحريم مذكورات را و حلال گردانيده براى شما ما وَراءَ ذلِكُمْ آن چه غير از اين محرمات مذكوره است و حفص مجهول ميخواند و عطف بر حرمت و معنى آنكه حرام كرده شد بر شما زنان مذكوره و حلال گرده شد بر شما غير از اين زنان و ماء موصوله بمعنى اللاتى است\r\n","description":"","footnote":"","page_name":" 469 ","page_number":469},
  {"content":"\r\nو منصوب المحل است بنا بر قرائت اولى و مرفوع الحمل بنا بر قرائت ثانيه و بدانكه متبادر از تحريم مذكورات آنست كه\r\nآنها را در هيچ وقتى از اوقات نكاح نتوان كرد پس شامل نكاح مرأة نباشد بر عمهء او و بر خالهء او و بر خواهر زادهء او و بر برادر زادهء او زيرا كه نكاح اينها بعد از اذن عمات و خالات جايز است و نيز شامل نكاح مطلقه ثلث نباشد زيرا كه با تحليل تزوج به او حلالست و نكاح معتده در محصنات داخل است زيرا كه در حكم منكوحه است و نكاح امه بر آزاد نيز در جميع اوقات حرام نيست زيرا كه بعد از اذن آزاد حلال مىشود و تحريم تزويج بخامسه از آيهء مثنى و رباع و ثلث مفهوم مىشود و تحريم نكاح ملاعنه در صورتيست كه زوجين بر انكار خود راسخ باشند و اما اگر زن اعتراف نمايد بنفى ولد بعد از لعان حرمت مرتفع مىشود پس تحريم اينها منافى أُحِلَّ لَكُمْ ما وَراءَ ذلِكُمْ نباشد و نيز تحريم اين محرمات از سنت مطهره ظاهر شده پس از أُحِلَّ لَكُمْ ما وَراءَ ذلِكُمْ خارج باشد و قوله أَنْ تَبْتَغُوا مفعول له است نزد صاحب كشاف و مفعول تبتغوا محذوفست و تقدير اينكه ( احل لكم ما وراء ذلكم ان تبتغوا باموالكم الصرف فى مهورهن و اثمانهن ) يعنى حلال گردانيده شد براى شما غير از اين محرمات به جهت ارادهء آنكه بطلبيد بِأَمْوالِكُمْ بمالهاى خود صرف آن را در مهور و اثمان غير ايشان مُحْصِنِينَ در حالتى كه به آن تزوج و بسترى متعفف باشيد و خود را به آن در پناه آريد از لوم و عقاب غَيْرَ مُسافِحِينَ حال ثانيه است يعنى در حالتى كه نباشيد زنا كنندگان و ميتواند بود كه مفعول تبتغوا مقدر نباشد كانه قيل ( ارادة ان تصرفوا اموالكم محسنين غير مسافحين ) و يا بدل اشتمال وراء ذلكم باشد اى ( احل لكم ابتغاء ما شئتم من الخلائل عدا المحرمات ) و در كنز آورده اينكه صاحب كشات گفته كه ان تبتغوا مفعول له است فاسد است زيرا كه شرط مفعول له آنست كه آن فعل فاعل فعل معلل باشد و حال آنكه ابتغا فعل فاعل احل نيست و تقدير غير محتاج اليه است و مع ذلك خلاف اصل است و محصنين حالست از ان تبتغوا و ذكر غير مسافحين و عدم اكتفاء بمحصنين جهت آن است كه محصن بهند ممكن است كه سفاح كند به غير او و مسافحه در لغت از سفح ماخوذ است كه صب منى است و معنى آن مبالغه است در صب منى و در شرع مخصوص است بزنا زيرا كه غرض زانى منحصر است در صب منى در رحم زانيه حاصل معنى آنست كه بايد كه بمال متزوج و متسرى شويد به غير محرماتى كه مذكور شد و به جهت اين خود را از سفاح نگه داريد فَمَا اسْتَمْتَعْتُمْ پس هر كه برخوردارى يافته بِه به دو مِنْهُنَّ از زنان منكوحه فَآتُوهُنَّ پس بدهيد ايشان را أُجُورَهُنَّ مهرهاى ايشان چه مهر در مقابله استمتاع است\r\n","description":"","footnote":"","page_name":" 470 ","page_number":470},
  {"content":"\r\nو محلل آن و در كنز مذكور است كه جوهرى در صحاح آورده كه ( استمتع بمعنى تمتع و الاسم منه المتعه ) و ما موصوله است و گويند بمعنى آنست كه آن چيزى كه منتفع شده‌ايد به آن از نسا كه جماع است يا تقبيل يا نظر پس بدهيد اجور ايشان را و اين قول فاسد است بلكه مراد به آن نكاح متعه است چنان كه عنقريب سمت تحرير و تقرير خواهد يافت و قوله فَرِيضَةً حالست از اجور يعنى در حالتى كه آن مهور معروض و مقدر است و بدون آن استمتاع جايز نيست و يا صفت مصدر محذوفست اى ايتاء مفروضا و يا مصدر مؤكد است وَلا جُناحَ عَلَيْكُمْ و هيچ وبالى و گناهى نيست بر شما كه ازواج و زوجاتيد فِيما تَراضَيْتُمْ در آنچه از يكديگر راضى شويد بِه به آن چيز مِنْ بَعْدِ الْفَرِيضَةِ از پس آن مهر كه فرض شده باشد در زمان عقد يعنى آنچه زن ابرا كند از مهر و مرد در عوض آن چيزى بوى دهد يا زن از مهر كم كند و مرد زياده سازد و گفته‌اند مراد تراضى در نفقه است يا در صحبت و مفارقت و صاحب كنز گفته كه اين اشاره است به آنكه متعاقدين را جايز است كه بعد از انقضاء مدت متعه در اجرت و اجل افزايند يا از هم مفارقت نمايند و اينكه بعضى گفته‌اند كه مراد به اين عقد دائمى است و معنى آنست كه ( لا جناح عليكم فيما تراضيتم من الإبراء من المهر و الافتداء ) قوليست مرجوح و تحقيق اين انقا مذكور مىشود إِنَّ اللَّه كانَ عَلِيماً بدرستى كه خداى\r\nتعالى هست دانا بمصالح شما و از جملهء آن اباحهء متعه است حَكِيماً محكم كار در مهمات نكاح و واضع اشياء در مواضع آن پس به جهت اين وضع متعه نموده براى شما تا در زنا و لواطه نيفتيد كما\r\nقال على ( ع ) لولا ان عمر نهى عن المتعة مازنى الا الاشقياء\r\nيعنى امير المؤمنين ( ع ) فرموده كه اگر عمر نهى مردمان از متعه نميكرد هيچكس زنا نميكرد مگر كسانى كه شقى و بدبخت بوده باشند و در روايت ديگر الاشفاء واقع شده يعنى مكر نادر الوقوع و چون اين معنى بر صحيفهء خواطر منقش شد بدانكه آيه دلالت صريحه دارد بر اباحهء عقد نكاح متعه از چند وجه يكى آنكه لفظ شرعى محمول است بر حقيقت شرعيه هم چنان كه در اصول مقرر شده و خلافى نيست در آنكه نكاحى را كه مشترطست باجل و مهر متعه ميگويند و فاعل آن متمتع و مؤيد اينست قول جوهرى كه مذكور شد اگر مخالف گويد چرا جايز نباشد كه مراد به آن عقد دائمى باشد زيرا كه انتفاع به آن حاصل مىشود پس به اين اعتبار آن را متعه گويند و صدق آيه مؤيد اينست چه آن متضمن انتفاى احسانست و معلومست كه متعهء محصن جايز نيست نزد شما گوئيم جواب از اول مبين شد كه لفظ استمتاع حقيقت در متعه است پس اگر دلالت بر غير آن كند مجاز يا اشتراك لازم آيد و اين هر دو خلاف اصلند و اگر دلالت بر قدر مشترك كند مفهوم\r\n","description":"","footnote":"","page_name":" 471 ","page_number":471},
  {"content":"\r\nنشود احدهما بعينه و جواب از ثانى اينست كه لا نسلم مراد احصانى باشد كه به آن رجم ثابت مىشود بلكه بمعنى تعفف است و غَيْرَ مُسافِحِينَ مؤيد اينست و بر تقدير اينكه اين را مسلم داريم ليكن بعضى اصحاب ما تخصيص احسان كرده‌اند بتعفف دوم آنكه اگر مراد عقد متعه نباشد لازم نيايد چيزى از مهر بر آن كس كه اصلا منتفع نشده باشد از مرأة دائمه و لازم باطل است پس ملزوم نيز چنين باشد اما بطلان لازم به جهت اجماع بر آنكه اگر زوج طلاق زوجه گويد قبل از آنكه او را بيند نصف مهر بر او لازمست و اما بيان ملازمة آنست كه حقتعالى تعليق وجوب ايتاى اجر نموده باستمتاع پس بدون آن واجب نباشد اگر گويند چرا جايز نيست كه مراد مهر مستقر باشد و معلوم است كه مهر مستقر نميشود الا بدخول پس تعبير كرده باشند باستمتاع از دخول گوئيم در آيه تعرض باستقرار نشده بلكه تعرض بوجوب ايتا است و مع ذلك مىگوييم كه استمتاع اعم از دخولست و عدم آن و عام را دلالتى بر خاص نيست و ح تقدير آيه اين باشد كه ( فالذى استمتعتم به منهن فاتوهن مجموع اجورهن ) زيرا كه اجور در كل بر سبيل حقيقت است و در بعض آن بر سبيل مجاز پس استقرار واجب باشد و اگر چه بتقبيل يا به نظر شهوت باشد و اين باطل است سوم ابن عباس و ابن جبير و ابى بن كعب و ابن مسعود و جمعى كثير چنين قرائت كرده‌اند كه ( فما استمتعتم به منهن الى اجل مسمى فاتوهن اجورهن فريضة ) و اين صريحست در ارادهء عقد متعه و ثعلبى روايت از جبير بن ابى ثابت كرده كه او گفت ابن عباس مصحفى به من داد و گفت هذا على قراءة ابى چون در آن نگاه كردم نوشته بود كه ( فما استمتعتم به منهن الى اجل مسمى فاتوهن اجورهن فريضة ) و اين صريح است در ارادهء عقد متعه اگر گويند اين قرائت بعضى اثبات آن كرده‌اند اما غير ايشان منكر اينند و با وجود اين اگر ثابت شود از قرآن باشد و قرآن باحاديث ثابت نميشود گوئيم جواب از اول آنست كه مثبت مقدم است بر نافى زيرا كه گاه است كه بر انسان مخفى مىشود آنچه ظاهر شده مر غير او را و ديگر آنكه در آن صيانت است بر مسلم ظاهر العداله را از كذب و جواب از ثانى آنست كه هر گاه مثبت قرآن نباشد چه مانع باشد از آنكه به آن حكمى ثابت شود و ما قانعيم بخبر واحد در اين صورت خصوصا با تاكد آن باجماع اهل البيت ( ص ) و در روايات ايشان خصم احتجاج مينمايد با ضعف از روايات اين جماعت معظمين بلكه بعضى از اين جماعت آنانند كه بايشان احكام ثابته منسوخ مىشود اينست تقدير آيه و نيز دلالت مىكند بر اباحهء عقد متعه به چند وجه ديگر اول اجماع اهل البيت ( ص ) و روايات ايشان در آن مشهور است و در كتب احاديث مذكور و بعضى از آن بعد از فراغ از كلام صاحب كنز العرفان سمت تحرير خواهد يافت و اجماع اهل البيت ( ع ) حجت است هم چنان كه در اصول مقرر شده و به جهت حديث مشهور در ميان موافق و مخالف كه حضرت رسالت ( ص )\r\n","description":"","footnote":"","page_name":" 472 ","page_number":472},
  {"content":"\r\nفرمود كه\r\nانى تارك فيكم الثقلين كتاب اللَّه و عترتى اهل بيتى ما تمسكتم بهما لن تضلوا بعدى\r\nيعنى ميگذارم در ميان شما دو چيز را كه آن كتاب خدا است دوم عترت من كه اهل بيت مناند ما دام كه متمسك باشيد به اين هر دو هرگز گمراه نشويد دوم نقل خاصه و عامه و ابن عباس كه وى فتوى به عقد متعه ميداد و عمل به آن ميكرد و مناظره او با ابن زبير در اين باب مشهور است و قول ابن عباس در اين حجة است كما\r\nقال ( ع ) فى حقه انه كنيف ملى علما\r\nيعنى پيغمبر ( ص ) در شأن ابن عباس فرمود كه او مانند محوطه ايست كه پر از علم باشد يعنى بدن او احاطه كرده است علم وافر را و دعوى خصم به آنكه وى رجوع به اين فتوى كرده ممنوع است سيم روايت مشهوره از عمر بن الخطاب كه ( متعتان كانتا على عهد رسول اللَّه ( ص ) انا محرمهما و معاقب عليهما متعة الحج و متعة النساء ) و بطريق طبرى در كتاب مستنير گفته كه عمر گفته ( ثلث كن على عهد رسول اللَّه ( ص ) انا محرمهن و معاقب عليهن متعة الحج و متعة النساء و حى على خير العمل فى الاذان ) اين هر دو روايت شاهدند بر آنكه متعه در عهد رسول ( ص ) مباح بوده و معلوم است كه عمر را رتبهء تحليل و تحريم نبود ( چهارم ) خلافى و نزاعى نيست كه متعه مشروع بوده و اگر خصم گويد كه بعد از آن منسوخ شده گوئيم مشروعيت آن در آيه است و نسخ آن در روايت و ما طرح نميكنيم آيه را بروايت پنجم آنكه عقد متعه منفعتى است خالى از جهات قبح و در آن ضرر عاجل و اجل نميبينيم و هر چه اين چنين است مباح است پس متعه مباح باشد اما كبرى اجماعيست و اما صغرى زيرا كه اگر در متعه شيء از مفاسد ميبود يا عقلى ميبود و اين منفى است اتفاقا و يا شرعيست و اين نيز مفقود است و اگر نه از احد متمسكات خصم ميبود و اهل خلاف چند وجه ضعيف در منسوخيت آن آورده‌اند اول قوله تعالى فَمَنِ ابْتَغى وَراءَ ذلِكَ فَأُولئِكَ هُمُ العادُونَ و متمتع بها زوجه و ملك نيست اما ثانى اتفاقيست و اما اول زيرا كه اگر زوجه ميبود نفقه وارث و قسم او را ثابت ميشد و طلاق به آن واقع ميگشت و غير آن از احكام زوجات بر آن متفرع ميشد و لازم باطلست باتفاق اماميه پس ملزوم نيز باطل باشد دوم روايات در باب نسخ آن از آن جمله روايت عبد اللَّه و حسن است كه پسران محمد بن علىاند از على ( ع ) كه رسول ( ص ) نهى كرده از متعه نسا در روز خيبر و از حمر انسيه و يكى ديگر روايت ربيع بن سبره از پدر خود كه در حجة الوداع شكايت كردم از عزوبت و رسول ( ص ) فرمود\r\nاستمتعوا من هذه النساء\r\nپس ما عقد متعه كرديم باجلى معين و من با زنى متزوج شدم و در همين شب نزد او مكث كردم و چون روز شد نزد پيغمبر ( ص ) رفتم و آن حضرت در ميان باب و ركن ايستاده بود و ميگفت\r\nانى كنت قد اذنت لكم فى الاستمتاع الا و ان اللَّه قد حرمة الى يوم القيامة فمن عنده منهن شيئا فليحل سبيلها و لا ياخذ مما اتيتموهن شيئا\r\nيعنى من اذن داده بودم\r\n","description":"","footnote":"","page_name":" 473 ","page_number":473},
  {"content":"\r\nشما را در استمتاع بدانكه حقتعالى آن را حرام گردانيد تا روز قيامت پس هر كه نزد او يكى از متمتعات باشد بايد كه ايشان را رها كند و فرا نگيرد آن چيزى را كه داده بايشان هيچ چيز و روايت ديگر مرويست از عمر بن الخطاب كه رسول ( ص ) مرا اذن داد در متعه سه روز و بعد از آن آن را حرام گردانيد و به خدا هر محصنى كه متمتع شود من او را به سنگ رجم نمايم مگر گاهى كه چهار گواه بگذراند بر آنكه رسول احلال آن نمود بعد از تحريم آن سيم اجماع چه فتوى صحابه و تابعين و فقهاى امصار با اختلاف اعصار بر منع آنست و جواب ما از اول بمنع است از آنكه مستمتع بها زوجه نباشد اما نزد ما باجماع و اما نزد جمهور بروايت مذكوره از سبره كه فتزوجت امرءة و اينكه زوجيت مستلزم نفقه و قسم و غير آن از حقوق زوجيت باشد ممنوع است بجهة صدق زوجيت يا عدم لزوم آن احكام چه نفقه ساقط مىشود با نشوز و ميراث ساقط ميگردد بارق و قتل و كفر و احصان ثابت نميشود قبل از دخول زوجه و قسم دائم واجب نيست و ساقط ميگردد در سفر و لعان واقع نميشود ميان حر و امه نزد بسيارى از فقهاى جمهور پس اين امور منتفىاند با وجود صدق زوجيت پس هم چنان كه مخصوصاند اين عمومات اينجا نيز چنين باشد و جواب از دوم آنست كه روايتى كه از امير المؤمنين ( ع ) نقلكرده‌اند محض افتراست زيرا كه بالضروره ميدانيم كه مذهب او و مذهب اولاد اطهار او صلوات اللَّه عليهم بر خلاف اينست پس محال است كه از رسول ( ص ) روايتى كند كه مخالفت به آن نمايد و مع ذلك خبر سبره دلالت مىكند به آنكه اذن در حجة الوداع بوده و خبر على ( ع ) در روز خيبر است و حجة الوداع متاخر از خيبر است پس اگر نهى كه نسبت به آن حضرت داده‌اند بر سبيل تحريم باشد لازم آيد كه دو بار نسخ متعه شده باشد و هيچكس قايل به اين نيست و نيز خبر رسيده رفع نهى مىكند كه خبر على ( ع ) متضمن آنست پس احتجاج به آن ساقط مىشود و خبر سبره غير صحيح است از چند وجه اما اولا بجهة آنكه مطعون السند است است و اما ثانيا مختلف الالفاظ است و اين دالست بر اضطراب آن و اما ثالثا بجهة معارضه آن باخبار اهل البيت ( ع ) از پيغمبر ( ص ) باباحت و اما رابعا به آنكه خبر واحد است در چيزى كه به آن عموم بلوى است و در قول عمر حجة نيست بجهة رجوع او بقول صحابى و اين معارض است بقول ابن عباس و ابن مسعود و غيرهما و جواب از سيم بمنع تحقق اجماع است با مخالفت فرق شيعه باجمعهم و حال آنكه در ايشان فضلاء اهل البيت ( ع ) و سادات ايشانند صلوات اللَّه عليهم انتهى كلام صاحب الكنز و در لمعه مسطور است كه اجماع واقع است در ميان اهل اسلام از امت حضرت رسالت در جواز نكاح متعه كه آن را نكاح منقطع گويند در صدر اسلام و مشروعيت آن به حكم خدا و نص رسول او و مخالف و موافق و سنى و شيعه همه متفقاند در اين معنى و هيچكس از اهل اسلام در اين خلاف ندارد و اكابر صحابه و تابعين و غيرهم ارتكاب اين معنى\r\n","description":"","footnote":"","page_name":" 474 ","page_number":474},
  {"content":"\r\nكرده‌اند و اينحكم مستمر بوده و شايع و مشروع تا زمان عمر بن الخطاب و قرآن و احاديث دلالت دارند بر مشروعيت نكاح متعه چنان كه حقتعالى ميفرمايد كه فَمَا اسْتَمْتَعْتُمْ بِه مِنْهُنَّ فَآتُوهُنَّ أُجُورَهُنَّ فَرِيضَةً چه ظاهر آن دالست بر آنكه آنچه مهر زنان مستمتعه كرده‌ايد بجهة عقد متعه آن را بديشان دهيد و مفسران روايت كرده‌اند از عبد اللَّه عباس و سدى و سعيد بن جبير و جماعت تابعين كه مراد از استمتاع در اين آيه نكاح متعه است و در قرائت شاذه نقل از عبد اللَّه بن عباس و عبد اللَّه مسعود و ابى بن كعب و غير ايشان چنين وارد است كه ( فما استمتعتم به منهن الى اجل مسمى ) و اين قرائت نص است بر صحة متعه زيرا كه اجل مسمى يعنى مدت معين در غير متعه نميباشد و ظاهر است كه مراد باجل مسمى آن مدتى است كه در عقد متعه ذكر كرده مىشود و نيز روايتست كه شخصى از عبد اللَّه عباس پرسيد كه حكم متعه در شرع چيست عبد\r\nاللَّه گفت مگر سورة النساء را نخوانده اى كه فَمَا اسْتَمْتَعْتُمْ بِه مِنْهُنَّ فَآتُوهُنَّ أُجُورَهُنَّ فَرِيضَةً آن شخص گفت كه ما اين چنين نميخوانيم عبد اللَّه گفت حقتعالى اين آيه را چنين فرستاده كه ( فما استمتعتم به منهن الى اجل مسمى ) و سه بار اين را مكرر كرد و مسلم در صحيح خود باسناد از عطا روايت كرده كه گفت جماعتى از جابر عبد اللَّه انصارى مسئلهء چند پرسيدند از آن جمله يكى اين بود كه آيا متعه مشروع و حلال است يا نه گفت حلال است و حضرت رسالة ( ص ) آن را مشروع گردانيد به حكم خدا و مخفى نيست كه مسلم از معتبران محدثين است نزد سنيان و روايتست از حضرت امام محمد باقر ( ع ) از رسول خدا ( ص ) كه شب معراج جبرئيل مرا گفت يا محمد ( ص ) حقتعالى ميفرمايد كه من آمرزيدم امتان ترا كه متعه كنند و اين حديث مشتملست بر فضيلت متعه چنان كه دليلست بر مشروعيت آن و روايتست كه شخصى از امام جعفر صادق ( ع ) پرسيد كه رسول خدا ( ص ) متعه كرده جواب داد نعم متعه كرده و بالجمله نزاعى نيست در ميان اهل اسلام در مشروع بودن متعه در صدر اسلام پس اگر كسى مشروعيت متعه را در صدر اسلام انكار كند از اعند منافقين و كافرين باشد اما نزاع در ميان سنى و شيعه در نسخ و عدم نسخ متعه است سنى ميگويد كه متعه در صدر اسلام مشروع بود اما بعد از آن منسوخ شد و سند ايشان آنست كه عمر خطاب در ايام خلافت خود بر بالاى منبر برآمد و گفت ( ايها الناس ثلث كن فى عهد رسول اللَّه انا انهى عنهن و اعاقب عليهن متعة النساء و متعة الحج وحى على خير العمل ) يعنى سه چيز كه در عهد رسول خدا ( ص ) مشروع بود و مردم آن را بجا ميآوردند به حكم خدا من در اينزمان آنها را حرام ميگردانم بر مردمان و عقاب و ايذا ميكنم هر كرا به آن ارتكاب نمايد و آن سه چيز يكى متعه زنانست دوم متعهء حج سيم ( حى على خير العمل ) در اذان و اقامه و در روايت ديگر آمده كه عمر بر بالاى منبر شد و گفت ( متعتان كانتا فى عهد رسول اللَّه حلالين انى احرمهما و اعاقب عليهما\r\n","description":"","footnote":"","page_name":" 475 ","page_number":475},
  {"content":"\r\nمتعة النساء و متعة الحج ) يعنى دو متعه كه در زمان حضرت رسالت ( ص ) حلال بود من حرام ميگردانم و عقاب ميكنم آن كس را كه يكى از ايندو متعه كند يكى متعهء زنان را دوم متعهء حج را سنيان ميگويند كه عمر از حضرت رسالت ( ص ) شنيده بود كه متعه منسوخ شد بنا بر اين بر بالاى منبر رفت و اينسخن را گفت و اگر از حضرت رسالت ( ص ) نميشنيد نميگفت و شيعه ميگويند مشروعيت متعه باقى است و مستمر چنان كه در صدر اسلام بود و منسوخ نشد و اصلا هيچكس از حضرت رسالت ( ص ) در باب منسوخ شدن متعه چيزى نشنيد زيرا كه پيغمبر ( ص ) آن را منسوخ نكرد و آنچه عمر بر بالاى منبر گفت از پيش خود گفت و قول او باطل و خطاست و از حضرت رسول ( ص ) چيزى نشنيده در اين معنى اصلا و دليل بر اين مدعى بسيار است و احاديث و اخبار متواترة المعنى مروى از اهل البيت ( ع ) كه دلالت مىكند بر استحباب و فضيلت متعه چنان كه ابن بابويه قمى ره در كتاب من لا يحضر الفقيه روايت كرده بسند خود از امام جعفر صادق ( ع ) كه فرمود\r\nليس منا من لم يؤمن بكرتنا و لم يستحل متعتنا\r\nيعنى از ما نيست آن كس كه اعتقاد نكند و باور ندارد ظهور ما را و حلال نداند متعهء ما را و نيز روايت است از صالح بن عقبه از پدرانش كه گفت از حضرت امام محمد باقر ( ع ) پرسيدم كه در متعه كردن ثواب هست فرمود\r\nاذا كان يريد بذلك وجه اللَّه تعالى و حلافا على من اكرهها لم يكلمها بكلمة الا كتب اللَّه بها حسنه و لم يمد يده اليها الا كتب اللَّه له حسنة فاذا ادنى منها غفر اللَّه له بذلك ذنبا فاذا اغتسل غفر اللَّه ذنوبه بعدد ما مر من الماء على شعرة قلت بعدد الشعر قال نعم و بعدد الشعره\r\nيعنى كسى كه زنى را متعه كند خالصا لوجه اللَّه تعالى و به قصد امتثال شريعت و حصول ثواب و مخالفت آن كس كه متعه را منع كرد هر كلمه به آن زن بگويد حقتعالى براى وى حسنه بنويسد و چون دست خود بسوى او دراز كند حقتعالى براى وى حسنه بنويسد و چون با زن نزديكى كند حق عز و علا گناه او را بيامرزد و چون غسل كند حقتعالى بعدد هر مويى كه آب بر او گذشته باشد مغفرت و مرحمت بوى ارزانى فرمايد راوى گويد گفتم بعدد هر مويى كه آب بر او گذشته باشد حضرت فرمود آرى بعدد هر مويى كه آب بر او گذشته و نيز روايتست كه شخصى از امام محمد باقر ( ع ) پرسيد كه من سوگند خورده‌ام كه متعه نكنم اكنون پشيمانم آيا جايز باشد كه من متعه كنم فرمود\r\nيا هذا انك حلفت ان لا تطيع اللَّه و اللَّه ان لم تطعه تبغضه\r\nيعنى اى مرد تو سوگند خوردهء كه خداى را اطاعت نكنى به حق خدا كه اگر خداى را اطاعت نكنى دشمن او باشى پس بنا بر اين روايت هر كه متعه نكند دشمن خدا باشد آيا حال منكران چه باشد و نيز روايتست از حضرت رسالت ( ص ) كه فرمود هر كه يك بار متعه كند ثلث او آزاد شود از دوزخ و هر كه دو بار متعه كند ثلثين او آزاد شود از آتش دوزخ و هر كه سه بار متعه كند همه او آزاد شود از دوزخ و نيز روايت\r\n","description":"","footnote":"","page_name":" 476 ","page_number":476},
  {"content":"\r\nاست از حضرت رسالت ( ص ) كه فرمود\r\nمن خرج من الدنيا و لم يتمتع جاء يوم القيامة و هوا جدع\r\nيعنى هر كه از دنيا بيرون رود و متعه نكرده باشد در روز قيامت بد منظر و بد هيئت باشد مثل كسى كه بينى او را بريده باشند و احاديث و روايات بسيار در اين باب از حضرت رسالت ( ص ) و ائمه صلوات اللَّه عليهم مرويست و بعضى از آن بعد از نقل كلام صاحب مجمع مذكور خواهد شد و ما حصل همهء آن دلالت مىكند بر مشروعيت متعه و بقا و استمرار آن و عدم منسوخ شدن آن پس بنا بر اين روايات آنچه عمر بر بالاى منبر گفته از پيش خود گفته باشد نه آنكه چيزى در باب نسخ آن از پيغمبر ( ص ) شنيده باشد دليل دويم آنست كه اگر عمر در باب نسخ متعه از حضرت رسالت ( ص ) خبرى ميشنيد لازم بود بر وى كه آن را بمردمان گفتى و اظهار آن كردى چنانچه در زمان خود يا در زمان ابو بكر اظهار ميكرد و حال آنكه در اين دو عصر چيزى نگفت و پيش از آنكه بر بالاى منبر رود و مردم را از آن منع كند در ميان اصحاب و تابعين رايج ميبود و كسى از آن منع نميكرد پس چون كه آن سخن را عمر در آن دو زمان پيش كسى نگفت و در زمان خود گفت معلوم شد كه از حضرت رسالت ( ص ) چيزى نشنيده بود و از خود گفت دليل سيم آنست كه اگر عمر در باب نسخ چيزى ميشنيد از حضرت رسالت ( ص ) بايستى كه از آن حضرت روايت ميكرد و نسبت به او ميداد و اسناد آن سخن به آن حضرت ( ص ) ميرسانيد تا بر هيچ كس پوشيده نميماند و چنين ميگفت كه اى مردمان من از پيغمبر ( ص ) شنيدم كه فرمود عقد متعه منسوخ شد ميبايد كه ديگر كسى به آن عمل نكند و حال آنكه به اين عبارت گفت كه اى مردمان متعه در زمان پيغمبر حلال بود و مشروع من حرام ميگردانم و منع ميكنم از آن و عقاب مينمايم بر فاعل آن و اين سخن صريحست به آنكه او اين سخن را از خود گفته و حكم اللَّه و حكم رسول اللَّه را تغيير داده دليل چهارم آنست كه عمر چون اين سخن بر بالاى منبر گفت صحابه و غيرهم التفات بسخن او نكرده و هم چنان متعه ميكردند و هر چند تهديد و وعيد ميكرد مردمان ترك آن نميكردند و بر آن عمل ميكردند و فتوى ميدادند و ميگفتند از پيغمبر خداى ( ص ) چيزى نشنيده‌ايم كه متعه حرام باشد و چيزى كه خدا و رسول خدا آن را مباح كرده‌اند بقول عمر از آن بر نميگرديم پس به اين اعتقاد بودند و عمل ميكردند و فتوى ميدادند و بسخن او ترك سخن خدا و رسول ( ص ) نميكردند دليل پنجم آنكه چون نكاح متعه در صدر اسلام مشروع و مقرر شد و ميان مسلمانان شهرت تمام يافت و صحابه و غير هم به آن عمل ميكردند مانند نكاح دوام و مدت مديد اين حكم استمرار يافت پس اگر بعد از آن منسوخ ميشد لازم بود بر حضرت رسالت ( ص ) كه نسخ آن را بر همهء امت يا باكثر مردمان رساند و شهرت تمام دهد بمرتبهء كه بر كسى منسوخيت آن مخفى نماند تا مردم از آن باز گردند و ديگر كسى به آن عمل نكند مثل ساير احكام كه منسوخ گشته زيرا كه تاخير بيان از وقت حاجت جايز نيست چنان كه در اصول مقرر گشته و اگر حكم متعه منسوخ ميشد حضرت رسالت ( ص )\r\n","description":"","footnote":"","page_name":" 477 ","page_number":477},
  {"content":"\r\nآن را نسخ ميكرد و پيش از عمر مشهور ميشد و غير او كسان ديگر از اصحاب ميشنيدند و ( ؟ ؟ ؟ )\r\nآن منع ميكردند و حال آنكه پيش از او هيچ كس از آن منع نكرد و در زمان او نيز غير او ( ؟ ؟ ؟ )\r\nديگر منع نكرد و بعد از او هر كس منع ميكرد از متابع او بود و اگر وى در نسخ متعه از پيغمبر ص چيزى ( ؟ ؟ ؟ )\r\nباشد لازم آيد كه حضرت رسالت ص نسخ متعه را با وجود اشتهار تمام در ميان امت بعمر خطاب گفته باشد و به هيچ كس ديگر نگفته باشد اصلا و از همهء امت نهان كرده باشد و همهء اهل اسلام را در غفلت باز گذاشته باشد تا عمل كنند بحكمى كه منسوخ باشد و ارتكاب امر غير مشروع كنند و اين محالست و معتقد اين كافر است پس معلوم شد آنچه عمر بر بالاى منبر گفت از پيش خود گفت و از پيغمبر ( ص ) نشنيده بود و مخفى نيست كه اين دليل پنجم در حقيقت مركب از دو دليل است چنان كه بتامل صادق معلوم مىشود اما چون متفرع از اول بود در سلك يك دليل انتظام يافت دليل ششم آنكه جمعى از سنيه در تصانيف خود آورده‌اند كه متعه منسوخ نشد و گفته‌اند كه جمعى از صحابه و تابعين مثل عبد اللَّه بن عباس و سعيد بن جبير و ابى ابن كعب و جابر بن عبد اللَّه انصارى و غير هم بر آنند كه متعه منسوخ و باطل نيست و بر حال خود است و عمر خطاب از پيش خود گفت و از پيغمبر ( ص ) چيزى وارد نشده چنان كه مسلم و بخارى هر دو در صحيح خود از طرق متعدده روايت كرده‌اند كه عمر متعه را باطل كرد و نهى نمود و غير از او هيچ كس ديگر منع نكرد و مخفى نيست كه اين سخن دليل صريح است بر آنكه متعه منسوخ نشد و نيز ثعلبى كه از اكابر سنيانست در تفسير خود از رواة طريق خود آورده كه در مصحف ابن عباس چنين بود كه ( فما استمتعتم به منهن الى اجل مسمى ) و نيز در تفسير خود نقل كرده كه اين آيه منسوخ نشد و نيز در آن تفسير از امير المؤمنين ( ع ) روايت كرده كه\r\nلولا ان عمر نهى عن المتعة مازنى الا الاشقى\r\nيعنى اگر عمر از متعه منع نميكرد هرگز زنا واقع نميشد مگر از بدبختترين مردمان و اين روايات همه دليل قوى است بر آنكه متعه منسوخ نشد و مشروعيت آن مستمر است و عمر در باب منسوخيت آن از پيغمبر ( ص ) چيزى نشنيده بود دليل هفتم كه براى الزام خصم و اثبات مدعى اقوى است چنان كه گفته‌اند كه ( الحس - ؟ ؟\r\nما شهدت به الضراء ) اينست كه در جمع بين الصحيحين روايت كرده‌اند از عبد اللَّه عباس كه گفت در زمان حضرت رسالت ( ص ) متعه ميكرديم تا آنكه عمر بخلافت برخواست و گفت خداى تعالى براى پيغمبر خود هر چه ميخواست حلال ميكرد اكنون او درگذشت و قرآن بجاى خود است پس چون بحجى يا عمرهء كه شروع كرديد آن را باتمام رسانيد چنان كه حق تعالى فرموده و توبه كنيد از متعهء زنان و هر ؟ ؟ ؟\r\nمردى را كه نزد من آريد كه او متعه كرده باشد سنگسار كنم پس مخفى نيست كه اين روايت از طريق سنيانست چنان كه مذكور شد و اين دليل صريح است بر آنكه عمر مغير شريعت بود و دلالت بر جرأت و طغيان او مىكند در تغيير دين پيغمبر ( ص ) و دليل است بر آنكه او محرم ما احل اللَّه و محلل ما حرم اللَّه\r\n","description":"","footnote":"","page_name":" 478 ","page_number":478},
  {"content":"\r\nاست اگر چه چنين باشد از دايرهء اسلام خارج باشد و كسى كه منع متعه كند يا كراهت از او داشته باشد يعنى انكار كنيد بر كسى كه متعه كند بيضرورت و سببى مثل تقيه يا مانند آن آن كس از اتباع و اشياع كسى باشد كه تحريم آن نموده از نزد خود و عجب در اينست كه هيچ فرقى نيست ميان نكاح دوام و نكاح متعه در واجبات و مستحبات مثل رضاى زوجين و صلاحيت ايقاع عقد در ميان ايشان و ايجاب و قبول و مهر و ساير شرايط و كيفيت مگر اجل كه در متعه است و در دوام نيست پس چرا اهل جهالت دوام را مشروع و حلال ميدانند و متعه را حرام و نامشروع ميخوانند و اين نيست مگر محض عناد و انكار و بدعت ( نعوذ باللَّه من هذه الطريقة المضلة و العقائد الفاسدة انتهى كلام صاحب اللمعة ) و در مجمع البيان مذكور است كه ابن عباس و سدى و سعيد بن جبير و جماعتى از تابعين و همهء اماميه بر انند كه مراد باستمتاع نكاح متعه است به مهر معين تا باجل معلوم و اين اوضح است از قول حسن و مجاهد و ابن زيد كه ميگويند مراد باستمتاع مباشرت است و قضاء و طراز لذت زيرا كه لفظ استمتاع و تمتع در اصل لغت اگر چه واقع شده است بر انتفاع و التذاذ اما در عرف شرع مخصوص شده است به عقد متعه خصوصا كه مضاف شده باشد به نسا پس بنا بر اين معنى آنست كه ( فمتى عقدتم عليهن هذا العقد المسمى متعة فاتوهن اجورهن ) و از جمعى از صحابه چون ابى بن كعب و عبد اللَّه بن مسعود و غيرهما مرويست كه ايشان چنين قرائت ميكردند كه ( فما استمتعتم به منهن الى اجل مسمى فاتوهن اجورهن ) و در اين تصريح است به آنكه مراد به آن عقد متعه است و ثعلبى در تفسير خود از حبيب بن ثابت نقل كرده كه ( اعطانى ابن عباس مصحفا فقال هذا على قرائت ابى فرأيت فى المصحف فما استمتعتم به منهن الى اجل مسمى ) و نيز باسناد از ابى نضره روايت كرده است كه قال سالت ابن عباس عن المتعة فقال اما تقرء سورة النساء قلت بلى قال فما تقرء فما استمتعتم به منهن الى اجل مسمى قلت لا اقرئها هكذا قال ابن عباس و اللَّه هكذا انزلها اللَّه تعالى عز و جل ثلث مرات و ترجمهء اين كلام در ما سبق گذشت و نيز باسناد خود از سعيد بن جبير نقل كرده كه حكم بن عيينه گفت سئلت عن هذه الايه فَمَا اسْتَمْتَعْتُمْ بِه مِنْهُنَّ منسوخة قال لا و حكم روايت كرده كه امير المؤمنين ( ع ) فرمود كه\r\nلولا ان عمر نهى عن المتعة مازنى الا الاشقى\r\nو باسناد خود از عمران بن حصين نقل كرده كه\r\nقال نزلت آية المتعة فى كتاب اللَّه عز و جل و لم تنزل آية نسخها بها ؟ ؟ نابها رسول اللَّه فتمتعنا مع رسول اللَّه ص و مات لم ينهنا عنها فقال رجل بعد بر آيه ما شاء\r\nيعنى عمران گفت آيه متعه در كتاب خدا نازل شد و بعد از آن آيه كه ناسخ آن شود نزول نيافت پس رسول ( ص ) به آن امر كرد پس ما متعه ميكرديم تا در زمان آن حضرت بوديم و ما را از آن نهى نكرد پس\r\n","description":"","footnote":"","page_name":" 479 ","page_number":479},
  {"content":"\r\nمردى بعد از وفات آن حضرت براى خود آنچه خواست گفت يعنى عمر و مسلم بن الحجاج در صحيح خود آورده كه حدثنا الحسن الحلوانى قال حدثنا عبد الرزاق قال اخبرنا ابن جريح قال قال عطا قدم جابر بن عبد اللَّه معتمرا فجئناه فى منزله قال و ماله القوم عن اشياء ثم ذكر و المتعة فقال استمتعنا على عهد رسول اللَّه ( ص ) و ابى بكر و عمر يعنى مسلم در صحيح خود از حسن حلوانى نقل كرده و حسن از عبد الرزاق و عبد الرزاق از ابن جريح و او از عطا كه جابر بن عبد اللَّه عمره گرفته به مكه آمد و ما به منزل او رفتيم و مردمان از او مسائل و حكايات و احاديث ميپرسيدند بعد از آن ذكر متعه كردند گفت ما در عهد رسول خدا ( ص ) و در عهد ابو بكر و عمر متعه ميكرديم و نيز آنچه دلالت مىكند بر آنكه لفظ استمتاع در آيه بمعنى متعه است اينست كه اگر بمعنى انتفاع و جماع باشد لازم آيد كه مهر گاهى واجب آيد كه زوج اخذ انتفاع از زوجه كرده باشد كه آن جماع است و يا مقدمات آن و حال آنكه قبل از دخول نصف مهر لازم است و اگر مراد به آن نكاح دائمى باشد لازم باشد بر زوج كه بنفس عقد جميع مهر را به زوجه رساند زيرا كه فرموده فَآتُوهُنَّ أُجُورَهُنَّ و خلافى نيست در آنكه تمام مهر در دائمى واجب نيست مگر بعد از انتفاع به جماع و در نكاح متعه جميع مهر لازم مىشود بنفس عقد و سخن عمر كه بر بالاى منبر گفت كه ( متعتان على عهد رسول اللَّه انا انهى عنهما و اعاقب عليهما ) نيز مصرحست بر آنكه نهى از جانب او شده نه از پيغمبر ( ص ) زيرا كه اضافه نهى به خود كرده به جهت راى فاسدى كه صلاح دانسته و اگر آيتى ناسخ و ناهى آن ميبود بعد از اباحهء آن در وقت مخصوص بايستى كه اضافه تحريم به آن حضرت كردى نه به خود و نيز متعه حج را مقارن آن ساخته در تحريم و بلا خلاف متعهء حج منسوخ نشده و محرم نگشته پس واجب باشد كه حكم متعهء نسا حكم متعهء حج باشد انتهى كلام صاحب المجمع و از جملهء روايات از ائمهء اطهار صلوات اللَّه عليهم در باب ترغيب متعه و انكار منكر آن حضرت ( من خصه اللَّه باللطف الأبدى خاتم المجتهدين بالتوفيق السرمدى الغريق فى بحار رحمة اللَّه الملك العلى الشيخ على ابن عبد العالى قدس اللَّه سره و روح اللَّه روحه ) در رسالهء كه در باب متعه نوشته آورده كه\r\nقال النبى ( ص ) من تمتع مرة واحدة عتق ثلاثة من النار و من تمتع عتق ثلثاه من النار و من تمتع ثلث مرات عتق كله من النار\r\nهر كه يك بار متعه كند دو دانگ او از آتش دوزخ آزاد شود و هر كه دو بار متعه كند چهار دانگ او از آتش دوزخ آزاد گردد و هر كه سه بار متعه كند همهء او از آتش دوزخ آزاد گردد و ايضا\r\nقال النبى ( ص ) من تمتع مرة امن من سخط الجبار و من تمتع مرتين حشر مع الأبرار و من تمتع ثلث مرات زاحمنى فى الجنان\r\nهر كه يك بار متعه كند ايمن شود از خشم خداى قهار و هر كه دو بار متعه كند محشور\r\n","description":"","footnote":"","page_name":" 480 ","page_number":480},
  {"content":"\r\nشود با جماعت نيكوكاران و هر كه سه بار متعه كند مزاحمت كند با من در روضهء جنان و درجهء رضوان و ايضا\r\nقال من تمتع مرة درجته كدرجة الحسين و من تمتع مرتين درجته كدرجة الحسن و من تمتع ثلث مراءة درجته كدرجة على و من تمتع اربع مرات درجته كدرجتى\r\nهر كه يك بار متعه كند درجهء او چون درجهء حسين ( ع ) باشد و هر كه دو بار متعه كند درجهء او چون درجه حسن ( ع ) باشد و هر كه سه بار متعه كند درجهء او چون درجهء على بن ابى طالب ( ع ) باشد و هر كه چهار بار متعه كند درجهء او چون درجهء من باشد و ايضا\r\nقال ( ص ) من خرج من الدنيا و لم يتمتع جاء يوم القيامة و هو اجدع\r\nهر كه بى متعه از دنيا بيرون رود در روز قيامت گوش و بينى او بريده و بد خلقت محشور شود و اين حديث در ما تقدم مذكور شد اما به جهت تعدد رواة مكرر واقع شد و از سلمان فارسى و مقداد اسود كندى و عمار ياسر ( رض ) مرويست كه گفتند روزى نزد رسول خدا ( ص ) بوديم آن حضرت بر خواست و خطبه خواند و آداب حمد و ثناى الهى را بتقديم رسانيد و نفس نفيس خود را ياد فرمود و بر خود صلوات داد و بعد از آن بوجه كريم خود بما التفات نمود و فرمود بدرستى كه برادرم جبرئيل نزد من آمد و تحفه از نزد پروردگار من آورد و آن تمتع زنان مؤمنه است و پيش از من اين تحفه را به هيچ پيغمبرى ارزانى نداشته و من شما را به آن امير ميكنم و اين سنت من است در زمان من و بعد از من هر كه آن را قبول كند و به آن عمل كند و احياى آن كند از من باشد و من از وى راضى و هر كه مخالفت من كند به آنچه به آن امر كرده‌ام بخداى مخالفت كرده بدانيد اى مردمان كه از اهل اين مجلس كسى كه تكذيب آن كند به جهت بغض او به من پس من گواهى مىدهم كه او از اهل دوزخ است پس لعنت خدا بر آن كسى باد كه مخالفت من كند در اين هر كه انكار آن كند انكار نبوت من كرده و هر كه مخالفت آن كند مخالفت من كرده و هر كه مخالفت من كرده مخالفت خدا كرده و هر كه مخالفت خدا كرده از اهل دوزخ باشد و بدانيد كه متعه امريست كه حقتعالى مرا به آن مخصوص ساخته به جهت شرف من بر غير از انبياء سابق هر كه يك بار در مدت عمر خود متعه كند از اهل بهشت باشد و هر گاه متمتع و متمتعه با هم بنشينند فرشتهء بر ايشان نازل گردد و حراست ايشان كند تا آنكه از آن مجلس برخيزند و اگر با هم سخن كنند سخن ايشان ذكر و تسبيح باشد و چون دست يكديگر را بدست گيرند هر گناهى كه كرده باشند از انگشتان ايشان ساقط گردد و چون يكديگر را بوسه نهند حقتعالى بهر بوسهء حجى و عمرهء براى ايشان بنويسد و چون خلوت كنند بهر لذت و شهوت حسناتى بنويسند مانند كوه هاى برافراشته بعد از آن فرمود كه جبرئيل مرا گفت يا رسول اللَّه حقتعالى ميفرمايد كه چون متمتع و متمتعه برخيزند و به غسل كردن مشغول شوند در حالتى كه عالم باشند كه من پروردگار ايشانم و اين متعه سنت منست بر پيغمبر من با ملائكه\r\n","description":"","footnote":"","page_name":" 481 ","page_number":481},
  {"content":"\r\nخود گويم كه اى فرشتگان من نظر كنيد به اين دو بنده من كه برخواسته‌اند و به غسل كردن مشغولند و ميدانند كه من پروردگار ايشانم گواه باشيد بر آنكه من آمرزيدم ايشان را و آب بر هيچ موى از بدن ايشان نگذرد مگر آنكه حقتعالى بهر موى ده حسنه براى ايشان بنويسد و ده سيئه محو كند و ده درجه رفع نمايد پس امير المؤمنين ( ع ) برخواست و گفت انا مصدقك من تصديق كننده‌ام ترا يا رسول اللَّه ( ص ) چيست جزاى كسى كه در اين باب سعى كند فرمود له اجرهما مر او را باشد اجر متمتع و متمتعه گفت يا رسول اللَّه اجر ايشان چه چيز است فرمود چون به غسل مشغول شوند بهر قطره آب كه از بدن ايشان ساقط شود حقتعالى فرشتهء بيافريند كه تسبيح و تقديس او سبحانه كند و ثواب آن براى غاسل ذخيره شود تا روز قيامت اى على هر كه اين سنة را سهل فرا گيرد و احياى آن نكند از شيعه من نباشد و من از وى برى باشم و نيز در روايت آمده كه رسول خدا ( ص ) روزى با صحابه نشسته بود از هر جانب سخنى در پيوسته از جمله سخن متعه در ميان آمد آن حضرت فرمود اى مردمان هيچ ميدانيد كه متعه را چه فضيلت و ثوابست گفتند نه يا رسول اللَّه فرمود جبرئيل اكنون بر من نازل شد و گفت اى محمد حق سبحانه ترا سلام مىرساند و بتحيت و اكرام مينوازد و ميفرمايد كه امت خود را بمتعه كردن امر كن كه آن از سنن صالحان است هر كه روز قيامت به من رسد و متعه نكرده باشد حسنات او به قدر ثواب متعه ناقص باشد اى محمد ( ص ) در همى كه مؤمنى صرف متعه كند نزد حقتعالى افضل از هزار درهم است كه در\r\nغير آن انفاق نمايد اى محمد در بهشت جمعى از حور العين هستند كه حقتعالى ايشان را براى اهل متعه آفريده اى محمد ( ص ) چون مؤمنى مؤمنهء را عقد متعه كند از جاى خود برنخيزد تا آنكه حقتعالى او را بيامرزد و آن مؤمنه را نيز مغفور سازد و منادى از آسمان ندا كند كه اى بندهء مؤمن حقتعالى ميفرمايد كه اى بندهء مؤمن من متعه كرده باميد ثواب من هر آينه امروز ترا مسرور سازم بتكفير سيئات تو و مضاعف حسنات تو و از صادق ( ع ) مرويست كه متعه از دين ما است و دين اباء ما هر كه به آن عمل كند بدين ما عمل كرده باشد و هر كه انكار كند انكار دين ما كرده و به غير از دين ما اعتقاد نموده بدرستى كه متعه دنو است در سلف و امان است از شرك و ولد متعه افضلست از ولد زوجهء دائمه و منكر آن مرتد و كافر است و مقربان موحد تا آنكه اگر زن مؤمنه مستمتعه بدينارى استمتاع كند پس آن را بزوج خود بخشد حقتعالى او را دو اجر بنويسد اجر صدقه و اجر متعه و نيز از حضرت رسالت ( ص ) مرويست كه هر زنى كه صداق خود را بزوج بخشد خواه در عقد متعه با دائمى حقتعالى بهر درهمى چهل هزار شهر در بهشت بوى بخشد و بهر درهمى هفتاد هزار حاجت دنيا و آخرت او را روا گرداند و بهر درهمى نورى در قبر او داخل سازد و بهر درهمى هفتاد هزار حله بهشت در او پوشاند و بهر درهمى هزار فرشته را بيافريند كه از براى او حسنات بنويسند تا روز قيامت و ببايد دانست كه اركان\r\n","description":"","footnote":"","page_name":" 482 ","page_number":482},
  {"content":"\r\nعقد متعه پنجاند زوج و زوجه و مهر و اجل و صيغه اما حكم زوج و مهر در عقد متعه و شروط و احكام آن بر طريق دائميست مگر آنكه ذكر مهر در عقد متعه شرط است پس اگر در آن ذكر مهر نكند عمدا و يا سهوا يا شرط كنند كه مهر نباشد يا مهر مجهول يا حرام باشد مثل خمر عقد صحيح نباشد و در عقد دوام ذكر مهر در عقد شرط نيست اما اجل شرط او آنست كه معين و محدود باشد بحسب ابتدا و انتها پس اگر در عقد متعه ذكر اجل نكنند عمدا يا سهوا يا اجل مجهول ذكر كنند عقد درست نباشد و جايز است كه ابتداء اجل متصل به زمان عقد نباشد على الخلاف چنان كه در اثناى ماهى گويد كه متعتك نفسى من غرة الشهر الآتى الى سلخه مثلا بكذا يا آنكه در اول ماه رجب گويد مثلا ( متعتك من عيد شهر رمضان الى عيد الاضحى بكذا ) و در صورتى كه عقد بر اين نهج واقع شود آن زن بعد از وقوع عقد و قبل از حلول اجل شوهرى ديگر نتواند كرد و آن مرد در آن مدت به خواهر آن زن نكاح نتواند كرد و اگر ابتداى اجل را ذكر نكند مبدعش از وقت عقد خواهد بود چنان كه گويد متعتك نفسى الى سلخ هذا الشهر يا گويد ( الى آخر هذا الشهر ) و اگر گويد ( متعتك نفسى عشرة ايام ) يا گويد ( متعتك نفسى من هذا الوقت الى عشرة ايام ) معلوم باشد يعنى دانند كه وقت عقد صباح بوده يا پيشين يا ديگر تا آنكه انتهاى آن وقت معلوم شود و اگر وقت معلوم نباشد انتهاى ده روز معلوم نباشد پس مجموع مدت مجهول باشد و عقد صحيح نباشد اما صيغهء عقد متعه مثل صيغهء عقد دوام است در لزوم عربيت و صحت صيغه و تركيب و اعراب و قصد انشاء و اختيار و تلفظ بصيغهء ماضى و عدم فصل و ساير شروط صيغهء عقد دوام مگر كه در عقد متعه كه ذكر مهر و اجل هر دو شرط است و در عقد دوام نيست و صيغهء عقد سه است يكى زوجت دوم انكحت سيم متعت و صور عقد متعه نيز باعتبار توسط وكيل از هر دو جانب يا از يك جانب يا عدم آن و با اختلاف مهر و اجل و باعتبار تعدد وكالت و اتحاد آن بسيار است اما بعضى از آن اينجا مذكور نميشود به جهت انجرار مبحث با طناب اول آنكه وكيل نباشد از هيچ جانب بلكه تخاطب ميان زوجين واقع شود و زن گويد بمرد كه ( متعتك نفسى بقية هذا الشهر بتنكة مثلا ) مرد گويد بلا فصل قبلت دوم از هر دو جانب وكيل باشد وكيل زن بگويد به وكيل مرد كه متعت موكلك فلانا موكلتى فلانة\r\nيا گويد ( متعت موكلتى فلانة موكلك فلانا الى آخر الشهر بتنكتين مثلا ) وكيل مرد گويد ( قبلت لموكلى ) سيم آنكه وكيل باشد از جانب زن نه از جانب مرد وكيل زن گويد بمرد ( متعت موكلتى فلانة من هذا الزمان الى غروب الشمس بعشرين تنكة ) مرد گويد قبلت صورت چهارم آنكه زن گويد به وكيل مرد كه ( متعتك نفسى موكلك فلانا يا گويد متعت موكلك نفسى من زوال هذا اليوم الى نصف الليل بثلث تنكات ) وكيل مرد گويد ( قبلت لموكلى فلان ) صورة پنجم آنكه وكيل\r\n","description":"","footnote":"","page_name":" 483 ","page_number":483},
  {"content":"\r\nباشد از جانب مرد و زن پس بگويد ( متعت موكلتى فلانة لموكلى فلانا ) يا گويد ( متعت موكلى فلانا موكلتى فلانة الى نصف هذا الشهر بعشرين تنكة ) باز خود گويد ( قبلت الموكلى ) صورت ششم آنكه شوهر وكيل باشد از جانب زن گويد ( متعت موكلتى فلانة نفسى ) يا گويد ( متعت نفسى موكلتى فلانة من هذا الوقت الى عيد شهر رمضان بماة تنكة ) باز گويد قبلت صورت هفتم عكس اين صورت پس گويد متعت موكل فلانا نفسى يا گويد ( متعت نفسى موكلى فلانا عشرة ايام مع بقيه هذا اليوم بعشر تنكات ) باز خود گويد ( قبلت لموكلى ) و اگر بر سر مفعول دويم حرفى مثل من يا با داخل گرداند جايز باشد و بدانكه در عقد متعه عدد زوجات محصور نيست و نفقه از اكل و شرب و مسكن و كسوه لازم نباشد بر شوهر و توارث نيز نباشد ميان زوجين و در عقد دوام اينها لازم باشد و باقى احكام متفرعهء عقد متعه در كتب فقيه اماميه مسطور است و اللَّه اعلم بالصواب و بعد از ذكر نكاح دوام و منقطع در بيان نكاح اماء ميفرمايد كه :\r\nپايان جلد دوم\r\nاميد است خداوند متعال توفيق عنايت فرمايد تا بقيه مجلدات بطبع برسد\r\n( حسن علمى )\r\n\r\n","description":"","footnote":"","page_name":" 484 ","page_number":484}
  ]