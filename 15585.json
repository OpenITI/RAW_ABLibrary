[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nدرباره\r\nمالكيت خصوصى در اسلام\r\nحضرت آيت الله محمدعلى گرامى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nگرامى ، محمدعلى ، 1317 -\r\nدرباره مالكيت خصوصى در اسلام ، مؤلف محمدعلى گرامى . - قم : مشهور ، 1385 .\r\n328 ص .\r\nشابك 1 - 4 - 96892 - 964 - 978\r\n1 - 4 - 96892 - 964 - 978 isbn\r\nفهرستنويسى براساس اطلاعات فيپا .\r\nكتابنامه به صورت زيرنويس .\r\n1 . اسلام ومالكيت . 2 . مالكيت ( فقه ) . الف . عنوان .\r\n4 د 4 گ / 3 / 230 bp\r\n4833 / 297\r\nدفتر آية الله گرامى\r\nشناسنامه كتاب\r\nنام كتاب : مالكيت خصوصى در اسلام\r\nمؤلف : آية الله محمد على گرامى\r\nناشر : دفتر آية الله گرامى\r\nشمارگان : 3000\r\nنوبت چاپ : كوثر\r\nقيمت : 2500 تومان\r\nدفتر فروش :\r\nانتشارات مشهور / ميراث ماندگار\r\nقم - خيابان ارم / پاساژ قدس / طبقه آخر - پلاك 184 / ص . پ . 3396 - 37185 / تلفن 7831646 - 7737461\r\nدفتر مركزى : خيابان سميه / كوچه 24 / پلاك 418 / تلفن : 7831646 / فكس 7730365 - 0251\r\nمشهد : چهارراه شهداء / پشت باغ نادرى / پاساژ گنجينه كتاب / طبقه اول پلاك 306 تلفن : 02244144\r\nاصفهان : مركز فرهنگى گلستان شهداى اصفهان / همراه : 09133097417 - 09133151551\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n\r\n\r\nپيش نويس چاپ دوم\r\nپس از نشر چاپ اوّل كتاب نقدهايى رسيد كه برخى از آنها مورد توجّه مؤلف قرار گرفت و رسيدگى نمود و بخصوص به نقد آقاى دكتر توانايان‌فرد استاد محترم دانشگاه كه همراه با ابراز محبّت و تقدير ايشان از تحليل علمى كتاب رسيده بود بيشتر دقت شد . در پاورقىها توضيحاتى دربارهء نقد مزبور آمده است .\r\nكانون نشر اصالتاً و نيز از طرف مؤلّف محترم ، از ناقدين محترم سپاسگذار مىباشد .\r\nلازم به تذكر است ، از آنجا كه تأليف كتاب در سالهاى قبل از انقلاب اسلامى بوده ، لذا ارقام و اعداد و گه‌گاه مطالبى كه با شأنيت آن نظام مطابق بوده مانند ص 177 سطر 1 و . . . بايستى مورد تأمل و دقت خواننده عزيز قرار گيرد .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nپيش از بحث\r\nاين مسلّم است كه بحث جامع الأطراف مالكيّت خصوصى و نظرّيهء اسلام دربارهء آن بايد وسيع‌تر از حدّ اين نوشته باشد . ليكن اين نوشته كه در ارتباط با مباحث امامت اسلامى انجام شده است مىتواند كمكى براى راه باشد .\r\nبا در نظر گرفتن روش رهبرى پيامبر صلى الله عليه و آله و على عليه السلام همواره فكر مىكردم كوتاه سخن اين است كه بگويم : مالكيّت خصوصى به معناى روز در نبوّت اسلام به جهات اقتصادى و روانى ( كه در اين نوشته توضيح داده مىشود ) نفى نشده ولى در امامت اسلامى نفى شده است .\r\nرهبرى اسلامى عملًا در برابر سرمايه‌دارىهاى بزرگ ساكت نمىنشينداين روش حتّى در برنامهء كار برخى خلفاء غاصب اسلامى كه تا حدودى مىخواستند به برنامه‌هاى اسلامى عمل كنند ( هر چند به رعايت جامعهء اسلامى ) نيز به چشم مىخورد .\r\nدر اين نوشته دربارهء مالكيّت ابزار توليد ، ارزش كار و كالا ، ممنوعيّت كنز ، مبارزات مذاهب با مترفين ، مالياتهاى اسلامى و مسائلى ديگر بحث شده است .\r\nقم - حوزهء علميه -\r\nمحمّد على گرامى\r\nشعبان 1397\r\n\r\n","description":"","footnote":"","page_name":" 9 ","page_number":9},
  {"content":"\r\n\r\n\r\nچند نكته مهم\r\nدر بحث مالكيّت خصوصى و متفرّعات آن به چند نكتهء اساسى بايد توجّه داشت :\r\n1 - قوانين حقوقى بايد بر اساس قوانين واقعى تكوين ، تدوين گردد مثلًا همانطور كه در جهان هر معلولى وابسته به علّت خويش مىباشد ، در حقوق هم نتيجهء هر كارى به آن كار وابسته است و خود كار هم به عامل آن ، تفكيك نتيجهء كار از كار و يا جدا كردن كار از كارگر ، ( هر نوع كار و هر كارگر ) بر خلاف قوانين خلقت مىباشد .\r\n2 - در ارزش كار ، ميان كار متبلور و كار متدرّج فرقى نيست ، پولى كه از كار به دست آمده ، اختراعى كه انجام شده ، و چيزى به وجود آورده ، كارى كه تدريجاً انجام مىشود همه ارزشمند هستند .\r\n3 - در زندگانى انسانها ، قراردادها محترمند ، اگر قراردادها مورد احترام نباشند ، زندگى اجتماعى سخت در مخاطره مىافتد مگر قراردادى كه با قراردادهاى عمومى ديگرى لغو اعلام شود مثل قراردادهاى اجبارى ، و يا قرارداد خريد و فروش چيزهايى كه مضرّ به جامعه باشند .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n4 - در وضع قوانين حتماً لازم است رعايت جهات روانى مردم بشود . ملّت نبايد احساس فشار و تحميل بيش از اندازه كند . اسلام در كليّهء قوانينش روى دو پايه تكيه مىكند : وجدان از درون ، قانون از برون ، و پيش از آنكه وجدان جامعه را آرامش بدهد قانون وضع نمىكند .\r\nو اين يك فشار فوق العاده است كه فرد احساس كند نتيجهء فعّاليّت و زحماتش به زور از او گرفته مىشود ، هر چند در راه مصالح اجتماع خرج شود .\r\nزيرا چه بسا در تشخيص مصالح واقعى با ديگران اختلاف نظر داشته باشد ، و يا مطمئن نباشد كه واقعاً در مصارف واقعى صرف مىشود و يا اين درك عالى انسانى را نداشته باشد كه همهء افراد اجتماع را از خود و يا « خود » بداند . آن هم نه به اين معنى كه همه چيزشان چون خودش . بلكه به اين معنى كه او زحمت بكشد و ديگران بخورند ، با اينكه نمىداند : آيا از نتيجهء زحمات ديگران هم چيزى به او مىرسد كه مساوى با زحمتش باشد يا نه ؟ بلكه مىداند كه : هرگز به اندازهء زحمتش بهره نمىبرد . او زحمت و بهرهء افراد را در ساير نقاط جهان مىبيند و از قيمت عادلانه كوشش افراد آگاه است .\r\nو بنابراين اگر بخواهيم او كار كند و فقط به اندازهء نياز ضروريش\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nبردارد و مازاد را حتماً و قانوناً به ديگران بدهد ، بايد تصوّرى برتر از آنچه امام صادق عليه السلام براى رسم اخوّت انسانى بيان فرموده : « آيا مىشود كه يكىتان پول نداشته باشد و از جيب برادر دينى خود بردارد و هيچكدام احساس ناراحتى نكنند ؟ » پيدا كند ؟ و اين در هزار يكى هم نمىشود !\r\n5 - اسلام نمىخواهد ثروت يك جا ، و در دست افراد به خصوصى متمركز گردد ، كه خطرات بسيارى دارد . فرق نمىكند اينهاافرادى در درون ملّت باشند و با اين ثروتها قدرت متمركز شوند ، و يا دولت باشد . در اين صورت ديگر هيچ فردى نمىتواند فرياد كند و از حقّ خود و ديگران دفاع كند و يا جلوى منكرات را بگيرد و حقايق را در برابرحكومت‌ها بگويد . و خلاصه انسان آزاد پيدا نمىشود ، آزاد ، برده ، و آزادگى ، بردگى مىشود . « 1 »\r\n\r\n\r\n","description":"","footnote":"\r\n( 1 ) - برادر متعهّد ما آقاى دكتر حسن توانايان فرد در نقدى كه بر چاپ اوّل اين نوشته فرستاده‌اند مىگويند : اين مطالب در سيستم سرمايه دارى و سوسياليستى امروز چنين مىباشد ولى در سيستم حكومت اسلامى با اصل توده‌اى شدن تسليحات و وجود شوراى مراجع و اصل اقتصاد و ايمان ديگر چنين وضعى كمتر پيش مىآيد .\r\nولى توده‌اى شدن تسليحات بايد بيشتر توضيح داده شود اگر منظور اين است كه\r\n","page_name":" 12 ","page_number":12},
  {"content":"\r\n\r\n\r\n\r\n","description":"","footnote":"\r\nاساساً در اسلام ارتش وجود ندارد ؟ اين مطلب به اين صورت كلّى هيچ صحيح نيست ، اسلام رعايت ضرورات را مىكند ، در شرايطى كه دشمنان مقتدر اسلام در سطح جهانى داراى ارتشى قوى هستند ، و وسايل مهم الكترونيكى كه نياز به افراد متخصصّ دارد در اختيار دارند . امكان ندارد كه يك كشور اسلامى را ملزم كنيم كه ارتش نداشته باشد و تسليحات در دست همهء مردم قرار گيرد و همانها ارتش ما باشند چنان كه در زمان پيامبر صلى الله عليه و آله و على عليه السلام بوده است . و اگر منظور فقط اين است كه ملت خلع سلاح نمىشوند ولى ارتش هم داريم اين مطلب صحيح است البته در صورتى كه شرايط خاصى ايجاب خلع سلاح نكند ليكن صرف مسلّح بودن مردم با وجود ارتش قوى دولتى ، هيچ مانع استثمار دولت نمىتواند بشود .\r\nحساب شوراى مراجع و اصل اقتصاد و ايمان كه پاك است . اگر قدرت اقتصادى در دست دولت باشد . به فرض كه مردم هم به كلّى خلع سلاح نشوند ولى دولت هم اقتصاد دارد و هم ارتش قوى ، در برابر چنين قدرتى صداى شوراى مراجع و ايمان كه شبيه نداى وجدان است نمىتواند كارى بكند مگر در دراز مدّت و پس از تلفات بسيار .\r\nهم ايشان مىگويند : نفى مالكيّت خصوصى ابزار توليد بر اساس اصل عدل اسلامى مىباشد . . . نمىدانم ايشان چه تصوّرى از اصل عدل دارند ؟\r\nاصل عدل در اسلام گاهى در مورد صفات خدا گفته مىشود ، يعنى خداوند هرگز عملى ظالمانه و بر خلاف عدل انجام نخواهد داد آن وقت بايد ديد آيا مالكيّت فردى ابزار توليد ، ظالمانه است ؟ و خداوند نمىتواند چنين قانونى را امضاء نمايد ؟ دليل اين مطلب رابيان كنيد ؟ اگر بخواهيم با خود اصل عدل اين مطلب را ثابت كنيم ،\r\n","page_name":" 13 ","page_number":13},
  {"content":"\r\n\r\nاگر مالكيّت خصوصى به طور كلّى محكوم گردد همهء ارزاق مردم به دست حكومت‌ها مىافتد . فرد بايد كار كند و بى امان زحمت بكشد ولى براى ضروريّات زندگى خويش دست احتياج به سوى ادرات مربوطه دراز كند ، و خود روشن است كه اگر كمترين تحرّك و به اصطلاح سوء سابقهء سياسى داشته باشد ، در تنگنا قرار خواهد گرفت و در نتيجه نفسها حبس شده افكار آزادى خواهانه به كلّى از ميان مىروند . و مىدانيم كه مهم‌ترين خصيصهء انسانيّت ، « آزادى » اوست كه\r\n\r\n\r\n","description":"","footnote":"\r\nبه اصطلاح علمى دور خواهد بود . و گاهى منظور از اصل عدل لزوم جريان عدالت در همهء جامعهء اسلامى و انسانى است . اينجا هم بايد دور از احساسات بنشينيم و بحث كنيم ، كه آيا عدالت اقتضا مىكند ابزار توليد ملك كسى باشد كه آن را خريده است ؟ و يا نبايد به ملك او در آيد و جامعه مالك توليد مىشود ؟ خلاصه اينكه اصل عدل مىگويد آنچه كه مقتضاى عدالت و بر خلاف ظلم است بايد اجرا شود ، ولى تعيين اينكه چه قانونى عادلانه و چه قانونى ظالمانه است بايد جداگانه بحث شود و خود اصل مزبور تعيين مصداق و موضوع خود را نمىكند . گاهى مىگويند اصل عدل ، و منظور اين است كه در اسلام بايد رعايت اعتدال افراد و نفى طبقات بشود و چون مالكيت شخصى ابزار توليد موجب تمركز ثروت و استثمار مىشود ، در متن قانون بايد نفى بشود . ليكن بايد مدرك اعتدال مزبور را پيدا نمود . قدر مسلّم اينكه در اسلام اين وضع كنونى طبقات نيست ، ولى در قانون يا در رهبرى ؟ بحث جداگانه‌اى است . و همهء حرف اينجاست كه آيا قانون بگذرانيم كه نبايد طبقات باشد ، يا كارى مىكنيم كه طبقات نباشد ؟ مقدارى با قانون و مقدارى با روش رهبرى . و ادّعاى ما اين است كه عقلا و شرعا چنين است .\r\n","page_name":" 14 ","page_number":14},
  {"content":"\r\n\r\nزير بناى « نبوّت » اصل مهمّ همهء اديان - است اگر انسان اختيار و آزادى در عمل نداشته باشد قهراً قانون و قانونگذارى بى معنى است .\r\nكشورهاى بلوك كمونيسم هم اكنون گرفتار عواقب اجتماعى كنترل بيش از حدّ آزادى افراد هستند و اين يكى از ضربه‌هاى هولناك اقتصاد ماركسيسم مىباشد . اين است كه مائو در مصاحبه‌اش با ژرژ پمپيدو اعتراف مىكند كه : مىدانم كشاورزان چينى هنگام جمع آورى محصول ، همه را به مأمورين تحويل نمىدهند ، و براى خودشان بر مىدارند ، ولى گفته‌ام كارشان نداشته باشيد حتّى تا 10 % هم اگر برداشتند كارشان نداشته باشيد ، سخت نگيريد . « 1 »\r\nو در سال 1975 ، 20 ميليون تن غلّه در شوروى پس از برداشت محصول ريخت و پاش مىشود و از بين مىرود .\r\nهمه‌اش براى اين است كه دل نمىدهند كه كار بكنند و ديگران بخورند ، آن هم با اعمال رياكارانه‌اى كه از رهبرانشان مىبينند وامتيازات زيادى كه رهبران حزبى و روشنفكران وابسته به دولت حزبى دارند و اين است كه هر كسى به فكر خويش است كه از هر راهى - حتّى قاچاق فروشى - به زندگى برسد ، همه مىدانند كه ممكن نيست كسى با حقوق رسمىاش زندگى كند . در « اودسا » وقتى مردم از\r\n\r\n\r\n","description":"","footnote":"\r\n( 1 ) - كيهان 9971 .\r\n","page_name":" 15 ","page_number":15},
  {"content":"\r\n\r\nدست كسى عصبانى مىشوند مىگويند : انشاءاللّه ناچار شوى با حقوقت زندگى كنى « لغت انشاءاللّه از فرهنگ قديم سنّتىشان مانده و يا از اكثريّت مذهبى مردم است ) .\r\nكار به بزرگترها هم كشيده است ، سال گذشته ديپلماتهاى كره شمالى از فنلاند و مصر سوريّه و سوئد و نروژ اخراج شدند ، كه مشروب و سيگار قاچاق مىفروختند .\r\nمردم اين مسايل را درك مىكنند ، احساس فشار روحى مىكنند و حتّى اگر ممكن شود مىخواهند فرار كنند ، و مرتّبا خبر مىرسد .\r\nجوان 22 سالهء چكسلواكى با يك تشك بادى از چكسلواكى گريخته از درياى آتلانتيك گذشته از ايتاليا تقاضاى پناهندگى سياسى نمود ، « 1 » يك كارگر فلزكار لهستانى در يك انبار كشتى پنهان شده به ايتاليا گريخت .\r\nهفته نامهء « پوليتكا » چاپ ورشو درخواست كرد به مردم لهستان آزادى بيشترى داده شود . « 2 »\r\nبا توجّه به اين چند نكته نگاهى به روش اسلام در برابر مسئلهء مالكيّت خصوصى مىافكنيم ، و ابتدا ببينيم اسلام با « مترفين » چه مىكند .\r\n\r\n\r\n","description":"","footnote":"\r\n( 1 ) - روزنامهء رستاخير 6 / 7 / 55 وابسته به حزب منحلّهء رستاخير .\r\n( 2 ) - كيهان 6 / 7 / 55 .\r\n","page_name":" 16 ","page_number":16},
  {"content":"\r\n\r\n\r\nمترفين\r\nمىدانيم كه يكى از عوامل بزرگ فقر و اختلاف طبقاتى و بالنّتيجه استثمار و فحشاء ، روش سرمايه دارى گسترده و مالكيّتهاى بزرگ است .\r\nمالكين بزرگ با ثروت و اندوخته‌هاى كلان خود ، گرايش به عياّشى و هوسرانى و استثمار و استعمار ديگران را پيدا مىكنند و اجتماع را فاسد مىسازند .\r\nقرآن كريم تنها عامل هلاكت يك اجتماع را هوس‌بازى افراد متمكّن و ثروتمند آن اجتماع مىداند .\r\n« وَ اذا ارَدْنا ان نُهْلِكَ قَرْيةً امَرْنا مُتْرَفيها فَفَسقُوا فيها فَحَقّ عَلَيْها الْقَوْلُ فَدَمّرْناها تَدْميراً » « 1 »\r\nوقتى بخواهيم مملكتى را ويران كنيم متنعّمان آن را امر كنيم راه فسق گيرند آنگاه عقاب مسلّم شود و هلاكشان سازيم .\r\nمالكين و متمكّنين هوسباز را « مترفين » مىخوانند كه از ريشهء\r\n\r\n\r\n","description":"","footnote":"\r\n( 1 ) - سورهء اسراء ، آيهء 16 .\r\n","page_name":" 17 ","page_number":17},
  {"content":"\r\n\r\n« ترفه » به معناى نعمت و زندگى خوش ، گرفته شده است .\r\nاگر نعمت راه افراط گيرد و عقل و هوش انسان را بربايد ، به فساد گرايش پيدا مىكند .\r\nعرب مىگويد « اترفه المال » : ابطره و افسده يعنى ثروت ، او را فاسد نموده و عياّش ساخته است . و « مترف » به معناى صاحب نعمت تجاوزكار است كه هر چه بخواهد انجام مىدهد ، و مانعى در برابرش نيست .\r\nو بنابراين « مترف » ها آنهايى هستند كه در اثر نعمت‌هاى زياد و برخوردارى از مواهب سرشار زندگى ، خوى درّندگى و يا هوسبازى و شهوترانى پيدا كرده و فاسد شده‌اند .\r\nاينها تدريجا اطرافيان خود و اجتماع را فاسد مىكنند و كشور را ساقط مىنمايند .\r\nقرآن در موارد بسيارى اشراف را مورد حمله قرار داده سخت مىكوبد و آنها را مانع تكامل اجتماع معرفى مىكند . بسيارى از زمامداران ، مالكين ، و ثروتمندان ، روحانيون فاسد هم از اين حملات تند قرآن كريم نصيب مىبرند .\r\nدربارهء روحانيّت فاسد مسيحيّت مىفرمايد :\r\n« يا ايّها الذّين آمنوا انّ كثيرا من الأحبار و الرّهبان ليأكلون اموال النّاس\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nبالباطل و يصدّون عن سبيل اللّه » . . . آيهء 34 ، توبه .\r\nمؤمنين ! بسيارى از دانشمندان و راهبان ( اهل كتاب ) اموال مردم را به باطل مىخورند و مانع راه خدا مىشود .\r\nكه با اين بيان ماهيّت پولهايى كه به عنوان اعتراف گناه و خريد و فروش بهشت و دوزخ و حقّ كليسا و غيره مىگيرند روشن نموده همه را مهر باطل مىزند و مىفهماند كه با قدرتى كه از همين پولها كسب مىكنند مانع بزرگى براى راه حقيقت مىشوند .\r\nآياتى كه به « اهل كتاب » حمله مىكند در درجهء اوّل منظور علماء يهود و مسيحّيت است . آنها « اهل علم كتاب » هستند نه عوام .\r\nآنهايند كه كتمان حقايق مىكنند . و آنهايند كه باطل را لباس حقّ مىپوشانند .\r\nدربارهء ثروتمندان و متنّعمان علاوه بر آيهء پيش كه به صورت يك قانون دربارهء سقوط كشورها بيان نموده اين آيه است :\r\n« وَ قالَ اْلمَلَأ مِنْ قَوْمِهِ الّذينَ كَفَرُوا وَ كَذّبُوا بِلِقآِء اْلاخِرَةِ وَ اتْرَفْنا هُمْ فِى الْحَيوةِ الدّنْيا » آيهء 33 ، مؤمنون « 1 »\r\n\r\n\r\n","description":"","footnote":"\r\n( 1 ) - كلمهء « ملاء » در اين آيهء جلب نظر مىكند كه از مادهء « ملو » به معنى « پر » مىباشد . بزرگان چشم مردم را پر كرده بودند نعمتها را مىخوردند و مىربودند و با تجمّل خويش چشم اجتماع را خيره كرده بودند .\r\n","page_name":" 19 ","page_number":19},
  {"content":"\r\n\r\nآن بزرگان ، قوم پيامبر ، كه در اجتماع چشم گير بودند و كفر ورزيده ديدار آخرت را تكذيب كرده بودند و در زندگى دنيا نعمت زيادشان داده بوديم گفتند اين پيامبر فردى چون شماست . . . اگر از او پيروى كنيد زيانكار خواهيد بود .\r\n« وَ مآ ارَسْلنا فى قَرْيَةٍ مِنْ نَذيرٍ الَّا قالَ مُتْرَفوُهآ انَّا بِمآ ارْسِلْتُمْ بِهِ كافِروُنَ » ( 34 ) آيهء 34 ، سبا .\r\nدر هيچ مملكتى بيم دهنده نفرستاديم جز اينكه متنّعمان آن مىگفتند ما به آئينى كه بدان رسالت داريد كافر هستيم .\r\nاين آيه گر چه از نظر تاريخى مشكل پيامبران و مخالفت مترفين را بيان مىكند كه همواره در تمام اديان اين مخالفت بوده است ، ولى به خوبى ريشهء اين مخالفت را بيان مىكند كه همان نعمتهاى بىحساب آنهاست كه آنها را عياّش بار آورده كه هيچ گونه تحوّل و انقلابى را نمىپذيرند .\r\nاين اعتياد در عياّشى و حفظ برنامهء يكنواخت زندگى در آيهء ديگرى از زبان « مترفين » بيان شده است .\r\n« وَ كَذلكَ مآ ارْسَلْنا مِنْ قَبْلِكَ فى قَرْيَةٍ مِنْ نَّذيرٍ الّا قالَ مُترَفوُهآ انَّا وَجَدْنآ اباءنا عَلى امّةٍ و انَّا عَلى اثارِهِمْ مقْتَدوُنَ » آيهء 23 ، زخرف .\r\nو همين طور در هر مملكتى كه پيش از تو بيم دهنده فرستاديم\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nمتنعمّان آن مملكت گفتند ما پدران خود را بر ملّتى يافته‌ايم و ما به دنبال آنها راه مىرويم .\r\nكلمهء « مقتدون » در اين آيه جلب نظر مىكند آنها مىگفتند ما خود راه خود را مىدانيم و تشخيص مىدهيم ، راه همان راه پدران ماست ، شما برويد ديگران را هدايت و ارشاد كنيد و به قول « طاغوت » : توفيق شما را در ارشاد عوام خواهانيم . « 1 »\r\nدر سورهء « واقعه » كه دربارهء رستاخير وارد شده است اوّلين علّت بدبختى « اصحاب الشّمال » ( چپيهاى قيامت ) را ، اين مىداند كه در دنيا « مترف » بودند و از مواهب سرشار نعمتها برخوردار بوده‌اند . ( آيهء 45 واقعه ) . اينكه « ملوك » و زمامداران هم جامعه را فاسد مىكنند علّتش همين قدرتمندى آنهاست كه ترف و غفلت و عياّشى مىآورد .\r\nو آيات بسيارى كه در سوره‌هاى بقره و آل عمران و اعراف و انفال و يونس و هود و ابراهيم و اسراء و طه و مؤمنون و شعرا و نمل و قصص و عنكبوت و ص و غافر و زخرف و دخان و ق و ذاريات و قمر و تحريم و حاقّه و مزمّل و نازعات و بروج و فجر و غيره دربارهء\r\n\r\n\r\n","description":"","footnote":"\r\n( 1 ) - ( حرفى است كه شاه مخلوع در اولين روزهاى مبارزات سال 41 در پاسخ رهبر انقلاب ايران و ساير مراجع ، گفت . در زمان چاپ اوّل اين كتاب امكان تصريح نبود ) .\r\n","page_name":" 21 ","page_number":21},
  {"content":"\r\n\r\nفرعون و نمرود وارد شده است ، استعمار و استثمار و استحمار آنها را مورد حمله قرار مىدهد كه مردم را مىفريفتند و با تردستى خاصّى خود را اساس مرگ و حيات مردم و مايهء آبادانى كشور ، بلكه فرماندهء آبهاى جارى طبيعت معرّفى مىكردند ، و هم دسترنج آنهارا مىبردند و هم آنها را به زيريوغ خود نگه مىداشتند و به كلمهء واحده ، « استضعاف » ملّت‌هاى محروم را به وسيلهء آنها محكوم نموده رسالت الهى پيامبران را در ساقط كردن آنها بيان مىفرمايد .\r\nدر آيات كريمه ديگرى اهل كتاب را نكوهش مىكند و حتماً در درجهء اوّل ، منظور ، علماء اديان مخالف بوده است . آنها اهل علم كتابند نه عوام بيچاره .\r\nآنهايند كه حق را به باطل مخلوط مىكنند و اشتباه‌كارى نموده مردم را اغفال مىكنند « 1 » و آنهايند كه كتمان حقايق مىكنند « 2 » و آنهايند كه لجوجانه مباحثات كاذب راه مىاندازند « 3 » و آنهايند كه مانع راه خدا مىشوند « 4 » و آنهايند كه گزافگويى در دينشان مىكنند « 5 » و آنهايند كه مىخواهند و فعاّليّت مىكنند كه مسلمانان از دينشان بر گردند « 6 » و\r\n\r\n\r\n","description":"","footnote":"\r\n( 1 ) - آل عمران آيهء 71 .\r\n( 2 ) - آيهء 42 بقره .\r\n( 3 ) - آيهء 65 آل عمران .\r\n( 4 ) - آيهء 99 آل عمران .\r\n( 5 ) - آيهء 71 نساء و 77 مائده .\r\n( 6 ) - آيهء 69 آل عمران و 109 بقره .\r\n","page_name":" 22 ","page_number":22},
  {"content":"\r\n\r\nآنها هستند كه به ظلم و ستم ، دانسته اختلاف مىاندازند . « 1 »\r\nهر چند لغت « بنى اسرائيل » با لغت اهل الكتاب فرق دارد و اوّلى با نژاد سخن مىگويد و دوّمى با اهل اعتقاد و علم ، ليكن آياتى كه با عنوان بنى اسرائيل سخن مىگويد نيز در درجهء اوّل علماء آنها را مىگويد . اختلافات مردم از آنهاست . « 2 » و آنها به دليلهاى حقّانيت اسلام آشنا هستند « 3 » و در درجهء اوّل از آنهاپيمان گرفته مىشود . « 4 » و دربارهء تقرّب به زمامداران مىگويد :\r\n« وَلا تَأكُلوُآ امْوالَكُمْ بَيْنَكُمْ بِالباطِلِ وَ تُدْلُوا بِها الى الحُكّامِ » . . . آيهء 188 ، بقره .\r\nاموالتان را ميان خود به باطل نخوريد و به اين وسيله به حكومتها تقرّب نجوئيد .\r\n« خضر » علّت ناقص كردن كشتى بيچارگان را اين طور توصيف مىكند : حاكمى كشتيهاى زيبا و سالم را براى خود ضبط مىكند ، خواستم به اين وسيله كشتى بيچارگان را از توجّه حاكم خارج كنم تا براى خودشان محفوظ بماند .\r\n\r\n\r\n","description":"","footnote":"\r\n( 1 ) - آيهء 213 بقره و آيهء 19 آل عمران .\r\n( 2 ) - آيهء 76 نمل .\r\n( 3 ) - آيهء 211 بقره .\r\n( 4 ) - آيهء 83 بقره .\r\n","page_name":" 23 ","page_number":23},
  {"content":"\r\n\r\n« . . . وَ كانَ وَراءَهُمْ مَلِكُ يَاْخُذُ كُلَّ سَفينَةٍ غَصْباً » آيهء 79 ، كهف .\r\nدر عقب اين بيچارگان حاكمى است كه تمام كشتىها را به غصب مىربايد . « ملكه سبا » كه خود بر يمن حكومت دارد و بر خوى همگنان خويش آگاه است مىگويد :\r\n« قالَت انَّ اْلمُلوُكَ اذا دَخَلوُا قَرْيَةً افْسَدُوها . . . » آيهء 34 ، نمل .\r\nهمين كه سلاطين به ديارى وارد شوند آنجا را فاسد مىسازند .\r\nمجموع اين آيات « 1 » به خوبى نظر اسلام را دربارهء قدرتمندان اجتماع‌هاى بشرى كه چشمگير هستند مىرساند روحانيون غير عامل ، به خاطر جمع اموال غير مشروع و براى تقرّب به ثروتمندان ، حقايق را زير پا مىگذارند .\r\nحكومتهاى فاسد با دست ثروتمندان روى كار مىآيند ، و بالأخره به تعبير قرآن كريم همه فساد اجتماع و زير بناى ويرانى ممالك از نعمتهاى سرشار مترفين و متنعّمان است .\r\nو راستى در آن عصر جاهليّت چه تحليل لطيف و دقيقى فرموده است . اساس بدبختى و سقوط كشورها ثروت‌هاى به انحصار در آمدهء مترفين است . و به تعبير برخى روايات علاقهء به دنيااساس همهء\r\n\r\n\r\n","description":"","footnote":"\r\n( 1 ) - آيات مربوط به كوبيدن اشراف اعم از مالكين و زمامداران و روحانيون غيرعامل بسيار است و اگر فيش گرفته شود در خور كتابى بى قطور خواهد بود .\r\n","page_name":" 24 ","page_number":24},
  {"content":"\r\n\r\nكجروى هاست . « 1 »\r\nامام صادق عليه السلام يك درهم ربا را از 70 زنا بدتر دانسته است « 2 » چون موجب تمركز بى حساب ثروت در قطبى و فقر فاحش در قطب ديگر است . « 3 »\r\nكمتر كسى است كه از همه گونه امكانات برخوردار باشد و هيچ گونه مانع حكومتى و ملّى نداشته باشد و در عين حال جنايت ننمايد :\r\nديگر كمتر كسى است كه قضاياى تاريخ را از ديد تحليل روانى بنگرد و در اين معنى شك كند كه انحراف عدّه‌اى چون فتحعلى آخوند زادهء روسى اواخر قرن سيزده هجرى - در اثر عقده‌هايى بود كه\r\n\r\n\r\n","description":"","footnote":"\r\n( 1 ) - « حبّ الدّنيا رأس كلّ خطيئه : » سفينة البحار ج 1 ص 463 .\r\n( 2 ) - « در هم ربا اعظم عند اللّه عزّوجلّ من سبعين زنية كلّها بذات محرم فى بيت‌اللّه الحرام . »\r\n( 3 ) - آقاى توانايان فرد در نقدشان بر اين كتاب مىنويسند : مگر مالكيّت ابزار توليد ربا آفرين نيست . . . ولى به راستى بايد بحث كنيم كه قوانين حقوقى چگونه بايد استخراج شود ، آيا شما مواد قانون مدنى را اين طور تفسير مىكنيد ؟ ! خود مادهء قانون را عمل مىكنيم يا لازمهء آن را به فرض كه لازمه‌اش چنين باشد علّت حرمت ربا پول زائى زمان و فقط در امتداد زمان است بدون ارتباط به كار و سود كار و يا مبهم بودن سرانجام قرار داد و يا هر دو با هم و هر چه باشد ارتباطى به وضع ابزار توليد ندارد كه پول زائى كار متبلور است و در ارتباط با سود كار مىباشد ، نظير مضاربه .\r\n","page_name":" 25 ","page_number":25},
  {"content":"\r\n\r\nاز روش سرمايه دارهاى بزرگ و به ظاهر متديّن پيدا كرده‌اند و در اثر سكوت برخى علما تصوّر كرده‌اند كه روش اين ثروتمندان طبق آيين اسلام بوده است .\r\nچنانچه انحراف ميرزا شفيع گنجوى استاد ميرزا فتحعلى نيز چنين به نظر مىرسد كه بيشتر مربوط به حملات تند عدّه‌اى متديّنين به فلسفه و عرفان بوده كه او را منفور اجتماع ساخته و تحت تأثير احساسات منفى از دين متنفّر ساخته است .\r\nمىگويند « ماركس » نيز در مكتب انقلابى خويش عليه سرمايه‌دارى تحت تأثير حالات روانى خاصّى كه در مورد بيكار ماندن پدرش به جهت يهودى بودن ! و در مورد ازدواج خودش جلو آمد قرار گرفته است ، نمىدانم « العهدة على الرّاوى » و البته اين گونه مطالب را مبناى مسايل علمى قرار نمىدهيم . « 1 »\r\nو بنابراين بايد اين ثروتهاى انباشته شده در راه نجات فقر به كار افتند و بالّنتيجه اين اختلاف فاحش طبقاتى كاهش يابد .\r\n* * *\r\n\r\n\r\n","description":"","footnote":"\r\n( 1 ) - و بنابراين انتقاد يكى از اساتيد كه : اين گونه حملات روش تحليل علمى نيست ، وارد نيست . انگيزه‌ها دليل علمى نيستند ولى گاهى ما را رهنمون مىشوند .\r\n","page_name":" 26 ","page_number":26},
  {"content":"\r\n\r\n\r\nبا مترفين چه بايد كرد ؟\r\nولى مطلب مهم اين است كه از چه راهى بايد به اين منظور رسيد ؟\r\nچگونه بايد مترفين را كنار زد و يا مانع به وجود آمد نشان گرديد .\r\nمكتب كمونيسم از راه يك انقلاب حادّ متبدّل از « كم » به « كيف » و به وسيلهء اعمال زور و قدرت به اين منظور مىرسد .\r\nسرمايه‌ها را مصادره و در مصارف عمومى صرف مىكند ، و بدين وسيله سايهء هولناك فقر را به اندازهء امكان دور مىسازد .\r\nمىگويند تجربه كرده‌ايم مردم را نمىتوان با تبليغات و وعدهء آخرت و صرف ايمان مذهبى وادار به پخش ثروت خود نمود ، زور مىخواهد ، قدرت لازم است .\r\nمىگويند به علاوهء اينكه ثروتهاى بزرگ همه از راه غير قانونى و استثمار طبقهء زيردست پيدا مىشود ، روش برده دارى و يا ارباب رعيّتى و با مالكّيت ابزار توليد كنونى همه بر اساس استعمار و استثمار استوار گشته است .\r\nاين همه فرآورده‌هاى كارخانجات به وسيلهء نيروى كارگر پديد مىآيد نيروى كارگر است كه مواد خام را به وسيلهء ابزار توليد به صورت مصنوعات مورد لزوم زندگى در مىآورد خود مواد خام نيز به وسيلهء نيروى كارگر از زمين استخراج مىشود و بنابراين كارخانه‌دار\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nنبايد كوچكترين بهره‌اى از توليدات ببرد .\r\nآنها با روشهاى استعمارى گوناگونى از اغفال و تهديد و محبّتهاى دروغين و ايجاد اختلاف ميان كارگران و سوء استفاده از مفاهيم مذهبى « ترك دنيا » و « رضا » و « صبر » و غيره مزد ناچيزى به كارگر مىدهند و باقى را براى خود بر مىدارند . و اگر كارگر مختصر اعتراضى بكند اخراج مىشود .\r\nدر روش ارباب و رعيّتى محيط كشاورزى نيز اوضاع به همين منوال است رعيّت كار مىكند و بيشتر بهره‌اش را ارباب مىبرد .\r\nاز نظر اقتصاد اسلام هم بگوئيم ، مگر على بن ابيطالب عليه‌السّلام نفرموده است حاصل دسترنج كسى نبايد در اختيار ديگرى قرار بگيرد ؟ « 1 »\r\nقرآن كريم هم مبارزات انبياء را تحت عنوان « توحيد » براى رسيدن به وحدت جامعه و جامعهء توحيدى و در مسير اصلاحات اجتماعى و رفع استعمار از ضعيفان و بينوايان مىداند .\r\nعلّت بعثت موسى را اين مىداند كه خداوند اراده فرموده مستضعفين راه نجات بخشيده و عظمت دهد .\r\n« و نريد ان نمنّ على الّذين استضعفوا فى الأرض و نجعلهم ائمّة و نجعلهم\r\n\r\n\r\n","description":"","footnote":"\r\n( 1 ) - « و الّا فَجَناةُ ايديهم لا تكون لغيرهم » خطبهء 230 .\r\n","page_name":" 28 ","page_number":28},
  {"content":"\r\n\r\nالوارثين » . آيهء 5 ، قصص\r\nمىخواهيم بر آنها كه در زمين استضعاف شده و ناتوان گرفته شده‌اند منّت نهاده و آنها را پيشوا قرار دهيم و وارث ( فرعونيان ) كنيم .\r\nمىخواهيم به فرعون و هامان و ارتشيان آن دو - كه تمام پشتوانهء آنها بودند - نشان بدهيم آنچه را كه از او وحشت داشتند .\r\n« . . . وَ نُرِىَ فِرْعَوُنَ وَ هامانَ وَ جُنُودَ هُما مِنْهُمْ ما كانُوا يَحْذَرُونْ » آيهء 6 قصص .\r\nو بنابراين بايد اين حقوق پايمال شده را به صاحبان حقيقىاش بر گرداند و چون با تبليغ تحقّق نمىيابد بايد به زور متوسّل شد .\r\n\r\nارزش اضافى\r\nمىگويند : روش معمولى توليد با استثمار پيوند دارد ، به طورى كه اكنون كلمهء مالكّيت فردى ابزار توليد ، با كلمهء سرمايه دارى در يك رديف محسوب مىشود .\r\nمىدانيد كه اگر همهء كوهها سنگ آهن و تپّه‌ها ذغال سنگ باشند حتّى يك گرم آهن ذوب نمىشود تا مورد استفادهء ديگران قرار گيرد .\r\nوقتى اين سنگها با همّت افراد به كار افتند آن وقت مىتوان آهن استخراج نمود .\r\nتوليد دو چيز مىخواهد : 1 - نعمت سرشار طبيعت 2 - نيروى كار . طبيعت بدون عامل كار بى نتيجه است كار مهم‌تر از نعمت طبيعت\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nاست ، اگر كشورى موادّ اوّليه رانداشته باشد ممكن است از خارج وارد كند ولى اگر كار نكنند يا قادر نباشند از منابع طبيعى بهره بردارى كنند به فرض هم كه سرشار از معادن طبيعى باشند بيچاره‌اند زمين بدون عامل كار هيچ غذايى به ما نخواهد داد .\r\nبنابراين در جريان حساب گرى اقتصادى هم بايد آنچه براى يك كالا مصرف شده است ( از قيمت موادّ اوّليه و اجارهء مكان و استهلاك وسايل توليد ) كسر گرديده و مابقى كه ارزش كار است به كارگر داده شود . اگر قيمت يك ميز تحرير شما 100 تومان است و 40 تومان پول چوب و ميخ و لولا داده شده و 10 تومان اجاره دكاّن و به فرض 2 تومان ابزار توليد نجّارى استهلاك برداشته است 48 تومان باقيمانده ارزش كار است و به هر كسى كه كار كرده خود نجاّر يا شاگردش ، بايد برسد .\r\nنوعاً يك نفر پولدار كارخانه‌اى باز مىكند و چند نفر استخدام مىكند تا برايش كار كنند و خودش اصلًا هيچ گونه كارى انجام نداده نويسنده و كارگر و عامل فروش همه ديگران هستند ، و بدون توجّه به ارزش كار ، بيشتر بهره را به خود اختصاص مىدهد ، در حالى كه اگر حساب برسيد خواهيد ديد از مثلًا دو هزار تومان محصول آخر هفته وقتى پانصد تومان به عنوان موادّ اوّليه و استهلاك ماشين و ساختمان كسر كنيد يك هزار و پانصد تومان باقيمانده سهم كار است . يعنى ارزشى است كه كار ايجاد كرده است و بايد به كارگر برسد ولى\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nسرمايه‌دار اگر 5 كارگر دارد به هر كدام روزى 5 تومان تا 20 تومان مىدهد و در آخر 6 روز هفته حداكثر 600 تومان به كارگر پرداخته نهصد تومان باقيمانده را براى خود بر مىدارد . و اين همان است كه در اصطلاح اقتصاد « ارزش اضافى » مىگويند ، توضيح دقيق‌تر ارزش اضافى در صفحات آينده خواهد آمد .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n\r\nاسلام و مالكيت\r\nآنچه كه من از دقّت در روش اسلام در قبال مسئلهء مالكيت مىفهمم و البتّه نمىگويم كه حتماً نظريّهء من درست است - و اللّه اعلم - اين است كه ، اسلام با مالكّيت خصوصى به معناى سرمايه‌دارى وسيع روز مخالف است . نه تنها از اين جهت كه اينها نوعا حقوق واجب شرعى خود را نمىپردازند ، و نه از اين جهت كه از راه حلال معمولى اين همه ثروت به دست نمىآيد كه در برخى روايات تذكّر داده شده است ، بلكه مابقى ثروت حلال را نيز ( به صورتى كه ثروت قابل توجّهى تمركز پيدا كند ) آزاد نمىگذارد . و منظور از نفى مالكّيت خصوصى نير در اقتصاد همين است .\r\nليكن اين مطلب را به صورت قانون و به تعبير شائع « حرام » و ممنوع بيان نمىكند و جمع اموال از راه حلال را تحريم نمىنمايد و تنها با روش رهبرى خويش به اين منظور مىرسد .\r\nو منظورم از اين جمله نيز اين نيست كه در رهبرى و امامت اسلام كارى بر خلاف قانون اسلام عملى مىشود بلكه مىخواهم بگويم كه مصالح مختلفى ( از جمله شدّت علاقهء مردم به مال ) ايجاب مىكرده\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nكه خداوند صريحاً و به طور كلّى مالكيت را از ميان بر ندارد بلكه به روش رهبرى خاصّى علاقهء آن را از دلها بيرون كند .\r\nگاهى با قانون و زمانى با تحقير اجتماعى و زمانى با احترام تقوى و گاهى با توجّه دادن مردم به روش زندگى خود رهبر و گاهى با تبليغ اجتماعى ، مالكّيت خصوصى را از ميان بر مىدارد .\r\nاز طرفى خداوند مىداند كه همواره حكومتهاى الهى سر كار نيستند و الزام مردم به از دست دادن مال خصوصى خود ، موجب تقويت همان حكومت‌ها خواهد شد « 1 » شك نيست كه بهترين قانون براى تقويت حكومتها اين است كه مردم را به طور كلّى از مالكّيت خصوصى جدا كنيم ، كه اگر وقتى بخواهند اعتراضى كنند قادر نباشند حتّى يك ماه روى پاى خود بايستند ، و اين هم يكى از ضربه‌هاى بزرگ اقتصاد ماركسيستى بر آزادى افراد است .\r\nو بنابراين بايد دور از محيط قانون و فشار ناشى از قطعيّت قانون ، و تنها در محيط رهبرى صحيح اموال را آزاد سازد . آن هم نه به طورى كه افراد احساس كنند كه اموالشان حتماً از دستشان گرفته مىشود ، و\r\n\r\n\r\n","description":"","footnote":"\r\n( 1 ) - در نقد يكى از اساتيد آمده است : مگر قوانين الهى طورى وضع شده است‌كه در غير جوامع توحيدى به كار گرفته شود ؟ و ما مىپرسيم : يعنى خداوند بندگانش را كه گرفتار حكومتهاى طاغوتى شده‌اند به كلّى رها كرده هيچ قانونى برايشان ندارد ؟\r\n","page_name":" 33 ","page_number":33},
  {"content":"\r\n\r\nگر نه در سطح عامّه مردم از توليد كاسته مىشود و محصولات كارخانه و كشاورزى محافظت نمىشود و يا براى خودشان مخفى مىكنند . و مىدزدند چنان كه در شوروى و چين عملًا چنين است كه تذكّر داديم .\r\nو در مقابل بيش از هر چيز مردم را باصل رهبرى و امامت توجّه مىدهد و روى كار آوردن آن را مهم‌ترين وظيفهء اسلامى مىشمارد و هيچ نداى الهى را همچون نداى قانون « ولايت » نمىداند . « 1 »\r\nخداوند مىداند كه آزاد نمودن اموال در محيط غير اسلامى چقدر تقويت جبههء ضدّ دين ، هر چند به صورت دين ، مىشود .\r\nو اين است كه نفى مالكّيت خصوصى را به روش رهبر موكول مىسازد ، نه به زور قانون و در همهء شرايط همچون وجوب عبادات .\r\nو عدم رعايت اين اصول و به خصوص اصل علاقهء مردم بر مال و فرآوردهء خويش موجب سرگردانى مكتبهاى سوسياليزم شده است كه در آخر اين قسمت خواهيد ديد .\r\nمردم آزادى مىخواهند ، نيروى نامحدود انسانى دارند مىخواهند اين نيرو را به ميل خود به كار اندازند ، كنترل اين تمايل تنها در مواردى امكان دارد ، نه به طور كلّى كه احساس فشار و « حرج » كنند اسلام مراقب است كه مردم از ناحيهء قوانينش در « حرج » و فشار قرار\r\n\r\n\r\n","description":"","footnote":"\r\n( 1 ) - « و مانودى احد بشيىء مثل مانودى بالولاية » وسايل : مقدّمهء عبادات .\r\n","page_name":" 34 ","page_number":34},
  {"content":"\r\n\r\nنگيرند . « 1 »\r\nاز طرفى اين هم جاى انكار نيست كه جنايات زيادى از مالكّيت خصوصى پديد مىآيد .\r\nچه بايد كرد ؟ عقب نشينى نمود يا آزادى مردم را ناديده گرفت ؟\r\nعقل مىگويد بايد طورى كرد كه ضمن كنترل مالكّيت ، مردم احساس فشار و حرج نكنند ، و آزادى خود را بيش از اندازه محدود شده نبينند و تحت فشار روحى قرار نگيرند .\r\nاين حكم عقل است ، و من مىگويم اسلام هم اين كار را كرده است و در زمان رهبرى خويش موفّق هم شده است .\r\nتوفيقى كه مسلّماً روشهاى سوسياليستى پيدا نكرده‌اند . ولى اين مقدّمهء مبهم توضيح كافى مىخواهد و حتماً همهء بحث را دقيقا مطالعه كنيد .\r\nبراى درك نظر اسلام در مورد مالكّيت بايد اين مطالب را دقيقا مورد بررسى قرار داد .\r\n1 - كارخانه دارو بهرهء توليد .\r\n2 - راه پخش ثروت .\r\n3 - ممنوع قانونى و غير موجود از نظر رهبرى .\r\n\r\n\r\n","description":"","footnote":"\r\n( 1 ) - « ما جعل عليكم فى الدّين من حرج » 78 حجّ .\r\n","page_name":" 35 ","page_number":35},
  {"content":"\r\n\r\n4 - مبارزات رهبران الهى در برابر استثمار .\r\n\r\nكارخانه‌دار و بهرهء توليد\r\nبر خلاف روش افراطى و تفريطى دو گروه متضادّ كنونى ، مطلبى را مىخواهم بگويم كه به رعايت مباحث كتاب به طور فشرده به اين صورت طرح مىكنم و شايد موافق ذوق شما نباشد ولى به نظر من حقيقت است .\r\nارزش هر مالى به دو چيز مربوط مىشود 1 - مقدار كارى كه روى آن انجام شده 2 - مقدار تأثير كه در زندگى افراد اجتماع دارد . « 1 »\r\nممكن است شخصى زحمت زيادى بكشد و محصولى تهيّه كند ولى وقتى به بازار عرضه مىكند به كار مردم نيايد و در اين صورت ارزشى هم نخواهد داشت .\r\nاگر كار در مسير انتفاع اجتماع قرار گيرد ارزش دارد و شيىء مورد كار را نيز ارزش مىدهد . اين مطلبى است كه مورد قبول است و قرآن كريم هم مىفرمايد :\r\n\r\n\r\n","description":"","footnote":"\r\n( 1 ) - در نقد يكى از اساتيد آمده است كه : تفاوت بين ارزش مصرف و ارزش مبادله قائل شدن چه مضارى دارد ؟ ولى سخن در اكسيژن هوا نيست كه بگوئيم ارزش مصرف از ارزش مبادله جدا است . و نمىخواهيم تعريف منطقى بكنيم كه بگوييم بايد جامع و مانع باشد . بلكه مىخواهيم دربارهء همين اجناس بازارى كه در زندگى انسانها دخالت دارند ، و مورد معامله هستند صحبت كنيم و ارزش مبادلهء اينها كاملًا بستگى به مقدار كار و ارزش مصرف دارد .\r\n","page_name":" 36 ","page_number":36},
  {"content":"\r\n\r\n« وَ انْ لَيْسَ لَلْانسانِ الّا ما سَعى » آيهء 39 ، نجم\r\nانسان چيزى جز كار خويش ندارد . اگر كارش فقط به درد خودش مىخورد بهره‌اش همان است ، و اگر به درد جامعه مىخورد به همان نسبت بهره مىبرد .\r\nولى سخن اينجاست كه اگر نيرويى تمركز يافت و به خاطر اين تمركز ، قدرت فعّالهء بيشترى از خود نشان داد محصول چه وضعى پيدا مىكند ؟\r\nتوضيحاً عرض مىشود :\r\n\r\nنيروى تمركز يافته\r\nفردى كه در هر ساعت يك متر زمين را شخم مىزند و دو تومان مىگيرد اگر يك ماه با رژيم خاصّى ورزش نموده و عضلات خود را قوى نمود كه توانست در هر ساعت سه متر زمين را شخم بزند ، شش تومان مىگيرد و اين مربوط به نيروى تمركز يافته در بازوان اوست ، اگر به وسيلهء نيروى فكرى و مغز خويش متد مخصوصى براى شخم زدن به كار برد كه توانست در زمان كمترى همان اندازه كار را تحويل دهد مسلّماً همان مزد را دريافت خواهد كرد ممكن است در نيم ساعت يك متر زمين را شخم كند همان دو تومان را دريافت مىكند ،\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nهر چند كار يدى كمترى نموده و حتّى خستگى كمترى پيدا كرده است .\r\nچنان كه اگر با نيروى فكر و انديشه ، زمين پر قوّه و قدرتمندى را براى كشت پيدا نمود كه با شخم كمتر و رسيدگى كمترى بتوان محصولى برابر با محصول زمينى كه دو برابر شخم و كار مىخواهد ، برداشت نمود همهء محصول را ملك او مىدانيم .\r\nفرض كنيد زمينى چندين سال پى در پى زير كشت بوده و در نتيجه ضعيف شده است براى برداشت 10 تن گندم احتياج به 500 تومان كود شيميائى و 500 تومان كار براى ورزيدگى زمين دارد چنين زمينى پس از اين مخارج 10 تن گندم برداشت مىكند كه هر تن آن را به مبلغ 800 تومان مى فروشد و 8000 تومان از اين مسير بر مىدارد كه پس از حذف مخارج ديگرى چون « حقّابه » « 1 » و دشتبان و درو و حمل و نقل 6500 تومان برايش مىماند .\r\nحال فرض كنيد زمين ديگرى كه بكر مىباشد و تاكنون زير كشت نيامده و يا چندين سال بيكار بوده است ، همان محصول را بدون احتياج به 500 تومان كود شيميائى مزبور و تنها مبلغ 200 تومان براى آماده ساختن آن مىدهد هيچ گفته نمىشود كه چون همهء اين برداشت\r\n\r\n\r\n","description":"","footnote":"\r\n( 1 ) - پولى كه براى آوردن آب مشترك عمومى به زمين مزروعى ، مىدهد .\r\n","page_name":" 38 ","page_number":38},
  {"content":"\r\n\r\nمحصول كار نبوده بلكه مقدارى از آن فقط از دقّت در نقشهء زمين به دست آمده است ، نبايد به كشاورز برسد . « 1 »\r\nزيرا همان دقّت و انديشه نيز كارى است بلكه اگر بدون تفكّر و حتّى بى خبر از قدرت زمين كار كمترى انجام داد و بهرهء بيشترى برد باز هم محصول و مقدار برداشت را ملك او مىدانيم .\r\nحال فرض كنيد اگر به جاى فكر و انديشه در پيدا كردن زمين قدرتمند ، فعّاليّت فكرى خود را در اختراع ماشين به كار برد كه به وسيلهء آن زمين ناتوان را شخم بهترى زده از نظر محصول در رديف زمين قدرتمند قرار داده و همان محصول را برداشت نمود ، آيا ممكن است بگوئيم تمام بهرهء زمين را نبايد ببرد زيرا مقدارى از آن مربوط به ماشين مزبور بوده و كار او نبوده است ؟\r\nماشين مزبور هر چند سال بماند و هر چقدر زمين را شخم بزند و هر چه از زمين برداشت كند همه را ملك ماشين دار مىدانيم و هيچ موجبى براى اينكه شخص ماشين دار كه خود مخترع ماشين هم بوده\r\n\r\n\r\n","description":"","footnote":"\r\n( 1 ) - در نقد يكى از اساتيد آمده است : اضافه محصول ناشى از كار طبيعت است و لذا اصل عدل حكم مىكند كه به مالكّيت كشاورز در نيايد ولى اين گفته واقعا بر خلاف اصل تبعيّت حقوق از واقعيّات است . محصول ، ادامهء وجودى بذر است خواه به خاطر كمبود آفتاب مثلًا كم باشد و يا به خاطر هوا و حرارت مناسب آفتاب ، محصول زياد باشد .\r\n","page_name":" 39 ","page_number":39},
  {"content":"\r\n\r\nاست بهرهء ماشين خود را نبرد ، نمىتوانيم پيدا كنيم .\r\nاكنون فرض كنيد ماشين را خود اختراع نكرده بلكه از ديگرى خريده است ، و البّته بهاء آن را از پس انداز پولى كه به وسيلهء كار يدى يا فكرى صحيحى به دست آورده پرداخته است آيا اين ماشين ملك او نمىشود ؟\r\nكار يدى يا فكرى كرده و بدان وسيله پولى كسب نموده است مسلّم است كه اين پول ملك او است و هر چيزى هم كه با اين پول بخرد ملك اوست .\r\nآهن و يا ماشينى كه هيئتى خاص و موادى ديگر علاوه بر آهن دارد خصوصيّتى دارد كه ملك او نشود ؟ قطعاً چنين نيست و بنابراين ماشين مزبور هر چند كار كند آن هم ملك ماشين دار خواهد بود .\r\nاز دقّت در موارد مزبور كاملًا به دست مىآيد كه بهره‌اى كه از فعاّليت انسان به اضافه نيروى ماشين ، - كه در حقيقت آن هم نيروى تمركز يافتهء انسان است به دست مىآيد بايد ميان نيروى انسان و نيروى ماشين تقسيم شود يعنى چون ماشين هم در ايجاد توليد دخالت داشته است بايد بهره‌اى ببرد . « 1 »\r\n\r\n\r\n","description":"","footnote":"\r\n( 1 ) - در نقد يكى از اساتيد آمده است : ابزار توليد امروز نتيجهء كار يك فرد نيست\r\n","page_name":" 40 ","page_number":40},
  {"content":"\r\n\r\nتا اينجا روشن شد كه ماشين همانطور كه در توليد دخيل بوده است سهمى هم بايد داشته باشد كه به ماشين دار مىرسد - چون ماشين ملك او بوده است .\r\nزير بناى مسايل حقوقى در اين گونه مسايل اقتصادى بايد تحقيق روابط ، علل و معلولى طبيعت باشد . وقتى مقدارى از كار معلول ماشين است بايد به همان علّتش يعنى ماشين برسد تفكيك معلول از علّت غلط است .\r\nكار معلول ماشين ، و ماشين معلول قرار دادى سرمايه است كه آن هم معلول كار سرمايه‌دار مىباشد .\r\nمىگويند اگر يك هزارم سهام توليد هم به كارخانه‌دار - به همين عنوان كارخانه‌دارى نه اينكه چون خودش مديريّت دارد و رسيدگى مىكند يا دفتردار و حسابدار است - برسد تدريجاً موجب اختلاف طبقاتى و استعمار و استثمار خواهد شد . زيرا كارخانه دارى كه هيچ كارى در كارخانه ندارد مىتواند از طريق ديگر هم در آمدى كسب كند ، در آمد مرتّب كارخانه هم اضافه مىشود و موجب تمركز ثروت مىشود و به عنوان يك منبع قدرت همچون يك دُمل موجب فساد\r\n\r\n\r\n","description":"","footnote":"\r\nپس مجهول المالك است ! ! ولى هر كس نتيجهء كارش را در ايجاد ابزار توليد به ديگرى فروخته و تدريجاً به اين صورت در آمده است مگر مىتوان گفت مجهول المالك است ! پس اصل احترام قراردادها چه مىشود ؟ !\r\n","page_name":" 41 ","page_number":41},
  {"content":"\r\n\r\nمىشود .\r\nولى اين سخن از عوارض بحث است ابتدا بايد از ديد عقلى و حقوقى ملاحظه نمود كه بهره بايد به چه كسى برسد آنگاه اگر ديديم دادن بهره به صاحب و مالك قانونى بهره ايجاد مشكلاتى در سطح اجتماع مىكند و چاره‌اى هم براى حل مشكل نداشتيم به او نمىدهيم ! اما نه اينكه حقّ او نباشد . بلكه در آن صورت روى ضرورت ، حقّ او را از او مىگيريم و در مصالح اجتماعى صرف مىكنيم مانند موارد ضرورى ديگرى كه اگر حيات اجتماع يا مكتب در خطر بود از هر امكانى براى نگهدارى آن استفاده مىكنيم و به همين جهت است كه گفته‌اند حاكم شرع اسلامى مىتواند در مواقع ضرورت لباس ما را هم بگيرد و به مصارف عمومى برساند .\r\nاينها همه در صورت ضرورت است . اما بايد ديد آيا ضرورتى داريم يا نه ؟ اينها تصوّر مىكنند هر گونه تعلّق سهم و بهره به صاحب ابزار توليد موجب تمركز ثروت مىشود و هر گونه تمركز ثروت منبع قدرتى براى استثمار مىشود . و به هر حال پاسخ اين سؤال در مباحث آينده طرح خواهد شد .\r\nاكنون بايد ديد از نظر حقوقى بنفسه چه مقدار از سهام بهره به ماشين تعلّق مىگيرد و چه مقدار آن مربوط به نيروى انسانى است .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n\r\nكار و ماشين - توليد « 1 »\r\nاگر كارگرى براى به كار انداختن ماشين استخدام شود چه مقدار توليد مربوط به ماشين است ، و چه مقدار از آن به كارگر تعلّق دارد .\r\nمسلّم است كه اگر كارگر نباشد ماشين خود به خود نمىتواند كارى انجام بدهد چنان كه اگر كارگران پيش از توليد ، نبودند آهن از معدن استخراج نمىشد و به صورت قطعه آهن در نمىآمد و نيز ماشين پيدا نمىشد .\r\nو اگر ماشين هم نبود نيروى كارگر نمىتوانست اين مقدار بهره بدهد .\r\nتعيين بهرهء هر يك از ماشين و كارگر كار بسيار دشوارى است .\r\n\r\nتعيين بهرهء كار و ماشين\r\n1 - نمىتوان گفت تعيين بهره بايد به حساب اندازه تقديرى و\r\n\r\n\r\n","description":"","footnote":"\r\n( 1 ) - مىگويند حتماً بايد بگوئيد : كار و ماشين و طبيعت / توليد ولى دقّت كنيد سخن دربارهء اموال و اعمال افراد است كه در توليد دخيل مىباشد ، طبيعت كه‌طلبى ندارد ! با او كه نزاع و دعوايى نداريم او از ما چيزى نمىخواهد تا مجبور باشيم سهم او را برسيم ! راستى اين گونه تحليلها از يك استاد اقتصاد خيلى بعيد است اگر بخواهيم كلّ عوامل توليد را در بحث بياوريم بايد از خدا و صفات خدا و فرشتگان و مادّهء اوّليهء جهان و همهء پدران و مادران گذشتهء خودمان هم اينجا بحث كنيم !\r\n","page_name":" 43 ","page_number":43},
  {"content":"\r\n\r\nفرضى توليد باشد ، يعنى فرض كنيم اگر ماشين نبود كارگر چقدر مىتوانست توليد كند مثلًا اگر كارخانهء پارچه بافى نبود اين كارگر با دستگاه كرباس بافى دستى قديم چقدر كرباس و به چه بهائى توليد مىنمود ؟ اكنون هم همان مقدار را بگيرد .\r\nبه اين حساب بايد گفت فرض كنيم اگر كارگر نبود كارخانه چقدر توليد مىكرد ؟ البته هيچ . پس به كارخانه هيچ ، پس تعلّق نگيرد مگر كارخانه‌اى كه همهء كارهايش به صورت اتوماتيك انجام گيرد .\r\n2 - اگر بخواهيم تعيين بهره را بر اساس مقدار احتمالى حوادث و سانحه قرار دهيم و بگوئيم اگر ماشين نبود كارگر فقط با وسيلهء قديم دستى خود ، كارى به مبلغ 100 ريال توليد مىكرد ولى آن وسيلهء قديم براى او سوانح خطرناكى نداشت در حالى كه كارخانهء جديد براى او حوادث احتمالى خطرناكى دارد كه چه بسا او را به هلاكت مىافكند . . .\r\nحساب سوانح احتمالى مطلبى است كه در معاملات بيمه و اجرت كار مورد توجّه عقلاء قرار مىگيرد ليكن اگر تنها سوانح احتمالى را مبناى تعيين مزد بگيريم بايد حقوق رانندگان و مقنّىهاى چاهها تقريباً در رديف حقوق جرّاحان و اطبّاء قرار گيرد و تاكنون اجتماعها تسليم اين مساوات نشده‌اند ، منهاى زمان اوّل اسلام كه بايد بعداً دقّت كنيم ، و گويا خود آن كم مزدها همچنين انتظارى ندارند . . . ؟ ولى به هر حال صرف حادثه آفرينى و حساب احتمالات در حوادث نبايد مبناى\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nبهره قرار گيرد حتماً چيزهاى ديگرى هم دخالت دارد .\r\nو البته از نظر من حتماً بايد سوانح هم در بهاء كار منظور گردد ولى يگانه اساس بحث نمىباشد .\r\n3 - اگر بخواهيم ميزان بهره را بر اساس مقدار استفاده‌اى كه مردم مىبرند قرار دهيم بايد مزد مهندس ساختمان با بنّاء يكسان باشد ، زيرا تقريباً به يك اندازه در انتفاع دخالت دارند .\r\nمادّه و هيئت و به تعبير ديگر مواد ساختمانى و نقشهء ساختمانى تقريباً هر دو به يك اندازه در ساختن يك خانه دخالت دارند اگر نقشه خراب باشد و يا مصالح نابجا به كار رود ، به انتفاع صدمه وارد مىشود و به هر حال اين عقلايى نيست كه اگر كار بسيار آسانى مورد استفادهء زياد مردم قرار گرفت به صرف همين تقاضاى زياد قيمت را بالا ببريم و از اين نياز مردم سوء استفاده كنيم .\r\n4 - اگر بخواهيم بهره را بر اساس مقدار زحمت و فشار وارد شده بر عضلات و اعصاب شخص تعيين كنيم ، بايد مزد كارگر و عمله بنّا را در ساختمانهايى كه چندان به فكر زيادى براى ترسيم نقشه احتياج ندارند ، خيلى بيش از مزد مهندس ساختمان بدانيم .\r\nنه به اين معنى كه اگر يك نفر عمله در مجموع ساختمان كه دو ماه طول كشيده يك هزار و دويست تومان گرفته است مهندس بايد مثلًا\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n500 تومان بگيرد .\r\nبلكه بايد ديد كه يك نفر مهندس در چه مقدار از زمان يك نقشه ترسيم كرده و چه مقدار زمان براى استراحت و رفع خستگى فكرى حاصل از ترسيم نقشه مزبور احتياج دارد ، و آن را به همان مقدار زمان كار عمله ، و استراحت لازم او بسنجيم كه به اين حساب مهندس مزبور تقريباً مزد نصف يك روز كارگر را در نقشه كشى براى ساختمانهاى ساده دريافت مىكند .\r\n5 - فرض كنيد يك ماشين سازندهء يك نوع كفش در مدّت يك ماه ده هزار جفت كفش به قيمت متوّسط 20 تومان توليد كرده و اكنون 200 هزار تومان جنس دارد فرض كنيد در مدّت مزبور ده هزار تومان استهلاك و نقص فنّى و مخارج ديگر برداشته است پنج هزار تومان هم به عنوان اجاره پرداخته است ، 20 هزار تومان هم براى مواد اوّليهء خوراك كارخانه پرداخته است ( از چرم و غيره ) .\r\nفرض كنيد قيمت ماشين هم يك ميليون باشد و بهره ، ساليانهء عادلانه يك ميليون تومان پول هم در بازار به حساب 10 % صد هزار تومان و در يك ماه در حدود 8 هزار تومان باشد ، مجموع حدّ اين حسابها چهل و سه هزار تومان خواهد بود ، مابقى كه 157 هزار تومان است به كارگران تعلّق داشته بايد ميان آنها تقسيم شود و به اين حساب\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nتقسيم بهره بر اساس بهرهء پول مصرف شده در كارخانه مىباشد .\r\nولى اوّلًا در امامت اسلام ، سخن از بهرهء پول و حساب معاملات بر اساس آن بى وجه است شما بگوئيد : بهره‌اى كه به طور متوسط در معاملات مىتوان برد ، ولى آن وقت تازه بايد ديد بهرهء آن معاملات بايد بر چه اساسى قرار گيرد ؟ چون بناست آن هم بر ميزانى اساسى باشد نه فقط بر مبناى تقاضا و عرضه كه به استعمار مىانجامد .\r\nو ثانياً مىتوان گفت در اين نظر سهم كارگران بر اساس بى حسابى قرار داده شده است ، چرا سهم آنان بر مبناى صحيحى تسليم آنها نشود و مابقى را به ماشين بدهيم هر چه شد كم يا زياد ؟ چرا حقّ ماشين را حساب نموده مابقى را به كارگر مىدهيد ؟ حقّ كارگر را بر اساس صحيح عقلائى حساب نموده باقى را به ماشين بدهيد و نمىتوان گفت حقّ كارگر همين است كه گفتيم زيرا حقّ هر چيزى بايد بر اساس مقدار فعاّليت خودش حساب شود نه بر اساس نفى فعاّليت ديگران .\r\nو ثالثاً تقسيم در ميان خود كارگران بايد بر چه اساسى باشد ؟\r\nبالأخره ناچار خواهيد شد ميزان احتياجات و مانند آن را در ميان آوريد .\r\nو به همين جهت نمىتوانيم بگوئيم سهم ماشين را از استهلاك و\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nاجارهء محلّ و ساير مخارج حساب نموده بهرهء پول ماشين را نيز در بازار به مقدارى كه براى توليد معطّل شده حساب مىكنيم ، مابقى مربوط به كارگر خواهد بود .\r\n6 - اگر بخواهيم ميزان بهره را مقدار استهلاك بدانيم بايد ديد كارخانهء مزبور چقدر از قيمتش كم شده است ؟ و نيز كارگر چقدر از قدرت ادامهء زندگيش را از دست داده و به تعبير صحيح‌تر چقدر به سوى پيرى نزديك شده است ؟ و اين حساب گر چه در مزد كارگران قابل سنجش نيست ولى در ميان مردم با انصاف ، ديده شده كه مىگويند اين كارگر شيرهء جانش را به ما مىدهد . . .\r\nولى مقدار استهلاك در حقيقت همان مقدار زحمت و فشار وارد بر شخص و ابزار كار است كه پيش از اين گفتيم .\r\n7 - و اگر بخواهيم ميزان بهره ماشين را بر اساس پولى كه مردم براى كرايه كردن آن مىدهند قرار دهيم ، اوّلًا قيمت كرايه گرفتن هم خود مجهول بوده بايد بر پايهء يكى از مطالب مزبور رسيدگى شود .\r\nزيرا بازار كنونى با آنچه بايد باشد متفاوت است . و ثانياً همين مطلب را در مورد كارگر نيز مىتوانيم بگوئيم و آن وقت كرايه گرفتن يك كارگر از كارفرماى دائمىاش با بحث اجرت فرقى ندارد و ما در همين بحث هستيم .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nو اساساً بحث ما در حقّ واقعى است و اين سخن در معاملهء بازارى است .\r\nالبتّه اين بحث مخصوص كارخانه و ماشين نيست ، در ابزار معمولى چون بيل و كلنگ و دوچرخهء پايى و دهها چيزهاى مشابه اينها نيز جريان دارد اگر اين وسايل از كسى و نيروى كار از ديگرى است روى ديد عادلانه چه مقدار بهره به اين وسايل تعلّق دارد و چه مقدار به نيروى كارگر ؟\r\n8 - مقدار زمان مصرف شده براى كار نيز براى تعيين نرخ اشياء مورد توجه است ، و به همين تناسب ، كارهاى دستى ظريف بهاء بيشترى دارد ليكن براى تشخيص بهرهء اختصاصى كارگر و كارخانه روشن نيست و تازه بايد ديد بهرهء مربوط به واحد زمان ( مثلًا ساعت ) بر چه اساسى استوار مىشود . در بسيارى از نظرات اقتصادى ميان كار ساده و كار ظريف فرق گزارده‌اند ليكن روشن نمىكنند كه چرا ؟ به خاطر زمان بيشترى است كه در كار ظريف لازم است يا براى فشارى است كه از دقّت در كار ظريف بر اعصاب شخص وارد مىشود ؟\r\n9 - در معاملات بازار عقلاء ميزان بهاء اجناس روى قانون تقاضا و عرضه است . « 1 »\r\n\r\n\r\n","description":"","footnote":"\r\n( 1 ) - منظور از عقلاء همين مردم بازارهاى معاملات آزاد مىباشد منظور ما\r\n","page_name":" 49 ","page_number":49},
  {"content":"\r\n\r\nاگر عرضهء جنس زياد و تقاضاى آن كم باشد خواه ناخواه بهاء جنس كاهش خواهد يافت به فرض براى توليد آن زمان زياد و نيروى بسيار به كار رفته باشد و ابزار توليد آن نيز به استهلاك گرائيده باشد . و اگر عرضهء جنس اندك و تقاضاى آن بسيار باشد بهاء جنس بالا مىرود به فرض براى توليد آن زمان كم و نيروى كم به كار رفته و ابزار توليد آن نيز استهلاك قابل توجهّى پيدا نكرده باشد .\r\nو بالنّتيجه ارزش كار كارگر را نيز بايد با زيادى و يا كمبود كارگر حساب كنيم . ليكن بحث كنونى ما اين نيست كه بازار چگونه هست بلكه اينكه چگونه بايد باشد كه اگر امام عليه السلام بخواهد به مراعات حقيقت و عدالت ( نه در نظر گرفتن خواست و ميل متقاضيان و يا عرضه كنندگان جنس‌ها ) نرخى براى كاركارگران در نظر بگيرد بايد بر چه اساسى قرار دهد .\r\nعلى عليه السلام به مالك اشتر فرمان مىدهد كه معاملات بايد بى دردسر و با وسايل سنجش دقيق و قيمتهايى كه به هيچ يك از دو طرف فروشنده و خريدار اجحاف و ستم نشود انجام گيرد « 1 » قانون تقاضا و\r\n\r\n\r\n","description":"","footnote":"\r\nاولاالألباب قرآن نيست كه يكى از اساتيد در نقد خويش مىگويد : عقلاء واقعى اين طور نيستند !\r\n( 1 ) - « باسعار لا تجحف بالفريقين » نهج البلاغه .\r\n","page_name":" 50 ","page_number":50},
  {"content":"\r\n\r\nعرضه نه تنها مانع اجحاف نيست ، بلكه اجحاف آفرين است ، حالا كه مشتريان بيشترى داريم كه نيازمند به اين جنس هستند قيمت را بالا ببريم ؟ . .\r\n1 - شايد بهترين نظريه اين باشد كه بايد ميزان احتياجات زندگى كارگر و كارفرما مورد توجّه قرار گيرد . « 1 »\r\nدقّت كنيد - ادارهء هر اجتماعى احتياج به مشاغل گوناگونى دارد كه افراد بايد متصدّى آن شغلها گردند ، و اجتماع را تعطيل ننموده راه تكامل انسانيّت را با تأمين جهات معاش مردم آسان سازند . كه : « من لا معاش له لا معاد له » ( آنكه راه اعاشه ندارد نوعا آخرتش هم سالم نمىماند ) .\r\nهمانطور كه دكتر و مهندس و كارخانه دار و استاد و روحانى و غيره جهات مختلف زندگى را تأمين مىكنند ، و يا كنترل اعصاب و فكر و انديشهء مردم را به دست گرفته اصلاح مىكنند كارگر و رعيّت نيز بارى از دوش اجتماع برداشته زواياى مختلفى از زندگى مردم را به دست گرفته به انجام مىرسانند و همهء اينها تلاشگران راه تكامل انسانيّت هستند .\r\n\r\n\r\n","description":"","footnote":"\r\n( 1 ) - نظريات مزبور به نوعى در قيمت همهء اجناس و كارها جريان دارد و به نظر ما همين نظر ميزان قيمتها مىباشد .\r\n","page_name":" 51 ","page_number":51},
  {"content":"\r\n\r\nهيچ دليلى ندارد كه يك پايهء اجتماع در كمال خوشى و لذّت و كاميابى بوده و پايهء ديگر آن قدرت تأمين نيروى تازه‌اى حتّى براى ادامهء همان فعاّليت حياتى اجتماع هم نداشته باشد .\r\nبايد احتياجات همهء پايه‌ها در نظر گرفته شده در برابر فعاّليتّى كه در راه تكامل اجتماع مىنمايد ، احتياجات مادّى و معنويشان نيز تأمين شود .\r\nو منظور از احتياجات نيز تنها نان و آب مختصر و در كمال قناعت نيست كه در نتيجه چنين شود كه چون به تصادف در منزل ثروتمندى راه پيدا كرده سر سفرهء او بنشينند ، از دل پردرد خويش آهى سرد برآورند و با يقين به اينكه نعمت مستعجلى بوده همين يك شب است هر چه مىتوانند در برابر ديدگان پر از استهزاء ثروتمندان بخورند و سپس با حيرتى كه به توصيف نيايد ، آن دولت سرا را ترك كنند . و يا چون بسته بندىها و پاكت‌هاى ميوه و كنسرو غذاهاى متنوّع را زير بغل « مترفين » ببينند ، تنها به نگاه حسرت‌بارى قناعت كنند و باد نخوت و غرور « مترفين » را تحويل بگيرند كه نگاهى متبخترانه همراه با چشمك زدن و نوعى تحقير و به قول قرآن مجيد تغامز « 1 » به آنها دارند .\r\n\r\n\r\n","description":"","footnote":"\r\n( 1 ) - 29 - 36 سورهء مطففّين .\r\n","page_name":" 52 ","page_number":52},
  {"content":"\r\n\r\nقدرت پرداخت هزينهء تحصيلى فرزندان خود را نداشته باشد و در نتيجه فرزندانش بدون مربّى مانده و ولگرد كوچه و خيابان بار آيند و مردم هم بى خبر از استعداد خفتهء طفل و غافل از نداشتن امكانات تحصيل و تربيت ، پدر را بى عرضه و طفل و بى ادب بشمارند .\r\nهر روز بر سر تهيّهء كوچكترين وسيلهء بازى طفل ، آرامش خانه‌اش بر هم بخورد و چاره‌اى جز گريه به درگاه ذات بى نياز الهى نداشته باشد .\r\n« مترفين » هم مىگويند : اولائق نبوده كه خدا به او چيزى نداده است و اساساً اين بينوايان به وضع خود راضى هستند و عاطفه‌اى ندارند . . .\r\nو با اين حرفها و اغفال خويشتن خواب راحت نموده و وجدان خويش را آرامش مىبخشند . « 1 »\r\nغافل از اينكه اين بيچارگان هم روحى دارند كه قسمتى مهّم از آن را عواطف و احساسات و عشق و اشتياقهايشان تشكيل مىدهد .\r\n« و اذا قيل لهم انفقوا ممّا رزقكم اللّه قال الّذين كفروا لّلذين امنوا انطعم من لو يشاء اللّه اطعمه ان انتم الّا فى ضلال مبين » . آيهء 47 سورهء يس\r\nوقتى به آنها گفته مىشود از آنچه خدا به شما داده ، انفاق كنيد ، آنها\r\n\r\n\r\n","description":"","footnote":"\r\n( 1 ) - نخواستم در يك نوشتهء علمى و عاطفه استفاده كنم كه يكى از اساتيد انتقاد كرده‌اند ، بلكه خواستم گسترش نياز و احتياج را نشان بدهم . . . اينهم اشكالى نيست .\r\n","page_name":" 53 ","page_number":53},
  {"content":"\r\n\r\nكه كافر شده‌اند به اهل ايمان مىگويند آيا به آنها غذا دهيم كه اگر خدا مىخواست خود به آنها غذا مىداد ؟ شما حتماً و فقط در گمراهى آشكارى هستيد .\r\nاين جالب است كه قرآن انفاق نكردن را كفر دانسته ، اين امساك كنندگان شكم پرور را تحت عنوان « الذّين كفروا » نام مىبرد .\r\nاين افراط گران در خود پسندى و شكم پرورى و مفتخوارى موجب تفريطى از طرف هواخواهان كارگران استثمار شده مىگردند كه به طور كلّى همهء بهره را از كارگر دانسته ، نيروى تمركز بافتهء صاحب ماشين را كه در ماشين ( ابزار توليد ) حالت تجمّع پيدا كرده است ناديده گرفته و به اصطلاح « ارزش اضافى » را يكسره و اساساً مطرود مىدانند .\r\nآرى اين روش از طرف مترفين در برابر كارگران موجب مىشود كه تفريطى نموده بگوئيم :\r\nوقتى صد ساعت كار براى انجام بيست عدد ژاكت كاموائى لازم است ، و فرض كنيم دو نفر اين صد ساعت را انجام داده‌اند ، و فرض كنيم ، هر ژاكتى مبلغ پنجاه تومان ارزشى بازارى داشته باشد ، در حقيقت دو كارگر مزبور در ظرف صد ساعت كار مواد كم ارزشى را به بهاء يك هزار تومان بالا برده‌اند ، موادّى كه فرضاً 200 تومان بيشتر\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nارزش نداشته است و اين تفاوت 200 تا 1000 تومان به وسيلهء كار ، كارگر انجام شده است ، در حالى كه كارفرما فقط 400 تومان فى المثل به كارگران داده 400 تومان باقى را به عنوان اينكه كارفرما و صاحب ماشين است بر مىدارد ، كه در حقيقت معادل 50 ساعت كار كارگران را دزديده است ، كه اصطلاحاً زمان اضافى ناميده مىشود .\r\nچنان كه 50 ساعت پرداخته شده را « زمان لازم » مىگويند و مجموع زمان اضافى كه به جيب كارفرما ريخته مىشود و زمان لازم كه به كارگر مىرسد كلّ زمان توليد ناميده مىشود زمان اضافى « ظرف » ارزش اضافى است كه همچون نزولى به جيب كارفرماى نزولخوار سرازير مىگردد اين تفسيرى بود فشرده از ارزش اضافى و زمان اضافى و زمان لازم ، كه از اصطلاحات ماركس مىباشد .\r\nدقيق‌تر اينكه زمان لازم و اضافى را با مقياس نيازهاى كارگر بسنجيم نه با مقياس قيمت مبادله ، يعنى فى المثل اگر 50 ساعت كار براى تأمين نيازمنديهاى دو كارگر مزبور كفاف مىدهد ، پنجاه ساعت را زمان لازم مىگويند ، و پنجاه ساعت علاوه كه محصولش به جيب كارفرما ريخته مىشود ، زمان اضافى خوانده مىشود و ارزشى كه كارگر در اين زمان اضافى مىآفريند ارزش اضافى مىنامند . اين را ارزش اضافى مطلق مىگويند ، ارزش اضافى نسبى هم داريم و آن\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nتقليل نرخ مزد كارگر مىباشد و يا ترتيبى بدهيم كه بهره‌ورى در همان ساعات زمان لازم بيشتر گردد .\r\nمىخواهم بگويم اين ديد ( نفى مطلق ارزش اضافى ) از ناديده گرفتن نيروى متمركز صاحب ماشين است چنان كه روش معمولى توليد كنندگان از ناديده گرفتن يا كم گرفتن نيروى كارگر است ماشين نيروى متمركز صاحب ماشين است كه از كارش پولى تهيّه نمود و با پولش ماشين خريده است . همين طور كه اين ليوان معلول ماشين و كارگر است و بالأخره سهمى هم از آن ماشين مىباشد ، پول ماشين هم تبلور ماشين است و پول هم تبلور كارهايى است كه انجام داده و پول تهيّه كرده است توجّه داريد كه منظورم اين نيست كه هر كارخانه دارى پول صحيح و حلال داشته و با آن پول كارخانه خريده است ، نه بلكه مىخواهم بگويم متن قانون بايد يك طرفه نباشد . وقتى مىگوئيم صاحب ابزار توليد ، نبايد تصورّ كنيم همه جا يك كسى است كه با استثمار مردم ، پولى تهيّه كرده و با ماشين هم همينطور .\r\nهمواره ماشين دار ، يك نفر مترف و ثروتمند افراطى نيست كه از ناديده گرفتن سهم مربوط به نيروى تمركز يافتهء آن ، ناراحتى وجدانى نداشته باشيم .\r\nاحياناً ماشين دار ، يك نفر فقير تنگدستى است كه تا نيرو داشته كار\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nكرده و از بهره كار خود ، بادقّت در مخارج روزانه اندكى ذخيره كرده و تدريجاً توانسته ماشين كوچكى تهيّه كند كه بتواند كاموايى بافته ، ژاكتى تهيّه كرده و از طريق كار مستقيم با ماشين يا غير مستقيم ، مخارج دوران پيرى و درماندگى خود را به حدّ متوّسط يا كمتر تأمين نمايد .\r\nبر گرديم به اصل بحث : كارفرما و كارگر هر دو پايه هايى از اجتماع را به دوش كشيده در راه انجام معاملات فعاّليت دارند . هر گونه توليد ، وابسته به نيروى تدريجى كارگر و نيروى تمركز يافته انسان در ابزار توليد است . بيل و كلنگ و ماشين و كارخانه نيز همه نيروى تمركز يافتهء انسان هستند .\r\nو اين هر دو نيروى متمركز و متدرّج ( كار و ماشين ) عامل توليد توليدات هستند و از ديد عقلى بهره به هر دوى آنها تعلّق دارد و بايد احتياجات زندگى مادّى و معنوى هر دوى آنها تأمين گردد . نفى مالكّيت شخصى ابزار توليد و اثبات مالكّيت دولت نسبت به آنها امروز احياناً از طرف برخى از دانشمندان كمونيسم طرد مىشود و همين را علّت مشكلات ، مىدانند ، ديمترو نويسندهء چكسلواكى مىگويد : مسئلهء اساسى شوراهاى سوسياليست اين است كه چگونه مىتوان وسايل توليد را از خدمت دولت به خدمت افراد جامعه كشاند يعنى مالكيّت اجتماعى ابزار توليد كه عملا همان مالكيّت دولت است ،\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nعواقبى بدتر از عواقب مالكّيت خصوصى سرمايه‌دارى دارد در سرمايه‌دارى اقلًّا قدرتها پراكنده‌اند ولى در مالكّيت دولت قدرتهاى ديگر نفى مىشوند ، و فقط يك قدرت مطلقه فعاّل ما يشاء جامعه مىشود و آن وقت ببينيد كه چه استبدادها مىشود .\r\nاصل تقسيم بهره بر اساس احتياجات ، به كار و سرمايه هر دو اصالت مىدهد ، در برابر ، اصالت كار كه حقّ ماشين يعنى نيروى متمركز انسان ديگر را ناديده مىگيرد و در برابر اصالت سرمايه كه حقّ كارگر را ناديده مىگيرد .\r\nمىدانيم كه مىگوئيد در « اصالت كار » حقّ ماشين - نيروى متمركز انسان - ناديده گرفته نشده است . ماشين را به او مىدهم يعنى مىگويم ماشين مال خودت ولى بهره‌اش مربوط به كارگر است .\r\nليكن او ماشين را چه مىخواهد بكند مگر ماشين را جز براى اين ساخته و يا خريده كه از قدرت فعاّلهء آن استفاده كند .\r\nهمانطور كه مىتواند با پول اندوختهء خود گندم خريده و بخورد يا به زير خاك نموده ، با استفاده از نيروى بى بهاء طبيعت چندين برابرگندم خريدارى شده برداشت نمايد مىتواند ماشين را در هم ريخته به صورت آهن پاره بفروشد و يا همان ماشين را به همان هيئت بفروشد و يا به كار انداخته با استفاده از نيروى پر ارزش كار يك\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nانسانى ديگر بهرهء تازه‌اى ببرد .\r\nو مىدانم كه مىگوئيد : در اصالت سرمايه حقّ كارگر را ناديده و يا كم نگرفته‌ايم كار يدى با فكرى خيلى فرق دارد ، همانطور كه به مثل معروف دست با مغز ، فرق دارد ، و همان مقدار حقوقى كه به كارگر مىدهيم حقّ طبيعى اوست .\r\nليكن اين تفاوت فاحش را نمىدانيم كدام دست به وجود آورده است .\r\nالبته كه دست استعمار و استعباد انسان به وجود آورده ولى چرا آن را اين گونه ترويج انسانى و احياناً مذهبى كنيم ؟ خلاصه اينكه ماركسيسم دخالت ماشين را در توليد انكار ندارد و قاعده اين نكته را انكار نمىكند كه هر معلولى به علّت خويش وابسته است و بنابراين توليد به ماشين و كارگر هر دو مىرسد ، از طرفى ماشين هم با قرار داد معاملاتى به ملك صاحب ماشين در آمده است و بنابراين بايد هر دو سهيم باشند : صاحب ماشين و كارگر .\r\nماركسيسم دو سخن دارد :\r\n1 - ماشين از جمله چيزهايى است كه با قرار داد معاملاتى به ملك كسى در نمىآمد و گاهى در توضيح آن مىگويند كه جامعه در اختراع و توليد اين ماشين دخالت داشته است .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n2 - اينكه اگر ماشين به ملك خصوصى افراد درآيد و بهره‌اى هم براى ماشين دار قائل شويم . همين بهره كه در حقيقت همان ارزش اضافى مىباشد موجب تمركز ثروت و استثمار مىشود ليكن مىدانيد كه صرف دخالت جامعه در توليد چيزى ، اگر موجب عدم مالكّيت فردى بشود بايد هيچ چيزى به ملك خصوصى در نيايد حتّى در توليد نان هم جامعه به هر معنى كه بگوئيد دخالت دارد و ديگر اينكه تمركز ثروت اگر موجب استثمار شود با رهبرى جلويش گرفته مىشود ليكن هر تمركز ثروتى موجب استثمار نمىشود ، و هر گونه ارزش اضافى هم تمركز ثروت نمىآورد ، حاكم در حكومت اسلامى براى تعديل قيمتها كه اينك متعادل نيست دخالت مىكند و اين تفاوت فاحش طبقات را بر مىدارد و حتّى اين اختلاف زياد در حقوق عادلانه به نظر نمىرسد .\r\nنمىگويم ميان كار يدى و فكرى مساوات مطلق باشد ( گر چه گويا در تاريخ صدر اسلام بوده است ) تا حتّى يكى از بزرگان سوسياليست به ما بگويد : محال است بتوانيم مساوات مطلق را اجرا كرده ، كار دانشمندان ، سياسيّون و مخترعين را تا درجهء يك كار عادى تنزّل دهيم . . . « 1 »\r\n\r\n\r\n","description":"","footnote":"\r\n( 1 ) - اقتصاد نا ج 2 ص 216 .\r\n","page_name":" 60 ","page_number":60},
  {"content":"\r\n\r\nآرى مساوى نيستند ، ولى تفاوت مغز و دست در احترام عقلائى و كرامت يافتن نزد خداى عالميان است كه خواه ناخواه نزد مردم نيز احترامى به سزا خواهد يافت و به فرمودهء قرآن كريم آنها كه ايمان آورده و كردارى شايسته دارند خداوند بر ايشان يك نوع محبّت و دوستى پر ارزشى قرار خواهد داد « انّ الّذين امنوا و عملوا الصّالحات سيجعل لهم الّرحمن ودّا » آيهء 96 ، مريم .\r\nاين تفاوت را كه موجب شود در مترقّىترين مجامع كنونى عنوان كارگر و كارمند دو عنوان متمايز از هم بوده دوّمى همچون نورى بر تارك اصحاب كارهاى فكرى و اوّلى همچون علامت ذلّت و عقب ماندگى بر پيشانى صاحبان كارهاى دستى باشد ، عقل و شرع تجويز نمىكند .\r\nاين تفاوت كه موجب شود آقاى دكتر با 5 دقيقه معاينه اجرتى معادل 5 روز كارگر دريافت دارد از نظر عقل و شرع محكوم است .\r\nاين تفاوت كه موجب شود كسى غذاهاى معمولى را با ديد حسرت بنگرد و يا از كمال يأس و نا اميدى آرزويش را هم از دل بيرون كنند و ديگرى غذاهاى لذيذ را هم از فرط پرخورى و شكم پرورى با بى اعتنايى بنگرد ، و يا دور بريزد محكوم است يكى از\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nاساتيد دانشگاه « 1 » در نقدى كه بر چاپ اوّل اين كتاب فرستاده بودند مىنويسند : چرا زحمات دوران تحصيل يك نفر پزشك را نمىبينيد . . .\r\nولى بايد پرسيد قيمت كار را مىگيريد يا قيمت علم را ؟ ! از طرفى حتّى يك نفر باربر هم يك مرتبه نمىتواند بار سنگينى را بلند كند ، آن هم تمرين كرده تا به اين قدرت رسيده است ولى ما پول كار را مىپردازيم نه پول تمرين را .\r\nمن نمىدانم چرا عبداللّه مسعود مفسّر قرآن كه مىتواند اجتماعى را از انقلابى پرورش دهد و اثرش از خيلى كارهاى حتّى بهداشتى براى جامعه مهم‌تر است در اسلام حقوقى بيش از ديگران ندارد ؟\r\nبايد توجّه داشت كه اصل تقسيم بهره بر اساس احتياجات ، يك مبناى تقريبى و تخمينى است كه قاعدتاً در ارزش اجناس و كار در بازارهاى اوّليهء دنيا مورد توجّه بوده است .\r\nمزد كارگران در وضع امروز دنيا ، نوعا نسبى و بر اساس سنجش نوع كارها با يكديگر صورت مىگيرد .\r\n\r\n\r\n","description":"","footnote":"\r\n( 1 ) - و نيز نوشته‌اند : كار دكتر ، متراكم كار ساده است لذا بر اساس عدل بيشتر ازكار ساده ارزش داشته باشد . . . مىپرسيم صرف تراكم ، اين اقتضاء را دارد ؟ يا ارزش مصرف يا دقّت كه موجب فشار بيشتر است يا خطرات احتمالى و غيره ؟ هيچكدام موجب اين همه تفاوت نيست .\r\n","page_name":" 62 ","page_number":62},
  {"content":"\r\n\r\nو مىدانيم كه در كليّهء امور بالّنسبه و اضافى بايد يك پايهء مستقلّى در نظر گرفته شود تا چيزهاى ديگر با او سنجيده شود و گرنه به اصطلاح « دور » بوده ، امكان‌پذير نخواهد بود .\r\nو قاعدتاً آن پايهء مستقل همان ميزان احتياجات شخص بوده است كه هم اكنون نيز احياناً احساس عمله جات معمولى بيدار شده مىگويند اين مبلغ ناچيز را چه كنم ؟ و كدام درد خودم را درمان نمايم ؟ يعنى اين با احتياجات من اساساً قابل سنجش نيست .\r\nالبته در عين حال مقدار تحمّل زحمت و زمان كار به خصوص در كارهاى ظريف و سوانح احتمالى و مقدار استفادهء از كار نيز از نظر دور نمىشود ، ليكن نه به طورى كه احتياجات بالكلّ ناديده گرفته شود .\r\nاحتمالات ديگر از قبيل :\r\n1 - سنجش ارزش كار بر اساس تقدير و فرض ( احتمال اوّل ) .\r\n2 - حوادث احتمالى و 3 - مقدار زحمت و 4 - زمان مصرف شده . . . همه اضافى هستند و نمىتوانند ميزان مستقلّ صحيحى به دست بدهند .\r\nبرخى احتمالات ديگر چون : 5 - سنجش فقط بر اساس مقدار استفادهء مردم و 6 - تقاضا و عرضه و 7 - پولى كه در بازار براى كرايه گرفتن از يكديگر مىدهند . . .\r\nهيچ كدام واقعى نبوده نيروى كار را بى اساس نموده بهرهء كار فرما\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nرا در نظر مىگيرند ، و نوعى استثمار همراه دارند و يا اساس درستى ندارند .\r\nدر نظر ما زيان كارخانه تنها بر صاحب آن وارد مىشود و حقوق قراردادى كارگر كاملًا پرداخت مىشود البته زيان مزبور در قراردادهاى بعدى اثر خواهد گذارد .\r\nشايد از فرمودهء على عليه السلام نيز كه به مالك فرمان مىدهد قيمت اجناس بايد بر پايه‌اى باشد كه به هيچ يك از فروشنده و خريدار اجحاف نشود همين نظرّيه استفاده شود .\r\nجنس نيز چيزى جز نيروى كار متمركز نيست ، پولى هم كه خريدار مىدهد نيروى كار تمركز يافته‌اى است كه به صورت درهم و دينار و ريال و دلار و غيره در آمده است .\r\nبايد ديد اين فروشنده به حسب نوع ، چه قدر تحمّل مشكلات كرده و با چه شرايطى اين جنس به دست آمده است و او چه احتياجاتى داشته كه اين شرايط را پذيرفته و مشكلات را به جان خريده است ؟ .\r\nنبايد به او اجحاف شود و اين مشكلات و احتياجاتى كه بدان جهت آن همه مشكلات را به جان خريده است ناديده گرفته شود .\r\nتعيين قيمت يك كيلو ماست و يا يك كيلو كتيرا بر اساس همين\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nاحتياجات و مشكلات و خصوصياّت انجام مىشود .\r\nالبتّه ممكن است در آمد كارخانه به مراتب بيش از احتياجات كارگر و كار فرما باشد ، اين مقادير زايد ابتداءً در اختيار صاحب كارخانه در مىآيد ( و اين روى نكتهء روانى و اقتصادى است كه بعداً خواهيم گفت ) ليكن بعداً با عوامل مختلف حكومت اسلامى كه تشريح خواهم كرد از دست او خارج شده به مصارف عمومى مىرسد ، چنان كه ضرر نيز مستقيماً به كارخانه‌دار وارد مىشود . برادر متعهّد ما در نقد خود مىخواهد از ادلّهء حرمت ربا ، طرد مالكّيت خصوصى ، ابزار توليد ، و هر گونه ارزش اضافى را استفاده كنند ، ولى كدام فقيه و حتّى كدام آشناى به زبان عرب مىتواند از ادلّه‌اى كه در باب ربا داريم و مىگويد نبايد قرض به مازاد بدهيد يا جنس مكيل و موزون را به مازاد بفروشيد چنين استفاده‌اى بكند ؟\r\nبنابه آنچه گفته شد : تقسيم بهره ميان كار و ابزار توليد بر اساس نياز طرفين و زحمتى كه متحمّل شده‌اند و استفاده‌اى كه مردم مىبرند مىباشد يعنى براى تعيين قيمتها همهء اين مطالب بايد در نظر گرفته شود ولى اينها از وظايف حاكم الهى است و تا انجام نشده و حكومت اسلامى تشكيل نشده است ، معاملات عملًا بر اساس تقاضا و عرضه انجام مىشود .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nمىتوان اين نظريّه را نيز مورد توجّه قرار داد : حاكم الهى به رعايت اصل آزادى براى آزاد گزاردن مردم در داد و ستد فقط از خارج نظارت كند و تقاضا و عرضه را تعديل نمايد ، قيمتها بر اساس تقاضا و عرضه قرار مىگيرند و او تقاضا و عرضه را ارشاد مىكند اگر جنس زياد شود جلو توليد را مىگيرد و اگر عرضه زياد شود ورود و توليد جنس را آزاد مىگذارد و اين سيستم ارشادى ناميده مىشود « 1 » در روايات ما از طرفى به مالك اشتر دستور تعيين عادلانه نرخها داده مىشود و از طرف ديگر وقتى به پيامبر صلى الله عليه و آله پيشنهاد تعيين نرخ مىشود ، شديداً ردّ مىكند . شايد زمانها و ضروريّات فرق مىكند ولى اگر به طور كلّى به تقاضا و عرضه واگذار شود اوّلًا توليدات فقط جنبهء تجارتى پيدا مىكند و مصالح واقعى مردم فراموش مىشود همچون نويسندگى تجارتى كه به مردم تحرّك نمىدهد و فقط از خواست موجود بهره‌بردارى مىشود و ثانياً اوّلين توليد را بر چه اساسى قيمت بگذاريم ؟ بهرهء اين گونه تعيين قيمت هر چند اندك باشد به مراتب بيش از آن يك ميليونيم بهرهء فرضى ماشين است كه گفته شد با جمع شدن\r\n\r\n\r\n","description":"","footnote":"\r\n( 1 ) - در نقد يكى از اساتيد آمده است كه - پس حكومت اسلامى نقش دولتهاىسرمايه دارى را ايفا مىكند . . . اگر دولتهاى سرمايه دارى كار خوبى مىكنند كه ، پيروى كنيم ليكن آنها اينطور نيستند آنها تقاضا و عرضهء كاذب به وجود مىآورند .\r\n","page_name":" 66 ","page_number":66},
  {"content":"\r\n\r\nتدريجى اين مقدار استثمار پيدا خواهد شد .\r\nآن وقت براى جلوگيرى استثمار چه خواهيد كرد ؟\r\nحتماً خواهيد گفت ، استثمار از متفرّعات فقر اكثريّت است زيرا اگر فقير نباشد و براى رفع نيازمنديهاى خود ناچار به تسليم در برابر خواسته‌هاى سرمايه دار نباشد استثمار تحققّ نخواهد يافت .\r\nولى اوّلًا ما نيز ( در برابر كار كارگر ) مىگوئيم بايد كليّهء احتياجات مادّى و معنوى او تأمين شود و بنابراين نبايد استثمار تحققّ يابد .\r\nو ثانياً اين صحيح نيست كه استثمار فقط در مورد فقر و احتياج اكثريّت است ( كه البته خود آن فقر هم از يك استثمار ديگرى به وجود آمده است ) . زيرامنظورتان احتياج به ضرورياّت اوّليه و يا قدر متوّسط زندگى مىباشد ولى بايد گفت چون تمايلات بشر نامحدود است همواره در پى بهتر زيستن است و به خصوص در موردى كه عدّه‌اى را با وضعى بهتر مشاهده مىكند آن تمايلات طغيان كرده - همچون انسان تشنه‌اى كه آب را از دور ببيند و به هيجان آيد - حساّسيت بيشترى پيدا كرده مايل است به هر صورت خود را به فرد ديگر مورد نظر خود ( خصوصاً اگر رقيب باشد ) برساند و اين خود يك نوع احتياج است و احتياجى بزرگ و در نتيجه استثمار مىآورد .\r\nو اگر منظور از احتياج و فقر چيزى است كه شامل چنين احتياج\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nاحساسى نيز بشود ، بايد كلّيهء امتيازات مادّى از ميان برود و اين چيزى است كه در هيچ يك از مكتبهاى سوسياليستى تاكنون عملى نشده است و امكان هم ندارد زيرا تا تشويقهاى مادّى نباشد اكثرّيت مردم حاضر به توليد بهتر نخواهند بود .\r\nآيا افراد حزبى كشورهاى سوسياليستى با افراد ديگر در يك رديف هستند ؟\r\nو به فرض بتوانيم امتيازات مادّى را از ميان برداريم با امتيازات معنوى چه كنيم ؟ احترام فوق العاده‌اى كه فرد حزبى دارد حسادت رقيب او را تحريك نمىكند ؟ و براى رسيدن به موقعيت او ناچار به از دست دادن شخصيّت ذاتى و روحى خود نخواهد شد ؟\r\nنمىخواهم بگويم تنها عامل مبارزه با استثمار تحوّل فكرى افراد به وسيلهء مكتب است ، و يا تنها روش حكومت ، مانع استثمار افراد خواهد شد .\r\nزيرا مكتب هر چقدر قوىّ باشد در شرايط فوق العاده و موارد احتياج و ضرورت ، نوعاً نمىتواند مانع كارهاى خلاف قانون شود هر چند مكتب مىتواند افرادى استثنايى پرورش دهد كه در سخت‌ترين شرايط ، حاضر به از كف دادن استقلال خود نشوند ، ولى نوعا اينها نادر هستند .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nو حكومت نيز هر چند قاطع باشد ، نمىتواند مانع استثمارهاى نهانى افراد گردد ليكن مىخواهم بگويم تنها عامل مبارزه با استثمار هم ، بيرون راندن ماشين از صحنهء سود و بهره نيست .\r\nقبول داريم كه تمركز ثروت در يك جا نوعاً استثمار مىآورد ولى براى پخش آن ناچار به كنار زدن ماشين‌دار ، از حوزهء بهره نيستم .\r\nدر اسلام صرف نظر از قوانين قطعى لازمى كه براى پخش ثروت در نظر گرفته شده است كه به موقعش خواهم گفت ، راههاى ديگرى كه به ظاهر اخلاقى و به باطن از هر وسيلهء زور و قانونى محكم‌تر و قاطع‌تر ، از تمركز ثروت جلوگيرى مىكند . مىدانيد كه داروى معالج نسل روز و پاسخ به پرسش « راه پخش ثروت » در زمان ما ، پيش آوردن قانون « ارث » اسلام و يا قوانين تحريم ربا و قمار و فحشاء و موسيقى و ساير كسبهاى حرام نيست گر چه اينها حتماً مؤثرّند و زياد هم مؤثرّند ليكن معالج قطعى نيستند . من در اين فصل از مطالب مزبور كه نوعاً شنيده و يا خوانده‌ايد سخنى به ميان نياورده و تكرار مكررّات نمىكنم .\r\nمطالب كلّى ديگرى را از روح امامت اسلامى عرضه مىدارم :\r\n1 - اسلام با آميختن اعتقاد به پاداش اخروى در جان مردم ، افراد را در برابر ثروت و مادّيات ، با شخصيّت و استقلال روحى بار مىآورد و\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nپول و ساير امتيازات مادّى را در نظر افراد كم ارزش مىسازد .\r\nو البته در عين حال براى اينكه مبادا اين روش جنبهء منفى پيدا كرده ، موجب ظلم پذيرى و بى تفاوتى افراد در برابر پايمال شدن حقوقشان گردد ، دستورات اكيدى براى مبارزه با ظلم و ستم صادر فرموده و حتّى فرموده است ، كسى كه براى دفاع از مالش كشته شود شهيد است . و فرموده ، دست دزد را از زن يا مرد ، ببريد .\r\nمىگويند اين روش اخلاقى ، چون پشتوانه قانونى و الزامى ندارد ، نمىتواند تأثيرى در سطح جامعه بگذارد .\r\nاگر به دستورات اخلاقى عمل شود بهتر است ، و در خور تحسين مىباشد ، ولى اگر كسى عمل نكرد نمىتوان او را توبيح نمود و وادار به عمل نمود .\r\nولى هر چند اين سخن از نظر ذهنى و بحث تجريدى كاملًا درست است ، ليكن وقتى حساب كنيم كه اين گونه تبليغات به وسيلهء حكومت عادل و محبوب و در سطح عموم پياده شود و مردم خود حاكم را نيز عملًا چنان ببينند ، خواه ناخواه اثر خواهد داشت و منظورم نه اثر جزئى و احيانى بلكه اثر نوعى و تقريباً در سطح جامعه مىباشد . و آنگاه ديگر مردم حاضر نخواهند بود براى جمع ثروت و يا رسيدن به اميال نفسانى خويش استثمار كنند .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nنگوئيد پس چرا پس از پيامبر صلى الله عليه و آله مردم برگشتند و آن همه دستورات فراموش شد ؟\r\nمن در شرائط حكومت عادلانه سخن مىگوئيم ، مكتب هر چه قدر بلند باشد نمىتواند خودش به تنهايى عامل اجرا باشد هم اكنون اگر على عليه الّسلام بر سركار باشد خواهيد ديد چگونه مردم حتّى دستورات اخلاقى را رعايت خواهند نمود . مردم وقتى على عليه السلام را ببينند كه دلسوز و بى توقّع براى مردم و مكتب آنها فعاليّت مىكند ، حالت عشقى نسبت به او پيدا مىكنند .\r\nمخالفتهايى كه با على عليه السلام مىشد ، نوعاً ماسك مذهب زده مىشد ، تا عشق مردم را خنثى كند ، و به علاوه مزاج مردم با حكومتهاى انحرافى خلفاء پيش از آن سرور به خصوص حكومت عثمان ، انحراف پيدا كرده بود .\r\nما هم اكنون شاهد تأثير به سزاى دستورات اخلاق در سطح اجتماع هستيم با اينكه آن شرايط كه من از آن سخن مىگويم در كار نيست و تنها تبليغ خالص و آن هم با نشان دادن چهرهء مبهمى از مكتب در جريان نيست .\r\nوقتى مىبينيم همه ساله هزاران نفرچينى در روز معيّن خود را به رودخانه‌اى كه « مائو » در آن شنا كرده است مىريزند و به اين وسيله\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nاظهار عشق به او مىكنند ، نبايد از تأثير تبليغى رهبرى محبوب ، كه جدّاً مطلبى را ( هر چند بدون اتّكاء به قانون ) از مردم بخواهد غفلت ورزيد . ( البته در خصوص مثال شناى مردم چين نمىدانم كه عشق خودشان است يا زور ادارى ) .\r\nهنوز پس از گذشت 14 قرن از اسلام و با نبود روش امامت صحيح كه چهرهء حقيقى اسلام و پيامبر آن را نشان بدهد ، همين كه مردم نام محمّد صلى الله عليه و آله را مىشنوند از اعماق جانشان شعار مىدهند .\r\nمردم حتّى از نوع لباس رهبر محبوب تقليد مىكنند و با جان و دل ماليّاتهايى بيش از مقدار لازم تقديم مىكنند .\r\nدر چين سنّ قانونى ازدواج 18 سالگى است ليكن عملًا پيش از سى سالگى ازدواج نمىكنند و وقتى از آنها مىپرسند چرا ؟ جواب مىگويند كه اگر قبل از اين ازدواج كنند در اجتماع تحقير مىشوند . « 1 »\r\nو از اين نمونه . . .\r\nبه هر حال فكر مىكنم آنها كه تأثير تبليغات و خواسته‌هاى مستقيم رهبر محبوب و حاكم عادل و دلسوز را در سطح اجتماع ناچيز مىانگارند ، خيلى تجريدى فكر مىكنند و از تأثير محبّت به كمال و شخص رهبر و انتقام از دشمن و ساير روحيّات ، غافلند .\r\n\r\n\r\n","description":"","footnote":"\r\n( 1 ) - از مصاحبهء هيئت اعزامى كيهان در بهار 54 .\r\n","page_name":" 72 ","page_number":72},
  {"content":"\r\n\r\n2 - تحقير ثروتمند و « مترف » با دستورات عملى جالبى ، جمع ثروت را عملى شيطانى و ثروتمند را شخصى پست و غير قابل احترام تصوير مىكند .\r\nخود رهبر هم در كمال سادگى و بى آلايش زندگى مىكند كه تأثير عجيبى در روح مردم مىگذارد .\r\nفرد براى چه ثروت جمع مىكند ؟ و براى چه گرايش به مدّ و تجمّل پرستى پيدا مىكند ؟\r\nاو مىخواهد به اين وسيله در سطح اجتماع نفوذ پيدا كند با ادارات مربوطه و بزرگان كشورى رفت و آمد كند ، ولى بزرگترين فرد وقتى على بن ابيطالب عليه السلام است كه چون پيراهنى مىخرد و آستين آن بلند است همانجا با دست زيادى پارچه را از آستين خود مىكند و به دور مىاندازد ، و چون به او مىگويند يا اميرالمؤمنين تأمّل كنيد تا مقراض آورده مرتّب كنيم سخن از بى اعتنايى دنيا به ميان مىآورد و اهميّتى به اين موضوع نمىدهد . على عليه السلام اگر به منزل آن ثروتمند راه پيدا كند علاوه بر تحقير صاحبخانه كه چه فكر كوتاهى دارد كه توجّه به تجمّل دنيا دارد به فكر بازرسى مىافتد كه از چه راه به دست آورده است ؟\r\nآن وقت فرد معمولى در اين شرايط ثروت را براى چه مىخواهد ؟\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nمگر بخواهد زير خاك كند تا كسى نبيند آن هم با قانون منع « كنز » ( 34 - توبه ) طرد مىشود ( كه بعداً تذكّر مىدهم ) .\r\nشايد تحقير اجتماعى بزرگترين مجازات باشد ممكن است شخصى را زندان كنند ولى نام نيكش دلها را بلرزاند و قلبها به عشق او بطپد . اين عظمت اوست .\r\nليكن اگر شخصى آزاد باشد ولى هر كجا برود تحقير شود و براى كوچكترين احترام به او گرفتار شك و ترديد شوند كه مبادا احترام او حرام باشد ، اين برايش بزرگترين مجازات خواهد بود .\r\nكسانى كه فكر مىكنند « روش سوسياليزم بهتر است » لازم است حساب كنند در كشورهاى سوسياليستى حقوق مهندس با تكنسين و كارگر معمولى فرق دارد و مهندس مىتواند اين اضافه حقوق را پس انداز نموده پس از چند سال ثروتى جمع كند و به استثمار ديگران بپردازد ، خواهيد گفت آنجا نه احتياجى به پس انداز است و نه امكان استثمار ، ولى خواهش مىكنم تند نرويد و به خاطر افراط عدّه‌اى راه تفريط نگيريد .\r\nپيش از اين توضيح دادم كه چگونه با همين اضافه حقوق استثمار مىشود .\r\nآيات قرآن « مترفين » را مىكوبد و حتّى به پيامبر صلى الله عليه و آله دستور مىدهد\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nكه نبايد به رعايت هدايت آنها ، و اينكه اكنون با آنها گرم بگيريم تا تدريجاً اصلاح شوند ، آنها را بر فقرا مقدّم داشت و شايد سورهء « عبس » در اين زمينه نازل شده و آيات 75 - 73 سورهء الأسراء نيز استقامات و پايدارى و خودگيرى و تسليم نشدن در برابر بت پرستان تازه مسلمان يا متمايل با سلام را تأكيد مىكند آنهايى كه اسلامشان صرفاً روى ابهّت و شكوه اسلام بوده و آمده بودند تا از ركوع و سجود ، معفّو باشند يا آمده بودند كه جلوى دشنام به بت را بگيرند تا آنها هم از خداوند احترام كنند آيهء كهف به طور روشن‌ترى مطالب مزبور را تأكيد مىكند .\r\nپيامبر صلى الله عليه و آله و ائمّه عليهم الّسلام با جمع ثروت مبارزه مىنمودند :\r\nاما كاظم عليه السلام از پيامبر صلى الله عليه و آله نقل مىكند : « هر بنده‌اى كه به حاكم كشورى نزديك شد از خداوند دور شد و كسى كه مال او زياد شود حسابش سنگين گردد . . . » « 1 »\r\nعلى عليه السلام مىفرمود : « ثروت مادّهء شهوات است » . « 2 »\r\nامام باقر عليه السلام مىفرمود : « شيعهء ما نيست كسى كه صد هزار جمع كند و نه پنجاه هزار و نه چهل هزار و اگر بخواهم بگويم . 30 هزار و هيچ\r\n\r\n\r\n","description":"","footnote":"\r\n( 1 ) - سفينة البحار ازنوادر راوندى .\r\n( 2 ) - نهج البلاغه .\r\n","page_name":" 75 ","page_number":75},
  {"content":"\r\n\r\nكسى ده هزار از راه حلال جمع نمىكند . » « 1 »\r\nامام صادق عليه السلام از پيامبر اكرم صلى الله عليه و آله نقل مىكند : « هر ثروتمند در قيامت آرزو مىكند كاش جز به اندازهء قوت اندكى نداشتم . » « 2 »\r\nو هم مىفرمود : « هرگز خداوند به كسى كه خير او را بخواهد سى هزار نداده است . » « 3 »\r\nو مىفرمود : « هرگز كسى ده هزار از راه حلال پيدا نكرده است ولى خداوند براى گروههايى اين مقدار را جمع نموده است آنهايى كه به\r\n\r\n\r\n","description":"","footnote":"\r\n( 1 ) - سفينة البحار « غنى » . اين گونه روايات بيشتر جنبه زمانى دارد ، ده هزار در يك زمانى خيلى زياد و در زمانى خيلى كم مىباشد نه كلى . ولى اجمالا مىفهماند كه ثروت زياد از راه حلال مشكل است . البته به استناد روايات ( اگر سند درستى داشته باشند ) نمىتوانيم بدون تحقيق هرگونه پول ذخيره را كم يا زياد در هر شرائط ، مصادره كنيم . بايد نحوه كسب پول و حالت تبذير يا امساك شخصى و خصوصيات زمان را دقت كنيم .\r\n( 2 ) - سفينة البحار « غنى » اين گونه روايات بيشتر جنبهء زمانى دارد ده هزار در زمانى خيلى زياد و در زمانى ديگر خيلى كم مىباشد نه كلّى . ولى اجمالًا مىفهماند كه ثروت زياد از راه حلال نوعاً مشكل است . البته به استناد اين روايات ( اگر سند درستى داشته باشند ) نمىتوانيم بدون تحقيق هر گونه پول ذخيره را كم يا زياد در هر شرايط مصادره كنيم . بايد نحوهء ول و حالت تبذير يا امساك شخصى و خصوصيات زمان را دقّت كنيم .\r\n( 3 ) - سفينة البحار « غنى » .\r\n","page_name":" 76 ","page_number":76},
  {"content":"\r\n\r\nنزديكان بدهند و كارهاى خوب انجام دهند . » « 1 »\r\n« ثروتمندى كه اهل بهشت است اين قدر در قيامت براى حساب معطلّ مىشود كه عرق ( بسيارى ) از او ريخته مىشود ، ليكن فقير ، معطّلى براى حساب ندارد . » « 2 »\r\nمفضلّ بن عمر از امام صادق عليه السلام نقل مىكند : « هر قدر ايمان فردى زياد شود تنگى اعاشه‌اش بيشتر خواهد بود . » « 3 »\r\nتوانگرى در خدمت پيامبر صلى الله عليه و آله بود ، كه فقيرى آمد و كنارش نشست توانگر لباس خود را جمع كرد تا زير فقير قرار نگيرد پيامبر ( ص ) فرمود : ترسيدى فقر او به تو بچسبد ؟ عرض كرد نه يا رسول اللّه فرمود : ترسيدى لباست را كثيف كند ؟ گفت نه ، فرمود : پس چرا چنين كرد ؟ عرضه داشت ، شيطانى دارم كه كارهاى بد را در نظرم خوب و خوبيها را در نظرم بد جلوه مىدهد و اين عمل شيطان بود كه انجام دادم و اكنون نصف مالم را به او دادم .\r\nپيامبر صلى الله عليه و آله به شخص فقير فرمود : قبول مىكنى ؟ گفت نه .\r\nتوانگر پرسيد چرا ؟ فقير گفت مىترسم همچون تو شوم . « 4 »\r\n\r\n\r\n","description":"","footnote":"\r\n( 1 ) - سفينه البحار « غنى » .\r\n( 2 ) - سفينه البحار « غنى » .\r\n( 3 ) - سفينة البحار « فقر » .\r\n( 4 ) - سفينة البحار « فقر » .\r\n","page_name":" 77 ","page_number":77},
  {"content":"\r\n\r\nامام صادق عليه السلام فرمود خداوند در مناجاتى به موسى فرمود : « وقتى فقر رو آورد بگو : به به ! شعار شايستگان آمد و چون ثروت و توانگرى رو آورد بگو گناهى بوده كه مجازاتش فورا داده شده است . » « 1 »\r\n« فقر نزد مردم زبونى است ولى روز جزا نزد خداوند زينت است » « 2 » اينها و چندين برابر اينها از نصوص اسلامى كه به رعايت اختصار از نقل آنها صرف مىكنم ، مسلّماً براى تحقير ثروت در ميان مردم بسيار مؤثّر است و آنها كه اين گونه نصوص را به همان خاصيّت اخلاقيش نگريسته و در تحوّل فكرى و انقلاب اجتماعى مؤثّر ندانسته‌اند حدّ تأثير مذهب و به خصوص رهبر محبوب مذهبى را نشناخته‌اند .\r\nاين گونه تبليغات به حدّى در كوبيدن ثروت مؤثّر بود كه عدّه‌اى راه تفريط گرفته و تصوّر كرده‌اند كه اسلام مايل است انسان از تحصيل مال و كسب دست شسته گوشه‌اى انتخاب و به اصطلاح روش زاهدانه پيش گيرد ، در حالى كه منظور اين بوده كه در كمال فعاّليت و جدّيت به دنبال كار بروند ليكن نتيجه كار و سود تجارت را همه براى خود ذخيره نكنند و در راه خداوند انفاق نمايند و براى طرد آن نظريهء تفريطى ، اين گونه احاديث وارد شده است :\r\nشخصى نزد امام صادق عليه السلام ثروتمندان را ياد كرده و مذمّت نمود امام فرمود ساكت باش ! ثروتمند به خويشان خود رسيدگى مىكند و به\r\n\r\n\r\n","description":"","footnote":"\r\n( 1 ) - سفينة البحار « فقر » .\r\n( 2 ) - نهج الفصاحة ص 437 .\r\n","page_name":" 78 ","page_number":78},
  {"content":"\r\n\r\nبرادران ايمانى نيكى مىنمايد ، خداوند مىفرمايد : « 1 » « اموال و اولادتان شما را پيش ما مقرّب نمىسازند مگر آنكه كسى ايمان آورده عمل شايسته كند كه اينها در برابر كارشان دو برابر پاداش داشته در غرفه هايى ايمن هستند . » « 2 »\r\nبه هر حال براى عدم تمركز ثروت و پخش آن اگر بايد مجازاتى براى آنها كه جمع ثروت مىكنند معيّن نمود ، به نظر مىرسد مهم‌ترين مجازات همان تحقير اجتماعى باشد .\r\nپيامبراكرم صلى الله عليه و آله فرمود : « من اكرم غنّيا لغناه ذهب ثلثا دينه » كسى كه ثروتمندى را به خاطر ثروتش احترام كند دو ثلث دينش را از كف داده است .\r\nو حتماً هر روشن روانى مىفهمد كه اين گونه تعبير از يك نفر رهبر نافذ الكلمه تا چه حدّ مؤثّر بوده ثروت را نه تنها از ارزش الوهيّتى كه در شبه جزيرهء عربستان داشت مىاندازد بلكه به صورت يك وصلهء زائد و پُر دردسر در مىآورد كه جمع كنندهء آن يك شخص پست و كوته فكر و هوسران به شمار مىآيد .\r\n\r\nمنع حقوقى و اجتماعى\r\nممكن است بگوئيد بنابراين چه مانعى داشت مانند ساير مطالب\r\n\r\n\r\n","description":"","footnote":"\r\n( 1 ) - سباء آيهء 37 .\r\n( 2 ) - سفينة البحار « غنى » .\r\n","page_name":" 79 ","page_number":79},
  {"content":"\r\n\r\nممنوعه اسلام كه به وضوح منع شده‌اند و اصطلاحاً نام حرام به خود گرفته‌اند ، جمع ثروت نيز به همان گونه تعبير مىيافت و به وضوح همچون شراب و قمار نهى مىشد .\r\nاتّفاقاً اصل سخن ما ( كه روشنگر ارتباط اين بحث به مبحث امامت است همين جاست ) .\r\nبه تعبير ديگر مالكّيت خصوصى به صورت وسيع آن گر چه در نبوّت اسلام به صورت مطلق ممنوع نشده است ليكن در « امامت » و رهبرى اسلامى عملًا يافت نمىشود .\r\n- دقّت كنيد - بايد به اين نكته توجّه داشت كه نبايد نيروى انسانى را كه عالىترين مرحلهء تكامل مادّى طبيعت است خنثى نموده ، طورى كرد كه شوق و عشق به كار و فعاّليت كم شده ، تدريجاً كارگر نشاط خود را از دست بدهد .\r\nو اين مسلّم است كه اگر انسان ببيند او كار مىكند ولى بهرهء كارش را كاملًا به او نمىدهند و تنها احتياجات زندگىاش را بر طرف مىكند سست خواهد شد .\r\nفرض كنيد انسانى قدرت دارد روزانه كارى به ارزش 40 تومان توليد كند ، در حالى كه مخارج روزانه او از 20 تومان تجاوز نمىكند اگر بداند همهء توليدش را به زور از او مىگيرند و تنها به اندازهء\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nاحتياجاتش به او مىدهند ، اين روش در نظر او يك نوع محدود كردن آزادى و يك نوع استثمار جلوه مىكند ، و خواه ناخواه در عمل سست خواهد شد ، او به خود مىگويد : شما جلو ثروت را مىگيريد كه مبادا استثمار پيش بيايد ، در حالى كه هم اكنون با اين عمل خود استثمار مىكنيد . « 1 »\r\nدر حقيقت شما استثمار مىكنيد كه من استثمار نكنم !\r\nهمچون كسى كه ظرف شراب رفيقش را بر مىدارد و مىآشامد كه مبادا رفيقش بخورد و مرتكب حرام شود و با اين كار بخواهد نهى از منكر كند .\r\nهر چند اسلام در روح افراد يك نوع تجلّى معنوى و ايمان غيبى را وارد مىكند كه نشاط كارشان را در مقدار برگشت نفع مادّى به خودشان ندانند بلكه همين كه خداوند ناظر اعمال و رفتارشان مىباشد بهترين نشاط را برايشان به وجود مىآورد :\r\n« بگو شما كار كنيد خدا و پيامبرش و مؤمنين كارتان را مىبينند . » « 2 » به احتمال قوى منظور از مؤمنين در اين آيهء كريمه امام در هر عصر و\r\n\r\n\r\n","description":"","footnote":"\r\n( 1 ) - در نقد يكى از اساتيد آمده است كه : ماركسيسم در تئورى مىخواهد استثمار را از بين ببرد ، ليكن در عمل به علت عدم مجهّز بودن به علم قادر نشده است و من مىگويم در اصل تئورى هم فاقد تحقيق كافى مىباشد .\r\n( 2 ) - سورهء توبه آيه 105 .\r\n","page_name":" 81 ","page_number":81},
  {"content":"\r\n\r\nزمانى است . كار افراد مورد توجّه رهبران مذهب و خداوند است و اين عالىترين نشاط را به وجود مىآورد .\r\nولى با اين همه نمىتوان انتظار داشت كه اين عشق و تجلّى معنوى در سطح اجتماعى به طورى پياده شود كه به طور خودكار و با نبود رهبر نيز بتواند عامل ادامه فعاّليت باشد .\r\nحكومتها يكى پس از ديگرى روى كار مىآيند و حكومت اسلام و رهبرى كامل مذهبى تنها در شرايط خاصى قدرت تجلّى از ميان اين همه موانع را پيدا مىكند . قانون بايد طورى باشد كه اگر حكومتى مذهبى هم سر كار نبود طورى تطبيق با ضروريات اجتماع كند كه امكان پياده شدن در سطح اجتماع را داشته باشد و آن اندك افراد خودساخته مشتاق خداوند ، حالت انزواى سياسى پيدا نكنند تا مردم نگويند : دين قابل عمل نيست ، و اينها كه مىبينى افرادى استثنايى هستند .\r\nو همين است يكى از اسرار بشر بودن پيامبران ، و اينكه هر پيامبرى از ميان اجتماع خود برانگيخته شده است ، تا از درون ملّت برآيد و ملّت ببينند كه مىتوان انسانى كامل شد .\r\nو البته اينجا چه مطالب لطيفى نهفته است كه به رعايت نظم سخن از آنها مىگذرم .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nبه هر حال انسانهاى معمولى در صورتى با نشاط كار مىكنند كه محصول كارشان را از آن خود ببينند . هر چند بعداً به رعايت موقعيّت اجتماعى و وجههء ملّى و احترام و آبروى خويش با اختيار و با دست خود بدهند .\r\nخيلى فرق است ميان ايندو : 1 - قانون به زور سر نيزه و ، به پشتوانهء قانون ، محصول كار شخصى را بگيرند 2 - قانون به او كارى نداشته باشد ، ولى رهبر طورى اجتماع را مىسازد كه فرد به رعايت احترام و وجههء ملّى خويش ، محصول كار خود را به رضايت و با اختيار خود ، بدهد .\r\nمن ( هر چه بگويند ) باور نمىكنم كه در كشورهاى سوسياليستى كارگران و كارمندان با نشاط كاملى كار كنند و قطعاً اگر بازرسان دولتى برسر آنها نباشند و فشار نياورند از كار خود خواهند دزديد و مسلّماً اگر كارگران همهء محصول كار خود را ملك خويش بدانند و بدون هيچ گونه مانعى به دستشان برسد شوق بيشترى خواهند داشت ، هر چند پس از برداشت همهء محصول كارشان ، آنها را به ميان افراد بىبضاعت برده شرايط نابسامان آنها را طورى نشان بدهند كه آنها تحت تأثير فرمان وجدان و احساس نوع دوستى قرار گرفته با اختيار همه محصول خويش را در ميان آن افراد بى بضاعت تقسيم كنند .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nشما چشمان خود را ببنديد و كمى در مطلب مزبور فكر كنيد و دو حالت متفاوت كارگر را در خود مجسّم كنيد .\r\nالبته شايد زمانى بيايد كه درك عاطفى مردم به حدّى بالا بيايد كه به تعبير امام صادق عليه السلام جيب اين و آن فرقى نكند و اگر پول نداشت دست در جيب آن كند و بردارد و برعكس و در آن زمان مردم ميان خود تفاوتى نمىبينند و كارى ندارند كه قانون چه بگويد ، تحريم كند يا تجويز .\r\nولى نمىتوان همچون مكتب‌هاى سوسياليسم و كمونيسم قوانين را يك دنده و بدون انعطاف وضع نموده تنها حدّ اعلاى اجتماع را لحاظ كرده زبان اجتماع‌هاى گوناگون را ندانسته و در نظر نگرفت .\r\nشايد ميان بشريّت قرن ما تا آن دوره عاطفى و انسانى ، قرنهاى زيادى فاصله باشد بايد قوانين ما قابل پياده شدن در اين قرنها نيز باشد .\r\nتوجّه داريد كه پياده شدن طبيعى قانون با تطبيق زور و جبرى آن ، كه موجب ناراحتى ملّت شود خيلى فرق دارد .\r\nبه هر حال اسلام به حساب عواطف نوع متوسّط مردم ، مالكيّت خصوصى را از نظر قانون منع نمىكند ولى در امامت و رهبرىاش اجتماع را طورى پرورش مىدهد كه عملًا مالكيّتهاى بزرگ پيدا\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nنمىشود بلكه متمكّنين و ثروتمندان متوسّط هم نادر خواهند بود .\r\nو اين است كه گفتم بحث مالكيّت اسلام از بحث امامت جدا نيست .\r\nو خلاصه سخن اينكه :\r\n1 - تمركز بى حساب ثروت نوعاً استثمار مىآورد 2 - قانون جلوى استثمارهاى روشن را ( همچون استفاده‌هاى نامشروع و فحشاء و ندادن حقوق كارگر پس از قرارداد و نحوه ) مىگيرد ولى براى جلوگيرى از استثمارهاى غير روشن كه نوعاً به تراضى انجام مىشود كافى نيست .\r\n3 - براى جلوگيرى از اساس استثمار ، كمونيسم قانوناً مالكيّت خصوصى را بر مىدارد ولى اسلام به وسيلهء قانون ، مالكيّت خصوصى را لغو نمىكند ، بلكه در رهبرى و امامتش مالكّيت را با دست خود مردم از ميان بر مىدارد . توجّه داريد منظور مالكيّت خصوصى به معناى گسترده روز است كه در اين بحث مورد نزاع كاپيتاليسم و سوسياليسم مىباشد .\r\nو البته آنچه كه گفتم در صورتى است كه ثروت از راه مشروع و قانونى كسب كرده باشد .\r\nولى از روايات گذشته دانستيم ، كمتر مىشود ثروت را از راه\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nمشروع انباشته شود مگر آنها كه « به تعبير امام ( ع ) » زياد پيدا مىكنند و زياد مىدهند و رسيدگى به ديگران مىنمايند .\r\nجمع مال از راه قمار و شراب و فحشاء و كم فروشى و مدّاحى ستمگران و جاسوسى عليه مسلمين و فروش زمينهاى بائر و خوردن حقوق بيچارگان كه فرياد رسى ندارند و موارد ديگرى اين چنين ، مسلّماً نامشروع مىباشد .\r\n\r\nمادّهء قانون حرمت كنز\r\nالبته قانون در برخى موارد ، جمع ثروت از راههاى قانونى را نيز منع مىكند به اين معنى كه هر چند از راههاى مشروع ثروتى كسب نموده و حقّ حكومت اسلام ( سهم امام و سهم سادات و زكات ) را پرداخته است باز هم بايد ثروتش را در راه اجتماع يا پيشبرد دين به كار اندازد و نگه ندارد .\r\nاين را قانون مىگويد و پيش از اين كه نوبت به امامت و رهبرى برسد ، ثروت را پخش مىكند و تورّمش را از ميان بر مىدارد - مادّهء قانون حرمت كنز - لازم است نظرى به آيهء « كنز » بيفكنيم .\r\n« يا ايّها الّذين امنوا انّ كثيرا من الاحبار و اّلرهبان ليأكلون اموال النّاس بالباطل يصدّون عن سبيل اللّه و الّذين يكنزون الذهب و الفضّة و لا ينفقونها\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nفى سبيل اللّه فبشّرهم به عذاب اليم . » آيهء 34 ، توبه .\r\nاى مؤمنين همانا بسيارى از علماء و زاهدان يهود و مسيحيّت اموال مردم را به باطل مىخورند و مانع راه خدا مىگردند و آنها كه طلا و نقره را گنج مىكنند و در راه خدا انفاق نمىنمايند بشارتشان بده به عذابى دردناك .\r\nدرك كامل اين آيه و اين مادّهء قانون فراموش شده قرآن كريم با دقّت در اين مباحث ممكن مىشود .\r\nسير تاريخى ، نظريات مختلف حكّام وقت ، و اهل تفسير و حديث ، تحقيق روش ابوذر ، آنچه كه از آيه مىفهميم ، و روايات .\r\n\r\n1 - سير تاريخى\r\nمنظورم از اين عنوان حوادثى است كه در تاريخ اسلام به تناسب اين آيه اتّفاق افتاده است .\r\nعلى ابن ابراهيم قمّى ( فقيه و مفسّر بزرگ قم در اوايل قرن چهارم ) در كتاب تفسير خود مىگويد : ابوذر غفارى همه روزه در شام بيرون آمده فرياد مىكشيد : گنج كنندگان را بشارت دهيد به عذاب دردناك ، پيشانى و پشت و پهلويشان را در آتش داغ مىكنند . « 1 »\r\n\r\n\r\n","description":"","footnote":"\r\n( 1 ) - اين جمله بيان عذاب گنج كننده است كه در خود قرآن ( آيهء 35 توبه ) آمده است : يوم يحمى عليها فى نار جهنّم فتكوى بها جباههم و جنوبهم و ظهورهم هذا ما كنزتم لأنفسكم فذوقوا ما كنتم تكنزون . روزى كه آن پولها را در جهنّم داغ نموده به پيشانيها و پهلوها و پشتهايشان بگذارند ، اين چيزى است كه براى خود گنج كرده‌اند بچشيد ( نتيجه ) گنج خويشتن را .\r\n","page_name":" 87 ","page_number":87},
  {"content":"\r\n\r\nشيخ طبرسى د رمجمع البيان و جلال الدّين سيوطى همين حديث را در تفسير خويش « درّالمنثور » نقل مىكنند ولى سخنى از شام در اين حديث نمىآورند .\r\nو نير درّالمنثور از زيد بن وهب نقل مىكند در « ربذه » « 1 » ابوذر را ملاقات كردم پرسيدم چرا ترا اينجا آورده‌اند ؟ او گفت در شام بودم اين آيه را مىخواندم : « والذين يكنزون الذّهب . . . معاويه گفت : اين آيه به ما ربطى ندارد و فقط اهل كتاب را تهديد مىكند و من گفتهء او را ردّ كرده ، عذاب مذكور در آيه را به مردم ابلاغ مىكردم و همين علّت تبعيد من شد .\r\nاحنف بن قيس به ابوذر گفت مگر چه مىگفتى ؟ او گفت هر چه گفتم از پيامبر صلى الله عليه و آله شنيده‌ام .\r\nو نيز احنف مىگويد من ابوذر را نمىشناختم در مكّه نزد بزرگان قريش نشسته بودم ناگاه مردى با لباسى زبر و خشن آمده سلام كرد و سپس گفت : گنج كنندگان را بشارت دهيد به عذاب . . .\r\n\r\n\r\n","description":"","footnote":"\r\n( 1 ) - تبعيدگاه ابوذر كه به فرمان عثمان به آن حال انتقال يافت .\r\n","page_name":" 88 ","page_number":88},
  {"content":"\r\n\r\nاين بگفت و برفت . بزرگان قريش كه همه گنج كنندگان اموال بودند ، قيافه‌ها را به هم كشيده ، ناراحت شدند من به دنبال او شتافته ، او را در كنارى يافته گفتم : خوب نكردى اينها را ناراحت نمودى .\r\nاو گفت : اينها نمىفهمند كه چه مىكنند ، ( بايد بيدارشان كرد ) با دوستم پيامبر صلى الله عليه و آله از مدينه بيرون مىرفتيم فرمود ، آيا كوه احد را مىبينى ؟ گفتم آرى ، فرمود : دوست ندارم كه به اندازهء اين كوه طلا داشته باشم همه را انفاق كنم و سه دينار آن را نگهدارم ، بلكه همه را بايد داد . . .\r\nاز او جدا شدم و در فكر بودم - اين كيست كه دوست پيامبر صلى الله عليه و آله بوده است ؟ از كسى پرسيدم ، گفت نمىشناسى ؟ اين ابوذر غفارى است .\r\nطبرى از ابن عبّاس نقل مىكند : نزد عثمان بودم كعب الأحبار هم ( كه عالمى يهودى بود و جديدا مسلمان شده بود ) حاضر بود ناگاه ابوذر وارد شده گفت : از مردم راضى نشويد تا به خوبى انفاق كنند ، خوب است توانگران كه بدهى زكات دارند تنها به دادن زكات اكتفا نكنند ، بلكه به برادران دينى و همسايگان خويش نيز رسيدگى كنند و پيوند به خويشان خود داشته باشند .\r\nكعب الأحبار گفت : كسى كه واجب زكاتى خود را ادا كند ديگر\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nچيزى بر او لازم نيست . ابوذر ( كه پيداست از كعب الأحبار ناراحت بود و او را همچون جاسوسى به نفع اسرائيليان مىدانست ) عصاى خود را برداشته بر فرق كعب كوبيده فرياد زد : يهودى زاده تو را چه مىرسد كه به اين بحثها دخالت مىكنى ؟ ! سر كعب شكافته شد عثمان از او عذر خواهى نمود و او به خاطر عثمان چيزى نگفت . . . « 1 »\r\nشيخ طبرسى در تفسير « مجمع البيان » مىگويد : ثعلبى از ابوذر نقل مىكند : پيامبر صلى الله عليه و آله در سايهء ديوار كعبه نشسته بود كه نزدش رفتم همين كه مرا ديد ، فرمود : به خداى كعبه اينها زيانكارند ، به خداى كعبه اينها زيان كارند .\r\nغم و اندوهى به دلم نشسته نفسم به شماره افتاده با خود گفتم : اين جمله دربارهء من است .\r\nعرض كردم پدر و مادرم به فدايت اينها كيانند ؟ فرمود : بيشتر مردم ، مگر آنكه اموال را براى بندگان خدا بداند و از هر طرف در راه خدا انفاق كند و اين كسان كم‌اند .\r\nو نيز طبرسى از سالم بن ابى جعد نقل مىكند وقتى اين آيه نازل شد ، پيامبر صلى الله عليه و آله سه مرتبه فرمود : واى بر طلا ، واى بر نقره ، اصحاب ناراحت شدند ، عمر پرسيد يا رسول اللّه چه مالى را براى خود\r\n\r\n\r\n","description":"","footnote":"\r\n( 1 ) - به نقل از تفسير الميزان .\r\n","page_name":" 90 ","page_number":90},
  {"content":"\r\n\r\nنگهداريم ؟ فرمود « تنها زبانى كه ذكر خدا گويد و دلى كه سپاسگزار خدا باشد و زن متديّنى كه شما را بر دينتان كمك كند . »\r\nابن ابى الحديد مىگويد : « 1 » بيشتر علماء خبر و نويسندگان تاريخ معتقدند ، عثمان ابتدا ابوذر را به شام تبعيد نمود و چون معاويّه از او به تنگ آمد او را به مدينه باز آورد ، در مدينه نيز همچون شام عمل كرد و لذا عثمان او را به « ربذه » تبعيد نمود ، و اصل جريان از اينجا شد كه ، چون عثمان بيت المال مسلمانان را به افرادى چون مروان حكم داد ، ابوذر در ميان اجتماعات و در هر كوى و خيابان ايستاده براى مردم با صداى بلند سخنرانى كرده مىگفت : گنج كنندگان را به عذابى دردناك بشارت دهيد سپس آيه قرآن را مىخواند « و الذّين يكنزون الذّهب و الفّضة . . . »\r\nبارها اين جريان را به عثمان گزارش دادند تا او يكى از نزديكانش را به نزد ابوذر فرستاده از او خواست دست از اين كار بردارد ابوذر گفت : عثمان مرا از خواندن قرآن و نهى از منكر باز مىدارد ؟ .\r\nبه خدا قسم به غضب عثمان گرفتار شوم و خدا را از خود راضى كنم ، براى من خيلى بهتر از اين است كه خدا را با تحصيل رضاى عثمان بر خود غضبناك سازم .\r\n\r\n\r\n","description":"","footnote":"\r\n( 1 ) - شرح نهج البلاغه ، ج 2 ص 375 .\r\n","page_name":" 91 ","page_number":91},
  {"content":"\r\n\r\nعثمان خيلى ناراحت شد ولى به خود مىپيچيد و چيزى نمىگفت تا اينكه روزى عثمان گفت ( مردم هم دورش بودند ) آيا امام مىتواند ، به عنوان قرض چيزى از بيت المال بردارد و همين كه توانايى يافت پرداخت نمايد ؟ كعب الأحبار فوراً گفت چه مانعى دارد ؟ رهبر است حق دارد .\r\nابوذر فرياد زد ، اى يهودى زاده ، مىخواهى دين ما را به ما ياد بدهى ؟ .\r\nعثمان گفت : اباذر ، تو مرا و اطرافيان مرا زياد آزار مىدهى ! برو شام ، و او را به شام فرستاد .\r\nابوذر در شام نيز معاويه را نهى از منكر نموده كارهاى بدش را تذكّر مىداد . معاويه سيصد دينار براى او فرستاد ، ابوذر به واسطه گفت : اگر از اعطاء ساليانهء خود من است كه امسال محرومم ساخته‌ايد ، مىپذيرم و اگر هديه است نمىپذيرم و پس فرستاد .\r\nپس از مدّتى معاويه در شام كاخ سبز معروف را ساخت ابوذر گفت : معاويه ! اگر از مال خدا چنين كاخى ساخته‌اى خيانت كرده‌اى و اگر از مال خودت ساخته‌اى ، اسراف كرده‌اى و به هر حال خلاف اسلام است .\r\nابوذر در شام بانگ مىزد به خدا قسم كارهايى پيدا شده كه من\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nسابقه ندارم ، نه در قرآن خداوند ، و نه در سنّت پيامبرش ، يافت نمىشود . من مىبينم حقّى خاموش مىشود و باطلى زنده مىشود و راستى دروغ مىشود و مىبينم از غير صالحين پيروى مىشود و رفتار صالحين كنار زده مىشود .\r\n« حبيب بن سلمه فهرى » به معاويه گفت اگر شام را مىخواهى بايد اباذر را بيرون كنى و گرنه شام را به هم مىريزد . . .\r\nعلى عليه السلام هنگام تبعيد اباذر فرمود : « اباذر تو براى خدا منصوب شده‌اى ، به همان خداوند اميدوار ، باش اين گروه از تو بر دنياى خود ترسيدند ، و تو از ايشان بر دين خود ترسيدى ، دنيايشان را كه از تو بر آن مىترسيدند ، برايشان بگذار ، و دينت را كه از آنها بر آن مىترسيدى بردار و فرار كن و چه محتاجند آنها به دين تو ، و چه بى نيازى تو از دنيايشان .\r\nبه زودى خواهى دانست كه سود كننده كيست و آنگاه ديگران بر او حسد ورزند .\r\nبدان كه اگر همهء آسمانها و زمين بر بنده‌اى تنگ شوند و او راه تقوى پيش گيرد ، خداوند راه خلاصى برايش مهيّا مىسازد :\r\nمراقب باش ، جز حقيقت با تو انس نگيرد و جز باطل ، تو را\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nنترساند اگر دنيايشان را مىپذيرفتى دوستت داشتند . . . » « 1 »\r\nوقتى ابوذر بر عثمان وارد شد ، به او گفت ابوذر بگو كدام شهر را دوست دارى ؟ ابوذر گفت به مكّه حرم خدا مىروم عثمان گفت : آنجا نمىشود ! ابوذر گفت : كه هجرت كنم ؟ گفت آرى ، نزد من نخواهى بود ؟ ابوذر گفت كوفه سرزمينى است كه اصحاب پيامبر در آنجا هستند آنجا مىروم ، گفت آنجا هم نمىشود ، ابوذر گفت جاى ديگرى را انتخاب نمىكنم . عثمان فرمان داد به ربذه برود .\r\nابوذر گفت پيامبر صلى الله عليه و آله به من فرمان داد كه هر كجا تو را كشيدند تسليم باش ، و به ربذه رفت . پس از مدّتى به مدينه باز گشته بر عثمان وارد شد مردم اطراف عثمان جمع بودند ، ابوذر گفت : تو مرا از وطنم بيرون رانده ، به سرزمينى فرستاده‌اى كه نه زراعت درستى ممكن است و نه حيوان شيردهى يافت مىشود ، خادمى هم ندارم و حتّى سايه بانى جز يك درخت يافت نمىشود پس فرمان ده ، خادمى و چند گوسفندى به من بدهند كه با آنها زندگى كنم ، عثمان صورت خود را بگردانيد ، ابوذر از طرف ديگر جلو عثمان رفته همين را گفت .\r\nحبيب بن سامه گفت : ابوذر من هزار درهم و پانصد گوسفند و يك خادم به تو مىدهم .\r\n\r\n\r\n","description":"","footnote":"\r\n( 1 ) - نهج البلاغه كلام 130 صبحى صالح .\r\n","page_name":" 94 ","page_number":94},
  {"content":"\r\n\r\nابوذر گفت : خادم و هزار درهم و گوسفندانت را به كسى بده كه از من محتاج‌تر باشد من حقّ خودم را كه خدا معيّن كرده مىخواهم .\r\nعلى عليه السلام آمد ، عثمان به آن حضرت گفت : اين نادانت را از ما بى نياز نمىكنى ؟ على عليه السلام فرمود : كدام نادان ؟ عثمان گفت اين اباذر را ، على عليه السلام فرمود : اين نادان نيست ، از پيامبر صلى الله عليه و آله شنيدم : « آسمان بر كسى سايه نينداخته و زمين كسى را به دوش خود نگرفته كه راستگوتر از اباذر باشد . »\r\nعثمان ! ابوذر را همچون مؤمن آل فرعون حساب كن ، قرآن فرموده : اگر دروغ گويد ، دروغش بر خودش خواهد بود و اگر راست گويد ، بدانيد كه آنچه مىگويد ، دامن شما را مىگيرد . « 1 »\r\nعلى بن ابراهيم قمّى در تفسير خويش دربارهء اين آيهء قرآن :\r\n« و اذ اخذنا ميثاقكم لا تسفكون دماءكم و لا تخرجون انفسكم من دياركم ثمّ اقررتم و انتم تشهدون . »\r\nآيهء 84 ، بقره .\r\nهنگامى كه از شما پيمان گرفتيم كه خون خود را نريزيد و افرادتان را از مملكتتان بيرون نكنيد ، آنگاه اقرار كرديد و خودتان شهادت داديد .\r\n\r\n\r\n","description":"","footnote":"\r\n( 1 ) - امالى شيخ صدوق ص 83 به نقل بحار ، ج 22 .\r\n","page_name":" 95 ","page_number":95},
  {"content":"\r\n\r\nمىگويد اين آيه دربارهء ابوذر و عثمان نازل شده است ، جريان اين بود كه چون عثمان فرمان تبعيد اباذر رحمة اللّه عليه را به ربذه داد ، ابوذر بر او وارد شده بيمار بود و بر عصايش تكيه زده بود .\r\nدر برابر عثمان صد هزار درهم از اطراف آورده بودند و اطرافيانش دور او نشسته و چشمها به آن پول دوخته امّيد داشتند كه ميان آنها تقسيم شود .\r\nابوذر به عثمان گفت : اين پول چيست ؟ عثمان گفت صد هزار درهم است كه از بعضى اطراف آروده‌اند مىخواهم صد هزار ديگر نيز به آن اضافه كنم و آنگاه هر چه خواستم انجام دهم .\r\nابوذر گفت : عثمان ! صد هزار درهم بيشتر است يا 4 دينار گفت البته صدر هزار درهم . ابوذر گفت ياددارى شامگاهى بود من و تو بر پيامبر صلى الله عليه و آله وارد شديم او را محزون و گرفته ديديم . . .\r\nچون صبح شد باز نزدش رفتيم و او را خندان و شادمان يافتيم و چون علّت پرسيديم فرمود : 4 دينار از حقّ مسلمانان نزد من مانده بود كه تقسيم نكرده بودم و ترسيدم مرگ مرا بگيرد و اينها نزد من بماند وامروز تقسيم كردم و راحت شدم .\r\nعثمان نگاهى به كعب الأحبار كرده گفت : عقيدهء شما دربارهء كسى كه زكات واجب خويش را پرداخته چيست ؟ آيا لازم است باز هم\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nچيزى بدهد ؟ .\r\nكعب‌الأحبار گفت نه هيچ لازم نيست هر چند خشتى از طلا و خشتى از نقره بچيند و براى خويش نگهدارد .\r\nابوذر عصايش را بلند كرده بر سر كعب الأحبار كوبيده گفت يهودى زاده تو چه حقّ نظر در احكام مسلمانان دارى ؟ گفتهء خداوند از تو راست‌تر است كه مىفرمايد .\r\n. . . و الّذين يكنزون الّذهب و الفّضة و لا ينفقونها فى سبيل اللّه فبشّرهم به عذاب اليم . آيهء - 34 ، توبه .\r\nآنها كه طلا و نقره را گنج مىكنند و در راه خدا انفاق نمىكنند بشارتشان ده به عذابى دردناك . . .\r\nعثمان گفت اباذر تو پير و خرفت شده‌اى و عقلت را از دست داده‌اى و اگر احترام مصاحبت با پيامبر صلى الله عليه و آله نبود ترا مىكشتم .\r\nابوذر گفت : عثمان دروغ مىگويى دوستم پيامبر صلى الله عليه و آله مرا خبر داده و فرموده است ! اباذر تو را نمىكشند و تو را نمىتوانند بلغزانند .\r\nاز عقلم گفتى ، بدان كه از عقلم اين قدر مانده كه حديثى از پيامبر صلى الله عليه و آله دربارهء تو و خويشانت به ياد دارم . عثمان گفت چه شنيده‌اى ؟ ابوذر گفت : از پيامبر صلى الله عليه و آله شنيدم مىفرمود : وقتى فرزندان و خويشان « ابوالعاص » به سى نفر برسند مال خدا را ميان خود\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nمىگردانند و كتاب خداوند را كنار مىگذارند و بندگان خدا را بردهء خويش و فاسقان را اطرافيان خويش مىكنند و افراد صالح را به جنگ خود مىگيرند .\r\nعثمان گفت هيچ يك از شما اصحاب پيامبر صلى الله عليه و آله اين سخن را از پيامبر شنيده‌ايد ؟ همه گفتند ، نه ، نشنيده‌ايم .\r\nعثمان گفت على عليه السلام را بخواهيد بيايد . اميرالمؤمنين عليه السلام آمد ، عثمان به آن حضرت گفت يا ابالحسن ببين ، اين مرد پير دروغگو ! چه مىگويد ، على ( ع ) فرمود : عثمان ساكت باش ! نگو دروغگو ! من خود از پيامبر صلى الله عليه و آله شنيدم فرمود : آسمان بر كسى سايه نينداخته و زمين كسى را به پشت خود نگرفته كه راستگوتر از اباذر باشد ، ديگر اصحاب پيامبر كه حاضر بودند همه گفتند : على راست مىگويد ما هم اين را از پيامبر شنيديم .\r\nابوذر در اين هنگام گريان شد گفت : واى بر شما همه‌تان به سوى اين پول گردن كشيده‌ايد و به اميد آن مرا به دروغ نسبت مىدهيد ؟\r\nآنگاه نگاهى كرده گفت بهترين شما كيست ؟ گفتند تو عقيده دارى خودت از ما بهترى ، او گفت : آرى اين جبّهء پيامبر است كه به من بخشيده و تاكنون بر دوش دارم ، شماها تازه‌هايى آورده‌ايد كه خداوند از شما بازخواست خواهد فرمود و من مسئول نيستم .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nعثمان گفت اباذر ، تو را به حقّ پيامبر صلى الله عليه و آله اين سؤالم را پاسخ بگو ، ابوذر گفت به خدا اگر به حقّ پيامبر صلى الله عليه و آله هم قسم ندهى پاسخ خواهم گفت .\r\nعثمان پرسيد كدام شهر را دوست دارى ؟ گفت مكّه حرم خدا و پيامبرش را ، آنجا عبادت مىكنم تا مرگ مرا بگيرد .\r\nعثمان گفت ، نه مكّه نمىشود و تو لياقت آنجا را ندارى گفت :\r\nمدينه حرم پيامبر صلى الله عليه و آله را عثمان گفت : نه ، آنجا هم نمىشود ، تو لياقت آنجا را هم ندارى .\r\nابوذر ديگر ساكت شد ، عثمان گفت : از كدام شهر بيشتر بدت مىآيد ؟ گفت : ربذه كه پيش از مسلمان شدنم آنجا بودم عثمان گفت برو همانجا .\r\nابوذر گفت : تو از من پرسيدى و من به راستى پاسخ گفتم اينك من مىپرسم تو هم به راستى جواب بگو عثمان پذيرفت .\r\nابوذر گفت : بگو ببينم اگر مرا به همراه عدّه‌اى از يارانت به جنگ كفاّر بفرستى و آنها مرا اسير كنند و آنگاه بگويند بايد عثمان ثلث مالش را بدهد تا ابوذر را آزاد كنيم چه مىكنى ؟ عثمان گفت : مىدهم پرسيد اگر گفتند نصف مالت را مىخواهيم گفت : مىدهم پرسيد اگر گفتند\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nهمهء مالت را مىخواهيم گفت : مىدهم . « 1 »\r\nاينجا ابوذر فرياد اللّه اكبر ، كشيده گفت : دوستم پيامبر ( ص ) خدا روزى به من فرمود : اباذر چگونه هستى روزى كه به تو بگويند كدام شهر را بهتر مىخواهى كه در آن باشى ؟ و تو بگويى مكّه حرم خدا و پيامبر را ، عبادت مىكنم تا مرگ مرا دريابد . به تو بگويند نه ، تو لايق نيستى بگويى مدينه حرم پيامبر ( ص ) را ، به تو بگويند نه ، تو لياقت ندارى ، آنگاه بگويند از كدام شهر بيشتر ناراحت مىشوى كه در آن باشى و تو بگويى « ربذه » كه پيش از اسلام آنجا بودم ، و به تو بگويند برو ربذه . . .\r\nمن گفتم يا رسول اللّه صلى الله عليه و آله چنين خواهد شد ؟ فرمود آرى قسم به آنكه جانم به دست اوست چنين خواهد شد ، گفتم يا رسول اللّه شمشيرم را به دوش نگيرم تا با استقامت و قدمى ثابت بجنگم ؟ فرمود\r\n\r\n\r\n","description":"","footnote":"\r\n( 1 ) - شايد منظور ابوذر از اين پرسشها بيان سه مطلب بوده است .\r\nالف - عثمان يك مسلمان مجاهدى را كه حاضر است براى آزادىاش تمام مالش را بدهد به خاطر نفوذ قدرتش تبعيد مىكند .\r\nب - ابوذر اگر با عثمان بسازد هر چه بخواهد به او خواهند داد پس مخالفتش جنبهء مادّى ندارد و تنها براى خدا مىجنگد و تبعيد مىشود .\r\nد - بيان گفتهء پيامبر صلى الله عليه و آله كه فرموده بود همين مطلب را به تو خواهند گفت كه ذيلا ذكر مىشود .\r\n","page_name":" 100 ","page_number":100},
  {"content":"\r\n\r\nنه بشنو و ساكت باش . . . و خداوند دربارهء تو و عثمان آيه‌اى نازل كرده است گفتم كدام آيه ؟ فرمود : اين آيه :\r\n« و اذ اخذنا ميثاقكم لا تسفكون دماءكم و لا تخرجون نفسكم من دياركم ثمّ اقررتم و انتم تشهدون ثمّ انتم هؤلاء تقتلون انفسكم و تخرجون فريقا منكم من ديارهم تظاهرون عليهم بالأثم و العدوان وا ن ياتوكم اسارى تفادوهم و هو محرّم عليكم اخراجهم افتؤمون ببعض الكتاب و تكفرون ببعض فما جزاء من يفعل ذلك منكم الّاخرى فى الحيوة الّدنيا و يوم القيمة يردّون الى اشدّ العذاب و ما اللّه بغافل عمّا تعلمون . » آيهء 84 - 85 ، بقره .\r\nآنگاه كه پيمانتان را گرفتم كه خونهايتان را نريزيد و افرادتان را از وطن خويش بيرون نكنيد و سپس شما اقرار كرديد و شهادت داديد .\r\nسپس همين شما ، افرادتان را مىكشيد ، گروهى از خود را از وطنشان بيرون مىكنيد ، به گناه و ستم بر آنها پشتيبان يكديگر مىشويد ، با اينكه اگر آنها را به اسارت پيش شما آورند « فديه » مىدهيد « 1 » در حالى كه بيرون كردن آنها بر شما حرام است آيا به برخى از آيات خدا ايمان مىآوريد و به برخى از آيات خدا ايمان مىآوريد و به برخى كافر\r\n\r\n\r\n","description":"","footnote":"\r\n( 1 ) - « فديه » پولى است كه براى آزادى اسير مىپردازند كه قبلا ابوذر از عثمان‌اقرار گرفت .\r\n","page_name":" 101 ","page_number":101},
  {"content":"\r\n\r\nمىشويد ؟ پس پاداش آنكه از شما چنين كرد چيست جز اينكه در دنيا رسوا شود و در قيامت هم به سخت‌ترين عذاب تحويل داده شوند ؟ و خدا هرگز از اعمالتان غافل نخواهد بود .\r\nروايات دربارهء داستان ابوذر و عثمان بيش از اينهاست ليكن خواستم نمونه‌هاى مختلفى از كتابهاى مختلف دست داده باشم .\r\n\r\nنظريات مختلف . . .\r\nدر مفهوم آيه و تحقيق روش ابى ذر كلمات مختلفى گفته شده است :\r\n1 - مرحوم طبرسى در تفسير خويش مىگويد : منظور از آيه آنهايى هستند كه جمع مال مىكنند و زكات نمىدهند . كه از پيامبر ( ص ) روايت شده هر مالى كه زكاتش داده نشده باشد گنج حساب مىشود هر چند روى زمين باشد و هر مالى كه زكاتش داده شود هر چند زير زمين باشد گنج نيست و همين عقيدهء ابن عباّس و حسن و شعبى و سدى است .\r\nجبايى گفته : اجماع و اتّفاق همه بر اين معنى است . ولى از على عليه السلام نقل شده است هر چه بيش از چها هزار باشد گنج است چه زكاتش را بدهند و چه ندهند . . .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nبيشتر مفسّرين گفته‌اند جملهء « و الذّين يكنزون . . . » شروع كلام و استيناف بوده منظور مسلمانانى هستند كه زكات نمىدهند و برخى گفته‌اند ، عطف به جملهء پيش بوده اعتراض بر علماء و زهّاد اهل كتاب است و بهتر اين است كه بگوئيم هر دو گروه منظور هستند . « 1 »\r\nو اين عالم بزرگوار ، دربارهء روش ابوذر و توجيه عمل او سخنى به ميان نمىآورد و بدون تأييد و يا ايراد مىگذرد .\r\nمرحوم فاضل مقداد ( متوفّى 826 هجرى . ) در كتاب « كنز العرفان » خويش مىگويد : آياتى كه به طور عموم زكات مال را واجب كرده است يا فرموده و امضاء پيامبر صلى الله عليه و آله تخصيص خورده است و تنها در همان 9 موردى كه در فقه ذكر شده است - شتر ، گاو ، گوسفند ، طلا ، و نقره ، گندم ، جو ، خرما ، و كشمش واجب مىباشد . . .\r\nكسى كه براى انفاق بر عيالات خويش و يا پس از اداء حقوق واجب شرعى مال جمع مىكند ، از اين تهديد قرآن كريم ( آيهء كنز ) بيرون است .\r\nزيرا خداوند « كنز در اين آيه را مقيّد به موردى فرموده است كه انفاق نكنند و بنابراين در موردى كه بخواهد بر عيالات خويش انفاق كند نخواهد بود . و نيز شامل موردى كه حقوقش را پردخته باشد ،\r\n\r\n\r\n","description":"","footnote":"\r\n( 1 ) - مجمع البيان ج 5 ص 26 .\r\n","page_name":" 103 ","page_number":103},
  {"content":"\r\n\r\nنمىشود زيرا از پيامبراكرم صلى الله عليه و آله نقل شده است : مالى كه زكاتش داده شده باشد گنج نيست گر چه زير زمين باشد و آنچه به حدّ زكات رسيده و زكاتش را نداده‌اند گنج است گر چه روى زمين باشد زكات رسيده و زكاتش را نداده‌اند گنج است گر چه روى زمين باشد « 1 » و از عبداللّه عمر نقل شده است هر مالى كه زكاتش داده شده باشد گنج نيست ، گر چه در طبقهء هفتم زمين باشد .\r\nو بنابراين حديثى كه از پيامبر صلى الله عليه و آله نقل شده كه وقتى آيهء كنز نازل شد سه مرتبه فرمود : دور باد طلا و نقره عرض شد : يا رسول اللّه چه مالى را براى خود نگهداريم ؟ فرمود زبانى كه ذكر خدا گويد و دلى كه براى خدا خاشع باشد ، و زنى كه شما را در راه دين يارى كند « 2 » و يا اينكه فرموده كسى كه پول سفيد يا زردى ( طلا و نقره ) ذخيره كند ، به آنها در قيامت داغ مىشود . « 3 » مربوط به مالى خواهد بود كه حقّش پرداخت نشده باشد و يا كسى كه فرزند يا ورثه محتاجى نداشته باشد . . .\r\nمحقّق جواد كاظمى ( متوفّى قرن 11 هجرى ) مىگويد : « 4 » منظور از\r\n\r\n\r\n","description":"","footnote":"\r\n( 1 ) - به نقل سنن ابى داود ج 1 ص 358 و السّراج المنير ج 3 ص 263 .\r\n( 2 ) - درّ المنثور ج 3 ص 322 مجمع البيان 5 ص 26 .\r\n( 3 ) - درّ المنثور ج 3 ص 233 .\r\n( 4 ) - مسالك الأفهام الى آيات الأحكام 2 ص 17 .\r\n","page_name":" 104 ","page_number":104},
  {"content":"\r\n\r\nكنز در اين آيه ، حفظ آن و اداء نكردن زكات واجب آن است چنان كه از جملهء « و لا ينفقونها فى سبيل اللّه » استفاده مىشود اگر زكات مال بدهند مسّلماً توبيخ نخواهد شد . . .\r\n2 - سيّد قطب نويسندهء مصرى در تفسير خويش « 1 » آيهء كنز را تنها به عنوان اعتراضى بر علماء و زهّاد اهل كتاب مىداند و كوچكترين اشاره‌اى به جنبهء حقوقى اسلامى آن نمىكند ولى همين نويسنده در كتاب « عدالت اجتماعى در اسلام » « 2 » كنز را از جنبهء حقوقىاش مورد توجّه قرار داده معتقد است كه مخصوص اهل كتاب نبوده و نيز اختصاصى به مالى كه زكاتش داده نشده است ندارد ، و حديثى از پيامبر صلى الله عليه و آله نقل مىكند كه به بلال فرمود : دوست ندارم به اندازهء كوه احد طلا داشته باشم و همه را انفاق كنم و تنها دو قيراط براى خود نگه دارم .\r\nدر كتابهاى فقهى شيعه و سنّى - به مقدارى فرصت بود مراجعه كردم ، اصل مسئله مطرح نشده و بالّنتيجه از آيهء كنز هم سخنى به ميان نيامده است .\r\nو حتّى شيخ طوسى ( قده ) كه معتقد است علاوه بر ماليتهاى\r\n\r\n\r\n","description":"","footnote":"\r\n( 1 ) - فى ظلال القرآن ج 10 ص 208 .\r\n( 2 ) - ج 1 ص 175 .\r\n","page_name":" 105 ","page_number":105},
  {"content":"\r\n\r\nمعروف ، واجب است هنگام دور كردن و يا چيدن غلّات مقدارى به فقرا بدهند ، و اين غير از قانون زكات است . « 1 » از آيهء كنز سخنى به ميان نمىآورد . و توجّه او در مسئلهء وجوب انفاق هنگام درو اصلًا به جنبهء عمومى سرمايه كه در آيه « كنز » عنوان شده نمىباشد . نظر او به برخى روايات و آيات ديگر است كه در خصوص هنگام درو كردن محصول وارد شده است .\r\nو به هر حال در اين ميان فرياد ابوذر خاموش شده و نداى او به گوش نمىرسد . داستان ابوذر و عثمان تنها به همان جنبهء تاريخى و تحليل روانى سلحشورى او در كتابهاى تاريخى مانده و به كتابهاى حقوقى سرايتى نكرده است ، و البته اين مايهء تأسّف است .\r\nبه احتمال قوّى جهت بحث نشدن از آيهء مزبور در كتابهاى فقهى اين بوده كه به نظر آيهء « كنز » و حرمت جمع مال در موارد استثنايى بوده به اصطلاح عنوان ثانوى دارد و بنابراين در متن قوانين حقوقى اسلامى ذكر نمىشود .\r\nصاحب جواهر مىگويد : ظاهراً غير از خمس و زكات چيز ديگرى\r\n\r\n\r\n","description":"","footnote":"\r\n( 1 ) - غير از زكات واجب حقّ ديگرى هم در مال واجب است كه در روز دروكردن بايد به فقرا مشت مشت بدهند . . دليل ما بر اين حكم اجماع فقهاء شيعه و احاديث و آيهء قرآن است كه مىفرمايد و آتوا حقّه يوم حصادة كتاب الزّكاة خلاف ج 1 ص 112 تهران . صاحب جواهر در برابر شيخ طوسى ادعاى اتّفاق او را نوعى اشتباه دانسته و معتقد است دليل درستى بر وجوب انفاق هنگام درو نداريم .\r\n","page_name":" 106 ","page_number":106},
  {"content":"\r\n\r\nابتداً در مال واجب نيست و در اين حكم به مخالفت دانشمندى بر نخوردم ، تنها شيخ طوسى در مسئله مشت مشت و بسته بستهء دادن از محصول هنگام درو ، عقيده به وجوب دارد . . .\r\nسيره قطعى مسلمانان نيز اين است كه چيز ديگرى را ابتدا واجب نمىدانند ، بلكه مىتوان گفت مطلبى ضرورى و بديهى است ، خصوصاً با در نظر گرفتن رواياتى كه در اصل وجوب زكات آمده كه اگر خدا مىدانست احتياجات فقرا با زكات بر طرف نمىشود غير از آن هم واجب مىكرد . . . « 1 »\r\nمعلوم مىشود بحث فقهاء در واجبات به عنوان اوّلى و به تعبير صاحب جواهر ابتدائى بوده است و مطالب استثنايى و قوانينى كه تنها در شرايط سخت اجتماعى جلو مىآيد ، بنا نبوده در متن قوانين ذكر گردد و آيهء كنز را حكم ثانوى مىدانسته‌اند .\r\nبه هر حال لازم است ببينيم روش ابوذر بر چه اساسى استوار بوده است .\r\n\r\nتحقيق روش ابوذر\r\n1 - برخى گفته‌اند : روش او بر اساس اجتهاد خويش استوار بوده و تنها براى خودش حجّت است ، گفتهء او را ديگران قبول نداشته و\r\n\r\n\r\n","description":"","footnote":"\r\n( 1 ) - جواهر ج 15 ص 8 .\r\n","page_name":" 107 ","page_number":107},
  {"content":"\r\n\r\nندارند و در مباحثه‌اى كه با كعب الأحبار دربارهء واجب فوق زكاتى نموده حقّ با كعب الأحبار بوده است .\r\nليكن اوّلا در روايات پيش خوانديم كه ابوذر گفت : من چيزى از پيش خود نگفتم و از پيامبر ( ص ) شنيده‌ام و خوانديم كه پيامبر صلى الله عليه و آله فرموده است : « آسمان بر سر كسى راستگوتر از ابوذر سايه نينداخته و زمين نيز كسى را ، راستگوتر از ابوذر به دوش نگرفته است . » و اين حديث به طور مكّرر در كتابهاى حديثى نقل شده و بر همه مسلّم بوده است . به طورى كه يكى از اصحاب امام صادق عليه السلام به آن سرور مىگويد : آيا ابوذر از شما اهل بيت هم راستگوتر بوده است ؟ و حضرت مىفرمايد منظور مقايسه با مردم معمولى مىباشد .\r\nو ثانياً - ابوذر شاگرد ممتاز على بن ابيطالب عليه السلام و از ياران با وفاى آن سرور است ، چنان كه ديديم عثمان به على عليه السلام گفت اين نادانت را دور كن و براى شكايت از وضع ابوذر به دنبال على عليه السلام فرستاد .\r\nاطمينان داريم كه روش ابوذر مورد تأييد على عليه السّلام بوده است زيرا با همهء نزديكى كه ابوذر با آن حضرت داشت هيچ گاه ابوذر را از روشى كه پيش گرفته بود نهى نكرد و كوچكترين جلوگيرى ننمود ، بلكه از او پشتيبانى فرموده ، در محيط خفقان عثمان مقام روحى ابوذر را ستود و هنگام تبعيد ابوذر با اينكه عثمان اعلام كرده بود : كسى حقّ\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nبدرقه ابوذر را ندارد حضرت امير عليه السلام به همراهى حسن و حسين او را بدرقه كردند و هنگام وداع هر يك سخنانى در تشويق ابوذر ايراد نمودند كه سخنان على عليه السلام را قبلًا بيان كردم .\r\nروش ديگر افراد روشن از صحابهء پيامبر صلى الله عليه و آله و اصحاب على عليه السلام نيز در كتابهاى تاريخى نيامده تا ببينيم چگونه دركى داشته‌اند .\r\nشايد همگى همفكران ابوذر بوده‌اند ، از ترس حكومت و خوف ضربه بر اساس تشيّع كه آن روزها عدّهء بسيار اندكى بودند ، مراقب بودند ، مخالفت صريح با دستگاه حكومت نكنند تا بيش از پيش فشار نبينند .\r\nممكن است آن عدّه افراد روشن به طور غير مستقيم روش ابوذر را تأييد مىكرده‌اند مثلًا همه جا از تقوى و راستگويى و نزديك بودن ابوذر ، به پيامبر صلى الله عليه و آله سخن مىگفتند كه به طور غير مستقيم تأييد روش او بود چنان كه شخص حضرت امير عليه السلام نير همين روش را داشت و در برابر عثمان عظمت معنوى ابوذر ار به رخ او مىكشيد .\r\nعثمان روش استبدادى خاصّى را پيش گرفته بود عماّر را لگد زده ، به « فتق » دچار ساخت ، عماّر بيهوش شده او را به منزل بردند ، عبداللّه مسعود مفسّر قرآن را كتك زده ، شكنجه نمود . اطرافيان پولخوار و متملقّش او را بيش از اندازه مغرور مىكردند و او هم از هيچ ستمى باك نداشت ، بدين جهت شايد آن اندك افراد روشن فكر مىكردند\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nاكنون كه ابوذر ، درگيرى پيدا كرده است كافى است كه با تأييد شخص او به طور غير مستقيم روش او را تأييد كنند تا مركزّيت شعيه در خطر نيفتد .\r\nعلاقمندان او در شام مىخواستند قيام كنند و مانع بر گرداندن او به مدينه شوند ، ولى او خودش مانع شده ، سفارش كرد كه از اختلاف ، بپرهيزند . « 1 »\r\nاز وضع سلمان رفيق و برادر و يار باوفاى ابوذر هم اطّلاع درستى در دست نداريم و حتّى نمىدانيم سلمان در آن زمان زنده بوده و يا رحلت نموده بود .\r\nاز حديثى كه مرحوم صدوق در باب نماز با ياران ذكر كرده « 2 » به دست مىآيد كه سلمان تا عصر حكومت على عليه السلام زنده بوده است و نيز از دو حديثى كه مناقب ابن شهر آشوب نقل كرده است . « 3 »\r\nبرخى گفته‌اند اواخر حكومت عثمان از دنيا رفته و برخى ديگر گفته‌اند ، اوايل حكومت عثمان و برخى معتقدند اواخر حكومت عمر از دنيا رفته است . « 4 »\r\n\r\n\r\n","description":"","footnote":"\r\n( 1 ) - بحار ج 22 ص 396 از مجالس مفيد .\r\n( 2 ) - « من لا يحضره الفيه » ج 1 ص 238 .\r\n( 3 ) - بحار ج 22 ص 274 و ص 372 .\r\n( 4 ) - قاموس الرّجال ، ج 4 ، ص 433 .\r\n","page_name":" 110 ","page_number":110},
  {"content":"\r\n\r\nمجلسى در بحار ( ج 22 ص 368 ) حديثى را نقل مىكند كه در زمان عمر حضرت امير عليه السلام به صورت اعجاز از مدينه رهسپار مداين شد تا سلمان را به خاك بسپارد .\r\nو چون از حوادث زندگى سلمان از اواخر حكومت عمر به بعد چيزى در دست نيست ، اطمينان دارم كه قول به مرگ او در عهد عمر درست‌تر است . زيرا با موقعيّت چشمگيرى كه سلمان داشت نبايد در اواخر عمر كه وجههء بيشترى داشته است اصلًا صحبتى از او در ميان نباشد .\r\nاز رواياتى كه در شرح حال سلمان وارد شده پيدا است كه او در روش زندگى خيلى زاهدانه‌تر از ابوذر بوده است . مثلًا نقل شده كه سلمان ابوذر را به مهمانى به منزل خود دعوت كرد و هنگام غذا فقط قرص نانى نزد او گذارد . ابوذر نگاهى كرده گفت : كاش قدرى نمك هم بود سلمان ظرفى داشت ، برخاسته ظرف را گرو گذارد و قدرى نمك قرض نموده نزد ابوذر نهاد همين كه ابوذر نان و نمك را خورد خدا را شكر نمود كه : به ما قناعت عطا فرمودى !\r\nسلمان گفت : اگر قانع بودى ظرف من به گرو نمىرفت « 1 » و نظير همين حديث را ابن ابى الحديد دربارهء مهمانى كردن سلمان از ابووائل\r\n\r\n\r\n","description":"","footnote":"\r\n( 1 ) - بحار ج 22 چاپ ط .\r\n","page_name":" 111 ","page_number":111},
  {"content":"\r\n\r\nنقل مىكند . « 1 »\r\n\r\nنظريهء دوم :\r\n2 - گفته‌اند ابوذر شخص عجولى بود و به همين جهت بدون دقّت در كلام فوراً قاطعانه نظريه‌اى مىداد و دنبال همان را مىگرفت .\r\nطبرانى از شداّد بن اوس نقل مىكند : پيامبر صلى الله عليه و آله گاهى اوّل روز نهى مىفرمود و آخر روز ترخيص مىداد كه معلوم مىشد نهى اوّل به منظور حرمت نبوده ، جنبهء كراهت داشته است ، ولى ابوذر همين كه صبح نهى پيامبر ( ص ) را مىشنيد ، به اطراف مدينه مىشتافت و صبر نمىكرد تا رخصت بعدى را بشنود .\r\nولى اين حرف شدّاد به فرض صحيح باشد - كه حتماً مغرضانه گفته شده است . - به مطلب مورد بحث ما ارتباطى ندارد زيرا اينجا كه نهى اوّل و رخصت بعدى در كار نيست .\r\nاينجا فقط آيهء قرآن است كه به طور صريح تهديد به عذاب مىكند و نهى از جمع مال مىنمايد و به علاوه مىگويد : مطلبى را كه مىگويم از دوستم پيامبر خدا صلى الله عليه و آله شنيده‌ام كه همان مضمون آيهء قرآن است .\r\n\r\nنظريهء سوم :\r\n3 - گفته‌اند : ابوذر تحريك شده بود و پشت پرده دست ديگرى در كار بوده است ، كه ابوذر را عليه عثمان بشوراند و از اين اختلاف\r\n\r\n\r\n","description":"","footnote":"\r\n( 1 ) - به نقل بحار ج 22 ص 384 .\r\n","page_name":" 112 ","page_number":112},
  {"content":"\r\n\r\nبهره‌بردارى كند .\r\nطبرى در تاريخ خود از « يزيد فقعسى » نقل مىكند : هنگامى كه ابن السوداء ( عبداللّه سبا ) وارد شام شد ابوذر را ملاقات كرده گفت :\r\nمعاويه مىگويد : مال ، مال خداست اين درست است كه همهء اموال مال خداوند است ولى منظور معاويه اين است كه نام مسلمانان را حذف نموده خود را خليفهء خدا دانسته فعاّل ما يشاء در اين اموال حساب كند .\r\nابوذر به نزد معاويه شتافته گفت : اين چه سخنى است كه مىگويى ؟\r\nمعاويه گفت : مگر قبول ندارى كه همهء اموال ، مال خداوند است ؟\r\nمعاويه گفت مگر قبول ندارى كه همه اموال ، مال خداوند است . ابوذر گفت درست است ولى براى مسلمانان و در راه مصالح آنها ، توهم از اين پس نگو مال خدا و بگو مال مسلمانان ، معاويه گفت : من نمىگويم مال خدا نيست ولى از اين پس مىگويم مال مسلمانان .\r\n« ابن السودا » سپس نزد ابودرداء آمده همان مطلب را گفت ابودرداء بانگ زد ، به خدا فكر مىكنم تو يهودى هستى .\r\nابن السوداء نزد عبادة بن صامت آمد و همان مطالب را گفت : عبادة او را چسبيده نزد معاويه آورده ، گفت : اين شخص ابوذر را بر تو شورانيده و تحريك نموده است . پس از اين جريان بود ، كه ابوذر در\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nشام فرياد مىزد : « گنج كنندگان را به عذاب بشارت دهند » .\r\nولى هر فرد محقّق در علم رجال مىداند كه عبداللّه سبا ( ابن سوداء » يك شخص افسانه‌اى بيش نيست كه دشمنان تشيّع در ذهن خود ساختند و در عالم خيال او را از ميان يهوديان آوردند و همهء انقلابهاى حقيقى شيعه را به او نسبت دادند تا بگويند همهء جنبشهاى آزادى خواهانهء شيعه در برابر حكومتها به تحريك يهوديان مخالف اسلام بوده است .\r\nو شگفت اينكه كعب الأحبار يهودى تازه مسلمان همدم و نديم عثمان است كه صحابهء خاص ، اسلام آوردن او را ساده نمىدانستند ، و او با روش ابوذر مخالفت مىكند آن وقت ابوذر را تحريك شدهء اسرائيليان مىدانند . و كعب الأحبار تحريك شده يهوديان نيست ، ولى ابوذر هست ! . مىگفتند : انگلستان استعمارگر احياناً مخالفين جدىّ خود را در ميان ملل ضعيف طرفدار مارك دار خود معرفى مىنمود تا او را از وجههء ملّى بياندازد و ديگر مردم از او طرفدارى نكنند تا بتواند به مقاصد خود برسد و احيانا طرفداران جدّى خود را علناً دشنام مىداد تا مردم استعمار شده او را مخالف استعمار بدانند و در نتيجه محبوب شود تا بهتر بتواند كار كند .\r\nاز طرفى داستان عبداللّه سبا و ابوذر مربوط به شام است و ابوذر\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nپيش از اين ملاقات ( افسانه‌اى ) نيز مبارزه مىكرد و از مدينه به شام تبعيد شده بوده است . برخى از محققّين معاصر « 1 » معتقدند ، عبداللّه بن سبا نام متسعار عمّار ياسر بوده است ، از عبداللّه همان معناى توصيفى بندهء خدا اراده شده است و فرزند سبا يعنى فرزند يمن يعنى اهل يمن . رسم بوده است كه افراد را به شهرشان نسبت مىداده‌اند .\r\nعماّر ياسر با اين نام مستعار كارها مىكرده است و اگر قصّهء ملاقات او با ابوذر درست باشد گواه ديگرى بر صحّت نظرات ابوذر مىباشد ، عماّر هم كه از صحابهء خاص مىباشد ، اباذر مبارزه را به كار بيشترى واداشته است .\r\nعماّر به روش تقيّه كار مىكرده است و با همين روش از دست مشركين مكّه نجات پيدا كرد ولى پدر و مادرش كشته شدند و پيامبر ( ص ) فرمود : او از پدر و مادرش داناتر بود .\r\n\r\nچهارمين نظريهّ :\r\n4 - گفته‌اند آيهء « كنز » فقط مربوط به علماء و زهّاد يهود و مسيح بوده و حتّى شامل علماء اسلام هم نمىشود و به فرض كه شامل ديگران هم بشود ، تنها دربارهء اموال عمومى و بيت المال مسلمانان\r\n\r\n\r\n","description":"","footnote":"\r\n( 1 ) - دكتر مصطفى شبيبى .\r\n","page_name":" 115 ","page_number":115},
  {"content":"\r\n\r\nاست كه بايد به مصرف مسلمانان برسد و اعتراض ابوذر نيز به عثمان مربوط به بيت المال بوده است .\r\nولى اين سخن هم درست نيست و قرآن با ذكر حرف « واو » آيهء كنز هيچ گونه اختصاصى هم به اموال عمومى داده نشده است . نقل است كه عثمان هنگام نظم قرائتهاى قرآن مىخواست اين واو را حذف كند و ابىّ بن كعب در برابرش شديداً ايستاده است البّته چون معتقدم نظم قرآن در زمان خود پيامبر ( ص ) انجام شده است اين گونه نقلها را با ديدهء ترديد مىنگرم .\r\n\r\nآنچه از آيه مىفهميم\r\nبه نظر مىرسد دلالت آيهء قرآن ( 34 توبه ) بر وجوب انفاق و حرمت نگهدارى پول نقصى ندارد ، لازم است براى روشن شدن مطلب به اين نكات توجّه مختصرى شود :\r\n1 - كنز به معناى زير زمين نهادن و به اصطلاح « گنج » نيست ، بلكه منظور همان ذخيره نمودن و خرج نكردن و نگهدارى آن است چنان كه در متن آيه اين طور تعبير شده : آنها كه طلا و نقره را گنج نموده و در راه خدا انفاق نمىكنند . . كه پيداست منظور مطلق خرج نكردن و انفاق ننمودن در راههاى الهى است هر چند گنج به معناى معمول نكرده\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nباشد .\r\n2 - لازم به تذكّر نيست كه ذكر طلا و نقره به عنوان پول رايج آن زمان و به اعتبار پشتوانهء پول رايج در بسيارى عصرهاى ديگر بوده است ، و منظور هر گونه پول رايج است كه وسيله مبادلات و رابطهء معاملاتى مردم مىباشد . هر چند اسكناس بوده و حتّى اگر به فرض پشتوانهء طلا و نقره هم نداشته و فقط به اعتبار اقتصاد عمومى كشور رايج يافته باشد البته معمولًا پشتوانهء اسكناس بايد فلزات گرانقدرى باشد كه قابل انتقال باشد و مثلًا معادن نمىتوانند پشتوانه قرار گيرند .\r\nچنان كه آيه شامل شمش طلا و نقره كه سكّه ندارند نيز مىشود .\r\n3 - از جمله : « لا ينفقونها فى سبيل اللّه » / در راه خدا انفاق نمىكنند ، استفاده مىشود كه آيه مربوط به جائى است كه يك راه الهى خالى و تأمين نشده ، موجود است كه احتياج به پول دارد و از شدّت عذاب مذكور در آخر آيه پيداست كه راهى بس مهم و مؤثّر در پيشبرد اسلام است كه تأمين نكردن آن ضربه بر اسلام يا اجتماع مسلمانان مىباشد .\r\nهمچون مواقعى كه مبارزات اسلامى احتياج به مخارج زيادى داشته باشد و يا فشار فقر بر اكثريّت مردم و اختلاف طبقاتى فاحش طورى است كه اجتماع اسلامى را به سقوط اقتصادى و اخلاقى و يا اعتقادى مىكشاند . انفاقات مستحب همچون مواردى كه اجتماع چندان\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nاحتياجى به انفاق ندارد و تنها موجب بهتر شدن غير ضرورى زندگى افراد مىشود منظور نيست .\r\n4 - بهترين تعبير براى نشان دادن ارادهء حتمى و لزوم عمل ، تهديد بر ترك آن عمل و بيان شدّت عذاب مسامحه كنندگان است و در اين آيهء شريفه همين روش استفاده شده است . بنابراين در استفادهء وجوب از آيهء مزبور هيچ گونه تأملّى نبايد نمود .\r\n5 - هيچ گونه اشاره‌اى در قرآن كريم و يا روايات صحيح پيامبر صلى الله عليه و آله و ائمّه عليهم السلام به اين معنى نشده كه منظور از اين آيه پولى است زكات واجب آن داده نشده باشد .\r\nو بنابراين در برابر اين شمول و اطلاق آيه هيچ گونه مقيّدى در دست نداريم و بايد طبق اطلاق آيه عمل شود .\r\nو اگر منظور خمس باشد بايد گفت خمس تنها در عنوان گنج است آن هم يك پنجم نه همهء آن ، ولى گفتيم كه منظور از كنز گنج اصطلاحى نبوده مطلق نگهدارى و انفاق نكردن منظور است و بايد همهء آن انفاق شود نه يك پنجم آن .\r\nروايتى كه از پيامبر اكرم صلى الله عليه و آله نقل شده : هر چه زكاتش داده شده باشد ، گنج نيست ، با سند درستى نقل نشده است .\r\nحديث مزبور را ابوداود ( از محدّثين اهل سنّت ) در سننن خويش و\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nمؤلّف سراج المنير نقل كرده‌اند كه ما براى سند آنها از نظر فقهى اعتبارى قائل نيستيم .\r\nاز محدّثين شيعه ، شيخ طوسى ره ، در كتاب امالى خويش اين حديث را از پيامبر صلى الله عليه و آله نقل كرده ليكن سند درستى ندارد . در سند شيخ ، « ابوالفضل » ذكر شده كه همان محمّد بن عبداللّه شيبانى است و هيچ گونه توثيقى دربارهء آن وارد نشده است .\r\nمرحوم طبرسى هم بدون سند و فقط به طور « ارسال » از پيامبر صلى الله عليه و آله نقل مىكند و اعتبارى ندارد .\r\nشگفت اينكه مرحوم « طريحى » در كتاب لغت خويش مىگويد :\r\nكنز يعنى مالى كه زكاتش داده نشده باشد هر چند روى زمين باشد . « 1 »\r\nبا اينكه كتاب ايشان در تشخيص معانى لغوى است و اين معنى در هيچ لغتى نيامده است مگر اينكه بخواهد معناى شرعى آن را ذكر كند و بگويد منظور از « كنز حرام » مالى است كه زكاتش داده نشده باشد . « 2 » و آن هم دليلى ندارد .\r\n\r\n\r\n","description":"","footnote":"\r\n( 1 ) - مجمع البحرين لغت « كنز » .\r\n( 2 ) - و شايد وضع كتاب « مجمع البحرين » و نيز كتاب لغت « نهايه تأليف ابن‌اثير به همين منظور است و حديث را از لغت نمىگيرد بلكه لغت حديث را با قرائن حديث معنى مىكند مفردات راغب اصفهانى نير تا حدودى همين خاصيّت را دارد .\r\n","page_name":" 119 ","page_number":119},
  {"content":"\r\n\r\nمرحوم طبرسى در جاى ديگرى مىگويد : « 1 »\r\nلغت « كنز » در اسلام هر كجا گفته مىشود منظور ما ليست زكاتش داده نشده باشد ولى اين هم مدرك درستى ندارد نمىدانم مرحوم طبرسى روى چه دليلى چنين فرموده است .\r\n6 - ظاهر تعبير آيه اين است كه همهء پول گنج شده بايد انفاق شود .\r\nاز نظر آيهء مزبور نگهدارى و ذخيرهء پول هر مقدار باشد در صورتى كه اسلام و اجتماع مسلمانان احتياج مبرمى به آن داشته باشند گناه است .\r\nالبته اگر براى زندگى خود احتياجاتى دارد - آن هم عاقلانه نه ، مسرفانه ، كنز حساب نمىشود . منزل مناسب با شؤون او و ساير لوازم زندگى به طور مناسب با آبروى او كنز حساب نمىشود كسب و كار عادى ( نه سودطلبانه و افراطى ) كنز حساب نمىشود .\r\n7 - گر چه متون اسلامى كه دربارهء احتكار وارد شده احتكار را تنها در غذاى مردم و يا فقط در 5 يا 6 مورد آن تحريم نموده است ( گندم و جو و خرما و زيتون و روغن و كشمش ) . « 2 »\r\nو بسيارى از فقهاء تعبيراتى همچون عبارت شيخ طوسى ( قده ) در « نهايه » دارند كه : احتكار حبس گندم و جو و خرما و كشمش و روغن\r\n\r\n\r\n","description":"","footnote":"\r\n( 1 ) - مجمع البيان ج 7 سورهء القصص .\r\n( 2 ) - 27 / 10 آداب التجارة وسائل .\r\n","page_name":" 120 ","page_number":120},
  {"content":"\r\n\r\nمىباشد و در غير اينها مانعى ندارد . « 1 »\r\nو البته اين خود بحثى ديگر است كه از نظر حقوقى بايد تحقيق شود :\r\nآيا احتكار فقط در همان 6 مورد حرام است و يا آنها به عنوان غذاى غالب مردم در شرايط آن روز بوده است ؟ و در برنج و گوشت و مانند آن نيز در زمان ما كه از مواد غالبى غذاى مردم است جريان دارد ؟\r\nو يا حتّى در ضروريات ديگر زندگى همچون مصالح ساختمانى نيز جريان دارد ؟\r\n. . . . ولى چنان كه گفتيم مىتوان از آيهء « كنز » استفاده نموده كه احتكار پول و در جريان نينداختن آن حرام است .\r\n8 - آيا انفاق پول - در شرايط معيّنى كه به موجب آيهء كنز واجب است ، همچون وجوب معاملهء موادّ غذايى بيرون آوردن آنها از احتكار است يا منظور انفاق بلاعوض مىباشد ؟\r\nدر صورت اوّل فقط لازم است پول به جريان بيفتد و راكد نماند و بنابراين اگر در بازار اقتصادى اجتماع وارد شود و يا حتّى در بانكها پس انداز شود تا از آن راه به جريان افتد مانعى ندارد ؟ چنان كه حرمت احتكار نه به اين معنى است كه حتماً بايد مجاّناً در راه خدا انفاق كند\r\n\r\n\r\n","description":"","footnote":"\r\n( 1 ) - نهاية تأليف شيخ طوسى كتاب تجارت .\r\n","page_name":" 121 ","page_number":121},
  {"content":"\r\n\r\nبلكه بايد بفروشد تا مورد استفادهء مردم قرار گيرد .\r\nبه نظر مىرسد منظور ، انفاق بلاعوض مىباشد . و دليلم بر اين گفته ظهور تعبير آيهء شريفه است .\r\nدر لغت معامله را انفاق نمىگويند . هر چند از نظر ريشهء لغت مىتوان به هر گونه - از دست دادن مال به نوعى - كلمهء انفاق را اطلاق نمود ، ليكن ظهور اين تعبير در همان انفاق بلاعوض است .\r\nبه نظر من مسلّم است كه اگر اجتماع احتياج مبرمى به پول دارد تا براى بر طرف كردن فقر و يا ساير مصارف لازم به كار برد ، آن وقت سرمايه داران بزرگ پول خود را در بانكها پس انداز كنند كه ربح ببرند و يا برايشان محفوظ باشد . و يا براى سود بيشترى به جريان معاملات بيندازند ، هيچ كس نمىگويد اينها مال خود را انفاق كرده‌اند .\r\nبنابراين سخن از موقعيّت پول كه : بايد همواره براى واسطه بودن و در معاملات به كار برود و اگر از جريان بماند و حالت ركود پيدا كند از حقيقت خود منحرف شده است و اسلام با آن مخالف است كه در برخى تفاسير آمده است . « 1 » با مفهوم آيه تطبيق ندارد .\r\nدر آيهء كريمه سخن از برگرداندن پول به حقيقت و خاصيّت واسطه بودن آن نيست تا بگوئيم بايد پول در جريان بيفتد و همين در جريان\r\n\r\n\r\n","description":"","footnote":"\r\n( 1 ) - الميزان .\r\n","page_name":" 122 ","page_number":122},
  {"content":"\r\n\r\nبودن آن كافى است بلكه سخن از احتياج ضرورى اجتماع و لزوم انفاق است .\r\nو بنابراين در مواقع ضرورتهاى مهمّ اجتماع اسلامى هر گونه پس انداز غير ضرورى هم اشكال دارد ، جز پس اندازى كه در اسلام عنوان انفاق دارد . مانند پس انداز در بانكهاى قرض الحسنه كه صرفاً براى تسهيل كار محتاجان مىباشد و همانطور كه مىدانيم در اسلام پاداش قرض دادن بى ربح از ثواب صدقه دادن نيز بيشتر است .\r\n9 - و بنابر آنچه گذشت آيهء كريمه ، يك حكم استثنايى و در شرايط خاص و به اصطلاح فوق قانون را بيان مىكند قوانين مالياتى ابتدايى اسلام همان زكات و خمس و جزيه و متفرّعات آنها است ليكن اگر در اثر سهل انگارى ثروتمندان در پرداخت حقوق مالى خويش با پيش آمدن شرايط حسّاس و فوق العادّه نظير خشكسالى و يا جهاد و غيره حالت فوق العاده‌اى جلو آيد ، واجب است افراد متمكّن پول را راكد نكرده و حتّى براى تحصيل سود در معاملات به كار نيندازد و آن را براى برگرداندن اجتماع به حالت عادى خويش به دست خود انفاق كنند و يا تسليم حاكم شرع نمايند .\r\n10 - لزوم انفاق مال كه در آيه كريمه بيان شده منوط به وجود حاكم شرع و تسليم نمودن به او نشده و حالت اطلاقيش حفظ شده\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nاست ، و بنابراين وقتى كه آن حالت جلو بيايد ، لازم است خود متمكّنين انفاق كنند و به انتظار حكم حاكم ننشينند ولى در عين حال چون طبع اين حكم يك حكم معمولى نبوده از شؤون رهبرى و مربوط به اصلاح كلّى جامعه مىباشد ، بايد مربوط به نظر رهبر شرعى باشد ، رهبر بايد حالات استثنايى را تشخيص دهد ، مردم معمولى مشغول كار و كسب خويشند . مسايل كلّى جامعه را شخص رهبر بايد تشخيص دهد و حلّ و فصل كند ، و چون طبع اين حكم خود نشان دهندهء ارتباطش با حاكم مىباشد ، نيازى به ذكر اين مطلب نبوده است ، از طرفى اگر نظر حاكم را كلًّا شرط ندانيم و همچون احكام ديگر تشخيص موارد و موضوع آن را مستقلًا به دست مردم بدهيم مسلّماً مصالح عالى جامعه پايمال تشخيصهاى مختلف مردم شد از ميان مىرود . و نيز اگر به صورت يك فتواى كلّى و بدون احتياج به نظر حاكم شرعى ، همچون وجوب نماز ، واجب باشد ، در شرايطى كه رهبرى كامل اسلامى نيست ، ضربهء بزرگى به ديانت و متديّنين خواهد بود ، زيرا افراد لاابالى و غير متدّين كه عمل نمىكنند ، فقط متديّنين اموال خود را مىدهند و آنگاه پشتوانهء اقتصادى مذهبى براى شرايط حساّس و استثنايى از دست مىرود . اينها همه اقتضا مىكند كه حكم مزبور مربوط به نظر حاكم شرعى باشد كه عالم به حقوق اسلامى و\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nروشن و عادل مىباشد ولى با همهء اينها صريحاً نظر حاكم قيد نشده زيرا گاهى چنان لحظات حساسى است كه اوّلًا خطر را همهء افراد روشن مىفهمند و ثانياً دسترسى كاملى به حاكم شرع نيست يا به جهاتى نمىتواند نظر صريح بدهد .\r\nمىدانم خواهيد گفت : بالأخره مىخواهيد از آيهء كريمه لزوم انفاق تمام مال ( بيش از مقدار احتياج ) را استفاده كنيد و اين يك مطلب عجيب و در عين حال بر خلاف روش مستمّر مسلمانان است و به اصطلاح فقهى ( سيرهء قطعيّه ) مسلمانان بر خلاف آن است چنان كه صاحب جواهر نيز مىفرمايد : وجوب انفاق چيزى غير از خمس و زكات بر خلاف سيرهء قطعى مسلمانان است و ضرروى است كه لازم نيست . « 1 »\r\nولى اگر آن حالت فوق العاده را دقيقاً مورد توجّه قرار دهيم هيچ تعجّب نخواهيم كرد .\r\nمردم مسلمان گرسنه‌اند و خوف گرايش به مكتبهاى ضدّ اسلامى مىرود و يا دشمن در آستانهء حمله به اسلام و مسلمين است و مسلمانان به تقويت بنيهء دفاعى خويش نيازمندند ، آن وقت متمكّنين مذهبى بدون كوچكترين احساس وظيفه و تنها به اين دليل كه زكات و\r\n\r\n\r\n","description":"","footnote":"\r\n( 1 ) - تفسير برهان از عياّشى .\r\n","page_name":" 125 ","page_number":125},
  {"content":"\r\n\r\nخمس مال خود را پرداخته‌اند ، به معاملات مرسوم خويش مشغول و زندگى مرفّه خود را ادامه دهند ؟\r\nنمىگوئيم اگر هم اكنون به خاطر معاملات سابق خود گرفتار قرض هستند ، بدهكارىهاى خود را نپردازند و انفاق كنند .\r\nمىگوئيم اگر پولى موجود دارند و احتياج شديد اسلام را ملاحظه مىكنند ، نمىتوان گفت براى سود بيشتر و بدون هيچگونه ضرورت شخصى به جريان معامله بيندازند .\r\nدر حديث قدسى ، الهى مىفرمايد : اهل محلّى كه سير بخوابند و فردى گرسنه در ميانشان باشد ايمان ندارند .\r\nدر حديث معتبر ديگر وارد شده : كسى كه بشنود بانگ مسلمانى گرفتار را كه : اى مسلمانان به فريادم برسيد ، و او را پاسخ مثبت نگويد مسلمان نيست .\r\nآيا لازم است حتماً صداى حنجره‌اش بيرون آيد و فرياد بكشد ؟\r\nرخ زرد و بدن نحيف و شكم از گرسنگى به پشت چسبيده‌اش بهتر از هر بانگى نيست ؟\r\n نوك مژگانم به سرخى بر بياض روى زرد * قصّهء دل مىنويسد حاجت گفتار نيست \r\nو به نظر مىرسد ، در اين شرايط ، لزوم انفاق هرگز بر خلاف روش\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nعملى و ارتكاز ذهنى مسلمانان نيست . و صاحب جواهر هم مىگويد :\r\nابتداً چيزى غير از خمس و زكات ، واجب نيست در كلمهء ابتداءً دقّت بيشتر بفرمائيد .\r\n\r\nروايات بحث\r\n1 - از امام باقر نقل شده : « هر چه بيش از دو هزار درهم باشد كنز حساب مىشود . »\r\nاين حديث به اصطلاح مرسل مىباشد و اعتبارى ندارد و اگر نقل درستى باشد حتماً نظر به آن زمان و آن محيط دارد .\r\nمسلّماً محيطها و زمانها از نظر مقدار پول مورد نياز زندگى متفاوتند . گاهى با دويست تومان كارى انجام مىشود كه در غير آن زمان با دو هزار تومان هم انجام نمىشود و بنابراين حديث مزبور را به فرض صحّت نمىتوان يك قاعدهء كلّى به حساب آورد .\r\n2 - و همچنين حديث ديگرى كه شيخ طبرسى در مجمع البيان از على عليه السلام نقل مىكند كه بيش از چهار هزار كنز حساب مىشود ، هر چند زكاتش داده شده باشد .\r\nسند حديث ذكر نشده و مرسل مىباشد . و هم مبلغ چهار هزار را نمىتوان به عنوان يك قانون كلّى تلقّى نمود و البتّه در حديث ذكر\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nنشده منظور چهار هزار درهم است يا دينار .\r\nمطلبى كه مىتوان از اين دو حديث استفاده نمود ، اين است كه نگهدارى مقدارى پول ( كه در آن زمان به 2 يا 4 هزار محدود شده است ) بيش از ضروريات زندگى و كسبى ، كنز شمرده نشده است و شايد مطلب درستى باشد . يعنى علاوه بر ضروريّات زندگى اين مقدار هم علاوه نگه دارد ، مانعى ندارد براى اينكه فشار زيادى بر مردم نباشد اين مقدارها مسامحه مىشود .\r\n3 - از امام صادق عليه السلام نقل شده : « اكنون شيعيان ما آزادند كه از اموال خود به اندازهء معمول انفاق كنند . ولى هنگامى كه قائم ما عليه السّلام قيام فرمايد بر هر گنج دارى گنجش حرام مىشود بايد نزد آن حضرت بياورد تا بدان وسيله در برابر دشمن فعاّليت نمايد . و اين است معناى گفتهء خداوند : و الذّين يكنزون الذّهب والفضّه . . . » « 1 »\r\nسند اين حديث خوب است ، تنها كسى كه در سند اين حديث مورد تأمّل است معاذ بن كثير مىباشد ، كه علماء رجال او را صريحاً توثيق نكرده‌اند .\r\nليكن شيخ مفيد ره مىفرمايد معاذ از بزرگان اصحاب امام صادق عليه السلام و موثّقين آنهاست .\r\n\r\n\r\n","description":"","footnote":"\r\n( 1 ) - كافى به نقل تفسير برهان ج 2 ص 121 .\r\n","page_name":" 128 ","page_number":128},
  {"content":"\r\n\r\nابو على نيز در رجال خويش مىگويد « 1 » احاديثى در دست است كه دلالت بر خوبى معاذ دارد .\r\nو از اين حديث مطالبى استفاده مىشود .\r\n1 - با اينكه در آيه تعبير گنج وارد شده و در همين حديث مىفرمايد ، بر هر گنج دارى گنجش حرام مىشود ، با اين حال در ابتداى حديث مىگويد : فعلًا آزادند كه از اموال خود فقط . . . معلوم مىشود ، همانطور كه پيش از اين گفتيم منظور از گنج كردن ، عموم اموال و نگهدارى آن مىباشد .\r\n2 - نفوذ قدرت ولى عصر ارواحنا فداه همه‌اش روى اعجاز نيست و در ضمن انجام برنامه‌هاى خارق العاده ، براى پيشبرد اسلام در ابتداى كار احتياج به اموال پيدا مىشود .\r\n3 - در ابتداء ظهور آن سرور چون كه حالت فوق العاده است و اسلام احتياج به پول دارد ، بايد متمكّنين اموال خود را تسليم آن حضرت نمايند .\r\nو اين همان مطلبى است كه پيش از اين گفتيم ليكن سخن اينجاست كه آيا ظهور حضرت به عنوان يكى از مصاديق حالت فوق العاده بيان شده و در هر دوره‌اى كه حالت فوق العاده‌اى جلو آيد ،\r\n\r\n\r\n","description":"","footnote":"\r\n( 1 ) - ص 302 .\r\n","page_name":" 129 ","page_number":129},
  {"content":"\r\n\r\nانفاق لازم مىشود ؟ و يا همانطور كه امام صادق عليه السلام فرموده است اكنون شيعيان آزادند . . . و اين حكم تنها مربوط به ظهور حكومت آن سرور است ؟\r\nو اين حديث هم يكى از دليل‌هاى آنها كه موافق با هرج و مرج دوران غيبت آن حضرت هستند مىباشد كه فعلًا هر چند اجتماع اسلام احتياج به پول داشته باشد نبايد احتياجاتش برآورده شود ، تا حكومت حقّهء امام عصر عليه السلام جلو آيد و اموال را تسليم او كنيم .\r\nاين فكر اخيراً به صورت يك تفكّر روشنفكرانه نيز در ذهن عده‌ّاى آمده است كه نبايد به فقراء رسيدگى شود ، تا شدّت احتياج آنها موجب انفجار شده ، انقلابى به طرف تكامل جلو آيد و حالت كشورهاى اسلامى بهبود يابد و مىگويند : انفاقات جلو انقلاب را مىگيرد .\r\nولى اين تفكّر به نظر درست در نمىآيد ، انفجار براى چه ؟\r\nمىگوئيد براى تكامل وضع مادّى انسانها .\r\nآيا صحيح است كه انسانهايى اكنون در گرسنگى به سر برند و در رنج و فشار زندگى دست و پا زده آرزوى مرگ كنند و ما بگوييم عيبى ندارد اينها بميرند ، تا ديگران گرسنه نشوند ؟ از طرفى مگر هميشه فشار ، روشن‌بينى و تحرّك مىآورد ؟ چه بسا كه موجب يأس و\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nافسردگى و زهد گريز و قهر مىشود و يا تسليم و بى شخصيتّى و رضايت به پستى و ذلّت مىآورد .\r\nنمىگويم وضع زندگىشان طورى خوب شود كه حالت رضايت پيدا كنند و در فكر تكامل نباشند و اساساً نمىشود حالت رضايت كامل در اجتماع پيدا شود ، ولى مىگويم نبايد عدّه‌اى از گرسنگى بميرند و متمكّنين به آنها چيزى ندهند ، با اين اميد كه ديگرانى كه بعداً مىآيند گرسنه نمانند .\r\nبه نظر مىرسد توجّه امام صادق عليه السلام هم در حديث مزبور تنها روى عنوان جهاد بوده است ، يعنى چون اكنون براى جهاد عليه كفر و فساد ، احتياجى به پول نداريم شما آزاديد ، ولى در زمان امام قائم عليه السّلام كه جهاد عمومى ما عليه هر گونه انحراف آغاز مىشود ، بايد همهء اموال را مردم بياورند . و منظور از طرح مطالب اين بوده است كه دست به دست و نسل به نسل منتقل شده ، به دست نسل آن زمان برسد ، تا نگويند ما از چنين قانونى بى خبر هستيم و بنابراين روايت مزبور از جمله ادلّه‌اى است كه جهاد فاتحانه و كشورگشائى رادر اين زمانها تجويز ننموده است ، چنان كه دادهاى بين المللى زمان ما هم بر پايهء حفظ حقوق كشورها گذارده شده و دخالت در امور كشورهاى ديگر را منع مىكنند ، در فقه ما به حرمت جهاد فاتحانه قبل از ظهور امام\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nزمان عليه السلام تعبير شده و به هر حال اين يك بحث مستقلّ فقهى است و هر چند در تحريرالوسيله مىفرمايد : على الأقوى جهاد در زمان غيبت حرام است ، ولى صاحب جواهر مىگويد : اگر اجماعى در مسئله نباشد ، در ادلّهء جهاد فرقى ميان زمان حضور و غيبت امام گذارده نشده است . البته اين بحث مربوط به جهاد فاتحانه است نه جهاد آزادىبخش كه در فقه ما عنوان دفاع دارد .\r\nولى منظور اين نيست كه آيهء قرآن فقط مربوط به جهاد و كشورگشائى است ، تا بنابر اختصاص آن به زمان امام عليه السلام ، آيه كلًّا مربوط به آن زمان باشد ، بلكه آيه در همهء موارد نياز جامعهء اسلامى تطبيق مىكند ، ولى نياز جهادىاش فقط در آن زمان است .\r\nو اساساً تعبير آيه طورى حادّ و عميق است كه قابل تخصيص به زمان يا مكان خاصى نيست .\r\n4 - حديث مزبور را « عياّشى » « 1 » نيز در تفسير از معاذبن‌كثير نقل كرده است و حديث ديگرى هم نزديك به همين مضمون از امام صادق عليه السلام نقل مىكند .\r\n\r\n\r\n","description":"","footnote":"\r\n( 1 ) - به نقل تفسير برهان ج ص 122 .\r\n","page_name":" 132 ","page_number":132},
  {"content":"\r\n\r\n\r\nنتيجه\r\nو بنا به آنچه گفته شد ، صرف نظر از عوامل عادى اسلامى براى پخش ثروت چه عوامل مثبت از قبيل تقسيم ارث و وجوب خمس و زكات ، و يا عوامل منفى چون منع ربا و قمار و شراب‌فروشى و احتكار و تملّك زمين‌هاى بائر ( بدون احياء و غيره ) قانون منع كنز نير در شرايط فوق العاده مانع ديگرى از تمركز ثروت و گرسنگى ديگران مىباشد .\r\nو گفتيم كه علاوه بر اينها همه روش امامت اسلامى طورى است كه عملًا سرمايه‌دارهاى بزرگ و حتّى متوسّط هم پيدا نمىشود .\r\nو اين مسئله يكى از مواردى است كه امام طورى قانون را تطبيق مىكند كه عملًا بدون آن كه ناراحتى روانى در جامعه پيش آيد خواستهء اوّليهء انسانها و مصالح اجتماع تأمين مىشود . و اين روح قانون و نحوهء پياده كردن آن در قدرت هر كسى نيست .\r\nضمناً روش مالى امامت اسلامى روشن شد ، كه يك روش سرمايه دارى به معناى روز نيست ، ولى همچون روش سوسياليسم هم به زور\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nقانون ، سرمايه دارى را از ميان بر نمىدارد . بلكه مقدارى را با قوانين مختلفى چون منع احتكار و ربا و قمار و شرابفروشى و زمين خوارى ، از راه تملّك زمين‌هاى بائر ( بدون احياء ) و وجوب خمس و زكات و لزوم انفاق در شرايط فوق العادّه از ميان مىبرد ، و مقدارى را هم با روش امامت و آميزش تبليغات اخلاقى با عمل پى گير رهبر و ايجاد تحقير در سطح اجتماع نسبت به سرمايه و سرمايه‌دار .\r\nبحث در آيهء كنز صرف نظر از اينكه خود يك بحث مفيد و لازم است كه مكرّراً مىپرسند ، براى درك روش مالى حكومت اسلام لازم مىنمود .\r\nاز بيانات گذشته تحقيق عنوان ديگرى كه پيش از اين طرح كرديم نيز روشن شد و آن عنوان ممنوع قانونى و غير موجود از نظر رهبرى بود .\r\nهر چند نگهدارى مال در مواردى كه قانون منع نكرده است حرام نيست .\r\nولى از نظر رهبرى اسلامى عملًا موجود نبوده يافت نمىشود .\r\nضمناً فكر مىكنم مهمترين قسمت بحث مالكّيت يعنى مالكّيت ابزار توليد روشن شد ، نظريات احتمالى گوناگون كه پيش از اين ذكر كرديم در كتابهاى اقتصادى سوسياليسم و سرمايه دارى به اين طور\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nجمع نشده است .\r\nالبته اوّلًا به رعايت اختصار و وضع كتاب خيلى فشرده طرح شد و ثانياً چون به اين صورت تا حدودى جنبهء ابتكارى دارد ، حتماً از هر نظر كامل نخواهد بود . امّيد است ديگران در اين زمينه بيشتر فكر كنند ، و بهتر بنويسند .\r\nبايد توجّه داشت كه تحقيق در اين مسائل در زمان ما ضرورت حساّسى يافته است ، نسل روز براى درك حقوق اسلام احتياج مبرمى به فهم اين گونه مباحث در خويشتن احساس مىكنند فكر مىكنم لازم باشد اهل قلم به جاى نوشتن كتابهايى كه بيشتر جنبهء تكرارى پيدا كرده است اين گونه مباحث اسلامى را بررسى نمايند .\r\nصريحاً بگويم حتّى در خداشناسى كتابهاى زيادى نوشته شده است نوشتن تكرارى تازه ، گر چه بى فايده نيست ، ولى ترك اهمّ و پرداختن به مهمّ مىباشد . اهمّ ، تحقيق مباحث بررسى نشدهء اسلامى است نه تكرار آنچه بحث شده است و از طرفى نسل روز اهميّت اصول و اساس مكتب را بيشتر در قوانين حقوقى آن بررسى مىكنند .\r\n\r\nشعار مالكيّت خصوصى\r\nماركسيسم ، مالكيت خصوصى را چنان طرد مىكند كه اينك به\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nصورت يك شعار منفى در آورده‌اند ، ليكن بايد ديد ، آيا شرايط زمان چنين ايجاب مىكند يا اينكه متن قانونى كلّى به طور عموم بايد چنين باشد ؟ اشكال مالكّيت خصوصى را اين مىدانند كه موجب استثمار مىشود ، ليكن آيا در شرايط قدرت سيستم حكومت و عدم نياز ساير افراد جامعه نيز چنين است ؟\r\nبسيارى از درگيرىهاى مكتبهاى مختلف روز با اسلام از اينجا است كه اين مكتبها موضعى و در مقطع خاص زمان فكر مىكنند ، ولى حكمى كلّى مىكنند و اسلام همه جانبه مىانديشد و همهء مكانها و زمانها و همهء شرايط را مىبيند .\r\nشرايط و اوضاع مختلف است و نمىتوان ، اثرات منفى مقطع خاصى از زمان را موجب حكمى قانونى و كلّى دانست . به هر حال ما مالكّيت خصوصى را نفى مىكنيم ليكن با رهبرى . امّا قانون فقط در شرايط حساّس مالكّيت خصوصى را نفى مىكند ، كه قبلا توضيح داده شد .\r\n\r\nحقّ معلوم\r\nبراى تتميم بحث انفاق ، نگاهى هم به دو آيهء قرآن در سوره‌هاى « ذاريات » و « معارج » بيفكنيم :\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n« والّذين فى اموالهم حقّ معلوم » معارج آيهء 24 - 25 . للسّائل و المحروم .\r\nو در اموالشان حق معيّنى براى سؤال كننده و محروم مىباشد .\r\n« معارج » :\r\n« و فى اموالهم حقّ للسّائل و المحروم »\r\nدر اموالشان حقّى براى سائل و محروم مىباشد .\r\nذاريات آيهء 19 .\r\nمنظور از « سائل » كسى است كه از سؤال چندان ناراحت نبوده احتياجات خود را مىگويد .\r\nولى محروم كسى است كه در كمال عفّت و عزّت نفس زندگى مىكنند و به اين جهت ديگران از فقر او بى اطّلاعند و در نتيجه به او رسيدگى نمىكنند و او محروم مىماند .\r\nحقّ معينّى كه در اين دو آيه براى فقرا بيان شده است زكات و خمس نيست .\r\nنه از آن جهت كه انجام وظيفهء زكات و خمس اين همه ستايش ندارد ، و مجموع آياتى كه در رديف اين دو آيه در دو سورهء مزبور آمده است در مقام مدح و ستايش است و مدح و ستايش با انجام فريضهء زكات و خمس و غيره چندان متناسب نيست و بنابراين مستحّب مىباشد .\r\n\r\n","description":"","footnote":"","page_name":" 137 ","page_number":137},
  {"content":"\r\n\r\n. . . كه مرحوم فاضل مقداد و فاضل جواد در آيات الأحكامهاى خويش بدان تكيه كرده‌اند . « 1 »\r\nاين جهت صحيح نيست زيرا آيات سورهء « معارج » فقط مسايل مالى را نمىگويد ، در اين آيات حقّ مالى فقراء در رديف اعتراف به معاد و حكم حرمت فحشاء و عمل به عهد و امانت و محافظت بر نماز ذكر شده است .\r\nو اساساً مىتوان گفت از آيات اين سوره استفاده مىشود شرط نجات و رستگارى انجام اين اعمال است .\r\nولى از اين نظر كه مفهوم « حقّ معلوم » روشن نيست . توجّه ابتدايى به مفهوم ظاهرى اين جملهء « حقّ دانسته شدهء » به نظر مىآورد كه همان حقّ زكات و خمس منظور باشد ، كه در اسلام « دانسته شده » است ولى اين حقوق اختصاص به سائل و محروم ندارد ، زكات در تمام مصالح عمومى مسلمانان و فقرا و محتاجان و قرض مندان ، و خمس در درجهء اوّل در اختيار حاكم اسلامى قرار مىگيرد ، تا در مصالح اسلام به مصرف برساند و قسمتى هم به فقراء سادات ( به عقيدهء مشهور ) و يا همهء مشكلات حكومتى و از جمله فقراء سادات و غيره ( به عقيدهء ديگر ) مصرف مىشود پس در متن قانون اسلامى خمس و زكات\r\n\r\n\r\n","description":"","footnote":"\r\n( 1 ) - كنز العرفان ج 1 ص 226 مسالك الأفهام ج ص 18 .\r\n","page_name":" 138 ","page_number":138},
  {"content":"\r\n\r\nحقّى معيّن به عنوان سائل و محروم يعنى منحصراً براى آنها دانسته نشده است . « حقّ دانسته شده » براى سائل و محروم ، بايد حقّى باشد ، كه فقط مربوط به آنهاست و حقّ خمس و زكات علاوه بر اينكه در مرحلهء اوّل يك ماليات حكومتى است ، انحصار به سائل و محروم ندارد .\r\nو به ناچار « حقّ دانسته شده » براى سائل و محروم حقّى است كه خود شخص مالدار معيّن كند ، كه به طور مستمّرى بپردازد و مقدار آن هم بسته به ميل خود اوست ، خود او مىداند ، نه اينكه در متن قانون دانسته شده باشد .\r\nآن وقت اين واگذارى به ميل مالدار و تعيين نكردن مبلغ ، خود دليل عدم لزوم و استحباب است قانون الزامى بايد حدودش معلوم باشد .\r\nو بنا به همين نكتهء اين دو آيهء مزبور حكم ايجابى و الزامى را بيان نمىكنند و تنها در مقام بيان استحباب مىباشند .\r\nشخصى به حضور امام سجّاد عليه السلام آمده گفت مىخواهم از اين آيهء قرآن « و فى أموالهم حقّ معلوم للساّئل و المحروم مطّلعم » فرمائيد ، اين حقّ معلوم چيست ؟\r\nامام فرمود : « منظور مقدار صدقه‌اى است كه غير از زكات و ساير حقوق واجبه از مالت بيرون مىفرستى ، »\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nاو گفت : چه مقدار ؟\r\nامام فرمود : آنچه كه شخص از مالش صدقه مىدهد خواه كم ، و اگر بخواهد زياد .\r\nپرسيد : در چه راهى صرف كند ؟ فرمود : به خويشان رسيدگى كند و ناتوانى را قوّت بخشد و بيچاره‌اى را كفالت كند . . . « 1 »\r\nابو بصير مىگويد حضور امام صادق عليه السلام بودم ، بعضى سرمايه‌داران نيز بودند ، از زكات سخنى به ميان آوردند امام فرمود : دادن زكات مدحى ندارد ، زكات چيزى است كه سرمايه‌دار با پرداخت آن و سرباز نزدن از دستور اسلام ، خون و جان خود را حفظ كرده است . غير از زكات چيز ديگرى بر شما در اموالتان واجب شده است ! .\r\nنشنيده‌اى فرمودهء خداوند را : « والذّين فى اموالهم حقّ معلوم للسائل و المحروم ؟ . »\r\nمن گفتم حقّ معلوم چيست ؟ فرمود به خدا قسم ، آن چيزى است كه انسان در مال خود قرار بگذارد كه روزانه يا هفتگى يا ماهانه ، كم يا زياد ، بپردازد ولى به هر حال مداومت نمايد . اين دو آيه به فرض هم كه مطلب واجبى را بگويند ، چون از نظر مبلغ حدّى را ذكر ننموده ، انفاق اندكى را هم كافى مىدانند ، در مقدار وجوبش چندان تأثيرى در\r\n\r\n\r\n","description":"","footnote":"\r\n( 1 ) - كافى باب « فرض الزّكاه » حديث 11 .\r\n","page_name":" 140 ","page_number":140},
  {"content":"\r\n\r\nسطح جامعه ندارد ، از نظر استحبابش كه روى علاقهء الهى ، شخص مىتواند مبالغ هنگفتى بپردازد همچون سائر ادّلهء انفاقات مستحبّ اثرات زيادى در سطح جامعهء توحيدى دارند . و نظير اين دو آيه . « 1 »\r\nنظر مقدار انفاق آيهء 31 سورهء « ابراهيم » مىباشد .\r\nاز آنچه به شما روزى كرده‌ايم پيش از آنكه مرگ يكىتان را بگيرد ، انفاق كنيد ) . « 2 » به بندگان مؤمنم بگو نماز به پا دارند و ازآنچه به آنها روزى كرده‌ايم نهان و آشكار ، انفاق كنند پيش از آنكه روزى برسد كه نه معامله در آن روز است و نه دوستى . « 3 »\r\n\r\n\r\n","description":"","footnote":"\r\n( 1 ) - همان مدرك حديث 9 ، احاديث ديگرى نيز وجوب اين حق را تأييد مىكنند 1 و 2 و 3 و 4 و 5 و 6 و 17 ابواب ما تجب فيه الزّكات وسائل ج 6 .\r\n( 2 ) - « انفقوا مماّ رزقناكم من قبل ان يأتى احدكم الموت . »\r\n( 3 ) - « قل لعبادى الذّين آمنوا يقيموا الّصلوة و يؤتوا الزّكاه و ينفقوا ممّا رزقناهم سرّا و علانيّة من قبل ان يأتى يوم لا بيع فيه و لا خلال » شگفت آنكه بعضىها كلمهء « خلال » در اين آيه را به معناى شكاف طبقاتى معنى كرده‌اند ، غافل از آنكه اين آيه در مقام تهديد است و مىدانيم كه تهديد به اين كه اگر پولهاتان را ندهيد در جامعه‌اى بى طبقه بعدى پولتان بى اثر مىشود ، يك تهديد خيلى خنكى است ، خوب ثروتمند مىگويد : حالا پولم را دارم و كيف مىكنم تا بعداً بى مصرف شود ، چرا حال بدهم كه مبادا بعداً بى مصرف شود ، و اگر منظور اين باشد كه در آن جامعه انقلاب است . و خودتان به وسيلهء مستضعفين از ميان مىرويد ، اين در مقدمّه و\r\n","page_name":" 141 ","page_number":141},
  {"content":"\r\n\r\nو بنابراين مهّم‌ترين آيه در لزوم انفاق همان آيهء « كنز » مىباشد . و ابوذر غفارى هم در آن اوضاع عجيب زمان عثمان كه اختلاف طبقاتى اوج گرفته بود ، تنها به آن آيه استدلال مىكرده است .\r\nاختلاف طبقاتى زمان عثمان كه از زمان عمر شروع شده بود ( عمر براى زنان پيامبر و برخى اصحاب ، حقوق گزاف منظور مىداشت ) وضع بدى را براى اسلام پيش آورده بود و خوف اين بود كه مردم بگويند چه فرقى ميان اسلام و جاهليت ؟ اين گونه افراد مىديدند و به\r\n\r\n\r\n","description":"","footnote":"\r\nپيش از جامعه بى طبقهء است نه در خود جامعه ، به علاوه اينكه سياق آيات مربوط به قيامت است . « نار » در آيهء پيش حتماً آتش دوزخ و يا باطن اعمال است ، كه در آخرت تجلّى مىكند و نمىتوان آتش انقلاب معنى كرد . زيرا آتش انقلاب و خشم ملّت براى همهء كافران و ستمگران نيست و مىدانيد ، بگذريم از اينكه متناسب با « بيع » كه مصدر است « خلال » به معناى مصدرى است ( مصدر باب مفاعله ) به معناى دوستى ، و بگذريم از اينكه خلال در معناى اسميش هم به معناى شكاف نيست بلكه به معناى « ميان » مثل اينكه مىگوئيم : ميان شهرها گرديدند « جاسوا خلال الدّيار » . به كتب لغت مراجعه شود . اين گونه ترجمه‌ها از آيات قرآنى در نظر من چيزى جز فريفتگى در برابر اصطلاحات ديگران و احساس بى شخصيتى و تصورّ جبران آن بالغات ديگران و بازى با الفاظ نيست ، و همه‌اش به كم اطّلاعى در علوم اسلامى مربوط مىشود و علّت اظهار نظر با اين كم اطّلاعى از نظر روانى چيزى جز غرور ذاتى يا تلقينى از دوست نادان و يا دشمن دانا و ميل به شهرت نمىباشد .\r\n","page_name":" 142 ","page_number":142},
  {"content":"\r\n\r\nخاطر خليفه توجيه مىكردند ، و آنها هم كه كار خليفه را توجيه مىكرده‌اند ، افرادى وابسته بوده‌اند كه طرفدارىشان از قدرت خليفه بيش از اينها بوده و همهء كارهاى زشت خليفه گان را توجيه مىكرده و حتّى حاضر بوده‌اند كه معنى آيه‌اى را به خاطر خليفه طور ديگرى ميان مردم رواج دهند .\r\nمگر سمرة بن جندب صحابى ! پيامبر صلى الله عليه و آله نبود كه به خاطر معاويه حاضر شد بگويد : و من الناّس من يشرى نفسه ابتغاء مرضات اللّه . . . « 1 » برخى مردم جان خود را در برابر طلب رضاى خدا مىفروشند ، دربارهء ابن ملجم مرادى نازل شده كه جان خود را براى از ميان برداشتن على عليه السلام به خطر انداخت .\r\nعبداللّه عمر آن زاهد ريائى مىگفته است : اگر امام جامعه عادل باشد خودش ثواب مىبرد و تو هم شكر كن . و اگر ستمگر باشد خودش گناه كرده ولى تو بايد صبر كنى « 2 » چنان كه بعدها هم شافعى و مالك و حنبلى گفتند : اگر ستم كرد ، صبر و تحمّل واجب است . « 3 »\r\nغرض اينكه معناى آيه ابهامى نداشته ، رعايت دوستى با خليفه و استفاده از نعمتهاى او اين توجيه‌ها را واجب مىنموده است !\r\n\r\n\r\n","description":"","footnote":"\r\n( 1 ) - بقره ، آيه 207 .\r\n( 2 ) - عقد الفرايد ج 1 ص 4 .\r\n( 3 ) - المذاهب الأسلاميّة ص 155 .\r\n","page_name":" 143 ","page_number":143},
  {"content":"\r\n\r\n\r\nمبارزات رهبران الهى با استثمار\r\nو اينك چهارمين تيتر بحث مالكّيت را بررسى مىكنيم مبارزات رهبران الهى با استثمار تا هم روش اديان حقّهء آسمانى در برابر سرمايه دارى روشن شود و هم بيش از پيش اين مسئله روشن گردد ، كه حوزهء فعاّليت رهبران الهى تنها مربوط به مسائل به اصطلاح « مذهبى » نبوده و همه جهات خوشبختى اجتماع انسانى را مىخواسته و در راه آن مبارزه مىكرده‌اند . و همان است مذهب واقعى نه اين مذهب غرب زده و رنگ مسيحيّت گرفته كه مذهب را تنها عنوانى براى مراسم نيايش و پرستش دانسته‌اند .\r\nمبارزه « صالح » پيامبر با قومش « ثمود » براى جلوگيرى از فساد عدّه‌اى سفاّك و استثمار بوده است .\r\n« و كان فى المدينه تسعة رهط يفسدون فى الارض و لا يصلحون »\r\nآيهء 48 ، نمل\r\nدر آن شهر 9 گروه بودند كه در مملكت فساد مىكردند ، و هيچ كار اصلاحى نداشتند .\r\nفساد همان فسق و فجور است كه نوعاً در اثر فقر ملّت پيش مىآيد و نيز غارت مردم و ايجاد وحشت در ميان افراد ، اينها همه فساد مىباشد .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nمبارزات « موسى » پيامبر بزرگ با فرعون براى رفع همين فساد و استثمار او بود كه در قرآن كريم به لغت « استضعاف » بيان شده است .\r\nثروت مردم را تنها به نزديكان خويش اختصاص داده بود و ملّت را به فقر و تهيدستى كشيده بود و به همين جهت محبوبيّت ملّى نداشت و تنها پشتوانه‌اش قدرت ارتش و سر نيزه بود ، و خداوند هم اين نكتهء مهم را در قرآن بيان فرمود :\r\n« انّ فرعون علا فى الارض و جعل اهلها شيعا يستضعف طائفة منهم يذبّح ابناءهم و يستحيى نساءهم انّه كان من المفسدين ( 4 ) و نريد ان نمنّ على الّذين استضعفوا فى الأرض و نجعلهم ائمّة و نجعلهم الوارثين ( 5 ) » قصص آيه 4 - 5 .\r\nهمانا فرعون در زمين اوج گرفت و اهل آن را گروه گروه نموده عدّه‌اى را استضعاف كرده پسرانشان را مىكشت و دخترانشان را زنده نگه مىداشت ، او از فساد كنندگان بود ، ما مىخواهيم بر استضعاف شدگان منّت نهاده آنان را امامانى قرار داده وارث ( قدرت ) گردانيم . و برايشان در زمين امكانات فراهم آورده ، فرعون و هامان و ارتششان را بنمايانيم آنچه را نمىخواستند .\r\nبه نكات جالبى در اين آيات دقّت كنيد :\r\n1 - علا : بالا رفت : اوج گرفتن فرعون به رضايت ما ( خداوند ) و\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nروى مقدّمات صحيح و اسباب و علل طبيعى كه ناموس آفرينش است صورت نگرفت .\r\nو به حقيقت ما اوج او را ( با ارادهء قانونى ) نخواستيم او خود با استفاده از عوامل استعارى اوج گرفت .\r\nعلا : بالا رفت ، ما بالا نبرديم .\r\nقرآن را دربارهء پيامبر اكرم صلى الله عليه و آله ببينيد ، مىگويد : « و رفعنا لك ذكرك » « 1 » ما نام تو را بالا برديم .\r\n2 - بهترين راه براى هموار كردن راه استعمار ، ايجاد تفرقه ميان گروههاى استثمار شده است ، اگر مردم استعمار شده اختلافات سليقگى و غيره را كنار بگذارند نيروى واحد قدرتمندى پيدا خواهند كرد ، نيروى متّحد و خشمناك ملّى هر كجا پيدا شود به فوريّت استعمار را عقب خواهد زد ، ناپلئون استعمارگر زورمند جهان ، برابر اين نيروى خشمناك دهاتيهاى اسپانيا به زانو در آمد .\r\nفرعون براى شكستن اين نيرو به عامل تفرقه متوسّل شد و مردم را گروه ، گروه ساخت : و جعل اهلها شيعا .\r\n3 -\r\n\r\nطائفه :\r\nطائفه كه از ريشهء طوف و گردش و چرخش گرفته شده ، حكايت از يك وحدت فكرى مىكند ، آنها يك گروه مكتب ديده بودند ، همان بنى اسرائيل بودند كه هنور ارتباطشان از مبدا وحى\r\n\r\n\r\n","description":"","footnote":"\r\n( 1 ) - . . . . آيهء 4 . سورهء انشراح .\r\n","page_name":" 146 ","page_number":146},
  {"content":"\r\n\r\nو مكتب ابراهيمى جدّشان كاملًا قطع نشده بود و حوادث زمان فرعون نيز تدريجاً به افكار انقلابى دعوتشان نموده بود .\r\n4 -\r\n\r\nيستضعف :\r\nاستضعاف كه به معناى ناتوان ساختن است شامل كليّهء راههاى استعمار به معناى اعم مىشود افكار را مىخريد نيروى اقتصادىشان را مىبرد ، انواع ستم دربارهء آنها روا مىداشت و همين فشارها ، بنى اسرائيل را آمادهء انقلاب ساخت .\r\n5 - پسران را مىكشت تا نيروى فعاّلهء اجتماعى آنها را خنثى سازد و يا پسرى نباشد تا « موسى » شود كه شبح هولناك موسى نامى ، پشت فرعون را مىلرزاند و دختران را زنده مىداشت تا فساد و فحشاء را در ميان بنى اسرائيل رواج دهد : « انّه كان من المفسدين . »\r\nو به علاوه چون دختر بالأخره جزو خاندان ديگرى قرار مىگيرد ، اساساً پس از مدّتى بنى اسرائيل مضمحّل مىشدند و اين مهم‌ترين راه استعمار است كه گاهى بر ملل ضعيف تحميل مىشود .\r\n6 - مستضعفين امام مىشوند و رهبر اجتماع ( و نجعلهم ائمّه ) ، زيرا آنها از دل جامعه و تودهء مردم برخاسته‌اند ، زجرها ديده صدماتى بزرگ متحمّل شده‌اند و به نشيب و فرازهاى جهان آگاهى يافته‌اند و اينها بايد رهبر شوند ، نه آنها كه تخلى روزگار نديده و به همين جهت آبديده نشده و درد فقر را نمىدانند رهبران اسلام موظّفند كه همچون ضعفا باشند تا درد را بفهمند بنا به حديث : خداوند هر پيامبرى را\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nبرانگيخت قبلًا او را مدتّى به شغل چوپانى سرگرم كرده است .\r\n7 - جنودهما : فرعون با ستمكارىهاى پيشگيرش هواخواهى جز قدرت لشگر خويش نداشت كه همچون خود حكومت از بهترين مزاياى زندگى به وسيلهء دسترنج مردم استفاده مىكردند .\r\nدر آيهء 39 همين سوره نيز خداى عزيز اين طور مىفرمايد : فرعون و ارتشش به ناحقّ در زمين بزرگى كردند و گمان بردند كه به سوى ما بر نمىگردند به چنگ ما نمىافتند . « و استكبر هو و جنوده فى الأرض به غير الحقّ و ظنّوا انّهم الينا لا يرجعون . »\r\nموسى پيامبر بزرگ ، اين استبدادگر ، را ابتدا در ميان مردم رسوا ساخت و سسپس به قعر دريا افكند .\r\n\r\nروش قارونى\r\nقرآن كريم براى تحقير استثمار و سرمايه‌دارى غير قانونى و احتكار ثروت ، قارون را به عنوان سمبلى ذكر مىكند .\r\n« انّ قارون كان من قوم موسى فبغى عليهم » و اتيناه من الكنوز ما انّ مفاتحه لتنوا بالعصبة اولى القوّة اذ قال له قومه لا تفرح انّ اللّه لا يحبّ الفرحين و ابتغ فيما اتيك اللّه الدّار الاخرة . . . آيهء 76 - 77 ، قصص\r\nقارون از طائفهء موسى بود ، ليكن بر آنها ستم نمود اين قدر به او گنجها داده بوديم كه كليدهاى آن ( يادرهاى آن ) را بايد مردان قوى\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nحمل كنند ، مردمش به او گفتند اين قدر خوشحالى مكن كه خداوند خوشحالى كنندگان - عيّاشان - را دوست ندارد . در آنچه خدا به تو داده سراى آخرت را به طلب و بهره دنيا را نير فراموش مكن ، همانطور كه خدا به تو احسان نموده تو نيز نيكى بنما و به دنبال فساد در مملكت نگرد ، كه خداوند فساد كنندگان را دوست ندارد .\r\nاو گفت اين ثروت را به علم و دانائى خودم به دست آورده‌ام ( خودم مستقلّ و به خداوند هم كارى ندارم ) .\r\nآيا او ندانست كه خداوند در قرنهاى پيش از او افرادى را هلاك نموده كه ثروتشان بيش از او و نيرويشان از او محكم‌تر بوده است . ؟\r\nبا همهء زينت و زيورش بيرون آمده در برابر مردمش ظاهر گشت ، آنها كه به دنبال زندگى دنيا بودند گفتند : كاش ما هم مانند چيزهاى قارون داشتيم ، او بهره‌اى بزرگ دارد ، آنها كه دانش داده شده بودند گفتند : واى بر شما ثواب خداوند براى آنها كه ايمان آوردند و عمل خوب كنند بهتر است و به آن ثوابها تنها صبر كنندگان خواهند رسيد .\r\nاو و سرايش را خسف نموده به زير زمين برديم و او هيچ گروهى در برابر خداوند نداشت كه او را يارى كنند و خودش هم نتوانست كارى بكند .\r\n1 - قارون در اثر ثروت بسيار طغيان‌گر شده بود و به عيش و طرب گرائيده بود . « فرح » تنها خوشحال بودن باطنى نيست بلكه منظور\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nاظهار خوشحالى و خوشگذرانى و به تعبير آيات ديگر قرآن « ترف » است . ثروت بى حساب ترف و طغيان مىآورد .\r\n2 - به جاى اينكه ثروتش را در راه رفاه اجتماع به كار اندازد و بدون منّت اوضاع اجتماع را سامان بخشد به مردم فخر مىكرد و زينتهايش را به رخ مردم مىكشيد و از اين راه مىخواست همه را مفتون وتسليم خود كند و براى انواع استعمار آماده سازد .\r\nاگر ثروتش در راه رفاه اجتماع بود با او كارى نداشتيم . با ثروتى كه عياّشى و خوشگذرانى بار آورد و شكم بزرگ پر از انواع غذاهاى لذيذ و خوشىها بپرورد مخالفيم . مردم بيدار مىگفتند : نمىگوئيم دنيايت را فراموش كن ، نه به دنيايت نيز توجّه داشته باش ليكن آخرت را هم از ياد مبر .\r\n3 - نقشهء قارون در اجتماع اثر گذارد و مردم را از عواطف پاك انسانى منحرف كرده به سوى مادّيت و جمع ثروت و آرزوى سرمايه دارى و بالنتّيجه به همان روش استثمار سوق مىداد و اين خطرى بزرگ بود .\r\n4 - هنگام گرفتارى قاورن فرا رسيد ، ولى چون او هيچ گاه به فكر مردم نبود و يارى آنها نمىكرد ، كسى هم اكنون به يارى او بر نخواست ، مىديدند كه در اثر زلزله به زمين فرو مىرود ، ليكن بفريادش نمىرسيدند ! و گويا تمايلى هم به اين همكارى نداشتند و تنها به همين جمله قناعت مىكردند ، كه عجب شخص بدبختى بود .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n« و لقد ارسلنا نوحا الى قومه انّى لكم نذير مبين ( 25 ) الّا تعبدوا الّا اللّه انّى اخاف عليكم عذاب يوم اليم ( 26 ) فقال الملا الّذين كفروا من قومه ما نريك الّا بشرا مثلنا و ما نريك اتّبعك الّا اّلذين هم اراذلنا بادى الّرأى . . . » آيهء 25 - 26 ، هود\r\nما نوح را نزد طائفه‌اش فرستاديم ( كه بگو ) من شما را هشدار مىدهم كه جز خدا را پرستش نكنيد كه عذاب روزى سخت را بر شما مىترسم .\r\nگروه متشخص و كافر قومش گفتند : كه ما تو را بشرى چون خود ، مىدانيم و پيروانت را افراد پست خود مىشماريم . . .\r\nنوح گفت : . . . من از شما مالى نخواستم ، اجر و مزد من بر خداوند است و من اهل ايمان را طرد نمىكنم ، آنها خداى خود را ملاقات مىكنند ، ليكن من شما را مردمى مىدانم كه نفهمى مىكنيد ، اى گروه من ! اگر ايشان را ( بر خلاف رضاى خداوند ) طرد كنم كيست كه مرا در برابر خدا يارى كند . . .\r\nملاء گروهى هستند كه موقعيّت چشمگيرى دارند و اينها همان سرمايه‌دارانى هستند كه پيروانى فقير نوح را پست مىشمردند و تصوّر مىكردند ، نوح با اين دعوت و تبليغ توَقّع پولى از آنها دارد .\r\nمبارزات نوح با اين گروه سالها به طول انجاميده و بالأخره دست\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nغيبى به مدد نوح آمده است .\r\n« هود » پيامبر نيز با سرمايه‌داران خوشگذرانى كه خانه‌هاى مجللّ و مراكز عياّشى ساخته و در رهگذر ، آمرانه و متكبّرانه راه رفته تهيدستان را تحقير مىكردند . به اين گونه مبارزه مىكنند :\r\nاتبنون بكلّ ريع اية تعبثون « ( 129 ) و تتّخذون مصانع لعلّكم تخلدون ( 130 ) و اذا بطشتم جبّارين ( 131 ) » آيهء 129 - 131 ، شعراء\r\nآيا به هر نقطهء بلند - ييلاقى و خوش آب و هوا - مراكز بلند و مرتفع براى عيش و لهو مىسازيد ؟ و عمارتهاى زيبا و كاخهاى خصوصى براى خود انتخاب مىكنيد ؟ به اين اميد كه هميشه در اين دنيا جاودان هستيد . و چون به خشم آئيد ستمگرانه غضب مىكنيد ؟ از خدا بترسيد و گفتهء مرا بشنويد .\r\nاينها نمونهايى از مبارزات پيامبران الهى در اين راه مىباشد .\r\nقرآن براى نجات مردم ستمديده فرمان جنگ و قتال مىدهد :\r\n« فليقاتل فى سبيل اللّه الّذين يشرون الحيوة الّدنيا بالاخرة و من يقاتل فى سبيل اللّه فيقتل او يغلب فسوف نؤتيه اجرا عظيما و ما لكم لا تقاتلون فى سبيل اللّه و المستضعفين من الّرجال و الّنساء و الولدان الّدين يقولون ربّنا اخرجنا من هذه القرية الّظالم اهلها . . . » آيهء 74 - 75 ، نساء\r\nبايد بجنگند در راه خدا آنها كه مائلند دنيا رابه آخرت معامله كنند ،\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n( آخرت را بخرند ) . به هر كسى كه در راه خداوند بجنگند ، چه كشته شود و چه غالب گردد ، به او اجر بزرگى خواهيم داد .\r\nشما را چه شده كه در راه خدا و آن مردان و اطفالى كه « استضعاف » شده‌اند ، نمىجنگيد ؟ ( در راه ) آنها كه مىگويند خداوندا ما را از اين سرزمين كه اهلش ستمگرند ، بيرون بر . . .\r\nقرآن كريم در سورهء « ماعون » چهرهء ممتاز دين را رسيدگى به يتيمان و بيچارگان مىداند . « 1 »\r\nآيهء كنز نيز كه به تفصيل شرح داديم ضربه‌هاى كوبنده‌اى بر پيكر سرمايه دارى استثمار گرانه و تجمّع ثروت مىزند كه بسيار محَرّك و هشداردهنده است .\r\nپيش از اين نيز آيات بسيارى در مبارزهء قرآن كريم با استعمار ( به معناى اعم ) ثروت و قدرت و علم گذاشت ، كه شايسته است باز هم بخوانيد و دقّت نمائيد .\r\nارزش سرمايه در محيطهاى منحرف به حدّى است كه حقاّنيّت مكتب را نيز با قدرت اقتصادى و ثروت شخص مقايسه مىكنند و فى المثل دربارهء شخص پيامبر اسلام اين طور اعتراض مىكردند كه چرا ثروت ندارد ؟\r\n\r\n\r\n","description":"","footnote":"\r\n( 1 ) - آيا ديدى آنكه دين را تكذيب مىنمايد ؟ او كسى است كه يتيم را مىراند و بر اطعام بيچاره اصرارى ندارد « ماعون آيهء 1 - 3 .\r\n","page_name":" 153 ","page_number":153},
  {"content":"\r\n\r\n« فلعلّك تارك بعض مايوحى اليك و ضائق به صدرك ان يقولوا لولا انزل عليه كنز . . . » آيهء 12 ، هود .\r\nنكند كه تو - پيامبر - برخى از وحى ما را واگذارى و دلتنگ شوى كه مىگويند : چرا اين گنج ندارد ؟\r\n« و قالوا ما لهذا الرّسول ياكل الطّعام و يمشى فى الأسواق لولا انزل اليه ملك فيكون معه نذيرا ( 7 ) او يلقى اليه كنز او تكون له جنّة يأكل منها و قال الظّالمون ان تتّبعون الّا رجلا مسحورا ( 8 ) انظر كيف ضربوا لك الأمثال فضلّوا فلا يستطيعون سبيلا ( 9 ) » آيهء 9 - 11 فرقان .\r\nو گفتند اين چه پيامبرى است كه - همچون افراد معمولى - غذا مىخورد و ( ميان مردم ) در بازارها راه مىرود ؟ چرا فرشته‌اى همراهش نيست كه با او در تبليغ شريك باشد ؟ يا چرا گنج به او داده نشده ؟ يا چرا باغى ندارد كه زندگيش از او باشد ؟\r\nو ستمگران گفتند : شما از مرد ديوانه و سحر شده‌اى پيروى مىكنيد ! ببين پيامبر ، كه چه مثلها برايت زده‌اند ؟ اينها بيراهه رفته‌اند ، و لذا به راه راست راهى ندارند .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n\r\nتحقير سرمايه\r\nاسلام نه تنها اين تصورّات را كوبيده بلكه باشد بدترين وجه ارزش سرمايه را به عنوان يك پايگاه قدرت شخصى و جاه‌طلبى از ميان برده و فرموده : اگر كسى سرمايه‌دارى را به خاطر ثروتش احترام كند دو سوّم دينش را از كف داده است .\r\nعلى عليه السّلام عيب بزرگ معاويه را اين مىداند كه در اثر ثروت و امكاناتى كه از مال مردم و بيت المال پيدا كرده است خوى عياّشى پيدا كرده و « مترف » شده است .\r\n« فانّك مترف قد اخذ الشيطان منك ماخذه و بلغ فيك امله و جرى منك مجرى الرّوح و الدّم » ( نامهء دهم ازنامه‌هاى آن حضرت ) « 1 »\r\nمعاويه توبه عيش خو گرفته‌اى و شيطان جاى خود را در تو باز كرده و به آرزوى خود رسيده و همچون روح و خون در تمام هيكلت به جريان افتاده است .\r\n\r\n\r\n","description":"","footnote":"\r\n( 1 ) - نهج البلاغة ص 841 ترجمهء فيض الأسلام و ص 11 ج 3 با حاشيهء محمّد عبده مصرى .\r\n","page_name":" 155 ","page_number":155},
  {"content":"\r\n\r\nو به زياد بن ابيه كه آن روزها از طرف آن حضرت به عنوان معاون عبداللّه عباّس در بصره كار مىكرد فرمان مىدهد :\r\n« فدع الأسراف مقتصداً و اذكر فى اليوم غداً و امسك من المال به قدر ضرورتك و قدّم الفضل ليوم حاجتك اترجوا ان يعطيك اللّه اجرا المتواضعين و انت عنده من المتكّبرين و تطمع و انت متمّرغ فى النعم تمنعه الضعيف و الأرمله ان يوجب لك ثواب المتصدّقين . »\r\nنهج البلاغه محمّد عبده مصرى ج 3 ص 20 .\r\nاسراف را كنار گذار و اعتدال را رعايت كن ، و امروز به فكر فرداى خويش باش و از ثروت خويش فقط به اندازه ضرورت خويش نگهدار و زائد را براى روز احتياجت فرست .\r\nآيا اميدوارى كه خداوند پاداش فروتنان را به تو دهد با اينكه تو نزد خداوند از متكّبرها هستى ؟ و آيا اميدوارى كه ثواب بذل كنندگان را به تو مىدهد ، با اينكه تو غرق در نعمت هستى و به بيچارگان و بينوايان نمىدهى ؟\r\nشريح بن حارث قاضى كوفه خانه‌اى در زمان حكومت على عليه السلام به مبلغ هشتاد دينار خريد اين خبر به آن حضرت رسيد ، او را طلبيده فرمود : شنيده‌ام خانه‌اى به مبلغ هشتاد دينار خريده‌اى و قباله‌اى نوشته و گواهانى بر آن امضاء گرفته‌اى ؟ عرض كرد آرى يا اميرالمؤمنين .\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nحضرت غضب آلوده به او نگريسته فرمود : شريح ! به به زودى كسى نزدت مىآيد كه نه به قباله‌ات نگاه مىكند و نه از گواهانت مىترسد تو را از اين خانه بيرون مىكشد و از آن دور مىسازد و جدااز همه چيز قبرت مىسازد .\r\nمراقب باش كه مبادا اين خانه را از غير مال خود خريده باشى و يا پول آن را از حرام پرداخته باشى كه زيانكار در دنيا و آخرت خواهى بود .\r\nاگر هنگام خريد اين كالايت نزد من آمده بودى قباله‌اى به اين شرح مىنوشتم كه رغبت نكنى حتّى به يك درهم اين خانه را بخرى :\r\nاين چيزى است كه يك بندهء ذليلى آن را از بنده‌اى ديگر كه براى كوچ كردن به عالم آخرت از جا كنده شده است ، خريده است و اين منزل چهار حدّ دارد : حدّ اوّل : به عوامل بلاها و آفات منتهى مىشود حدّ دوّم : به عوامل مصيبتهاى وارده بر انسان مىرسد و حدّ سوّم : به هوسهاى پست كننده و حدّ چهارم : به شيطان گمراه كننده نهايت مىپذيرد و در خانه ، ميان اين حدّ چهارم باز مىشود . . نهج البلاغه ج 3 ص 4 .\r\nاين قباله حضرت كه حقايقى را در قالب الفاظ فصيح و مفاهيم به اصطلاح « توصيفى » بيان داشته با آن تندى و نوعى استهزاء در ابتدا\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nمكالمه‌اش با شريح ، همگى براى كوبيدن علاقهء به مال و تجمّل ( و به خصوص اگر از بيت المال و يا رشوه در قضاوت انجام شده باشد ) به كار رفته است .\r\nطلحه و زبير اعتراض مىكردند كه چرا آن حضرت ما را براى مشورت در امور مهم دولتى نمىخواند و چرا سهم ما را از بيت المال برابر افراد معمولى داده و ميان همهء افراد على السّويه تقسيم مىكند .\r\nحضرت در جمله‌اى اين طور بيان مىفرمايد : جريان مساوات را كه اعتراض مىكنيد ، اين مطلبى است كه من به نفع خود عمل نكردم و به هوس خويش كارى انجام ندادم بلكه من و شما ديديم روش پيامبر صلى الله عليه و آله و حكم آن حضرت را . . ( قسمتى از مصاحبهء آن حضرت با طلحه و زبير ص 184 نهج البلاغه عبده ج 2 ) .\r\nدر آن زمان بيت المال علاوه بر مخارج دولتى به طور سرانه در ميان افراد مسلمانان نيز پخش مىشد . و اين پخش به طور مساوات كامل و با قطع نظر از جهات علمى و غيره و كارهاى دستى و يا مغزى انجام مىشد . و همين بى تفاوتى موجب نارضائى افراد خودخواهى چون طلحه و زبير كه به اختلاف طبقاتى دوران عثمان خو گرفته بودند ، گرديده بود امام زمان عليه السلام نيز كه ظهور فرموده حكومتى تشكيل\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nمىدهد ، اموال بيت المال را بالسّويه ميان مردم تقسيم مىفرمايد . « 1 »\r\n\r\nزندگانى رهبر\r\nامام صادق عليه السلام با اينكه حكومت ظاهرى نداشت تا وظيفهء سنگين رهبرى در همهء شؤون همچون پيامبر صلى الله عليه و آله و على عليه السلام به دوشش باشد چنان مراقب اوضاع عمومى مردم و به خصوص تهيدستان بود كه نكات جالبى از دوران آن سرور به جاى مانده است :\r\nدر مدينه نوعى قحطى شد ، كه توانگران گندم را با جو مخلوط مىكردند و نان پخته ، مىخوردند ، و مقدارى از غذايشان را به ديگران مىدادند و يا مىفروختند و چيز ديگر مىخريدند ، امام صادق عليه السلام گندم خوبى داشت كه ابتداى سال خريده بود به يكى از نزديكانش دستور داد براى ما جو بخر و با اين گندم مخلوط كن و يا اساساً گندم را به فروش و نگه مدار ! خوش نداريم كه ما خوب بخوريم و مردم\r\n\r\n\r\n","description":"","footnote":"\r\n( 1 ) - بحار ، ج 51 ص 88 و 78 برخى روايات مربوط به رهبرى امام زمان در مورد مساوات اموال بيت المال وارد شده است ، ليكن برخى ديگر در همهء اموال را مىگويد : « يسوّى بين النّاس حتّى لاترى محتاجا الى الزكوة » كه اگر منظور اعم از بيت المال باشد حتماً مربوط به كمال عاطفى انسانها بوده زور قانون و فشار قدرت دولت امام نيست كه جبراً اموال مردم را از دستشان خارج كند .\r\n","page_name":" 159 ","page_number":159},
  {"content":"\r\n\r\nبد . « 1 »\r\nمعتب غلام آن حضرت « 2 » مىگويد قيمت گندم در مدينه بالا مىرفت امام صادق عليه السلام به من فرمود : چقدر گندم داريم ؟ گفتم اندازهء چندين ماه داريم فرمود : بيرون ببر و به فروش ، گفتم آن وقت گندمى نيست كه بخريم . فرمود : تو برو به فروش ! وقتى فروختم فرمود :\r\nهمچون ساير مردم روزانه از بازار بخر و غذاى منزل ما را نيمى از گندم و نيمى از جو تهيّه كن . . . « 3 »\r\nهمين معتب مىگويد همين كه ميوه مىرسد امام كاظم عليه السلام فرمان مىداد ، بيرون برده بفروشيم و همچون ساير مسلمانان روزانه به‌بخريم . « 4 »\r\n\r\n\r\n","description":"","footnote":"\r\n( 1 ) - وسائل 32 / 1 آداب التجارة : اين گونه روايات به خوبى روش رهبران مذهبى را توضيح مىدهد امام صادق عليه السلام رهبرى دنيايى حكومتى نداشت و فقط رهبرى بود مذهبى ، سند روايت هم صحيح است : كلينى از عدّه‌اى مجمله على بن ابراهيم قّمى از اسماعيل بن مهران از حماد بن عثمان نقل مىكنند .\r\n( 2 ) - بردگان ائمّه چگونه بوده‌اند ؟ به جزوهء نگاهى به بردگى رجوع شود .\r\n( 3 ) - 32 / 3 و 4 آداب تجارت وسائل ج 12 . راستى كدام يك از رهبران بلوك چپ كه دم از انقلاب عليه سرمايه‌دارى مىزنند چنين هستند ، جمال عبد الناّصر وقتى در باغ بسيار بزرگ و زيباى مارشال تيتو رفته بود ، به او گفت : راستى همهء مردم يوگسلاوى همچو باغى دارند ؟ و هر دو خنديدند !\r\n( 4 ) - 32 / 3 و 4 آداب تجارت وسائل ج 12 راستى كدام يك از رهبران بلوك چپ\r\n","page_name":" 160 ","page_number":160},
  {"content":"\r\n\r\nمعلّى بن خنيس مىگويد : امام صادق عليه السلام در يك شب بارانى بيرون آمده به سوى سايبان بنى ساعده مىرفت ، من به دنبال آن حضرت روانه شدم ناگاه ديدم چيزى از دست آن حضرت به زمين افتاد ، فرمود : بسم اللّه خداوندا به ما بر گردان من نزديك رفته سلام كردم فرمود : تو معلّى هستى گفتم آرى فدايت شوم فرمود دست بمال و بگرد هر چه يافتى به من بده ، مقدارى نان اين طرف و آن طرف پراكنده شده بود ، برداشته به حضرت تسليم نمودم آنگاه ديدم يك بسته بزرگ نان نزد حضرت است كه من به آسانى نمىتوانستم حمل كنم گفتم : اجازه بفرمائيد روى سر بگذارم فرمود : نه من به اين كار اولوّيت دارم ، ولى تو همراهم بيا رفتيم تا به سايبان بنى ساعده رسيديم ديدم عده‌ّاى خوابيده‌اند حضرت يك نان و دو نان به نزد آنان مىگذارد تا به آخر رسيد . . .\r\nبرگشتيم ، عرض كردم فدايت شوم اينها شيعه هستند ؟ فرمود اگر حقيقت را مىشناختند حتّى در نمك منزل نيز با آنها مواسات مىكرديم . « 1 »\r\n\r\n\r\n","description":"","footnote":"\r\nكه دم از انقلاب عليه سرمايه دارى مىزنند چنين هستند ، جمال عبدالناّصر وقتى در باغ بسيار بزرگ و زيباى مارشال تيتو رفته بود ، به او گفت : راستى همهء مردم يوگسلاوى همچون باغى دارند ؟ و هر دو خنديدند ! ؟\r\n( 1 ) - 19 / 1 ابواب صدقه . . . ج 6 .\r\n","page_name":" 161 ","page_number":161},
  {"content":"\r\n\r\n\r\nباز هم نصوص اسلامى\r\nمايلم به عنوان تتميم آنچه كه تاكنون دربارهء بخش سرمايه بيان كردم باز هم مقدارى از نصوص اسلامى را از نظر بگذرانيم .\r\nالبته لازم است همان مطلب ابتداً بحث را در نظر آوريد كه هر چند برخى روايات اين بحث جنبهء اخلاقى دارد ليكن اگر اين رهبران مذهبى حكومت داشته باشند و گفتار و كردارشان به عنوان روش يك رئيس محبوب ملّى و مذهبى در سطح اجتماع مورد توجّه قرار گيرد قطعاً تأثير مهمّى در اجتماع خواهد داشت به طورى كه بدون كوچكترين فشار و زور قانون ، هدف اساسى يعنى پخش ثروت عملًا تحقّق پيدا خواهد كرد ، و پيش از اين گفتيم كه اين روش به مراتب بهتر از راه قانون و زندان و فشار قوّهء مجريه مىباشد .\r\nاگر رهبر از هر نظر محبوب باشد مردم از طرز لباسش پيروى مىكنند .\r\nو به نظر من همين معنى يكى از جهات اين مطلب است كه اوامر استحبابى و وجوبى در كلمات پيامبر صلى الله عليه و آله در يك رديف ذكر شده است منظورم اين است كه روش و گفتار پيامبر صلى الله عليه و آله - هر چه بود - عمل مىشد و در سطح اجتماع پياده مىگشت هر چند از نظر متن حقوق اسلامى و بررسى مجموع ادلّهء اسلامى برخى از آنها واجب و برخى\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nديگر مستحبّ باشد . پيامبر صلى الله عليه و آله هم تقريباً همه را به يك طرز عبارت بيان مىفرمود ميزان ، واجب و مستحبّ نبود بلكه ميزان عمل آن حضرت بود ، هر چه باشد ، آنها كه عمل مىكردند نه چون واجب است ، يا مستحبّ بلكه چون خدا و پيامبرش مىخواهند و آنها محبوبند و گفتارشان هم محبوب .\r\nخوب دقّت كنيد - . آنجا حساب دل است و تسليم محض ، هر چه بفرمايد همان است هر چه عمل كند ، همان پيروى مىشود :\r\nاگر ماهى سخن گويد ، تو آن ماه سخنگوئى - و گر سروى قبا پوشد تو آن سرو قبا پوشى .\r\nالبته پيش از اين گفتيم كه در رهبرى اسلام تنها همين مقدار نبوده رسماً سرمايه دارى تحقير مىشد و گفتيم كه تحقير اجتماعى بزرگترين عذاب مىباشد .\r\nو باز هم برخى روايات اسلامى :\r\nامام صادق عليه السلام مىفرمايد : خداوند در مال ثروتمندان غير از زكات نيز حقوقى واجب نموده و فرموده : « و الذّين فى اموالهم حقّ معلوم للسائل و المحروم » حق معلوم چيزى غير از زكات است ، آن چيزى است كه انسان در حدود و امكانات خويش بر خود لازم مىكند ، كه\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nروزانه و يا هفتگى و يا ماهانه بپردازد . « 1 »\r\nو نيز امام صادق عليه السلام مىفرمايد : تصوّر مىكنيد در مال تنها زكات واجب است ؟ آنچه خداوند غير از زكات واجب كرده است بيش از زكات است ، كه بايد به نزديكان و نيز گرفتارى كه از شما مىطلبد بدهيد . « 2 »\r\nاسمعيل بن جابر از امام صادق عليه السلام دربارهء آيهء « والذّين فى اموالهم حقّ للساّئل و المحروم » پرسيد كه آيا اين غير از زكات است ؟ فرمود : منظور اين است كه خداوند وقتى به شخصى ثروت عطا مىفرمايد ، بايد براى رسيدگى به خويشان و به دوش گرفتن بار محتاجان آنها هزار و دو هزار و سه هزار ، كمتر و بيشتر ، بدهد . « 3 »\r\nمفضل مىگويد نزد امام صادق عليه السلام بودم كه شخصى پرسيد چقدر زكات مال واجب است ؟ حضرت فرمود : منظورت زكات ظاهر است يا نهان ؟ گفت هر دو ، فرمود : زكات ظاهر در هر هزارى بيست و پنج « 4 »\r\n\r\n\r\n","description":"","footnote":"\r\n( 1 ) - 7 / 2 ابواب « ما تجب فيه الزّكاء » وسائل ج 6 .\r\n( 2 ) - 7 / 2 ابواب « ما تجب فيه الزّكاة » وسائل ج 6 .\r\n( 3 ) - 7 / 5 ابواب « ما تجب فى الزّكاة وسائل ج 6 .\r\n( 4 ) - زكات طلا و نقره يك چهلم مىباشد كه 25 هزارم خواهد بود .\r\n","page_name":" 164 ","page_number":164},
  {"content":"\r\n\r\nو اماّ زكات نهان اين است كه خودت را در چيزى كه برادر دينيت محتاجتر از تو است بر او مقدّم ندارى . « 1 »\r\nو نيز امام صادق عليه السلام به عماّر ساباطى - يكى از اصحابش - فرمود :\r\nعماّر ! خيلى ثروت دارى گفت : آرى فدايت شوم ، فرمود : زكات واجب مالت را داده‌اى ؟ گفت آرى فرمود « حقّ معلوم » را داده‌اى ؟\r\nگفت آرى ، به خويشانت رسيدگى مىكنى ؟ گفت آرى ، فرمود : به برادران دينيت رسيدگى مىكنى ؟ گفت آرى ، فرمود : عمّار ! تو توجّه داشته باش مال از ميان مىرود و بدن پوسيده مىشود ، تنها عمل انسان مىماند و خداوند هم زنده است و نمىميرد ، عماّر هر چه پيش بفرستى از تو دور نمىشود و هر چه پس از خود بگذارى به تو نمىرسد . « 2 »\r\nپيامبر صلى الله عليه و آله نهى كرد ، كه كسى از همسايه‌اش « ماعون » را منع كند و فرمود : كسى « ماعون » را از همسايه‌اش منع كند در قيامت خداوند او را به خودش وا مىگذارد و به او رسيدگى نمىكند و چه بد حالى دارد آنكه چنين باشد . « 3 »\r\nمنظور از « ماعون » اثاثيّهء مورد نياز منزل است كه همسايگان به طور\r\n\r\n\r\n","description":"","footnote":"\r\n( 1 ) - 7 / 2 مدرك مزبور .\r\n( 2 ) - 7 / 10 مدرك مزبور .\r\n( 3 ) - 7 / 12 مدرك مزبور .\r\n","page_name":" 165 ","page_number":165},
  {"content":"\r\n\r\nعاريه و موقّت مىگيرند تا پس از رفع نيازشان بر گردانند . « 1 »\r\nاز پيامبر صلى الله عليه و آله پرسيدند كه آيا در مال حقّى غير از زكات نيز هست ؟\r\nفرمود آرى نيكى به خويشان هنگامى كه دنيا از آنها برگردد و نيكى به همسايهء مسلمان آنكه به شب سير بخوابد و همسايهء مسلمانش گرسنه باشد به من ايمان ندارد . . . « 2 »\r\nاز امام باقر عليه السلام نقل شده : اگر يك مرتبه حجّ كنم در نظرم بهتر از آزاد نمودن 70 برده است و اگر يك خانوادهء مسلمان را كفالت كنم در نظرم\r\n\r\n\r\n","description":"","footnote":"\r\n( 1 ) - از تعبير قرآن در سورهء « ماعون » استفاده مىشود ، دادن « ماعون » به همسايگان واجب است . دقيقاً آيات آن سورهء كوتاه را مورد توجّه قرار دهيد : ديدى كسى را كه تكذيب دين مىكند ؟ او كسى است كه يتيم را دور مىكند و بر اطعام محتاج اصرارى ندارد ، واى بر آن نمازگزاران كه از انجام نمازشان سهو مىكنند . آنها كه ريا مىكنند و « ماعون » را منع مىكنند .\r\nلحن اين آيات وجوب و حتميّت را مىرساند . پيامبر صلى الله عليه و آله مىفرمايد : كسى كه از همسايه‌اش هنگام احتياج « ماعون را دريغ دارد خداوند از فضل خويش در روز قيامت محرومش مىنمايد 7 / 15 ابواب ما تجب فيه الزّكاة وسائل ج 6 .\r\nامام صادق عليه السلام مىفرمايد : « ماعون » وام دادن و نيكى كردن و اثاث خانه را به عاريه دادن است . در يكى از روايات اين بحث ، امام مىفرمايد : در صورتى كه همسايهء شما متاعتان را خراب مىكند ، دادن ماعون لازم نيست و به هر حال قانون « ماعون » هم يكى از قوانين مالى اسلام است .\r\n( 2 ) - 7 / 16 ابواب ما تجب فيه الزكاة وسائل .\r\n","page_name":" 166 ","page_number":166},
  {"content":"\r\n\r\nبهتر از 70 حجّ مىباشد . « 1 »\r\nامام سجاّد عليه السلام حتى در شبهاى تاريك از منزل بيرون آمده در ميان ظرفى كيسه‌هاى پول نهاده به دوش مىكشد و احياناً غذا يا هيزم برداشته به در خانهء فقرا يك به يك مىبرد ، در منزل را مىكوبيد و هر كه بيرون مىآمد ، به دست او مىداد و مىرفت و گاهى نقاب به صورت مىانداخت كه فقرا او را نشناسند همين كه آن حضرت از دنيا رفت و فقرا آن فقير نواز را نيافتند فهميدند كه او امام سجاد عليه السلام بوده است .\r\nو چون او را پس از مرگ براى غسل به زمين نهاده بودند ، به پشت او اثرى زبر و درشت همچون پينه يافتند و اين اثر همان بارى بود كه به خانهء فقرا و بيچارگان مىبرد . روزى از خانه بيرون آمد و لباس « خز » پوشيده بود ، سائلى جلو آمد گوشهء لباس « خز » او را گرفته حاجت مىطلبيد ، حضرت همان لباس را به او بخشيد و رفت .\r\nدر زمستان لباس خز مىخريد و چون تابستان فرا مىرسيد آن را مىفروخت و پولش را به فقرا مىداد . صد خانواده از فقراء مدينه را كفالت مىنمود . لذّت او اين بود كه يتيمان و گرفتاران و افليج‌ها و بيچارگان بر سر غذايش حاضر باشند با دست خود به آنها غذا مىداد\r\n\r\n\r\n","description":"","footnote":"\r\n( 1 ) - 3 / 1 ابواب صدقه وسائل جلد 6 .\r\n","page_name":" 167 ","page_number":167},
  {"content":"\r\n\r\nاگر عيالاتى داشتند غذاى آنها را نيز با خود از منزل حضرت مىبردند .\r\nحضرت هيچ غذائى نمىخورد ، تا قبلًا از آن غذا براى برخى فقرا بفرستد .\r\nحضرت تنها با مادرش هم غذا نمىشد به او گفتند ، يا بن رسول اللّه شما از همه نيكوكارگر و به خويشان پيوسته‌تر هستيد . چطور با مادر خويش هم غذا نمىشويد ؟ ! فرمود : مىترسم دستم لقمه‌اى را بردارد كه چشم مادرم به آن بوده است . « 1 »\r\n\r\nسخنى دربارهء حديث\r\nمطالعهء اين حديث مطالبى را به ياد مىآورد :\r\n1 - اوضاع عمومى مسلمين در زمان حكومت بنى مروان - كه معاصر حضرت بودند - رضايتبخش نبود فقرا بسيار بودند با اينكه در كتابهاى تاريخ فتوحاتى براى آن دوره ، ذكر شده است و حتماً هم كشورها مىگشودند ، ليكن در درون خانهء خويش گرسنگان و محتاجان را ناديده مىگرفتند و اين همان روشى است كه رژيم‌هاى سرمايه دارى دوران تاريخ به آن مبتلا بوده و مىباشد .\r\nهنگام سفر آپولو 11 عدّه‌اى از گرسنگان آمريكا در محيط « كيپ\r\n\r\n\r\n","description":"","footnote":"\r\n( 1 ) - 13 / 8 ابواب صدقه وسائل ج 6 به نقل از امام باقر عليه السلام .\r\n","page_name":" 168 ","page_number":168},
  {"content":"\r\n\r\nكندى » - كه پرتاب از آنجا صورت مىگرفت - اجتماع كرده و فرياد مىكشيدند : به ياد ما گرسنگان هم باشيد .\r\nشما اين دو روش را با هم مقايسه كنيد صفحات تاريخ آنچه از خوبيهاى حكومتهاى بنى اميّه و بنى مروان و بنى عباّس ذكر كرده - كه بديهاى فراوان نيز به يادگار مانده است - فتوحات گوناگون و كشورگشائىها و يا ساختمانهاى زيبا و مجلّل مىباشد . ولى آنچه از حكومت على عليه السلام مانده است ، سامان بخشيدن به واقع وضع مردم بوده است . از زمان على عليه السلام هيچ بنا و ساختمان مجللّ و حتّى مسجد مهمّى به خاطر ندارم . از حكومت پيامبر ( ص ) نيز هيچ ساختمان مجلّل و حتّى با شكوهى به خاطر ندارم ، مسجد پيامبر صلى الله عليه و آله در مدينه نه فرش داشت و نه عرش ، پس از اصرار مردم براى حفاظت از باران و آفتاب قبول فرمود ، كه سايه بان مختصرى بسازند .\r\nآنچه از حكومت پيامبر صلى الله عليه و آله و على عليه السلام به خاطر دارم دو چيز است .\r\n1 - رفاه واقعى داخل مملكت نه رفاه صورى 2 - جنگ با دشمن معاند و لجوج .\r\nبه رعايت امر اوّل ، در تمام ساعات شبانه روز در اختيار مردم بودند تا احتياجاتشان را برآورند و حتّى هنگامى كه على عليه السلام اذان و اقامهء نماز را گفته بود و هنوز شروع به نماز نكرده بود زنى از راه دور به شكايت\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nاز يكى از فرمانداران آن سرور آمده صفوف مردم را شكافته يكسره خود را به حضور رسانيد ، حضرت به نماز شروع نكرد و به كار او رسيدگى فرمود و سپس تكبير نماز گفت !\r\nاساساً يكى از وظائف حتمى حاكم در حكومت اسلامى اين است كه همه روزه ساعتى را براى تماس با مردم بدون دخالت و وساطت مأمورين حكومتى قرار دهد .\r\nبيت المال را بالسّويّه ميان افراد تقسيم مىفرمود ، تا همگان از رفاه و نعمتهاى الهى بهره‌مند گردند .\r\nپيامبر صلى الله عليه و آله در ابتداى ورودش به مدينه دو كار چشمگير انجام داد :\r\n1 - بناء مسجدى كه مركز همهء كارهاى دينى و دنيائى عمومى ملّت بوده و هم محلّ نماز جماعت بود و هم مركز شور و فرمان براى كارهاى مسلمانان .\r\n2 - تأسيس بازار مستقلّى كه مردم به بازار يهوديان مدينه محتاج نباشند و به رعايت امر دوّم ، مردم را به همهء شؤون جنگى آشنا فرموده همواره آمادهء پيكار و جهاد نگه مىداشت مردم در عين حال كه كارهاى روزمرّهء معاملاتى خود را انجام مىدادند ، هميشه گوش به فرمان پيامبر صلى الله عليه و آله بودند ، كه به مجرّد امر جهاد به پا خيزند و به ميدان بشتابند و در اين راه از هيچ گونه مخارج براى شكوه ظاهرى ارتش\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nخود نيز دريغى نداشت البّته آنجا كه احتمال داشت با همين شكوه ظاهرى دل دشمن را بترساند و او را مرعوب و تسليم نمايد . چنان كه در فتح مكّه چنين بود و چنان كرد .\r\nولى همان ارتش در ميان ملّت خود افرادى عادى بودند و به كسب و كار و زراعت و تجارت اشتغال داشتند و بارى به دوش مردم نبودند ، بلكه ارتش و مردم جدا نبودند ، همهء مردم ارتش آن سرور بودند .\r\nولى آنچه از حكومت‌هاى مخالفين اهل بيت به خاطر دارم :\r\n1 - شكوه ظاهرى و جلال و جبروت كبريائى كه همه جا را فرا گرفته بود و بر خلاف رعايت پيوند محبّت ، چشم مردم بيچاره را مىترسانيد و دلشان را مىلرزانيد . در آبادانى كشور نيز همه تظاهر به جلال يعنى توجّه به گل و خاك و جماد و قدرى هم نبات ، نه انسان ، يعنى ساختن دارالأماره‌ها و مساجد و ادارات با شكوه و احياناً مراكز تفريحى .\r\n2 - فقر جانگداز عدّهء بسيارى از مردم كه از دو سو آنها را مىسوخت . اوّل از نظر احتياج خود ، كه با ناديده گرفتن خلفاء حقوق از دست رفتهء آنها را ، و به تعبير روايات ما خوردن ثروتمندان مالشان را ، به زور سختى افتاده بودند و دوّم از نظر فشار روحى كه خود و فرزندانشان آن همه تجمّل ثروتمندان و شكوه ظاهرى خود و\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nفرزندانشان را مىبينند ، و رنج مىبرند . و در پاسخ فرزندان معصوم و با عاطفهء خويش وا مانده‌اند و اين همه تفريحگاههاى ظاهرى هم درد آنها را دوا نمىكند زيرا شكم گرسنه و بدن بدون لباس ، يا بدون لباس آبرومند ، تفريح را چه كند ؟ و اساساً در آن مراكز هم تحقير مىشدند چون مزاج اجتماع انحراف يافته و به تعبير روايات ، دينشان پول شده است . . .\r\nاين است كه مأيوس شده و تنها با درد خويش يك نوع خوشى تخديرى يافته ، و بيمارى غم را لذّت گرفته ، و به فكر درمان هم نبودند .\r\n عادت به ناله كرده دل دردمند من * ترسم گمان برند كه درمانم آرزوست\r\nناكامى و افسرده دلى لذّت عشق است * انحرف به من يك بت آشوبگرى زد \r\nدر حكومتهاى سوسياليستى هر چند اكثرّيت و اقليّت فقير و ثروتمند همچون دو قطب مقابل هم مانند كشورهاى سرمايه‌دارى نيستند . و براى همهء افراد ضروريّات اوّليهء زندگى حاصل مىباشد ليكن نقص بزرگ آنجا اين است كه مردم را چون حيواناتى بى اختيار به كار مىگيرند و آزادى فكريشان را سلب مىكنند كه تا كشور اوج\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nگيرد ( در اين زمينه بيشتر صحبت خواهيم كرد ) .\r\nالبتّه آن ناراحتى فقر و بى چيزى كه در كشورهاى سرمايه‌دارى روح برخى افراد را آزار مىدهد ، قهراً در كشورهاى سوسياليستى به آن اندازه نيست ، ليكن اكثرّيت افراد ، يا عظمت روح انسانى را درك نمىكنند و يا چون مىفهمند ، راضى نيستند و گروه ناراضيان را تشكيل مىدهند و اين است كه به نوعى استبداد در فرهنگ عمومى نيازمند مىباشند .\r\nو سر و صداى اين مطلب را دربارهء يوگسلاوى و شوروى و حتّى چين مىشنويم كافى است توجّه كوتاهى به اردوگاههاى كار اجبارى در شوروى و فشار تبعيد و زندان كه دربارهء كارگرها انجام مىشود بكنيم . سهل انگارى در جمع آورى محصول و از بين بردن محصول را كه دو سال پيش 20 ميليون تن غلّه از اين طريق به شوروى صدمه خورد ببينيم . ضبط كشاورزان چينى مقدارى از محصولات را كه به اعتراف مائو در مصاحبه‌اش با ژرژپمپيدو تا 10 % مىرسيد ، بنگريد . آن وقت حتماً قضاوت مىكنيد كه همه ناراضىاند .\r\nنمىخواهم بسط سخن بدهم به هر حال ظواهر حكومت بنى مروان پيشرفته است ، ليكن روش حكومت پيامبرانهء اهل بيت عليهم السلام مىداند كه زير پرده چه خبر است ؟\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nزين العابدين عليه السلام مىداند كه چقدر فقرا در گوشه و كنار رنج مىبرند و در برابر آن شكوه ظاهرى مرعوبند و لب نمىگشايند و به همين نسبت از حكومت فاصله دارند .\r\nاينجاست كه بايد گفت ظاهراً عبدالملك مروان به تخت نشسته است ، ليكن حقيقت وظيفهء حاكم يعنى رسيدگى به مردم در وضع مادّى و معنويشان كه خاصيّت اوّليهء ولايت و حكومت است به دوش زين العابدين عليه السلام قرار گرفته است .\r\nاين است كه مىبينيم زين العابدين ( ع ) نيمه‌هاى شب بسته‌هاى موادّ تغذيه به دوش مىكشد . امام صادق عليه السلام نيز چنين سيّدالشّهداء نيز چنين . . .\r\nولى در حكومت پيامبر صلى الله عليه و آله و على عليه السلام كمتر به حديثى بر مىخوريم كه نيمه شبها به در خانهء فقرا بروند و غذا ببرند ، زيرا در آن حكومتها وضع فقر به صورت حكومتهاى مخالفين نيست .\r\n2 - مطلب ديگرى كه بايد دربارهء حديث مزبور بگويم اين است كه اين روش امام زين العابدين و امام صادق و ديگر اهلبيت عليهم السلام كه احياناً ضروريّات فقرا را تأمين مىكرد ، بالنّسبه آرامشى در وضع اجتماعى ايجاد مىكرد و اين خود موجب پيشگيرى از برخى انقلابهاى احتمالى شكم‌هاى گرسنه بود .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nو اين كاملًا در نقطهء مخالف اعتقاد آنهائى است كه مىگويند بگذار گرفتارى شديد شود تا مقدّمات انقلاب فراهم شود . امر به معروف و نهى از منكر نكنيد تا فساد عمومى شود . به فقرا رسيدگى نكنيد . تا نارضائى عمومى شود . . .\r\nپيش از اين گفتيم كه براى ايجاد زندگى مرفّه براى اجتماع آينده نبايد اكثرّيت فقير كنونى ناديده گرفته شده انسانيّتشان پايمال شود اينها نيز انسانند . به علاوه گاهى فشار ممتدّ و طولانى ، نه تنها فكر انقلاب نمىآورد ، بلكه بر عكس حالت يأس و تسليم آورده كمال مطلوب فراموش مىشود .\r\n بس كه ماندم به قفس رنگ گل از يادم رفت * گر چه با عشق وى از مادر گيتى زادم \r\n3 - رهبر الهى به موجب امامت مطلقه و حكومت همه جانبه‌اش و به خاطر دانش و آگاهى خاص خودش كه به نيازهاى بشرى دارد خود را موظف مىداند كه تا سر حدّ امكان براى انسانها خدمت كند ، اگر قدرت ظاهرى را در كف دارد به حدّ بيشتر و اگر حقّش غصب شده است به حدّ ممكن . . .\r\nو اتفّاقاً مىتوان گفت در همان موقعى كه حقّش غصب شده است نيز ، حقيقت وظيفهء حكومت را ، بيشتر او انجام مىدهد نه حاكم غاصب .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nمهم‌ترين وظيفهء رهبر ، بالا بردن سطح تفكّر اجتماع و بهبود وضع معاش و زندگى مردم مىباشد و اين هر دو وظيفه را بيشتر ائمّه عليهم السلام انجام مىداده‌اند نه خلفاى بنى مروان و بنى العباّس .\r\nو اين تاريخ است و كتابهايش ، بخوانيد و صحّت گفتارم را تأييد كنيد و در وضع حاضر موجود دقّت كنيد آيا رژيم به فكر فقر عمومى مردم و حتّى روابط سرماى زمستان با فقرا مىباشد يا بزرگ مرجع شيعه ؟ و آيا رژيم اين همه آگاهى سياسى به تودهء مردم داد يا آن ابر مرجع ؟ ! در هيچ دوره‌اى و هيچ مكتبى و هيچ رهبرى اين چنين آگاهى سياسى توده‌اى نبوده است .\r\n4 - چرا رسيدگى به فقراء در نيمه شبها انجام مىشده است ؟ دست نبايد دست را ببيند . مهم‌ترين مسئلهء انفاق اين است كه طورى انجام گيرد كه موجب ناراحتى روانى شخص محتاج نگردد و اين در صورتى است كه ولى نعمت ظاهرى خويش را نشناسد و گرنه به حكم « الأنسان عبيد الأحسان » در خود احساس نوعى شكستگى مىكند .\r\nو البتّه اين در اجتماعهائى است كه از نظر درك عاطفى و نوعدوستى به حدّ كمال نرسيده و يگانگى نيافته‌اند .\r\nامام زين العابدين عليه السلام احياناً نقابى هم بر صورت خويش مىافكند\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nتا شخص محتاج احساس ناراحتى نكند و اين چقدر فاصله دارد با روش اجتماعهاى كنونى كه چون مىخواهند به وضع افراد محتاج يا بى مسكن كمك كنند ، به طور عمومى اعلام مىشود و همه با خبر مىشوند و جائى را هم مشخّص كرده به نام محلّهء كارگران مىنامند .\r\nروش اسلام اين است كه افراد محتاج از بقيهء افراد جدا نبوده در ميان سائر افراد زندگى كنند و احتياجاتشان بر طرف شود و ندانند ، كه به چه وسيله و از چه راهى رفع نيازمنديشان شده است .\r\nو يا به آنها بفهمانند كه اين حقّ مسلّم خودشان مىباشد و اجتماع حقّشان را مىخورده كه به وضع خويش نبوده‌اند .\r\nو در حقيت آنها طلبكارند و طلب خود را وصول مىكنند و اين روش تنها در محيط تكامل يافته مىتواند تحقّق يابد .\r\nاز امام باقر عليه السلام نقل شده است ، صدقه نهانى غضب الهى را خاموش مىكند و همانطور كه آب آتش را خاموش مىكند گناهان را از ميان مىبرد . « 1 »\r\nو امام صادق عليه السلام همين كه شام مىخورد و پاسى از شب مىگذشت انبانى از نان و گوشت و پول به دوش مىگرفت و نزد محتاجان مدينه مىبرد و آنها نمىدانستند تا آن حضرت از دنيا رفت و دانستند كه او\r\n\r\n\r\n","description":"","footnote":"\r\n( 1 ) - مجمع البيان طبرسى .\r\n","page_name":" 177 ","page_number":177},
  {"content":"\r\n\r\nامام صادق عليه السلام بوده است . « 1 »\r\nامام زين العابدين عليه السلام مىفرمود : « صدقه شب غضب الهى را خاموش مىكند . » « 2 »\r\n« زهرى » حضرت زين العابدين عليه السلام را در شبى بارانى و طوفانى ديد كه به پشت خود آرد و قدرى هيزم نهاده حمل مىكند جلو رفته گفت :\r\nفرزند پيامبر اين چيست و كجا مىبرى ؟ فرمود قصد سفرى دارم و توشه‌اى براى آن آماده كرده به جاى امنى مىبرم زهرى گفت : اين غلام حاضر است ببرد . حضرت قبول نكرد ، و فرمود : خودم به دوش مىكشم ، گفتم : اين براى شما زشت است كه به دوش بكشيد فرمود :\r\nولى من براى خودم عيب نمىدانم كه آنچه موجب نجات من مىباشد و ورودم را به آنجا سامانى مىدهد حمل نمايم . ترا به خدا قسم به دنبال كارت برو و مرا به حال خود واگذار .\r\n\r\n\r\n","description":"","footnote":"\r\n( 1 ) - 14 / 1 ابواب صدقه وسائل ج 6 .\r\n( 2 ) - 14 / 4 ابواب صدقه وسائل ج 6 : توجّه داريد كه غضب الهى همچون غضب انسانهاى خود خواه نيست ، غضب از ايجاد موانع تكامل انسانها است ، انتقاد برخى نوشتجات دست نشانده ( و از جله جزوه منافقين داخلى مجاهدين : بيانيه تغيير مواضع ايده‌ئولوژيك سازمان مجاهدين خلق ايران ) كه : توصيف متون اسلامى از خداوند توصيف از يك آدم مستبد خود خواه مىباشد كاملا از بى اطلاعى و غرض ورزى نويسنده بر مىخيزد .\r\n","page_name":" 178 ","page_number":178},
  {"content":"\r\n\r\nزهرى رفت چند روزى گذشت حضرت را ملاقات كرده گفت :\r\nفرزند پيامبر پس آن سفرى كه فرموديد چه شد ؟ فرمود : منظورم آن نبود كه تو فهميدى .\r\nمنظورم سفر مرگ بود و خود را براى آن آماده مىكردم آمادگى براى مرگ دورى از حرام و بذل نيكى و بخشش مىباشد . « 1 »\r\n\r\nانفاق به كفّار\r\nاز اين حديث استفاده مىشود ، كه انفاق ، بر هر انسانى هر چند كافر ، در شرايط حساّس لازم است .\r\nمصادف غلام امام صادق ( ع ) مىگويد : « خدمت ان حضرت در راه مكّه و مدينه مىرفتيم نگاهمان به مردى افتاد كه در پاى درختى افتاده بود فرمود : ما را به طرف اين مرد ببر ، مىترسم تشنه باشد .\r\nمركب را به آن طرف كشاندم ديدم مردى درشت اندام با موى دراز افتاده است امام پرسيد تشنه‌اى ؟ گفت آرى . فرمود : مصادف پياده شو و او را آب بده . پياده شدم و او را آب داده و سپس حركت كرديم آنگاه گفتم : فرزند پيامبر ، اين مرد نصرانى بود آيا به نصرانى بايد صدقه داد ؟\r\n\r\n\r\n","description":"","footnote":"\r\n( 1 ) - 14 / 5 ابواب صدقه وسائل ج 6 .\r\n","page_name":" 179 ","page_number":179},
  {"content":"\r\n\r\nفرمود : اگر مانند اين حالت باشد آرى بايد صدقه داد . « 1 »\r\nعلى عليه السلام مىفرمود : « از انفاقات ديگر - غير از زكات - به كفاّرى كه در پناه حكومت اسلام هستند بدهيد . » « 2 »\r\n\r\nتقسيم و مواسات\r\nامام صادق عليه السلام فرمود : « از مهم‌ترين وظائف الهى سه چيز مىباشد .\r\nانصاف با برادر دينى داشتن ، همانطور كه از او براى خود مىخواهد از خود نيز براى او بخواهد . و با برادر مذهبىاش در مال مواسات و تعاون كند و در هر حالتى به ياد خدا باشد ، به اين معنى كه در برابر محرّمات خدا را در نظر داشته باشد . » « 3 »\r\nابان بن تغلب گفت : از امام صادق عليه السلام پرسيدم : حقّ مؤمن بر مؤمن چيست ؟ فرمود : ابان از اين موضوع در گذر ! اصرار كردم ، فرمود : آيا مالت را به او تقسيم مىكنى ؟ از اين حكم تعجّب كردم .\r\nفرمود : ابان مىدانى خداوند از آنها كه ديگران را بر خود ايثار مىكنند ، به نيكى ياد كرده است و اگر مالت را با او تقسيم كنى تازه با او\r\n\r\n\r\n","description":"","footnote":"\r\n( 1 ) - 19 / 3 ابواب صدقه وسائل .\r\n( 2 ) - 19 / 6 ابواب صدقه وسائل .\r\n( 3 ) - 27 / 1 ابواب صدقه وسائل .\r\n","page_name":" 180 ","page_number":180},
  {"content":"\r\n\r\nبرابر مىشود و ايثار نكرده‌اى . « 1 »\r\nشخصى نزد امام صادق عليه السلام مشرّف شد امام از حال برادران مذهبى محيط او جويا شد او خيلى خوب توصيف كرده تمجيد بسيار نمود .\r\nحضرت فرمود : توجّه ثروتمندانشان نسبت به فقرا چگونه است ؟\r\nعرض كرد : كم ! فرمود : ديدار ثروتمندان از فقرا چگونه است ؟ گفت اندك ، فرمود : ثروتمندان از آنچه در كف دارند چطور به فقرا رسيدگى مىكنند ؟ گفت شما از اوصافى سخن مىگوئيد كه در افراد آنجا خيلى كم است ! فرمود : پس چطور تصوّر مىكنند كه شيعه‌اند ؟ ! « 2 »\r\nديگرى به امام باقر عليه السلام گفت فدايت شوم شيعيان آنجا خيلى زيادند فرمود : آيا ثروتمندان به فقيران توجّه دارند ؟ و آيا نيكوكارشان از آنكه در حقّش بدى كرده در مىگذرد ؟ و آيا به مواسات عمل مىكنند ؟ گفت نه .\r\nفرمود : اينها شيعه نيستند ، شيعه كسى است كه چنين كند . « 3 »\r\nو نيز امام باقر به شخصى فرمود : آيا اين طور هست كه يكى از شما به نزد برادر مذهبى خويش آمده دستش را در جيب او نموده به قدر احتياجش بردارد و او هيچ اعتراضى نكند ؟ گفت : چنين چيزى در ميان خود سراغ نداريم فرمود : پس هيچ ارزشى ندارد گفت : يعنى بنابراين\r\n\r\n\r\n","description":"","footnote":"\r\n( 1 ) - 27 / 1 ابواب صدقه وسائل .\r\n( 2 ) - 27 / 3 ابواب صدقه وسائل ج 6 .\r\n( 3 ) - 27 / 3 ابواب صدقه وسائل ج 6 .\r\n","page_name":" 181 ","page_number":181},
  {"content":"\r\n\r\nهمه در گمراهىاند ؟ فرمود اينها به كمال نرسيده‌اند . « 1 »\r\nسماعه مىگويد از امام صادق عليه السلام پرسيدم : شخصى كه فقط به اندازهء غذاى يك روز دارد آيا لازم است بر كسى كه هيچ ندارد ، توجّه كند و كسى كه فقط به اندازهء غذاى يك ماه خود دارد آيا لازم است بر آنكه اين مقدار ندارد توجّه كند و سال نيز همچنين ؟ يا اينها همه به اندازهء كفاف خويشتن است كه اگر ندهد اشكال ندارد ؟ .\r\nفرمود بهترين شما كسى است كه بر مقدّم داشتن ديگران بيشتر حريص باشد ، چنان كه خداوند فرموده : ديگران را بر خويشتن مقدّم ميدارند ، هر چند خودشان احتياج مبرم دارند ،\r\n« . . . و يؤثرون على انفسهم و لو كان بهم خصاصة . . . » ) ، اگر به اندازهء كفايت خويش دارد ، اگر ندهد ملامتى ندارد . حشر ، آيه 9 . « 2 »\r\n\r\nآزار در عبادت\r\nناگفته نماند كه حتماً بايد صدقه طورى انجام شود كه كوچكترين منّت و دگر آزارى احساس نشود .\r\nقرآن كريم دستور مىدهد :\r\n. . . لا تبطلوا صدقاتكم بالمنّ و الاذى . . . آيهء 264 ، بقره .\r\nصدقات خود را با منّت نهادن و آزار ، باطل نسازيد .\r\n\r\n\r\n","description":"","footnote":"\r\n( 1 ) - 27 / 4 ابواب صدقه وسائل .\r\n( 2 ) - 28 / 5 ابواب صدقه وسائل ج 6 .\r\n","page_name":" 182 ","page_number":182},
  {"content":"\r\n\r\nاز امام صادق عليه السلام نقل شده است : منّت كار خوب را از ميان مىبرد . « 1 »\r\nپيامبر صلى الله عليه و آله مىفرمايد : « كسى كه چيزى براى برادر مذهبىاش ببرد و آنگاه منّت بگذارد ، خداوند عملش را از بين مىبرد . » « 2 »\r\nو نيز از پيامبر ( ص ) نقل شده است : كسى كه چيزى براى مؤمنى ببرد و آنگاه منّت نهد و يا با زبان آزارش دهد ، خداوند صدقه‌اش رااز ميان ميبرد و باطل مىكند . « 3 »\r\n\r\nدقّت و مقايسه\r\nفكر مىكنم از آنچه تاكنون گفتيم روش اسلام در قبال مسئلهء اموال وجهه كلّى مالكيّت روشن شد و معلوم شد كه علاوه بر اينكه حكومت اسلام با قدرت حكومت جلوى هر گونه استثمار را مىگيرد به عنوان پيشگيرى نيز كارى مىكند كه ثروت تمركز پيدا نكند .\r\nو اساساً در حكومت صحيح اسلام سرمايه و سرمايه‌دار تحقير مىشود آن بزرگترين مجازات اجتماعى است .\r\nليكن در عين حال متوسّل به زور و فشار سر نيزه و زندان نمىشود\r\n\r\n\r\n","description":"","footnote":"\r\n( 1 ) - 37 / 2 صدقه وسائل ج 6 .\r\n( 2 ) - 37 / 5 صدقه وسائل ج 6 .\r\n( 3 ) - 37 / 9 صدقه وسايل ، ج 6 .\r\n","page_name":" 183 ","page_number":183},
  {"content":"\r\n\r\nتا تاجر و يا صنعتگر و كارگر احساس ناراحتى نكنند ، كه همهء محصول كارشان را به آنها نمىدهند و تنها مقدار احتياجشان را بايد بردارند و دسترنج آنها به دست ديگران مىافتد .\r\nبديهى است كه اين تصوّر خواه ناخواه يك نوع سستى در كار پديد مىآورد .\r\nهر قدر عشق به اجتماع زياد باشد باز هم به اندازهء عشق به خود نمىباشد .\r\nعنوان عشق به اجتماع در حدّ فناء در اجتماع ( در مقابل فناء فى اللّه ) ، تنها در شرايط خاصّ احساسى ، كه احساسى برتر از عقل حكومت مىكند ، مىتواند فعاّليت داشته باشد . و نمىتواند مبناى يك تفكّر صحيح فلسفى قرار بگيرد .\r\nو براى جلوگيرى از آن سستى در كار - كه گفتم هم اكنون در كشورهاى سوسياليزم به وجود آمده است و اگر يك ماه چماق از سر كارگران برداشته شود معلوم مىشود ، چه خبر است - ناچار بايد به قدرت فشار تازه‌اى متوسّل شد و بنا به تجربه و قانون تطابق انسان و محيط ، آن فشار هم در دراز مدّت حالت عادى پيدا كرده بى اثر مىگردد و بايد فشار بيشترى را در صحنه وارد كرد ، و به همين ترتيب . . . و بالأخره هم نتيجهء مطلوب حاصل نمىگردد .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nولى اگر قانون و فشار سر نيزه بر او حكومت نكند ، و مال و فرآوردهء دستش را از او نگيرند ، او خودش براى حفظ موقعيّت خويش و نجات از تحقير اجتماعى يا براى عشق به خداوند - كه آن هم به نوعى عشق به كمال خويشتن است حتّى اگر همهء محصول خويش را نيز بدهد احساس آن گونه ناراحتى را نمىكند - دقّت كنيد - .\r\nو به نظر مىرسد اين روش بهترين روش باشد و حتماً بايد به همين روش اتّكاء نمائيم .\r\nدر كشورهاى سوسياليستى كه همه در حقيقت كارمند دولتند و حقوق دريافت مىكنند و يا احتياجاتشان از طرف دولت بر طرف مىشود ، همه مىدانيم كه بالأخره تفاوت حقوقى ميان ( فى المثل ) مهندس و تكنسين وجود دارد ، و در نتيجه مهندس مىتواند از ذخيره اضافه حقوق خويش ثروتى جمع كند ، آن گاه چه ضامن اخلاقى و حتّى قانونى وجود دارد كه جلوى استثمار را بگيرد ؟ مگر همهء انواع استثمار ، استثمار پول و حقوق آن هم در حداقلّ معيشت مىباشد تا بگوئيم آنجا همه از حداقلّ زندگى برخوردارند ؟ ! بدترين و كثيف‌ترين استثمار ديگران ، در مسير فحشاء و منكرات است و مسلّم است كه پول وسيلهء جلب خاطر طرف و ارضاء و تسليم او در برابر\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nخواسته‌هاى هوى و هوس مىباشد و البته چون با تراضى انجام شده قانون هم مانع نخواهد بود .\r\nخواهيد گفت طرف پول را مىخواهد چه كند ؟ وقتى همه احتياجاتش از طرف دولت بر طرف مىشود ، پول براى چه مىخواهد تا به خاطر آن استثمار شود ؟ .\r\nليكن بايد توجّه داشت كه دامنه هوس نامحدود است و احتياجات مسكن و بهداشت و غذايش از طرف دولت برآورده شده است ، ليكن آيا احتياجات نامحدود هوس هم برآورده مىشود ؟ مسلماً نه ، و بنابراين او هم پول مىگيرد ، تا از راه استثمار فرد سوّمى به هوس شهوانى خويش برسد .\r\nو به حقيقت سوگند اگر دور از تعصّب دقّت شود مطلب كاملًا روشن خواهد بود .\r\nنبايد انتزاعى و تجريدى بحث نمود و تنها مفاهيم ذهنى را به هم پيوند داده نتيجهء رؤيائى به دست آورد ، بايد واقع موجود در اين جنس شريف ( انسان ) را دقيقاً مورد توجّه قرار داد . هوس او چه اندازه است عشق او به هدف اجتماعى تا چه اندازه است ؟ احساس پاك تا چه اندازه و تا كى مىتواند پشتوانه جانبازى در ميان همهء افراد باشد ؟\r\nنبايد افراط عده‌ّاى در بزرگداشت پول و سرمايه و روش\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nسرمايه‌دارى موجب تفريط - خيالى - عدّه‌اى ديگر شده راه سقوط ديگرى را پيش گيرند .\r\n« تفريط خيالى » چون موفّقيت همه جانبه ندارند و بالأخره دوام هم ندارد ، آندرى آمالريك موّرخ ناراضى شوروى معتقد است پوسيدگى و بهم ريختگى برخى كشورهاى سوسياليزم چندان دور نيست ، او كتابى به اين عنوان نگاشته است : آيا اتّحاد شوروى تا سال 1984 خواهد ماند ؟ .\r\nمىدانم كه حتماً خواهيد گفت اينها همه درست ، ليكن هيچ الگوى خارجى در دست نيست تا يك نمونهء عملى براى اين فلسفه باشد .\r\nو اين را تصديق دارم ، ليكن بايد تاريخ را مجموعهء حوادث مرتبط به هم دانست كه به صورت سلسله‌اى منّظم در آمده است نه يك عدّه پديده‌هاى جدا و بى ارتباط و دور از هم .\r\nمىخواهم بگويم علل موضعى عامّ يا خاصّ در كار بوده كه فلسفهء اجتماعى اسلام كاملًا به روى پرده نيامده و آن مقدار نسبتاً كاملى هم كه در زمان پيامبر صلى الله عليه و آله و على عليه السلام روى كار بود با علل و عوامل استعمارى و استحمارى از ميان رفت .\r\nدر زمان حكومت عمر بن عبدالعزيز كه متد خيلى كوتاهى از اين فلسفه اجر گشت فقير پيدا نمىشد و به همين جهت اهل بيت\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nپيامبر صلى الله عليه و آله نيز آرامش خاطر نسبى يافتند ، كه ديگر نبايد غم تهيدستان را به ان اندازه‌ها بخورند .\r\nبه هر حال تهيّه الگو به دست انسانهاست و خداوند جهان قانون را ارائه مىدهد و پيامبر هم مىفرستد و راه الگو و نمونهء عمليش را نيز نشان مىدهد ، ليكن اگر بنا باشد همه چيز به زور اعجاز و نيروى ماوراء طبيعت انجام يابد بر خلاف تكامل اختيارى انسان خواهد بود كه بايد يك تكامل انسانى يابد ، نه يك تكامل حيوانى ، تكامل انسان ارادى و اختيارى است و تكامل حيوان زورى و به دست ديگران .\r\nبشر بايد خود زحمت بكشد و كمال را تحقّق بخشد .\r\nنيروى انسانى يابد تئورىها و مكتبها را تحقّق دهد و اين است فرموده ، قرآن : « ليس للأنسان الّا ما سعى » از طرفى ديگر مگر مكتبهاى ديگر هم اكنون الگو دارند ؟ ! آيا كمونيسم الگو دارد ؟ فقط نگاهى كوتاه به زندگى رهبران اين كشورها حقيقت را روشن مىسازد .\r\nزندگى اينها را با روش مرجع بزرگوار شيعه حضرت نائب الأمام خمينى كه به عنوان الگوئى از حاكم در حكومت اسلامى شناخته مىشود مقايسه كنيد .\r\nدر زمان حكومت على عليه السلام هم معاويه‌ها بودند كه آن زندگى افسانه‌اى را داشتند و على عليه السلام همچون ضعفاء مردم زندگى مىكرد و\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nكشور پهناورى كه همهء ايران و عربستان و عراق و بحرين و امارات خليج و قسمت مهمّى از پاكستان و افغانستان و تا مدّتى كشور مصر را در بر مىگرفت اداره مىنمود .\r\n\r\nبرگشت . . .\r\nبه بحث امامت باز مىگرديم ( اين مباحث قسمتى از بحثهاى نويسنده دربارهء امامت بوده است ) گفتيم چه بسا متن قانون با آنچه كه روح قانون مىناميم و بايد در سطح اجتماع تحقّق پذيرد ، تفاوت مىكند « 1 » و درك و اجراء اين مطلب تنها با وجود يك رهبر الهى كه مصونيّت فكرى داشته و در فهم و تطبيق قانون راه خطا نرود ، امكان‌پذير است و در غيبت آن رهبر نيز به دست فردى كه به نسبت افراد ديگر اجتماع ، خطاى كمتر داشته و هوى و هوسى مخالف انسانيّت ندارد ، انجام مىشود . حقوق اسلامى را خوب بداند و تحت تأثير هوس و مقام نباشد و به فرمودهء امام صادق عليه السلام : نگهبان دين خود\r\n\r\n\r\n","description":"","footnote":"\r\n( 1 ) - حتماً توجّه داريد كه نمىخواهم بگويم قانون خلاف واقع بگويد و بر خلاف منظور قانونگذار سخن بگويد منظور اين است كه مادهء قانون الزامى همراه با قوانين اخلاقى همراه با روش امامت رهبر ، مطلبى را تحقّق مىدهد كه قانون الزامى به تنهائى تحقّق نمىدهد و نمىخواهيم هم تحقّق بدهد ، زيرا احساس فشار زياد مىشود و به حركت مادّى و معنوى جامعه لطمهء بسيار مىزند .\r\n","page_name":" 189 ","page_number":189},
  {"content":"\r\n\r\nو خوددار ، و مخالف هوس و فرمانبردار خداى خويش باشد .\r\nو گفتيم كه روش اسلام در مسئلهء مالكّيت يكى از همان موارد است كه به رعايت جهات روانى افراد و جنبهء اقتصادى كشور در متن قانون به صورتى كه گفتيم محدود نشده و از نظر حقوقى ، انفاق - در غير موارد واجب - را فقط مستحب دانسته ليكن با روش تبليغى خاصّ و با نشان دادن عمل خود رهبر كه علاوه بر جنبهء مذهبى ، خاصّيت محبوبيّت ملّى را نيز دارا مىباشد ، و با تحقير سرمايه و سرمايه‌دار ، همهّ افراد خود به خود به سوى طرد سرمايه و از بين بردن تمركز ثروت كشيده مىشوند و به مراتب بهتر و بيش از آنچه به وسيلهء زور در روش سوسياليزم انجام مىشود ، مردم اموال خود را در راه بهبود وضع اجتماع و شؤون حكومت اسلام و به خاطر رضاى حضرت حقّ جلّت عظمته مىپردازند . چنان كه اين همه خيرات و كارهاى عامّ المنفعه و رسيدگى به محتاجان و موقوفات ( كه يكى از بهترين راههاى پخش ثروت است ) با همان عشق معنوى انجام مىشود . چنان كه با همان روش جان خود را مىباختند و رضاى دوست مىخريدند و به نصّ قرآن كريم‌احياناً گريان مىشدند كه چرا وسيلهء جهاد ندارند ! و به موجب روايات با تضرّع و التماس از پيامبر خدا مىخواستند كه دعا فرمايد شهيد شوند و زنده از ميدان بر نگردند ( و البته اين خود احتياج\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nبه بحث مفصّلى دارد كه آرزوى شهادت در چه شرايطى خوب است ) .\r\nرهبر محبوب با عوامل دقيق و حساب شده‌اى ، جوّ محيط را جوّ رحمانى و عشق به خدا ساخته بود ، ليكن در عين حال قانوناً جز در مواقع ضرورت ( چون دفاع و جهاد و . . . ) لايحه‌اى را به اجتماع عرضه نمىداشت كه احساس فشار فوق العاده بشود .\r\nاز طرف ديگر بايد به اين نكته هم حتماتوجّه نمود ، كه ما نمىخواهيم سرمايه به دست افراد نيايد ، مىخواهيم سرمايه در دست افراد باقى نماند ، روش اعمال فشار موجب سستى در كار و لااقل موجب زهد منفى مىشود ، و در نتيجه به اقتصاد كشور لطمه وارد مىشود .\r\nگر چه بحث مالكّيت را به عنوان توضيحى براى بحث امامت طرح كردم و بنابراين لازم نبود اين همه تفصيل آورده شود ولى به خاطر اهميّت آن به خصوص در زمان ما - كه چون مسئلهء فقر اكثريّت در برابر اقليّت مرفّه مشكل بزرگى شده ، روش هر مكتبى در برابر آن مهم‌ّترين مسئلهء روز شده است - به طور نسبتاً مفيدى بررسى شد و خلاصهء كلام اين شد كه با قدرت سيستم حكومت و روش رهبر ، امكان استثمار از سرمايه‌دار گرفته مىشود در عين حال كارى مىكند كه سرمايه جمع نشود ، كارى كه روش مبارزهء منفى و مثبت هر دو را\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nدارد ، شغلهائى كه نوعاً موجب ثروت بىحساب مىشود تحريم مىشود ، مالياتهائى وضع مىشود ، با قانون ارث ثروت متوفّى پخش مىشود . با قانون تحريم كنز در شرايط حساّس جمع هر گونه مال تحريم مىشود ، با اصرار در انفاقهاى مستحب و به خصوص قانون متسحب مؤكّد اوقاف ، از جمع ثروت جلوگيرى مىشود ، روش زندگى رهبر سرمايه و سرمايه‌دار را تحقير مىكند . در بحثهاى آينده كه دربارهء مشكلات رهبر صحبت مىشود . باز هم توضيحى خواهيم داد .\r\nو اينك فهرست‌وار اشاره‌اى به تعدادى از مشاغل حرام خواهيم نمود : 1 - فروش وسائل و آلات لهو و قمار 2 - فروش موادّ آلات مزبور چون فروش انگور براى درست كردن شراب و چوب براى تهيّهء بت و مواد وسائل قمار و غيره 3 - فروش اسلحه به دشمنان اسلام و مسلمين كه خوف حمله از آنها را داريم 4 - فروش هر چه كه وسيلهء تقويت كفاّر عليه اسلام بشود ، مثل فروش نفت به اسرائيل 5 - كسب از راه آواز خوانى حرام 6 - از راه هر گونه كمك به ستمگران 7 - مدّاحى و تعريف از ستمگران با سخنرانى و مقاله نويسى و آهنگ سازى و شعر 8 - اجرت بر نوشتن و چاپ و نشر و حفظ نوشتجات مضرّ به جامعه 9 - اجرت بر تعليم و تعلّم عمل سحر 10 اجرت بر پيشگوئىهاى مستند به مسائل جوّى به طور قطع 11 - غّش در\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nمعاملات يعنى مخفى كردن جنس بد ، در ميان جنس خوب و يا هر نوع مخفى نمودن عيب و اظهار خوبى 12 - انحصار در جنس و سوء استفاده از آن يعنى بالا بردن قيمتها از راه انحصار 13 - فروش زمينهاى بائر كه روى آن كار انجام نشده است 14 - توافق عملى زمين داران بر بالا بردن بى حساب قيمت زمين و ايجاد مشقّت از اين طريق بر مردم 15 - فروش اجناس لوكس و تجلّى در صورتى كه ضربه خطرناك بر اقتصاد كشور اسلامى باشد . 16 - احياء شخصى بيش از اندازهء اراضى به طورى كه انحصار در شخص ايجاد نموده و يا ديگران را در مشقّت قرار دهد . 17 - استخراج بيش از اندازه معادن به طورى كه ديگران رادر مضيقه قرار دهد .\r\nو اينها نمونه‌اى از موارد حرمت تحصيل مال مىباشد .\r\nو اينك سوّمين بحث ، از مباحث امامت را از نظر مىگذرانيم .\r\n\r\nرهبران الهى و مشكلات اجتماعى\r\nروشن است كه در برابر حكومتها مشكلات فراوانى وجود دارد كه بايد با تدبير و سياست آنها را بر طرف كنند مشكل تقسيم ثروتهاى طبيعى در هر زمان ، مشكل ضروريّات اوّليهء زندگى مردم از مسكن و غذا و بهداشت ، مشكل كار ( كه صرف نظر از احتياجات اولّيهء زندگى مورد نياز روحى جامعه نيز مىباشد ) ، مشكل عاطفى ، مشكلات\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nاخلاقى جامعه ، مشكل تهيّهء برنامه براى ساعات فراغت ، مشكل جنگ سياسى با بيگانگان ( كه حتّى المقدور بايد كارى كرد كه روش نظامى سياسى مؤثّر شده ، دشمن از تصوّر قدرت حكومت مرعوب گردد و حاضر به جنگ نشود ) ، مشكل كثرت جمعيّت كمبود مواّد غذائى ، مشكل دوگانگى دولت و ملّت ( كه نفس احساس حكومت و تصوّر حاكم و محكوم و تصوّر استبداد موجب احساس دوگانگى و دورى و بىعلاقه‌گى مىشود ) ، مشكل مخالفين داخلى كه بايد با حساب دقيق ، درجه وجههء ملّى آنها اندازه‌گيرى شود كه كوچكترين غفلتى در اين حساب موجب اشتباهات خطرناكى خواهد شد ، مشكل حفظ پيروان خود در درون كشورهاى ديگر به خصوص كشورهاى مخالف . . . و مشكلاتى ديگر .\r\nدر طول تاريخ رهبرى اسلام نوعاً يك نوع مشكل مهمترى وجود داشته است و آن تشكيل محيط كوچكتر در درون محيطى بزرگ و مخالف .\r\nبايد پيروان طورى مراقبت شوند كه هم روح انقلاب و هدف خواهيشان حفظ شود و هم از حدّت و حرارتهاى افراطى و بى جا جلوگيرى شود كه موجب هدر رفتن افراد نگردد و حتّى طورى مراقبت شوند كه جبههء مخالف ، احساس دسته بندى و گروه منظّمى در برابر خود نكند تا حسّاس نگردد و در صدد از ميان بردن آنها برنيايد و اين محتاج به طرح برنامه‌اى بسيار دقيق و با يك روح الهى مىباشد كه\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nاز لغزشهاى انسانهاى معمولى بر كنار باشد .\r\nبررسى كامل و يكايك اين مشكلات فرصت و فراغتى زياد مىخواهد مثلًا در مباحث مشكلات مالى بايد بررسى دقيق شود كه نظر اسلام دربارهء زمين چيست ؟ آيا همهء زمينها بايد در اختيار حكومت اسلام باشد و ملك زمين تنها به تبع ملك اعيانى آن به افراد تعلقّ دارد ؟ و يا حتّى ملك تبعى نيز نبوده زمين تنها مورد حقّ مالك عمارت و زراعت و غيره مىباشد كه تا عمارت و زراعتى دارد از آن بهره‌بردارى كند ؟ و يا زمين مستقل از عمارت و زراعت به ملك افراد در مىآيد ؟ - چنان كه رسم كنونى اجتماعهاى اسلامى بر اين است - و در اين صورت آيا همهء زمينها اينطور هستند و يا درّه‌ها و كوهها و دشتها و كلّيهء اراضى اوّليه از اين حكم جدا بوده حتماً در اختيار حكومت هستند ؟ ( كه انفال ناميده مىشود ) و آنگاه آيا حكومت اسلام بايد خود اين زمينها را آباد كند ، و يا به صورت قطايع در اختيار افراد قرار دهد ، كه آنها آباد كنند ؟ و آنگاه شرايط اين قرارداد چيست ؟ .\r\nاسلام براى كار چه قانونى دارد ؟ حقوق كار بر چه اساسى بايد باشد ؟ . اسلام در برخورد با فقر چه مىگويد ؟\r\nاسلام تا چه اندازه بر معاملات مردم نظارت دارد ؟ آيا نرخ اجناس از طرف دولت معيّن مىشود يا مردم آزادند كه به هر قيمتى تراضى كنند ؟ .\r\nآيا احتكار در همهء ضروريّات زندگى ممنوع مىشود ؟ .\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nماليتهاى اولّيهء اسلام كدامند و در وضع روز قانون زكات چگونه ترسيم مىشود .\r\nدر مشكلات عاطفى بايد ديد اسلام دربارهء ازدواج چه نظرى دارد ؟\r\nو ازدواج موقّت را براى چه منظورى توصيه كرده است ؟ طلاق در چه شرايطى است ؟ آنها كه امكاناتى براى ازدواج ندارند بايد چه كنند ؟ و آيا ازدواج اسلامى چه اندازه امكانات مىخواهد ؟\r\nاز نظر حقوق بين الملل ، اسلام با رهبران ساير مكتبها و كشورها و افراد آنها چگونه ارتباطى دارد در تشكيل ملّت اصيل اسلامى مرز كفر و اسلام ، سنّى و شيعه چيست ؟ .\r\nو مسائلى ديگر . . . ليكن به رعايت فرصت و حجم كتاب تنها به اختصار دربارهء سه مطلب بحث مىكنيم :\r\n1 - اسلام و مشكل فقر .\r\n2 - نگاهى كوتاه به سيستم سياسى اسلام .\r\n3 - نظارت بر معاملات .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\n\r\nاسلام و مشكل فقر\r\nپيش از اين دربارهء مالكّيت خصوصى صحبت شد و اينك در خصوص مشكل فقر گفتگو مىكنيم هر چند اين دو بحث كاملًا مربوط مىباشد .\r\nنوعاً براى ترسيم خط مشى اسلام در برابر مشكل فقر ، اصرار اسلام را براى كار و تجارت و زراعت و غيره پيش مىكشند و در آن باره صحبت مىكنند ولى بايد توجّه داشت كه مسئلهء مهمّ اين بحث تعيين خط مشى رهبرى اسلام است نه روش حقوقى و قانونى اسلام ، يعنى نمىخواهيم بگوئيم اسلام كجا را واجب و كجا را حرام دانسته و يا همچون روش بسيارى از بزرگان جهانى به تشويق زبانى كار قناعت كنيم و مهم‌ترين فعاليّت اسلام را همين بدانيم .\r\nبلكه مىخواهيم بدانيم اسلام چه كار مىكند كه مردم كار پيدا كنند و فقر را دور كنند ؟ آيا اسلام از عجز به زانو در مىآيد و ناچار به كسر جمعيّت و تحديد نسل و تنظيم خانواده مىگردد ؟ و يا شجاعانه هر چه فرزند توليد شود مىپذيرد ؟ و حتّى بهترين زن راآن مىداند كه\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nزياد توليد نسل كند ؟ .\r\nاسلام قبل از هر چيز هر گونه مانعى را از سر راه كسب و كار و منابع اقتصادى مردم بر مىدارد ، عوارض خاصّى كه به عناوين مختلفى هم اكنون در دنيا معمول است در اسلام جز در شرايط استثنائى معمول نيست و باطل مىباشد ، در گرفتن مالياتهاى رسمى سعى مىشود با مردم به ملايمت رفتار شود . به تجاّر و كسبه اعلان آزادى مىشود ، كه از هر شهرى و هر كشورى كه بخواهند مىتوانند اجناسى را وارد و يا به آنجا صادر كنند و مىدانيد كه مردم همين آزادى را مىخواهند و به دنبال همين اعلان آزادى با كمال جديّت به كار خويش اشتغال مىورزند . « 1 »\r\nتنها در مواردى كه ضرورت ايجاب كند ، به رعايت « اهم و مهم » كنترل مىشود ، تا بى تعادلى واردات و صادرات نظم اقتصادى كشور را بر هم نزنند .\r\nعلى عليه السّلام در عهدنامهء مالك اشتر به اين آزادى اشاره مىكند :\r\n\r\n\r\n","description":"","footnote":"\r\n( 1 ) - در نقد يكى از اساتيد آمده است : اين آزادى خطرناكترين سياست اقتصادى است . ليكن آزادى كه ما گفتيم در مواردى كه ضرورت ايجاب كنترل كند نيست و به علاوه اساساً منافاتى با ادارهء گمرك ندارد ليكن گمرك غير از عوارض و خصوصاً عوارض سرسام آور كنونى است . از اقتصاد دانان گذشته آدام اسميت معتقد به آزادى تجارت و لغو گمرك بوده است ولى ما نه آن تفريط و نه اين افراط را مىگوئيم .\r\n","page_name":" 198 ","page_number":198},
  {"content":"\r\n\r\n« ثم استوص بالتجاّر و ذوى الصّناعات و اوص بهم خيراً المقيم منهم و المضطرب بما له و المترّفق ببدنه فانّهم موادّ المنافع و اسباب المرافق و جلّا بها من المباعد و المطارح فى برّك و بحرك و سهلك و جبلك . . . و تفّقد امورهم بحضرتك و فى حواشى بلادك . »\r\n( مالك ! سفارشم را دربارهء كسبه و تجاّر و صنعتگران بپذير و تو نيز دربارهء آنها به مأمورينت سفارش كن چه آنها كه در يك جا اقامت دارند و چه آنها كه در رفت و آمد هستند و يا صنعتگرى كه با فعاّليت بدنى خويش سود مىرساند ، اينها پايه و ريشهء سود كشورند و منافع مملكت را از راههاى سخت و جاهاى دور ، بيابانها و درياها ، زمينهاى سخت و هموار قلمرو حكومت به دست مىآورند . . . مسائل مربوط به آنها را در مركز و شهرهاى ديگر مصر رسيدگى كن و تفّقد بنما .\r\nمعاملات و تجارت در انحصار حكومت قرار نمىگيرد و مردم آزادانه حقّ دارند از هر كجا و هر كس كه بخواهند جنس بخرند و معامله نمايند ، نه اجناس انحصارى مىباشد و نه مردم مجبورند از فروشگاه معينّى بخرند و نه حتّى تشويق به خريد از فروشندهء معيّنى مىشوند ( مگر آنجا كه عنوان نهى از منكر و مانند آن د ركار باشد كه به خاطر اعتراض به كار كسى بايد از او احتراز كنند ) .\r\n\r\n","description":"","footnote":"","page_name":" 199 ","page_number":199},
  {"content":"\r\n\r\n\r\nتعيين نرخ حكومتى\r\nنرخ معيّنى هم از طرف حكومت اعلان نمىشود و در عين حال اگر كسى به حساب قيمت عادلانه بازار مغبون شد حقّ فسخ و اعتراض دارد و مىتواند معامله‌اش را به هم بزند . ولى در شرايط استثنائى براى جلوگيرى از اجحاف ، بايد نرخى عادلانه معيّن شود .\r\nتثبيت قيمت اجناس و منع فروشندگان از فروش به قيمت بيشتر جائز نيست . « 1 »\r\nبه عرض پيامبر صلى الله عليه و آله رساندند كه خوب است نرخ معينّى را برايمان وضع نمائى چون قيمتها كم و زياد مىشوند ، فرمود : من حاضر نيستم بدعتى بگذارم كه خداوند به من دستورى نداده است ، بگذاريد بندگان خداوند از يكديگر رزق و روزى بخورند .\r\n\r\n\r\n","description":"","footnote":"\r\n( 1 ) - تحرير الوسيلهء ج 2 ص 626 در نقد يكى اساتيد آمده است كه : كدام قيمت را مىگوئيد ؟ قيمت چگونه تعيين مىشود ؟ . . .\r\nاز توضيحات پيش روشن شد كه در شرايط اختلال وضع جامعه مانند ابتدا انتقال حكومت از طاغوت به اسلام حاكم دخالت مىكند و بر اساس مطالبى كه گذشت قيمت كار و جنس تعيين مىشود و بعداً كه جامعه وضع مناسب و عادى پيدا كرد افراد با تقاضا و عرضهء صحيح ( نه كاذب و انحصار و غيره ) در معاملات آزاد هستند . اگر كسى بيش از قيمت معمول فروخت ، خريدار مىتواند معامله را به هم بزند و از طرف حاكم با خواست خريدار طرد مىشود .\r\n","page_name":" 200 ","page_number":200},
  {"content":"\r\n\r\n« قيل للنبّى صلى الله عليه و آله لوسعرت لنا سعر افاّن الأسعار تزيد و تنقص فقال ما كنت لألقى اللّه ببدعة لم يحدث الى فيها شيئا اعفوا عباد اللّه يأكل بعضهم من بعض : . » « 1 »\r\nپيامبر صلى الله عليه و آله به عدّه‌اى محتكر گذشت ، فرمان داد تا جنسهايشان را به وسط بازار برند كه همهء مردم ببينند به پيامبر ( ص ) گفتند : خوب است قيمتى هم برايشان معيّن نمائى حضرت ناراحت شده فرمود : من قيمت معيّن كنم ؟ كار قيمت به دست خداوند است ، بخواهد بالا مىبرد و بخواهد پائين مىبرد ( يعنى در اين باره دستورى ندارم ) .\r\n« مرّ صلى الله عليه و آله بالمحتكرين فامر بحكرتهم ان تخرج الى بطون الأسواق و حيث تنظر الأبصار اليها فقيل يا رسول اللّه صلى الله عليه و آله لو قومت عليهم فغضب رسول اللّه حتّى عرف الغضب فى وجهه فقال انا اقوم عليهم ؟ انّنما السعر الى اللّه يرفعه اذا شاء و يخفضه اذا شاء . » « 2 »\r\nفروشندگان هم بايد از حدود انصاف خارج نشوند و بر مردم اجحاف نكنند و ممكن است حاكم شرع در شرايط حساّس نرخ اجناس را تثبيت نمايد .\r\n\r\n\r\n","description":"","footnote":"\r\n( 1 ) - 30 / 2 آداب تجارت وسائل ج 12 .\r\n( 2 ) - 30 / 1 آداب التجاره ج 12 وسائل .\r\n","page_name":" 201 ","page_number":201},
  {"content":"\r\n\r\nعلى عليه السلام به مالك اشتر اين طور فرمان مىدهد :\r\n« و ليكن البيع بيعا سمحا بموازين عدل و اسعار لا يجحف بالفريقين من البايع و المبتاع . » « 1 »\r\nخريد و فروش بايد آسان و باترازوهاى صحيح و قيمتهايى كه به دو گروه فروشندگان و مشتريان اجحاف نباشد انجام گيرد .\r\nامام عليه السلام و والى شرع مسلمين اگر صلاح بداند مىتواد نرخ اجناس را تثبيت نمايد و صنعتى را محدود و يا تجارتى را منحصر اعلام كند و هر چه از اين قبيل كه در نظام اجتماع دخالت داشته باشد . « 2 »\r\nبراى تقويت نشاط و روحيّهء افراد فعاّل جامعه وضع مالياتها هم طورى انجام مىشود كه از نظر آداب و اخلاق انسانى ، مردم بدانند شخصيّتشان مورد توجّه رهبر مىباشد .\r\nعلى عليه السلام به مأمور وصول زكات اين طور دستور مىدهد :\r\nبا روح تقويت حركت كن « 3 » هيچ مسلمانى را نترسان و با بى ميلى\r\n\r\n\r\n","description":"","footnote":"\r\n( 1 ) - عهدنامهء مالك / نهج البلاغة .\r\n( 2 ) - تحرير الوسيله ج 2 ص 626 .\r\n( 3 ) - بيشتر نامه‌هاى آن حضرت به مأمورينش با سفارش به تقوى و رعايت‌دستورات خداوند شروع مىشود و منظور اين است كه نبايد تصوّر كنى كه مأمور من هستى و فقط مطيع من ، بلكه بايد مطيع خدا باشى و قانون را مراعات كنى ، من هم روشنگر همان قانون هستم .\r\n","page_name":" 202 ","page_number":202},
  {"content":"\r\n\r\nو كراهت و بى اعتنائى بر او مگذر ، و بيش از حقّ خدا از او مگير ، وقتى بر قبيله‌اى وارد شدى ، در جاى آب عمومى محل فرود آى ( كه همه آنجا جمع مىشوند ) و در منزل آنان وارد مشو آنگاه با متانت و آرامش به سوى مردم برو ، سلام كن و تحياّت وافر بجا آور ، و آنگاه چنين بگو :\r\nبندگان خداوند - خليفة اللّه مرا به سويتان فرستاده تا حق خدا را در اموالتان از شما دريافت كنم . آيا در اموالتان حقّى براى خداوند هست كه به سوى ولىّ خدا گسيل داريد ؟ اگر كسى گفت : نه چيزى بدهكار نيستم ، ديگر به او حرفى مزن و اگر كسى گفت آرى بدهكارم ، همراهش حركت كن ولى مراقب باش او را نترسانى و تهديد نكنى و سخت نگيرى هر چه خودش داد از طلا و نقره بگير اگر گوسفند و گاو و شترى دارد بدون اجازهء او وارد نشو ، آخر به هر حال بيشتر آن مال اوست . و چون وارد جايگاه دام شدى همچون كسى كه به انبار ملك خود وارد شده مباش و تندى مكن و حيوانى را آزار مده و صاحبش را ناراحت مكن . مال را دو قسمت كن ، و هر قسمت را كه او خواست به او بده و چيزى مگو ، باقى را نيز دو قسمت كن و او را مخيّر كن ، كه هر كدام را مىخواهد بردارد و به همين ترتيب . . . تا به مقدار حقّ خداوند باقى بماند . و آنگاه حقّ خدا را كه باقى مانده است وصول كن اگر تقسيم تو را نپذيرفت به هم بزن و از اوّل تقسيم را شروع كن تا حقّ\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nخدا را بگيرى . مواظب باش حيوان پير و ناتوان و بيمار و شكسته و عيبناك را قبول مكن و در اين مطلب به صاحب مال اعتماد مكن مگر كسى كه به ديانت او مطمئن باشى كه به مال مسلمانان توجّه دارد و خيانت نمىكند . . . « 1 »\r\n\r\nاحياء اراضى\r\nدر قانون ترتيبى داده شده كه مردم تشويق به آباد كردن اراضى موات بشوند و واليان امور موظّفند در تعمير و اصلاح اراضى كوشا باشند و در عين حال نبايد زمين به خودى خود وسيلهء جمع ثروت شود و بدون كار و احياء آن و به صرف ثبت دادن ، موجب كنز اموال شود .\r\nزمين خوارانى كه تنها به همين عنوان كه زمين دارند فخر مىفروشند و جمع ثروت مىكنند ، در حكومت اسلام شديدا مؤاخذه مىشوند زمين « باير » ملك هيچ كس نمىشود و در اختيار مردم قرار مىگيرد تا آباد كنند و به فرمانده سفارش مىكند كه در آبادانى زمينها بكوشد و خراجهاى اسلامى را در اين راه به مصرف برساند .\r\nدر جريان خراج ( ماليات بر اراضى ) به صلاح خراج دهندگان\r\n\r\n\r\n","description":"","footnote":"\r\n( 1 ) - نهج البلاغه محمّد عبده ج 3 ص 23 .\r\n","page_name":" 204 ","page_number":204},
  {"content":"\r\n\r\nكاركن كه صلاح آنها و صلاح ديگران است . مردم همه سهم‌داران خراج مىباشند .\r\nحتما نظرت به آبادانى زمين بيش از گرفتن خراج باشد . خراج جز با آبادى زمين امكان ندارد . كسى كه خراج مىطلبد ولى زمين را آباد نمىكند ، شهرها را خراب كرده و مردم را نابود ساخته است و جز اندك زمانى كارش دوام نخواهد آورد .\r\nاگر خراج دهندگان در سنگينى ماليات يا از آفت محصول يا قطع كمبود آب و نيامدن باران و يا دگرگونى زمين به وسيلهء سيل يا خشكسالى شكايت داشتند ، به آنها تخفيف بده تا كارشان رو به راه و اصلاح شود « 1 » و بدان كه اين تخفيف موجب آبادى شهرها و رونق حكومت خواهد بود . . تنها مملكت آباد ، مىتواند بار حكومت را تحمّل كند . « 2 »\r\nزمينهاى بائر ، ملك هيچ كسى نمىشود مگر آنكه آن را آباد كند حصار نمودن زمين و يا ثبت دادن آن ( اگر ثبت را تحجير حساب كنيم\r\n\r\n\r\n","description":"","footnote":"\r\n( 1 ) - همانطور كه شارح قزوينى مىگويد ، اين جمله مىرساند كه منظور از اين‌خراج زكات نيست كه از محصول گرفته مىشود ، بلكه ماليات ديگرى است كه به مصلحت اجتماع از زمينهائى كه در اختيار مردم قرار داده شده است گرفته مىشود مگر اينكه بگوئيم مقدار زكات هم با تصميم حاكم تغيير مىيابد . در اين باره بعداً صحبت مىكنيم .\r\n( 2 ) - از عهدنامهء مالك اشتر .\r\n","page_name":" 205 ","page_number":205},
  {"content":"\r\n\r\nو صحيح‌تر اينكه بگوئيم ثبت دادن حتّى حقّ تحجير هم نمىآورد ، اولويّت حقّ تحجير در علائمى است كه روى خود زمين گذاشته شود مانند تابلوا ، سنگ ، سيم و . . . ) جز حقّ اولويّت محدود نمىآورد . اگر زمين را تعطيل نمايد از او گرفته و به ديگران واگذار مىشود تا او آباد كند .\r\nزمين موات زمينى است كه تعطيل شده به خاطر بىآبى يا زير آب و شن و شوره و سنگ بودن و يا به جهت نيزار و يا جنگل بودن آن مورد استفاده قرار نگيرد . و اين بر دو گونه است .\r\n1 - موات بالأصل و آن زمينى است كه قبلًا ملك كسى نبوده و كسى آن را احياء نكرده باشد و يا ندانيم كه قبلًا كسى آن را آباد نموده و ملك او بوده يا نه .\r\n2 - موات عرضى كه قبلًا آباد بوده و سپس خراب شده است همچنين زمينى كه هنوز آثار نهر و غيره در آن وجود دارد و يا قريهء خرابى كه آثار عمارت در آن ديده مىشود .\r\n« موات بالأصل از « انفال » بوده و در اختيار امام مىباشد و در زمان غيبت امام ، هر كسى مىتواند آن را آباد نموده تصرّف نمايد و احياء كننده چه مسلمان و چه كافر آن را مالك مىشود ، و چه در سرزمين اسلامى و يا در كشور كفر و چه در زمينهاى خراجى اسلام ، چون\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nعراق ( كه به قهر ارتش اسلام فتح شده ) يا غير آن .\r\nموات عارضى بر دو قسم است 1 - آنكه اهلش از ميان رفته و در اثر مرور زمان بدون مالك مانده است .\r\n2 - مالكى دارد ليكن معلوم نيست و به اصطلاح مجهول المالك است .\r\nقسم اوّل در حكم موات بالأصل بوده و هر كسى مىتواند آن را احياء نموده مالك شود و به اين حساب مىتوان اراضى خرابى را كه آثار نهر و مرز بندى و غيره در آن ديده مىشود ، ليكن مالكى ندارد ، آباد كرده ، تصرّف نمود و احتياجى به اجازهء حاكم شرع هم ندارد .\r\nولى در قسم دوّم بايد احتياطاً از حاكم شرع تحصيل اجازه نمود ، چنان كه احتياطاً بايد تفحّص نمود بلكه صاحبش پيدا شود وقتى از پيدا شدن صاحبش مأيوس شدند ، زمين را از حاكم شرع مىخرند و پول آن را حاكم شرع به مصرف فقرا مىرساند و يا از حاكم كسب اجازه مىكنند وا جرتش را به فقرا مىدهند . « 1 »\r\nاحياء در صورتى موجب ملك مىشود « 2 » كه قبلًا ديگرى حصار\r\n\r\n\r\n","description":"","footnote":"\r\n( 1 ) - تحرير الوسيلة ج 2 ص 195 .\r\n( 2 ) - ظاهر روايات و نصوص كتاب « احيا » موات اين است كه احياء وسيلهءملكيت است ، در همهء روايات باب دو تعبير آمده است : فهى له ( زمين مال اوست ،\r\n","page_name":" 207 ","page_number":207},
  {"content":"\r\n\r\n\r\n\r\n","description":"","footnote":"\r\nفهو احقّ بها ( احياء كننده از ديگران به زمين سزاوارتر و در حقّ مقدّم است ) ظهور « لام » در ملكيّت است همانطور كه در آيهء خمس هم مفيد ملكّيت خدا و پيامبر و امام است ( ملك مقام رهبرى ) ، برخى محققّين معاصر خواسته‌اند فهى له را به « فهو احق بها » برگردانند در حالى كه هيچگونه تعارض ميان اين دو تعبير نيست كه موجب جمع كردن و رفع تعارض باشد ، « فهى له » اثبات ملكيّت مىكند و هر مالكى هم به ملك خويش احّق از ديگران است گويا تصوّر شده است كه منشاء بدبختى و . . . مشكل زمين در وضع حاضر ، معناى « لام » در حديث است ! در حالى كه چه ملكّيت و چه احقيت ، به هر حال معاملهء زمين صحيح است ، يا حقّ خود را معامله مىكند و يا خود زمين را ، مهمّ قيمت حقّ مزبور و يا خود عين زمين است ، بايد كارى كرد كه چه حقّ و چه خود زمين اين قدر بالا نرود و گرنه شما بگوئيد حقّ ، او حقّ خود را به حساب مترى چند هزار تومان معامله مىكند و مىگويد : حقّ تحجير خودم را در اين زمين به چند ميليون مىفروشم ، شما بگوئيد بى انصافى است كه حقّ را به اين قيمت گزاف معامله كنيد ، آن وقت بايد بحث كنيد كه بى انصافى ، موجب بطلان معامله است يا نه ؟ ، شما مىگوئيد : آخر اگر حقّ فقط باشد اگر دوباره خراب شد و در مدّتى معيّن آباد نكرد حقّش ساقط مىشود ، مىگوئيم : اين ربطى به حقّ و ملك ندارد ، آنها هم كه احياء را مفيد ملكّيت مىدانند ، بى حساب نمىگويند ، اگر خراب شد و قدرت آباد كردن نداشت يا مسامحه نمود ، مىتوان گفت : از ملكش خارج مىشود و يا حاكم شرع مىتواند از دستش خارج كند . سرّ اينكه احياء موجب ملكيّت دانسته شده شايد اين است كه مردم تشويق به آباد كردن اراضى شوند . زيرا بهترين وسيلهء « احيا » اراضى تشويق بخشهاى\r\n","page_name":" 208 ","page_number":208},
  {"content":"\r\n\r\nنكرده باشد كه در اين صورت حقّ اولوّيت براى حصار كننده خواهد بود و منظور از حصار كردن اين است كه كارى كند كه دلالت بر قصد آباد كردن داشته باشد چون سنگ چينى و جمع خاك و كندن پايه و نصب چوب و نى و مانند آن .\r\nالبته حصار كردن در صورتى مانع احياء ديگرى خواهد شد كه حصار كننده قدرت تعمير زمين را هر چند پس از مدتّى داشته باشد ، الّبته نه مدّت زيادى كه موجب تعطيل زمين شود . و بنابراين اگر كسى حصار كند كه روى فقر يا عجز از تهيّهء وسائل ، قدرت آباد كردن زمين را ندارد حصار او بى اثر خواهد بود . و ديگرى مىتواند زمين را آباد كند وا گر بيش از مقدار تمكّن و قدرتش حصار كند ، در زائد از حدود امكاناتش بى اثر خواهد بود .\r\nحصار كننده نبايد زمين را معطّل گذارده در آبادى آن اهمال نمايد ، بايد به دنبال حصار كردن به تعمير آن بپردازد و اگر اهمال نمود و مدّتى به همين وضع گذشت و ديگرى خواست آباد كند ، احتياط اين است كه اگر حاكم شرع مقتدرى هست جريان را به او ارجاع دهند تا\r\n\r\n\r\n","description":"","footnote":"\r\nخصوصى و همهء مردم به آباد كردن مىباشد . اگر به مردم بگويند با احياء مالك نمىشويد فقط اولوّيت و حقّ اختصاص داريد كه به تبع آثار احياء مىباشد و با صرف از ميان رفتن آثار ، حقّ مزبور از ميان مىرود مردم تشويق به آباد كردن نمىشوند .\r\n","page_name":" 209 ","page_number":209},
  {"content":"\r\n\r\nحصار كننده را مجبور كند كه يا زمين را آباد كند و يا رها كند تا ديگرى آباد نمايد مگر اينكه عذر موجّهى چون انتظار وقت مناسب يا اصلاح وسائل احياء يا پيدا كردن كارگر داشته باشد ، در اين صورت تا مدتّى كه بتواند عذرش را بر طرف كند مهلت داده مىشود . ليكن اين عذر نيست كه در اثر فقر نتواند وسائل احياء را آماده كند و به انتظار ثروت و مال بنشيند مگر اينكه مقدّمات آن فراهم باشد پس از مدّت مهلت اگر باز هم احيا نكرد حقّش ساقط مىشود و ديگرى مىتواند احياء نموده تملّك كند .\r\nو اگر حاكم شرع مقتدرى نباشد كه بتواند به اين نوع مطالب رسيدگى كند ديگرى مىتواند بدون اجازهء حاكم اقدام نموده احياء و تملّك كند ولى احتياط اين است كه تا سه سال صبر كند اگر حصار كننده احياء نكرد حقّش ساقط خواهد بود . « 1 »\r\nنظر به اينكه اراضى موات كلًّا ملك امام است ، حاكم در حكومت اسلامى مىتواند مانع احياء و مالكيت بيش از اندازه شود و بنابراين ديگر اين صحبت جلو نمىآيد كه با ابزار توليد پيشرفتهء كنونى ممكن است كسى اراضى زيادى را احياء نموده تمركز ثروت و حتّى نوعى انحصار و ضربه به ديگران به وجود آورد .\r\n\r\n\r\n","description":"","footnote":"\r\n( 1 ) - تحرير الوسيله ج 2 ص 204 و 206 .\r\n","page_name":" 210 ","page_number":210},
  {"content":"\r\n\r\nالبته توجّه داريم كه حاكم در حكومت اسلامى حتماً عادل و حتّى اعدل مىباشد و امكان اعمال نظرات شخصى نيست .\r\nخصوصاً اينكه حتماً بايد به مشورت كار كند و عمل به شورى يكى از وظائف حاكم مىباشد .\r\nو بنا به آنچه گذشت اسلام ابتدا آزادى عمل مىدهد و جز در موارد ضرورت معاملات را انحصارى دولتى و يا كنترل نمىكند ، استفاده از اراضى را در قانون براى همه آزاد مىگذارد ، تا مشكلات قانونى براى تجّار و كشاورزان نباشد . هر كسى كه زمينى را آباد نمود مالك مىشود ، هر كه باشد ، مگر اينكه ديگران در « ضرار » و سختى انحصار او قرار گيرند .\r\n\r\nكار و كسب\r\nآنگاه مردم را به انواع كسب و كار تشويق مىكند و از نظر قانون محصول كارشان را نيز به خودشان اختصاص مىدهد ، تا بدون كوچكترين ناراحتى و احتمال استثمار فعاّلانه بكوشند .\r\nامام صادق عليه السلام معلّى بن خنيس را ديد كه دير به بازارت مىرود به او فرمود صبح زود به دنبال كسب و كارت كه مايهء عزّت تست برو . « 1 »\r\n\r\n\r\n","description":"","footnote":"\r\n( 1 ) - 1 / 2 مقدّمات تجارت وسائل ج 12 .\r\n","page_name":" 211 ","page_number":211},
  {"content":"\r\n\r\nامام صادق عليه السلام مىفرمود : تجارت عقل را زياد مىكند . « 1 »\r\nامام كاظم عليه السلام به مصادف مىفرمود : صبح زود به سوى عزّت خويش يعنى بازار روانه شو . « 2 »\r\nامام صادق عليه السلام به يكى از نزديكانش فرمود : بندهء خدا عزّت خود را حفظ كن . او گفت فدايت شوم عزّت من چيست فرمود : زود به بازار برو و بدين وسيله خود را محترم بدار . « 3 »\r\nاما صادق عليه السلام مىفرمود : ترك تجارت موجب كاستى عقل مىگردد . « 4 »\r\nروزى به فضيل بن يسار فرمود : چه مىكنى ؟ عرض كرد امروز كارى ندارم حضرت ناراحت شده فرمود : همين طور اموالتان از ميان مىرود . « 5 »\r\nمعاذ بن كثير به امام صادق عليه السلام گفت : من توانگر شده‌ام آيا دست از تجارت بردارم ؟ فرمود : اگر چنين كنى عقلت كاهش پيدا مىكند . « 6 »\r\nامام صادق عليه السلام دربارهء اين آيهء قرآن . « رجال لا تلهيهم تجارة و لا بيع عن ذكر اللّه » « 7 » فرمود : اينها تجارت داشتند ليكن وقتى موقع نماز\r\n\r\n\r\n","description":"","footnote":"\r\n( 1 ) - همان مدرك 1 / 9 .\r\n( 2 ) - 1 / 10 .\r\n( 3 ) - 1 / 13 .\r\n( 4 ) - 2 / 1 .\r\n( 5 ) - كافى .\r\n( 6 ) - كافى .\r\n( 7 ) - نور آيه 37 .\r\n","page_name":" 212 ","page_number":212},
  {"content":"\r\n\r\nمىرسيد دست از تجارت بر مىداشتند و به سوى نماز مىشتافتند و اجر و ثواب آنها بيش از كسى است كه تجارت نمىكند . « 1 »\r\nايوّب هروى مىگويد : نزد امام صادق عليه السلام نشسته بوديم ناگاه « علاء » وارد شده ، در برابر امام نشسته ، گفت دعا فرمائيد خداوند به من روزى عطا فرمايد ، فرمود : هيچ دعا نمىكنم همانطور كه خداوند دستور داده است خودت به دنبال روزى برو . « 2 »\r\nامام هفتم به موسى بن بكر فرمود : هر كه از راه حلال به دنبال روزى برود تا بر خود و عيالاتش نفاق كند چون كسى است كه در راه خداوند پيكار نمايد . « 3 »\r\nامام صادق عليه السلام مىفرمود : به همهء اصحاب سلام مرا برسانيد بگوئيد فلانى همهء شما را سلام مىرساند و مىگويد مراقب تقوى و درجات معنوى و الهى باشيد ، به خدا قسم من شما را به چيزى جز آنچه به افراد خودمان نيز امر مىكنم و و خود را به آن واميدارم فرمان نمىدهم ، كوشش كنيد و زحمت بكشيد و چون نماز صبح را خوانده و منصرف شديد همان صبح زود به دنبال رزق و كسب حلال\r\n\r\n\r\n","description":"","footnote":"\r\n( 1 ) - « من لا يحضره الفقيه » .\r\n( 2 ) - 4 / 3 مقدمّات تجارت وسائل ج 12 .\r\n( 3 ) - 4 / 4 مقدمات تجارت وسائل ج 12 .\r\n","page_name":" 213 ","page_number":213},
  {"content":"\r\n\r\nبرويد . « 1 »\r\nعمر بن يزيد مىگويد به امام صادق عليه السلام گفتم مردى مىگفت در خانه مىنشينم و نماز و روزه و عبادت مىكنم رزق و روزيم خواهد آمد ، امام فرمود : اين يكى از سه نفرى است كه دعايشان مستجاب نمىشود . « 2 »\r\n« از امام صادق عليه السلام نقل شد هيچ خيرى در آن كس نمىبينم كه به دنبال جمع مال حلال نمىرود تا آبروى خود را حفظ كند و قروض خود را اداء كند و به خويشان خود رسيدگى كند . » « 3 »\r\nشيبانى مىگويد امام صادق عليه السلام را ديدم كه بيلى به دست گرفته و در باغ خويش كار مىكند عرق هم از پشت او مىريزد ، گفتم فدايت شوم به من بده تا به جاى شما انجام دهم فرمود : دوست دارم كه مرد در طلب زندگى ، سختى حرارت ، آفتاب را ببيند . « 4 »\r\nامام هشتم عليه السلام را ديدم در زمين خود كار مىكند و عرق مىريزد ، گفتم فدايت شوم كارگران كجايند فرمود : « آنكه از من و پدرم بهتر بود در زمين خود كار مىكرد گفتم منظورتان كيست ؟ »\r\n\r\n\r\n","description":"","footnote":"\r\n( 1 ) - 4 / 8 مقدمات تجارت وسائل ج 12 .\r\n( 2 ) - 5 / 2 مقدمات تجارت وسائل ج 12 .\r\n( 3 ) - 7 / 1 مقدّمات تجارت وسائل ج 12 .\r\n( 4 ) - مقدمات تجارت وسائل ج 12 ، 9 / 7 .\r\n","page_name":" 214 ","page_number":214},
  {"content":"\r\n\r\nفرمود : پيامبر ( ص ) ، اميرالمؤمنين ( ع ) ، و همهء پدرانم نيز همين طور ، به دست خود كار مىكردند . « 1 »\r\nيكى از مهم‌ترين كارهاى توليدى در زندگى انسان كشاورزى و درختكارى مىباشد . اسلام در اين باره سفارشها و تشويقها فرموده است .\r\nشخصى على عليه السلام را ملاقات نمود و ديد كه يك پيمانه هستهء خرما زيرپايش مىباشد پرسيد يا ابالحسن اينها چيست ؟ فرمود : صد هزار درخت خرما انشاء اللّه . امام باقر عليه السلام فرمود همه را كاشت و حتّى يك هستهء آن هم خراب نشد . « 2 »\r\n« على عليه السلام مىفرمود : كسى كه آب و زمين دارد و فقير و تنگ دست مىباشد ، از رحمت خداوند دور مانده است . » « 3 »\r\n« امام باقر عليه السلام فرمود اين برزگران ، گنجهاى خداوند بر زمين هستند نزد خداوند كارى محبوبتر از كشاورزى نيست . » « 4 »\r\n« پيامبر اكرم صلى الله عليه و آله فرمود : درخت خرما خوب چيزى است اگر كسى آن را بفروشد پولش همچون خاكسترى بر سر كوهى در ميان تند بادى\r\n\r\n\r\n","description":"","footnote":"\r\n( 1 ) - 9 / 6 مقدمات تجارت وسائل ج 12 .\r\n( 2 ) - 10 / 1 مقدمات تجارت وسائل ج 12 .\r\n( 3 ) - قرب الاسناد ص 55 .\r\n( 4 ) - 10 / 3 مقدّمات تجارت وسائل ج 12 .\r\n","page_name":" 215 ","page_number":215},
  {"content":"\r\n\r\nخواهد بود كه ضرر كرده و از ميان رفته است مگر اينكه به جايش درخت ديگرى بنشاند . » « 1 »\r\n« امام باقر عليه السلام : در تورات ( اصل ) چنين آمده كسى كه زمين يا آبى را بفروشد و پولش را در زمين و آب به جريان نيندازد پولش هدر رفته است . » « 2 »\r\nاسلام از سستى و بيكارى متنّفر است .\r\n« امام صادق عليه السلام فرمود : خداوند از پرخوابى و فراغت و بيكارى متنفّر است . » « 3 »\r\nو نيز مىفرمايد : پر خوابى دين و دنيا را از ميان مىبرد . « 4 »\r\n« امام كاظم عليه السلام مىفرمايد : خداوند از شخص پر خواب و بيكار ، بيزار است . » « 5 »\r\nامام باقر عليه السلام مىفرمايد : من از مردى كه در كارهاى دنيايش سست و كسل است بيزارم كسى كه در كار دنيايش سست باشد ، در كار آخرتش\r\n\r\n\r\n","description":"","footnote":"\r\n( 1 ) - 24 / 9 مقدمات تجارت وسائل 12 .\r\n( 2 ) - 24 / 5 مقدمات تجارت وسائل ج 12 .\r\n( 3 ) - 17 / 1 مقدمات تجارت وسائل ج 12 .\r\n( 4 ) - 17 / 2 مقدمات تجارت وسائل ج 12 .\r\n( 5 ) - 17 / 3 مقدّمات تجارت وسائل ج 12 .\r\n","page_name":" 216 ","page_number":216},
  {"content":"\r\n\r\nسست‌تر است . « 1 »\r\nامام صادق عليه السلام مىفرمايد : آنكه در كار نماز و طهارتش سست باشد در آخرتش خير نيست و آنكه در كار زندگيش سست باشد دنيايش خيرى ندارد .\r\nعلى عليه السلام مىفرمود : آنجا كه چيزهاى متناسب را با هم جفت مىكردند ، سستى و عجز جفت شدند و از آن ميان فقر در آمد .\r\nبه نظر مىرسد مهم‌ترين راه براى دور كردن فقر و فلاكت همين است ، شخصى كه خود را رهبر جامعه‌اى مىداند ، عملًا افراد آن جامعه را از نظر تبليغى ، روزانه به كارهاى توليدى دور از تظاهر و ريا تشويق نمايد تا همچون بسيارى از محيطهاى عقب افتاده ثروت مفت با بيكارى ، علامت تشخّص و عظمت شخص نباشد و آنگاه زمينهء كار و كسب و زراعت از طرف اولياء امور آماده شود تا مزاج مردم مزاج فعاّليت و كار گردد .\r\nكشورهائى كه به فقر دچارند كشورهائى هستند كه با تشويق مردم به تجملّ و مدپرستى و افراط در غريزهء زيبادوستى ، زمينهء كارهاى توليدى كه اساس اقتصاد سالم كشورند ، از ميان مىرود ، مردم اهمّيت\r\n\r\n\r\n","description":"","footnote":"\r\n( 1 ) - 18 / 1 مقدّمات تجارت وسائل ج 12 .\r\n","page_name":" 217 ","page_number":217},
  {"content":"\r\n\r\nرا در پشت ميزنشينى و ادارى بودن و سر و كار با اجناس لوكس و افراط در رعايت نظافت و ظريف فروشى مىدانند . دائما به فكر قيافه و لباس خويش هستند از كارهائى كه همچون كشاورزى با خاك نشينى تماس دارد گريزان مىشوند ، در ادارات كارگشائى مردم ، توجّه بيشتر به قيافه‌هاى روز مىشود و قيافه‌هاى كارگرى و كشاورزى تحقير مىشوند ، و اگر اولياء امور هم مردم را به كار تشويق كنند ، در برابر زمينه‌اى كه خودشان در محيط به وجود آورده‌اند هرگز تأثيرى نخواهد داشت و تشويق‌هاى زبانى و عملى آنها حمل بر تظاهر و رياكارى مىشود .\r\nولى وقتى رهبر ، شخصى چون على عليه السلام مىباشد ، كه همچون مردم معمول زيست كند و روى خاك بنشيند و مراعات هيچ گونه مد و قيافهء جالبى را در لباس خويش نكند و وقتى آستين پيراهنش بلند است با دست پاره كرده به دور اندازد و خودش بدون تظاهر و ريا به كشاورزى و درختكارى بپردازد ، مسلّماً مردم هم به مدپرستى و تجمّل‌طلبى گرايش پيدا نكرده مزاج جمعيّت مزاج كار و فعاليّت خواهد بود .\r\nو در اين شرايط مسلّماً فقير كسى خواهد بود كه يا تنبلى مىكند و به دنبال كار نمىرود و يا از نظر جسمانى و يا روحى امكان فعاّليت ندارد و بايد به بيمارستان منتقل گردد .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nو اسلام با فشار تبليغات و تحقير اجتماعى - كه بزرگترين مجازات مىباشد - افراد تنبل را وادار به كار مىكند و افراد ناتوان را از راه مالياتهاى اسلامى اداره مىكند .\r\nمالياتهاى اسلامى هم نبايد طورى مصرف شود كه موجب تنبل پرورى شود . « فقير اگر قدرت كار دارد ليكن روى تنبلى و سستى به دنبال كار نمىرود نبايد زكات بگيرد و ديگران نبايد به او بدهند » .\r\nليكن اگر امكان كارهائى را دارد كه مناسب وضع اجتماعى او نيست يا روى مرض و يا پيرى خيلى برايش سخت باشد مىتواند زكات بگيرد . كسى كه تحصيل مىكند و قدرت كار هم دارد ، ليكن موجب عقب ماندن او در تحصيل مىگردد مىتواند زكات بگيرد خواه علمى باشد كه تحصيل آن مستحب باشد يا به طور « عينى » يا « كفائى » واجب باشد .\r\nاينها فقط قانون و موارد حقوق نيست ، عمل است ، امام بدين وسيله محيط را محيط كار و فعاّليت مىسازد .\r\nبيكار ، همه جا تحقير مىشود و جبراً به طرف كار كشيده مىشود ولى اگر واقعاً نمىتواند ، بدون كوچكترين تحقير تأمين مىشود .\r\n\r\nمسئلهء ناتوانان - زكات\r\nبراى رسيدگى به احتياجات افراد ناتوان كه قدرت كار ندارند و\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nراهى هم براى معاش خود ندارند و كسى هم كه مخارج آنها را بايد بپردازد ( چون فرزند و پدر ) ندارند قانون « زكات » حتماً كفايت مىكند .\r\nبعضىها مىگويند : چرا به فقرا زكات مىدهيد كه آنها صدقه خوار بشوند و ذليل ؟ كارخانجات را به ملك جامعه در آوريد تا همه كار كنند و حقوق خوب داشته باشند ، دست استثمارگران به اصطلاح صاحب كارخانه را كوتاه كنيد تا پولها بناحقّ به آنها اختصاص داده نشود .\r\nولى ديديد كه زكات براى آنها است كه قدرت كار ندارند و در هر كشورى به نوعى به آنها رسيدگى مىشود مىخواهيد اسمش را زكات بگذاريد يا حقّ بازنشستگى يا حقّ عدم قدرت كار .\r\nاسم كه موجب فرق نمىشود . صدقه هم از صداقت است يعنى راست و درست ، يعنى حقّ صريح ، زكات هم همان پول ثروتمندان و متوسطين جامعه است خواه به اين عنوان گرفته شود و يا به عنوان عدم حقّ در مالكيت ابزار توليد و اينكه اين پول از اوّل ملك آنها نبوده است و ما مىگوئيم اگر طبق قانون روابط علل و معلولى طبيعت نتيجهء كار هر كسى به خودش داده شود ، و باز طبق همان قانون ، براى كار دولت و انتظامات جامعه حقّى از او گرفته شود ، با توجّه به نرخ گذارى عادلانه براى كارها و توليدات ، هم افراد تشويق به كارها مىشوند ، و هم هيچ گونه استثمارى پيش نخواهد آمد .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nزكات دو قسم است ، زكات بدن و زكات مال ، زكات بدن به نام « فطره » نيز ناميده مىشود تقريباً مقدار يك من ( تبريز ) غذاى مردم مىباشد كه واجب است بر هر كسى كه مخارج سال خود را تأمين مىكند - هر چند قدرت كمترين پس انداز را نداشته باشد - براى خود و هر يك از افرادى كه تحت كفالت او هستند ( حتّى مهمانى كه شب عيد فطر بر او وارد شود ) يك من از جنس غذاى غالب مردم را در راه خدا بدهد .\r\nاگر فرض كنيم از حدود يك ميليارد نفر مسلمان كنونى جهان حدّاكثر 300 ميليون آن به عنوان فقر ( به حدّى كه خرج متوسّط سال خود را نتوانند به دست آورند ) از پرداخت اين زكات معاف باشند 700 ميليون نفر ديگر ( از زن و مرد و طفل ) دو ميليارد و يكصد ميليون كيلو گندم يا جو يا خرما يا كشمش و يا برنج و سائر مواّد غذائى معمول را در شب و روز عيد فطر مىپردازند و اگر دقّت كنيد رقم بسيار بزرگى خواهد بود .\r\nاگر فرض كنيد معمول مردم گندم بدهند و قيمت كمترين يا متوّسط گندم را در سطح جهانى هر كيلو 25 ريال « 1 » حساب كنيم در شب و روز عيد فطر پنجاه ميليارد و بيست و پنج ميليون ريال به حساب\r\n\r\n\r\n","description":"","footnote":"\r\n( 1 ) - ارقام مربوط به زمان تأليف كتاب است .\r\n","page_name":" 221 ","page_number":221},
  {"content":"\r\n\r\nدولت اسلامى واريز مىشود واجب است همهء مبلغ مزبور در فاصلهء شب عيد تا پيش از ظهر روز عيد پرداخته شود و اگر تأخير شد حتماً قضا و معصيت شده ضمن استغفار بايد به قصد قضا پرداخت شود .\r\nو اين مبلغ در يك روز معيّن مىتواند خيلى كارها بكند .\r\nبهتر اين است كه اين مبلغ به دست حكومت اسلامى برسد ليكن در زمان غيبت امام عليه السلام حاكم شرع اجازه مىدهد كه مردم خودشان بپردازند .\r\n\r\nموارد وجوب زكات\r\nزكات مال ، در 9 چيز واجب است شتر ، گاو ، گوسفند ، طلا ، نقره ، گندم ، جو ، كشمش و خرما .\r\nدر كلّيهء ميوه جات و حبوبات و هر چه كه از زمين روئيده شود ( غير از سبزيجات و ميوجات زمينى چون خيار و بادنجان و هندوانه و خربزه ) نيز به نظر بيشتر فقها پرداخت زكات مستحب است .\r\nاين اشكال چرا اسلام زكات حبوبات به خصوص برنج را ( كه غذاى بسيارى از محيطهاست ) واجب نكرده است از قديم مورد توّجه بيشتر مردم بوده است و اصحاب ائمّه عليهم السلام نيز حلّ اين مطلب برايشان مشكل مىنمود .\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nشخصى به امام صادق عليه السلام گفت غير از آنچه فرموديد چيز ديگرى هم پيش ما هست كه خيلى بيش از اينهاست حضرت پرسيد : آن چيست ؟ گفت برنج حضرت فرمود : پيامبر اكرم صلى الله عليه و آله فقط در 9 چيز واجب كرده و از چيزهاى ديگر گذشته است . « 1 »\r\nاز امام صادق عليه السلام دربارهء زكات پرسيدند فرمود پيامبر اكرم صلى الله عليه و آله زكات را در 9 چيز قرار داد و از ديگر چيزها گذشت گندم و جو ، كشمش ، خرما ، طلا ، نقره ، گاو ، گوسفند ، شتر ، پرسش كننده گفت : و ذرّت ؟ حضرت متغيّرانه فرمود : به خدا قسم در عهد پيامبر اكرم صلى الله عليه و آله نيز كنجد و ارزن و ذرّت همه اينها بود ، پرسش كننده گفت بعضى مىگويند : اينها در عهد پيامبر صلى الله عليه و آله نبوده است و به همين جهت زكات را بر 9 چيز قرار داده است حضرت فرمود : دروغ مىگويند ، چيزى كه نبوده گذشت ندارد ! به خدا قسم غير از اينها در چيزى زكات نمىشناسم ، هر كه مىخواهد ايمان بياورد و هر كه خواهد كفر پذيرد . « 2 »\r\nامام باقر عليه السلام و هم امام صادق عليه السلام فرمودند : خداوند به همراه نماز ، زكات را نيز در اموال واجب نمود و پيامبر صلى الله عليه و آله آن را در 9 چيز قرار داد\r\n\r\n\r\n","description":"","footnote":"\r\n( 1 ) - 8 / 6 « ما تجب فيه الزكاة » وسائل ج 6 .\r\n( 2 ) - 8 / 3 « ما تجب فيه الزكاة » وسائل ج 6 .\r\n","page_name":" 223 ","page_number":223},
  {"content":"\r\n\r\nو از چيزهاى ديگر گذشت . . . « 1 »\r\nمحمّد بن جعفر طيّار از امام صادق عليه السلام پرسيد زكات در چند چيز واجب است فرمود ، در 9 چيز طلا و نقره و . . و پيامبر صلى الله عليه و آله از غير اينها عفو نموده گذشت . او گفت پيش ما چيز ديگرى هم هست و بسيار هم يافت مىشود ، فرمود چيست ؟ گفت برنج فرمود : مىدانم ، چقدر هم زياد است . او گفت آيا در آن زكات نيست ؟ فرمود : مىگويم پيامبر ( ص ) از چيزهاى ديگر گذشت . . « 2 » و همين مصاحبه را جميل بن درّاج هم كه يكى از بزرگان اصحاب امام ( ع ) است ، در حديث ديگرى نقل مىكند .\r\nو به خاطر همين روايت كه با كمال صراحت ، زكات و چيزهاى ديگر را نفى مىكند ، فقهاء بزرگ ( از قديم تاكنون ) روايات ديگرى را كه دلالت بر وجوب زكات در حبوبات ديگر دارد طبق قواعد اصولى به معناى استحباب گرفته‌اند و يا مربوط به مواردى مىدانند كه امام عليه السلام گرفتار « تقيّه » بوده و نمىتوانسته ، نظر خود را بگويد .\r\nآخر توسعهء زكات در آن زمان بيشتر به نفع خلفا بوده است زيرا زكات را دولت خليفه وصول مىكرده و نمىگذاشته است به دست\r\n\r\n\r\n","description":"","footnote":"\r\n( 1 ) - 8 / 4 با سند صحيح و كاملا معتبر .\r\n( 2 ) - 8 / 12 ما تجب فيه الزكاة وسائل ج 6 .\r\n","page_name":" 224 ","page_number":224},
  {"content":"\r\n\r\nامام برسد ، زكات به عنوان ماليات دولتى بوده است و بنابراين حتّى استحباب آن را نمىتوان اثبات نمود به تعبير استاد روحى فداه : ( و استحبابها - فى الحبوب لا يخلوا من اشكال / تحرير الوسيله ) .\r\nفقه ابو حنيفه فقه رسمى خليفه بود و او مىگفت : غير از چوب و نى و علف هر چه از زمين برويد زكات دارد / البدايه ابن رشد 245 .\r\nهمچون اين روايت : ابوبصير مىگويد : به امام صادق عليه السلام گفتم : آيا در برنج هم چيزى هست ؟ فرمود : آرى مدينه در آن روزها برنج نداشت تا بر آن زكات وضع شود . « 1 »\r\nو همچون اين حديث : زراره مىگويد به امام صادق عليه السلام گفتم آيا در ذرّت هم چيزى هست ؟ فرمود در ذرّت و عدس و حبوبات ديگر به اندازهء گندم و جو واجب است و هر چه كه به پيمانه در مىآيد وقتى به حدّ نصاب زكات رسيد بايد زكاتش داده شود . « 2 »\r\nو چون اين حديث : محمّد بن مسلم مىگويد از امام صادق عليه السلام دربارهء حبوبات پرسيدم فرمود : گندم و جو و ذرّت و ارزن و برنج و عدس و كنجد و مانند اينها همه زكات دارد .\r\n\r\n\r\n","description":"","footnote":"\r\n( 1 ) - 9 / 11 با تصريح روايات ديگر كه اين حبوبات در زمان پيامبر صلى الله عليه و آله بوده و آن حضرت معاف دانسته است معلوم مىشود كه آهنگ اين جمله ( آرى . . . ) آهنگ نفى و طرد است يعنى حرف فقهاء آن روز عامّه را بالحن استهزاء نقل كرده و مىكوبد .\r\n( 2 ) - 9 / 10 .\r\n","page_name":" 225 ","page_number":225},
  {"content":"\r\n\r\nالبته روش عقلا در قانون مالياتها به حسب امتداد زمانها فرق مىكند . قاعدتاً شرايط و اوضاع و احوال از نظر نياز مردم يا حكومت در تعيين مقدار مالياتها دخالت دارد و شايد به همين جهت يونس بن عبدالرحمن ( به نقل كافى ) معتقد بوده كه در زمان پيامبر صلى الله عليه و آله زكات در 9 چيز واجب بوده و بعداً در چيزهاى ديگر هم واجب شده است ، يكى از نويسندگان محقّق معاصر نيز همين عقيده را پذيرفته است ، ليكن با تصريح برخى از روايات كه زكات در غير اين 9 چيز نيست يا نمىشناسم نمىسازد ، از طرفى اثبات زكات در غير 9 چيز در آن زمان بيشتر به نفع دستگاه خلافت بوده است و زكات را خلفاء مىگرفته‌اند و كاملًا مراقب بودند كسى به ائمّه ( ع ) ندهد و فقهاء رسمى چون ابوحنيفه و مالك و ابو يوسف و شافعى هم اين طور مىگفته‌اند و اينها قرائن تقيّه در روايات اثبات عموم است و به همين جهات غير از يونس از صحابه و ابن جنيد از علماء بقيّهء فقهاء شيعه وجوب زكات را در همان 9 چيز مىدانند . مگر اينكه بگوئيم اينها همه موچب مىشود كه بگوئيم در زمان ائمّه عليهم السلام زكات در همان 9 چيز باشد و در شرائط حكومت اسلامى صدق نمىكند و همين مطلب به نظر درست‌تر مىآيد .\r\nتوضيح اينكه ادلّهء زكات دو دسته‌اند : 1 - ادلّهء مطلقهء زكات كه\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nدربارهء اصل زكات و اينكه زكات براى رفع فقر وضع شده است .\r\n2 - ادلّهء ذكر موارد وجوب زكات كه 9 چيز ذكر شده است و به نظر مىرسد به نظر حاكم در حكومت اسلام فرق مىكند و حاكم به حسب شرايط مختلف ، كم و زياد مىكند و به علاوه حاكم اسلامى روى ولايت كليه‌اى كه دارد مىتواند قانون ثابت 9 مورد را ( به فرض انحصار در 9 مورد ) تغيير بدهد ) ، گاهى عفو كند چنان كه پيامبر صلى الله عليه و آله عفو فرموده است و گاهى زيادتر كند چنان كه در برخى روايات گذشته نمونه‌اش را ديديم .\r\nخلاصه اينكه ملاك ، رعايت وضع و حال مردم و حكومت مىباشد .\r\nعلى عليه السلام به مالك دستور مىدهد كه مالياتها را به حسب وضع مردم تغيير دهد . هيچ دليلى ندارد كه مانند شارح قزوينى بگوئيم اين جمله عهدنامه ( كه قبلًا گذشت ) مربوط به غير زكات مىباشد : چيز ديگرى كه مربوطه به بحث ماست ، اين است كه در روايات روى اين مطلب تكيه شده كه پيامبر صلى الله عليه و آله از زكات چيزهاى ديگر گذشته و آنها را معاف دانسته است و حتماً به اين جهت است كه پيامبر اكرم صلى الله عليه و آله به وحى آسمانى مىداند كه ضرورت فقر اجتماع ( در آن زمان ) با زكات در همان 9 مورد بر طرف مىشود و احتياجى به زكات در چيزهاى ديگر\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nنيست . اساساً خود كلمهء عفو دليل اين است كه اقتضاء تعميم و توسعه بوده است و گرنه گذشت و عفو معنى نداشت .\r\nو همين نكته ( رعايت نياز جامعه ) در نصوص مذهبى ذكر شده است خداوند براى فقرا در اموال ثروتمندان مقدارى واجب كرده است كه آنها را آسايش مىدهد و اگر خداوند مىدانست كه اين مقدار كفاف نمىدهد ، بيشتر مقرّر مىفرمود ، اين فقرا را كه مشاهده مىكنى از قانون خداوند صدمه نديده‌اند ، از اين جهت گرفتارند كه ثروتمندان حقّشان را نمىدهند و اگر مردم حقوقشان را مىپرداختند ، همگى به خوبى زندگى مىكردند . « 1 »\r\nاگر مردم زكات مالشان را پرداخت كنند ، حتّى يك نفر مسلمان فقير و محتاجى نخواهد ماند ، اين فقر و احتياج و گرسنگى و برهنگى مردم از گناه ثروتمندان است . « 2 »\r\nخداوند براى فقرا در اموال ثروتمندان مقدارى قرار داده كه كفايتشان مىكند و اگر كفايت نمىكرد بيشتر قرار مىداد . « 3 »\r\nبه همين جهت در روايات روى قانون زكات خيلى پافشارى\r\n\r\n\r\n","description":"","footnote":"\r\n( 1 ) - 10 / 9 و 6 و 2 زكات وسائل ج 6 .\r\n( 2 ) - 10 / 9 و 6 و 2 زكات وسائل ج 6 .\r\n( 3 ) - 10 / 9 و 6 و 2 زكات وسائل ج 6 .\r\n","page_name":" 228 ","page_number":228},
  {"content":"\r\n\r\nشده‌است :\r\nامام باقر فرمود : پيامبر صلى الله عليه و آله در مسجد بود ، نگاه به شخصى نموده فرمود برخيز ، فلانى تو هم برخيز ، به سوّمى نيز فرمود : برخيز .\r\nبه همين ترتيب پنج نفر را بلند كرده فرمود : از مسجد ما بيرون برويد ! شما كه زكات نمىدهيد در اين مسجد نماز هم نخوانيد . « 1 »\r\nامام صادق عليه السلام فرمود : خداوند بر اين ملّت اسلام قانونى سخت‌تر از زكات وضع نكرده است و بيشترشان هم در همين قانون هلاك مىشوند ، ( ثروتمندان به هلاكت اخروى و فقير به سختى دنيائى ) « 2 »\r\n\r\nمقايسهء زكات و خمس\r\nقانون خمس كه در قرآن كريم و روايات اسلامى به صورت يك قانون محكم و لا يتغيّر و به طور جدّى و تأكيد بيان شده است از نظر مبلغ خيلى بيش از زكات است .\r\nاز نظر مبلغ ، زكات به مبلغ يك دهم و يك بيستم ( به تفاوت آب باران و نحوه يا آب دستى ) و گاهى 1 چهلم مىباشد ولى خمس به مبلغ يك پنجم مىباشد .\r\n\r\n\r\n","description":"","footnote":"\r\n( 1 ) - 3 / 7 ابواب ما تجب فيه الزكاة ( بسند صدوق از عبداللّه بن مسكان ) .\r\n( 2 ) - 3 / 18 .\r\n","page_name":" 229 ","page_number":229},
  {"content":"\r\n\r\nزكات طبق عقيدهء مشهور ، تنها در همان 9 مورد واجب است ، ليكن خمس در 7 مورد واجب مىباشد كه از جملهء آنها مازاد در آمد ساليانهء شخص بر مخارج اوست كه شعاعى بسيار وسيع دارد .\r\nبرخى از فقها معتقدند كه درآمدهاى غير مستقيم همچون ارث و جائزه و هدايا و نحوه نيز مشمول اين قانون هستند .\r\nاگر درست در مقدار اين مبلغ دقّت شود خواهيم ديد كه رقم بسيار بزرگى را تشكيل مىدهد . هر كاسب و كشاورز و صنعتگر جزء ياكلّ ، از كاسب دوره گرد معمولى تا بزرگترين تاجر و كارخانه‌دار ، كارتلها و تراستها همه مشمول اين قانون هستند بايد مخارج ساليانه خود را از درآمد ساليانه كسر نمايند . و يك پنجم مابقى را پرداخت كنند . و منظور از مخارج هم مخارج عادلانه و بدون اسراف و زياده روى مىباشد و فى المثل كسى كه در زندگيش هيچ گونه احتياجى به ماشين سوارى يا تلويزيون‌هاى معتدّد و يا منزل هزار مترى يا فرشهاى گرانبها ندارد و اگر اينها را نداشته باشد نه در مشكلى واقع مىشود و نه به آبروى او صدمه‌اى وارد مىشود ، هيچيك از آنها جزو مخارج او محسوب نخواهند شد و بايد خمس اينها را بپردازد و همچنين مخارجى كه براى عياّشيهاى حرام و رقابتهاى حرام و غيره انجام مىشود .\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nآمار دقيق و حتّى تخمينى از درآمد متوسّط ساليانهء افراد در كشورهاى اسلامى در دست نداريم تا بررسى كوتاهى نموده و عظمت اين رقم خمس را نشان دهيم ولى اجمالًا مىدانيم كه رقم بسيار بزرگى را تشكيل مىدهد .\r\nبايد براى تحقيق اين مطالب ، درآمد متوسّط سرانهء كشاورزان و پيشه‌وران و تجّار و ساير كسبه را در هر كشور اسلامى جداگانه بررسى نموده ، درآمد مهمّ كارخانجات و شركتهاى بزرگ را تحقيق نمود تا رقم تقريبى اين قانون را به دست آوريم .\r\nمورد دوّم غنائم جنگى مىباشد . از آنچه كه به قهر و غلبه و شبيخون زدن بر دشمن ( در جنگ با دشمنان اسلام ) به دست مىآيد بايد خمس آن پرداخت شود . . . در زمان « غيبت » هم كه جنگ با اجازهء امام انجام نمىشود ، اگر جنگى پيش آمد بايد خمس غنائم آن پرداخت شود .\r\nمورد سوّم اگر يكى از « كفاّر » « 1 » زمينى را از مسلمان بخرد بايد يك پنجم قيمت زمين را به عنوان خمس به حاكم اسلامى تسليم كند و اگر زمينهائى كه اينها در شهرهاى مسلمانان مىخرند درست بررسى و تعيين مبلغ شود ، خواهيم ديد كه اين رقم خمس نيز رقم كوچكى\r\n\r\n\r\n","description":"","footnote":"\r\n( 1 ) - منظور يهوديان و مسيحيان و زردشتيانى هستند كه در پناه دولت اسلامند .\r\n","page_name":" 231 ","page_number":231},
  {"content":"\r\n\r\nنيست ولى متأسفانه از اين هم آمارى در دست نداريم و تنها از برخى موارد جزئى مطّلع هستيم كه در عين حال ارقام بزرگى را نشان مىدهد .\r\nمورد چهارم مال حلال مخلوط به حرام مىباشد كه اگر مقدار حرام را نداند و صاحبان آن را نشناسد بايد يك پنجم مجموع مال را پرداخت نمايد و شما خود حتماً به بزرگى اين رقم نيز ( به خصوص در زمان ما كه كسبهاى حرام بدون مانع انجام مىشود و ممكن است بعداً توبه كنند ) واقف هستيد از بررسى اين قسمت هم چون آمار درستى نداريم معذور مىباشيم .\r\nمورد پنجم غواّصى در درياها و درياچه‌ها و رودهاى بزرگ مىباشد ، آنچه كه به وسيلهء غواّصى و فرو رفتن در آب به دست آيد و به اندازهء يك دينار ( حدود 25 تومان ) و يا بيشتر قيمت داشته باشد بايد يك پنجم آن پرداخت شود .\r\nاگر از بيرون آب و با ابزار و آلات هم چيزى به دست آمد احتياط آن است كه خمس آن هم داده شود .\r\nدر اين قسمت هم متأسّفانه هيچ گونه آمارى در دست نداريم ، اساساً نمىدانم آيا يك بررسى تقريبى شده است كه در همين درياها و درياچه‌ها و رودهاى بزرگ كشورهاى اسلامى همچون خليج فارس و\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nدرياى عماّن و شط العرب و درياچهء خزر و مديترانه و درياهاى سرخ و جيحون و سند و دجله و فرات و . . . تا چه اندازه لولؤ و مرجان و جواهرات ديگر و عنبر و نحوه موجود است و تا چه اندازه مىتوان استخراج نمود و چه قدر انجام شده است ؟ .\r\nمورد ششم گنج مىباشد كه اگر به اندازهء 20 دينار ( حدود پانصد تومان ) قيمت داشته باشد بايد يك پنجم آن پرداخت شود خواه در سرزمينهاى غير اسلامى باشد يا اسلامى ، در زمين موات و خراب باشد يا در زمين آباد ، ( اگر ملك شخصى مالك آن نباشد ) خواه سكّهء اسلام داشته باشد يا نه .\r\nدر اين قسمت هم كوچكترين آمارى در دست نداريم و اساساً نمىدانيم آيا بررسى شده است كه تاكنون از كلّيهء مراكز آثار باستانى از تپّه‌ها و غارها و احياناً حوالى برخى قبورى كه در دهات دور افتاده به عنوان امامزاده شهرت يافته‌اند ( و اخبار عجيبى دربارهء آنها به گوش مىرسد ) تا چه اندازه ثروت به دست آمده است ؟ .\r\nمورد هفتم معدن مىباشد آنچه كه معدن ناميده شود چون طلا و نقره و مس و آهن و برنج و جيوه و قير و نفت و كبريت و نمك و آهك و ذغال سنگ و حتّى گچ و سرشور و مانند آن مشمول اين قانون مىباشند و همين كه مقدار استخراج شدهء آن پس از كسر مخارج\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nاستخراج ، به مبلغ 20 دينار رسيد بايد يك پنجم آن پرداخت شود .\r\nدر اين قسمت آمارى از اواخر دههء چهارم اين قرن هجرى شمسى در اختيار داريم . در كشور خودمان تاكنون حدود 800 معدن كشف شده است كه از حدود 700 معدن آن بهره بردارى مىشود ، در ميان اين معادن از خاك سرخ و نمك تا طلا و اورانيوم وجود دارد ، تاكنون حدود 130 معدن نمك كشف شده است آمارى كه از چندين سال پيش اينك در دست داريم نشان مىدهد كه تا آن سال 19 معدن آهن كشف شده كه تنها از دو تاى آن در آن سال 30 هزار تن سنگ آهن استخراج شده است . 31 معدن مس و 173 معدن سرب و 85 معدن ذغال سنگ و 5 معدن طلا و چند معدن فيروزه در اطراف نيشابور و طبس است كه از دو تاى آن استخراج مىشود ، 18 معدن گوگرد كه ذخيرهء آنها بيش از 12 ميليون تن تخمين زده شده است ، در خراسان و آذربايجان و انارك يزد اورانيوم ( كه از گرانبهاترين فلّزات است و يك گرم آن را برابر كيلوها طلا قيمت مىكنند ) كشف شده است « 1 » معادن روى و منگنز و خاك نسوز و زاج و زرنيخ و سولفات دو سود و غيره نيز متعدّد داريم .\r\nتا آن سال ( 1339 ) 445 حلقه چاه در كشور زده شده بود كه از 109\r\n\r\n\r\n","description":"","footnote":"\r\n( 1 ) - مجلّهء تهران اكونوميست شمارهء 521 .\r\n","page_name":" 234 ","page_number":234},
  {"content":"\r\n\r\nتاى آنها بهره‌بردارى شده است طبق آمار رسمى آن زمان روزانه يك ميليون و پنجاه هزار بشكه نفت خام ( حدود 1600 ميليون ليتر ) از نفت جنوب و 75 هزار بشكه از برخى چاههاى نفت قم استخراج مىشده است از هر حلقه چاه نفت مىتوان روزانه 30 ميليون فوت مكعب گاز همراه‌با 3 هزار بشكه نفت استخراج نمود « 1 » چاههاى « سراجه » نيز منابع بزرگى هستند نفت كرمانشاه و قصر شيرين و بلوچستان و استان بروجرد نيز حسابى جداگانه دارند .\r\nكويت پس از آمريكا و روسيه و ونزوئلا از بهترين كشورهاى نفت خير جهان است .\r\nاستخراج نفت و گاز در ايران به طور مرتّب رو به افزايش رفته است ، تا قبل از اعتصاب عمومى شركت نفت به فرمان امام از پاريس در سال 57 حدود 5 / 6 ميليون بشكه در روز توليد داشته‌ايم .\r\nعربستان سعودى پنجمين كشور نفت خيز جهان است ايران پس از آن و سپس عراق كه روزانه نهصد و پنجاه هزار بشكه محصول مىدهد ، اندونزى نيز محصول نفتى بسيارى دارد ، در شيخ‌نشين‌هاى خليج فارس نيز نفت زيادى وجود دارد ، درآمد سرانهء امارات ابوظبى\r\n\r\n\r\n","description":"","footnote":"\r\n( 1 ) - نشريهء البرز - سراجه از نشريات شركت ملّى نفت ايران به نقل « انفال » نوشتهء غفورى از انتشارات شركت سهامى انتشار .\r\n","page_name":" 235 ","page_number":235},
  {"content":"\r\n\r\nرا تا 24 هزار دلار نوشته‌اند ! ثروتمندترين كشور جهان ! و در كنارش درآمد بنگلادش را هم با در آمد سرانه 75 دلار ! و يكى ديگر از امارتهاى 9 گانهء خليج فارس را با درآمد سرانه 80 دلار در نظر داشته باشيد ، و همه جزو كشورهاى اسلامى مىباشند ! !\r\nدر سال 1343 كويت با 26 ميليون تن محصول در خاورميانه مقام اوّل را داشته است عربستان سعودى با 21 ميليون تن مقام دوّم و ايران سوّم و عراق چهارم بوده است . . . « 1 »\r\nدر سال 1348 تنها ژاپن 200 ميليون تن نفت از سعودى و ايران و كويت وارد كرده است . « 2 » و اين توليدات به طرز عجيبى ساليانه رو به تزايد بوده است . « 3 »\r\n\r\n\r\n","description":"","footnote":"\r\n( 1 ) - اطلاعات 6 / 2 / 43 از همان مدرك .\r\n( 2 ) - برخى خبرگزاريها .\r\n( 3 ) - بيشتر آمار مذكور مربوط به پيش از سال 1340 مىباشد پس از سال مزبور وضع معادن و به خصوص نفت توسعهء بسيارى پيدا كرده است فرصت نبود و هم وسيله ، كه آمار تازه‌ترى از ادارات مربوطه به دست آوريم . خواستم اين آمار را ذكر كنم كه دورهء گذشته است ولى فكر كردم شايد بتوان بدين وسيله مقياس مختصرى دست داد نفت استخراجى ايران اكنون ( پيش از دورهء اعتصاب مذهبى شركت نفت كه از ذيقعده 98 شروع شده است ) حدود 5 / 6 ميليون بشكه مىباشد از چاههاى نفت و گاز سراجهء قم كه به طور مرموزى اداره مىشود خبر درستى نداريم . پس از\r\n","page_name":" 236 ","page_number":236},
  {"content":"\r\n\r\nهم اكنون كشورهاى اسلامى بزرگترين قدرت سياسى را در « اوپك » دارند كه بيشترين عدد اعضاء و بيشترين مقدار نفت استخراجى اوپك را دارند ، ليكن متأسّفانه چنان كه بايد از اين قدرت استفاده نمىكنند .\r\nقانون يك پنجم در صورتى است كه استخراج كنندگان افراد كشور باشند ، اگر حكومت اسلام خود استخراج كند يك پنجم به عنوان خمس و يك پنجم ديگر نيز به عنوان ملك حكومت اسلام در مصارف عمومى چون عمران و آبادانى و تجهيزات دفاعى و رفع فقر و اختلاف فاحش طبقاتى به كار مىرود .\r\nو خودتان مىدانيد كه محصول اين معادن رقم سرسام آور را تشكيل مىدهد .\r\nعلاوه بر اينها كلّيهء زمينهاى موات و جنگلها و كوهها و هر چه در آنهاست و مراتع عمومى وارث كسى كه وارثى ندارد نيز به عنوان « انفال » در اختيار « امام » قرار مىگيرد . و حاكم شرع اسلامى براى مصالح عمومى به مصرف مىرساند .\r\n\r\n\r\n","description":"","footnote":"\r\nانقلاب ايران نظر رهبر بر اين بود كه در استخراج افراط نشود تا اين مادّهء حياتى براى نسلهاى آينده هم باقى بماند و اينك ( اواخر 58 ) توليد نفت كمتر از 4 ميليون بشكه در روز مىباشد مىگويند در اطراف طبس نيز اورانيوم كشف شده است .\r\n","page_name":" 237 ","page_number":237},
  {"content":"\r\n\r\nو اينها نيز رقم بسيار بزرگى از درآمدها را تشكيل مىدهند مثلًا تنها در كشور خودمان حدود 19 ميليون هكتار زمين جنگلى در شمال و گرگان و آذربايجان و خراسان و كرمان و كوير و مرز افغانستان وجود دارد ، كه نوع‌هاى مختلف درختان صنعتى و بلوط و سرو كوهى و پستهء وحشى و درختچه را در بر دارند .\r\nهر 10 كيلو چوب مىتواند 3 كيلو ذغال يا 4 / 3 كيلو ابريشم مصنوعى يا 6 كيلو متر كاغذ يا 5 / 4 كيلو قند طبيعى يا 5 / 1 ليتر الكل و غيره تحويل ما بدهد . آنگاه بسيارى درختان صنعتى جنلگهاى شمال 40 تا 60 متر مكعب حجم چوبشان مىباشد و هر متر مكعب آنها ( به طور متوسّط درختان سنگين وزن و سبك وزن ) مىتواند هزار كيلو چوب بدهد .\r\nمواد بىشمار ديگرى كه از اين درختان به دست مىآيد درآمد بزرگى را تشكيل مىدهند ، چون پلاستيك ، كود شيميائى ، مازو « 1 » ، كاغذ ، فيبراسفنج ، الكل ، صمغ ، واكس ، صابون ، ريس ، موم ، جوهر ، چاپ ، روغن ، رنگ ، چوب پنبه ، ذغال ، خمير ، چوب و سلوفان و نيز\r\n\r\n\r\n","description":"","footnote":"\r\n( 1 ) - مازو ، مادّه‌اى است كه از درخت بلوط به دست مىآيد و به وسيلهء حشرهءمخصوصى در روى درخت توليد مىشود و به شكل دانه‌هاى به اندازهء فندق در مىآيد . . . و براى رنگ كردن و دباّغى پوست حيوانات به كار مىبرند .\r\n","page_name":" 238 ","page_number":238},
  {"content":"\r\n\r\nميوه‌جات بسيارى چون گردو ، بلوط ، ازگيل ، فندق ، توت ، آلو ، سيب ، پسته ، گلابى و بادام وحشى . « 1 »\r\nملاحظه مىكنيد كه درآمدهاى ملّى كم نيست و اگر يك آمار دقيقى مىداشتيم عظمت اين ارقام روشنتر مىشد .\r\nمصرف اين درآمدها مصالح عمومى كشورهاى اسلامى مىباشد كه براى رفع مشكلات اجتماعى مسلمانان از جمله بر طرف كردن اختلاف فاحش طبقاتى كه به فقر اكثريّت منتهى مىشود به كار مىرود ، ليكن زكات در درجهء اوّل به عنوان فقر وضع شده و در آن راه به مصرف مىرسد . البته در مواقع غير عادى قانون خمس و زكات و انفال در يكديگر اثر متقابل مىگذارند مثلًا قانون خمس كه به مصرف مشكلات كلّى حكومت و اجتماع مىرسد ، اگر شرايط استثنائى جلو آمد و زكات كفاف رفع مشكل فقر را ننمود ، به كمك زكات مىشتابد و\r\n\r\n\r\n","description":"","footnote":"\r\n( 1 ) - متأسفانه پس از ملّى شدن جنگلها صدها و شايد هزارها هكتار اراضى جنگلى را از بين برده و به جايش مراكز تفريحى و عيش و نوش چون هتل‌هايت ساخته‌اند ! هنگام طرح ملّى شدن جنگلها مردم روستا تصوّر مىكردند ديگر همه مىتوانند اقلًّا براى رفع سرماى زمستان خود استفاده كنند ، ولى ديدند كه براى بريدن يك شاخهء درخت جريمه مىشدند فكر كردند ، لابد براى نسل آينده مىخواهند حفظ كنند ، ليكن بازهم ديدند كه صدها هكتار درختان جنگلى براى ايجاد يك مركز عياّشى از بين مىرود .\r\n","page_name":" 239 ","page_number":239},
  {"content":"\r\n\r\nمشكل را حلّ مىكند و برعكس اگر شرايط استثنائى براى اجتماع اسلام پيش آمد و فى المثل در برابر دشمنى قوى قرار گرفته و براى تهيّهء تجهيزات دفاعى در مضيقه افتادند قانون زكات به كمك خمس و انفال مىشتابد چنان كه اگر اينها هم كسرى داشتند مالياتهاى تازه‌اى از طرف حاكم شرع اسلام وضع مىشود .\r\nليكن در شرايط عادى خود قانون زكات براى رفع مشكل فقر كفايت مىكند .\r\nدر مطالب گذشته خوب دقّت كنيد و دوباره از نظر بگذرانيد : در حكومت اسلام مردم به امور كشاورزى و تجارى و صنعت و غيره تشويق مىشوند و تسهيلات فراوانى برايشان به وجود مىآيد و حتى به يهوديان و مسيحيان هم زمين داده مىشود تا آباد كنند ، و آنان مالك هم شناخته مىشوند .\r\n\r\nماليات اراضى خراجّيه\r\nماليات اراضى ، بسيار ناچيز گرفته مىشود و على المنقول در زمان حضرت على عليه السلام از هر جريب زمين زراعتى خوب ، يك درهم و نيم از زمين زراعتى متوسّط يك درهم و از زراعت ضعيف دو سوّم درهم گرفته مىشد ، از هر جريب باغ انگور ده درهم گرفته مىشد .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\n( درهم نيم مثقال نقره است )\r\nدر كتابهاى « خراجّيه » كه فقهاء اسلام نوشته‌اند ، خصوصّيات ماليات اراضى بررسى شده است مثلًا وقتى عماّر ياسر و عبداللّه مسعود و عثمان بن حنيف و ابو عبيده از طرف حكومت عمر ( و به اجازهء على عليه السلام براى تنظيم امور عراق وارد آن سرزمين شدند ، يكى از كارهاى اين هيئت اين بود كه اراضى قابل كشت را مساحى نمودند و 36 هزار جريب را قابل كشت تشخيص داده به مردم اطّلاع دادند كه هر كس توانائى احياء و آباد كردن زمينها را دارد به اندازهء توانائى خويش بردارد و احياء نمايد . مردم بدون تفاوت ، مىآمدند و زمين تحويل مىگرفتند و به كار كشاورزى اشتغال مىورزيدند . هيئت مزبور همچون ساير ادارات دولتى آن زمان ، هيچ گونه تشريفات زائدى هم نداشتند تا بارى به دوش ملّت و خرجى سنگين بر بيت المال باشند و در نتيجه مالياتها هم بسيار ناچيز بود ، از باغستان‌ها پيش از اينكه كاملًا بارور شوند هيچ نمىگرفتند و پس از هر چريب باغ ميوه فقط 4 درهم مىگرفتند از مزارع جو ، هر جريب 2 درهم و از بهترين باغهاى خرما و انگور حدّاكثر در سال 8 درهم مىگرفتند . « 1 »\r\nبراى تجارت مردم نيز همين طور تسهيلات فراهم مىشد و تشويق مىشدند و از طرف ديگر بيكارى به شديدترين وجه تحقير\r\n\r\n\r\n","description":"","footnote":"\r\n( 1 ) - خراجيه محقّق دوّم .\r\n","page_name":" 241 ","page_number":241},
  {"content":"\r\n\r\nمىشد و مىدانيد كه در اين شرايط نوعاً فقير و تنگدست پيدا نمىشود .\r\nظهور فقر نوعاً مربوط به كسادى بازار اجناس و فراهم نبودن مقدمّات كار و زياد شدن مأمورين حكومت كه بدون دخل ، خرج سنگينى به دوش ملّت هستند و فشار حكومت در ماليّاتهاى سنگين و احياناً تنبلى برخى افراد مىباشد و آنها همه به وسيلهء قدرت رهبر اسلام بر طرف مىشود .\r\nبنابراين فقير تنها كسى خواهد بود كه توانائى كار ندارد و او هم اگر پدر و مادر يا فرزند متمكّنى دارد به موجب حكم قطعى قانون بايد خرج او را بپردازد و روى اين حساب تنها بيچارگانى از زكات استفاده مىكنند كه نه توانائى كار دارند و نه كفيل خرج و اينها بسيار نادر خواهند بود و زكات حتماً بيشتر از احتياجات آنها مىباشد . اين است كه در مصرف زكات حتّى مخارج حجّ فقرا ذكر شده است يعنى طورى مشكل فقر حلّ مىشود كه زكات در راه مكّه بردن فقرا به مصرف مىرسد .\r\nو به همين دليل در حكومت اسلام فقير دوره‌گرد پيدا نمىشود ، در ابتدا حكومت پيامبر صلى الله عليه و آله هنوز فقرا و محتاجانى بودند كه به بقاياى آثار وضع اشرافى و رباخوارى مشركين مكّه و يهوديان مدينه پيش از حكومت آن حضرت مربوط مىشد .\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nعلى عليه السلام ناتوانى را در راه ديد كه از مردم كمك مىخواست فوراً مأمورين خود را باز خواست كرد گفتند : او مسيحى است حضرت با تشدّد و غضب فرمود : تا نيرو داشت از او استفاده كرديد و اينك او را رها كرديد تا گدائى كند ؟ آنگاه فرمان داد از بيت المال سهمى مرتّب برايش قرار دادند .\r\nو در آن دوره از گدائى شديداً نهى مىشد و در روايات ما از سؤال جلوگيرى شده است .\r\nاز پيامبر صلى الله عليه و آله نقل شده است : « از سؤال كردن در مجالس امّت من بپرهيزيد . . . » « 1 »\r\nو مىفرمود : « اگر كسى ريسمانى تهيّه كرده ، پشتهء هيزمى بر پشت خود نهاده ، بفروشد و به آن وسيله آبروى خود را حفظ كند بهتر از اين است كه سؤال كند . » « 2 »\r\nو از اين حديث معلوم مىشود ، جمع هيزم و فروش آن از كارهاى سختى حساب مىشده است كه مردم حاضر نبودند به زودى به آن مبادرت ورزند و معلوم مىشود با اينكه ابتداى حكومت اسلام بود يك نوع رفاه نسبى داشتند كه حضرت براى كار سخت و فشار فقر ،\r\n\r\n\r\n","description":"","footnote":"\r\n( 1 ) - 33 / 1 ابواب صدقه وسائل ج 2 .\r\n( 2 ) - 32 / 19 ابواب صدقه وسائل ج 2 .\r\n","page_name":" 243 ","page_number":243},
  {"content":"\r\n\r\nهيزم فروشى را مثال مىزند .\r\nبه هر حال در حكومت اسلام فقر يك مشكل بزرگى به حساب نمىآيد . روش اسلام اين است كه نوعاً مشكل فقر را گناه روشهاى استعمارى ديگر مىداند و الّبته تا آثار آنها در اجتماع اسلام باقى است ، با تمام قدرت خود و حتّى با استفاده از قانونهاى خمس و انفال و مالياتهاى فوق العاده به جنگ فقر مىشتابد .\r\nو اگر به فرض - كه راستى بايد استعمار بسيار شديد باشد تا اين فرض جلو بيايد - اينها هم كفايت نكنند ، به قانون حرمت « كنز » متوسّل شده همهء اموال بيش از احتياج متوسّط مردم را ضبط مىكند .\r\nو همين كه مشكل بر طرف شده دوباره وضع عادى مىشود و قوانين اولّيهء اسلام به همان وضعش باقى مىماند و در شرايط معمولى حكومت اسلام ، ديگر فقر به عنوان يك مشكل مورد توجّه قرار نمىگيرد .\r\nمسئلهء استثمار به وسيلهء سرمايه كه به عنوان يك مشكل جداگانهء از مسئلهء فقر مطرح مىشود ، قبلًا هم اشاره كرديم كه استثمار مربوط به فقر اكثريّت و يا ضعف حاكم يا سيستم حكومتى است .\r\nو به هيمن جهت است كه هر چند در دليل قرآنى ، زكات فقرا را مقدّم داشته و در درجهء اوّل ذكر نموده است ، ليكن آنها را تنها مصرف\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nزكات حساب نكرده و 6 مورد ديگر را نيز ذكر كرده است :\r\n« انّما الّصدقات للفقراء و المساكين و العاملين عليها و المؤلّفة قلوبهم و فى الّرقاب و الغارمين و فى سبيل اللّه و ابن السّبيل فريضة من اللّه و اللّه عليم حكيم . » آيهء 60 ، توبه .\r\nهمانا صدقات ( زكات ) مال فقرا و بيچارگان و مأمورين زكات و براى تأليف قلوب و در راه بردگان و بدهكاران و در راههاى خدائى و به راه مانده‌هاست اين قانون حتمى خداوند است و خداوند خود داناست و به حكمت كار مىكند .\r\nاز دقّت در آيه ، كاملًا نكتهء وضع قانون زكات استفاده مىشود زكات براى درمان فقرا است ، ليكن به اصطلاح از سر فقرا هم زياد مىآيد و مصارف ديگرى هم برايش بيان مىشود و خداوند اندازه‌گيرى دقيق فرموده است .\r\nخداوند خود آگاه است و به حكمت كار مىكند .\r\n« صدقات » كه همان زكات و خراج زمين بوده است ، علاوه بر درمان فقر ، افراد محتاج ، ميان افراد ديگر نيز تقسيم مىشده است و بر سر همين تقسيمها بوده است كه احياناً كدورت پيش مىآمده و پيامبر صلى الله عليه و آله با روش خاصّ خود بر طرف مىكرده است .\r\n« و منهم من يلمزك فى الّصدقات فان اعطوا منها رضوا و ان لم يعطوا منها\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nاذاهم يسخطون . » آيهء 58 سورهء توبه .\r\nبرخى از ايشان به تو دربارهء صدقات اشكال مىگيرند اگر از صدقات به ايشان داده شود راضى مىشوند و اگر داده نشود ناگاه عصبانى مىشوند .\r\nپخش صدقات در ميان فقرا در كمال متانت انجام مىشد و آنهاكه به عادت روش اشرافى عربستان فقرا را تحقير مىكردند به شديدترين وجه نكوهش مىشدند .\r\nچنان كه زكات دهندگان ، چه كم بدهند و چه زياد ، چون در پى انجام يك وظيفهء مذهبى و وجدانى خويش هستند ، محترمند و كسى حقّ اهانت ندارد كه چرا زكات اين شخص بى مقدار است .\r\n« الّذين يلمزون المطوّعين من المؤمنين فى الّصدقات و الّذين لا يجدون الّا جهدهم فيسخرون منهم سخر اللّه منهم و لهم عذاب اليم استغفر لهم اولا تستغفر لهم ان تستعفر لهم سبعين مرّة فلن يغفر اللّه لهم . . . » آيهء 79 - 80 توبه\r\n- آنها كه مؤمنين زكات دهنده را و آنها را كه بيش از مقدار تلاش خود ندارند ، نكوهش مىكنند ، و استهزاء مىنمايند خداوند آنها را مسخره مىكند و آنها عذابى سخت دارند پيامبر ! اگر برايشان استغفار كنى يا نكنى ، اگر هفتاد بار برايشان استغفار كنى خداوند هرگز آنها را نخواهد بخشيد . . .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nبه هر حال نكته اينكه براى مصرف زكات 7 مورد را ذكر فرموده همين است كه در شرايط عادى حكومت اسلام ، مسئلهء فقرا به آن اندازه جلب توجّه نمىكند كه ناچار باشيم همهء زكات را به آنها اختصاص بدهيم .\r\nو اينجا اين نكته روايات كه پيامبر ( ص ) از اجناس ديگر عفو نموده و طبق قواعد اوّليه و در شرائط معمولى در همان 9 مورد معيّن شده است ( هر چند همانطور كه گفتيم در شرايط خاص اجتماعى حاكم مىتواند كم يا زياد كند ) روشن مىشود قانون زكات در درجهء اوّل براى مشكل فقر وضع شده است ، آن هم فقر مردم عادى ( فقر اقليّت سادات را احتراماً يا سياسةً از صندوق دولتى خمس مىپردازند و اين نكته‌اى داردكه شايد بعداً تذكّر دهم ) ، و اجتماع اسلام در طول تاريخ خود براى رفع فقر در شرايط عادى به بيش از زكات فطره و زكات اموال مزبور ( از غلّات چهارگانه و حيوانات سه گانه و طلا و نقره ) احتياجى ندارد .\r\nبسيارى از افراد خرده مىگيرند كه چرا بر ساير حبوبات به خصوص برنج و چرا ، در ماشين و غيره زكات وضع نشده است ؟ و حتّى برخى از نويسندگان ما مجبور شده زكات در غير آن 9 مورد را واجب دانسته‌اند ، ليكن اين عقيده بر خلاف روايات و نصوص مذهبى\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nاست مطلب آن است كه نيازى به توسعهء زكات نبوده است .\r\nالبته جهات ديگرى هم در كار بوده است مثلًا زحمت زياد كشاورزى در مورد برخى اجناس .\r\nآرى اتومبيل نبود تا زكاتى بر آن وضع شود ، ليكن اسب بود . و بر آن هم زكاتى قرار ندادند و شايد يكى از نكات معاف بودن اسب و حيوانات ديگر اين بوده است كه نگهدارى شتر و گاو و گوسفند آسانتر و كم خرجتر بوده است و مناسب نبوده كه بر حيوانات ديگر كه نگهدارى آنها خرج بيشتر و زحماتى دارد مالياتى بسته شود .\r\nاگر در تاريخ بعدى اسلام شتر از ميان رفته و از اين جهت ضررى به درآمد زكات خورده است ، ليكن محصول غلّات به مراتب فزونى يافته و جبران نموده است و اگر برنامهء اسلام اجرا مىشد ، محتاج به اختصاص همين مقدار زكات هم به مسئلهء فقر نمىشديم .\r\nبه هر حال در آن زمان بيش از اين 9 مورد لازم نبوده است مانعى نيست كه در زمانهاى ديگر به حسب نياز جامعهء اسلامى حاكم در حكومت اسلامى زياد و كم نمايد و از طرف ديگر اگر در اموال ديگر زكات نيست قانون خمس يعنى يك پنجم در آمد كه ثابت است .\r\nآيهء قرآنى خمس را از نظر بگذرانيد :\r\n« و اعلموا انّما غنمتم من شىء فانّ للّه خمسه و للرّسول و لذى القربى و\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nاليتامى و المساكين و ابن السّبيل ان كنتم امنتم باللّه و ما انزلنا على عبدنا . » آيهء 41 ، انفال .\r\nبدانيد كه اگر به خدا و آنچه بر بندهء خود نازل كرده‌ايم ايمان داريد بايد از هر گونه فائده‌اى كه مىبريد يك پنجم آن را به خدا و پيامبر و نزديك او و يتيمان و بيچارگان و به راه مانده بدهيد .\r\nملاحظه مىكنيد كه در قانون خمس 6 مورد ذكر شده و 3 مورد آن خدا و پيامبر و نزديك او يعنى شخص امام مىباشد و سه مورد ديگر كه مربوط به گرفتاران مىباشد ، بر خلاف آيهء زكات كه در اوّل ذكر شده ، اينجا آخر ذكر شده و آن هم بنا به برخى روايات ما منظور تنها گرفتاران سادات هستند كه به رعايت احترام ارتباط به پيامبر صلى الله عليه و آله فقر و احتياج آنها از صندوق حكومت بر طرف نمىشود . « 1 »\r\n\r\n\r\n","description":"","footnote":"\r\n( 1 ) - بنا به روايات مزبور سهم سادات براى درمان فقر سادات است نه اينكه حتماً بايد همه‌اش را به سادات داد هر چند فقير نباشند ، چنان كه زكات هم براى درمان فقر سائر فقرا مىباشد ، تفاوت سادات و ديگران در اين مسئله در مقدار پول نيست بلكه در احترام است و آن هم به رعايت پيامبر اكرم صلى الله عليه و آله مىباشد تا همهء نسلهاى انسانى به عظمت افراد انقلابى آگاه شوند البتّه همچون پيامبر صلى الله عليه و آله انقلابجوى مصلحى نداشته و نخواهيم داشت در اين مسئله ( جدا كردن فقراء سادات از سائر فقرا در صندوق رفع نياز ) احتمال ديگرى هم مىدهم و آن اينكه در زكات صريحاً سهمى براى فقرا قرار داده شده است ، ليكن سادات سهمى در صندوق\r\n","page_name":" 249 ","page_number":249},
  {"content":"\r\n\r\nخمس كه مربوط به حكومت اسلام است به عنوان سهم خدا و پيامبر و امام بيان شده كه همه‌اش به دست امام و يا حاكم شرع جامع الشرايط مىرسد ليكن زكات كه براى مشكل فقر - در درجهء اوّل - وضع شده است به عنوان سهم فقراء و . . . بيان شده است .\r\nالبته همانطور كه گفتيم در شرايط استثنائى همهء اين مالياتها به كمك يكديگر مىشتابند و حتى احياناً مالياتهاى فوق العاده و استثنائى وضع مىشوند .\r\nنكتهء اختصاص فقرا سادات و جدا كردن آنها از ساير محتاجان ، رعايت احترام انتساب به پيامبر اكرم مىباشد كه هر گونه احترامى به آنها به مكتب و هدف مىباشد ، تجديد خاطرهء عظمت انقلاب اسلام و\r\n\r\n\r\n","description":"","footnote":"\r\nدولتى ندارند ، تا توهّم سوء استفاده به وسيلهء خويشان پيامبر نشود و ديگران هم ببينند كه نزديكان پيامبر صلى الله عليه و آله هيچ گونه قربى به دولت ندارند و تنها شخص امام است كه لايق رهبرى مىباشد ، سادات فقير از سهم سادات كه همچون سهم امام جزء خمس و از حقوق حاكم مىباشد اداره مىشوند ، يعنى به حسب اعتبار قانونى از جيب حاكم اسلامى بى نياز مىشوند و حاكم مىتواند بگويد شما مراقب كارتان باشيد كه آبروى مرا نبريد شما از مال من ارتزاق مىكنيد البته اصل حكم مزبور يعنى اختصاص سه سهم به سادات مسلّم نيست آنچه كه مسلّم است ممنوعيّت آنها از زكات است و اينكه فقر آنها از مال حاكم بر طرف مىشود و اماّ اختصاص سه سهم از خمس يك دهم به سادات به نظر ما اشكالاتى دارد كه در نوشتجات فقهى بررسى كرده‌ايم و مختصرا در كتاب « مالكيتها » گفته‌ايم .\r\n","page_name":" 250 ","page_number":250},
  {"content":"\r\n\r\nشخصيّت فداكار پيامبر اكرم صلى الله عليه و آله كه ديگر بشريت همچون او را به خود نديده و نخواهد ديد مىباشد و اين احترام به انقلاب اصيل اسلامى علاوه بر اينكه موجب تشويق مردم به انقلابهاى پاك و خيرخواهانه و آزادىبخش مىباشد همواره عظمت مكتب اسلام را در ذهن‌ها زنده نگه مىدارد .\r\nچنان كه - در اثر زندگى صد در صد قانونى بى آلايش پيامبر صلى الله عليه و آله و ائمه عليهم السلام - وجود آنها همچون مجسّمهء خود قانون و مكتب اسلام است و اهانت آنها اهانت به مكتب اسلام و اعراض از آن آئين پاك حساب مىشود و اهانت كننده در زمرهء مخالفين محسوب مىشود .\r\n\r\n","description":"","footnote":"","page_name":" 251 ","page_number":251},
  {"content":"\r\n\r\n\r\nباز هم در مورد انحصار زكات\r\nآنچه كه دربارهء انحصار زكات به همان 9 مورد معروف گفته شد قول مشهور فقهاء اسلام « اثار اللّه برهانهم » مىباشد ليكن برخى از فقهاء عقايد ديگرى دارند .\r\nيونس بن عبدالرّحمن ( از فقهاء قرن سوّم هجرى و از اصحاب امام كاظم و امام رضا عليه السلام مىباشد او روحيّه‌اى قوى داشت كه حاضر نشد پول بسيارى كه پيشنهاد شده بود بپذيرد و امامت امام هشتم را انكار كند ) معتقد بوده است كه انحصار زكات در 9 مورد مربوط به ابتداى نبوّت پيامبر صلى الله عليه و آله مىباشد و بعدها زكات در همهء حبوبات واجب شده است « 1 » او گفته است سرّ اختلاف روايات همين تفاوت زمانها مىباشد .\r\n« ابن جنيد - از فقهاء اوائل قرن پنجم هجرى - معتقد بوده است حبوبات و زيتون و عسل اراضى غير خراجى زكات دارد و در اراضى\r\n\r\n\r\n","description":"","footnote":"\r\n( 1 ) - مصباح الفقيه تأليف مرحوم همدانى ( قده ) زكات ص 19 ، جواهر تأليف‌شيخ محمّد حسن نجفى ج 15 ص 169 استبصار تأليف شيخ طوسى ج 2 ص 4 .\r\n","page_name":" 252 ","page_number":252},
  {"content":"\r\n\r\nخراجى تنها در همان 9 مورد واجب است . « 1 »\r\nاين اعتقاد ابن جنيد از نظر فنّى فقهى به هيچ وجه مطابق باموازين استدلالى احاديث نمىباشد . « ابن جنيد » مىخواسته با اين تفصيل اختلاف روايات را حل كند و روايات انحصار 9 مورد را مربوط به اراضى خراجى بداند و روايات عموميّت زكات را مخصوص به اراضى غير خراجى نمايد .\r\nليكن رواياتى كه پيش از اين گذشت و به طور جدّى و همه جانبهء زكات را در غير 9 مورد مزبور طرد مىنمود به هيچ وجه اين توجيه را نمىپذيرند .\r\nابو حنيفه ( از فقهاء معروف سنّىها كه خود قبلًا از طبقهء پائين شاگردان امام صادق عليه السلام بوده است ) معتقد بوده است كه در اراضى خراجيه اساساً زكات واجب نيست زيرا نبايد هم اجرت زمين را بپردازد و هم زكات بدهد . « 2 »\r\nولى ديگر فقهاء اهل تسنّن با او مخالفت نموده دليلش را هم ردّ مىكنند ، آنها مىگويند زكات حقّ ثابت در مال است و خراج حقّ ثابت در زمين است و نبايد در يكديگر ادغام شوند قانون در هر يك حكمى جداگانه دارد .\r\n\r\n\r\n","description":"","footnote":"\r\n( 1 ) - جواهر ج 15 .\r\n( 2 ) - بداية المجتهد ج 1 ص 239 .\r\n","page_name":" 253 ","page_number":253},
  {"content":"\r\n\r\nبرخى از فقهاء اهل تسنّن زكات روغن زيتون را نيز واجب دانسته‌اند ، ليكن ديگران آن را اعتقادى خارج از مسير فقه و بر خلاف قاعده مىدانند . « 1 »\r\nبيشتر فقهاء اهل تسنّن زكات اسب را واجب نمىدانند ، ليكن ابوحنيفه مىگفته اسب اگر در بيابان چرا مىكند و هدف از نگهدارى آن توليد نسل مىباشد ، نه كار ، زكات دارد ، او مىگفته اين گونه اسب‌ها چه فرقى با شتر و گاو دارند ؟ « 2 »\r\nو نيز بيشتر فقهاء اهل تسنّن معتقدند عسل زكات ندارد ، ليكن عدّه‌اى زكات عسل را واجب مىدانسته‌اند « 3 » و پيش از اين عقيدهء ابن جنيد از فقهاء شيعه - را نيز در اين باره خوانديم .\r\nمالك و شافعى مىگفته‌اند هر نوع حبوبات كه ذخيره شود زكات دارد . « 4 »\r\nشيخ طوسى ( قده ) ( كه او را بزرگ شيعه مىخوانند معتقد بوده كه در هنگام درو كردن زراعت و چيدن ميوه لازم است ( غير از زكات ) مقدارى به فقرا بدهند . « 5 »\r\n\r\n\r\n","description":"","footnote":"\r\n( 1 ) - بداية المجتهد ج 1 ص 242 .\r\n( 2 ) - همان مدرك ص 243 .\r\n( 3 ) - همان مدرك ، ص 244 .\r\n( 4 ) - همان مدرك ، ص 245 .\r\n( 5 ) - جواهر ، ج 15 .\r\n","page_name":" 254 ","page_number":254},
  {"content":"\r\n\r\n\r\nاين است آنچه مىفهيم\r\nاين است آنچه من از روش اسلام در قبال مال و مالكّيت و ماليات مىفهمم همانطور كه به تفصيل بررسى كرديم اسلام دو حالت را زير نظر مىگيرد : 1 - شرايط عادى 2 - شرايط غير عادى .\r\nدر شرايط عادى مالياتهاى اسلامى هان زكات و خمس مىباشد كه همراه « انفال » مشكلات حكومتى و اجتماعى اسلام را بر طرف مىكنند ، زكات در درجهء اوّل به درمان فقرا اختصاص مىيابد و خمس و انفال به درمان مشكلات حكومت و اجتماع .\r\nو ادّعاء من اين است كه اگر فشار استعمار نباشد و فرهنگ استعمارى مردم را به بيكارى و عياّشى نكشاند و زمينهء كار را براى مردم فراهم آورد ، فقر به عنوان يك مشكل اجتماعى طرح نمىشود و زكات فطره و مال ، زيادتر از مقدار لازم براى درمان فقر خواهد بود .\r\nدر شرايط غير عادى زكات و خمس و انفال به كمك يكديگر وارد ميدان مىشوند و اگر كم آمد مالياتهاى ديگرى طبق نظر حاكم شرع وضع مىشود و اگر باز هم كم آمد قانون « كنز » جلو مىآيد كه مازاد بر احتياج متوسّط را از مردم مىگيرد و در راه خدا انفاق مىكند .\r\nچنان كه اگر حكومت اسلامى سر كار نبود بر خود ثروتمندان واجب است كه در شرايط غير عادى و اختلاف فاحش طبقاتى كه خوف از هم گسستگى اجتماع مسلمانان و از ميان رفتن اعتقاد آنها و اضمحلال اصل مكتب مىرود ، مازاد بر احتياج متوسّط خود را در راه\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nخداوند انفاق كنند . و همين طور اگر براى دفاع ياجهاد لازم اسلامى احتياج مبرمى به پول بود .\r\nاز طرف ديگر اسلام اساساً با مالكّيت خصوصى به صورت وسيع روز مخالف است ، و ليكن براى جلوگيرى آن و پخش ثروت متوسّل به زور و قانون تحميلى نمىشود ، بلكه به رعايت جهات روانى مردم كه در كار و استفاده از حدّ اعلاى نيروى خود سست نشوند ، فقط به جهات تبليغى متوسّل مىشود و در اين راه درآن زمان موفّق هم شده است ، و ما يقين داريم اكنون هم اگر يك حكومت اسلامى سر كار بيايد مىتواند عيناً همانطور عمل كند ، اسلام دين فطرت است‌و در هر زمان امكان پياده شدن دارد ، البته به شرط استقامت ، استقامت ، تا مزاج انحرافى جامعه ، معتدل گردد .\r\nمنظور از تبليغ نه فقط دستورات اخلاقى محض مىباشد تا ديگران انتقاد كنند كه ضامن اجرا ندارد ، بلكه سرمايه و سرمايه‌دار را تحقير مىكند و تحقير اجتماعى بزرگترين مجازات اجتماعى است روش خود رهبر نيز بزرگترين ضربه را به جمع مال و ارزش سرمايه و مالكّيت خصوصى وارد مىكند و با همان روش همگان را مجبور مىسازد كه اموال خود را تحويل اجتماع دهند .\r\nرواياتى كه پيش از اين خوانديم ارزش ايمان افراد را در هر شرايطى به نوعى ، مساوات با فقرا مىدانست كه حتّى افراد تنگدست بتوانند دست در جيب ثروتمندان نموده و بدون كوچكترين ناراحتى\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nاز هيچ طرف هر چه بخواهد بردارد .\r\nولى در روايات مربوط به آيهء « كنز » اشاراتى مربوط به دوران سرپا بودن حكومت اسلامى امام زمان ( ع ) خوانديم ، كه استفاده مىشد وجوب انفاق مازاد از ضرورّيات مخصوص به دوران حكومت اسلامى مىباشد .\r\nبه هر حال اين مطلب ، به فرض مخصوص دوران سر پا بودن حكومت اسلام باشد ، نقصى بر اين مكتب نيست تجلّى هر مكتبى تنها در دورهء سر پا بودن حكومت مربوط به آن مكتب است مگر ماركس مىتوانست پيش از انقلاب اجتماعى زمان لنين مالكّيت خصوصى را لغو كند ؟ .\r\nاهمّت مكتب در نشان دادن « تز » اوست ما خود تز اسلام را بررسى كنيم ببينيم آيا بهترين تزها هست يا نه ؟ و امّا اينكه در دورانى كه بى رهبر باشد و بى سرپرست چه خواهد شد ؟ اين نقصى بر مكتب نيست و شايد اساساً اسلام نمىخواهد در شرايطى كه قدرت واقعى اجتماع به دست مذهب نيست ، مسلمانها را وادار به از دست دادن ثروت كند ، چون در آن شرايط مسئلهء قدرت مذهب است كه اگر قدرت اقتصادى از دست متدّينين بيرون برود ، در حقيقت يك پشتوانه از مذهب كم شده است چنان كه اساساً گرفتن اموال مردم موجب از كف رفتن\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nقدرت مردم است كه ديگر نمىتوانند در برابر دولتها حرف خود را بزنند ، اين است كه مىبينيد در كشورهاى بلوك كمونيسم اعتراضهاى عمومى به چشم نمىخورد و اساساً اعتراض بسيار كم است و همه تسليمند . آخر شما مىگوئيد : حتّى در سليقه هم همه مثل هم اند و همگان ، همهء كارهاى دولت‌هايشان را مىپسندند ؟ ! پس استبداد فكرى و استعمار انديشه است . . . يا اينكه مخالف بسيار است ولى قدرت حرف زدن ندارند و احياناً اگر كسى فريادى بكشد بايد از همه چيز خود بگذرد ، و كسى هم به دنبالش نرود ، زيرا همهء نان و آبشان به دست حزب مىباشد .\r\nاسلام در طرد مالكّيت خصوصى به مراتب موفّق‌تر از ماركسيسم بوده است در مكتب سوسياليسم بايد طرح تازه‌اى براى پخش ثروتهاى احتمالى جمع شده از تفاوت حقوق‌ها ، ريخت . ولى اسلام سلمان مىپرورد كه در همان دوران فرمانروائيش تنها يك شمشير و يك قرآن و يك كاسه و قاشق دارد .\r\nو اباذر را مىپرورد كه به قول خودش : هر چه دارد به « كندو » ذخيرهء قبرش مىفرستد و در راه خدا به اجتماع مىدهد و مالك اشتر مىپرورد كه در همان دوران وزارت جنگش يك پيراهن مندرس به تن دارد كه قصاّب شهر كوفه او را ژنده‌پوش معمولى تصوّر مىكند و\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nبه او اهانت مىكند ، و محمّد بن مسلم ثقفى مىپرورد كه به اشارهء مربّى و استادش امام صادق عليه السلام براى تواضع و همدوش مردم بودن با همهء عنوان خانوادگى كه دارد جلو مسجد ، بساط خرما فروشى جزئى پهن مىكند . و آية اللّه بحرالعلوم مىپرورد كه به خاطر گرسنگى فقيرى دور دست ، سر سفرهء غذا مىنشيند و غذا نمىخورد تا خبر سير شدن آن فقير را فوراً برايش بياورند و . . .\r\nما كجا ماليات‌هاى اسلامى را وصول نموده و در شرايط عادى حكومت اسلام پخش كرديم و با زهم فقر و قيافهء مظلومانه فقرا را در برابر خود ديديم .\r\nفقط كشورهاى عربى اسلامى روزانه ميليونها بشكه نفت توليد مىكنند ، ولى چه كنيم كه عوائد خالص ساليانهء آنها نسبت به كشورهاى غربى مصرف كنندهء نفت كم است و بيشتر سود نصيب ابرقدرتها مىشود و خودشان هم براى بالا بردن قيمت نفت اتّفاق ندارند و آن مقدار عوائدشان هم به طور صحيح به مصرف نمىرسد .\r\n\r\nمقايسهء رهبريت ها\r\nاسلام كه نياز مخارج پرسنلى و تشريفاتى ندارد اروگوئه بايد فقير شود ، كه به علّت استبداد و وابستگى سيستم حكومتىاش ، اقتصاد\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nآزادش فلج و به ناچار از 3 ميليون جمعيّت آن 250 هزار نفرش كارمند دولتند . « 1 »\r\nو « خميه نز » حاكمش ژنرال چاق و فربهى كه از 1952 تا 58 به زور بر مردم حكومت مىكرد ، در آن ايّام 200 ميليون دلار براى روز مباداى خود در بانكهاى خارج ذخيره كرد ، با ذوقى تمام سوار بر موتور سيكلت خود در ساحل اختصاصىاش شده به شكار دختران عريان مىرفت و بدين هدف رختخوابى داشت كه با فشار دگمه‌اى به گرد خود مىچرخيد . . . « 2 »\r\nاسرائيل استعمارگر خواه ناخواه روزى به زانو در مىآيد كه به قول خبرگزارىها از جنگ 67 تا 1970 فقط 400 هزار دلار خرج استحكامات دهات مرزى خود در قبال حملات چريكها كرده است ، اكنون اسرائيل همچون باطلاقى است كه پول يهوديان جهان - كه آنها هم به دزدى و ربا از مردم ديگر در مىآورند - را مىمكد و به كام خود مىكشد .\r\nاسلام تا مجبور به جنگ نشود وارد صحنهء پيكار نمىشود كه مجبور شود قسمت اعظم ثروت مردم را به بودجهء نظامى اختصاص\r\n\r\n\r\n","description":"","footnote":"\r\n( 1 ) - ص 142 مسائل امريكاى لاتين .\r\n( 2 ) - ص 144 مسائل آمريكاى لاتين .\r\n","page_name":" 260 ","page_number":260},
  {"content":"\r\n\r\nدهد اكنون از هر دلار آمريكا 75 سنت آن صرف مخارج نظامى مىشود ، در سال 1960 بالغ بر 21 ميليارد دلار كالاهاى نظامى در آمريكا توليد شده است كه 7 ميليارد و 500 هزار دلارش بين 10 مؤسسهء بزرگ تقسيم شد در هيئت مديرهء اين مؤسّسات اسلحه سازى ، 1400 افسر عالى رتبه عضويّت دارند .\r\nآمريكا معتقد است كه هند و چين منابع ذغال ، چوب ، برنج ، چاى ، فلفل و غيره دارد و ارزش آن را دارد كه براى تصرّف آن دست به جنگ بزرگى بزند « 1 » و چه مىدانيم كه در آن منطقه چه جناياتى مىكند . فقط مىبينيم كه سرگرد « هنسلى » مأمور رسيدگى به جنايات ارتشيان آمريكا و ارتش دولتى ويتنام جنوبى ، خودكشى مىكند « 2 » چرا خودكشى مىكند ؟ زيرا مناظرى مىبيند كه قابل تحمّل نيست ، نمونه‌هايى از اين قماش مىبينيد كه :\r\nفلان سرباز امريكائى در ويتنام رگبار مسلسل را بر روى عدّه‌اى بيكار و گرسنه كه در خيابان نشسته بودند ، گشوده همه را مىكشد و فقط به يك جمله اكتفا مىكند كه اشتباه شد و هيچ مورد مؤاخذه هم\r\n\r\n\r\n","description":"","footnote":"\r\n( 1 ) - كيهان 29 / 1 / 50 .\r\n( 2 ) - نيويورك تايمز به سال 1950 به نقل « اعراب و اسرائيل » .\r\n","page_name":" 261 ","page_number":261},
  {"content":"\r\n\r\nقرار نمىگيرد . « 1 »\r\nو همين ستيزه‌جوئىها و آدم‌كشىها است كه موجب مىشود در ايالات متّحده يك پنجم مجموع توليد كشور صرف تسليحات بشود « 2 » و فقر و مشكلات ديگر بار آورد فقر براى زحمتكشان و عيش و نوش براى استثمارگران :\r\nو اين روش از طرفى غرور و به اصطلاح قرآن « ترف » مىآورد و در نتيجه جنايت و از طرف ديگر فقر مىزايد و باز هم جنايت .\r\nاين است كه همزمان با سفر آپولو 11 مطبوعات ، جنايات آمريكا را نوشتند « ادگارد هوور » مدير سازمان « اف بى آى » آمريكا گزارش داد جنايت در آمريكا روز به روز فزونى مىگيرد در مقايسهء 6 ماههء اوّل سال 69 با 6 ماه اوّل سال 68 به اين نتيجه مىرسيم كه كشتار دسته جمعى 12 درصد بيشتر شده است ، دزدى 17 در صد ، تجاوز به زنها و دخترها 10 درصد ، آدم كشى 8 درصد ، انواع متخلف تبهكارىهاى ديگر 9 درصد و سياهان آمريكا هم در برابر سكوى پرتاب كيپ كندى\r\n\r\n\r\n","description":"","footnote":"\r\n( 1 ) - اطلاعات 24 / 7 / 48 .\r\n( 2 ) - اميدهاى نو ص 38 .\r\n","page_name":" 262 ","page_number":262},
  {"content":"\r\n\r\nفرياد مىزدند : به ياد ما گرسنگان هم باشيد !\r\nاشكال فقط در آمريكا نيست ، هر كجا كه از مسير راه خالص الهى - اسلام - بيرون هستند ، همين طور است .\r\nخرابى روش استعمارى كشورهاى سرمايه دارى نبايد « 1 » موجب شود كه راه انحراف ديگرى را پيش گرفت سرمايه‌دارى افراط است و سوسياليسم تفريط سوسياليسم راه تحقّق بخشيدن نفى مالكّيت خصوصى را اشتباه گرفته است .\r\n« آندره آمالريك » نويسندهء شوروى در مقالهء خود آيا شوروى تا سال 1984 ادامه خواهد يافت ؟ انتقادهاى خود را به حزب تذكّر داد ، ليكن بازداشت و سپس به سه سال حبس با اعمال شاقّه محكوم گرديد . همين نويسنده مىگويد در شورروى 10 هزار زندانى سياسى وجود دارد . « 2 »\r\nمجددّاً به برخى روايات كه در ابتداى كتاب دربارهء زندگى پيامبر صلى الله عليه و آله و على عليه السلام ذكر شد مراجعه فرماييد و تأثير روش آنها را بر اجتماع زير نفوذشان حدس بزنيد .\r\nو سپس اين خبر را هم - كه نمونهء كوچكى از گشادبازىها و « ترف » رهبران چينى مىباشد . . . به آنها كه در پى مقايسهء رهبران سوسياليسم با رهبران اسلامند ، برسانيد كه « خروشچف » معروفترين طراّح لباس را از پاريس به مسكو دعوت نمود تا بهترين مد لباس را برايش تهيّه كند گفت طرحى مىخواهم كه در شيكى و زيبائى جلب\r\n\r\n\r\n","description":"","footnote":"\r\n( 1 ) - اميدهاى نو ، ص 38 .\r\n( 2 ) - كيهان 1 / 7 / 57 .\r\n","page_name":" 263 ","page_number":263},
  {"content":"\r\n\r\nتوجّه دختران را بنمايد .\r\nما هيچ نشنيده‌ايم كه ميهمانىهاى رهبران سوسياليسم با ميهمانىهاى رهبران كشورهاى سرمايه‌دارى فرق كند و اين جرائد و خبرگزارىها هستند ، كه مرتّباً شكوه مجالس پذيرائى كشورهاى كمونيست را از ميهمانيهاى خارجى منتشر مىسازند . و نشنيده‌ايم كه چون خودشان به كشورهاى ديگر ميهمانى مىروند ، از شكم پرورى « ترف » اجتناب ورزند . كسى كه به شكمبارگى و عياّشى عادت كند غمخوار بينوايان و گرسنگان نخواهد بود و در اسلام يكى از جهات قانون « روزه » همين نكته است كه مزّهء گرسنگى را به زور در كام همگان وارد نمايد .\r\nدر رهبرى اسلام كوچكترين ولخرجى و عياّشى و تشريفات وجود ندارد ، رهبران اسلام خود مىسوزند تا به مردم روشنى دهند ولى ديگران مردم را مىسوزانند تا خود تجلّى داشته باشند .\r\nدر جشن عروسى پوراندخت دختر حسن بن سهل با مأمون خليفهء عبّاسى كه مراسم آن در « فم الصلح » واقع شد ، پدر عروس دلمه‌هائى به قدر فندق از مشك ساخته و ميانش نام ملك ، مزرعه ، كنيز ، غلام ، چهارپا نوشته ، بر مردم - و منظور از مردم ، مترفين شركت كننده در آن جشن هستند - نثار مىكرد مقدار زيادى درهم و دينار و مشك و عنبر\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nميان مردم پخش كرد .\r\nجواهرات زيادى به مأمون و سردارانش پيشكش داد شمارهء خدمتگزاران آن جشن 36 هزار نفر بود در يكى از روزهاى جشن هيزم تمام شد ، به جاى هيزم پارچه‌هاى كتان در نفت خيسانده زير ديگها گذاردند . هزينه برگزارى جشن را 50 ميليون درهم گفته‌اند .\r\nوقتى مأمون برخاست 10 ميليون درهم به حسن بن سهل داد و « فم الصلح » را تيول او نمود . يك سال درآمد كلّ فارس و خوزستان را به او داد « 1 » يعنى تا او هم خرج عروسى را از مردم در آورد .\r\nو در همان زمان اهل بيت پيامبر صلى الله عليه و آله شبها غذا به دوش گرفته ، در خانهء بدبختانى كه پولشان در جشن عروسى خرج مىشد مىبردند و در همان زمان محمّد بن ابراهيم نوادهء امام حسن مجتبى عليه السلام در يكى از كوچه‌هاى كوفه زنى را ديد كه به دنبال قافله‌اى كه بار خرما داشت مىرود و هر گاه خرمائى مىافتد براى ذخيرهء اطفالش بر مىدارد .\r\nمحمدّ بن ابراهيم گفت : « انت و اللّه و اشباهك تخرجونى غداً حتّى يسفك دمى » به خدا سوگند تو و امثال تو فردا مرا به خروج و قيام وامىداريد تا خون من ريخته شود اين حالت تو براى من استراحت\r\n\r\n\r\n","description":"","footnote":"\r\n( 1 ) - تمدّن اسلام و عرب جرجى زيدان ج 5 ص 205 .\r\n","page_name":" 265 ","page_number":265},
  {"content":"\r\n\r\nنمىگذارد . « 1 »\r\nهارون الرّشيد در سفر حجّ كه براى عبادت به خانهء خدا مىرود « مخارق » آواز خوان را همراه خود مىبرد ، تا برايش در اين سفر آواز بخواند و خوش باشد و به او دوازده هزار دينار مىدهد و در همان سفر چون به مدينه مىرسد براى موسى بن جعفر عليه السلام دوازده دينار مىفرستد « 2 » و البته به اين هديه هم مىخواهد امام را زير دست خود جلوه دهد ، و لابد مىخواهد به امام ضمناً بگويد كه ببخشيد بيشتر نداشتيم ، ولى مثل او همچون اردكى است كه سر خود را زير آب كند و تصوّر كند ديگران هم او را نمىبينند .\r\nاينهانه درسى ار رهبرى خوانده‌اند ، و نه سياست كشوردارى مىدانند و نه پايهء مشكلات خود را مىشناسند .\r\nناپلئون با همهء استبدادش قدرى فهم داشت كه از فقر مردم مىهراسيد و مىگفت خطرناكترين انقلابها انقلاب شكمهاى گرسنه است ترجيح مىدهم با دويست هزار مرد جنگى در نبردى روبرو شوم ، ولى با عصيانى كه انگيزه‌اش بى نانى است مواجه نگردم « 3 »\r\n\r\n\r\n","description":"","footnote":"\r\n( 1 ) - الأمام على جورج جرداق ص 1176 .\r\n( 2 ) - عيون اخبار الرّضا .\r\n( 3 ) - ناپلئون - ص 220 - به قلم آكاد ميسين ماركه به نقل از شاپتالى يكى ازوزيران ناپلئون .\r\n","page_name":" 266 ","page_number":266},
  {"content":"\r\n\r\n« اليس » فيلسوف هندى متوفّى 1939 مىگفت ريشه و اساس دردهاى اجتماعى را بايد در وضع مردمى جستجو نمود كه در بيمارستانهاى مساكين و بيچارگان بسترى هستند . « 1 »\r\nرهبرى و كشوردارى را اينها مىدانند كه چنين روش دارند :\r\nامام باقر و امام صادق عليه السلام اگر روزى غذاى منزل را زياد مىديدند ، دستور مىدادند فردا به همان نسبت از غذاى افراد بكاهند . « 2 »\r\nامام صادق عليه السلام روزى در صحن خانه قدرى ميوه ديد كه روى زمين ريخته شده است فرمود : « ان كنتم شبعتم فان كثيرا من النّاس لم يشبعوا . . . » اگر شما سير هستيد كسانى كه سير نيستند به آنها بدهيد . « 3 »\r\nگويند در برخى هتلهاى پاريس اين جمله در ميان تابلوئى نقش بسته است : اگر مىخواهيد فرانسوى خوبى باشيد نان را تفريط نكنيد ، ليكن اين جمله در محيط رهبرى افرادى كه هزاران گونه اسراف دارند تأثيرى ندارد .\r\nكمونيسم براى مقابله با سرمايه دارى به زور متوسّل شده و آزادى افراد را كنترل مىكند اين روش همانطور كه پيش از اين گفتم ، عكس العمل دارد و خواه ناخواه روزى به زانو در مىآيد من يقين دارم\r\n\r\n\r\n","description":"","footnote":"\r\n( 1 ) - ماجراهاى جاودان در فلسفه ص 378 .\r\n( 2 ) - وسائل - اطعمه واشربه .\r\n( 3 ) - همان مدرك .\r\n","page_name":" 267 ","page_number":267},
  {"content":"\r\n\r\nدوران سوسياليسم ، كمونيسم نيز به پايان خواهد رسيد و اين چندان هم طول نمىكشد و به زودى به اسلام پناه خواهند آورد . فعلًا اين مكتب كودك است و از قدرت كاملى بر خوردار است و خوف اتّهام « مرتد » شدن از حزب ، جلو كلّيهء انتقادها را گرفته و ناله‌هاى آزاديخواهانه را در گلوها خفه كرده است . و از طرف ديگر شدّت استعمار سرمايه‌دارى و جنايات آن و نبودن پايگاه ديگرى براى نجات از ظلم آن ، برخى ملّتها را به ناچار به سوى كمونيسم سوق داده است .\r\nبگذار تا گرد و خاك معركه فرو بنشيند و محيط آرامش يابد تا لازم نباشد براى جلوگيرى از افراطى به افراط ديگر پناه برد آنگاه كم كم اركان آن مكتب متزلزل خواهد شد .\r\nبه هر حال چيزى كه اكنون سر و صداى بيشترى دارد محدوديّت شديد آزادى افراد است كه اگر در بلوك كمونيسم به نان و آبى به قدر ضرورت رسيده‌اند ولى تنفّس آزاد را از دست داده‌اند .\r\n« كولمال » يكى از رفقاى لنين پس از 57 سال عضويّت در حزب كمونيست اخيراً از شوروى به سويس مسافرت كرد و امروز طّى نامه‌اى به برژنف از عضويت خود استعفا داد و اعلام كرد كه من\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nفهميدم كمونيسم خيانت به عدالت اجتماعى بشرى است . « 1 »\r\n« و اكواليك » نويسندهء چكسلواكى ، چند سال پيش دربارهء درماندگى ممالك كمونيستى نوشت : در سال 1956 در مجارستان شوق آزادى خنثى شد ، ولى اخيراً دوباره منفجر شده است . ژنرالى به نام « سانجه » فرار نمود ، جوانان تظاهراتى براى آزادى كردند . اين مرتبه مثل سال 56 نيست كه به رسم ممالك امپرياليستى تانگهاى بيگانه ( شوروى ) در برابر مردم بىسلاح قرار گرفته جويبارى از خون به راه اندازند امروز جامعه‌هاى كمونيستى از انزواى سابق در آمده كوشش براى آزادى را شروع كرده‌اند ، اعتقاد لزوم مركزيّت واحد براى احزاب كمونيست جهانى از ميان رفته و خود احزاب ، آزادى و استقلال مىخواهند .\r\n« توگلياتى » رهبر سابق و متوفّاى كمونيست ايتاليا ، تعدّد مركزيّت را براى كمونيست لازم مىدانست و بر سر همين مسئله با « موريس تورز » دبير كلّ متوفّاى حزب كمونيست فرانسه مخالفت داشت و در نتيجه شوراى جهانى كمونيست از سال 1957 به بعد افراد كمترى داشته است امروز در پراك ، بوداپست ورشو و مسكو ، بهترين مراكز تفريح جوانان ، دفتر شركت هواپيمائى است كه پرواز هواپيماها را به فضاى آزاد جهان تماشا مىكنند شوق آزادى فردى زياد شده و شعار\r\n\r\n\r\n","description":"","footnote":"\r\n( 1 ) - كيهان ، 9982 .\r\n","page_name":" 269 ","page_number":269},
  {"content":"\r\n\r\nمردم اين شده است كه : نبايد خفه شد .\r\nچندى پيش يك مقام كمونيست آلمان شرقى به يك روزنامه نگار معروف غربى گفته بود ما امروز به مراتب بهتر از لهستانىها و چكها و هنگريها و رومانيها و بلغاريها زندگى مىكنيم ، ليكن بدبختانه همه چيز براى ما ممنوع است و آنچه ممنوع نيست اجبارى مىباشد . « ادوارد گوله ستوكر » رئيس اتحاديّهء نويسندگان چكسلواكى به خبرنگار مجلّهء مشهور « اكسپرس » گفت . دو سال طول مىكشد تا رژيم ما بفهمد كه اصلاحات اقتصادى بستگى كاملى به توسعهء آزاديهاى فردى دارد .\r\nمشكل‌ترين وظيفهء كشورهاى كمونيستى اين است كه راه جمع ميان حفظ انقلاب كمونيسم و برگرداندن آزاديهاى فردى را پيدا كنند .\r\nدر رومانى آقاى « چچسكو » گفت بدبختى آن است كه چون ما وانمود مىكنيم ( و فقط همين وانمود كردن ) كه زندگى خوبى براى كارگران تهيّه كرده‌ايم و حقوق خوبى مىپردازيم آنها هم وانمود مىكنند كه خوب كار مىكنند .\r\n« ژوزف ساباتا » يكى از رهبران كمونيست چكوسلواكى در نطق اخير خويش گفت : به نظر مىرسد امروز ديگر نوبت آن شده كه در كشور ما دولت حكومت كند نه حزب .\r\nدر جهان كنونى مشكل كشورهاى غربى ، تأمينهاى اجتماعى از\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nقبيل تثبيت شغلها و پيشرفت منظّم آن ، تنظيم نقشه‌هاى جديد براى رفاه بيشتر خانواده‌ها ، شرايط صحيح بازنشستگى مىباشد و مشكل كشورهاى شرقى اروپا ، تفكّر مردم درباره رهائى از چنگال رژيم پليسى ، از تفتيش عقايد ، از تبليغات يكنواخت حزبى ، و خفقان مىباشد .\r\nديمتيرو نويسندهء چكوسلواكى مىگويد : مسئلهء اساسسى كشورهاى سوسياليست اين است كه چگونه مىتوان وسائل توليد را از خدمت دولت به خدمت افراد انسان و جامعه بكشند .\r\nبرنامهء اخير حزب كمونيست چكوسلواكى پس از تحوّل عميق اخير كه مبنايش بر جمع سوسياليسم و آزادى است اين است كه حزب و دولت بايد از هم جدا شوند و پارلمان مركزى ، پيوند خود را با ملّت به عنوان مركز قانون گذارى حفظ كند ، حقوق و مزاياى مؤسسات اقتصادى توسعه مىيابد تا استقلال مالى خود را براى سرمايه گذارى به دست آورند ، دانشگاهها از دست دولت خارج شوند و با شورائى از استادان و دانشجويان و نمايندگان مردم اداره شوند خلاصه چكوسلواكى شروع به خانه تكانى كرده است ليكن هنوز معلوم نيست كه خانهء نو تا چه اندازه مىتواند آرامش بدهد . « 1 »\r\n\r\n\r\n","description":"","footnote":"\r\n( 1 ) - از مقاله جالب و مفصلّ « و اكوليك » نويسنده چكى به نقل مجلّهء فردوسى 20 / 1 / 1347 .\r\n","page_name":" 271 ","page_number":271},
  {"content":"\r\n\r\nممكن است سر و صداها تا مدّتها باشد ، ليكن بالأخره فطرتها از لابلاى اين همه غوغا تجلّى مىكند . مائو در اين اواخر مىگفت : من به ملاقات خدا مىروم « 1 » و در يك ملاقات به كيسينجر مىگفت : من ديگر به دعوت خدا فكر مىكنم . در يكى از قطعه‌هاى شعر سابقش هم خدا را به عنوان شىء ثابت توصيف كرده بود « 2 » مىگويند استالين هم در روزهاى آخرش گفته بود بگوئيد در كليساها به من دعا كنند .\r\nپيدايش كمونيسم در اثر فساد هيئت‌هاى حاكمه و تصوّرى كه ستمديدگان از كمونيسم به عنوان تنها پناهگاه دارند مىباشد ، سِرّ تبديل كشور 700 ميليونى چين به يك كشور كمونيست ، فساد هيئت حاكمهء سابق آن بود . « 3 »\r\n\r\n\r\n","description":"","footnote":"\r\n( 1 ) - رستاخير ( منحلّه ) 20 و 22 / 6 / 55 .\r\n( 2 ) - رستاخير ( منحلّه ) 20 و 22 / 6 / 55 .\r\n( 3 ) - البته دولت كنونى حاكم بر چين ، كمونيست است نه مردم ، با همهء تبليغات وسيعى كه به نفع كمونيسم انجام مىشود ، طبق اخرين آمار ( سال 54 ) افرادى كه در سرتاسر چين عضويّت حزب را پذيرفته‌اند 27 ميليون هستند با اينكه مسلمانهاى چين حدود 60 ميليون نفرند . اخيراً ( سال 56 هجرى قمرى ) مارشال ين چبلى گزارش داد كه 35 ميليون نفر عضو حزب هستند كه البته عضو حزب رسمى دولتى شدن صد در صد معنايش قبول داشتن حزب نيست .\r\nاين نكته نيز ناگفته نماند كه غالباً كمونيستها در هر كشورى كه به قدرت رسيده‌اند روز اوّل به وسيلهء مذهب بوده است ! از روحيّهء مذهبى مردم استفاده كرده با دخالت روحانيون مبارز وجوب قيام عليه ظلم را براى مردم تشريح كردند و وقتى به قدرت رسيدند مذهبيها را در فشار گزاردند . هم اكنون اوضاع ويتنام را ببينيد همه تان به ياد داريد انقلاب و همكارى مردم با مبارزين با خودسوزى روحانيون بودائى در ميدانهاى سايگون شروع شد . روحانى بودائى بنزين خود مىريخت و به عنوان اعتراض به حكومت خودكشى مىكرد و مردم تحريك مىشدند . آن وقت فشار كنونى دولت كمونيست آنجا را ببينيد كه با همان روحانيون چه مىكند ، به طورى كه در نوامبر گذشته 12 نفر راهب و راهبه بودائى براى اعتراض به فشارهاى رژيم كمونيستى ويتنام در دهكده‌اى در روستاى مكزيك خود را در آتش سوزاندند ( كيهان ، 9960 ) ( به جزوهء « مذهب » به قلم اينجانب رجوع كنيد ) . كمونيسم در بيشتر موارد با كودتا روى كار آمده است ، در روسيه ، ويتنام ، چين ، و . . . منافقين ايران هم به همين خيال بودند كه پس از خروج ابهام‌آميز شهرام از زندان سارى و تجلّى كمونيسم در افكار برخى از سردمداران گروه ، كودتا عليه سازمان مجاهدين صورت گرفت و افراد فعاّل مذهبى را يا به خارج از كشور فرستادند و يا به كارهاى معمولى و پر خطر گماردند كه در همين مسير عدّه‌اى از افراد فعاّل فقط با پخش اعلاميّه گرفتار شدند ، مرحوم شريف واقفى كه مأمور خارج شده بود از نزديك مرز تركيّه برگشت و تشكيل گروه عليه كوتاچيان داد ، ليكن منافقين او را دستگير و شكنجه و اعدام نمودند و جسدش را با نارنجك آتش زدند و خاكستر نمودند آنها شكنجه‌گاههاى مخفى داشتند و شكنجه‌هائى مشابه ساواك ، دربارهء افراد اجراء مىنمودند . اين سخن كه چه اشكالاتى در سازمان مجاهدين بود ( و شايد هنوز هم به نوعى باشد ) كه به اين انحراف و نفاق كشيده شد فرصتى ديگر مىخواهد .\r\n","page_name":" 272 ","page_number":272},
  {"content":"\r\n\r\nچيانكاچك رئيس جمهورى سابق آخرين فعاّليت خود را براى\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nكوبيدن « مائوتسه تونگ » رهبر كمونيستها به كار برد ، ليكن نتيجه‌اى نگرفت و آخرين لشگر ارساليش كه يكى ميليون نفر بود نيز شكست خورد در مصاحبه‌اى كه « دالس » وزير خارجهء وقت آمريكا با چيانكاچك انجام داد گفت : به عقيدهء همهء سياسيّون دنيا منشاء سقوط شما ، خرابى هيئت حاكمهء دولت بود و او در پاسخ گفت خرابى اوضاع از روز ورود آمريكائيها به اينجا شروع شد .\r\nو به هر حال عكس العمل فساد هيئت‌هاى حاكمه ، تفريطى مىگردد كه در نقطهء مقابل افراط آنها قرار مىگيرد . و اين عكس العمل گر چه از همان ابتدا بر خلاف منطق عقل و قرآن كريم است كه مىگويد : انتقام از گروهى نبايد موجب بى عدالتى شما گردد ، روش اعتدال پيش بگيريد . « 1 » ليكن اين بدتر است كه اين تفريط ادامه يابد .\r\nالبته من به همهء نظريات علمى ( به معناى اعم كلمه ) به جهت طرح علمى بودنش احترام مىگذارم و افرادى را كه حتّى به اشتباه پيروى از مكتبى را به عنوان وسيله‌اى براى هدفى مقدّس و انسانى به كار مىبرند ، انسانهائى آزاده مىدانم و به اين جهت احترام قلبى برايشان\r\n\r\n\r\n","description":"","footnote":"\r\n( 1 ) - . « . . و لا يجر منّكم شنئان قوم على الّا تعدلوا اعدلوا هو اقرب للّتقوى . . . »\r\nآيهء 8 ، مائده .\r\n","page_name":" 274 ","page_number":274},
  {"content":"\r\n\r\nقائلم . ليكن اينها نبايد موجب شود كه انتقادات علمى خود را نگوئيم و اشتباهات مكتبى را بررسى ننمائيم .\r\nاين جرم است كه اشتباه را تدكّر ندهيم .\r\nمن به يقين مىدانم كه جبر زمان « 1 » به همراه از ميان بردن احساسات حادّ موضعى ، اعتدال در عقايد مكتبها بوجود خواهد آورد و همين است سرّ تضادّ مكتبها از نظر نظام احسن جهان چنان كه جبر زمان در برابر افراط و ظلم هيئت‌هاى حاكمه در 125 سال پيش ( 1847 م ) ما نيفست را به عنوان اوّلين و مشهورترين مدرك سوسياليستى به وجود آورد . من مطمئن هستم در مناطقى كه كمونيسم پذيرفته شده است ، پلى خواهد بود براى رسيدن به مكتبى ديگر كه\r\n\r\n\r\n","description":"","footnote":"\r\n( 1 ) - شايد نيازى به توضيح نباشد كه منظور از جبر زمان جبر همهء مقدّمات وعلل زمانى است كه يكى از آنها اختيار و ارادهء انسانها است ، منظورم جبر منهاى ارادهء انسانها نيست . محقّقين اسلامى و غير اسلامى جبر و اختيار به اين معنى را قبول دارند . مرحوم سبزوارى مىگويد :\r\n. . . و به اختيار اختيار ما بدا ، و كيف فعالنا الينا فوضا ، و ان ذا تفويض ذاتنا اقتضى . . . عمل اختيارى است ولى اختيار اختيارى نيست . . . پلخانف روسى هم مىگويد : در جبر محيط ارادهء انسانها را هم دخالت مىدهيم گر چه مدتى - پلخانف را طرد كردند كه ايده آليستى سخن گفته‌اى ! ! .\r\nاين توضيح براى اين بود كه عدّه‌اى كم مطالعه انتقاد نكنند كه چرا كلمهء جبر زمان به كار برده‌اى ؟\r\n","page_name":" 275 ","page_number":275},
  {"content":"\r\n\r\nهمهء ابعاد انسان را ببيند و آن جز اسلام نخواهد بود .\r\n\r\nتحديد نسل\r\nيكى از فروغ مسئله ، كنترل خانواده و جلوگيرى از نسل مىباشد كه مدتّهاست به خصوص در كشورهاى سرمايه‌دارى سر و صدائى دارد .\r\nظاهر قضّيه ، خيلى احترام‌آميز و تقديس‌آور است طرح كنندگان به ظاهر افرادى دلسوز انسانيّت هستند و از اين مىترسند كه در زمانهاى آيندهء دور و يا نزديك مردم دنيا گرفتار گرسنگى شوند ( بيش از آنچه اكنون هستند ) و همه فرياد مىكنند كه ازدياد جمعيّت جهان موجب سخت‌تر شدن مشكل مسكن و بهداشت و غذا خواهد شد .\r\nبدن انسان احتياج به مقاديرى كالرى حرارت دارد كه شبانه روز ميان 2500 تا 3000 كالرى اندازه‌گيرى شده است و اگر مبتلا به كمبود حرارت شود گرسنه است و نمىتواند كارهاى حياتى خود را انجام دهد 100 گرم نان 257 كالرى دارد ، عسل 340 كالرى ، گوشت گوسفند 221 ، ميوه 40 تا 70 سبزيجات 40 تا 60 ، كره 800 كالرى ، حرارت دارند و به هر حال كمبود كالرى حرارت را گرسنگى گويند و هم اكنون دنيا به آن مبتلا است ، شعبهء كشاورزى و خواربار سازمان ملل از سال 1960 هفته‌اى را كه از 15 مارس ( 24 اسفند ) آغاز مىشود به\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nعنوان هفتهء مبازره با گرسنگى اختصاص داده است\r\nاينك يك سوم مردم دنيا گرفتار گرسنگى هستند 500 ميليون نفر در آسيا و آفريقا و آمريكا شب را با شكم گرسنه مىخوابند گرسنگى يا تغذيهء نامناسب ، ساليانه 25 ميليون نفر را تلف و عدّه‌اى زياد را رنجور مىسازد .\r\nپسر داروين معروف پس از يك حساب رياضى دقيق خطر آينده را مهمّ تلقّى كرده و تنها اميّدش بمبهاى اتّمى و هيدروژنى است كه مىتواند جمعيّت دنيا را كم نمايد . شوروى با تمام وسائل مجهّز كشاورزيش مقادير زيادى گندم از خارج مىخرد ، چند سال پيش مطبوعات مشكلات غذائى و خواربار شوروى را به اين صورت تذكّر دادند :\r\nشوروى تنها در چند هفتهء اخير 200 تن طلا فروخته تا گندم بخرد « 1 » سالها پس از آن همچنان اين خبر ادامه دارد كه شوروى از آمريكا گندم مىخرد .\r\nطبق آمار سازمان ملل متّحد در سال دو هزار ميلادى جمعيّت كرهء زمين شش ميليارد و پانصد ميليون نفر مىشود و بيشتر اين تزايد جمعيت در كشورهاى كم توسعه مىباشد . « 2 »\r\n\r\n\r\n","description":"","footnote":"\r\n( 1 ) - اطلاعات 14 / 7 / 42 .\r\n( 2 ) - كيهان 29 / 1 / 50 .\r\n","page_name":" 277 ","page_number":277},
  {"content":"\r\n\r\nبشريّت فقط 2 سال با گرسنگى مطلق فاصله دارد ، پرفسور ژرژ بورگستروم » انگليسى ضمن اظهار اين مطلب مىگويد : حتماً بايد هم موادّ غذائى افزايش داده شود و هم مواليد كنترل شوند . « 1 »\r\nكمى به عقب بر مىگرديم ، نامه‌اى به امضاى عدّه‌اى از دانشمندان و فلاسفهء به اصطلاح بشر دوست همچون آقاى برتراند راسل و آقاى انيشتين مشاهده مىكنيم كه به سازمان ملل نوشته و خواسته‌اند كه براى كنترل مواليد و نظم خانواده اقدامات جدّى به عمل آيد .\r\nباز هم به عقب‌تر برويم نام « رابرت مالتوس » 1766 - 1834 را مىشنويم كه مىگويد : من حساب دقيق كرده‌ام و مىدانم كه جمعيّت انسان به طور تصاعد هندسى « 2 » افزايش مىيابد و بالنتّيجه در هر 25 سال دو برابر و در هر پنجاه سال چهار برابر و در هر صد سال شانزده برابر مىشود در حالى كه مواد غذائى زمين به طور تصاعد حسابى افزايش مىيابد و بالنتّيجه در 25 سال اوّل 2 برابر و در سال 50 سه برابر و در سال 75 چهار برابر و در سال 100 تنها 5 برابر مىشود .\r\nپيروان به نسبت معتدل او كه پس از او نومالتوسيان ناميده شدند ،\r\n\r\n\r\n","description":"","footnote":"\r\n( 1 ) - كيهان 16 / 12 / 51 .\r\n( 2 ) - تسلسل اعداد را به طورى كه هر عددى مساوى با حاصل ضرب عدد پيش‌در يك عدد ثابت باشد تصاعد هندسى مىخوانند و اگر هر عددى مساوى با حاصل جمع عدد پيش و يك عدد ثابت باشد تصاعد حسابى و عددى ناميده مىشود .\r\n","page_name":" 278 ","page_number":278},
  {"content":"\r\n\r\nمطلب او را اينطور بيان كردند : ازدياد جمعيّت بشر چه در يك كشور و چه در تمام جهان مناسب با ازدياد مواد غذائى نيست .\r\nبا انحصار نمودن و كنترل آبهاى آشاميدنى مسئلهء آب هم به صورت مشكلى در آمده است . مىگويند اگر افزايش جمعيّت به نسبت كنونى بالا رود طى 10 سال آينده خطر كم آبى جهان را تهديد مىكند .\r\nليكن پس از دقّت كافى ملاحظه مىكنيم كه همهء اين خوف و هراسها روى تنبلى و سستى و عدم تمايل به فعاّليت و كار مىباشد و محاسبهء « مالتوس » هم از دقّت لازم برخوردار نبوده است .\r\nنسبتى را كه مالتوس براى افزايش جمعيّت جهان بيان نموده تاكنون كه حدود صد و هفتاد سال از آن تاريخ مىگذرد تحقّق نيافته است .\r\nآمارى كه از تعداد نفوس انسانها در قرن 19 و 20 گرفته شده ، محاسبات مالتوس را سست نموده است . در سال 1850 جمعيّت كلّ جهان به يك ميليارد هم نرسيده بود ( كيهان 21 / 24 / 96 ) .\r\nاز طرفى مىتوان گفت ميان افزايش جمعيّت و بالا رفتن مواد غذائى ارتباط محكمى برقرار است ، به تعبير يك انديشمند هر دو دست يك انسان مىتواند غذاى چند نفر را فراهم كند .\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nبر خلاف مالتوس و ديگر هراسناكان ، بسيارى از دانشمندان به آينده خيلى خوشبين هستند به قول يكى از دانشمندان انگلستان طىّ 10 سال آينده بيشتر ممالك در حال رشد مىتوانند به خارج كشور نيز اغذيه بفرستند . فعلًا علاوه بر غذاهاى طبيعى ، كشورهاى پيشرفته به فكر توليد غذا از راه مواد صنعتى هستند .\r\nهم اكنون در اسكاتلند ساليانه 4 ميليون تن « پروتئين » از موادّ نفت توليد مىكنند . شوروى هم به دنبال اين توليد مىرود پروتئين نفتى از پروتئين نباتى مقوّىتر است و گرفتارى پروتئين نباتى را ندارد . نه احتياج به نور آفتاب دارد و نه براى پرورش به خاك محتاج است از 40 ميليون تن نفت مىتوان 20 ميليون تن پروتئين تهيّه نمود ممكن است در هر مؤسسّهء صنعتى ساليانه 100 ميليون تن پروتئين ايجاد نمود كه هم حيوانات و هم انسانها مىتوانند تغذيه كنند .\r\nبنا به گزارش مفصّل و مستند اخير سازمان خواربار جهانى بشر بر گرسنگى پيروز مىشود ، زيرا فقط قسمت ناچيزى از زمينهاى قابل كشت زراعت مىشود ، از 000 / 500 / 358 / 33 جريب مربّع مساحت زمين فقط 000 / 300 / 212 / 3 جريب آن زير كشت مىباشد .\r\nتحقيقات زمين‌شناسى و سطح الأراضى نشان داده است كه غير از رقم مزبور 000 / 800 / 918 / 6 جريب ديگر قابل كشت داريم نوع\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nكشاورزيهاى كنونى با اسلوب نو و طرز صحيح روز انجام نمىشود و اگر به طور صحيحى انجام گيرد محصول بسيار زيادترى خواهيم داشت . فعلًا جز در آمريكا و انگلستان و ژاپن و برخى از كشورهاى اروپا كشورهاى ديگر به اصول كشاورزى مدرن متوجّه نيستند . « 1 »\r\nيك چهارم مساحت كشورهاى آمريكاى لاتين قابل كشت مىباشد ولى تنها 5 % آن اكنون زير كشت مىباشد و همان جا صدى يك و نيم مالكين 50 % اراضى را در اختيار دارند .\r\nژوزئه دو كاسترو كه مبتكر طرح مسئله گرسنگى خوانده مىشود « 2 » مىگويد با همين تكنيك كنونى كشاورزى نيز مىتوانيم 10 برابر جمعيّت كنونى جهان را تغذيه كنيم و با فنون پيشرفته‌تر به آسانى مىتوان صد برابر جمعيّت كنونى را تغذيه نمود .\r\nمسئلهء مهمّ ديگر ، هدر رفتن بيشتر نيروى انسانى حاضر است كه در اثر آماده نبودن زمينهء كار دست به كار توليد نيستند ، بيكارى ، كم كارى ، اوقات فراغت كه با تنوّع كار ، كاملًا قابل استفاده است همه‌اش از دست مىرود .\r\n\r\n\r\n","description":"","footnote":"\r\n( 1 ) - كيهان 23 / 9 / 46 .\r\n( 2 ) - اگر نهج البلاغه على عليه السلام مورد توجّه قرار گرفته بود آن حضرت را مبتكرطرح اين مسئله مىشمردند نامهء آن حضرت را به عثمان بن حنيف ببينيد .\r\n","page_name":" 281 ","page_number":281},
  {"content":"\r\n\r\nضمناً روى محاسبات مالتوس نبايد جمعيّت كنونى بشر فقط حدود چهار ميليارد باشد . اگر نظريهء مالتوس را در 34 سالگىاش يعنى رأس قرن 19 بدانيم و جمعيّت بشر را در آن زمان يك ميليارد و نيم بدانيم هم اكنون بايد نفوس انسانى حدود 190 ميليارد باشد و تا سال 1975 به صد و نود و شش ميليارد برسد . و همين اشتباه در محاسبه ، اساس مكتب اقتصادى او را باطل مىسازد .\r\nو همين اشتباهات دانشمندان است كه اجتماع انسانى را به گرفتارىهاى بزرگ مىكشاند . حتماً داستان سنگ « هرمس » سال 1337 شمسى و « سنگ » اوراكوس سال 1347 شمسى را شنيده‌ايد .\r\nبرخى از دانشمندان فضائى اعلام كردند كه سنگهاى مزبور به كرهء زمين اصابت مىكنند و در آن صورت زمين را كن فيكون خواهند كرد ، ولى به همان نشانى كه هيچ گونه برخوردى با كرهء ما پيدا نكردند و سنگ « هرمس » از 550 هزار كيلومترى زمين عبور نمود يعنى 550 هزار كيلومتر اشتباه .\r\nعلى عليه السّلام مىفرمايد گفتار دانشمندان اگر صحيح باشد دارو است و اگر باطل باشد خود دردى مىباشد . « 1 »\r\nآنها كه از بى آبى و بى نانى مىترسند ، در حقيقت به نوعى تنبلى و\r\n\r\n\r\n","description":"","footnote":"\r\n( 1 ) - نهج البلاغه .\r\n","page_name":" 282 ","page_number":282},
  {"content":"\r\n\r\nعياّشى مبتلا هستند و نمىخواهند كار كنند و براى مردم كار و زمينهء كار تهيّه كنند و گرنه اينك وسيلهء تبديل آب شور در درياها به آب شيرين به دست بشر قرار گرفته است . وسائل مدرن و مكانيزهء كشاورزى روز ، پيشرفت مهمّى در وضع محصول به وجود آورده است . اراضى بائر بسيارى است كه مىتوان آباد نمود بايد وسائلى در اختيار مردم گزارد تا زمينها را به زير كشت در آورند نيروى مردم آماده است ، زمينه مىخواهد و تشويق و وسائل كار .\r\nاينك « يد » به ابرهاى عقيم مىباشند و آنها را بارور ساخته باران مىگيرند ، سابقا مراقب بودند ابريد پاشيده به ابرهاى ديگر نپيوندد و آنگاه از نظر مقدار برداشت گران تمام مىشد ليكن تصادفى كه در تابستان 1349 روى داد اين كار را آسانتر و كم خرجتر نمود ، در آن فصل ابرى كه « يد » باران شده بود از اختيار متصدّيان امر خارج شده به ابرهاى ديگر پيوست و 10 برابر باران داد و اين براى آنها كه تصوّر مىكردند ضرر خواهند كرد مسئلهء جالب و غير منتظره‌اى شد . « 1 »\r\nمىگويند با كشتن قارچهاى سمّى مىتوان در هر هكتار يك تن محصول افزايش داد .\r\nهنوز از بيشتر انواع مختلف غذاهاى درياها استفاده نشده و\r\n\r\n\r\n","description":"","footnote":"\r\n( 1 ) - خبرگزارى بى بى سى 8 / 11 / 49 .\r\n","page_name":" 283 ","page_number":283},
  {"content":"\r\n\r\nاقيانوسها تقريباً دست نخورده مانده است .\r\nقرآن كريم همچنان آهنگ جذّاب خود را به گوش همهء جهانيان مىرساند :\r\n« و لا تقتلوا اولادكم خشية املاق نحن نرزقهم و ايّاكم انّ قتلهم كان خطا كبيرا . » آيهء 31 ، اسرا .\r\nفرزندان خويش را از « ترس تنگدستى نكشيد ما آنها و شما را روزى مىدهيم ، همانا كشتن آنها گناه بزرگى است .\r\nزمين را گسترديم و لنگرها در آن افكنديم و در آن از هر چيز متناسب رويانديم و برايتان در آن ، راه معيشت قرار داديم و براى ديگران هم كه شما آنها را روزى نمىدهيد ، و خزانهء همهء چيز نزد ماست ، و فقط به اندازهء معيّن فرو مىفرستيم بادها را براى بارورى فرستاديم و سپس از آسمان آب نازل كرديم و شما را سيراب نموديم و شما خزانه دار آن نيستيد و ما زنده مىكنيم و مىميرانيم و گذشتگان و آيندگان‌را مىدانيم حجر آيهء 19 - 24 . يعنى مسئلهء افزايش نسل و اشتباه مالتوس و كمبود و عدم كمبود منابع طبيعى را به خوبى مىدانيم .\r\nو در سورهء نحل پس از بررسى مقدارى از منابع طبيعى تذكّر مىدهد كه اگر بخواهيد نعمتهاى خداوند را شماره كنيد نمىتوانيد نحل آيهء 18 .\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nيعنى مواهب طبيعى غير متناهى مىباشد .\r\n« . . . و لا تقتلوا اولادكم من املاق نحن نرزقكم و ايّاهم . . . »\r\nفرزندانتان را از تنگدستى نكشيد ما شما و آنها را روزى مىدهيم . « 1 »\r\nاز نظر فلسفه تكامل موجودات نيز ، بايد دانست كه جلوگيرى از تكامل جماد به نبات و نبات به حيوان و حيوان به انسان بر خلاف سنّت جهان مىباشد و به خصوص جلوگيرى از تكامل انسان شدن پس از آمادگى مقدّمات آن در ميزان فلسفهء عالم ، نوعى جنايت محسوب مىشود و كورتاژ جنين كه در حقيقت مقدّمهء نابودى انسانى است در ميزان عقل و شرع و قانون جنايت مىباشد و بر خلاف منطق احساسى سوگند بقراط مىباشد كه هنگام اعطاء گواهينامه پزشكى مورد توجّه قرار مىگيرد .\r\nبر عكس اين هراسناكان تنبل صفت ، پيامبر اكرم صلى الله عليه و آله مردم را به توليد نسل بيشتر دعوت مىكند و مىفرمايد : بهترين زنها ، زنى است كه زياد بزايد و توليد كند .\r\n\r\n\r\n","description":"","footnote":"\r\n( 1 ) - و اين دو آيهء انعام و اسراء در برخى نكته‌ها با هم متفاوتند و در هر يك لطافت خاصى رعايت شده است و گويا در آيهء دوّم دربارهء تنگدستى متحقّق سخن مىگويد و اوّلى دربارهء هراس از تنگدستى آينده بحث مىكند .\r\n","page_name":" 285 ","page_number":285},
  {"content":"\r\n\r\nجابر بن عبداللّه مىگفت نزد پيامبر صلى الله عليه و آله بوديم فرمود : بهترين زنهايتان زنى است كه بسيار بزايد و نسبت به شما محبّت بسيار داشته و پاكدامن باشد ، در ميان خاندان خويش با موقعيّت و در برابر شوهرش فروتن باشد ، براى شوهرش زينت نمايد و در برابر ديگران خود را نگه دارد . مطيع فرمان شوهر بوده گوش به فرمان او باشد . . . « 1 »\r\nابراهيم كرخى گفت به حضور امام صادق عليه السلام عرضه داشتم زنم از دنيا رفته و مىخواهم ازدواج كنم او با من همراه و مددكار بود حضرت فرمود : مواظب باش خود را كجا مىبرى و چه كسى را شريك مال خويش قرار مىدهى .\r\nزنها سه دسته‌اند زنى كه باكره باشد و زياد بزايد و مهربان بوده شوهرش را در برابر حوادث روزگار كمك نمايد . . . « 2 »\r\nامام باقر عليه السلام از پيامبر اكرم صلى الله عليه و آله نقل مىكنند : با باكره‌اى كه زياد بزايد تزويج كنيد با زن زيبائى كه عقيم باشد ازدواج نكنيد . . . « 3 »\r\nشخصى نزد پيامبر ( ص ) آمده گفت : دختر عمويى دارم كه از زيبائى و ديانتش راضى هستم ، ليكن عقيم و نازا مىباشد فرمود با او\r\n\r\n\r\n","description":"","footnote":"\r\n( 1 ) - 6 / 2 مقدّمات نكاح وسائل ج 14 .\r\n( 2 ) - 6 / 1 مقدمات نكاح وسائل ج 14 .\r\n( 3 ) - 16 / 1 مقدمات نكاح وسائل ج 14 .\r\n","page_name":" 286 ","page_number":286},
  {"content":"\r\n\r\nازدواج نكن . . .\r\nفرداى آن روز نيز شخصى به حضور آن حضرت رسيد نظير همان مطلب را گفت حضرت فرمود : زن بدقيافه‌اى بگير ، ولى زياد بزايد . . . . « 1 »\r\nامام باقر عليه السلام مىفرمود : زن بدقيافه اگر بزايد پيش من از زن زيباى عقيم بهتر است . « 2 »\r\nاز طرف ديگر جوانان را به طور جدّى ترغيب به ازدواج مىكند و اصرار مىكند كه در اين راه حتّى به خاطر رعايت برخى جهات تربيتى دست از ازدواج بر ندارند .\r\nزراره به امام باقر عليه السلام گفت نظر شما دربارهء ازدواج با اين مردم - سنّيها - چيست ؟ من به اين سنّ رسيده‌ام و هنوز ازدواج نكرده‌ام .\r\nفرمود چرا ازدواج نمىكنى ؟ عرضه داشت مىترسم ازدواج با اينها برايم جايز نباشد .\r\nفرمود : آن وقت مىتوانى صبر كنى با اينكه جوان هستى ؟ پيامبر صلى الله عليه و آله ازدواج نمود ، داستان زن نوح و لوط را خداوند در قرآن نقل كرده است كه زنهاى خيانتكارى بودند و آن دو پيامبر آنها را تزويج كرده\r\n\r\n\r\n","description":"","footnote":"\r\n( 1 ) - 15 / 1 / 3 مقدمات نكاح وسائل ج 14 .\r\n( 2 ) - 15 / 1 / 3 مقدمات نكاح وسائل ج 14 .\r\n","page_name":" 287 ","page_number":287},
  {"content":"\r\n\r\nبودند . . . از اين زنها كه گر چه شيعه نيستند ، ليكن دشمن شما هم نيستند بگير . « 1 »\r\nاز حديث ديگرى كه « كشّى » دانشمند معروف رجالى نقل مىكند ، معلوم مىشود « زراره » - كه دانشمندان گروه فقهى اصحاب ائمّه ( ع ) است - تا زمان امام صادق ازدواج نكرده بود به حضور امام صادق عليه السلام آمد حضرت به او فرمود : زراره ازدواج نموده‌اى ؟ او گفت نه . فرمود چرا ازدواج نمىكنى ؟ گفت : نمىدانم ازدواج با اينها جايز است يا نه ؟\r\nفرمود : چطور صبر مىكنى با اينكه جوان هستى ؟ گفت كنيزان را مىخرم فرمود : چطور نزديكى با كنيزان برايت جايز است ؟ . . .\r\nسپس حضرت فرمود : از اينها كه گر چه شيعه نيستند ليكن ناصبى و دشمن ولايت هم نيستند ازدواج كن ، پيامبر صلى الله عليه و آله دختران خود را به عثمان و ابىالعاص بن ربيع داد و خود نيز عايشه و حفصه ( دختران ابابكر و عمر ) را ازدواج نمود . . . « 2 »\r\nعلى عليه السلام مىفرمود : ازدواج كنيد ازدواج سنّتى است كه پيامبر صلى الله عليه و آله برقرار ساخت آن حضرت مىفرمود : هر كه مىخواهد پيرو « سنّت »\r\n\r\n\r\n","description":"","footnote":"\r\n( 1 ) - 11 / 7 ما يحرم بالكفر وسائل ج 14 .\r\n( 2 ) - 12 / 14 مقدمات نكاح شايد در اين حديث امام باقر ( ع ) اشتباهاً امام صادق عليه السلام ضبط شده است و يا در حديث قبلى بر عكس بوده است و گرنه چگونه ممكن است زراره با تصريح امام باقر باز هم بترسد كه مبادا جائز نباشد .\r\n","page_name":" 288 ","page_number":288},
  {"content":"\r\n\r\nمن باشد يكى از سنّتهاى من ازدواج است ازدواج كنيد و فرزند بجوئيد . . . « 1 »\r\nاز پيامبر صلى الله عليه و آله نقل شده است هر كه ازدواج كند نيمى از دين خود را حفظ نموده است . « 2 »\r\nامام صادق عليه السلام مىفرمود : دو ركعت نمازى كه شخص متأهّل انجام دهد بهتر از 70 ركعت نمازى است كه شخص عزب بخواند « 3 » پيامبر ( ص ) مىفرمود : دو ركعت نمازى كه شخص متأهّل مىخواند از همهء عبادت شخص عزب كه شبها عبادت و روزها روزه بدارد بهتر است . « 4 »\r\nو به نظر مىرسد كه همين اصرار پيامبر صلى الله عليه و آله به تكثير نسل بهترين شاهد روشن انسان دوستى و رفتار خيرخواهانه و غير استعمارى حكومت او مىباشد .\r\nروشن است كه براى حكومتهاى استعمارى هر قدر جمعيّت كمتر باشد راحت‌تر است ، جمعيّت زياد علاوه بر مشكل تأمين آب و نان و بهداشت و مسكن آنها ، تحصيل رضايت و آرامش خاطرشان نيز مشكل بزرگى است و هنگام شورشها و انقلابها نيز نيروئى بزرگ بر\r\n\r\n\r\n","description":"","footnote":"\r\n( 1 ) - 1 / 6 مقدمات نكاح .\r\n( 2 ) - 1 / 11 مقدمات نكاح .\r\n( 3 ) - 1 / 1 و 2 مقدّمات نكاح .\r\n( 4 ) - 2 / 1 / 2 مقدّمات نكاح .\r\n","page_name":" 289 ","page_number":289},
  {"content":"\r\n\r\nضدّ حكومت خواهند بود .\r\nهمانطور كه تأمين ضروريّات اولّيهء اجتماع اندك آسانتر است ، تحصيل رضايت آنها و با مقابلهء با آنها در مواقع غير عادى نيز آسان مىباشد .\r\nاين دستور پيامبر اكرم صلى الله عليه و آله ضمناً نشان مىدهد كه آن حضرت فقر را به صورت يك مشكل بزرگ نمىديد و به روش حكومت الهى خويش مطمئن بود و يقين داشت كه با اجراء فرامين او فقر از ميان خواهد رفت پيامبر اكرم صلى الله عليه و آله نه روش استعمارى دارد كه ناچار شود مخارج سنگينى را به عنوان بودجهء تجهيزات جنگى از ابتدا تحمّل كند و نه تشريفات سنگين و مخارج پرسنلى دارد كه فشارى بر دوش ملّت باشد .\r\nطبق همين فلسفه است كه اسلام كلّيهء مقدّمات ازدواج را آسان مىكند و راه تكثير نسل را هموار مىسازد .\r\nاوّلًا بر خلاف محدوديّتهاى علمى و غيره كه در دنياى روز براى ازدواج به وجود آمده است ، همانطور كه در روايات مزبور ديديم به طور آزاد اصرار به ازدواج مىورزد و اين حكم خود را محدود به سن معيّن نمىكند بلكه بلوغ و امكان بهره‌بردارى از غدد هورمون ساز را موضوع اين حكم قرار مىدهد در دنياى ما تبليغات زيادى به راه\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nمىافتد كه ازدواج پيش از سن 25 و يا 20 بر خلاف مصالح خانوادگى است .\r\nبايد پرسيد ترشّحات هورمونى پسران و دختران بالغ ، قبل از سن 25 و 20 چه مىشوند ؟ جز اين است كه به طور نامشروع هدر مىروند ؟ و جز اين است كه ترويج فحشاء و فساد مىشود ؟ و جز اين است كه بر خلاف ناموس طبيعى نظام آفرينش ، اسپرمها و اوول‌هاى توليد شده كه بايد به تكامل انسانى برسند ، حالت ارتجاء و قهقرا پيدا كرده به صورت گنديده‌اى به خاك بر مىگردند ؟ !\r\nو ثانياً از نظر عاطفى سعى مىكند احساس غريزه جنسى را در مسير طبيعى خود ، در مردم زنده و شاداب نگهدارد .\r\nقانون حجاب را كه در قرآن كريم مصراّنه و مكرراً توصيه مىكند بدين جهت مىآورد كه اگر حجاب به كنار رود و جهات سكسى زنها ظاهر شود به حكم غريزهء زيبا دوستى انسان ، مردم متوجّه زيبائى برتر مىشوند و از زن خود زده مىشوند و چون نوعاً امكان ازدواج با زن دلخواه براى همه ، آن هم پس از ازدواج فراهم نمىشود غريزهء جنسى مسير طبيعىاش را از دست مىدهد و توليد نسل ركود پيدا مىكند .\r\nاز طرفى مردم در برابر مناظر مهيجّ و قيافه‌هاى آرايش كردهء زنان كه قرار مىگيرند از دو حالت بيرون نيستند : 1 - فوراً تحريك مىشوند و\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nبه هر وسيله ، حتّى نامشروع ، براى تسكين التهاب غريزى خويش دفع شهوت مىكنند و بدين وسيله ترويج فحشاء مىشود و مسير طبيعى غريزه تغيير مىكند . 2 - در اثر زياد ديدن مناظر زيبا ، و يأس از وصال آنها حالت خمودى و بى تفاوتى پيدا مىكنند و ضمن كوبيده شدن غريزه ، نشاط جسمانى شخص نيز از دست مىرود . و هر دو حالت بر خلاف مصالح اجتماعى و تكامل آفرينش است .\r\nهيچ كس نمىتواند دو حالت مزبور را انكار كند و يا اثر نامطلوب آنها را باور نكند . در برابر اين گفتهء ما ، ديگر اين حرف صحيح نيست كه ديدن بدنهاى عارى از حجاب تدريجاً حالت عادى پيدا مىكند ، زيرا همين هم ضررى بر غرايز انسان مىباشد و بر توليد نسل و بر انسانيّت . . .\r\n« حجاب » زنان را در پوشش قرار مىدهد تا بدن عريانشان ايجاد تحريك حاّد غريزى در مردان نكند و آنان را به سوى تسكين فورى غريزى از راههاى آماده و نامشروع نبرد و مردان را نسبت به زنان قانونى خود گرم نگه مىدارد و همواره در مقام سنجش زيبائى زن خود با زنان ديگر در نمىآورد و با اين كار كانون خانواده را بر هم نمىزند . و در اين جهت برخى حجابهاى غير اسلامى زير نام اسلام هم همين حكم را دارند . مسلّم است كه يكى از مهمترين اهداف قانون\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nحجاب رعايت غريزهء جنسى مردان است و همه مىگويند كه برخى لباسهاى تنگ و چسبان هيچ دست كمى از بى حجابى ندارد مگر اينكه لباس را طورى گشاد بگيرند كه پستى و بلنديهاى بدن نمايان نباشد و الّبته اين هم دست خياّط هاست كمتر دختر خانمى حاضر است كه اگر لباسش تنگ درآمد كنارى بىاندازد و يك دست ديگر تهيّه كند .\r\nاگر دور از تعصّب دين غربى قضاوت كنيد و به دنبال تحقيق واقع مطلب ا زنظر حقوقى باشيد و در اين مسير فقط حقيقت را بجوئيد نه عنوان قديم و جديد ، ارتجاع و پيشرفت ، حتماً همچون من معتقد خواهيد شدكه زنان عريان در ميان اجتماع افرادى عملا خائن هستند هر چند خود ندانند ! خائن به آفرينش ، خائن به آرامش جوانان ، خائن به مصالح اجتماع و در نتيجه خائن به استقلال كشورها . . .\r\nآنها كه جوان‌ها را توبيخ مىكنند كه چرا هرزگى مىكنند و چرا متلك مىگويند ؟ و چرا چنين و چنان هستند ، بايد بهتر دقّت كنند و عوامل هرزگى را دريابند . اين پسر جوان چرا به اين خانم متلك مىگويد ؟ و چرا ساعتها در كنار خيابان مىايستد و عمر عزيز خود را در راه انتظار تلف مىكند ؟ آيا او خود راحت است ؟ راستى نمىداند كه عمرش تلف مىشود ؟ چرا مىداند .\r\nاو با ناراحتى سيگار مىكشد و همچون بيمار به خود مىپيچد . چه\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nكند ، تحريك شده است و از درون مىسوزد و براى التهاب خود به دنبال درمان مىرود شما بگوئيد كه كسى كه از درون مىسوزد چه كند ؟ نمىگويم كار او خوب است . « 1 »\r\nمىخواهم بگويم گناه بيشتر به دوش آنها است كه عوامل اين التهاب و تحريك غير طبيعى را در او به وجود مىآورند . بايد برايش درمانى آماده كرد .\r\nدر حكومت على عليه السلام ، در آن حكومت كه اين گونه تحريكات غير طبيعى نبود ، مأمورين جوانى را آوردند و گفتند كه مشغول استمنا بوده است پيدا است كه رنج غريزهء جنسى او را به اين كار واداشته است .\r\nحضرت او را تازيانه زد و از اين كار زشت نهى فرمود ، ليكن به همين قدر اكتفا ننموده و از پول بيت المال برايش زنى گرفت . « 2 »\r\n\r\n\r\n","description":"","footnote":"\r\n( 1 ) - و حتى معتقد نيستم كه قانون « نفى حرج » در اسلام شامل محرّمات هم مىشود . مىگويم نبايد به توبيخ اكتفا نمود ، بايد علّت هرزگى برخى جوان‌ها را جستجو نمود .\r\n( 2 ) - 3 / 1 و 2 نكاح بهائم و . . . از وسائل الشيعه : « ان امير المؤمنين اتى برجل عبث بذكره فضرب يده حتّى احمرت ثمّ زوّجه من بيت المال . »\r\nيكى از برادران جوان ما در نقدى كه از تهران بر چاپ اوّل اين كتاب فرستاده بود مىنويسد : غربيها دليل مىآورند كه تنها ضرر استمناء ضرر روانى ترس از گناه و پشيمانى است . اگر شما دليل قاطعى بر حرمت شرعى آن داريد ذكر كنيد كه ما تسليم هستيم زيرا معتقديم به هر حال مسائل در شرع هست كه هنوز علم به آنها نرسيده است . . .\r\nبرادر عزيز ، اينكه حديث مزبور را ديديد . . . به اين حديث هم توجّه فرمائيد : از امام صادق عليه السلام دربارهء استمناء پرسيدند فرمود : گناه بزرگى است . . پرسيدند از قرآن بيان فرمائيد فرمود : كلام خداوند كه : « فمن ابتغى وراء ذلك فاولئك هم العادون » هر كسى كه غير از زن و ملك يمين را بخواهد متجاوز است و استمناء از اينها بيرون است سؤال شد اين بدتر است يا زنا ؟ فرمود : گناه بزرگى است ( وسائل ج 18 ص 575 ضمناً به جزوهء « خودسازى و مسائل روانى » به قلم نويسنده رجوع كنيد .\r\n","page_name":" 294 ","page_number":294},
  {"content":"\r\n\r\nنبايد به توبيخ اكتفا نمود ، بايد علّت هرزگى برخى جوان‌ها را جستجو نمود و با كمى دقّت معلوم مىشود علّتش تحريكات حادّ و التهاب‌هاى غير طبيعى جنسى مىباشد كه به وسيلهء مناظر مهيجّ واقعى و يا تخيّلى و محاكاتى ايجاد شده است . زنان عريان ، عكسها و فيلمها .\r\nاگر راستى مايل هستيد جلوى هرزگى گرفته شود بايد علّتش را از ميان برداشت و اگر مايل هستيد فقط حرف بزنيد كه چه عرض كنم ؟ . . . .\r\nو به هر حال حجاب مىشود كه غريزهء جنسى بى جا مصرف نشود و به ازدواج بى انجامد تا نسل زياد شود و اين ، هم علاقهء كامل حكومت اسلامى را به انسان مىرساند و هم اعتقاد و قاطعيّت رهبر اسلام را به جامعيّت و كفايت برنامه‌هاى اقتصادى اسلام براى تأمين\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nنيازمندىهاى جمعيّت تحت نفوذ حكومت .\r\nثالثاً - ازدواج را طورى تجلّى مىدهد كه مردم از ازدواج فرار نكنند و از تحمّل بار مسئوليّت فرار نكنند . اگر از طرفى كلّيهء مخارج به عهدهء شوهر باشد و از طرف ديگر كمترين نفوذى بر زن نداشته باشد و آن گاه بگويند : اگر اين زن را گرفتى ديگر حقّ رها كردن او را ندارى بديهى است كه نوع جوان‌ها از چنين ازدواجى گريزان خواهند بود .\r\nاگر بدنهاى عريان آزاد را هم به اين مطلب علاوه كنيد نتيجه‌اش اين مىشود كه بسيارى از جوان‌ها مىگويند : مگر ديوانه هستيم ازدواج كنيم . طوق لعنت به گردن بيفكنيم و ديگر امكان خلاصى هم تا آخر عمر نداشته باشيم از همان بازار آزاد استفاده مىكنيم ! و اگر در دختران و پسران جوان ايمان محكمى هم نباشد قهرى است كه نتيجهء آزادى جنسى از طرفى و مشكلات فراوان ازدواج از طرف ديگر ، جز فحشاء و سقوط انسانيّت و به تعبير قرآن كريم « هلاكت نسل » نخواهد بود .\r\nاسلام از طرفى مرد را در نگهدارى زن آزاد مىگذارد كه تصوّر نكند : بلائى است كه ديگر امكان خلاصى از آن ندارد و از طرفى به زن سفارش مىكند كه از هر نظر مطيع شوهر باشد ، و حتّى مىفرمايد : اگر سجده كردن براى غير خداوند جايز بود فرمان مىدادم زنها مردهايشان را سجده كنند !\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nالبته كه در برابر ، از مردها هم مىخواهد كه نسبت به زنان مهربان باشند و مىفرمايد : زن گل است نه قهرمان و مىفرمايد : بيش از هر چيز از طلاق متنفّرم « و مىفرمايد : زنان را هيچ گاه « معلق » نكنيد و در حالت نامعلومى زندگى قرار ندهيد ، يا به خوبى با هم زندگى كنيد و يا طلاقشان دهيد » و زنان را از خودتان آفريديم تا با آنها انس بگيريد و چيزهاى ديگر . . .\r\nليكن از نظر قانونى الزامى - نه وجدان اخلاقى - طورى مرد را در تنگنا قرار نمىدهد كه از اصل ازدواج پشيمان شود .\r\nاجمالًا : اسلام در قوانين مربوط به ارتباط زن و مرد هم همچون سائر قوانينش ، طبق مصالح خلقت قدم برداشته و مسئلهء تكامل خلقت و تبديل رشدى جماد به انسان را منظور داشته است اسلام ميل ندارد كارى كند كه همه اسپرمها واوول‌هاى زنان و مردان - كه نتيجهء استفاده از مقادير زيادى كالرى حرارتى حاصل از نبات و گياه است - هدر برود و فاسد گردد . بلكه بايد به كمال طبيعى خود ادامه دهد و پس از طىّ دورهء نباتى و حيوانى دوباره به صورت مردهء فاسدى در نيايد .\r\nانسان شود ، موجود با شعور گردد و در ختم اين منحنى و قوس صعودى عين شعور و درك گردد .\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nاسلام دين فطرت است . « و من يبتغ غير الأسلام دينا فلن يقبل منه » « 1 » و اين حكم فطرت است .\r\nدرست است كه جمعيّت جهان چند روز پيش از عيد پاك به 4 ميليارد نفر رسيد اين رقم را ساعت جمعيّت شمار موزهء علوم و صنايع شيكاگو با آهنگ 2 / 2 نفر در ثانيه يا 190 هزار در روز ثبت كرد ، در سال 1986 جمعيّت جهان 5 ميليارد نفر مىشود ، بيش از يك سوم جمعيّت كنونى جهانى كمتر از 15 سالند كه به زودى به سنّ توليد مىرسند . « 2 » ليكن اين را هم بدانيم كه مخارج بى جا و اسرافكارانهء بيشتر موجب فقر مىباشد .\r\nبودجهء امسال - 1972 م - اسرائيل حدود چهار ميليارد و پانصد ميليون دلار مىباشد كه قسمت مهمّى از آن به\r\nبودجهء دفاعى اختصاص يافته و به همين جهت مستضعفين اسرائيل گرفتار هستند .\r\nپس از يك هفته كه كارگران ، بارانداز بنادر آن كشور به عنوان اعتراض به كمبود دستمزد ، اعتصاب كرده بودند ، امروز 19 / 10 / 50 - كاركنان پستى آن كشور نيز به همين عنوان اعتصاب نموده‌اند .\r\n\r\n\r\n","description":"","footnote":"\r\n( 1 ) - آنكه غير از اسلام دينى براى خود انتخاب كند از او پذيرفته نخواهد شد .\r\n( 2 ) - كيهان 21 / 24 / 96 .\r\n","page_name":" 298 ","page_number":298},
  {"content":"\r\n\r\nتجمّلات بى جا ، اعتيادهاى خطرناك ، افراط در تنوّع غذاها ، و غيره فقط در مصرف دخانيات روزانه 4 ميليارد و 200 ميليون تومان دود مىشود . يك ميليارد نفر در جهان اهل دخانياتند . از هر 10 تهرانى 18 ساله به بالا 6 نفر سيگار مىكشند ، اگر تعداد سيگارىها به آهنگ كنونى ادامه يابد در سال 2000 بايد بيش از نيمى از زمينهاى مزروعى جهان را به كشت توتون اختصاص داد ، پزشكان مىگويند سيگار به كار اعصاب ، قلب ، عروق ، معده ، و ريه‌ها ضرر مىرساند .\r\n\r\nرهبريتّها\r\nدر حكومت على عليه السلام پولهاى بى جا صرف نمىشود ، ولى در زمان ما چطور ؟ در مسابقهء بوكس « كلى » با « فريزر » بليط از 160 تا 200 تومان فروخته شد و درآمد هر يك بيش از 40 ميليون تومان بود و در همان تاريح يك نفر كشيش 2 ميليون تومان از شرطبندى در مسابقه برد ، مسابقاتى كه اوج فائده‌اش هيجان عصبى خطرناكى است و احياناً خطراتى جانى مهمّ در بر داشته است ، هنوز خاطرهء 10 سال پيش « پرو » كه در مسابقهء فوتبال بر سر يك گل ، بى جا 360 نفر در نزاعى تلف شدند ، از خاطره‌ها نرفته است .\r\nدر حكومت على عليه السلام حقوقى كه رهبر براى زندگى خويش\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nاختصاص داده است ( و حتماً آن هم از مال شخصى خودش ) تنها يك دست لباس است كه تا پاره نشود به فكر لباس ديگرى نمىافتد و دو گرده نان جوين كه همان را هم با هراس ودلهره ( كه مبادا گرسنه‌اى سر به بالين گذارده باشد ) تناول مىكند .\r\nو سهم غذائى ، فرماندارش از چند قرص نان معمولى تجاوز نمىكند كه با غذاى ساده‌اى تناول مىشود و در همان شهر تحت - الحكومه‌اش ثروتمندانى هستند ( كه بايد تدريجاً در اجتماع هضم شوند ) ، و فرماندار كه دعوت سفرهء آنها را پذيرفته شديداً توبيخ مىشوند .\r\nو على عليه السلام روش خود را اقتباس از روش پيامبر صلى الله عليه و آله مىداند : « امّا بعد يابن حنيف فقد بلغنى انّ رجلا من فتية اهل البصرة دعاك الى مادبة فاسرعت اليها تستطاب لك الألوان و تنقل اليك الجفان و ما ظننت انّك تجيب الى طعام قوم عائلهم مجفو و غنيهم مدعو . . . الأو انّ امامكم قد اكتفى من دنياء بطمريه و من طعمه بقرصيه . . و لو شئت لاهتديت الطريق الى مصفى هذا العسل و لباب هذا القمح و نسج هذا لقزّ و لكن هيهات ان يغلبنى هواى و يقودنى جشعى الى تخير الأطعمة و لعلّ بالحجاز او اليمامة من لا طمع له فى القرص و لا عهد له بالشبع . أاقنع من نفسى بأن يقال اميرالمؤمنين و لا اشاركهم فى مكاره الّدهر\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nاواكون اسوة لهم فى جشوبة العيش . أنا من رسول اللّه كالصنومن الصنو الذّراع من العضد . . . فاتق اللّه يا بن حنيف و لتكفك اقراصك . . . » « 1 »\r\nفرزند حنيف به من خبر رسيد كه شخصى از بزرگان بصره ترا به سفره‌اى دعوت نموده و تو هم به سوى آن شتافتى « 2 » آنجا غذاهاى رنگارنگ براى تو حاضر مىكردند و قدحها تعارفت مىنمودند و من فكر نمىكردم كه تو چنين دعوتى را بپذيرى كه ثروتمندان را دعوت كنند و فقرا را برانند .\r\nبدانيد ، كه پيشواى شما از دنياى خويش به تكّه لباس ( يك دست ) و از غذايش به دو قرص نان اكتفا نموده است .\r\nبه خدا اگر مىخواستم ، مىتوانستم از اين عسل مصفّى و خالص طبيعى و از مغز اين گندم و از اين لباسهاى ابريشمى تهيّه كنم ليكن هرگز هوس بر من غلبه نمىكند كه غذاهاى خوب را براى خود انتخاب كنم با اينكه شايد در حجاز و يمامه شخص گرسنه‌اى باشد كه\r\n\r\n\r\n","description":"","footnote":"\r\n( 1 ) - از نامهء حضرت به عثمان بن حنيف فرماندار آن سرور بر بصرة نامهء شمارهء 45 .\r\n( 2 ) - از همين لغت پيدا است كه دست فرماندار در خرج بيت المال چقدر بسته‌بوده كه نمىتوانسته براى خود سفره‌هاى رنگين و غذاهاى چرب و خوب فراهم آورد .\r\n","page_name":" 301 ","page_number":301},
  {"content":"\r\n\r\nهرگز آرزوى يك قرص نان هم نداشته و ياد سيرى را از خاطر برده باشد . . . « 1 »\r\nآيا به همين قناعت كنم كه مرا اميرالمؤمنين بخوانند و در مشكلات روزگار با آنها شريك نباشم و بلكه در سختى معيشيت مقتدا و پيشواى آنها نباشم ؟ . . .\r\nمن نسبت به پيامبر صلى الله عليه و آله همچون دو درخت يك ريشه و همچون استخوان ذراع نسبت به بازو هستيم . . .\r\nفرزند حنيف ، از خدا بترس و به همان چند قرص نان خودت اكتفا بنما . . . « 2 »\r\nمراقبت اسلام را در اموال عمومى بعد از اين مفصّلتر خواهيم ديد خلاصه اينكه اگر اسرافكارى نباشد و همهء افراد كار كنند ، كارى مفيد براى جامعه ( هر نوع كار ) به يقين كه مشكلى در كار نخواهد بود . با اصرارى كه اسلام بر كار و كوشش دارد و همهء افراد را به كار مىگيرد و زمينهء كار را نيز فراهم مىسازد ، تكثير نسل نه تنها مشكلى نخواهد بود ، بلكه توليد نيروئى فعّال و مفيد خواهد بود . براى تحكيم موقعيّت\r\n\r\n\r\n","description":"","footnote":"\r\n( 1 ) - اين جمله شدّت اختلاف طبقاتى محصول حكومت عثمان را مىرساند كه فقر برخى مردم به اوج رسيده بود و از كمال يأس و نااميدى ديگر آرزوى نان هم نمىكردند و در دوران زندگيشان هرگز سير نشده‌اند تا سير را بشناسند .\r\n( 2 ) - از اين جمله نيز مقدار حقوق فرماندار معلوم مىشود .\r\n","page_name":" 302 ","page_number":302},
  {"content":"\r\n\r\nتوليد اصيل يعنى كشاورزى خود رهبر كشاورزى مىكند تا مردم تشويق شوند و الّبته كه به واقعيّت نه به ظاهر و موقّت . « 1 »\r\nقرآن كريم اين ندا را يك آهنگ ثابت آسمانى در كتابهاى مختلف الهى مىدادند كه :\r\n« و ان ليس للأنسان الّا ما سعى » آيهء 39 ، نجم .\r\n( در صحيفه‌هاى پيشين نيز گفته‌ايم كه : ) بشر بهره‌اى جز از كار خود نخواهد داشت .\r\nتأكيد مىكند كه كار كردن روش انبياء الهى است : ادريس و لقمان خياط بوده‌اند نوح و زكرياّ نجاّرى مىكردند و هود و صالح تجارت مىنمودند و . . .\r\nو اين روش همهء بينش داران اجتماعى ( هر چند درك پاك انبياء و پيروان اصلىشان را نداشته باشند ) بوده است همواره ترغيب به كار مىكرده‌اند و هر چند در نوع كار سليقه‌هاى گوناگونى داشته‌اند ، در اصل لزوم كار همه متّفق بوده‌اند .\r\nولتر - نويسنده و فيلسوف معروف بيمار به دنيا آمد و بيشتر دوران عمرش عليل بود ولى با فعاّليتهاى پى گير خود دنيا را به هم ريخت ، بى وقفه كار مىكرد ، گاهى روزى 15 هزار كلمه مىنوشت و شبها\r\n\r\n\r\n","description":"","footnote":"\r\n( 1 ) - 10 / 1 و 2 مقدمات تجارت وسائل ج 12 .\r\n","page_name":" 303 ","page_number":303},
  {"content":"\r\n\r\nآنهارا براى دوستانش مىخواند مىگفت ما بايد بكوشيم آتشى را كه خداوند در درون ما به وديعت نهاده همواره فروزان نگهداريم لوئى پانزدهم هرگز او را تشويق نمىنمود كه هيچ ، هميشه او را آزاد مىداد و چو ن فردريك كبير از پروس او را دعوت نمود لوئى گفت به ديار پروس احمقى افزوده شد و از دربار من كم شد ، بعدها فردريك نيز او را به زندان انداخت .\r\nحدود 99 جلد كتاب نوشت لوئى شانزدهم هنگام انقلاب كشور گفت : روسووولتر فرانسه را بر باد د ادند اين جمله را هنگامى گفت كه مىخواست سرش زير گيوتين از تن جدا شود .\r\n« ولتر » از گرسنگى دهقانان رنج مىبرد و زمان او بد زمانى بود « ديدرو » فرانسوى در نقاّشى خويش تصويرى از لوئى چهاردهم نشان مىدهد كه زيبائيهاى قصر باشكوه خود را نشان جدّش « هنرى » چهارم مىدهد ، ولى هنرى پس از نگاهى كوتاه به قصر سرى تكان داده و مىگويد : راست مىگوئى فرزند قصرت زيباست ، ولى دلم مىخواهد به كلبهء دهقانان « گونس » نيزنگاهى بكنم آنها روى كاه مىخوابيدند و به زحمت سدّ جوع مىكردند .\r\nيكى از كارهاى ولتر ، اين بود كه براى تحصيل امكانات اندرزگوئىهايش خود را به صورت دلقك غير رسمى دربار فرانسه\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nدر آورده بود تا ضمن مضحكه انتقادهاى حادّ خود را به گوش آنها برساند . به قول : « چسترتون » نويسندهء انگليسى ( وفات 1936 ) دلقك‌ها مردمانى بسيار جدّى هستند . « 1 »\r\nاگر مىشنويد تنها در شهر سايگون هزاران كودك در كوچه‌ها مىخوابند و از ته مانده غذائى كه در صندوق زباله ريخته مىشود تغذيه مىكنند و در « ونزوئلا » صد هزار كودك در خيابانها گدائى مىكنند در آرژانتين همه ساله 30 هزار كودك نوزاد در اثر سوء تغذيه و بيمارى عفونى مىميرند ، در كورستايكا همه ساله پنج هزار نفر از گرسنگى مىميرند . در « موزامبيك » مستعمرهء پرتقال از هر سه كودك يكى مىميرد . در كلمبيا همه ساله 90 هزار كودك كمتر از پنج سال مىميرند و در « شيلى » بيمارى سل غوغا مىكند و در محلّه‌هاى سياه‌نشين آمريكا مرگ و مير كودكان بسيار است و بالأخره آمار كلّى جهان نشان مىدهد كه در حال حاضر 500 ميليون كودك در اثر گرسنگى و كمبود موادّ غذائى تهديد به مرگ مىشوند . « 2 » نه از اين\r\n\r\n\r\n","description":"","footnote":"\r\n( 1 ) - ماجراهاى جاودان در فلسفه ، ص 245 - 258 .\r\n( 2 ) - مجلّهء بهداشت جهانى ، اين آمار مربوط به چند سال پيش است در ويتنام‌پس از استقرار كمونيسم اين نسبت بهتر شده يعنى فقراكثريّت حالا عمومى شده است همه فقيرند ! ولى قدرى بهتر از سابق ، البته فشار و اختناق هم طاقت فرسا شده است .\r\n","page_name":" 305 ","page_number":305},
  {"content":"\r\n\r\nاست كه زمين ديگر املاح لازم براى توليد را از دست داده و يا كمبود آب زمين ، مردم را تشنه گذارده و يا نيروى انسانى مردم قدرت كار كردن ندارد ، بلكه از اين است كه استعمار توليد را مىبرد و نيروى انسانى را از مسير خودش منحرف مىسازد و گرنه زمين غذاى حيواناتى را كه مىتوانند 49 هزار ميليون نفر سكنه زمين را غذا بدهند دارد كه تخميناً 375 سال ديگر بشر به اين تعداد مىرسد . « 1 »\r\nو به فرمودهء على عليه السلام « هيچ فقيرى گرسنه نيست مگر به علّت لذّتها و تمتّعات ثروتمندى . » « 2 »\r\nو بهترين شاخص اين گفته اين است كه « در حال حاضر بيش از 2 ميليون فلسطينى از سرزمينشان رانده شده‌اند كه يك ميليون و صد هزار نفرشان در اردن و چهار هزار نفر در غزّه و 10 هزار نفر در مصر و 130 هزار نفر در لبنان و 10 هزار نفر در عراق و 5000 هزار نفر در ساير نقاط جهان پراكنده‌اند . « 3 » ( اين مربوط به چند سال پيش است و البّته هر دم از اين باغ برى مىرسد ) آن وقت كاخ نشينى اسرائيليان به بهاء آوارگى اين آوارگان تمام شده است و اللّه من ورائهم محيط . و\r\n\r\n\r\n","description":"","footnote":"\r\n( 1 ) - مجلّهء دارو و پزشكى .\r\n( 2 ) - ماجاع فقير الّا بما متع به الغنى « نهج البلاغه » .\r\n( 3 ) - اطلاعات 22 / 10 / 47 .\r\n","page_name":" 306 ","page_number":306},
  {"content":"\r\n\r\nهمين ضعف ما و سلطهء آنها هم از اشتباهات و اختلافات و قدرت‌طلبىها و غلط كارىهاى تاكتيكى ماست .\r\n« ربّنا اغفر لنا ذنوبنا و اسرافنا فى امرنا و ثّبت اقدامنا و انصرنا على القوم الكافرين . »\r\n\r\nمضاربه و مزارعه و . . .\r\nمىخواستم دربارهء مضاربه و مزارعه و مساقاه و اجاره كه اين روزها دستاويزى براى حمله به فقه اسلامى در دست افرادى خام و نا آگاه شده است نوشته‌اى جداگانه بنويسم ولى تراكم كار و كمى فرصت به فكرم واداشت كه در اين شرايط چيزى شبيه سنگ بزرگ است كه علامت نزدن است و ناچار خلاصه‌اى از نظريّه‌ام را اينجا منعكس مىكنم : همانطور كه پيش از اين گفتم اختلاف نيروها استعدادهاى انسانى موجب تفاوت انسانها در قدرت بر كار مىشود يكى به راحتى قدرت 15 ساعت كار در شبانه روز دارد و ديگرى 8 ساعت كار را به زحمت انجام مىدهد ، عشق به كار هم مانند قدرت فعاّليت در افراد ، مختلف است ، قبول دارم كه اين تفاوت هم بى جهت و منشاء نيست و علتّى دارد ، ولى به هر حال اين تفاوت اينك هست ، در طول تاريخ هم بوده است ، اينكه بگوئيد ما در پى تأسيس مكتبى\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nهستيم كه اين تفاوتها را حتّى در طبيعت انسانها بردارد ، فعلًا كه يك ذهن گرائى بيش نيست و هيچ تجربه و نظريهء علمى هم آن را تأييد نمىكند و فعلًا مائيم و اين انسان ، اين موجود ، با استعدادهاى مختلف و قدرتهاى گوناگون - و هميشه هم انسان چنين بوده است - مكتب و قوانين مكتبى را براى فرشته‌ها كه نمىخواهيم ، براى انسان مىخواهيم . ( در فرشته‌ها هم آنچه كه براى فلاسفه مسلّم است نفى استعداد و اثبات فعليّت تامّه است نه تساوى در قدرت و حوزهء كار ) .\r\nاين تفاوت و اختلاف در قدرت كار موجب مىشود كه افراد پر كار بالذّات متوجّه كار بيشتر شوند اين كار بيشتر اگر حتماً مجاّنى باشد و يا بهرهء كارشان به زور از آنها بگيريم در اغلب افراد شوق كارشان از بين مىرود ، و يا نقصان مىپذيرد ، نگوئيد كه افراد خود ساخته اين طور نيستند ، مگر مكتب را فقط براى افراد خود ساخته مىآورند ، و آيا اين عيب بزرگى براى يك مكتب نيست كه فقط براى عدّه‌اى خاص باشد ، و ديگران يا در انزوا باشند و يا به زور تحميل شوند .\r\nنگوئيد : همهء افراد جامعه تدريجاً ساخته مىشوند كه اين يك تصوّر ايده‌آليستى بيش نيست ! آرى اكثريّت افراد ساخته مىشوند ، ليكن اين زمان بسيار مىخواهد و تازه دوام آن حالت هم ، مشكلات زيادى دارد و يك جهت آن مربوط به رهبر است يكى از عوامل مهمّ و\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nيا مهم‌ّترين عامل ساخته شدن افراد خودساختگى شخص رهبر است .\r\nولى مگر همواره پيامبر ( ص ) و على ( ع ) مصدر كارند ؟ وقتى هم عمر مصدر كار است كه تخم اختلاف حقوق بيت المال را مىكارد ( و اقلًّا براى زنان پيامبر ( ص ) هم كه باشد برترى حقوق قائل مىشود ) تدريجاً عثمان به وجود مىآيد كه اختلاف را به اوج مىرساند و خودش روش امپراطورى پيش مىگيرد و تدريجاً انحراف اوج مىگيرد كه حتّى فلان رهبر كمونيست معاصر و دم زن از حقوق مردم ، كلكسيون ماشينى تهيّه مىكند . ديگر كجا مىتوان گفت : مردم همه ساخته شده‌اند و با ميل خود كار زياد مىكنند حقوق مقابل كار اضافى را طلب نمىكنند ؟ !\r\nاينها كه هيچ . . . حتّى اسلام هم كه براى كار اجر و ثواب اخروى ، مقرّر مىدارد و كارمند و كارگر را بدين جهت كه كارشان در معرض ديد خدا و پيامبر ( ص ) و مؤمنين وارسته است تشويق به كار مىكند به اين اجرا اخروى قناعت نمىكند و دنيا را با دنيا و آخرت مىآرايد نه فقط به اميد ثواب آخرت ، و حتّى براى مبارزين در جنگها حقوق مادى قائل مىشود علاوه بر عنوان شهادت ( اگر كشته شوند ) .\r\nخلاصه اينكه قدرت كار در افراد متفاوت است ، بايد از همهء قدرت افراد استفاده نمود . و بهترين راه اين است كه آنها محصول كار خود را\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nبراى خود ببينند تا تشويق به كار شوند ، و به علاوه بايد نتيجهء كار هر كسى به خودش برسد كه طبق قانون طبيعى بستگى معلول به علّت مىباشد ، و در اين صورت تفاوت در آمد پيدا مىشود و بعضى افراد درآمد بيشتر از نياز پيدا مىكنند .\r\nاين درآمد بيشتر را چه كند ؟\r\nدر راه عياّشى خرج كند ؟ ، يا زير خاك پنهان كند ؟ . يا مجبورش كنيم كه به ديگران ببخشد ؟ يا براى خودش در بانكها ذخيره كند ، ولى هيچ گاه نگيرد ؟ .\r\nراه چهارم معنايش همان سلب مالكّيت است و همچون ر اه سوّم موجب سستى در كار و غلبهء روح يأس مىشود و خمودى مىآورد ، راه دوّم نيز دست كمى از دو راه مزبور ندارد ، گر چه قدرى بهتر است چون ممكن است فكر كند براى فرزندانم مىماند و شايد در آن دوره مسير عوض بشود و از اين ستون تا آن ستون فرج است .\r\nراه اوّل اگر فقط تفريحات سالم باشد بى ضرر است ، ولى همان تفريحات سالم هم بيش از مقدار لازمش اتلاف بى مورد پول است و اگر عياّشىهاى غير سالم باشد كه همه‌اش اتلاف پول و نيروى انسانى و ضربه به نيروىهاى يك كشور است و ضربهء بزرگى به توليدات كشور مىباشد .\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nبگوئيم خودش با اين پول اضافى تجارت و يا كار ديگرى شخصاً انجام دهد ، اين نشدنى است زيرا ديگر بيش از 15 ساعت كه برايش ممكن نيست و بنابراين تدريحاً هيچ وقت اضافى نمىماند .\r\nآيا هيچ راه ممكن انسانى ديگرى جز اين داريد كه به افراد ديگرى كه قدرت كار دارد ولى پول ندارد يا وقت اضافى دارد قراردادى منعقد كند كه دست از من و پا از تو ، پول از من ، و كار از تو ، و درآمد به نسبت معيّن شده تقسيم شود .\r\nتا قدرت كار آن فرد ديگرى با نداشتن امكانات تعطيل نشود و پول اين هم كنز نشود و يا در راههاى فاسد صرف نشود ، و دست آخر هم كمك به اقتصاد كشور بشود . و اين مىشود « مضاربه » از « ضرب فى الأرض - حركت در زمين » . عامل به راه مىافتد و مقدّمات كارش را صاحب پول ايجاد مىكند .\r\nو يا زمين و بذر تهيّه كند ( مزارعه ) و در اختيار فرد ديگرى كه قدرت و وقت كار دارد قرار دهد تا كار كند و بهرهء كارشان را به نسبت قرار داد شده تقسيم كنند ( و اينكه مىگوئيم كارشان زيرا صاحب پول هم كه زمين و بذر تهيّه كرده آن هم با كار فراهم شده است ، چه فرق مىكند ؟ او كار متبلور دارد و كارگر كار متجلّى و تدريجى ) .\r\nيا درخت كارى كنند درخت از او و كار از اين .\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nو اين مىشود مساقاه يعنى در انجام اين كار هر دو سهمى دارند ( به عقيدهء مشهور ادبا در وزن مفاعله ) .\r\nو يا مسكنى تهيّه كند و به افرادى كه پول كمترى دارند و قدرت تهيّهء مسكن يا مسكن بزرگترى ندارند ، به اجاره بدهد .\r\nمىدانم فوراً مىگوئيد : آخر در روشى كه ما پيشنهاد مىكنيم كسى پيدا نمىشود كه بى مسكن باشد . . .\r\nولى در روش پيشنهادى ما هم كسى نيست كه بى مسكن باشد ولى شما مىگوئيد اجارهء مسكن را ( البته به طور غير مستقيم و بدون عنوان اجاره ) به دولت بپردازد و ما مىگوئيم به افراد بپردازد ، تا پول مستقيماً در دست خود مردم باشد . و از طرفى هميشه احتياج براى اصل مسكن نيست ، چه بسا براى توسعه در زندگى و در كسب و كار مىباشد .\r\nكشورهائى كه مضاربه و مزارعه و مساقاه و اجاره و مانند آن را قبول ندارند پولهاى اضافى كه در دست مردم قرار مىگيرد يا در مسير عياّشى دور ريخته مىشود و يا به تظاهر و رياكارى مىافتند و پول‌ها را مخفى مىكنند ، در ظاهر اظهار فقر و يا نداشتن پول اضافى مىكنند و در باطن كنز مىكنند و بالأخره در همان مسير عياّشى خرج مىكنند و يا مخفيانه و قاچاق ( از نظر قوانين دولتى ) به همان راه طبيعى خريد و فروش مشغول مىشوند . و تجارتى غير منطقى انجام مىدهند كه\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nضررش با ضرر فرضى مضاربه و مزارعه قياس نمىشود .\r\nالبته روح تظاهر و رياكارى مطلبى نيست كه براى آنها كه فقط به فكر اقتصادند ناراحت كننده باشد ، ولى عواقب اين روح نه تنها انسانيّت و شرافت و كرامت آدمى را لطمه مىزند ، بلكه بالأخره به اقتصاد هم لطمه مىزند ، اعتماد را از ميان ملّت مىبرد .\r\nيك روسى جوان كه تازه در مسكو از خارجيان يك كلاه پوستى خريده بود به همان راحتى از دست داد ، هنگام قضاء حاجت در يك توالت عمومى از سرش بردند ، قيمت كلاه پوست روباه اگر در مغازه‌اى پيدا شود 50 روبل مىباشد ، ليكن پيدا نمىشود و به جاى مغازه‌ها در دست قاچاق فروشان بازار سياه و به قيمت 400 مارك فروخته مىشود قاچاقچىهاى معمولى در كنار خيابانها ول هستند ، ولى معاملات بزرگ قاچاق در خانه‌ها با نام مستعار و اسم رمز انجام مىشود يك پالتو پوست زنانهء كانادائى در اين خانه‌ها 1500 روبل يك ضبط صوت كاست 1200 مارك ، يك جوراب ساقه بلند نخى يا پرلون غرب 30 مارك ، احياناً كتاب و اسلحهء قاچاق هم هست ، ليكن اسلحه مجازات سنگينى دارد و كتاب مجمع الجزائر كولاك به قلم نيتسين كه در پاريس به زبان روسى چاپ شده است به طور قاچاق تا 1000 مارك ، مىفروشند .\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nمردم پولهايشان را به بانك‌ها نمىدهند كه گرفتار : از كجا آورده‌اى نشوند . كارشناسان حساب كرده‌اند مردم شورورى به همين علّت 40 ميليارد روبل در خانه‌هايشان احتكار كرده‌اند . حكومت براى محدود كردن اين معاملات خودش مغازه‌هاى كميسيونى اجناس قاچاق گشوده ، ليكن فائده‌اى نكرده و باز هم قاچاقچيان هستند كه بهترين مشتريان آنها هستند ، فوراً مىخرند و با صد در صد سود مىفروشند . « 1 »\r\nنگوئيد در اين گونه كشورها پول اضافى پيدا نمىشود . . .\r\nاين طور نيست بالأخره حقوق كارگر ساده و تكنيسين و مكانيسين و مهندس و پزشك فرق دارد ، هر چند فرقى اندك .\r\nاين تفاوت حقوقها كه حتّى در چين ميان 110 تا 410 يوان ( واحد پول چين ) در نوسان است چه مىشود ؟ يا بايد بيهوده صرف شود و يا جمع شود و به كار توليد و يا تجارت مصرف شود و يا دولت مجدّداً به زور بگيرد و به كار بى اندازد .\r\nمىگوئيد : خوب ، پس چه كنم كه اوناسيس‌ها و راكفلرها به وجود نيايند ؟ مىگوئيم : اين ديگر با مطالعهء مباحثى كه در مالكّيت گفتيم معلوم مىشود . با وضع قوانين در مورد محدودّيت راههاى مشروع\r\n\r\n\r\n","description":"","footnote":"\r\n( 1 ) - يك نشريهء حزبى ، 19 / 10 / 55 .\r\n","page_name":" 314 ","page_number":314},
  {"content":"\r\n\r\nدرآمد ، و قانون مالياتها و قانون ارث و قانون حرمت كنز و ديگر قوانين الزامى و غير الزامى اقتصادى ، و با روش رهبرى اسلامى كه به تفصيل بيان شد و الّبته مهم‌ترين راه به نظر ما همين امامت و رهبرى است براى مردم ، سوسياليم و سرمايه‌دارى فرق نمىكند - خوب دقّت كنيد - اگر على عليه السلام در رأس كار باشد جمع سرمايه تحقير مىشود و در عين حال كار به حدّ نهايت تشويق مىشود كه على عليه السلام خود كار مىكند و كنز نمىكند و فقط مجاهده و علم و تقوى را احترام مىكند و در جامعه هم همين طور و اگر خروشچف سركار باشد ( كه بهترين طراّح دوخت را از پاريس براى لباسش مىآورد كه لباسش جلب نظر دختران جوان رابكند ) و يا آن ديگرى كه : كلكسيون ماشينى درست مىكند و يا آن ديگرى كه ناصر به شوخى بهش مىگويد : آيا همهء مردم يوگسلاوى مانند اين باغ رؤيايى شما را دارند ؟ ! و جوابى جز خنده جمعى در كار نيست . . . ، مردم يا به عيّاشى مىپردازند تا بى خبر باشند و نفهمند و از عدم آزادىهاى فكرى رنج نبرند و يا به قاچاق جمع مال مىكنند ، مىخواهى اسمش را كمونيزم بگذار يا كاپيتاليزم . اين گونه رهبران ضعيف النّفس و سست اراده و تسليم خواستهاى نفسانى خويش هستند كه هم خود را و هم جامعهء خويش را فاسد مىكنند به قول « مدودف » دانشمند تبعيدى شوروى : قدرت خروشچف را فاسد\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nكرد . « 1 »\r\nاينها محكوم قدرت خود مىشوند ، نه حاكم !\r\nمىخواهم بگويم قانون هر چند بسيار مهمّ است ولى امامت و ولايت كه مقام مجرى قانون است مهم‌ّتر است و روش امام محبوب حتّى بر قانون مقدّم است و اين است كه پيش از اين گفتيم : در لسان پيامبر ( ص ) دستورات الزامى از اخلاقى در تعبير جدا نمىشده است هر چه مىفرمود اطاعت مىشد ، مگر اينكه با دستور جداگانه‌اى خودش آزادى عمل بدهد و اين است كه سابقاً گفتيم بررسى مسائل قانونى مالكيّت اسلامى از تحقيق در روش رهبرى اسلام نبايد جدا شده و مجردّاً بحث شود .\r\n\r\nارث\r\nمسائل ارث هم در اسلام بر همين اساس است وقتى انسان مىبيند هر چه كار كند براى خودش محفوظ است و اگر تصادفاً بميرد براى فرزندانش مىماند - و اين در نهاد طبيعت انسان است كه فرزندانش را جزئى از خود مىبيند - ، به كار تشويق مىشود ، ولى اگر به او بگويند : برو كار مىكن مگو چيست كار ؟ و اگر كار كنى فقط به قدر\r\n\r\n\r\n","description":"","footnote":"\r\n( 1 ) - يكى از نشريات حزبى 15 / 8 / 55 .\r\n","page_name":" 316 ","page_number":316},
  {"content":"\r\n\r\nضرورت بايد برداشت كنى و يا بگويند فعلًا همه‌اش مال خودت ولى اگر مردى همه‌اش ضبط مىشود ديگر اطمينان به آينده ندارد .\r\nراستى اسلام عجيب است ، دقّت در دستورات اسلامى در اين عصر علم و كيهان و عصر حقوق و عصر تكاپو و دلسوزى براى جنبشهاى آزاديخواه همچون همهء عصرهاى ديگر باز هم ما را به جنبهء ما فوق بشرى اين مكتب ، رهنمون مىگردد ، هنوز انسانهائى هستند كه فكر مىكنند اگر مضاربه و . . . و ارث را از حقوق اسلامى بردارند بهتر است و اخيراً افرادى ناآگاه پيدا شده‌اند كه اينها را از قوانين موقّت اسلام شمرده‌اند و به نظر خود مطلبى را فهميده‌اند كه هيچ كس از فقها تاكنون نفهميده است و يك نفر هم آيه :\r\n« و ما ارسلنا من قبلك من رسول و لا نبىّ الّا اذا تمنّى القى الشّيطان فى امنيّته فينسخ اللّه ما يلقى الشّيطان ثمّ يحكم اللّه اياته . » حج آيه ، 52 .\r\nرا بر هيمن قوانين تطبيق مىكرد يعنى اين قوانين القاءات شيطانى هستند و موقّت و خدا آنها را از ميان مىبرد و آيات و احكام دائمى خود را تحكيم مىكند ! !\r\nيعنى اين قوانين با اينكه در آن دوران موقّت وحى بوده‌اند ( و لذا به طور موقّت پذيرفته مىشده‌اند ) در عين حال القاءات شيطانى هستند .\r\nو راستى قرآن چقدر مظلوم واقع مىشود ، گروهى از اهل تسنّن هم\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nاين آيه را اين گونه تفسير مىكنند كه وقتى در سورهء نجم آيات : افرأيتم اللات و العزّى و منوة الثالثة الأخرى : آيالات و عزّى و آن سوّمى ، منات را ديديد نازل شد شيطان به زبان پيامبر انداخت كه : تلك الغرانيق العلى ، ان شفاعتهنّ ترتجى : اينها پرندگان جالبى هستند كه شفاعت آنها مورد اميد است . آنگاه خداوند اين القاءات شيطان را بر طرف نمود و وحى را صاف و پاك و سالم از زبان پيامبر ( ص ) به گوش خلق رسانيد .\r\nبعضى گفته‌اند شيطان به گوش مشركين اين مطالب را خواند .\r\nبا اينكه آيه معناى روشنى دارد : هر پيامبرى به خاطر حرص به تبليغ ، گاهى آرزوهايش در مسير ارشاد خلق از حدّ ، تجاوز مىكند و حتّى شخص پيامبر اسلام صلى الله عليه و آله در فكر مىافتد كه قرار داد منع تعرّض به بت ( به طور موقّت ) با كفاّر منعقد كند ، ولى خداوند اين القاءات متجاوزانهء نفسانى را كه از حرص شخصى اولياء خدا بر ارشاد و تبليغ دين است بر طرف مىكند و پيامبر ( ص ) را حفظ مىكند كه اشتباه نكند و با نزول وحى ، پيامبران را معصوم نگه مىدارد كه عصمت پيامبران ( به معناى حفظ از اشتباهات مهم در رهبرى و ارشاد ) هم به همين وسيله انجام مىشود يعنى با آيات : « و لقد كدت تركن اليهم شيئاً قليلًا . . . و : قل يا ايّها الكافرون . . . و لو شاء اللّه لهداهم اجمعين . . . و انّك لا تهدى من اجبت . . . و لعلّك باخع نفسك ان لا يكونوا مؤمنين . . . » / نزديك بود كه به\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nآنها اعتماد كنى . . . بگو اى كفّار معبود شما را نمىپرستم و شما هم معبود مرا نمىپرستيد . . . شايد خودت را از بين مىبرى كه چرا اينها ايمان ندارند و آيات بسيار ديگر جلوى اين حرص شديد و ناراحت كنندهء شخصى پيامبر صلى الله عليه و آله را بر ارشاد و تبليغ مىگيرد كه براى هدايت ديگران به راه افراط نرود يعنى اين آيه هم از دليلهاى عصمت انبياء مىباشد شيطان هم حتما به معناى ابليس نيست بلكه هر گونه فكر افراط و متجاوز از حدّ لازم خود شيطان است هر چند به قصد خدا از پيامبر صلى الله عليه و آله نقل است كه : هر كسى شيطانى دارد گفتند : شما هم يا رسول اللّه ؟ فرمود : آرى ليكن شيطان من تسليم من شده است .\r\nديگرى آيهء : « و لو لا ان يكون الناّس امّة واحدة لجعلنا لمن يكفر بالّرحمن لبيوتهم سقفا من فضّة و معارج عليها يظهرون . . . » « 1 »\r\nرا اين طور تفسير مىكرد كه : خداوند مىخواهد از نظر اقتصادى همه يك شكل و يك امّت باشند . با اينكه معناى آيه به خوبى روشن است . آيه مىخواهد بگويد : اگر نبود كه مردم به طور كلّى يك امّت كفر بشوند ، بكفاّر همهء دنيا را مىدادم و براى مؤمنين جهان ديگر را . . . يعنى همان چه ما پيش از اين گفتيم كه انسان كامل به اين دنيا اصلًا توجّه ندارد ، ولى اكثريّت مردم در اغلب دوره‌ها و زمانها ايمانشان كامل\r\n\r\n\r\n","description":"","footnote":"\r\n( 1 ) - حديد 33 - 35 .\r\n","page_name":" 319 ","page_number":319},
  {"content":"\r\n\r\nنيست و در شرايط سخت از پاى در مىآيند و لذا دنيا را به كفاّر نداديم ، به مؤمنان و كافران هر دو از دنيا داده‌ايم و دارا و فقير در هر دو گروه هستند .\r\nيك بعد ديگر اين گونه تأويلها باز كردن راه براى استعمار حكومتهاست ، ديگر براى ما روشن است كه مكتب سوسياليزم در اين دنيا و در اين انسانها ، يعنى در ساختمان اين موجود ، بهترين راه براى استثمار ملتّها به وسيلهء افرادى خاص تحت عنوان هيئت حاكمه است ، به نام خلق و وكلاى خلق هر چه بخواهند ، امتيازات را در اختيار مىگيرند . و ما هم مىدانيم كه چه سوء استفاده‌ها مىشود .\r\nو هر قدر قدرت اقتصادى مردم تضعيف شود و قانونها در مسير دولتى كردن اموال به راه بىافتند و سيستم ادارهء كشور به سوى سوسياليزم پيش رود ( البته در غير آنچه كه به طبع خود بايد عمومى باشد ) پايگاه قدرت مردمى ضعيفتر و زمامداران قويتر مىشوند تا آنجا كه فقط و فقط كسانى قدرت اعتراض دارند كه شهرت جهانيشان مانع از بين رفتنشان مىشود و تازه پس از چند صباحى بيرون ريخته مىشوند ، يعنى فقط سولژنيستين‌ها و ساخاروف‌ها مىتوانند كمى حرف بزنند و نميرند و به دنياى آزاد برسند اسلام مىخواهد قدرت اقتصادى در دست مردم باشد تا اگر خواستند بتوانند اعتراض كنند و\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nروى پاى خود بايستند ، آخر هميشه كه شخص پيامبر در ميان مردم نيست . و راستى اين هم يكى از بلندترين و انسانىترين نظرّيات اسلامى است كه پاى فكر انسانهاى به اصطلاح روشنفكر ، زمان ما به آنجا نمىرسد و در عين حال دليل الهى بودن اين مكتب اصيل است اگر مكتب اسلام بر اساس تزوير و استبداد و حكومت‌طلبى پيامبر ( ص ) و جعل وحى بود ، بايد بيشتر به نفع خود و زمامداران پس از خود قانون بياورد نه به نفع مردم و در راه درست كردن پايگاه اقتصادى توده‌ها .\r\nبايد به همهء مردم تفهيم شود كه هر نظرّيه‌اى را از هر نويسنده‌اى نپذيرند و به اهل فن ، و متخصّصين قوانين و فقه اسلامى مراجعه كنند تا ناآگاه رشتهء تقليد افرادى غير متخصّص و كم اطلاع را به گردن نياويزند . و اين براى اسلام خطرى بزرگ ، نمىگويم كتاب نخوانند و يا نظر ندهند و تحقيق نكنند ، مىگويم حتماً به اهل فنّ مراجعه كنند .\r\n\r\nمكتبها درمانده مىشوند\r\nبه هر حال ناديده گرفتن مطالب مزبور ، در مكتب كمونيزم باعث شده كه مردم در آن كشورها مبتلا به نوعى يأس بشوند و جز با فشار و ناچارى تن به كار ندهند ، البته تبليغات زياد است ، ولى گاهگاهى هم\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nمطالبى واقعى از ماوراء تبليغات حكومتى از پشت ديوارهاى آهنين درز مىكند و از سرزمين مشكل الورود و الخروج خبرهائى مىرسد ، 20 ميليون تن غلّه در شوروى به سال 75 م در اثر ريخت و پاش كشاورزان و سهل‌انگارى در جمع‌آورى هدر مىرود چون مال خودشان نمىدانند و حتّى معتقد نيستند كه همه‌اش در مسير اصلاح جامعه‌شان مىباشد . مىبينند كه بيشتر در مسير آهن پوش شدن ارتش به كار مىرود .\r\nشوروى هر چند از نظر نيروى هسته‌اى از آمريكا عقب است ليكن از هر نظر مقدار نفرات ارتش و تانكها و زره‌ها جلوتر است و همواره بودجهء دفاعى خود را زيادتر مىكند ، امتيازهاى سرشار مقامهاى حزبى و دولتى و نويسندگان وابسته را مىبينند و مىبينند كه دم زدن از تساوى ، شعارى بيش نيست و اينها و چيزهاى ديگر است كه مردم را سُست مىكند . و كار كردن به قدر قدرت و برداشت به اندازهء نياز را شعارى بيش به حساب نمىآورند .\r\nو مائو اعتراف مىكند كه مردم تا 10 % محصول را براى خودشان به اصطلاح كش مىروند . « 1 » و آنها هم مانند منطقهء خودمان كمك به سيل‌زدگان و زلزله‌زدگان را اختلاس مىكنند ، مطبوعات خودمان\r\n\r\n\r\n","description":"","footnote":"\r\n( 1 ) - كيهان 9971 .\r\n","page_name":" 322 ","page_number":322},
  {"content":"\r\n\r\nحدود 15 / 6 / 55 به نقل خبرگزاريهاى جهان نوشتند : در چين هيئتهائى مأمور تحقيق و جلب افرادى كه اموال كمك به زلزله زدگان را اختلاس كرده‌اند تشكيل شد !\r\nاردوگاههاى كار اجبارى و تبعيدگاهها و زندانهاى غير سياسى كارگران در شوروى همه‌اش دليل اين است كه مردم احساس فشار مىكنند و اگر روزى فشار و زور كنار برود هرگز حاضر به فداكارى در چنين رژيمى نيستند .\r\nالبته رژيم كاپيتاليزم هم يك روش انسانى نيست و آزادى بى بند و بار در كشورهاى سرمايه دارى است كه كمونيزم را به وجود مىآورد و شايد هم اين فشارها مقدّمه‌اى است براى پناه بردن ملّتها به مكتبهاى ديگر و سپس يأس از همه و آنگاه روى آوردن به اسلام . . . ، اسلام اصيل محمد ( ص ) ، اسلام على ( ع ) ، اسلام زهرا ( ع ) ، اسلام مهدى عليه السلام .\r\nالبّته در آن وقت ايادى استعمار مىكوشند مردم را كه بيدار شده‌اند بيشتر بكوبند و جبهه‌هاى بيدار را كه فعاّليتشان در همهء دنيا توسعه يافته از بين ببرند ، فشارها چنان مىشود كه شايد حوادثى كه اكثر مسلمانان به ياد دارند نمونه‌اى از آن باشد و خلاصه ظلم و جور همه جا را مىگيرد ، ولى اين فشارها اثرى جز بنزين ريختن روى آتش نمىباشد ، مردم زخمى و فشار ديده بيشتر مىكوشند و ملتّهاى بيدار\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nهمه براى يك چيز قيام مىكنند و آن هم عدالت اجتماعى انسانى و رهبرى واحد كه مرزها شكسته شود و انسانها برادروار زندگى كنند . و به فرض كه خودشان خصوصيّات منجى خود را ندانند عنواناً همه به دنبال مهدى عليه السلام مىگردند فرهنگها به هم نزديك مىگردند تقاضاها مشابه يكديگر و جمعى مىباشد .\r\nتقاضا به شدّت در روان جامعه‌ها رشد مىكند و دست خدائى همچون همهء دوره هايى اين چنين از آستين بيرون مىآيد و ظلم را از بيخ بر مىكند و مهدى عزيز است كه : « يملاء الأرض قسطاً و عدلًا بعد ما ملئت ظلماً و جوراً روحى و ارواح العالمين له الفداء . »\r\nآرى اراده ازلى خداوندى بر اين است كه مستضعفين بيدار كه شايستهء امامت و رهبرى شده‌اند به پا خيزند و دستها بيرون آرند و امامت يابند كه : « و نريد أن نمنّ على الّذين استضعفوا فى الأرض و نجعلهم ائّمة . . . »\r\nاز اين بيان به خوبى متوجّه شديد كه ادلّهء امر به معروف و نهى از منكر هيچ منافاتى با احاديث ظهور امام زمان عليه السلام ندارد كه مىگويد ظهور آن حضرت پس از پر شدن جهان از ظلم و جور است بعضى اين طور معنى مىكنند كه يعنى اين امر به معروفها و نهى از منكرات اثرى ندارد و حتماً ظلم پيروز است مگر او بيايد و در نتيجه ، قرآن\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nالعياذ باللّه بى جا اين همه دستور امر به معروف مىدهد .\r\nنه ، نه ، بلكه همانها مقدّمهء بيدارى ملّتها و اوج گرفتن كار مؤمنين است و در نتيجه ، فشار دشمن كه بيدار و هوشيار نشسته بيشتر مىشود ، ولى پيگيرى و تقاضاى مردم زمينه را براى آمدن امام عليه السلام آماده مىكند ، يعنى فشار دشمن و ظلم همه جانبه دليل وسعت همه جانبه كار مؤمنين است نه از بين رفتن آنها ، اگر مؤمنين فعاّل نبودند و همه تسليم بودند فشار دشمن معنى نداشت . تحليل روح جمعى جامعه نيز همين را مىرساند ، اين آگاهىها به عمل مىانجامد ، اين عملها درگيرى مىآورد درگيرىها رشد فكرى بيشتر در همهء ابعاد ايدئولوژى و سياسى و انقلابى مىآورد ، گروه بنديهاى منظّم و ارگانيك به وجود مىآيد و فشار ظالم هم بيشتر مىگردد ، تا آنجا كه ملّتها مىخواهند از پاى در آيند آنگاه شدّت فشار ، انفجار اجتماعى مىآورد و دست قدرت الهى هم به كمك مىشتابد و پيروزى قاطع مىرسد .\r\nمطلبى كه گفتم به حدّى روشن است كه احتياج به روايت و آيه هم ندارد . مختصر دقّت در تاريخ ملّتها همين مطلب را روشن مىكند هر قدر ما مسلمانان بيشتر بكوشيم و ملتّها را با اسلام عزيز آشناتر كنيم شوق آنها به اسلام و توجهّشان به خرابى و ويرانى اوضاع‌شان بيشتر\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nمىشود و فشار دشمن اسلام و خلق هم بيشتر و ظهور امام عليه السلام نزديكتر . . .\r\nو اين است روح معناى اين تعبيرات مذهبى : انتظار الفرج عبادة . اين المدخّر لتجديد الفرائض و السنن . اين محيى آثار الشّريعة . « الذّين جاهدوا فينا لنهدينّهم سبلنا و انّ اللّه مع المحسنين . » « و عداللّه الذّين آمنوا منكم و عملوا الصالحات ليستخلفنّهم فى الأرض . . . » اللّهم انا نرغب اليك فى دولة كريمة تعزّبها الأسلام واهله .\r\nقم - حوزهء علميه -\r\nمحمد على گرامى .\r\n\r\n","description":"","footnote":"","page_name":" 326 ","page_number":326},
  {"content":"\r\n\r\n\r\nفهرست آيات\r\nاتبنون بكلّ ريع اية تعبثون ، 121\r\nالّذين يلمزون المطوّعين من المؤمنين فى الّصدقات ، 194\r\nانّ الّذين امنوا و عملوا الصّالحات ، 51\r\nانَّ اْلمُلوُكَ اذا دَخَلوُا قَرْيَةً افْسَدُوها . . . ، 23\r\nانّ فرعون علا فى الارض و جعل اهلها شيعا ، 116\r\nانّ قارون كان من قوم موسى فبغى عليهم ، 119\r\nانّما الّصدقات للفقراء و المساكين و العاملين عليها ، 193\r\nرجال لا تلهيهم تجارة و لا بيع عن ذكر اللّه ، 169\r\nفلعلّك تارك بعض مايوحى اليك ، 123\r\nفليقاتل فى سبيل اللّه الّذين يشرون الحيوة الّدنيا بالاخرة ، 122\r\n. . . لا تبطلوا صدقاتكم بالمنّ و الاذى . . . ، 145\r\nو اذا قيل لهم انفقوا ممّا رزقكم اللّه ، 46\r\nوالّذين فى اموالهم حقّ معلوم ، 109\r\nو الذّين فى اموالهم حقّ معلوم ، 130\r\nو الذّين يكنزون الذّهب والفضّه . . . ، 103\r\n. . . و الّذين يكنزون الّذهب و الفّضة ، 79\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nوَ انْ لَيْسَ لَلْانسانِ الّا ما سَعى ، 33\r\nو فى اموالهم حقّ للسّائل و المحروم ، 110\r\nوَ قالَ اْلمَلَأ مِنْ قَوْمِهِ الّذينَ كَفَرُوا وَ كَذّبُوا بِلِقآِء اْلاخِرَةِ ، 20\r\nو قالوا ما لهذا الرّسول ياكل الطّعام ، 123\r\nو كان فى المدينه تسعة رهط يفسدون فى الارض و لا يصلحون ، 115\r\nوَ كانَ وَراءَهُمْ مَلِكُ يَاْخُذُ كُلَّ سَفينَةٍ غَصْباً ، 23\r\nوَ كَذلكَ مآ ارْسَلْنا مِنْ قَبْلِكَ فى قَرْيَةٍ مِنْ نَّذيرٍ ، 21\r\nوَلا تَأكُلوُآ امْوالَكُمْ بَيْنَكُمْ بِالباطِلِ ، 23\r\nو لا تقتلوا اولادكم خشية املاق نحن نرزقهم ، 223\r\nو لقد ارسلنا نوحا الى قومه انّى لكم نذير مبين ، 121\r\nوَ مآ ارَسْلنا فى قَرْيَةٍ مِنْ نَذيرٍ ، 20\r\nو ما ارسلنا من قبلك من رسول و لا نبىّ ، 249\r\nو من الناّس من يشرى نفسه ابتغاء مرضات اللّه . . . ، 114\r\nو منهم من يلمزك فى الّصدقات فان اعطوا منها رضوا ، 194\r\nو نريد ان نمنّ على الّذين استضعفوا فى الأرض ، 27\r\n. . . وَ نُرِىَ فِرْعَوُنَ وَ هامانَ وَ جُنُودَ هُما ، 27\r\nو يؤثرون على انفسهم و لو كان بهم خصاصة ، 145\r\nيا ايّها الذّين آمنوا انّ كثيرا من الأحبار و الرّهبان ، 19\r\n\r\n\r\n","description":"","footnote":"","page_name":" 328 ","page_number":328}
  ]