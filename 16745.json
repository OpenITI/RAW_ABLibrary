[
  {"content":"\r\n\r\n\r\nجلد ششم\r\nآسمان و جهان\r\nترجمهء\r\nكتاب السّماء و العالم\r\nجلد چهاردهم بحار الأنوار\r\nتاليف\r\nعلم الاعلام العلّامة شيخ الاسلام المولى محمّد باقر المجلسى ره\r\nالمتوفّى سنه 1111 ه\r\nاز انتشارات :\r\nكتابفروشى اسلاميّه\r\nتهران خيابان بوذرجمهرى شرقى - تلفن 21966\r\nحق چاپ محفوظ\r\nچاپ اسلاميه - 1351 شمسى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\n\r\nجلد ششم\r\nبنام خداوند بخشنده مهربان\r\n\r\n[ ادامهء ابواب آدمى ، روح ، بدن ، اجزاء بدن ، قواى روح و تن ، احوال روح و تن 
  ]\r\n\r\nباب چهل و هشتم : در تشريح بدن نزد حكماء و اطباء ، و در آن چند فصل است\r\n\r\n[ فصل اول 
  ] 1 - در بيان اعضاء بنيادى تن\r\nگفتند : ، خداى سبحان اندام جاندار را براى حكمت و صلاح گوناگون آفريده از : استخوان ، پى ، ماهيچه ، اوتار ، رباطات ، رگ ، پرده‌ها و پوست ، گوشت ، پيه ، رطوبت ، و غضروف كه نرمه استخوانست و اينها تيكه‌هاى ساده تنند .\r\nو از هر كدام اندامى براى زيست تن آفريد و بهم وابسته چون كاسه سر ، مغز ، دو آرواره ، چشم ، گوش ، بينى ، دندان ، زبان ، حلق ، گردن ، مهره‌هاى پشت مخ حرام ميان آنها ، دنده ، و استخوان ، سينه ، گلوگاه ، بازو ، ساعد ، بند دست ، استخوانهاى كف ، انگشتان ، ناخن ، سينه ، شش ، دل ، روده سرخه ، معده ، پستان ، زهدان . زهار ، ران ، ساق ، قدم ، پاشنه ، و كعب و جز آن .\r\nچهار از آنها رئيسند و شريف ، مغز ، دل ، كبد ، و تخمها ، زيرا يكم سرچشمه حس و جنبش است ، و در دوم نيروى زندگى و در سوم نيروى خوراك و هر سه براى شخص بايستند ، و در چهارم نيروى زايش و نژاد است كه براى ماندن\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nنوع نياز بدانست ، و بدان شكل و مزاج و ماده كه از عوارض بايست هر نوع جانداريست كامل گردد ، و هر كدام از سه تاى نخست به ديگرى وابسته و نيازمند است زيرا اگر كبد نبود كه غذا سازد و باعضاء ديگر پردازد همه نابود ميشدند و اگر گرمى دل بدان نمىرسيد اثر نداشت و اگر مغز بوسيله شرائين گرم نميشد و كبد بوسيله رگهاى بالا غذا بدان نميداد . طبعش كه مايه كار او است نميزيست ، و اگر مغز ماهيچه سينه را نميجنبانيد ، دم زدن نبود ، و هوا بدل نميرسيد كه حرارت غريزى تن ، از آن برخيزد ، ولى رئيس مطلق همان دل است كه نخست پديده تن جاندار است و سرچشمه روح كه وسيله حس و حركت است در مغز و از آن باندام ديگر برآيد و جانى كه مبدأ خوراك گرفتن و نمو است بكبد رسيد ، و از آن باندام ديگر خزد ،  فَتَبارَكَ اللَّهُ أَحْسَنُ الْخالِقِينَ  .\r\nسپس بدان كه استخوانها چند نوعند ، دراز ، كوتاه ، پهن ، باريك ، تو پر و تو خالى كه هر كدام مصلحتى دارند ، و برخى پايه و بنياد تنند ، برخى سپر و نگهدار آن ، برخى ساز و برگ دفاع برخى در ميان بندها جاى دارند و برخى پيوند ماهيچه‌ها هستند كه بدان نياز دارند .\r\nو رويهم همه استخوانها ستون و پايه تنند و از اين رو سخت آفريده شدند و آنچه جز اين سودى ندارد تو پر است گر چه سوراخ و روزنه لازم را دارد و آنچه ابزار حركت است يكپارچه و ميان تهى است تا نياز بايستگاه خوراك نداشته باشد و سست شود ، بلكه جرمش سخت و غذايش مخ است كه درون آنست سود تهى بودنش سبكى است و يكپارچه بودنش نشكنى و مغز درونش براى اينست كه هميشه تر و روغنى باشد و خشك نشود تا بر اثر جنبش سخت بشكند و چون ميان پر باشد و آنجا محكمتر باشد تهيگاهش اندك است ، و آنجا كه بايد بيشتر سبك باشد بيشتر است ، برخى استخوانها نرمند و نفوذ پذير تا بو كش باشند مانند استخوانهاى زير مخ .\r\nاستخوانهاى سراسر تن بهم پيوند و ميان تيكه‌هاى آن فاصله چندانى نيست و\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nهمه يكپارچه نيستند براى اينكه برخورد يك جا مايه شكست و درد همه جا نشود و تن بتواند همه طور بچرخد و بجنبد ، و از اين رو هر كدام بشكلى باشند كه موافق با آنند در هدف ، و آنچه بايد گاهى باهم حركت كنند و گاهى تنها با دقيقه‌اى كه از يك سوى استخوان روئيده و بسوى ديگر پيوسته پپوند شده و آن جسمى است سفيد او بيجان و يك سوى استخوان سر كى دارد و در استخوان ديگر گوديست به اندازه در آمدن اين سركها در آن و جا گرفتن و آنچه بدين شكل است بندهاى استخوانها است كه بوسيله آنها يكى حركت مىكند و ديگرى بجاى خود ميماند و بخاطر پيوندى كه دارند مىتوانند باهم حركت كند و در حكم يك استخوان باشند ، و چون استخوانها و اندام ديگر خود به خود حركت ندارند و محرك خواهند و بايد حركت پذير باشند از سر چشمه‌ى حس و حركت كه مغز است پيوست اثر بخشى دارند بوسيله پيها كه ماده نرم و چسبنده دراز در ظاهر توپرى هستند جز پى ميان تهى و چشم و سود آنها اينست كه مغز بوسيله آنها باعضاء ديگر حس و حركت ميدهد و در درجه دوم گوشت را سخت ميكنند و تن را نيرومند ، و تنها به استخوان نچسبند ولى بوسيله گوشت و رباط بچسبند ، زيرا اگر بىخودش به استخوان بزرگى بچسبد يا نتواند آن را بجنباند يا حركتش سست باشد ، بويژه نزد پخش شدن و ريشه ريشه شدن آنها در اندام كه بهره يكعضو از بن پى بسيار كوچكتر شده و از سرچشمه خود دور شده ، از اين رو پى پيش از رسيدن بعضوى كه بايد بجنباند ميان گوشت و پره‌هاى رباط پخش شود و تشكيل ماهيچه دهد به اندازه عضوى كه بايدش حركت داد و به اندازه نياز بدان و يكسو بودن با عضو متحرك و از آن سو كه پهلوى عضو متحرك است از دو طرف ماهيچه و ترى رويد كه جسمى است مركب از پى و رشته روئيده از استخوان كه از گوشت پاك است و بچسبد بدان عضوى كه بايد آن را بجنباند از طرف فرود آن ، و از اينجا بوسيله بافت ماهيچه با كشش وتر بسوى بن آن به سختى به همه عضو حركت كند زيرا وتر بفرود آن پيوند است .\r\nو اگر ماهيچه بزرگ باشد و چند وتر دارد و بسا چند ماهيچه در حركت يك\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nعضو همكارى كنند ، و بسا كه ماهيچه بسيار خرد است و وتر ندارد ، و اگر عضو به چند سوى مخالف هم حركت دارد ، ماهيچه‌هائى كه جايشان مخالف هم است وجود دارد كه هر كدام آن را بدان سو كشانند هنگام حركت و آنكه مخالف كار او است از كار بيندازد و چون دو ضد با هم به كار افتند ، عضو استوار گردد و كشيده شود و بايستد ، مثلا كف دست را اگر ماهيچه‌هاى درون ساعد بكشند تا شود و اگر ماهيچه پشت دست ، واپس گردد ، و اگر هر دو آن را باهم بكشند راستا شود و ميان هر دو بجا ماند ، و مبدء حس و حركت اندام گاهى يك پى است و گاهى دو تا ، و اثر بخشى پى در حس و حركت براى اين است كه نيروى لامسه دارد ، و نيروى حركت از اثر روح حيوانيست كه از مغز در آن پخش شود ، و نيروى لامسه در همه پوست تن و بيشتر گوشت و پرده‌ها و جز آنست براى پخش همان روح حيوانى جز در اندامى كه بيجانى بايدش مانند كبر و سپرز و قلوه و استخوان ، و اين نيرو است كه كيفيات اوليه را از گرمى و سردى ، و ترى و خشكى دريابد و هم سبكى و سنگينى و نرمى و زبرى و سختى و هموارى و وارفتگى و چسبندگى همه را بسائيدن دريابد و همچنين است نيروى حركت كه در همه اعضاء پخش است بوسيلهء روحى كه در ماهيچه‌ها پخش است و چون اندام پائين تن كه از مغز دورند بايد حس و حركت بدانها رسد و فرود پى از مغز بدانها راهش دور است و محكم نيست ، بعلاوه اگر همه پىها از مغز رويند بايد سر بزرگتر از اين باشد كه هست و بر تن سنگينى كند و از اين رو خدا - عزّ اسمه - در فرود كاسه سر سوراخى نهاده و مقدارى از مغز را كه مخ حرام است در آن برآورده ، و براى اهميتى كه دارد با استخوان گردند و مهره‌هاى پشت آن را دژ بندى كرده بمانند دژ بندى مغز با كاسه سر و آن را با دژ بندى در طول تن كشانده و هر جا با عضوى برابر شده از آن يك پى برآورده كه از سوراخ مهره گردن و پشت بدرايد و باندامى كه آن پى بدان آيد بچسبد و از سرچشمه آن بدان حس و حركت بخشد ، و اگر مغز آسيب سختى بيند همه تن حس و حركت را از دست بدهد ، و اگر آسيب به همان مخ حرام رسد اعضائى كه پى از آن بدانها آمده از حس و حركت بيفتند و آنچه\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nدر فرود آنست فقط ، زيرا مغز چون سرچشمه آنست و مخ حرام چون نهرى كه از آن روانست و پىها چون كوچك ، و آغاز پىها كه از مغز و نخاع برايند نرمند و بدانها مانند و هر چه دور شوند سخت شوند تا پى كامل گردند ، و بايد بدانى كه همه ماهيچه‌ها با پرده نازكى پوشيده‌اند و همه روده‌ها هم و آن پرده جسمى است لطيف و نازك بافته از پى و رشته تا وسيله حسّ و شعور عضوى باشد كه در آنست و خود بيجانست تا از درد جلوگيرى كند و شكل و وضع اندام بمانند و از پراكندگى و جدائى محفوظ شوند و بواسطه پى و رباط كه پرده ليف آنست باندام ديگر پيوندد ، و هر چه در پرده بسته است و درون دنده‌ها است پرده‌اش از يكى از دو پرده سينه و دل كه در درونند و اگر گرفته شده ، و اندام گوشتين يا ليف مانندند چون گوشت ماهيچه يا ليف ندارند چون كبد ، و هيچ جنبشى نباشد جز با ليف اما حركت ارادى بوسيله ليف ماهيچه است و يا حركت طبيعى است كه در رحم و رگها است ، و حركت مركب از ارادى و طبيعى مانند جويدن با ليف مخصوصى است بهيئتى در وضع دراز و پهنا و خمى و وسيله جذب ليف دراز است و وسيله دفع ، ليف فشار ده مايل به پهنى و براى نگهدارى ليف خميده .\r\nاما رگها دو نوعند يك : زننده كه از دل رويند و شرايين نام دارند و دو حركت دارند ، قبض و بسط و با قبض خود بخار دودى را از دل به دمزدن برآرند و با بسط خود هواى پاك و زلال بدرون كشند كه دل را آسايش بخشد و حرارة غريزيه را نيرو در همه تن ، و همه دو پوسته آفريده شدند تا محكم باشند و بسبب جنبش آنچه در آنها است ندرند و آنچه در آنها است بتحليل نرود جز يك شريان كه آن را وريدى نامن كه يك پوسته است تا نرم‌تر و بسط و قبض روانترى داشته باشد ، زيرا نياز بنرمش آن بيش از نياز به محكمى آنست ، زيرا چنانچه منفذ هواء است منفذ خوراك شش است كه آن را از دل گيرد . و آن درون شش فرو رود و تيره تيره شود و گوشت شش هم نرم و نازك است و از تصادم نبض آن نگرانى نيست ، و بايد خوراك با شتاب و آسانى بدان رسد ، و آن كه دو پوسته‌اند درونى آن او از برونى سخت‌تر است\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nزيرا چون آستر است كه رويه را نگهدارد و آنست كه بحرارت غريزيه برخورد دارد و حركت روح بدان آسيب رساند ، و حكمت در اين بوده كه منفذ و روح و حرارت غريزيه با اين آستر محكم گردد .\r\nدوم : رگهاى آرام كه از كبد رويند و آورده نام دارند و كارشان كشيدن غذاء است بكبد و رساندن آن از كبد باندام ديگر و همه يك پوسته دارند جز يكى بنام وريد شريانى كه دو پوسته سخت دارد ، زيرا بگوشه راست دل فرو است و غذاى شش را بدل مىرساند ، و گوشت شش نازك و سبك است و جز خون رقيقش نشايد ، و برخى شرايين را جفت آورده‌اند تا آورده را با خود پرده پوشانند و هر عضوى ميان آنها است بنوشانند و هر كدام از ديگرى نوش مىكند و چون در پشت از طرف درون جفت شوند شريان بر دوش وريد باشد تا پست‌تر بار بر اشرف باشد و آنچه از آن دو در اعضاء برويند شريان زير وريد است تا پوشيده‌تر و نهانتر باشد و وريد سپر آن باشد .\r\nو اما غضروف نرم‌تر از استخوان و خم‌بردارتر است و سخت‌تر از اعضاء ديگر و سودش اينست كه استخوان باعضاء نرم خوب بچسبد و سخت و نرم بىميانجى بهم نچسبند تا نرم آزار كشد بويژه در هنگام ضربت و فشار ، و براى آنكه بندهاى استخوانى ساينده بهم خوش همسايه باشند و از سختى هم را نكوبند و هر كدام بعضوى نيرومند كه بسيار سخت نيست تكيه زنند ، اينانند اعضاء مانند كه از اعضاء ابزارى تركيب شدند ، و همه از منى پديد شوند جز گوشت و پيه كه از خون پديد شوند .\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n\r\nفصل دوم : تشريح سر و اندام آن و آنچه دارد\r\n1 - كاسه سر كه خدايش براى نگهدارى مغز از آفت آفريده گرد و دراز است چون گرد مساحت بيشترى دارد از اشكال خط راستا با برابرى محيط آنها و براى آنكه چون گوشه ندارد كمتر اثر پذير است ، و درازيش براى اينست كه روئيد نگاه اعصاب مغز است كه درازا هستند تا با هم فشار نياورند و كوفته شوند ، و بسا برآمدگى جلو يا پس يا هر دو را ندارد .\r\nكاسه سر از شش استخوان فراهم است ، دو تا چون سقف و چهارتا چون ديوار و همه بهم پيوستند با درزهائى كه آنها را شئون سر نامند ، و ديواره‌ها از تارك سخت - ترند چون آسيب‌رس‌ترند و نياز به روزنه در آن بيشتر است تا بخار سوخته سر از آن برآيد و بر مغز سنگين نشود ، و ديوار پشت سخت‌تر است چون از ديده‌بانى حواس نهانست .\r\nدر كاسهء سر سوراخهاى بسياريست تا پى بسيار از آن درآيد و رگها و شرايين در آن برايند ، و بخارهاى سوخته كه از استخوان بيرون نشوند از آن در آيند ، و مغز از آنها پاك شود . و پرده سنگين و كلفتى كه بيانش آيد پايدار بماند و مغز سبك گردد ، و بزرگترين سوراخش در فرود آنست در بر مهره پشت كه نخاع را بيرون دهد و به استخوان آرواره بالا كه دو گونه و دو گوش و دندانهاى بالا را دارد پيوست است و از 4 استخوان تركيب شده كه با درزهائى بهم پيوستند ، سپس آرواره زيرين است كه دندانهاى زير را دارد ، بدان نچسبيده زيرا نياز به حركت دارد و پيوستگاه آنها را زرفين نامند و بجز دندانها از دو استخوان فراهم شده كه در ميان چانه درزى دارند ، و زير كاسه سر از سوى پشت در ميان آن آرواره بالا استخوانى فروهست كه تهيگاه پديد آمدهء از تقسيم اين استخوانها را پر كرده\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nوتد نام دارد ، پس همه استخوانهاى سر در شماره بجز از دندانها 23 باشند .\r\nو اما مغز را خدا نرم و چرب آفريده تا محسوسات به آسانى در آن نقش بندند و پيها كه در آن رويند نرم باشند و نشكنند و نبرند ، و مزاجش ر سرد و تر آفريد تا نيروها كه در آنند اثر پذير باشند از مدركاتش و تا از حركات انديشه و خيال بر نيافروزد و نيروى روح و حرارتى كه از دل بدان برآيد معتدل نمايد و جلوش كه محل اعصاب حسيه است نرم‌تر است از دنبالش كه مايه اعصاب حركت است چون حركت نياز به سختى دارد و نيرو نياز بصلابت و آن در درازا و پهنا دو بخش است تا آفت همه آن را فرا نگيرد و در درازاش سه تهيگاه است كه بهم راه دارند و آنها را بطون مغز خوانند ، و آن جايگاه روح نفسانى ، و جايگاه حواست است جلوش بزرگتر است و خرده خرده كوچك شود تا به اندازه نخاع و به شكل آن گردد ، و دو برآمدگى دارد مانند دو سر پستان كه به استخوان پر سوراخى رسند مانند صافى در جايى از كاسه سر كه بپايان بينى رسيد و حسّ بوئيدن در آنها است ، و فضولات دو بطن جلو مغز از آنها برآيد و بوسيله عطسه بسوراخ بينى ريزد ، و اما فضولات دو بطن ديگر به استخوان سوراخى ريز كه فك است ، بطن پيشين جاى هواكش مغز است كه پس از ماندنش در بطون و دريافت مزاج مغزى روح نفسانى شود ، و چه بسيار كه از ظرفيت بطون بيش است و درونهاى مغز برآيد كه آنها را تزاريد نامند و مزاج مغزى گيرد و شايستگى آن را ، و آن زردى كه در سوى بطن ميانه است مانند كرم پيچد و باز شود ، و آن را به همين نام خوانند مانند خود اين بطن كه باز و بسته و دراز و پهن شود ، و در حركت انقباض فضله را بيرون ريزد و در گشودگى صور مدركات را بقوه حافظه رساند ، بتقدير عزيز حكيم . وانگه خدا تعالى مغز را با دو پرده پوشانده ، نازك و نرم و چسبيده به دو و در برخى جاها آميخته با او و پرده ديگر كلفت و سخت بالاى آن چسبيده بكاسه سر و بمغز در چند جا و بهمراه آن سوراخهاى بسيار است در دو جا يكى نزد استخوان صافى مانند ، و ديگرى در استخوان آرواره براى رفع فضول ، و از آن پرّه‌هاى نازك برآيد از درزهاى كاسه\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nسر ، و با اين پره‌ها هر دو بكاسه سر چسبد و از مغز جدا ماند و بران سنگينى نكند ، وانگه از اين پره‌ها بر برون كاسه سر پرده اى بافته شود كه آن را بپوشاند ، و نيز ميان دو تيكه جلو و دنبال مغز پرده ايست نازك كه تيكه لطيف را از تيكه سخت جدا كند تا با آن بر نخورد ، و زير مغز ميان پرده كلفت و استخوان بافته ايست تورى مانند روى هم افتاده كه از شرايين بالا آمده از دل و كبدند بمغز ، و دو رگ از ميان آنها برآيد و درون پرده سخت درآيند ، و بمغز پيوندند و همانا اين شبكه زير مغز است تا خون شريانى را خنك كند و هم روح را تا مانند مزاج مغزى شوند پس از پخت وانگه خرده خرده بمغز پيوندند ، و رخنه‌هاى ميان اين شريانها پر شدند با غده‌هاى گوشتين تا تهى نباشند و تكيه‌گاه اين بافته باشند و آن را به وضع خود بدارند .\r\nو اما پيها كه از مغز روئيده‌اند هفت جفتند يك جفت از جلو مغز بر آيند و به چشم آيند و بوسيله نيروى ديد حس ديد بدان دهند ، و اين دو پى تهيند و چون اندكى از مغز دور شوند بهم پيوندند و سوراخشان يكى شود و باز از همان درون كاسه سر از هم جدا شوند و برايند تا هر كدام در حدقه چشمى در آيد كه در سوى آنست جفت دوم : از پس جفت يكم بر آيند و از سوراخ كاسه سر كه در تك چشم است بر آيند و در ماهيچه چشم پخش شوند و حركت چشم بدانها باشد .\r\nسوم : از پس دوم است آنجا كه بطن مقدم ببطن دوم رسد و با جفت چهارم كه بدنبال آنست در آميزد و سپس از آن جدا شو و به چهار بخش شود يكى از بطن مغز فرو آيد تا فروتر از پرده مغز و ديگران در چند جاى چهره و بينى پراكنده شوند ، و برخى بجفت پس از آن پيوندند .\r\nچهارم : از پس سوّم بر آيد و در آرواره پراكنده شود و حسّ خاصى بدان دهد .\r\nپنجم آنست كه برخى از آن نيروى شنيدن دارد و برخى از آن در ماهيچه ايست كه گونه را بجنباند .\r\nششم : برخى از آن بگلو و زبان كشد و برخى بماهيچه اى كه در سوى كتف است و اطراف آنست ، و برخى از آن از گردن سرازير شود و پره‌هائى از آن\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nبماهيچه گلوگاه پيوندد و چون به سينه رسد باز بخش شود و تيكه‌اى از آن به بالا برگردد تا بماهيچه گلوگاه پيوندد ، و برخى از آن در غلاف دل و شش و روده سرخه و اطرافشان پراكنده شود و بخش دوم بزرگترش گذر كند تا در پرده نفوذ كند و بيشترش بدهانه معده پيوندد و باقى آن بپرده كبد و سپرز و روده‌هاى ديگر پيوندند ، و برخى بخشهاى جفت سوم هم در آنجا بدانها پيوندد .\r\nهفتم از پس مغز برآيد آنجا كه نخاع پديد گردد و بخش شود در ماهيچه‌هاى زبان و گلوگاه و ماهيچه‌هاى محرك همه اعضاء تن كه از اين اعصاب و اعصاب آينده نخاع بر آيند ، و چون نميشود اعصاب و استخوانها را با سخن نقشه كشيد و بايد ديد و خوب سنجيد ما از شرح آنها رو گردانيم ، و شماره هر آنچه ماهيچه در تن است 529 است برأى جالينوس .\r\nو اما چشم : هفت طبقه و سه رطوبت دارد بجز اعصاب و عضلات و رگهايش و شرح هيئتش اينست كه پى ميان تهى نخست عصبى كه از مغز بيرون كاسه سر در تك چشم در آيد و بر آن دو پرده است كه همان پرده‌هاى مغزند و چون از كاسه سر بيرون آيد و در پيرامون استخوان چشم درآيد پرده كلفت از آن جدا شود و پرده همه استخوان بالاى ديده گردد ، و اين پرده را طبقه صلبه نامند و آن پرده نازك هم از او جدا گردد و پرده جلو پرده سخت و طبقه صلبه شود و آن را طبقه مشيميه خوانند چون مانند مشيمه است و خود پى پهن گردد و دو پرده ديگر به خود گيرد ، و طبقه شبكيه ناميده شود .\r\nسپس درون اين پرده جسمى نرم‌تر و سرخ و زلال و سفت چون آينه آب شده است بنام رطوبت زجاجيه و در ميان آن جسم گرد ديگر پديد است كه اندكى پهن است و چون يخ زلال است و آن را رطوبت جليديه نامند و نيم از زجاجيه را فرا دارد ، و بالاى نصف ديگرش جسمى است مانند تار عنكبوت ولى بسيار با صفا و زلال كه آن را طبقه عنكبوتيه خوانند و بالايش جسم روانيست رنگ تخم مرغ و آن را رطوبت بيضيه نامند و روى آن بيضيه جسم نازكى است كه درونش در روى\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nبيضيه ناهموار است و برونش صاف و هموار و چند رنگ به خود گيرد در تنها ، بسا بسيار سياه است و بسا كمتر .\r\nدر ميانش برابر جليديه سوراخى است كه گاهى تنك شود و گاهى گشاد باندازه‌اى كه جليديه نور پذير است ، در نور شديد تنگ مىشود و در تاريكى و كم نورى گشاد ميگردد و چون بسته شود ديدى نباشد و آن چون سوراخ جاى دانه انگور است كه از خوشه كنده شود ، و همان حدقه چشم است ، و رطوبتى لطيف و روحى دارد ، و از اين رو در حال مردن از ميان ميرود و اين پرده را طبقه عنبيه خوانند .\r\nو بالاى اين طبقه پرده ايست تيره و صاف و سخت چون صفحه شاخ نازك كه آن را قرنيه خوانند و رنگ طبقه عنبيه زير خود را به خود گيرد چنانچه پشت جام شيشه چيزى چسبانند ، رنگين كه آنجاى شيشه برنگ آن در آيد و روى آن كه همه ديده را نگيرد بلكه به اندازه سياهى ديده از آن بيرون ماند گوشتى است سفيد و چرب و زلال و آميخته بماهيچه‌هاى جنباننده چشم و سخت است و گوشتين و آن را ملتحمه خوانند و سفيده چشم و از پرده برونى كاسه سر برآيد چنانچه قرنيه از طبقه صلبه برآيد و عنبيه از طبقه مشيميه و عنكبوتيه از شبكيه و هر كدام غذاى خود را از منشأ خود گيرند كه بهره خود را از غذا برگيرد و مانده را بپردازد بدانها .\r\nرنگ ديده‌ها از نظر طبقه عنبيه چهار است : سرمه‌اى ، سبز ، ميشى ، سرخابى سبب سرمه‌اى كمى روح است كه به همه اجزاء ديده نتابد يا تيرگى است و كم تابشى بر رنگى عنبيه يا خردى جليديه يا فرورفتى آنست كه زلالى آن چنانچه بايد آشكار نشود ، يا رطوبتى طبقه بيضيه است يا تيره‌گى آن كه درخشش جليديه را بپوشاند يا شدت سياهى چشم است و چون همه اينها فراهم شوند چشم بسيار سرمه‌اى گردد .\r\nو اسباب سبزى چشم ضدّ اينها است ، و چون اسباب سرمه‌اى و سبزى در\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nآميزند و برابر شوند و چشم ميشى نمايد و اگر اسباب سبزى بچربند چشم سرخابى نمايد .\r\nو همانا ديده بدين رنگ آفريده است براى آنكه سازگارترين رنگ است براى ديده ، چون سفيد نور را پراكنده كند و سياه آن را گرد و تيره كند و رنگ آسمانيست كه آن را درست فراهم سازد و نيرو دهد ، و كلفت آفريده شده تا تابش خورشيد را از نور ديده باز گيرد ، و ميان رطوبت و طبقه صلبه جلو آن ميانجى شود ، و از اين رو برونش كه پهلوى آنست سفت‌تر است و در اين سفتى برونش سود ديگرى هم هست و آن اينست كه سوراخ عنبيه هميشه محفوظ و گشاده ماند و از فشار اطرافش پريشان نشود .\r\nو در حقيقت اين دو طبقه است طبقه درونى آجين‌دار و برونى سخت و هموار و قرنيه زلال است تا نور ديد را از نفوذ در خود باز ندارد و سخت است تا سپر طبقه‌هاى ديگر باشد و رطوبات را از آفت نگهدارد و وضع و شكل آن بهم نخورد .\r\nو رطوبت بيضيه در جلو جليديه است تا جلو نيروى پرتوها و تابشها را بگيرد و آن را خيره نكنند و برون جليديه هموار است تا شبح ديده شده در تيكه بزرگ آن افتد و بهتر ديده شود زيرا گرد كمتر برابر شود ، و زجاجيه سفت است تا روان نشود و دنبال جليديه است تا به غذا نزديكتر باشد ، و رطوبت جليديه اشرف تيكه‌هاى چشم است و طبقه‌ها و رطوبت‌هاى ديگر خدمتگزار و سپر آنند ، و جاى ديده‌شده‌هاست از نيروى روحى كه از دو پى تهى كه محل نيروى ديد و درياب پرتو و رنگند بدان آيد و هم درياب حركات و اندازه‌ها و جز آن بتوسط روحى كه دارد .\r\nو همانا دو پى آن تهى باشند چون نياز بروح بيشترى دارد كه اين نيرو را دارند بخلاف حواس ديگر و بهم برخورند تا روح در آنجا فراهم گردد و اگر بيك ديده آفت رسد نورش بيكاره نشود بلكه همه نور از مجمع به چشم درست ريزد و بهتر ديده شود و از اين رو كسى كه يكديده را بندد با ديده باز ديگر بهتر بيند .\r\nو براى اينكه هر دو چشم را يك ادراك باشد و شبح از هر دو ديده در آنجا يكى\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nباشد تا در قدر مشترك نقش بندد و از اين رو چشم چپ يكى را دو بيند چون حدقه او بالا يا پائين است و نفوذ به محل تقاطع راستا نيست و پيش از آن حد مشترك ديگر با ديد شود بر اثر انكسار پى .\r\nو همچنان است كسى كه اعضاءش شل شوند و حدقه‌اش كژ شود مانند مستها و از اين نمونه است كه كسى كه انگشت ميانه را بر سبابه خم كند و با آنها چيز گردى را بچرخاند يكى را دو تا بيند ، زيرا ميانه از برابر بالاتر ديده شود و سبابه از پائينتر .\r\nو برخورد دو پى با هم براى اين است كه تكيه‌گاه همديگر شوند و گويا از نزديك حدقه برآمدند و ريزش نور به چشم بيشتر باشد مانند آبگيرى كه براى آب كم سازند و اگر اين برخورد نبود دو پى در هر ديد و توجه خم مىشدند و دو حدقه پائين و بالا مىشدند و بيشتر مردم در بيشتر احوال يكى را دو تا ميديدند .\r\nو اما پلك از پوست برون سر برآيد و پرده حدقه باشد از آسيب و چون بسته شود گرد و دود را و پرتو را از ديده باز دارد ، و حدقه را از گرد و خاشاك پيوسته پاك كند و پلك زيرين كوچكتر از بالائى است زيرا آنست كه باز و بسته شود و زيرين هميشه آرام است و اگر فزونى داشت جلو حدقه را مىگرفت و فضول و اشك در آن جمع مىشد و اما مژگانها آنچه را پلك از حدقه باز ندارد باز دارند در آنجا كه بايد چشم باز باشد مانند آنكه بر اثر باد خاشاك آيد و اندكى باز شود و مژگان بالا و پائين بهم پيوندند و يك تورى در برابر چشم بسازند كه از پشت آن بيند و خاشاك در آن ننشيند .\r\nگوش : از پى و گوشت و غضروف است و چون دكل كشتى در بالا است تا بادگير باشد و آواز را دريابد و در آن گيرد و به استخوان صماخ خود و هواء درون گوش را موج دهد و بپوسته مفروش بر پى ژرف خورد مانند چوبى كه بطبل زنند و طنينى آورد كه نيروى شنيد سپرده در آن پى وسيله جوهر روح پشت آن آواز را درك كند ، و سوراخ گوش پيچ و خم بسيار دارد كه در پايان آنها تهيگاهى است بنام\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nجوفه و پى بگرد آنست ، و اين وضع براى هموار كردن بادهاى گرم و سرد آوازدار است ، و حال اين پى در شنيدن چون رطوبت جليديه است در ديدن و جايش مانند جاى آنست .\r\nو چونان كه همه تيكه‌هاى چشم خدمتگزار و يا نگهبان جليديه‌اند همه تيكه‌هاى گوش هم خدمتگزار اين پىاند و سود صماخ همان سوراخ ديده است و بازگشت آواز همانا براى برگشت هواء است كه بكوه يا جاى بلند زمين برخورد ، بمانند ريگى است كه در جام پر آب اندازند كه دائره‌هاى پياپى از محيط تا مركز پديد شوند ، و گفته‌اند هر آوازى برگشتى دارد و در خانه‌ها براى نزديكى آن دريافت نشود و گويا با خود آواز هم‌زمانند ، و از اين رو آواز سرود خوان در خانه‌ها بلندتر از بيابان شنيده شود .\r\nبينى ؟ از استخوانست و غضروف جز ماهيچه‌هاى حركت‌بخش و شكلش اينست كه دو استخوان سه گوش دارد و دو زاويه آنها از بالا بهم برخورده‌اند و سمت زيرين دو غضروف نرم دارند و ميان آنها در طول درز غضروفى است كه سر بالاترينش سخت‌تر است از سر پائين و سوراخ بينى در بالا دو بخش شود يكى بپايان دهن برآيد كه هواء بشش رساند و نفس عادى از آن برآيد نه نفسى كه از دهانست و ديگرى بالا رود تا به استخوان جلو صافى زير دو سر پستان مغز رسد كه فضول مغز از آن فرو شوند و هواكش و نفس ده باشد و حس بوئيدن در آن دو سر پستانست كه چون هواى بودار بدانها رسد براى روح ويژه آنها دريافت شود ، و در بالاى بينى دو سوراخ است به دو گوشهء چشم و از آنجا است كه گاهى مزه سرمه به زبان رسد .\r\nو همانا بينى چنين است تا با تهيگاهش هوا بسيار بالا رود و براى نفوذ در مغز آراسته شود و هواى بودار در آن گرد آيد و بابزار بوئيدن رسد و بهتر بو دريافت شود ، و تا بساختن حروف و آسانى سخن كمك كند ، و همه هوا در جاى حروف سازى گرد نشود ، و براى آنكه پرده‌اى باشد در برابر فضول زير آن از سر و نگهبان ديد باشد و كمك گرفتن جلم با دميدن در آن .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nو سود غضروف دو طرف پس از سود عمومى غضروفها اينست كه براى استنشاق و دميدن گشاده گردند ، و براى تكاندن بخار بوسيله دميدن كمك باشند ، و سود غضروف ميانه اينست كه بينى را دو بخش كند تا فضول مغز را در يكى كشاند و ديگر هواكش بماند .\r\nدندانها : در هر آرواره 16 - باشند ، دو پيشين و دو رباعيه براى برش و دو نيش براى شكستن و پنج دندان آسيا در چپ و راست براى نرم كردن ، و بيشتر آنها در ساختن حروف و روشن ادا كردن آنها اثر دارند ، و بسا چهار دندان در چهار طرف نباشند كه آنها را دندان عقل گويند ، و بيشتر پس از بلوغ تا سى سالگى رويند .\r\nدندانها ريشه‌هاى تيز دارند كه در استخوان آرواره كوبيده شدند و بر كناره هر سوراخى استخوان گرديست كه پيوندهاى محكم دارد و ريشه دندانهاى بالا سه است بسا بويژه براى دو دندان عقل چهار باشند ، و آنها كه در آرواره زيرند دو ريشه دارند و بسا بويژه در دو دندان عقل سه باشند و دندانهاى ديگر يك ريشه دارند ، و سر دندانهاى آسيا بسيارند چون بزرگند و كار بيش دارند و از بالا بيشتر است چون آويزانند و به پائين كشيده شوند ولى دندانهاى زيرين بر جاى خود استوارند و فشار مخالف ندارند .\r\nو از شگفتى آفرينش دندان اينست كه دندانهاى پيشين و آنچه پهلوى آنها است در هنگام نياز بهم جفت شوند چون گاز گرفتن و اگر چنين نبودند گاز نتوانستند و اين بوسيله كشش آرواره است به پيش تا آنها بهم برخورند ، و هنگام جويدن و نرم كردن خوراك فك بجاى خود برگردد و دندانهاى پيشين و رباعيه‌ها بدرون كشند و از برابر بالائيها جدا شوند تا دندانهاى آسيا بر يك ديگر افتند ، براى اينكه با برخورد دندانهاى پيشين و رباعيه از بالا و زير برخورد آنها فراهم نشود .\r\nو شايد حكمتش اينست كه دندانهاى پيشين بيكار بهم نسايند ، و آرواره‌اى كه هنگام جويدن و گفتن ميجنبند همان زيرين است نه بالا جز در كمى از جانوران\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nمانند نهنگ براى اينكه خردتر و سبكتر است و بالائى مركز حواس و مغز است و اگر پيوسته بجنبد مغز بجنبد و پريشان شود ، بعلاوه بند ميان سر و گردن محكم نباشد و بايد محكم باشد .\r\nو همانا آرواره زيرين آدمى سبكتر و نرم‌تر است از جانداران ديگر براى آنكه خوراك آدمى گوشت و نان پخته و ميوه‌هاى رسيده‌اند و مانند آنها كه جويدنشان دشوار نيست ، ولى خوراك جانداران ديگر كاه و دانه‌هاى سفت و نپخته و ريشه گياه و شاخه‌هاى درخت و گوشت نپخته و استخوان سخت و بهر خورنده به اندازه نياز ابزار داده‌اند .\r\nزبان : از گوشت سپيد نرم است كه رگهاى خرد بسيارى بدان پيچند از شرائين و آورده و بوسيلهء آنها سرخ نمايد ، و بدنبالش گوشت غده‌داريست بنام لعاب زا و زيرش دو دهانه است كه بدان گوشت رسند بنام لعاب‌ريز كه بدانها رطوبت و آب دهن از آن گوشت غده‌دار به زبان و دهن ريزد ، و باز در زيرش دو رگ بزرگند و سبز بنام صردان و بدرازا دو لبه دارد ولى در يك پرده پيوسته بپرده دهان و روده سرخه و معده جز در برخى جانوران چون مار كه دو لبه زبانش در يك پرده نيستند و نمايان شوند .\r\nو بر جرم زبان پى گسترده‌ايست كه جاى نيروى چشيدن مزه خوراكها است بوسيله جسمى كه با آن بچسبد و آميخته به ترى دهان شود كه با مزه خوراك يكى شده ، و دريافت آن بوسيلهء جوهر روح است كه در پس آنست .\r\nو بر زبان دو برآمدگى است كه از بالا روئيدند چون دو گوش خرد كه لوزتين نام دارند و يك گوشت پر پى و سفتند چون غده و سود آنها چون سود كام است كه كه بيانش بيايد و زبان براى ساختن حروف و روشن كردن آنها است ، و ابزار زير و رو كردن خوراك چون بيل و وسيله تشخيص مزه ، و معتدلتر در درازا و پهنا بسخن تواناتر است از زبان بزرگ يا كوچك و درهم .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n\r\nفصل سوم ناى و گلوگاه و ابزار ديگر آواز\r\nبيان شكل آنها ، پايان دهن به دو سوراخ رسد كه جلوتر آنها گلوگاه است و علماى تشريحش قصبة الريه نامند كه بادكش شش است و دم آورد و ديگر در پس آنست به سمت مهره‌هاى پشت و آن را مرى و روده‌سرخه نامند كه خوراك و نوشابه از آن فرو روند و قىء از آن بر آيد .\r\nگلوگاه : از سه غضروف تركيب شده يكى در جلو كه از زير گلو نمايان است و برونش كوژ و درونش فرو رفته است و دوم پس از آنست و با پيوست آنها گلو هنگام خموشى تنگ است و از هم دورند و هنگام گفتن گشاد شود و سومى چون گوشت‌كوبى است كه ميان آن و آنچه پس آنست مفصلى است كه دو برآمدگى دارد و در دو گره از آن راستا باشند و در آنجا با رشته‌هائى بسته‌اند ، و با اين مفصل حركت كنند و با افتادن آنها بر هم گلو بسته شود و با دورى آنها گلو گشاده گردد .\r\nنياز ببستن گلو هنگام خوردن و نوشيدن است كه بسيار لازم است تا چيزى از خوردنى و نوشيدنى در حنجره نچكد چون حنجره و روده‌سرخه جفت همند و يكى به ديگرى چسبيده و چون حنجره بسته شود خوراك و نوشابه بر پشت غضروف كپه شده گذر كنند و در روده سرخه فرو شوند .\r\nو اگر آدمى غفلت كند و در هنگام بلعيدن آواز كند يا نفس كشد و خرده غذا يا آب در حنجره افتد دغدغه و آزارى پديد شود مانند آنچه در بينى پديد شود نزد عطسه بواسطه اينكه چيزى در آن جهد ، و نيروى دافعه بيايد تا از آن جلوگيرى كند و سرفه آيد تا آن دفع شود كم باشد يا بيش ، زيرا حنجره بشش رسد و آن سوراخى در زير ندارد تا چيزى بيرون اندازد و آفريننده سبحانه نعمت\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nبخشيده بفراهم آوردن حنجره از اين غضروفها بدين شكل تا هنگام بلعيدن سوراخ آواز و تنفس بسته شود و آدمى سالم ماند و از سرفه رها شود و از اين رو بلعيدن و نفس كشيدن با هم نشوند .\r\nو در درون حنجره رطوبت چسبان چربى است كه پيوسته آن را نرم و تر دارد تا آواز صاف و خوب برآيد ، و از اين رو سينهء تبداران گلو خشكيده و مسافران بيابانهاى سوزان گرفته شود ، و هم كسى كه پر سخن كند تا حنجره‌اش بخشكد و نتواند چيزى گفت جز پس از تر كردن گلو و يا فرو بردن آب دهان ، و سود چربيش اينست كه زود خشك نشود و نابود نگردد و حركات حنجره را روان كند .\r\nدر بالاى حنجره پاره‌اى گوشت آويخته بنام لهاة كه هر چه از برون آيد از هواى سرد و گرم و دود تند بدان برخورد و نگذارد يكباره فرو رود و بشش ريزد بلكه خرده خرده فرو رود و آنچه هم از درون شش برآيد مانند كوبش بنگ جلو آن را بگيرد و هموارش كند ، و خلاصه چون دربانيست بر سوراخ آواز كه يكباره بر نيايد و كشش آن نبرد و نيرو و كش پيدا كند .\r\nو چنين باشند لوزتين كه پيش گفتيم كه در اين باره يار آنند ، و زير آن پوسته گوشتى است چسبيده بكام بنام غلصمه كه هوا را از گرد و دود پاك كند تا چيزى از آنها بحنجره و شش نرسد و آن چون مقرعه است در ابزار آواز و كام چون قبه كه آواز در آن طنين گيرد ، اينها همه ابزار آوازند .\r\nآواز نفس است كه بنگش در ناى پيچيد و بر سر ناى كه آن را رأس المزمار نامند آواز شود و آن اشرف ابزار آنست و حقيقت آن و ديگر ابزار ياور و مكمل آنند ، چون تنگ است و در حنجره گشاد شود و باز بتنگى گرايد وانگه بفضائى پهناور رسد چنانچه در نايست ، زيرا براى آواز بايد مجراى تنگى باشد تا بنگ را در خود اندازه گيرد و بايد باز و بسته شود تا آهنگهاى آواز را بدهد .\r\nلهاة بجاى انگشت نى است و غلصمه سربند آنست و ماهيچه‌هاى آواز ساز\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nبسيارند به اندازه حركاتى كه مورد نياز است و از اشكال آنها انواع آواز برايند ، و در پيشگاه حنجره استخوانيست كه رباطات ماهيچه‌ها از آن برايند و خود استخوان هم ماهيچه‌ها دارد كه آن را نگهدارند جز ماهيچه‌هاى حنجره .\r\nو بدان كه چون خوراك و جامه آدمى طبيعى و خودرو نيستند و نياز بهنرهاى بسيار و ابزار گوناگون دارند كه كمتر بوحى و الهام بدست آيند و دوام آنها جز با آموختن نيست كه نياز به طلب و نهى و وعد و وعيد و تشويق و بيم و شتاب و پس انداختن و جز آن دارند از اعلام آنچه در نهاد است و راز درونست آدمى از جانداران ديگر نيازمندتر است كه بتواند با هم زندگيهاى خود آنچه را در دل دارد بفهماند با نشانه‌اى ساخته ، و شايسته‌تر براى آن از آواز و اشاره نباشد .\r\nو يكم بهتر است چون رنجى ندارد و با همان نفس كشيدن كه ضرورى او است حروف سازى شود كه آماده تركيب كلماتند بىشمار و بىرنج حركت كه اشاره نياز بدان دارد و فهم معنا از سخن محسوص به نزديكى معنا و حضور آن نيست بلكه شامل دور و نهان هم هست و هم صور و معانى و محسوس و معقول را فرا گيرد و لذا خدا سبحانه نعمت سخن را بآدمى داده .\r\n\r\nفصل چهارم : گردن ، پشت ، دنده‌ها\r\nاما گردن و پشت از مهره‌ها آفريده‌اند ، و مهره استخوانى است گرد و سوراخ كه نخاع در آن نفوذ كند و آفريده شده براى نگهدارى مغز حرام و ستون‌بندى بدن و مانند كاسه سر كه مغز را دارد مهره‌ها هم نخاع را دارند و 30 شمارند : 7 - براى گردن و 12 - براى پشت و بسا يكى كم يا بيش باشند و آن كميابست بويژه بيش بودن و 5 - ميان دوران و 3 - براى دمبليچه كه چون پايه‌اند براى مهرهاى پشت و 3 - براى نشيمنگاه و اينها سخت آفريده شدند\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nتا آدمى خود به خود بتواند بهر سو رو كند ، و از اين رو ميان آنها بندها است كه نه رها باشند و بىپايه و نه بسته باشند و انعطاف ناپذير .\r\nو برخى از آنها نوك دارند از بالا و پائين كه وسيله پيوست است و بند سازى ميان آنها كه برخى گودند و برخى سره‌اى دارند كه در آن فرو شود . و برخى برآمدگىهاى پهن و سختى دارند كه بدرازا گذاشته براى نگهدارى و پايدارى در برابر آسيب و براى اينكه رشته‌ها بدانها بسته و بافته شود و آنچه از آنها در پس است شوك و سناسن نام دارند و آنچه بسوى راست و چپند بال نام دارند و هر بالى كه پهلوى دنده‌ها است دو گودى دارد و هر دنده دو برآمدگى خم كه در آن گودى جاى گيرد و با رشته‌ها بسته شود ، و براى مهره‌ها جز سوراخ ميانه سوراخ‌هاى ديگر هم هست كه پى از آنها درآيد و برگها درون شود .\r\nو مهره‌هاى گردن سپر روده سرخه و حنجره است و چون بار بر مهره‌هاى زيرند بايد خردتر باشند و چون آغاز ريزش نخاعند بايد كلفتر باشند مانند آغاز جوى و سوراخ ميانه آنها وسيعتر است و خردى و پهنى سوراخ با هم آن را سست ميساخت و خداى سبحان آن را بسيار سخت آفريده تا نگهدارد آنچه باشد كه در آنست و دندانه‌هايش را خردتر ساخته تا سبكتر باشد و آنها را با بزرگى بالها جبران كرده و آنها را دو سر ساخته .\r\nو چون بيشتر سود گردن در حركت است بندهايش را روان ساخته و دنده‌هاى فراوان براى آنها نساخته مانند آنچه فرود آنست تا تند بچرخد و در عوض پى و ماهيچه بسيار در گردش نهاده و راه پىها كه از نخاع بر آيند از دو مهره گرفته تا همه سوراخ در يك مهره نباشد كه آن را سست كند ، و استخوان پشت و مهره‌هايش سپر اعضاء مهمى باشند كه جلو آنها است و از اين رو دنده و بال فراوان دارند و بنياد همهء استخوان‌هاى تنند مانند بنياد نخستين كشتى كه به پا دارند و چوب‌هاى ديگر را در آن بكوبند و از اين رو سخت است و يكپارچه و بهترين شكل را دارد كه گرد باشد و آسيب ناپذيرتر از اشكال ديگر است\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nو چون پشت نياز دارد كه بيكسو خم شود مهره ميانه آن را كه دهمين است دنده‌دار نساخته بلكه داراى گودى است در بالا و پائين كه دنده‌هاى بالا در آن فرو آيند و دنده‌ها كه زيرند در آن برآيند تا بتوانند بچرخند و بالا و پائين شوند .\r\nو اما نخاع : كه مغز حرام است جسمى است سفيد نرم و چرب و چون مغز كه از دنباله مغز برآيد و جايگزين آنست كه تا پيها و ماهيچه‌ها از آن پخش شوند به همه اعضا تا حس و حركت بدانها دهند ، و روى هم 31 جفت پى و يك تك پى از آنها برآيد .\r\nجفت يكم از سوراخ مهره نخست گردن است و بالا رود و در ماهيچه‌هاى سر پخش شود ، دوم از سوراخ ميان مهره يكم و دوم است و به پوست سر پيوندد و حس لمس بدان بخشد و ماهيچه گردن و گونه شود و بدانها حركت بخشد .\r\nسوم : از سوراخ ميان مهره دو و 3 برآيد و دو بخش شود يكى بماهيچه حركت ده گونه رود و ديگرى بماهيچه ميان دو شانه .\r\nچهارم ، از ميان مهره سه و چهار است و دو بخش است يكى ماهيچه پشت و ديگرى بجلو آيد و در ماهيچه برابر شش بخش شود .\r\nپنجم : از ميان مهره 4 و 5 است و چند بخش است يكى بپرده رود ، دوم بماهيچه جنباننده سر و گردن و سوم بماهيچه شانه .\r\nشش و هفت و هشت از ميان مهره 5 ، 6 . 7 ، 8 برآيد و پخش شود برخى در ماهيچه سر و گردن ، برخى در ماهيچه پشت و حجاب شكم جز از هشتم كه بدان نيايد و برخى ببازو و ذراع و تا شانه رسد و از ششمى بخشى بماهيچه شانه پيوندد تا آن را بجنباند و برخى ببالاهاى بازو تا حس بدان دهد و برخى در پوست باقى بازو رود تا حس به دو دهد ، ر برخى از هشتمى در پوست ذراع برويد و به دو حس دهد ، و برخى در ماهيچه ذراع شود و كف را بجنباند .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nنهم جفت : از ميان مهره 8 و 9 برآيد كه نخست مهره‌هاى پشتند و بخشى از آن در ماهيچه ميان دنده‌ها پخش شود ، و بخشى در ماهيچه پشت و بخشى تا قاب فرود آيند و در آن پخش شوند و بدان نيروى حس دهند و اندازه از جنبش .\r\nدهم : از ميان مهره 9 و 10 برآيد و پاره‌اى از آن به پوست بازو رود و بدان نيروى حس دهد و بخشى جلو آيد و در ماهيچه شكم پراكنده شود ، و بخشى در ماهيچه پشت و شانه ، و به همين نحو است وضع پيها و پخش آنها تا جفت 19 .\r\nجفت بيستم از ميان مهره 19 و 20 برآيد كه نخست مهره‌هاى ميانه رانها است و از ميان همه آنها پنج جفت پى برايند ، برخى پيش آيند و در ماهيچه همان جا پخش شوند ، و بخشى در ماهيچه پشت گرده و با سه جفت بالاتر پى فرود آمده از مغز بياميزد ، و از دو جفت زيرين آنها تيره‌هاى بزرگى كشيده شوند تا به ساق و اطراف قدم .\r\nو سه جفت هم از مهره‌هاى عجز برآيند با آن دو بياميزند و تا ساق فرو آيند و در ماهيچه‌هاى آنجا پخش شوند ، و سه تا از نخاع عصعص برايند كه مخرج مشترك دارند مانند عصبهاى گردن و يك تك پى هم از دنبالش برآيد ، چون مهره آخرى سوراخ ندارد جز در وسط ، و همه اينها در آلت مردى و در آلت مردى و در ماهيچه مقعد و مثانه و رحم پخش شوند ، و در پرده شكم يا ماهيچه نزديك اين جاها .\r\nدنده‌ها : 24 استخوانند ، در هر سو 12 - همه خمند و ميانه درازتر همه است يك سوى از هفت آنها بوسيله برآمدگى آنها و گودى در مهره‌هاى پشت بدانها پيوندند و با رشته‌ها بسته شوند و بندهاى اضافى پديد كنند و از جلو به استخوانهاى سينه پيوندند با سره‌هاى غضروفى و اينها را دنده‌هاى سينه گويند چون بدان پيوسته‌اند و درونىهاى سينه را در بر دارند و پنج ديگر كوتاهند و به سينه نرسند و سر آنها به چند غضروف پيوندند و آنها را دنده‌هاى پشت نامند ، و آنها براى ابزار تنفس و ابزار نخست خوراكند و از اين رو به استخوان سينه پيوستند تا گرد آنها را\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nبگيرند . و آنچه پهلوى ابزار خوراكند از پشت كه ديدرس نيست نگهبان آنهايند و از جلو خرده خرده بريده شوند .\r\nو فاصله دنده‌هاى بالا كم است و دنده‌هاى زيرين بيشتر تا با نگهدارى اعضاء خوراك از كبد و سپرز و جز آن بمعده هم جا دهند و چون پر از خوراك و بار شد در تنگ نيفتد ، و اينست سبب تعدد آنها و فاصله ميان آنها با اينكه كمك بكشيدن هواى بيشتر و جا دادن ماهيچه‌هاى تنفس و جز آن مينمايند .\r\n\r\nفصل پنجم تشريح سينه و شكم و آنچه در درون دارند و تشريح دو دست\r\nاما سينه 7 - استخوان دارد به شماره دنده‌هاى آن كه بدان پيوست است ، و آنها استخوانهاى نرم و محكمى هستند و بدنبال آن غضروف پهنى است چون خنجر كه آن را خنجرى گويند ، و ميان تهىاند تا سبك باشند و جنبش آنها آسان باشد و براى آنكه بخار آن كشيده شود و در آن نماند و استحكام آنها ببندهاى آنها است تا فشار نكشند و دل را بفشارند ، و غضروف خنجرى سپر دهانه معده است .\r\nترقوه : گلوگاه استخوانيست كه به دو سوى بالاى صندوقه سينه است دراز است و كوژ از بيرون و تودار از درون يك سرش به صندوقه سينه است و سر ديگر بسر شانه و استخوان شانه بدان مربوط شود و هر دو به استخوان بازو و سر ديگرش پهن است و در درونش رگهاى براينده كه بمغز نفوذ كنند و پى فرو آينده از آن و نگهبان هر دو است .\r\nشانه : استخوانيست كه لبه برونيش گرد مانند و نازك و سخت و بر آن گودى كم ژرفى است كه طرف بازو در آن درآيد و دو نوك دارد كه نگذارند بازو كنده شود يكى در بالا از طرف پس كه آن را « منقار غراب » نامند و رشته پيوند آن با\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nترقوه است . و ديگر در زير و از درون و پيوسته بسوى لبه درونى پهن شود كه بيشتر در برگيرد تا برسد بغضروف گردى كه بدان پيوسته .\r\nو بر پشتش برآمدگى سه گوشى است بنام ( عير كتف ) كه قاعده‌اش بسوى برونست و زاويه‌اش بسوى درون تا سطح پشتش بكندن پوست يا ازار از برخورد مختل نشود ، و آن چون دندانه مهره‌ها براى نگهدارى آفريده شده ، و همانا شانه براى اينست كه بازو بدان آويزد و به سينه نچسبد و حركت دستها روان باشد و گير نكنند ، و سپر دومى باشد براى اعضاء ميان سينه و بجاى دندانه و بال مهره‌ها باشد .\r\nبازو : استخوانيست گرد چون نى كه ميان تهى است و پر است از مغز طرف بيرونش كوژ است و درونش فرو رفته تا ماهيچه‌ها و پيها و رگها را نهان سازد و براى زير بغل گرفتن هر چيز آماده باشد و دستها بهم جفت شوند ، سوى بالاى كوژش بدرون گودى كتف درآيد و بندى نرم دارد كه بسيار محكم است و به چهار رشته بسته است و چون نرم است در معرض از جا كندنست ، و آن را نرم ساختند تا در هر سو بچرخد و اين چرخش مورد نياز نيست تا بسيار باشد و از پاره شدن رشته‌ها و از جا كندن آنها و بلكه خود بازو نگرانى باشد بلكه بيشتر آرام است و دست حركت دارد .\r\nو اما سر فرودينش دو دندانه بهم چسبيده در آن تركيب شده ، و آنكه در سوى درونست درازتر و باريكتر است و با استخوان ديگر بندى ندارد و چيزى بدان بسته نيست ولى نگهدار رگها و پى است كه بدست آيد و آنكه در سوى برونست متمم بند آرنج است ، و ميان اين دو دندانه رخنه گرديست مانند رخنه چرخك دستى .\r\nو در پايانش دو گوديست از پيش و پس بنام دو عتبه ، آنكه در پيش است ساده و نرم و بىپرده است و ديگرى كه بزرگتر است بسوى زير فرود است و رخنه آن گرد نيست ولى چون ديوار راستا است كه وقتى سر استخوان ساعد\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nبجانب بيرون حركت كند و بدان رسد بايستد .\r\nساعد : از دو استخوان است كه بدرازا بهم چسبيدند و آنها را زندين خوانند ، و فوقانى كه پهلوى انگشت بزرگ است نازكتر است زيرا باربر ديگرى است و آن را زند اعلى نامند و فرودين كه پهلوى انگشت كوچك است كلفتر است چون باركش است و زند اسفل نام دارد ، و همه را ذراع خوانند ، و بوسيله زند اعلى ساعد پيچ خورد و راستا ايستد از اين رو كج است زيرا از درون آغاز شود و بيرون گرايد تا آماده حركت پيچدار باشد ، و با فرودين ساعد باز و بسته شود .\r\nو از اين رو راستا است تا بهتر كار كند ، و ميان هر دو باريك است چون نيازى بكلفتى ندارد و ماهيچه كلفتى در آنها نيست ، و دو سوى هر دو كلفتند چون نياز به رشته‌هاى بست و بند فراوان دارند و در برابر برخوردها و تصادمات سخت از حركت مفاصل و گوشت و ماهيچه‌هاى آنها ، و در سر زند اعلى گودى راستائى است كه لقمه‌اى از سر برونى بازو در آنست و با رشته‌ها بدان بسته است و با چرخيدن آن در اين گودى راست و كژ مىشود .\r\nو اما زند فرودين دو دندانه دارد كه ميانه آنها رخنه‌ايست راست رخنه سر بازو و از آنها فراهم شود بند آرنج ، و چون رخنه آن به پس و زير حركت كند دست گشاده شود ، و چون حزّ ديوار مانند از گودى كه لقمه را دارد پهن شود دست را از فزونى گشودگى باز دارد و بازو و ساعد راستا بايستند و چون يكى از دو رخنه بر ديگرى بچرخد به پيش و فراز دست بسته گردد تا آنجا كه ساعد ببازو چسبد و دو سر هر دو زند از زير همراه شوند و چون يك چيز شوند و در آنها گودى پهن مشتركى با ديد شود كه بيشش در زند فرودين است ، و آنچه از گودى جدا شود كوژ و نرم بماند تا از آفات دور باشد .\r\nمچ بند دست و شانه كف مچ دست از 8 استخوان گرد كه در دو رده برشته آمدند تركيب شده و همه استخوانهاى سخت بىمغز گنبد شكل باشند بوضعى كه از همراهى آنها شكل شايان مچ دست پديد گردد و شانه كف چهار استخوان پيوست\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nباستخوانهاى مچ دست است با رشته‌هاى استوار ، رده بالاى مچ كه پهلوى ساعد است سه استخوان بند استوارند ، استخوانهايش نازكترند و سر آنها كه پهلوى ساعد است باز نازكتر است و هموارتر و چسبيده‌تر كه گويا يكى هستند و سر آنها كه پهلوى رده فرودين است پهنتر و كم پيوست‌تر و رده فرودين چهار استخوانست بشمار استخوانهاى شانه كف كه بدانها پيوستند ، و استخوان هشتم در صف‌بندى مچ نيست بلكه نگهبان پى پهلوى كف است .\r\nاستخوانهاى مشت در سوى مچ بهم نزديكند تا خوب باستخوانهايش بچسبند و خرده خرده در سوى انگشتان از هم گشاده شوند تا خوب باستخوانهاى گشاده و جداى انگشتان پيوندند ، مچ با ساعد دو بند دارد يكى تا گشاده و بسته گردد كه بزرگتر است و از جا گرفتن استخوانهاى مچ در گودى مشترك دو سوى استخوانهاى زند پديد گردد و ديگرى براى پيچيدنست و از جا گرفتن دندانه سر زند فرودين انگشت كوچكه در گودى سر استخوان مچ كه برابر آنست پديد شود و كودى بر دندانه بچرخد و مچ و هر چه بدان پيوست است به پيچد ، و بند مچ با مشت از گودى سر استخوانهاى مچ است كه دندانه‌هائى از استخوانهاى مشت پوشيده با غضروف در آنها در آمده .\r\nو همه اين استخوانها بندهاى استوار و بهم بسته دارند تا چون مشت چيزى در خود جا دهد و نگهدارد از هم نپاشند تا اگر كف را پوست كنند آنها را ببينى بهم چسبيده‌اند گر چه زيبائى ندارند و با اينكه استوارند به آسانى بسته شوند ، و در همه استخوانهاى مچ و مشت فرورفتگى است از سوى كف دست تا بوسيله آن بتواند چيزهاى گرد و روان را در خود گيرد .\r\nانگشتان : هر كدام سه استخوان دارند بنام سلاميات كه فرودترشان بزرگتر است و بالاتر خرده خرده نازكتر و خردتر تا نسبت باربر و باز نيكو باشد ، استخوانها گردند تا دور از آسيب باشند ، و سختند و تو پر و بىمخ ، درون\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nگود و گوژپشت تا بهتر بگيرند و نگهدارند و بكشند ، ميانى درازتر است وانگه بنصر و از آن پس سبابه وانگه خنصر تا در گرفتن سر آنها برابر باشد و رخنه نباشد و در درون مشت ژرف باشند و چيز گرد را قبضه كنند .\r\nو همه استخوانهاشان با دندانه و گودى درون همند و ميانشان رطوبت چسبانيست تا پيوسته‌تر بمانند و بر اثر حركت خشك نشوند و بندهاشان رشته‌هاى استوار دارند و تا پرده غضروفى بهم برخورند و رخنه‌هاشان را استخوانهاى ريزى پر كنند تا خوب محكم باشند و آنها را سمسمانيه نامند ، درونشان گوشتين است تا در برخورد بدان چه برگيرند آرامش داشته باشند و از برون كم گوشتند تا سنگين نباشند و چون گرد شوند ابزار ستيز كوبنده‌اى هستند و گوشتين باشند تا خوب بهم بچسبند .\r\nو بىاستخوان آفريده نشدند با اينكه بىاستخوان هم حركت‌پذير بودند مانند بسيارى از كرمها و ماهيها تا سست و ناتوان نباشند چون رعشه داران و از يك استخوان نشدند تا كارشان دشوار باشد مانند سرما زده‌ها و بسه استخوان بس كردند زيرا اگر بيش بودند و حركت بيش داشتند دچار سستى ميشدند در ضبط آنچه نياز بفزونى ضبط دارد و اگر از دو تا بودند محكمتر بودند ولى كم حركت‌تر و كفايت نميكردند ، و نياز بهر گونه حركت بيش از نياز باستوارى بيش است .\r\nو آنها را در بر هم كوژ و يا فرو رفته نساخت تا اينكه هنگام نياز چون يك چيز باشند و سود بزرگى دهند ، و براى انگشت و بزرگ و خرد كوژى از سوى برون ساخته تا هنگام گره كردن مشت گرد باشند و دور از آفت ، و انگشت بزرگ را بمشت نچسبانده تا دورى ميان او و انگشتان ديگر كم نباشد و برابر چهار ديگر باشد . و چون چهار انگشت چيز خردى را در خود گرفتند و ابهام با آنها كمك كرد و آن را فرو گرفت در ضبط آن با آن چهار نيروى برابر دارد .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nو براى آنكه انگشت بزرگ براى هر چه در مشت گيرند چون سر بند شيشه باشد ، و اگر در جز جاى خود بود سودش نابود بود ، و اگر بجاى انگشت كوچكه بود دو دست نميتوانست چيزى را كاملا در خود بگيرند و بدتر از آن اين بود كه در پشت يا درون مشت باشد .\r\nناخن : استخوانيست نرم و پيوسته در نمو زيرا مانند دندان هميشه سائيده شود ، و همانا براى آنند كه پشتيبان انگشتان باشند تا بر نگردند و فشار نكشند هنگام چسبيدن به چيزى و سست شوند و انگشت بتواند چيزهاى خرد را بردارد و بخارد و بتكاند و بسا سلاح باشد و اين سود در جز آدمى روشنتر است ، و گرد است تا برخى چيزها را ببرد و بشكافد ، و نرم هست تا در آرام باشد و نشكند .\r\nاما هيئت سينه و توى شكم : همه از گلوگاه تا لگن خاصره زير دو بخش است ، بخش مالا شش و دل را دارد و بخش پائين معده ، روده‌ها ، سپرز و كبد و زهره و قلوه‌ها و مثانه و زهدان ، و ميان اين دو تهيگاه عضوى بنام حجاب فاصله است كه پرده‌ى دل گويند و از سر سينه خيزد و يك ور بگذرد تا بمهره‌هاى پشت در بر مهره 12 و پرده‌اى شود ميان بخش بالا و پائين ، و همان بخش بالا هم بوسيله پرده‌اى كه از ميان گذرد و بمهرهاى پشت چسبد دو بخش گردد ، و اين تهيگاه بالا را همه سينه گويند و از بالاى گلوگاه است تا پرده شكم كه از پهنا آن را بخش كند .\r\nو همانا سينه براى نفس كشيدن آفريده است ، چون در تنفس شش باز و بسته شود فرو رود و برآيد تا هواى پاك بشش رساند و هواى سوخته را برآرد براى خنك كردن دل و تعديل حرارتش و كمك بروح حيوانى چون هوا مركب آنست و آن را ميكشاند مانند آب كه خوراك را ميكشاند .\r\nو هوائى كه استنشاق مىشود از مجارى ميان شش و دل به دل ميرسد و چون داغ و سوخته شد نياز دارد كه برآيد و تازه شود و سينه و شش بسته ميشوند و باز\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nميشوند و هواى تازه فرو مىآيد چون مشك كه باد آتش را مىزند و با باز شدن پر هوا ميگردد و با بستن هوا را برون ميدهد .\r\nشش : گردن آن در پايان دهن است كه گفتيم و چون زير گلو رسد دو بخش شود و هر بخشى به چند بخش و بافته است و اطرافش پر از گوشت سفيد نرم سوراخ سوراخ هواكش است و غذايش خونيست بسيار لطيف و رقيق و گردن شش و رخنه‌هاى ميان پره‌هاى آن و پره‌هاى رگهاى آن را پر كند و جزء گردن پخش شده و رگهاى زيرش گردد ، و گوشتى كه اطرافش پر كرده تن شش است و نيمى در تهيگاه راست سينه و نيمى در چپ آنست و در هر تيكه سينه دو شقه دارد تا تنفس دو ابزار داشته باشد و اگر بيكى آسيب رسد با ديگرى انجام شود مانند دو چشم و از يك پرده پى دار پوشيده است تا نگهش دارد و باندازه‌اى حس به دو بخشد .\r\nو گوشتش سوراخ سوراخ است تا بيش از نياز دل هوا بگيرد تا چون جاندار زير آب رود يا آواز دنباله‌دار مانع از تنفس كشد يا نخواهد در هواى بد بو نفس كشد يا هواى دودى يا گردى ، هوائى باشد كه دل از آن بهره گيرد ، و هم كمكى باشد براى دفع هواى دودى و براى فوت كردن و سفيدى گوشتش بر اثر هواى بسيار است كه به خون آن غلبه دارد و تيره تيره بسيار دارد براى آنكه بيكى آفت رسد از ديگرى بهره برد و ماهى شش ندارد و از راه گوش تنفس كند .\r\nگردنه شش : از غضروف بسياريست كه روى هم چيده است و با رشته‌ها بهم بسته‌اند برخى يك دائره كامل باشند كه درون ششند و برخى نيم دايره كه كنار روده سرخه‌اند و در فضاى گلو با آن چسبيدند و ميان هر دو تا از آنها رخنه‌ايست كه دو پرده فرا گيرد بر آنها آنان را پوشانده و همه رخنه ميانه را پر كرده و ميان دو سوى آنها را از درون و برون پيوسته و غضروف باشند تا بسته نشوند و سختى آن سبب پديدش آواز يا كمك آن باشد و بسيارند تا آفت نگيرند\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nو پرده دارند تا در هنگام فرو بردن هوا و نفس كشيدن باز و بسته شوند ، زيرا همان پرده است كه باز و بسته تواند شد نه غضروف .\r\nو سوى كاستش با پرده بروده سرخه چسبيده تا هنگام فرو دادن لقمه جمع شود كه روده سرخه نياز بكشش و توسعه دارد و از آن سوى پرده باز شود اندازه‌اى از فضاى گردنه شش را بگيرد و لقمه به آسانى فرو رود و تهيگاه قصبه شش ياور روده سرخ گردد هنگام بلعيدن ، و پرده درونى سخت‌تر و نرمتر تا با ناگواريها و دمهاى بد و دودى كه از دل برآيد ايستادگى كند و از فشار آواز شل نشود .\r\nدر درون شش بخشهاى فراوان دارد تا هوا پر در آن در آيد و براى دل اندوخته گردد ، و سود آن در آماده كردن هوا براى دل چون كبد است در آماده كردن غذاء براى همه تن ، و دهانه آن تنگ است تا هواء خرده خرده بدل رسد و خون در آن نفوذ نكند تا خونريزى پديد شود .\r\nدل : از گوشت و پى و غضروف است ، و آورده و شرايين در آن رويند و رشته‌ها كه بدان وابسته‌اند و پرده‌اى كلفت بدان پوشيده كه نگاهش دارد و به آن نچسبد جز در بن تا هنگام باز شدن بدان فشار نياورد ، گوشتش سخت است و كلفت و از سه نوع بافته است ليف گوشتى دراز و كشنده و پهن دفع‌كننده و ليف گوشتى يكور تا حركت و كار چند كند و زود اثر پذير نباشد و دور از آفت باشد ، شكلش صنوبريست قاعده‌اش در بالا است كه شرايين از آن رويند و پهن است تا به اندازه باشد و غضروفش پايه محكم آنست و چون پى آنست .\r\nسه تهيگاه دارد كه بطون نام دارند دو تا بزرگ و يكى در ميانه كوچك بنام دهليز ، گوشهء راست جايگاه خون ساخته و مانند جوهر آنست و چپ جايگاه روح و خون رقيق و سخت‌تر است تا آنچه در آنست بخار و عرق نشود چون يكى لطيف\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nاست و ديگرى رقيق بخلاف گوشهء راست و ميانه سوراخى است ميان هر دو كه با بسط و قبض دل گشاد و تنگ شود و بوسيله آن دو نوع خون بهم آميزند و معتدل شوند ، و نسبت آن به دو گوشه چون بطن ميانه دو قسمت جلو و دنبال مغز است گوشه راست دو دهنه دارد كه از يكى رگهاى كبد در آن آمده و خون كبد را در آن كشند و ديگرى بشش پيوسته و آن وريد شريانيست ، چپ هم دو دهانه دارد يكى شريان بزرگى كه همه شرايين از آن رويند و دوم دهانه‌اى كه بشش پيوست است و از آن هواء شش به دل رسد و آن شريان وريديست و دو برآمدگى دارد چون دو گوش كه خون و هوا را بپذيرند از سوراخها و رگها و آنها را بدل رسانند و جرمشان از گوشت دل نازك‌تر و حركت پذيرترند و با نازكى سختند تا دور از آسيب باشند .\r\nهمانا دل را در سينه نهادند چون ميانه تنست و سازگارتر و اندكى بسوى چپ است تا از كبد دور باشد و دو گرم در يك جا نباشند و تا جانب چپ برابر شود زيرا سپرز در اينجانب است و خود گرمى بسزا ندارد و تا اينكه كبد و رگها ميان تهى آن جاى وسيع داشته باشند ، و جاى بيشتر براى كبد به از آنست براى سپرز چون كبد اشرف است .\r\nشش دل را بپوشاند تا استخوانهاى سينه از جلو بدان برنخورند و آن در جاى محكمى است و جوهرش درد و ورم نپذيرد ، و بزرگى و خرديش در غالب مايه دليرى و ترسوئيند كه نشانه قوت زندگى و ناتوانى آنند و اگر بر خلاف آن يافت شود براى اينست كه نسبت بتن حرارتش كم و يا بيش است « 1 » و بسا درون دل برخى جانوران تنومند بويژه شتر و گاو استخوانى باشد كه غضروف مانند است و سخت‌تر آن در دل فيل يافت شود .\r\n\r\n\r\n","description":"","footnote":"\r\n( 1 ) شيخ در قانون گفته : و جانور دل بزرگ بيتاب و ترسو چون خرگوش براى است كمى حرارت دل كه در چيز بزرگى پخش شود و خوبش گرم نكند و دل خرديكه دلير براى حرارت است بيش است كه در آن بند شود و سخت گردد ولى بيشتر دليرها دل بزرگند ( منه )\r\n","page_name":" 32 ","page_number":32},
  {"content":"\r\n\r\nشرايين : كه رگهاى زننده‌اند ، از تهيگاه چپ دل رويند كه گفتيم چون گوشه راست بكبد نزديك است و كارش كشيدن غذاء و به كار بردن آنست ، و از آن دو شريان بزرك برآيند كه يكى خردتر است و آن شريان وريدى پيوست بشش است و ديگرى بزرگتر كه چون برآيد دو تيره شود يكى بتجويف راست دل رود كه خردتر است و ديگرى گرد دل بچرخد چنانچه بايد و درون آن رود و در آن پخش شود .\r\nپس باقى رگهاى برآمده از تجويف چپ دل بعد از اين دو تيره دو بخش شوند يكى به پائين تن گرايد و ديگرى به بالا و دومى دو بخش گردد به دو سو باعضاء برابرش پيوندد و حرارت غريزيه بدانها رساند تا در برابر زير شانه كه رگى از آن بدست كشد و در آن چنانچه آيد پخش گردد و تيره‌هاى خرد از آن بماهيچه‌هاى برون و درون بازو پيوندد ولى در درونست و ژرف تا چون بآرنج رسد بالا آيد و زدن آن در اينجا پديد گردد در بسيارى از تن آدميان و رگ زير شانه بدان چسبيده تا چون اندكى از آرنج فرو شود باز ژرف گيرد و تيره‌هاى موئين از آن تراود و بماهيچه ساعد برايند تا مسافتى از ساعد را پيمايد و باز دو بخش شود يكى بمچ رود و بزند بالا گذرد و همانست كه پزشكان گيرند و حال بيمار را از آن باز رسند .\r\nو ديگرى از مچ بزند فرودين گذرد كه خردتر است ، و هر دو در مشت پخش شوند و بسا در درون كف زدن آنها با ديد شود و چون بخشى از اين رگ بالا به بالاى سينه رسد دو بخش گردد و هر بخشى دو بخش و يكى از اين دو بخش از رگ زننده عروق كبد بگذرد و بالا رود تا در كاسه سر درآيد ، و در گذر خود باعضاء ژرفى آنجا پيوندد و چون بكاسه سر رسد بخش شگفت آورى به خود گيرد و به صورت يك تورى در بستر مغز درآيد كه ياد شد .\r\nو پس از تشكيل اين تورى دو رگ برابر شود چون حال پيش از بخش شدن و هر دو در حريم مغز درآيند و در آن بخش شوند ، و بخش خردتر اين دو به ظاهر رو و سر آيد و در آنجا باعضاء ظاهر پخش شود مانند رگ زننده‌اى كه بيانش\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nآيد ، و زدن اين بخش در پشت گوش پديد شود . و اما زدن دو رگ زننده زير گلو از بخش بزرگ مجاور اين رگ ژرفى است ، و اين دو شريان را شريان راحت نامند .\r\nو اما بخشى كه به پائين تنه فرو آيد سوار بر مهره‌هاى پشت شود و از مهره پنجم كه برابر دل است آغاز كند و به زير گرايد و در برابر هر مهره از آن تيره‌ها براست و چپ برايند و باعضاء برابر خود پيوندند ، نخست تيره آن بشش آيد و سپس تيره‌هائى بماهيچه‌هاى ميان دنده‌ها وانگاه دو تيره بپرده شكم آيند و سپس تيره‌ها به معده و سپرز و پيه نازك گرد شكمبه و روده‌ها و بروده‌ها و قلوه و زهدان ، و تيره‌ها برايند تا بماهيچه‌هاى برابر اين اعضاء گرايند .\r\nو چون بمهره پايان رسد دو بخش شود و هر كدام بسوى يكى از دو پا گرايد ، و در آنها پخش شوند بمانند رگهاى كبد جز اينكه در ژرف باشند و زدن آنها نزد دو بند ران پديد شود و نزد پاشنه زير دو كعب درونى و در پشت پا نزديك زه بزرگ روى پا .\r\nروده سرخه و معده ، يكم از يك جوهر گوشتى و چند طبقه پرده است كه تيره‌هائى از آورده و شرايين و تيره‌هائى از پى گرد آنها است و جزء گوشتى آن كه روشن است و طبقه درونيش ليفهاى دراز دارد كه با آنها جذب كند و برونيش ليفهاى پهن كه غذاى بلعيده را بمعده اندازد و بفشارند ، و قى به همان تنها انجام شود كه دشوار باشد ، و جايش پس حنجره راستاى مهره‌هاى گردن ، و جفت پى فروآمده از مغز با آن پيچيده‌اند و فرود آيند ، و چون از مهره چهارم پشت بگذرد كه آنها را مهره‌هاى سينه نامند اندكى براست پيچد تا جاى رگ برآمده از دل را باز كند ، سپس راستاى مهره‌هاى ديگر فرود آيد تا چون به حجاب شكم رسد سوراخش گشاد گردد و در آنجا رشته‌ها آن را فرا گيرند تا مزاحم رگ بزرگى نباشد كه بر آن گذرد و هنگام بلعيدن آن را نفشارد .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nو چون از حجاب گذشت خرده خرده گشاده گردد و در آنجا دهانه معده ناميده شود و پيوسته گشاده گردد تا معده به شكل گرد كامل گردد جز آنچه از آن به استخوان پشت برخورد كه هموار است تا به خوبى بدان برخورد و فرودش پهن است و گشاد كه جاى خوراك است و آن دو طبقه دارد و درونيش ليف دراز دارد كه بيشتر كارش جذبست و ليفهاى يك ورهم با آنها آميخته تا در نگهدارى كمكش كنند و پيوسته به پرده روده سرخه و پرده درونى دهانست بلكه همه يك پرده‌اند و نيروى هاضمه در آنست چنانچه گذشت و طبقه برونى ليفهاى پهن دارد كه يك ورى در آنها نيست چون تنها ابزار فشار و دفع است .\r\nو از پى مغز تيره‌اى در آن آيد كه حس بدان دهد و از اين رو بوهاى بد را بالا ندهد ، و شركت ميان معده و مغز با اين پى است و بدانست كه آدمى سردى نوشابه را دريابد و شهوت در خود يابد و چون معده از خوراك تهى ماند گرسنه شود و بدنبال خوراك رود ، و همانا همه اعضاء مانند دهانه معده گرسنگى را در نيابند و اگر چنين بود آدمى يك ساعت تاب گرسنگى نداشت و همه اعضاء داغ گرسنگى داشتند ، و به جلو معده رگ بزرگى پيوسته در همه درازايش و تيره‌هاى بسيار بدان روانه كند و شريانى بهمراه آن و مانند آن تيره تيره شود و همه آنها بنورد پرده صفاق تكيه دارند و بر آن بافته‌اند .\r\nو از آن جمله است پيه نازك گرد معده و پيوسته رطوبتى چسبناك و چرب بدان ترشح كنند كه پيه‌هاى آن كامل گردد ، و سودش اينست كه از جلو بحرارت معده كمك كند چنانچه كبد از سوى راست بالا و سپرز از سوى چپ پائين و گوشت پشت از پس بدان كمك كنند ، و بالاى پيه پرده صفاق است و بالاى آن مراق و بالايش ماهيچه‌هاى شكم و با اين همراهان معده حرارت كاملى بدست آورد كه غذا را هضم كند با اينكه گوشت خودش هم حرارت غريزيه دارد ، چون خدمتكار همه تن است در طلب غذاء و هضم آن و بايد بدان نيرو\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nداشته باشد .\r\nو پردهء صفاق آنست كه همه اعضاء درون را فرا دارد و يك سويش بصلب است و سوى ديگرش بالاى حجاب شكم و از پائين بته مثانه و خايه‌ها پيوندد و در آنجا در بر دو بند ران دو سوراخ دارد كه مجراى عروق و آويزه‌هايند و چون گشاد شوند رودها از آن فرو ريزند و آن را فتق نامند ، و سود اين پرده صفاق نگهدارى اعضاء درونيست تا وضع و حركت و كار آنها پريشان نشوند و آنها را بهمدگر و به پشت بسته دارد تا اجتماعشان استوار باشد و تا پرده باشد ميان روده‌ها و ماهيچه‌هاى مراق و جز آن از سودها .\r\nروده‌ها : همه دو پوستند و پوسته درونى ماده چسبانى دارد بمنزله محكم سازى كه با پيهى كه بر آنست « صهروج امعاء » نام دارد يعنى ساروج روده كه آن را نگهدارد ، و همه با رشته‌هائى به پشت چسبيدند كه آنها را نگهدارد جز يكى بنام اعور كه آزاد است ، و شش تيره‌اند ، سه تا باريك كه بالا هستند و سه تا كلفت كه در زيرند و نخست از باريكها روده پيوست بته معده است كه « اثنى عشرى » نام دارد چون درازيش در هر آدمى 12 انگشت بهم چسبيده خود اوست .\r\nو دهانه‌اش كه بژرف معده پيوست است « بواب » نام دارد ، زيرا چون معده پر شود بسته گردد تا خوراك و نوشيدنى هضم نشده از ان فرو نريزد و سپس باز شود تا آنچه در معده ته‌نشين شده بروده‌ها درآيد و چنانچه روده سرخ خوراك را از بالا بمعده كشد اين روده‌ها فضول آن را از زير بيرون دهند ، و روده از روده سرخه تنگ‌تر و كم گرماتر است چون آن فرو كشنده خوراك جويده است و اين فرو كشنده هضم شده آميخته به آب .\r\nو نيز آنچه در روده‌ها ريزد بهمراه سنگينى معده است كه پر مىشود و حركات برخى مردم كه بدفعش كمك مىكند ، و تنگ شده تا بسته و نگهدار باشد تا پخت خوراك و هضم آن كامل گردد ، و آن از معده به پائين راستا است و پيچيدگى ديگران را ندارد تا دفع آسان باشد و زود تهى شود و مزاحم آنچه در\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nراست و چپ است نباشد .\r\nو دنبالش روده‌ايست بنام صائم چون بيشتر تهى است براى آنكه كيلوسى كه در آن كشيده شود به زودى بكبد رود ، و نيز خلط صفراء كه از زهره براى شستشوى روده‌ها آيد نخست بدين روده ريزد و آن را بنيروى پاك‌كننده و گزنده‌اش بشويد و تهى سازد و رودهء بلند پيچيده و گرد شده اى بسيار بصائم پيوندد بنام دقيق و سود درازى رودهء و پيچش آنها اينست كه غذاء زود از آنها جدا نشود تا جانور پيوسته نياز به خوردن و قضاى حاجت داشته باشد ، و كيلوس كشيده در روده در آنها بماند تا هضم آن كامل شود و جوهرش از رگهاى ماساريقا كه بدين روده‌هاى پيچيده پيوستند خوب بكبد كشيده شود .\r\nو وسعت همه اين سه قسم روده به اندازه وسعت بواب است ، و هضم در آنها بيش از آنست گر چه آن هضم نيست چنانچه تهى از رگهاى ماساريقا و مكندهء است كه بدان پيوستند ، و نخست آنها روده اعور است كه به زير دقاق پيوندد ، و چون كيسه‌ايست كه جز يك گذرگاه ندارد كه مدفوعات را بدان از بالا گيرد و از همان به زير بدهد ، و بسوى پس نهاده است و اندكى براست گرائيده و سودش اينست كه انبار فضله است تا هر آن نياز به بيرون رفتن نباشد ، و تا از حرارت كبد پس از هضم معده هضم ديگر يابد .\r\nو نسبت اين روده بروده‌هاى زيرش مانند معده است بروده‌هاى دقاق كه بالاى آنست و از اين رو گرايش به راست دارد تا نزديك كبد باشد و هضم را كامل كند و سپس آن را بروده‌هاى ديگر دهد كه ماساريقا از آنها ميمكد ، و همانا برايش يك دهانه بس است چون مانند معده در طول پستان نيست بلكه يكور خوابيده .\r\nو از فوائد يك دهانه بودنش اينست كه مجمع فضولى است كه اگر در روده‌هاى ديگر ريزند دفعشان دشوار است و نگرانى پديد شدن قولنج است ، زيرا مجتمع را آسانتر مىشود از متفرق دفع كرد و نيز او جايگاه آنچه است\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nكه ناچار بايد در روده‌ها توليد شود از كرمها كه كمتر تنى از آنها تهى است و در شمار كم آنها سودها است اگر خرد باشند . در اين روده است كه ته‌نشين بو گيرد و گند شود ، و از آنست كه بيشتر مرض فتق پديد شود ، زيرا آزاد است و بسته نيست و مربوط برگهاى ، ماساريقا نيست زيرا چيزى از آنها به دو نيايد .\r\nو از زير روده‌اى بدين روده پيوندد بنام قولون كه كلفت است و صاف و هر چه از آن دور شود براست گرايد و بنزديك كبد رسد وانگه به چپ پيچد بسراشيبى تا چون برابر جانب چپ شود باز براست برگردد و بسوى پشت تا برابر مهره قطن و در آنجا بروده ديگر بنام مستقيم پيوندد ، و آن در گذرش بسوى چپ در برابر سپرز تنگ است ، و از اين رو ورم سپرز مانع بر آمدن باد است بيفشار .\r\nو در اين روده است كه ته‌نشين فراهم شود براى دفع شدن خرده خرده تا ماساريقا ته‌مانده جوهر غذاء را از آن بكشد ، و در آنست كه بيشتر قولنج رخ دهد ، و از همان نامش باز گرفته شده ، و روده مستقيم كه بته آن پيوست است راستا سرازير شود تا دفع فضله آسانتر باشد و آن پايان روده‌ها است كه سرش دبر است ، و ماهيچه غده‌دار مانع از خروج فضله تا نخواهند در آنست و به اندازه معده واسع است تا جاى جمع شدن فضله داشته باشد چنانچه بول در مثانه جمع مىشود ، و هر ساعت نياز بقيام نباشد ، و هيچ كدام روده‌ها حركت ندارند جز دو طرف آنها كه روده سرخه و مقعد است ، و به همه روده‌ها آورده و شرايين و پى باشند و آيد بيش از پى كبد چون نياز بحسّ بسيار دارند .\r\nكبد : گوشتى است سرخ چون خون خشك پى آن را فرا ندارد بلكه پرده عصب را كه از پى خرد درست شده آن را پوشانيده و همانست كه كبد را بدرونيهاى ديگر و بپرده پوشاننده معده و روده‌ها مربوط سازد و با رشته‌اى محكم بحجابش بندد و به دنده‌هاى پشت با رشته‌هاى نازك و آن در پهلوى راست است زير دنده‌هاى بلند از دنده‌هاى پشت و به شكل هلال است و كوژش به سمت حجاب است تا مجال حركت بر آن تنگ نسازد و گوديش پهلوى معده است تا بر كوژ معده بخوابد و از آنجا\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nشريان كوچكى بدان آيد و در آن پخش شود و روح از آن در وى روان گردد و حرارتش را نگهدارد و با زدن آن را آراسته كند ، و راه بژرفنايش گشايد زيرا كوژش از حركت حجاب روح گيرد .\r\nو آن را چهار يا پنج پرّه است كه با آنها معده را برگرفته بمانند مشتى كه با انگشتان بگيرد و كارش اينست كه كيلوس را از معده و روده بمكد و به خود كشد در رگهائى بنام ماساريقا و در درونش فضائى نيست كه كيلوس در آن گرد آيد ولى در تيره‌هاى آن پراكنده شود از دو رگى كه از آن بر آمدند كه يكى را باب نامند و ديگرى را اجوف .\r\nبدين بيان كه باب از ژرف آن رويد و چند بخش شود و هر بخشى بخشها دارد بسيار و بخشهاى كمى از آن بژرف معده و روده اثنى عشرى آيند و بخشهاى بسيار بروده صائم و بروده ديگر تا بروده راستا رسند و در آنها غذاء بكبد كشيده شود و پيوسته از تنگ بگشاد كشيده شود تا در باب گرد آيد و از آنجا در درون كبد پخش شود ببخشها كه بباريكى مو باشند ، و همه در آن پخش شوند و گوشت كبد آنها را بپزد تا خون شوند .\r\nو اجوف از كوژش روئيده و آن شاه رگى است كه همه رگهاى تن از آن برايند و ريشه‌اش در كبد بمانند مو پخش است و با پخشهاى موئين باب بهم برخورند و خون آماده را از آنها برگيرند و از باريكتر به پهنتر آيد تا همه خون در شاه رگ اجوف گرد آيد و آنگه از تيره‌هايش در همه تن پخش شود و چون شاهرگ اندكى از كبد برآيد دو بخش شود بزرگتر به پائين تن آيد و همه اعضا آنجا را سيراب كند و دومى به بالا كشد تا اعضاء بالا را سيراب كند .\r\nو اين بخش گذر كند تا بحجاب چسبد و از آنجا دو رگ شود كه در حجاب پخش شوند و آن را غذاء دهند و در آن درآيند و رگهاى باريك شوند و بپرده‌اى كه سينه را دو نيم كند پيوندند و روكش دل و بغده‌اى بنام توثه و در\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nآن پخش شوند ، سپس از آن تيره بزرگى بگوشهء راست دل كشيده است و بر سه بخش شود : يكى بتهيگاه راست از دو تجويف دل درآيد كه از همه بزرگتر است و آن را وريد شريانى نامند ، دوم از برون گرد دل بچرخد و در همه آن پهن شود و سوم بناحيه فرودين سينه پيوندد و هر چه در آنجا است غذا دهد و چون در كنار دل آمد راستا بگذرد تا برابر گلوگاه و در اين راهش تيره‌هاى خردى از هر سو پخش شوند آنچه برابرشان باشد سيراب كنند و نزديك آنها روند و از آنها تيره‌ها بيرون برآيند و ماهيچه‌هاى بيرون اين اعضاء را بنوشانند ، و چون برابر زير شانه رسد تيره‌اى بزرگ از آن بدست برآيد از از سوى زير شانه و اين بخش باسليق است ، و چون برابر ترقوه و جاى بالاى سينه رسد دو بخش شود يكى براست و ديگرى به چپ و هر كدام دو بخش شوند يك بخش شانه را بنوشاند و از سوى بيرون بدست آيد و آن را قيفال گويند ، و باقى در هر سود دو بخش شود .\r\nو يكى از ژرف به گردن برآيد تا بدرون كاسه سر رسد و آنچه از اعضاء مغز و پرده است در آنجا بنوشاند و در گذر او به گردن تا بدرون مغز تيره‌هاى خردى از آن پخش شوند كه اعضاء گردن را بنوشانند و اين پخش را وداج غائر نامند . و دومى از ظاهر بالا رود تا بر چهره و سر و گردن و بينى پخش شود و همه اين اعضاء را بنوشاند و آن وداج ظاهر است ، و از رگ شانه در گذرش ببازو تيره‌هاى خردى پخش شوند كه ظاهر بازو را بنوشانند و از رگ زير شانه تيره‌ها جدا شوند كه درون آن را بنوشانند .\r\nو چون رگ شانه و رگ زير شانه در بند آرنج بهم نزديك شوند ، پخش گردند و بخشهائى از رگ شانه با بخشهائى از ديگرى بياميزند و يكى شوند و در نزد آرنج رگ اكحل را پديد كنند . و بخش دوم از رگ روى شانه در ظاهر ساعد كشيده و بر زند بالا نشيند و همان حبل الذراع باشد و بخشى\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nاز رگ زير شانه كه جاى كوچكترى دارد از درون ساعد بگذرد تا بسر زند فرودين رسد و از برخى تيره‌هاش رگى است ميان خنصر و بنصر بنام اسيلم .\r\nو آن بخش كه به پائين تن آيد بر مهره‌هاى پشت نشيند و بسوى زير آيد و در آغاز از آن تيره‌ها به پيچشهاى قلوه‌ها و پرده‌هاشان و اجسامى كه در برشانند آيند و آنها را بنوشانند سپس از آن دو تيره بزرگ درون تهيگاه قلوه‌ها درآيند و دو تيره‌ها بتخمها كشند ، و از آن در نزد هر مهره دو رگ جدا شوند كه اعضاء نزديك آن را بنوشانند چه آنها كه در درونند مانند زهدان و مثانه يا در برون چون مراق شكم و دو تخم تا چون به آخرين مهره رسد دو بخش شود يكى بپاى راست آيد و ديگرى بپاى چپ و از آن تيره‌ها پخش شوند كه ماهيچه‌هاى دوران را بنوشانند ، برخى در ژرف ماهيچه ژرفا را نوشاند و برخى در برون ماهيچه ظاهر را .\r\nو چون به بند تاشو زانو رسد سه بخش شود يك بخش از ميانه گذرد و با تيره‌هاى خود همه ماهيچه‌هاى درون و برون ساق را نوشاند ، و بخشى در درون ساق باشد تا در نزد كعب پديد شود در درون صافن . و بخش سوم در طرف ظاهر ساق باشد كه در ژرف ناحيه كعب برونى است و آن عرق النساء است ، و از هر كدام اين دو تيره چون بقدم رسند تيره‌هائى در قدم پراكنده شوند و تيره كه در سمت دو انگشت كوچك پا هستند از تيره‌هاى عرق النساء باشند و آنها كه در انگشت بزرگند از تيره‌هاى صافن باشند .\r\nزهره : كيسه‌ايست از پى آويزان از كبد بسوى معده روى بزرگترين پره كبد و آن يك طبقه است و از سه صنف ليف بافته شده و دو سوراخ دارد يكى بژرفناى كبد است و بدان خلط صفراء را به خود كشد و ديگرى پخش شود و بروده‌هاى بالا و به تك معده پيوندد و تيكه‌هائى از صفراء را بدانها ريزد تا\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nآنها را از فضول شستشو كند و آنها را براى قضاى حاجت برانگيزد چنانچه گذشت .\r\nو برخى جانوران مانند شتر زهره ندارند چون روده‌شان خود به خود تلخ است و گويا صفراء توليد كند و از اين رو سگ آنها را نخورد مگر بسيار گرسنه باشد و اسب و استر همچنين باشند .\r\nسپرز : عضويست گوشتى و دراز مانند زبان كه به سمت چپ تا پس معده كه استخوان پشت است چسبيده و روى معده خوابيده و ژرفايش بر كوژ معده است و با رگى بدان پيوند است ، و تيره‌هاى ريزى كه از صفاق پخش شدند و بدان پيوستند آن را استوار سازند و در آن پخش شوند ، و كوژش پهلوى دنده‌ها است و بپرده آنها تكيه دارد ، زيرا برشته‌هاى محكمى بدان وابسته نيست بلكه برشته اندك نرمى و از اين سو رگهاى آرام و زننده بسيارى بدان آيند تا آن را گرم كنند و با سردى سوداء كه بدان ريزد مقاومت كنند و آن را هضم كنند .\r\nو گوشتش سوراخ سوراخ است تا به آسانى فضله سودا را بپذيرد و گردنى دارد كه بژرف كبد پيوند است آنجا كه گردن زهره است و با آن سوداء را از كبد به خود كشد و گردن ديگرى كه از درونش برآيد و بدهانه معده چسبد و سوداء را بدان ريزد ، و پرده‌اى كه از صفاق روئيده آن را پوشيده چنانچه گذشت ، و كارش اينست كه سوداء طبيعى را بيرون دهد چنانچه فهميدى ، برخى جانوران آن را ندارند و در پرنده‌هاى شكارى گوشتخوار خرد است .\r\nدو قلوه : هر كدام چون نيم دائره‌اند و كوژشان پهلوى استخوان پشت است تا به آسانى بجلو خم شوند و گوشتشان سخت و چسبنده است تا نيرومند باشد و زود اثر نپذيرد از آنچه به دو كشيده شود از آب تندى كه خلط تندى دارد و تا بتواند آن آب را نگهدارد و خونش را كه غذاى او است\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nبكشد و آدمى براى آن بتواند شاش خود را نگهدارد تا هنگامى كه خواهد و تا مانع باشد از چكيدن ناصاف و كشيدن آن و تا خردى حجمش با سختى و چسبندگيش جبران شود .\r\nو در درون هر كدام تهيگاهى است كه آنچه بدان تحليل شود در آن گرد آيد تا نيروى خونخوارش غذايش را از آن بگيرد و آبش را بمثانه سر دهد ، و هر كدام را گردنيست پيوسته بجوف كبد تا آب را از آن بكشد و ديگرى پيوسته بمثانه تا آب خالص را بدان بريزد ؛ و قلوه راست بالاتر از چپ است تا نزديكتر بكبد باشد .\r\nهمانا جفتند چون آب بسيار است و جا بر كبد و روده اعور و سپرز و قولون تنگ ميشد اگر يكى بود و در يكسو و با اين حال راستا نبود و بسوى آنها ميگرائيد و اگر در ميان بود جا را بر معده و روده‌ها تنگ ميكرد و از خم شدن بجلو باز ميماند ، بعلاوه هر عضو جاندار جفت است و آن هم كه يكى است در پهلو است چنانچه از تامل در آنچه گذشت روشن است ، و خدا هم فرمود : « و از هر چه جفت جفت ساختيم شايد يادآور شويد 49 الذاريات » .\r\nمثانه : از رشته‌هاى پى است تا نيرومند و محكم و كش‌دار باشد ، و چون كيسه بلوطى شكل است كه دو طرفش تنگ و ميانش گشاد است و استرش پرده‌ايست كه از سه گونه ليف ساخته و بافته شده ( يعنى دراز و پهن و يكور ) تا هر سه كار را كند ( بكشد ، بدهد ، نگهدارد ) و دو پوست است و استرش دو برابر پوسته رويه است در ژرف و كلفتى چون با آب تند برخورد و هر هر سه كار را همان كند ، و رويه نگهدار آنست تا چون بيرون كشيده شود ندرد ، و ميان درز و زهار جا دارد ، و كارش اينست كه ظرف شاش باشد و آن را نگهدارد تا يكباره بخواست بيرون داده شود و آدمى بىنياز باشد كه پيوسته\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nبشاشد مانند روده كه نگهدار فضله است و شاش از دو سوراخ دو قلوه بدان ريزد چنانچه گذشت .\r\nو دو مجرا چون بمثانه رسند پوسته رو را بشكافند و ميان دو پوسته تا همه درازا گذر كنند آنگه بپوسته درونى درآيند و آن را به تهيگاه مثانه بشكافند تا چون پر شد و بر جا شد آستر برويه چسبد و چون يك پوسته شوند كه ميان آنها منفذى نباشد .\r\nو گردنى دارد كه آب را بجهاند به قضيب و كج است و پيچ بسيار دارد و از اين رو همه آب يكباره بيرون نريزد و خصوص در نرها كه سه پيچ دارد و در ماده‌ها يك پيچ چون مثانه‌شان برحم نزديك است ، و بر دهانه آن ماهيچه‌ايست كه آن را ببندد و شاش را باز دارد تا خواست جاندار آن را آزاد و رها كند .\r\nپستان : از شريان و رگ و پى تركيب شده كه ميان آنها را گوشتى غده‌دار و سفيد و نرم پر كرده است و خدايش آفريده تا زاينده و شيرده باشد ، و شريانها و رگهاى پستان بخشها دارند و ناز كند و بچرخند و بهم پيچند و آن گوشت شيرزا آنها را در بر گيرد و خونى كه در درون آنها است بدل به شير كند كه در منش بمانند آنست چنانچه گوشت كبد آنچه را از معده كشد خونى كند مانند خودش .\r\n\r\nفصل ششم تشريح آلات نژادسازى\r\nدو تخم : مايه‌شان گوشت غده‌دار سفيديست ، چون گوشت پستان خون پخته سرخ لطيف كشيده در خود را كه فزونى هضم چهارم است منى مينمايند كه سفيد است ، براى آنكه هواى روح بسيار در آنها ميخزد ، و كشش اين\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nمايه در آنها بوسيله رگهاى آرام و زننده‌ايست كه دهانه‌هاى بسيار دارند و كجيها و پيچهاى بسيار ، و مجراى آنها پرده صفاق است ، و از آن دو مجراى برنجين فرود آيد و بخش شوند و طبقه درونى كيسه بيضتين را بسازند و از آنجا است كه در آنها آيد و خوب مستحيل گردد و نوعش كامل شود و منى درست شود و در دو مجرى ريزد و آن را بقضيب دهند .\r\nو از بس تيره‌هاى رگها در اينجا فراهمند كه خايه كشى كه به ظاهر بريدن يك رگ است گويا بريدن هر رگى از هر عضويست چون دهانه‌هاى بسيار در آنجا پديد شود ، و از اين رو خايه كشيده‌ها را بينى كه همه نيروهاشان از دست رفته و همه مفاصلشان سست شده و اثر آن در راه رفتن و همه حركات و در فهم آنها هم پديد شود و هم در رخسار و آواز آنها .\r\nقضيب آلت مردى : عضويست كه از رشته‌ها و پيها و ماهيچه‌ها و رگهاى زننده و آرام كه ميان آنها گوشت كمى است فراهم شده و مايه‌اش جسمى است رشته مانند كه از استخوان زهار رويد و تهيگاه بسيار و وسيع دارد كه بيشتر برهمند و زير و روى آنها شريانهاى بسياريست گشاده بيش از آنچه آن را سزد و پيهائى از مهره‌هاى عجز بدان آيد و گر چه در جوهرش فرود ندارند و سه سوراخ دارد براى شاش ، و منى ، و وذى .\r\nو برخاستن آن باينست كه تهيگاهش از بادى غليظ پر شود و رگهايش از خون ، و انزال آنگاه است كه كشيده شود و اوعيه منى بر خيزند و بهيجان آيند تا آنچه در آنها است براى فراوانى يا شهوت بپرانند ، و يكى از اسباب داعيه آن سايش سر آلت است و خارش آن از جسمى كه با آن برخورد مىباشد زيرا كه آن باعث كشش اوعيه منى شود و پراندن آنچه در آنها است و قوت انتشار ، بادش از دل برانگيزد ، و نيروى شهوت هم از آنست با همكارى قلوه و اصل همان دل است .\r\nزهدان : از آن زنانست و چون قضيب است براى مردان ، و آن\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nابزار زايش آنها است چنانچه قضيب ابزار نژادسازى مردها است و در خلقت هم مانند آنست جز اينكه يكى كامل است و بيرون و آشكار و ديگرى كاست است و در درون ، و گويا زهدان يك قضيب وارونه است يا قالب آنست و در درونش طوقى از پى است كه گرد است و دندانه‌دار ، و رگهاى بسيار دارد تا آماده باشد براى جنين .\r\nو براى ماهيچه حيض هم سوراخ بسيار است و آن ميانه مثانه است و رودهء راستا جز اينكه مثانه اندازه‌اى بالا رود چنانچه گردن مثانه زير آن فرو آيد و از زير ناف تا آخر سوراخ فرج را فرا گيرد كه همان گردن آنست و درازايش از شش انگشت است تا يازده ، و بوسيله جماع و بىجماعى دراز و كوتاه شود ، و اندازه آلت مجامعت را به خود گيرد و درازى رحم هم نزديك به آنست و بسا بروده‌هاى بالا رسد ، و آن با رشته‌هاى بسيار محكم به پشت بسته است تا ناف و مثانه و استخوان پهن ولى نرم است و از مايه پى است كه كش دارد و با فرا گرفتن گشاد مىشود و بهم ميرود و جمع مىشود چون نيازى نباشد .\r\nو تهيگاهش با كامل شدن نمو جنين كامل مىشود مانند پستان كه حجمش بكمال نرسد جز با آن زيرا پيش از آن بيكار است و هنگام حيض سطبر و كلفت مىشود كه گويا فربه شده و چون پاك شود لاغر ميگردد ، و دو پوست است و درونيش بسا كه از رگ است و براى آنست كه زبر است ، و دهانه اين رگها درون رحمند و آنها را نقر رحم نامند و پرده جنين بدانها پيوندد و از آنها خون حيض روان شود و جنين استوار گردد ، و برون هر دو پوست بسا كه پى مانند است و يكپارچه ساده است ، و درونى دو بخش كنار همند نه چسبيده بهم .\r\nرحم آدمى دو تهيگاه دارد و از جز او بشمار پستانها ، و هر دو بسوراخى رسند برابر دهانه بيرون فرج كه منى از آن به دو رسد و خون\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nحيض از آن بريزد و نوزاد از آن بدر آيد ، و در هنگام آبستنى چنان تنگ است كه سر ميل بسا در آن نرود ، و آنگه بفرمان خدا گشاد گردد تا نوزاد از آن برآيد و پيش از دريدن پرده دوشيزگى در گردنه زهدان پرده‌ايست كه از رگها و رشته‌هاى بسيار نازك بافته است و بدخول پاره شوند .\r\nبرخى زنها گردن رحمشان به سمت راست است و برخى به سمت چپ و آن از ماهيچه‌اى گوشتين است و غضروف مانند ، و گويا شاخه شاخه روى هم است ، فربهى و آبستنى آن را سفتتر كند ، رحم دو برآمدگى دارد كه آنها را دو شاخ رحم خوانند و چون دو تخم مرد باشند جز اينكه در درونند و خردتر و پهن‌ترند ، هر كدام در يك پوسته‌اى از پى است براى خود و در يك كيسه نيستند .\r\nو چنانچه اوعيه منى در مردان ميان دو تخم و ريزشگاه در بيخ آلت است در زنها ميان دو تخم و ريزشگاه درون رحم است جز اينكه در آنها پيوست به دو تخم است چون در نرمى بهم مانند و نيازى به سختى آنها و خوراك در قانون گفته : چنانچه در مردها اوعيه منى ميانه دو تخم و ريزشگاه آن در بيخ آلت است همچنان در زنها اوعيه منى ميان دو تخم و ريزشگاه در درون رحم است ولى آنچه براى مردها است از تخم آغاز شود و بالا رود و در گودى كه آويزه تخم از آن فرود آيد درافتد و مستحكم گردد سپس گشاده و كج و يكور فرود آيد با پيچها كه منى ميان آنها پخته شود و برگردد بمجراى آلت مردى از هر دو سوى بيخ آن و نزديك آن گردن مثانه كشيده است كه در مردها دراز است و در زنها كوتاه .\r\nو اما در زنها از دو تخم به دو خاصره مايل است چون دو شاخ ايستاده و متوجه به دو پستان و دو سرشان بدوران پيوند است و هنگام جماع زه گيرند و برابر شوند با گردن رحم تا پذيرا شود براى اينكه آن را به دو سو كشند تا\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nباز شود و گشايد و منى را ببلعد ، و از اين رو اختلاف دارند كه اوعيه منى در زنها پيوستند به دو تخم و هر چه در هر كدام از دو تخم نفوذ كند در دو برآمدگى شاخ مانند هم نفوذ كند و منى را به طرف خود پرت كند و آنها را پرتاب كن منى نامند .\r\nو همانا اوعيه منى در زنان به دو تخم پيوست است براى آنكه اوعيه منى در آنها به نرمى دو تخم است و نيازى به سختى خود آنها و پوششان نيست ، زيرا در درونند و نياز به سپر ندارند ، ولى در مردها پيوست آنها به دو تخم نيكو نيست و با آن آميخته نيستند و اگر چنين بود دو تخم هنگام زه كشيدن آنها را با سختى خود آزار ميدادند ، بلكه ميان آنها واسطه‌ايست « افتنديدوس » - پايان -\r\n\r\nفصل هفتم در تشريح اندام فرودين ديگر تن\r\nشكل خاصره ، زهار و ران : در نزد پس ران دو استخوان بزرگ است در راست و چپ كه از ميانه در جلو بند محكمى دارند و چون پايه‌اند براى همه استخوانهاى بالا تنه و حامل و ناقل استخوانهاى پائين تنه و هر كدام چهار تيكه دارند ، آنكه در سوى بيرونست « حرقفه » نام دارد و استخوان خاصره ، و آنكه در پس است ورك نام دارد ، و آنكه در فرود است ، حق الفخذ ( حقه ران ) نام دارد زيرا گودى سر گرد ران در آنست ، و اندام شريفى در آن نهاده شدند مانند مثانه ، رحم ، اوعيه منى مردان و مقعده و ناف .\r\nو اما ران استخوانى دارد كه بزرگتر استخوان تن است ، زيرا حامل هر آنچه است كه در بالا است و ناقل هر آنچه در زير است و سر بالاى آن گنبديست تا در حقه ورك جا كند و جفت شود و از طرف برون و جلو\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nكوژ است و از طرف درون و پس گود و ژرف ، زيرا اگر راستا بود و برابر حقه يك نوع كژ روى پديد ميكرد چنانچه در كسى كه چنان آفريده شده رخ دهد ، و خوب ماهيچه‌هاى بزرگ را نگهدارى نميكرد و نه پى و رگها را و خلاصه چيز راستا پديد نميشد ، و نشست شكل خوبى نداشت ، و اگر باز برگشت بدرون نداشت نوع ديگر از كج روى ببار مىآورد ، و وسيله استوارى نبود و بدان گرائيده ميشد و تعادل از دست ميرفت .\r\nو در سر فرودينش دو دندانه است كه جا گير شوند در دو گودى سر استخوان ساق و البته محكم بسته شدند برشته‌هاى پيچيده و رشته‌هاى ژرفناى و دو رشته محكم از دو سو و جلو هر دو جفت است با استخوان سر زانو كه پهن است و گرد و غضروف مآب و سودش مقاومت با هر ناسازيست هنگام زانو زدن و كپ افتادن روى دو زانو ، و ستونيست براى بند زانو و در جلو است براى آنكه هر تا شدن رنج آورى از طرف جلو است زيرا تا شدن زورى از طرف پشت ندارد ، و آنجا است كه هنگام برخاستن و زانو زدن و مانند آن زور برميدارد .\r\nساق : چون ساعد مركب از دو استخوانست كه يكى بزرگتر و درازتر است و آن درونيست كه آن را « قصبه كبرى » نامند ، دوم خردتر و كوتاه‌تر است و با استخوان ران برخورد ندارد و پيش از رسيدن به آن تمام مىشود و از پائين سرش با سر بزرگتر برابر است و آن را « قصبه صغرى » نامند و در ميانه از بزرگتر جدا است و رخنه اندكى ميان آنها است ، ساق كوژى بسوى برون دارد و كوژ ديگر در فرودش بسوى درون ، تا بوسيله آن باستوارى و اعتدال آيد و قصبه كبرى كه خود ساق است خردتر از استخوان رانست كه براى تحمل بالاى خود بايد بزرگتر باشد و خردى براى سبكى است كه در ساق بايد منظور شود و درشتى براى ران سزاوارتر است .\r\nو ساق اندازه معتدلى دارد كه اگر بزرگتر شود حركت دشوار گردد\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nچنانچه براى دچار بداء الفيل و دوالى رخ دهد ، و اگر كاسته شود ناتوانى و دشوارى حركت آورد چنانچه در ساق نازكهاى خلقى است و با اين بوسيله قصبه صغرى ستون بندى شده و قصبه صغرى سودهاى ديگرى هم دارد چون پوشيدن پى رگهاى ميانه و همكارى با قصبه كبرى در بند پا كه محكم باشد و نيروى خم شدن و باز شدن داشته باشد .\r\nقدم : از 26 - استخوان تركيب شده 1 - قاب كه بند آن را با ساق استوار سازد 2 - پاشنه كه پايدارى آورد و بزرگترين آنها است 3 - استخوان زورقى كه كف پا است 4 و 5 ، 6 ، 7 - در مچ پا كه به شانه پا پيوستند و يكى از آنها استخوان نرد ماننديست ، شش گوش در طرف بيرون كه آن سوى پا بوسيله آن خوب بر زمين استوار شود ، 8 و 9 و 10 و 11 و 12 براى شانه پا كه بشمار انگشتهايند در يك رده و 14 - سلاميات انگشتانند هر كدام 3 تا جز انگشت بزرك كه 2 تا دارد .\r\nقاپ : از آدمى برآمده‌تر است از جانداران ديگر ، و با ارزش‌ترين استخوانهاى پا است براى حركت ، چنانچه پاشنه براى پايدارى ، و آن ميان دو سر برآمده از دونى ساق است كه با فرورفتگى خود از همه سو آن را فرا دارند ، و دو سويش در دو گودى استخوان پاشنه است كه در آن كوبيده‌اند و ميانجى ميان ساق است و پاشنه كه بوسيله آن خوب بهم پيوستند و بند آنها محكم است و از پريشانى آسوده كرده و در ميانه واقع است و استخوان زورقى از جلو بدان پيوسته و بندى دارد با آن و اين زورقى از پس بپاشنه پيوند است و از پيش بسه تا از استخوانهاى مچ پا و از بيرون استخوان نردى .\r\nپاشنه : زير قاپ است ، سخت است گرد از پس تا در برابر برخورد و آفت ايستادگى كند فرودش نرم است تا به خوبى گام زنند و هنگام برخاستن پا بر جا ماند سه گوشى دراز كه خرده خرده باريك شود و نزد كفه بيرونى پا\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nبپايان رسد تا گودى كف پا تا ميانش بتدريج باشد .\r\nمچ پا : از مچ دست جداست كه اين يك رده است و آن دو رده بود ، و استخوانهايش از آن كمترند زيرا نياز به حركت دارند و كار در دست بيش است ، و در پا نياز محكمى بيش است ، شكل پا از جلو دراز است تا بشود راست ايستاد ، و كفش برآمده است و ميان تهى تا وقت ايستادن و بويژه راه رفتن بسوئى مخالف پا كه بجلو كشيده مىشود گرايد ، و استوارى درست برآيد ، و گام نهادن بر چيزهاى گرد و برآمده بر جا افتد بىدرد و آزار ، و تا پا بمانند نردبان باشد و برخى از آن جدا از زمين بماند تا راه رفتن و دويدن آسانتر باشد ، براى همين از استخوانهاى بسيار آفريده شده است و بدانست كه زير پا را در خود گيرد بمانند مشت كه چيز را در خود گيرد .\r\nايضاح : در قانون گفته : مغز بدرازا سه درون دارد و گر چه هر درونى در پهنا دو تيكه است ، و تيكه پيشين به خوبى جدا است از دو تيكه راست و چپ و ياور بالا كشيدن هواء و ريختن فضول است با عطسه و اثر بخش است در پخش بيشتر روح حساس و كارهاى نيروهاى صورتگر قوانين ادراك باطنى .\r\nو اما درون آخرين نيز بزرگ است چون تهيگاه عضو بزرگى را پر كند و مايه چيز با ارزشى است كه مغز حرام است و بيشتر روح جنبش از آن پخش شود ، و كارهاى نيروى حافظه در آن انجام شوند ولى خردتر از بخش پيشين است و بلكه از هر دو بطن جلو ، و با اين حال خرده خرده بسوى مغز حرام كوچك شود و در هم رود و سخت گردد .\r\nو درون ميانه چون سوراخى است ميان تيكه جلو و تيكه واپس و بمانند دهليزى در ميان آنها است ، از اين رو بزرگ است و دراز چون از بزرگى به بزرگى ميكشاند و بدان روح جلو بروح واپس ميرسد ، و نمونه‌هاى ياد شده را نيز مىرساند و اين درونى ميانه سقفى دارد از تو كرويست بمانند\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nدالان ، و بدان ناميده شده تا سوراخى شمرده شود ، و با اين بوسيله گرديش از آفت دور باشد و براى برداشتن پرده پله پله كه روى آنست نيرومند باشد ، و در اينجا دو تيكه جلو مغز فراهم آيند و بديدرس دنباله آن رسند از اين سوراخ ، و اينجا را مجمع البطنين نامند .\r\nو اين سوراخ هم خودش بطنى است ، و چون جاييست كه صورتها را بحافظه مىرساند بهترين جاى انديشه و تخيل است چنانچه من فهميدم ، و دليل اينكه اين بطون جاى نيروهائى است كه اين كارها را كنند اينست كه چون آفتى بدانها رسد كار مربوط بدان تيكه باطل شود يا برعكس گردد ، و پرده نازكى بدرون مغز درآيد تا به پشت سر و برابر گوشها و اما جز آن كه خود سفت است نياز به پرده ندارد .\r\nو اما رگه رگه بودن بطون مغز براى اينست كه روح نفسانى در مايه مغز نفوذ كند چنانچه در بطونش نفوذ كند ، زيرا در هر زمانى بطون مغز گشاده و باز نيستند يا روح كم است و جز براى بطون رسا نيست ، و تا آنكه روح مزاج دل را بمزاج مغز خوب عوض كند و در آن خوب پخته شود و بمزاج آن درآيد ، و آن در نخست كشش بمغز در بطن جلو در آيد تا در آن پخته شود و ببطن ميانه رود و پخت بيشترى يابد و در بطن آخر پختش كامل گردد و پخت ديگر و بيش همانا بدر آميختن و نفوذ در تيكه‌هاى پزنده است مانند خوراك در كبد .\r\nولى رگه‌هاى بطن جلو پيش از رگه‌هاى واپس است چون رگه‌ها به نسبت خود عضوند تقريبا ، و علت كم بودن واپس از جلو در رگه هم موجود است ، و ميان اين بطن و بطن مؤخر و آنچه زير آنها است جاييست كه پخشگاه دو رگ بزرگ بالا آمده بمغز است كه البته آنها را ياد آورى كنيم با تيره‌هاشان كه تورى زير مغز از آنها بافته مىشود ، و اين تيره‌ها با جرمى غدّه‌اى پشتيبانى شدند كه ميانهء آنها را پر كرده و آنها را محكم\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nكرده چون پخشهاى رگ مآب ديگر كه خلاء ميان آنها نيز با گوشت غدّه دار پر مىشود .\r\nو اين غدّه‌ها هم هم شكل تيره‌هاى نامبرده است به همان هيئت پخشى كه وصف شد و چنانچه تيره شدن و پخش نامبرده از تنگى آغاز شود به گشادگى پايان يابد كه مايه پهن شدن آنست همچنين اين غده صنوبرى سرش از بالا آغاز گشودگى كند و بسوى هدف خود رود تا آويزه‌گى تيره كامل گردد و در آنجا يك بافته زهدانى پديد گردد و در آن جاى گير شود .\r\nآن تيكه از مغز كه اين بطن را دارد همه ، و تيكه‌هاى بالايش گردند و رگه رگه در درازاى آن پيوست بهم تا بتواند كش آورد و بسته شود بمانند كرم ، و درون بالاش پرده‌اى دارد كه در اندرون مغز است تا مرز دنباله آن و مركب است از دو دندانه مغزى گرد در محيط طول بمانند دو استخوان ران كه در برخوردن نزديكند و چون دور شوند گشاده‌اند با تركيب برشته‌هائى بنام وترات تا از آن بدر نشوند ، تا چون اين كرمك كش برداشت و پهنايش تنگ شد اين دو دندانه بهم نزديك شوند و مجرى بسته شود ، و چون به خود كشيد و پهناش فزود آن سوراخ باز شود ، و آنچه از آن پهلوى دنباله مغز است نازكتر است ، و كوژدار ، و جاگير شود در دنباله مغز مانند اينكه فرو رفته ، و جلوش پهن‌تر است از دنباله‌اش تا شكلى كه مغز آن را پذيرد ، و آن دو دندانه را « قبتين » نامند .\r\nو البته رگه رگه نيستند بلكه نرم و هموارند ، تا بست و جفت شدن آنها محكمتر باشد ، و پذيرائى آنها براى حركت چون يك چيز باشد ، و براى دفع فضول مغز دو سوراخ است يكى در درون جلو در مرز ميان آن و واپس آن ، و ديگرى در بطن ميانه ، و براى بطن دنبال مجراى جدائى نيست ، چون در يك سو است و خرد است نسبت بجلوى و سوراخ پذير\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nنيست و با ميانى يك سوراخ بس آنها است ، بويژه كه بر آوردگاه مغز حرام است و برخى فضولش تحليل رود و با آن دفع شود ، و اين دو سوراخ چون از دو بطن آغاز شوند و در خود مغز فرو شوند براى برخورد بهم يكور شوند و يك سوراخ ژرفى گردند كه آغازش حجاب نازك است و پايانش كه تك آنست پرده كلفتى است كه تنگ شده مانند قيف و از پهنائى گرد بتنگنائى رسد و از اين رو آن را « قيف » خوانند و هم آن را « مستنقع » نامند ، و چون در پرده سخت درآيد آنجا بسوراخى رسد در غدّه‌اى مانند كره‌اى كه در دو طرف فرو رفته است برابر هم از بالا و پائين كه ميان پرده سخت و ميان چانه است ، در آنجا بسوراخهائى صافى مانند برخورى در بالاى چانه - پايان -\r\n\r\nخلاصه‌ايست [ در تعداد استخوانها و پيها و شريانها 
  ]\r\nبدان كه استخوانهاى سر 11 - اند ، و استخوانهاى چهره 16 - ، دندانها 32 - مهره‌هاى پشت و گردن و دنبال و عصعص 30 - ، استخوانهاى گلوگاه 2 - استخوانهاى شانه‌ها 2 استخوانهاى اصلى دو دست 60 - بجز استخوانها خرد بندها بنام سمسمانيه ، دنده‌هاى از در سو 24 - استخوانهاى سينه 7 - استخوانهاى خاصره 2 ، استخوانهاى دو پا 60 - و جمع همه 248 جز خرده‌ها سمسمانيه و با آنها 264 ، چون در هر دست و هر پا 4 باشند ، شماره ماهيچه‌ها بنقل از جالينوس 529 ، و چنانچه أبو القاسم بن ابى صادق گفته : 508 ، پيها بنا بر مشهور 28 جفت و يك تك كه ميشوند 57 ، و اما شريانها كه از دل برايند و رگهاى آرام كه از كبد درآيند بطور خلاصه ريشه آنها و وضع پخش شدن آنها گذشت ، و تيره‌هاى آنها بشمار نيامده تا بتوان گفت ، و در اخبار گذشت كه همه 360 باشند نيمى آرام و نيمى جنبنده .\r\nو گويم : همانا در اين باب بسط سخن داديم زيرا در شناخت خداى حكيم و كريم و بخشايشگر و در فهم لطف و كرم و حكمت و نعمتش در همه ابواب اثر دارد ، و تشريح بهترين فن پزشكى است و حكمت ، و از همه آنها دقيق‌تر و با ارزش‌تر و اللَّه الموفق للصواب .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\n\r\nباب چهل و نهم باب نادر - در علت گوناگونى آفريده‌ها و علت سياهان و تركان و صقالبه\r\n1 - در علل ( ج 1 ص 14 ) : بسندش از فضال از امام هشتم عليه السّلام كه به آن حضرت گفتم : چرا خدا عزّ و جلّ خلق را چند گونه آفريده و يك نواخت نيافريده ؟\r\nفرمود : تا در اوهام نيفتد كه او درمانده است ، و هيچ صورتى در وهم خدا نشناسى در نيايد جز آنكه بنمونه آن آفريده‌اى دارد تا كسى نگويد آيا خدا عزّ و جلّ ميتواند چنين و چنان صورتى بسازد و چون هر چه را گويد خدا تبارك و تعالى موجودى مانندش آفريده ، و با انديشه در انواع آفريده‌هاش دانسته شود كه او بهر چيز توانا است .\r\n2 - و از همان ( ص 30 ) : بسندش از عبد العظيم حسنى كه شنيدم امام دهم عليه السّلام ميفرمود : نوح 2500 سال زيست و روزى در كشتى خواب بود و باد وزيد و عورتش فاش شد و حام و يافث خنديدند و سام آنها را تشر زد و از خنده باز داشت ، و هر چه را سام ميپوشيد كه باد فاش كرده بود حام و يافث آن را پديدار ميكردند ، نوح عليه السّلام بيدار شد و ديد ميخندند ، فرمود : اين چيه ؟ سام آنچه شده بود به دو گزارش داد ، نوح دست به آسمان برداشت و دعا كرد و ميگفت :\r\nبار خدايا آب پشت سام را ديگرگون ساز تا جز سياهان فرزند نياورد ، بار خدايا آب پشت يافث را دگرگون ساز ، و خدا آب پشت آنها را دگرگون ساخت ، و همه سياهان هر جا باشند از حامند ، و همه ترك و صقالبه و يأجوج و مأجوج و چين هر جا باشند از يافث ، و سفيد پوستان همه از سام و نوح بحام و يافث فرمود :\r\nنژاد شماها تا قيامت بردگان فرزندان سامند زيرا او به من نيكى كرد و شما ناسپاسى من كرديد ، و پيوسته نشانه ناسپاسى شما در نژادتان روشن است ، و نشانه\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nخوشرفتارى در نژاد سام تا دنيا بجا است روشن است .\r\nبيان : در قاموس گفته : صقالبه گروهى باشند كه وطنشان هم مرز خزر است ميان بلغار و قسطنطينيه .\r\n3 - در علل ( ج 2 ص 156 ) در خبر يزيد بن سلام است كه از پيغمبر صلى اللَّه عليه و آله پرسيد راستش خدا آدم را از همه خاك آفريد يا از يك خاك ؟ فرمود : آرى از همه خاكى ، و اگر از يك خاك بود مردم همديگر را نشناختند ، و يك صورت داشتند ، گفت : در دنيا نمونه‌اى دارند ؟ فرمود : خاك سپيد دارد ، و سبز ، سرخ ، و تيره و سرخ و آبى ، شيرين دارد و شور ، زبر و نرم و شيرى ، و از اين رو است كه در مردم نرم هست و زبر ، سفيد پوست و زرد پوست و سرخ پوست و گندم گون و سياه به همه رنگهاى خاك .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\nابواب طب درمان بيماريها ، خواص داروها\r\n\r\nباب پنجاهم چرا پزشك را طبيب گويند ، آنچه در باره طبابت رسيده مراجعه به پزشك\r\n1 - در علل ( ج 2 ص 316 ) : بسندش تا امام ششم عليه السّلام كه طبيب را درمان كن ميناميدند موسى بن عمران گفت : پروردگارا درد از كيست ؟ فرمود از من ، گفت دارو از كيست ؟ فرمود : از من ، گفت پس مردم درمان كن براى چه ميخواهند ؟ فرمود : براى دلخوشى و از اين رو او را طبيب ناميدند .\r\n2 - در كافى ( 88 - روضه ) : بسندش از امام ششم عليه السّلام ( نزديك به همين مضمون را روايت كرده ) .\r\nبيان : فيروزآبادى گفته طب يعنى در كار آرامى كرد و نرمش نمود و پزشكان را طبيب ناميدند چون دلخوشى بيمارند و درمان از آنها نيست ، منظور اين نيست كه طبيب از طيب باز گرفته است زيرا يكى مضاعف است و ديگرى معتل ، بلكه مقصود اينست كه نام طبيب براى اين نيست كه تن را از بيمارى درمان كند بلكه براى درمان دل است از اندوه و غم و خوش كردن آن .\r\n3 - در قرب الاسناد : بسندى از عبد الرحمن بن حجاج كه به امام هفتم عليه السّلام گفتم : بفرمائيد اگر نيازمند پزشك ترسا شدم به او درود گويم و دعا كنم ؟\r\nفرمود : آرى زيرا دعايت او را سودى ندهد .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nدر علل ( ج 2 ص 282 ) و در سرائر مانند آن نقل شده .\r\nبيان : دلالت دارد بجواز عمل بگفته طبيب ذمى و مراجعه به او و سلام به دو و دعاى بر او ، و شايد دو تاى اخير در صورت ضرورتست بلكه همه و نبايد اين كار دوستانه انجام شود چون از آن نهى شده ، و كلينى بروايت موثق ( ج 2 ص 649 كافى ) از امير المؤمنين عليه السّلام آورده كه سلام باهل كتاب ندهيد و اگر بشما سلام دادند در جواب بگوئيد « و عليكم » .\r\nو اين خبر بسند ديگر هم روايت شده .\r\n4 - در علل ( ج 2 ص 151 ) : بسندش از جعفرى كه شنيدم امام هفتم عليه السّلام ميفرمود : تا توانيد مراجعه بپزشك را از خود دور داريد چون مانند ساختمانست كه كمش به بيش كشاند .\r\nبيان : يعنى مراجعه بپزشك در دردى اندك مايه دردى بزرگتر و درمانى بيشتر است .\r\n5 - در خصال ( 13 ) : بسندش از امام ششم عليه السّلام : كه هر كه تندرستيش به بيمارى بچربد و با چيزى خود را درمان كند و بميرد من به خدا از او بيزارم .\r\nبيان : ظاهرش حرمت درمانيست تا بيمارى سخت نباشد و ناچار نشوند ولى خبر ضعيف است و بسا عمل به كراهت شود براى اطلاق برخى اخبار و احوط مراعات آنست .\r\n6 - در طب الائمه ( 53 ) : بسندى تا كه از امام ششم عليه السّلام پرسش شده يا ابن رسول اللَّه ، مردى خود را داغ مىكند براى درمان و بسا بميرد و بسا به شود ، فرمود : در عهد رسول خدا صلّى اللَّه عليه و آله يكى از اصحابش را داغ كردند و آن حضرت بالاى سرش بود .\r\nو از همان : بسندش از محمّد بن مسلم كه از امام پنجم عليه السّلام پرسيدم آيا با داغ درمان شود ؟ فرمود : آرى ، خدا تعالى در دارو بركت ، درمان و خير\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nبسيار نهاده ، و باكى نيست كه مرد تندرست درمان خود كند ، و داغ كردن باكى ندارد .\r\n8 - در طب ( 61 ) : بسندى از امام ششم عليه السّلام كه هر كه تندرستيش به بيمارى ميچربد و دارو بنوشد بمرگ خود كمك كرده .\r\n9 - از محمّد بن مسلم كه از امام پنجم عليه السّلام پرسيده شده از مرديكه ترسا و يهودى او را درمان كنند و براى او دارو فراهم سازند ؟ فرمود باكى ندارد ، همانا درمان بدست خدا تعالى است .\r\nبيان : ابن ادريس - ره - در سرائر گفته : فرمان رسول خدا صلى اللَّه عليه و آله است و در اخبار امامان ذريه او عليهم السّلام بمداواى درد ، فرمودند : مداوا كنيد كه خدا دردى نداده جز اينكه دوائى برايش داده جز مرگ كه درمانى ندارد ، بر پزشك بايد از خداى سبحانه در آنچه با بيمار كند بترسد و برايش خير خواهى كند و درمان جستن از پزشك يهود و ترسا براى مسلمانان باكى ندارد در صورت نياز بدان و چون تن زن بيمار شود و ناچار شود بمداواى مرد برايش رواست .\r\nشهيد - ره - در دروس گفته : معالجه نزد كتابى رواست و گرفتن آب چشم هم .\r\nعلامه - ره - در منتهى گفته : جائز است براى ختنه و بريدن دختران مزدور گرفت و براى درمان درد و بريدن ريشه‌اى كه در تن درآيد ، و در مزد گرفتن بر آنها خلافى نديدم زيرا كاريست كه شرع اذن داده و بدان نياز است و ضرورت و مزدور گرفتن بر آنها مانند كارهاى مباح ديگر جائز است و همچنين عقد اجاره براى سرمه‌كشيدن خواه سرمه از خود بيمار باشد يا از پزشك و برخى عامه گفتند اگر قرار بندد با پزشك روا نيست .\r\n10 - در طب ( 63 ) : بسندش از يونس بن يعقوب كه از امام ششم عليه السّلام پرسيدم ، مردى دواء نوشد و بسا او را بكشد و بيشتر او را تندرست كند ، فرمود\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nخدا درد داده و شفاء داده ، و هيچ دردى نيافريده جز اينكه داروئى براى آن نهاده بنوش و نام خدا تعالى ببر .\r\n11 - عياشى : از امام پنجم عليه السّلام دو زن يا مرد كه ديده خود را از دست دادند و پزشكان آيند و گويندش ، در مدت يك ماه 40 روزت درمان كنيم كه به پشت خوابيده باشى ، و همچنان نماز خوانده ، و به دو مراجعه كردم و فرمود : « هر كه بيچاره شد بىستم و تجاوز كارى » ( ج 1 ص 47 - تفسير عياشى ) .\r\n12 - در مكارم ( 418 ) پيغمبر صلى اللَّه عليه و آله فرمود : مداوا كنيد كه خدا دردى نداده جز كه با آن درمانى نهاده .\r\n13 - و از آن حضرتست صلى اللَّه عليه و آله و سلم كه دو كس بيمارند : تندرستى كه پرهيز كند و بيمارى كه هر چيز خورد .\r\n14 - و فرمود صلى اللَّه عليه و آله تا تنت تاب درد دارد از دارو بپرهيز و چون بيتاب شد دارو به كار بر .\r\n15 - از امام ششم عليه السّلام كه يك پيغمبرى بيمار شد و گفت : درمان نكنم تا همان كه بيمارم كرده درمان كند ، خدا تعالى به دو وحى كرد ، شفايت ندهم تا مداوا كنى ، زيرا شفاء از منست ( 419 - مكارم : و بر آن افزوده كه : دوا هم از منست ، و مداوا كرد و شفاء آمد ) .\r\n16 - در كافى ( 193 - روضه ) : بسندش از اسماعيل بن حسن پزشك كه به امام ششم عليه السّلام گفتم من مرد عربى هستم و پزشكى ميدانم ، و طبم عربى است و مزد هم نگيرم ، فرمود باكى ندارد ، گفتم : ما زخم را ميشكافيم ، با آتش داغ ميكنيم ، فرمود : باكى ندارد ، گفتم : داروى زهر ناك چون اسمحيقون ، غاريقون به كار بريم ، فرمود : باكى ندارد ، گفتم : بسا بيمار بميرد ، فرمود : گرچه بميرد گفتم : روى آن شراب بنوشانيم ، فرمود : شفا در حرام نيست ، رسول خدا صلّى اللَّه عليه و آله بيمار شد و عايشه به او گفت تو ذات الجنب دارى ، فرمود : من نزد خدا ارجمندترم\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nاز آنكه مرا گرفتار ذات الجنب كند ، گفت فرمود : داروى صبر در دهانش ريختند .\r\nگويم : اسمحيقون در كتب لغت و طب يافت نشد و در كتب طب اصمطخيقون آمده كه دانه‌ايست مسهل براى سوداء و بلغم و شايد همين بوده و تصحيف شده ، دلالت دارد كه مداوا به حرام مطلقا جائز نيست چنانچه ظاهر بيشتر اخبار است و آن خلاف مشهور است ، و حمل شده به صورت عدم اضطرار و انحصار . و نقل درد پيغمبر را گواه مداواى بداروهاى تلخ آورده و اينكه فرموده از ذات الجنب بر كنارم براى اينست كه اين بيمارى مايه پريشانى خرد و مغز است غالبا .\r\n17 - در كافى ( 194 ) : بسندش از يونس بن يعقوب كه به امام ششم عليه السّلام گفتم :\r\nكسى دارو نوشد و رگ برّد و بسا از آن سود برد و بسا هم او را بكشد ، فرمود :\r\nببرد و بنوشد .\r\n18 - و از همان ( 373 ) : بسندى از عثمان احول كه شنيدم ابو الحسن عليه السّلام ميفرمود : هيچ دارو نباشد جز آنكه دردى را انگيزد ، و براى تن سودمندتر نباشد از دست باز داشتن از هر چه نيازى بدان نيست .\r\nبيان : نيازى بدان نيست براى قوت كه از هر چه زيان دارد بپرهيزد و رو سيرى نخورد ، و داروى بىضرورت ننوشد .\r\n19 - در نهج البلاغه ( ج 6 ص 53 ) امير المؤمنين عليه السّلام فرمود : با درد برو تا با تو ميرود .\r\n20 - در دعوات راوندى رسول خدا صلى اللَّه عليه و آله فرمود : مداوا كنيد ، زيرا آنكه درد داده دارو هم داده .\r\n21 - فرمود صلى اللَّه عليه و آله : خدا دردى نداده جز برايش داروئى داده .\r\n22 - در كافى ( ج 6 ص 53 ) : بسندى از حمدان بن اسحاق كه پسرى داشتم و سنگ مثانه داشت به من گفتند درمانى ندارد جز اينكه آن را بشكافى و\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nآن را شكافتم و مرد ، شيعه گفتند : در خون پسرت شريكى آن را به امام دهم عليه السّلام نوشتم و او نگاشت : اى احمد در آنچه كردى بر تو گناهى نيست همانا تو درمان خواستى و مرگش در آن بوده كه تو كردى .\r\n23 - در قرب الاسناد : بسندش از علي بن جعفر كه از برادرم امام هفتم عليه السّلام پرسيدم از بيمار كه او را داغ كنند يا برايش دعا بگيرند و بر او وردى بخوانند ؟ فرمود گناه ندارد هر گاه ورد خوانده شود بدان چه بفهمد .\r\nتوضيح : بدان چه بفهمد يعنى معنايش را بداند از قرآن و دعاء و ذكر نه بدان چه نفهمد از نامهاى سريانى و عربى و هندى و مانند آنها چون منطرهاى هندى ، زيرا بسا كه كفر و هذيانست ، يا مقصود اينست كه خوبى آن را بداند بوسيله خبرى يا روايتى كه در باره آن وارد است ، و نخست روشنتر است ، و احوط اينست كه با آن دميدن نباشد خصوص در گره ، و تمام سخن در اين باره در كتاب دعاء است .\r\nدر نهايه ( ج 2 ص 98 ) گويد : رقيه چند بار در حديث ذكر شده و آن تعويذيست كه آفت زده را با آن افسون كنند چون تب دار و غشى و آفتهاى ديگر ، در برخى احاديث جواز آن رسيده و در برخى نهى از آن . جواز در اين روايت است كه « افسونش سازيد كه نظرش كردند » يعنى برايش بخواهيد كسى كه افسونش كند ، دليل نهى اينست كه « نه رقيه خواهند و نه داغ كنند » و احاديث بهر دو معنا بسيارند و جمعش اينست كه رقيهء بد آنست كه بجز زبان عربى باشد و بنامهاى خدا تعالى و صفاتش و كلمات كتابهاى او كه فرو آورده و يا معتقد باشد كه رقيه بناچار سودمند است و بدان اعتماد كند كه در حديث است « توكل ندارد به خدا كسى كه رقيه و افسون خواهد » و آنچه بخلاف اينها است بد نيست چون تعويذ از قرآن و نامهاى خدا و آنچه روايت شده كه فرمود به كسى كه از قرآن بيمار را ورد ميخواند و مزد ميگرفت : هر كه بورد باطل مزد گرفته تو برقيه حق مزد گرفتى .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nو چون فرمودهء آن حضرت در حديث جابر كه آن نوشته‌ها را به من نشان دهيد و آنها را بوى نشان داديم فرمود گناهى ندارد ، همانا مايه اعتمادند ، مثل اينكه نگران بوده در آنها چيزى باشد از آنچه ميگفتند و معتقد بودند در زمان جاهليت از شرك و بت‌پرستى ، و آنچه به زبان جز عرب است و معنايش مفهوم نيست و نميتوانش فهميد به كار بردنش روا نيست ، و اما اينكه فرموده « رقيه نباشد جز چشم زخم و گزيدگى » مقصود اينست كه رقيه‌اى سودمندتر و بهتر براى آنها نباشد چنانچه در معنى « لا فتى الّا علي » گفتند . و البته آن حضرت چند تن از اصحابش را فرمود كه رقيه دهند ، و جمعى را شنيد افسون ميكنند و انكار نكرد ، و اما حديث ديگر كه در وصف اهل بهشت فرموده : اهل بهشت كه بيحساب در آن درآيند آنانند كه نه رقيه خواهند و نه داغ كنند و بپروردگارشان توكل كنند ، اين در وصف اولياء روگردان از اسباب دنيويست كه به چيزى از علائق آن رو نكنند ، و آن درجه خواصّ است و ديگران بدان نرسند ، و اما عوام در مداوا و درمان رخصت دارند ، و هر كه بر بلا شكيبا باشد و چشم به راه گشايش از خدا باشد و دعا كند از خواص و اولياء خداست ، و هر كه شكيب ندارد به او رخصت رقيه و معالجه و درمان داده شده - پايان - .\r\nو شهيد - قده - افسونها و عزائم بالفاظى كه معناشان مفهوم نيست و به ديگرى زيان دارند از محرمات شمرده .\r\n24 - در خصال ( 161 ) : بسندش تا امير المؤمنين عليه السّلام كه : مسلمان مداوا نكند تا بيماريش بر صحتش چيره گردد .\r\n25 - الشهاب : رسول خدا صلى اللَّه عليه و آله فرمود : مداوا كنيد زيرا آنكه درد داده دوا هم فرو فرستاده فرمود صلى اللَّه عليه و آله و سلم خدا دردى ندهد جز اينكه شفاء آن را هم بدهد . . . . .\r\nفرمود : معالجه كنيد و سخن نكنيد كه آن خدا كه بيمار كند دواهاى درمانى را هم بلطف صنعش آفريده و برخى گياهها را و چوبها را و صمغها را و سنگها را وسيله درمان بيماريها و دردها ساخته ، و آنها دليل نيروى بزرگ و رحمت واسع او باشند\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nو اين حديث دليل خطاء كسى است كه مدعى صرف توكل است در بيمارى و معالجه نميكند .\r\nو وصف كرد صلى اللَّه عليه و آله « شبرم را باينكه گرم است و اگر معالجه بدارو درست نبود ، شبرم را وصف چنانى نميكرد ( شبرم دانه‌ايست چون نخود كه آن را بپزند و براى مداوا بخورند - از نهايه ) فائده حديث واداشتن بمعالجه بيمارى است با دارو و راوى آن ابو هريره است .\r\nو گفته : شفاء به شدن از بيماريست ، كه گوئى ( شفاه اللَّه ) و چنانچه نبى ميفرمايد : چنانچه درد از خدا تعالى است درمان هم از او است بخلاف گفته ماديها كه درد از غذاء است و شفا از دواء ، و اگر گفته شود : شيوه خدا است كه برخى مردم در بعضى احوال از غذائى زيان بينند سخن درستى باشد بجان خودم ولى همان كار خداست تعالى گر چه خوردن آن خوراك سبب آنست .\r\nو از پزشك عرب « حارث بن كلده » پرسيدند از خوردن خوراك روى خوراك گفت همانست كه مردم را نابود كند و درنده‌ها را در بيابان از ميان برد و خوراك روى خوراكى كه هضم نشده درد كشنده‌اى دانسته ، و اين شيوه بيشترين است كه خدا تعالى اجراء كرده ، جز آنها كه معده‌هاى آتشين دارند كه هر چه در آنها رود هضم كنند و همه بقدرت خدا جلّت عظمته وابسته است ، و در شأن ورود اين حديث گفتند : مردى در زمان رسول خدا صلى اللَّه عليه و آله زخم خورد و فرمود :\r\nبرايش پزشكى بياوريد ، گفتند : يا رسول اللَّه پزشك سودى دهد ؟ فرمود : آرى خدا دردى نداده جز آنكه درمانى برايش نهاده ، سود حديث تشويق بمداوا كردن و درمان‌جوئى از معالجه است و مراجعه بپزشك و دانشمندان طب و راوى حديث هلال بن يساف است .\r\n26 - در تهذيب ، بسندش از محمّد بن مسلم كه از امام پنجم پرسيدم از مردى كه معالجه درد مردم مىكند و مزد ميگيرد ، فرمود : باكى ندارد .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n27 - طب النبى : فرمود : خدا دردى نيافريده جز كه برايش درمانى آفريده جز مرگ دعائم الاسلام : از پيغمبر صلى اللَّه عليه و آله و سلم و امامان راستگوى خاندانش رواياتى داريم در باره معالجه و مداوا و حلال و حرام آن ، و آنچه از آنها رسيده براى كسى كه بپذيرد و خوش باور است بركت است و درمان ان شاء اللَّه نه براى ناباورى كه خواهد آنها را بيازمايد .\r\n28 - و از امام صادق روايت است كه روزى نزد محمّد بن خالد امير مدينه حاضر شد ، و محمّد از درد دلش به دو شكايت كرد ، فرمود : بسند پدرانم برايم بازگو شده از علي عليه السّلام كه مردى نزد رسول خدا صلى اللَّه عليه و آله از درد درونش شكايت كرد ، فرمودش يك شربت عسل برگير و سه تا سياه دانه يا پنج يا هفت در آن بيفكن و آن را بنوش و بفرمان خدا خوب ميشوى ، آن مرد چنين كرد و خوب شد تو هم آن را به كار بند ، يكى از اهل مدينه كه حاضر بود اعتراض كرد كه اين حديث بما رسيده و آن را به كار بستيم و سودى نداشت ، امام عليه السّلام خشميد و فرمود : خدا بدان معتقدان به خود و باور داران رسولش را سود بخشد و منافقان و ناباوران رسول صلى اللَّه عليه و آله از آن سود نبرند و آن مرد سر به زير افكند .\r\n29 - و از همانست كه رسول خدا صلى اللَّه عليه و آله و سلم فرمود : مداوا كنيد كه خدا دردى نداده جز آنكه با آن درمانى داده مگر مرگ كه درمان ندارد .\r\n30 - و از او است عليه السّلام كه گروهى از انصار بوى گفتند يا رسول اللَّه راستى ما را همسايه‌ايست كه دلش درد كند بما اجازه ميدهى او را مداوا كنيم ؟ فرمود :\r\nبا چه او را مداوا كنيد ؟ گفتند : يك يهودى اينجا است كه اين درد را مداوا كند ، فرمود : با چه ؟ گفتند شكمش را ميشكافد و چيزى از آن بيرون مىآورد ، رسول خدا صلى اللَّه عليه و آله آن را بد شمرد ، دوباره سه باره به آن حضرت باز گفتند فرمود : هر كار خواهيد بكنيد ، و آن يهودى را خواستند و شكمش را شكافت و چرك و پليدى بسيارى از آن برآورد و آن را شست و دوخت و مداوا كرد و خوب شد ، و\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nبه پيغمبر صلى اللَّه عليه و آله و سلم گزارش شد و فرمود : راستى آنكه دردها را آفريد برايشان درمانى نهاده و بهترين درمان حجامت است و رگ زدن و سياه دانه .\r\n31 - دعائم : كه از امام صادق عليه السّلام پرسش شد از كسى كه يهودى يا ترسا او را مداوا كنند فرمود : باكى ندارد همانا درمان بدست خداست .\r\n32 - از امام پنجم پرسيدند زنى بيمار شود رواست مردى او را مداوا كند ؟\r\nفرمود : اگر ناچار است باكى ندارد .\r\n33 - و از على عليه السّلام كه پزشك بايد خدا ترس و خير خواه و كوشا باشد .\r\n34 - و از رسول خدا صلى اللَّه عليه و آله است كه از داغ كردن نهى كرد .\r\n35 - و از امام صادق عليه السّلام كه در داغ كردنى كه نگرانى مرگ و زشتى نيست رخصت داد .\r\nدر عقائد صدوق است كه اعتقاد ما در باره اخبار وارده در طب اينست كه چند بخشند ، يكى ويژه هواى مكه و مدينه و به كار بردن در هواهاى ديگر روا نيست دوّم امام روى شناسائى طبع پرسنده چيزى گفته ، و گزارش خود او را ناديده گرفته چون بهتر از خودش وضع او را ميدانسته سوّم مخالفان جعل كردند و در كتب شيعه انداختند تا مذهب را نزد مردم زشت كنند چهارم : دچار سهو و اشتباه ناقلانست ، پنجم برخى حفظ شده و برخى فراموش شده و نسخه درست بدست نيست .\r\nآنچه در باره عسل رسيده كه شفاى هر درديست درست است و مقصود اينست كه درمان هر درد سرديست و آنچه در باره استنجاء به آب سرد رسيده كه قاطع بواسير است البته در آنجا است كه بواسير از حرارت است و آنچه در باره بادنجان رسيده كه شفاء است مقصود هنگام رطب است براى كسى كه رطب مىخورد نه در اوقات ديگر ، و داروى درست بيمارى كه از امامان عليهم السّلام است همان دعاها و آيات و سور قرآن مجيد است طبق آنچه باسانيد قويه و طرق صحيح روايت\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nشده كه امام صادق عليه السّلام فرمود : در گذشته پزشك را معالج ميناميدند و موسى بن عمران عليه السّلام گفت : پروردگارا ، درد از كيست ؟ فرمود : از من گفت : درمان از كيست ؟ فرمود : از من گفت : پس مردم با معالج چه كار دارند ؟ فرمود :\r\nبوسيله او دلشان خوش مىشود ، و از آنجا پزشك را طبيب ناميدند و اصل آن مداواكننده است ، پيغمبر صلى اللَّه عليه و آله و سلم فرمود : كسى كه حمد او را شفا ندهد درمان ندارد .\r\nشيخ مفيد - قده - در شرح عقائد گفته : طب درست است ، و دانش پزشكى پا برجاست و راه آن وحى است ، و دانشمندان آن شاگردان پيغمبرانند ، زيرا دانستن حقيقت دردها راهى ندارد جز شنيدن از انبياء ، و شناخت دارو راهى ندارد جز توفيق از خدا ، پس ثابت شد كه راهش دريافت از داناى نهانها است كه خدا تعالى است ، و اخبار امامان بايد تفسير شود بگفته امير المؤمنين عليه السّلام كه شكمبه خانه دردها است و پرهيز سر داروها است و بايد خود را بدان چه شيوه دارى بدارى .\r\nو بسا مردم برخى بلاد داروئى براى دردى دارند كه رخ دهد بدانها كه اگر مردم بلاد ديگرش به كار بندند براى همان درمان درد آنها را بكشد ، و براى مردمى كه بدان عادت دارند شايد و براى آنها كه خلاف آن عادت را دارند نشايد .\r\nو امامان عليهم السّلام برخى دردمندان را ميفرمودند تا آنچه زياندارد به كار زنند و زيان نميزد ، و اين براى آن بوده كه ميدانستند مايه بيمارى پايان يافته و به كار بردن آن با تندرستى است كه نميدانسته و آن را از سوى خدا ميدانستند بر سبيل معجزه و برهان امامت خود و خرق عادت ، و مردمى گمان بردند كه اين درمان با وجود مايه بيمارى هم مورد دارد ، و اشتباه كردند و زيان ديدند از آن و اين قسمى است كه ابو جعفر صدوق آن را ياد آور نشده با اينكه در اين باب مورد اعتماد است ، و وجوه ديگرى كه ما بعد از اين ياد كرديم همانست كه او ياد كرده و احاديث براى احتمالاتى كه او گفته محتملند چنانچه ما\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nذكر كرديم .\r\nمن گويم : در برخى وجه ديگرى آيد از اين رو كه ذكر برخى داروهاى بىتناسب براى آزمايش بوده تا مؤمن مخلص ايمان درست از وابسته و سست عقيده جدا شود ، كه چون دسته يكم آن را به كار برند از آن سود برند نه از اثر طبعى آن بلكه از اثر ايمان به امام و يقين و خلوص در پيروى مانند درمان با تربت امام حسين عليه السّلام و تعويذها و دعاها ، و مؤيد آنست كه ميدانيم جمعى از مخلصان شيعه طب و معالجه آنها روى دستور اخبار مرويه از أئمه اطهار عليهم السّلام بوده ، و بپزشك رجوعى نداشتند ، و تندرستر و درازعمرتر بودند از آنان كه به پزشكان مراجعه ميكردند .\r\nمانند اينكه كسانى كه بساعتهاى خبرشناسان بىاعتنايند و بدانها مراجعه ندارند و اعتماد نكنند بلكه كار به خدا واگذارند ، و از ساعت نحس و بلا و دشمن بآيات و ادعيه پناهند حالشان بهتر و ثروتمندتر و به آرزورس‌ترند از آنان كه در خرد و درشت هر كارى بساعت نجوم و تقويم مراجعه دارند ، و آن را پناه شر و آفات ميدانند چنانچه در باب نجوم گذشت و توكل بر حى قيوم بايد .\r\n\r\nيك فايده :\r\nمخالفين از ابى دردا روايت كردند كه رسول خدا صلى اللَّه عليه و آله فرمود راستى خدا درد و دواء را فرود آورده و براى هر دردى دوائى ساخته ، درمان كنيد و به حرام درمان نكنيد ، و از جابر است كه رسول خدا صلى اللَّه عليه و آله و سلم فرمود : براى هر دردى دوائى است ، و چون دواء براى درد درست باشد باذن خدا تعالى بهبود شود و از اسامة بن شريك كه گفت اعراب : گفتند : يا رسول اللَّه مداوا نكنيم ؟ فرمود : چرا اى بنده‌هاى خدا ، مداوا كنيد كه خدا دردى ننهاده جز اينكه برايش درمان و دوائى نهاده جز يك درد ، گفتند : يا رسول اللَّه ، آن چيست ؟ فرمود : پيرى ، و از ابى هريره است كه رسول خدا صلى اللَّه عليه و آله و سلم فرمود : خدا دردى نداده جز اينكه برايش داروئى نهاده ، و در حديث ابن مسعود دنبالش گفته : دانسته آن را هر كه دانسته و ندانسته هر كه ندانسته .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nمن گويم : برخى گفتند مقصود از انزال اينست كه درمان را به زبان فرشته به پيغمبر فرو آورده يا مقصود تقدير آنست و در برخى اخبار شرط حلال كرده و مداوا به حرام جائز نيست ، و در حديث جابر اشاره دارد كه شفاء موقوف است بدرست بودن دارو و اذن خدا تعالى براى آنكه دواء بسا از حد بگذرد و موافق بيمارى در نيايد و اثر نكند و بلكه درد ديگر پديد كند ، و مقصود همه اينست كه اسباب اثر دارند و منافات با توكل به خدا ندارند با اعتقاد باينكه اثر آنها باذن خدا و تقدير اوست و شفاء از دارو نيست بلكه از فرمان خداست و بسا بفرمان خدا دارو درد شود و كلمه باذن اللَّه در حديث جابر اشاره به آنست و مداوا با توكل بر خدا منافات ندارد چون خوردن و نوشيدن براى رفع گرسنگى و تشنگى ، و همچنان دورى از آنچه هلاك كند ، و نه با دعاى طلب عافيت ، و رفع زيان و جز آن ، و درد كشنده را هم كه پزشكان بيدرمان دانند و خود را از مداوايش ناتوان خوانند شامل است .\r\nو شايد اينكه در حديث ابن مسعود است كه « ندانسته هر كه ندانسته » اشاره به آنست و بعموم خود باقى است ، و بسا كه مقصود خبر اينست كه خدا درد دارو پذيرى نفرستاده جز آنكه شفاء برايش فرو فرستاده و دردهاى بيدرمان را شامل نيست ولى معنى يكم بهتر است كه همه را فرا گيرد ، و از آنچه در ندانسته درآيد اينست كه بيمارى با داروئى مداوا كند و به شود و باز خود همان درد را بگيرد و با همان دارو مداوا كند و به نشود براى اينكه وصف دارو را خوب ندانسته بسا دو بيمارى بهم مانند و در يكى بيمارى ديگر باشد و آن دارو از اين رو اثر نكند و خطا از اينجاست ، و بسا همان درد است و خدا نخواسته اثر كند و اينجا است كه گردن پزشكان خم مىشود ، و البته روايت است كه گفته شده يا رسول اللَّه بفرما بدانيم وردى كه ميخوانيم يا داروئى كه به كار زنيم چيزى از قضاى خدا را برميگرداند ؟ فرمود : خود آنها هم تقدير خدا تعالى باشند ، و حاصل اينكه شفا خواستن با دواء مانند سيرى خواستن از خوراك و سيرابى از آب است و\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nبيشتر اثر دارد و بسا براى مانعى از اثر نيفتد و اللَّه اعلم . و جدا كردن مرگ كه در برخى اخبار است يعنى درد مرگ بيدرمانست يا بيمارى كه مرگ در آن مقدر است و جدا كردن پيرى در روايت ديگر يا براى اينست كه آن را مانند مرگ نموده كه هر دو در ناتندرستى با هم شريكند و يا براى آنكه بمرگ نزديك است و بدان خواهد كشيد ، و بسا استثناء منقطع است بدين معنى كه ولى پيرى درمان ندارد .\r\n\r\nپايانيست [ در تعريف طبيب و طب 
  ]\r\n: يك محققى گفته : طبيب استاد هر فنى است ، و در عرف بپزشك مخصوص شده ، طب دو بخش است طب تن كه در اينجا منظور است ، و طب روح و دل كه درمانش همانست كه رسول خدا صلى اللَّه عليه و آله از پروردگار خود آورده ولى طب تن از پيغمبر صلى اللَّه عليه و آله و ديگران نقل شده و بيشتر از روى آزمايش است و آن دو جور است يكى نياز بانديشه و بررسى ندارد بلكه خدا آن را سرشت هر جاندار ساخته مانند خوردن و نوشيدن براى رفع درد گرسنگى و تشنگى و دوم نياز بانديشه و بررسى دارد چون پديده‌هاى تن كه اعتدال آن را برهم زنند ، و آنها يا گرمى و يا سردى باشند و هر كدام يا با رطوبت است و يا خشكى يا تركيبى از هر دو ، و درمانش گاهى بوسيله‌اى بيرون تن است و گاهى درون آن كه دشوارتر است ، و راه دانستنش بررسى از سبب و نشانه است و پزشك ماهر آنست كه بكوشد آنچه جمعش با تن زيان دارد يا كم كردن آن از هم جدا كند و بفهمد و همچنان هر چه كم كردنش زيان دارد يا فزودنش ، و مايه همه سه چيز است ، بهداشت تن ، پرهيز از زيانرساندن بدان و شستن تن از ماده فاسده ، و در قرآن بهر سه اشاره شده .\r\n1 - خدا فرموده « هر كه بيمار است يا مسافر روزه ماه رمضان را نگيرد و به شماره آن از روزهاى ديگر روزه گيرد ، 184 - البقره » براى آنكه سفر رنج آور است و تندرستى را بكاهد و روزه بدان بيفزايد و روزه خوردن در آن رواست براى بهداشت تن و همچنين است بيمارى .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n2 - پرهيز است كه خدا فرمود « خود را نكشيد ، 29 - النساء » كه از آن استفاده شده جو از تيمم هنگام ترس از به كار زدن آب سرد براى وضوء يا غسل .\r\n3 - فرموده « و به دو آزاريست از سرش كناره دهد ، 196 . البقره » كه دليل است بر جواز تراشيدن سر براى محرم با خوف از زيان حبس بخار در سر براى صحت تن .\r\n\r\nباب پنجاه و يكم - در مداوا به حرام\r\n\r\nآيات قرآن مجيد :\r\n1 - البقره - 173 - هر كه ناچار است و نه ستمكار است و نه تجاوز كار گناهى ندارد زيرا خدا آمرزنده و مهربانست .\r\n2 - المائده - 3 - هر كه ناچار شد در گرسنگى بر كنار از گناه البته خدا پر آمرزنده و مهربانست .\r\n3 - الانعام - 175 - هر كه بيچاره است و نه ستمكار و نه متجاوز البته پروردگارت پر آمرزنده و مهربانست و فرمود - 119 - و البته شرح داده آنچه را بر شما حرام است جز آنچه بدان ناچار شويد .\r\n4 - النحل - 115 - هر كه ناچار شد نه ستمكار و نه متجاوز البته كه خدا پر آمرزنده و مهربانست .\r\n\r\nتفسير\r\n: اين آيات دلالت دارند كه خوردن و نوشيدن از حرام براى ناچارى در صورتى كه ستمكار و متجاوز نباشد جائز است ، و باغى به چند وجه تفسير شده 1 - شورشى بر امام زمان خود 2 - آن را از ناچارى چون خود به زور بگيرد كه چيزى براى سدّ رمق بدست آورده است و اين روا نيست گر چه از گرسنگى بميرد و ديگرى را نميراند .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\n3 - كسى كه دنبال كامرانى است چنانچه جمعى از اصحاب بدان معتقدند .\r\nو اما عادى و متجاوز گفته‌اند : مقصود راهزنست و گفته‌اند كسى كه از اندازه رفع ضرورت بيشتر بخورد و يا بيش از گرسنگى بخورد ، و در برخى روايات است از امام صادق عليه السّلام كه فرمود : باغى آنست كه به امام شوريده ، و عادى راهزنست كه مردار بر آنها حلال نيست ، و اخبار در اين باره بيايند .\r\n«  غَيْرَ مُتَجانِفٍ لِإِثْمٍ  » يعنى مشتاق گناه نباشد كه بيش از نياز يا براى لذت بخورند و يا تعمد كنند و آن را حلال شمارند ، يا مقصود اينست كه نافرمان بر امام نباشند يا از اندازه نياز و ناچارى تجاوز نكنند و از آنچه شرع رخصت داده بيرون نروند و لذت نجويند ، و سخن كامل در اين باره در جاى خود بيايد ان شاء اللَّه .\r\nو اگر براى مداوا ناچار شود آيا خوردن آن در اين آيه وارد است يا نه و آيا درمان كردن درد با حرام در صورت ناچارى رواست يا نه ؟ مورد اختلاف است و برخى اصحاب گفتند مداواى با حرام مطلقا جائز نيست و برخى عدم جواز را در باره مىدانستند و هر مست‌كننده‌اى و مداواى با حرامهاى ديگر را با ضرورت جائز دانسته و برخى مداواى با حرام را مطلقا در صورت ضرورت و نبودن داروئى جز آن جائز شمردند .\r\nمحقق - قده - در شرائع گفته : اگر ناچار است بمى يا شاش شاش را مقدّم دارد ، و اگر جز مى دوائى نباشد شيخ در مبسوط منع كرده و در نهايه تجويز كرده و منع درست‌تر است و مداوا با مى و هر نوشابه مست‌كننده و هر داروى آلوده به مست‌كننده خوردنى باشد يا نوشيدنى جائز نيست و در ناچارى براى درد چشم جائز است .\r\nشهيد ثانى - رفع - گفته اين همان مشهور ميان اصحاب است و در خلاف بر آن دعوى اجماع كرده ، و ابن براج در ناچارى آن را تجويز كرده و تركش را احوط دانسته ، در دروس هم جواز معالجه را كلى آورده مانند معالجه با ترياق\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nكه اقوى جواز است با ترس از تلف و حرمت آنست بىآن ، و آن مختار علامه است در مختلف ، و روايات منع حمل شوند بر پيشگيرى از مرض براى جمع ميان ادله - پايان - شهيد - روَّح - در دروس گفته : نوشيدن مايع نجسى براى ناچارى از تشنگى مباح است گر چه مى باشد در صورت نبودن آن ، و آيا همه مست‌كننده‌ها برابرند يا مى آخر آنها است ؟ ظاهر اينست كه جز او بر او مقدم است چون حرمت مى اجماعى است و حرمت جز آن در حال ضرورت مورد اختلاف است ، و اگر مى و شاش و آب نجس دارد اين دو مقدمند بر مى چون مستى نيارند و فرقى ميان بول خودش و ديگرى نيست .\r\nجعفى گفته : در ضرورت بول خود را نوشد نه از ديگرى را ، و همچنين تناول آن براى معالجه جائز است چون ترياق يا سرمه‌كشيدن با مى كه هارون بن حمزه آن را از امام صادق عليه السّلام روايت كرده ، و روايات منع از ريختن آن را در چشم و مداوا به آن را به حال اختيار بايد حمل كرد ، و حسن استعمال مسكر را مطلقا منع كرده بخلاف اندكى از زهرهاى حرام در صورت ضرورت براى آنكه حرمت مى تعبديست ، در خلاف گفته : مداوا با مى مطلقا جائز نيست و نه رفع عطش با آن ، ابن ادريس هم در يك قولش در باره مداوا از او پيروى كرده ، و نوشيدن بناچارى را تجويز كرده و در قول ديگر هر دو را تجويز كرده .\r\nشيخ ابن فهد - قد - در كنز العرفان : گفته : حرام است مداوا با مى به اجماع بسيط و مركب و اما دفع تلف بوسيله آن قولى است بمنع نيز و حق جواز آنست براى حفظ جان و همچنين باشند مسكرات ديگر ولى باقى مسكرات بر خمر مقدمند .\r\nدر مهذب گفته : مداوا با مى يا مسكرات ديگر يا محرمات جائز نيست ، و نوشيدن مى براى حفظ جان مباح است ولى براى پيشگيرى از بيمارى مباح\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nنيست ، و آيا ريختن آن در چشم براى دواء جائز است ؟ ابن ادريس و شيخ در قولى منع كردند ، و شيخ در قول ديگرش تجويز كرده و محقق و علامه هم آن را اختيار كردند ، و اگر ناچار باشد آن را در چشم بريزد ، و همچنين بيمار براى حفظ جان بدان مداوا كند براى جلوگيرى از تلف نه تحصيل تندرستى قاضى آن را گفته و علامه اختيار كرده و شيخ و ابن ادريس منع كردند ، قاضى گفته و احوط ترك آنست ، ولى مداوا با بول شتر با جماع جائز است و ببولهاى پاك ديگر بنا بر اصح - پايان - مسأله در نهايت اشكال است ، و اطمينان بانحصار دواء در حرام و خصوص در مى و مست‌كننده‌ها بعيد است .\r\n\r\n[ روايات 
  ]\r\n1 - در علل ( ج 2 ص 169 ) در مجالس صدوق : ( بسندش از عذافر كه به ابى جعفر عليه السّلام گفتم : چرا خدا مردار و خون و گوشت خنزير و مى را حرام كرده ؟ فرمود : آنها را بر بنده‌هاش حرام نكرده و جز آنها را حلال ، براى رغبت در آنچه حلال كرده و زهد در آنچه حرام كرده ولى خدا عزّ و جلّ مردم را آفريده و دانسته چه چيز مايه زيست تن و بهى است و آن را براشان حلال كرده و مباح نموده و دانسته آنچه براشان زيان دارد و از آن بازشان داشته و براى ناچار كه مايه زيست تن او باشد به اندازه رفع ناچارى حلال كرده نه جز آن ( الخبر ) .\r\n2 - در محاسن - 259 - : بسندش از امام پنجم عليه السّلام كه ميفرمود : تقيه در هر چيزيست ، و هر چه آدميزاده بدان ناچار شود خدا آن را برايش حلال كرده .\r\n3 - در كتاب المسائل : بسندش از على بن جعفر از برادرش امام هفتم عليه السّلام كه از او پرسيدم دارو با مى خرما شايد ؟ فرمود : نه .\r\n4 - عياشى ( ج 2 ص 264 تفسير عياشى ) بسندش از يكى بزرگان اصحاب ما كه : نزد امام ششم عليه السّلام بوديم و پيره مردى به او گفت : من دردى دارم و برايش مى خرما مينوشم و آن را براى آن حضرت وصف كرد . فرمود : چه مانعى دارى از آب كه خدايش هر زنده را از آن ساخته ؟ گفت به من سازگار نيست ، فرمود :\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nچه مانعى دارى از عسل كه خدا فرموده « در آن شفاء است براى مردم ، 70 - النحل » گفت آن را نيابم ، فرمود : چه مانعى دارى از شير كه گوشتت از آن روئيده و استخوانت از آن سخت شده ؟ گفت سازگارم نيست ، امام فرمود :\r\nميخواهى فرمانت دهم بنوشيدن مى ؟ نه ، به خدا فرمانت ندهم .\r\n5 - در علل ( ج 2 ص 164 ) : بسندش از امام ششم عليه السّلام كه ناچار مى ننوشد زيرا جز بدى به دو نفزايد ، و چون كه اگرش بنوشد او را بكشد ، و قطره‌اى از آن ننوشد ، گفته : و در روايتى است جز تشنگى برايش نيفزايد .\r\nعياشى : مانند آن را آورده تا فرموده : البته از آن قطره‌اى ننوشد .\r\n6 - در مكارم : از امير المؤمنين عليه السّلام كه فرمود : شيرهاى گاو دواء باشند .\r\n7 - و پرسيدندش عليه السّلام از شاش گاو كه كسى بنوشد ؟ فرمود اگر براى دواء نياز دارد باكى ندارد .\r\n8 - و از جعفريست كه شنيدم ابو الحسن عليه السّلام ميفرمود : شاش شتر به از شير آنست و خدا شفاء را در شير آن نهاده ( 220 - مكارم ) .\r\nبيان : خلافى ندارد كه شاش حيوان حرام گوشت كه خون جهنده دارد حرامست خواه نجس العين باشد يا نه پس چون نجس است حرام است ، و در شاش پرنده خلافى گذشت ، و اما حيوان حلال گوشت در باره آن دو قول است :\r\n1 - حلال است كه سيد مرتضى و ابن ادريس و محقق در نافع گفتند ، براى اصل و براى اينكه پاك است و دليلى بر حرمت ندارد و عموم قول خدا تعالى « بگو نيابم در آنچه بر من وحى شده حرامى بر مزنده‌اى - تا آخر آيه 145 الانعام » .\r\n2 - مختار محقق در شرائع و علامه و جمعى كه حرامست مگر شاش شتر براى آنكه خبيثه است و عموم آيه « و حرام است بر آنها خبائث ، 157 - الاعراف » شامل آنست و پاكى دليل حلال بودن نيست و شايد قول يكم اقوى است ، چون مقصود از خبائث در آيه جهت قبحى است كه شارع بيان كند و\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nنفرت طبع نيست چنانچه در جايش آن را بيان كنيم ان شاء اللَّه و همانا شاش شتر را جدا كردند براى آنكه ثابت شده رسول خدا بمردمى كه در مدينه بيمار شدند فرمود شاش شتر بنوشند و درمانجوئى از آن تجويز شده و برخى درمان جستن از همه شاشهاى پاك را جائز دانستند و خلاصه بنا بر قول بحرمت خلاف پيش در آنها آيد و جوازش به حال ضرورت برگردد و بنا بر قول ديگر مطلقا جائز است و اللَّه يعلم .\r\n7 - در رجال كشى : بسندى تا ابن ابى يعفور كه چون يك دردى ميگرفت و سخت ميشد جرعه‌اى مى خرما مينوشيد و آرام ميشد ، و نزد امام ششم عليه السّلام رفت و از دردش گزارش داد و گفت : چون نبيذ نوشد آرام شود ، فرمود آن را ننوش و چون بكوفه بازگشت دردش به جوش آمد و خاندانش او را وادار كردند نوشيد و آرام شد ، و نزد امام ششم عليه السّلام برگشت و از درد و نوشيدن نبيذ گزارش داد و او فرمود : اى پسر ابى يعفور ننوش زيرا كه آن حرام است و شيطان موكل تو است ، و اگر از تو نوميد شود برود ، و چون بكوفه برگشت دردش سخت‌تر به جوش آمد و خاندانش به دو رو آوردند كه بنوشد و به آنها گفت به خدا قطره‌اى ننوشم هرگز و از او نوميد شدند چون بهر چه متهم ميشد سوگند نميخورد ، و چون سوگند خورد از او نوميد شدند و چند روز درد كشيد ، و خدا دردش را از ميان برد و به دو باز نگشت تا مرد رحمة اللَّه عليه .\r\nبيان : يعنى براى دفع تهمت از خود هم سوگند نميخورد و از سوگندش تصميم او را فهميدند و نوميد شدند .\r\n8 - در خرائج : از امام ششم عليه السّلام روايت است كه حبابه والبيه بعلى عليه السّلام گذشت كه يك ماهى با خود داشت بهمراه يك مار ماهى ، على به دو فرمود : اين چيست با تو ؟ گفت : يك ماهى كه براى عيال خريدم فرمود :\r\nبسيار خوب وانگه فرمود : اين ديگر چيست با تو ؟ گفت : پشت برادرم درد گرفته و به او گفتند مار ماهى بخورد ، فرمود : اى حبابة البته خدا در آنچه\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nحرام كرده شفاء ننهاده ، بدان كه كعبه را برپا داشته اگر بخواهى نام آن و نام پدرش را به تو گزارش كنم ، و آن را به زمين زد و گفت : از خدا آمرزش خواهم بر حمل آن .\r\n9 - در طب الائمه : بسندى از صيقل كه نزد امام ششم عليه السّلام بودم و مردى به او گفت كسى بواسير سختى دارد و به او نسخه شربتى دادند و شراب دارد و او قصد كامجوئى ندارد و صرفا قصد درمان دارد ؟ فرمود : نه ، گفتم چرا ؟\r\nفرمود : براى آنكه حرام است و خدا دواء و شفاء در حرام ننهاده .\r\n10 - در كافى ( ج 6 ص 413 ) : بسندى از عمر بن اذينه كه به امام ششم نوشتم ( و همين پرسش و پاسخ را نقل كرده ) .\r\n11 - در طب : بسندش از سماعه كه امام ششم به من فرمود : در باره مردى كه دردى داشت و به دو نوشيدن شاش را گفته بودند فرمود كه نبايد آن را بنوشد گفتم : ناچار است بنوشد ، فرمود : اگر بيچاره است و دردش دواى ديگرى ندارد بول خودش را بنوشد نه از ديگرى را .\r\n12 - و از همان : بسندش از فائد بن طلحه كه از امام ششم عليه السّلام پرسيدم از شراب در دواء ، فرمود : كسى را نشايد كه از حرام شفاء جويد ، در كافى هم مانند آن را بسند خود آورده .\r\n13 - طب ( 62 ) : بسندى كه پيغمبر صلى اللَّه عليه و آله نهى كرده از داروى بد براى مداوا .\r\nبيان : در نهايه است كه در حديث نهى شده از خوردن دواء خبيث ، و آن از دو راه است يكم از نجاست آنست و حرمت مانند مى و سرگين و بول كه همه نجسند و خبيث و خوردنشان حرام است جز ابوال شتر كه شرع رخصت داده در نظر بعضى و روث حيوان حلال گوشت بعقيده ديگران دوم : از راه مزه و چشش ، و دور نيست كه آن را بد دارد چون در آن رنج بطبع است و ناخواهى - پايان - در شرح السنة گفته : از ابى هريره روايت است كه پيغمبر صلى اللَّه عليه و آله\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nاز دواء بد نهى كرده ، و هر دو وجه پيش را ذكر كرده .\r\n14 - و از همان از عبد الحميد بن عمر بن حرّ كه چون امام ششم - عليه السّلام از عراق برگشت نزد او رفتم و به من فرمود : نزد اسماعيل بن جعفر برو كه بيمار است و ببين چه دردى دارد ، گويد نزد او رفتم و از درد او پرسيدم و نسخهء داروئى به او دادم كه در آن شراب بود ، به من فرمود : اى پسر حرّ شراب حرام است و ما خاندانى هستيم كه از حرام شفا نجوئيم ، در كافى ( ج 6 ص 414 ) مانندش آمده .\r\n15 - در طب : بسندش از حلبى كه پرسيدم امام ششم را از داروئى كه با شراب خمير شود ، و نشود كه جز با آن خمير شود ، و ناچاريست ، فرمود :\r\nنه به خدا ، روا نيست مسلمان در آن نگاه كند و چگونه با آن مداوا كند ؟\r\nهمانا چون پيه خوك است كه جزء فلان و فلان داروست و آن دارو جز با آن درست نشود ، خدا شفاء ندهد به كسى كه درمانش مى است و پيه خوك .\r\n16 - در كافى ( ص 413 ) : بسندش از ابى بصير كه ام خالد عبديّه نزد امام ششم عليه السّلام آمد و من نزد او بودم ، گفت : قربانت : دچار قرقره شكم هستم و پزشكان عراق شراب و قاووت برايم نسخه دادند ، و من ميدانم شما آن را بد داريد و خواستم آن را از شما بپرسم ، به او فرمود : چرا از آن دواء ننوشى ؟\r\nگفت : من از شما تقليد كنم در دين خود ، و خدا بدلم انداخته كه جعفر بن محمّد به من امر و نهى كند ، فرمود : اى ابو محمّد نشنوى از اين زن و از اين مسائل نه به خدا ، من به تو اجازه قطره‌اى از آن را ندهم ، يك قطره از آن نچش كه البته وقتى جانت باينجا رسيد - اشاره به گلويش كرد - پشيمان شوى ، سه بار به او فرمود : فهميدى ؟ گفت : آرى ، امام فرمود : آنچه از آن ميل را تر كند خمره‌اى از آن را نجس كند ، سه بار فرمود آن را .\r\nبيان : گويا آغاز حديث تقيه است ، يا براى آزمايش پرسنده است ، و مراد از نجاست يا معنى معروف است يا كنايه از حرمت ، و دليل است كه\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nاستهلاك رفع حرمت نكند .\r\n17 - در كافى ( . . ) : بسندى از على بن اسباط كه پدرم به من گفت :\r\nنزد امام ششم عليه السّلام بودم و مردى به او گفت : قربانت ، باد بواسير دارم و جز نوشيدن شراب با من سازگار نيست ، به او فرمود : تو را با آنچه خدا و رسولش حرام كردند چه كار ؟ - تا سه بار فرمود - تو آب خرما بخور كه شب آن را در آب بيندازى و بامداد بنوشى و شام ، گفت اين مايه نفخ شكم است ، فرمود :\r\nچيز بهترى به تو راهنمائى كنم ، بدعاء بچسب كه درمان هر درديست گويد :\r\nبه او گفتم : كم و بيش آن همه حرام است ؟ فرمود : آرى كم و بيشش همه حرام است .\r\n18 - در كافى : ( . . ) از امام ششم عليه السّلام نزديك بمضمون حديث شماره 15 - را نقل كرده .\r\n19 - در همان : ( ج 6 ص 414 ) : بسندش از حلبى كه پرسش شد امام ششم عليه السّلام از داروئى كه با شراب خمير شده ، فرمود : دوست ندارم بدان نگاه كنم و نه آن را بو كنم ، چگونه با آن درمان كنم ؟ 20 - در كافى : ( . . ) : بسندش از معاوية بن عمار كه مردى از امام ششم عليه السّلام پرسيد از داروئى كه با مى خمير شده ، مىشود سرمه كشيد ؟ فرمود :\r\nخدا عزّ و جلّ شفاء در حرام ننهاده .\r\n21 - در كافى ( . . ) از امام ششم عليه السّلام ، هر كه يك ميل از مست‌كننده به چشم كشد خدا ميلى از آتش به چشم او كشد .\r\nدر ثواب الاعمال : بسندش مانندش آمده .\r\n22 - در قرب الاسناد : بسندش از على بن جعفر كه از برادرش عليه السّلام پرسيد شايد كه سرمه با شراب خمير شود ؟ فرمود : نه در كتاب المسائل : بسندش آن را آورده ، در كافى : بسندش آن را آورده .\r\n23 - در تهذيب : بسندش از امام ششم عليه السّلام در مرديكه چشم درد دارد و\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nسرمه مى آلود به دو دهند ؟ فرمود : خبيث است و چون مردار ، و اگر ناچار است از آن به چشم كشد ( ج 9 ص 114 ) .\r\nبيان : دانستى كه اصحاب در باره مداواى چشم با مسكر اختلاف دارند ، بيشتر آن را در ناچارى جائز دانند بدليل روايت اخير ، ابن ادريس مطلقا منع كرده بدليل اطلاق نصّ و اجماع و بروايات پيش و جواب گفتند نص و اجماع در حرمت نوشيدنست و مانند آن و روايات با ضعف سند منافى با مقيد نيستند كه در ناچارى تجويز كرده .\r\n24 - در عيون ( ج 2 ص 126 ) : بسندش از فضل بن شاذان كه امام رضا عليه السّلام در ضمن آنچه براى مأمون نوشت ، نوشت از دين اهل بيت است كه ناچار مى ننوشد كه او را ميكشد .\r\n25 - در طب : بسندش كه : مردى از ابو الحسن عليه السّلام پرسيد از ترياق فرمود : باكى ندارد گفت : يا ابن رسول اللَّه در آن گوشت افعى نهند فرمود :\r\nآن را بر ما پليد مساز « آن را براى ما اندازه مكن خ ب » .\r\nبيان : يعنى آن را بما مگو تا مايه دل چركينى شود ، و مقصود اينست كه بررسى نبايد كرد و اصل حلال بودن چيزيست كه از دست مسلمانى گرفته شود ، يا حكم بحلالى در آن ترياقى است كه گوشت افعى ندارد يا مقصود اينست كه حرام نيست ولى طبع پسند نيست و اين خلاف مشهور است ولى برخى اخبار بدان اشاره دارد و گوشت افعى سبب پليدى آن نيست ، و بسا مقصود اينست كه مداوا بماليدن به تن باشد و نه به خوردن و نوشيدن و اگر چه بعيد است .\r\nو بنا به نسخه بدل مقصود اينست كه تو آن را بما يا دنده كه خود بهتر دانيم و ظاهرش حليت است و بسا مورد حليت جز اين بخش است كه گوشت افعى دارد يا مقصود اينست كه پزشك اجزاء آن را براى ما بيان نكند و حكم بحلال بودنش مانعى ندارد ، و خلاصه اين حديث از كتابيست كه مؤلفش دانسته نيست و سندش معلوم نيست و متنش پريشان و نسخه‌ها اختلاف دارند و احتمالاتى در آن\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nميرود و نميتوان دليل بر حلال بودن باشد با مخالفت مشهور و اخبار ديگر .\r\nو از غرائب است كه يكى از معاصران فاضل معجونهاى داراى اجزاء حرام را حلال شمرده باعتماد بر گفته برخى حكماء كه صورت نوعيه بوسيله تركيب عوض مىشود و مزاج و صورت نوعيه ديگرى پديد ميگردد كه حكم حرمت ندارد ، و بر او لازم آيد كه اگر 10 عين نجس را تركيب كنيم كه حرامند و نجس معجونشان حلال و پاك باشد ، و هيچ مسلمانى چنين نگويد ، و اگر پايه احكام شرعيه قواعد حكمت باشد بنا بر قول بهيولا بايد گفت آب و هر مايع نجس كه قطره‌اى از آن برداشته شود يا در دو ظرف پخش شود پاك مىشود چون صورت آن عوض مىشود ، و اين جز هذيان گوئى نيست و كسى هم نگفته .\r\n26 - در كافى ( ص 41 - روضه ) : بسندش از امام ششم عليه السّلام در حديثى دراز كه در آن منكرات پديدشوندهء در آخر الزمان را ذكر كرده - و كشانده تا فرموده - و مىبينيم مال ذو القربى به زور و ناحق تقسيم شود ، و با آن قمار بازى شود ، و ميخوارى گردد ، و مىبينم كه با مى دوا كنند و از آن نسخه به بيمار دهند و از آن درمان جويند .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\n\r\nباب پنجاه و دوم درمان تب و يرقان و پر خونى و نشانه آنها\r\n1 - در محاسن : بسندش از امام ششم عليه السّلام كه : سيب بخور براى آنكه حرارت را خاموش كند ، شكم را خنك كند و تب را ببرد .\r\n2 - و از همان : كه فرمود عليه السّلام چون تب را نزد او ياد كردند ، راستى ما خاندانى هستيم كه مداوا نكنيم جز با تن‌شوئى با آب خنك و خوردن سيب .\r\n3 - و از همان : كه فرمود عليه السّلام : به تب‌دارانتان سيب بخورايند كه از آن چيزى سودمندتر نيست .\r\n4 - و از همان : كه فرمود : اگر مردم اثر سيب را ميدانستند بيماران خود را جز با آن درمان نميكردند ( 551 ) .\r\n5 - و از همان : كه درست گويد مفضل بن عمر مرا نزد امام ششم عليه السّلام فرستاد در روزى بسيار گرم ، و برابر آن حضرت طبقى از سيب سبز بود ، به خدا صبر نكردم و گفتم : قربانت ، اينها را ميخورى با اينكه مردم آن را بد دانند ، فرمود : - گويا هميشه‌ام شناخته - من امشب تب سختى كردم و فرستادم آن را برايم آوردند كه تب را ميبرد و حرارت را آرام مىكند ، و آمدم ديدم همه خاندانم تبدارند و به آنها خورانيدم و تبشان را ريشه كن كردم ، در كافى : بسندش با اندك اختلافى در تعبير آن را آورده ( ج 6 ص 356 ) و در كافى گفته درست هديه‌اى براى امام عليه السّلام برده .\r\nبيان : اينكه گفته - گويا هميشه مرا ميشناخته ، يعنى خودمانى با من گفتگو كرد در برابر بىادبى من و بدان كه بيشتر پزشكان پندارند سيب هر نوع باشد براى تب زيان دارد و آن را برانگيزد ، و من باهل مدينه برخوردم كه در تبهاى گرم خود با سيب ترش و ريختن آب سرد بسر و تن درمان ميجستند و ميگفتند كه از آنها سود مىبرند ، و احكام هر بلدى در اين باره اختلاف دارد جدّا .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n6 - در محاسن ( 552 ) از سليمان بن درستويه واسطى است كه مفضل بن عمر مرا براى حوائجى نزد امام ششم عليه السّلام فرستاد ( و همان مضمون شماره 5 - را روايت كرده با اندك اختلافى ) .\r\n7 - در طبّ : بسندش از عبد اللَّه بن بكير كه نزد امام ششم عليه السّلام بودم و تبداشت و كنيزش نزد آن حضرت آمد و گفت : قربانت چطور هستى ؟ و حالش را پرسيد ، جامه كهنه‌اى بر تن آن حضرت بود كه آن را روي دو رانش انداخته بود ، كنيز گفت : كاش آن را بر خود ميانداختى تا عرق كنى تو تنت را بر آوردى برابر باد ، فرمود : بار خدايا آنها را بمخالفت پيغمبرت حريص كردى رسول خدا صلى اللَّه عليه و آله فرموده : تب تفت دوزخ است ، و بسا فرمود : از جوشش دوزخ است و آن را با آب سرد خاموش كنيد .\r\nبيان : در نسخه‌اى بجاى « آنها را حريص كردى » : لعنت كن آنها را آمده و بهر تقدير مقصود از آنها مخالفين يا پزشكانند كه كنيز قول آنها را گرفته در نهايه است كه در حديث است شدت گرما از فيح دوزخ است و فيح شعله كشيدن گرما است و جوشش آن و مقصود تشبيه است يعنى چون آتش دوزخ .\r\n8 - در طب : بسندش از امام ششم عليه السّلام كه : تب از نفس دوزخ است و آن را با آب سرد خاموش كنيد .\r\n9 - و از همان : بسندش از محمّد بن مسلم از امام پنجم عليه السّلام كه چون تب ميكرد دو جامه تر ميكرد و يكى را بر خود ميافكند و چون خشك ميشد ديگرى را ميافكند .\r\nو محمّد بن مسلم گفت : شنيدم امام ششم ميفرمود : ما داروئى براى تب چون آب سرد و دعاء نيافتيم .\r\nبيان : استشفاء بريختن آب خنك بر تن و مرطوب كردن هواء آنجا كه بيمار در آنست و ديوار و بته‌ها و گلها و جز آنها را كه ذكر شده پزشكان در تبهاى گرم و سوزان نسخه كرده‌اند .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\n10 - در طب ( 50 ) : بسندش از ابى اسامه شحام كه شنيدم امام ششم عليه السّلام ميفرمود : جدّ ما صلى اللَّه عليه و آله براى رفع تب برنگزيده جز وزن ده درهم ( در حدود 5 مثقال ) شكر با آب سرد در ناشتا .\r\n11 - در عيون به چند سند از امام حسين عليه السّلام كه رسول خدا صلى اللَّه عليه و آله به على بن ابى طالب عليه السّلام وارد شد و او تبدار بود و به او فرمود : غبيراء ( سنجد ) بخورد ( ج 2 ص 43 ) .\r\nبيان : يكى از پزشكان گفته : غبيراء خشك است در پايان درجه 2 سرد است در درجه 1 و كمتر از زعرور قبض دارد ، و صفرائى كه بدرون شكم ريخته دفع كند ، و هر سيلانى را ببندد ، و از سرفه گرم سود بخشد و قى را بند آورد ، و ليزى شكم را سودمند است كه از صفراء باشد ، و شكم را جمع كند و از فزونى بول جلو گيرد ، و گفته‌اند براى معده و هضم غذا زيان دارد ، و فانيد آن را اصلاح كند - پايان - 12 - در خصال - 117 - نشانه‌هاى خون چهار است : خارش ، جوش تن چرت و سرگيجه .\r\n13 - و از همان - 161 : بسندش تا امير المؤمنين عليه السّلام كه هر دردى از از درونست جز زخم و تب كه از برون آيند ، داغى تب را با بنفشه و آب خنك بشكنيد كه سوز آن از تف دوزخ است .\r\nو فرمود عليه السّلام در تابستان بتبدار آب سرد ريزيد كه سوز آن را بنشاند .\r\nفرمود : ياد ما خاندان ، درمان تب و دردها و وسوسه و دو دلى است .\r\nفرمود : آب باران نوشيد كه بدن را پاك كند و هر درد را دفع كند و خداوند تبارك و تعالى فرمود « و فرو آرد بر شما از آسمان آبى تا شما را پاك كند و پليدى شيطان را از شما ببرد و دل‌هاى شما را بهم بندد و گامها را استوار سازد ، 11 - الانفال » .\r\nبيان : « ورود كنند بر تن » يعنى مايه در تن ندارند مانند زخم از برون و تب از هواى سرد يا گرم « با بنفشه » يعنى شربتى كه از آن سازند دفع مىشود\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nزيرا كه پزشكها براى اكثر تبها بويژه تبهاى سوزان شراب بنفشه نافع دانسته‌اند و در تب محرقه بو كردن آن را هم گفته‌اند : نزديك او نهند گلهاى نيلوفر و بنفشه .\r\n14 - در مجالس ابن الشيخ ، بسندى تا امام چهارم كه فرمود : شكم تبدار را با قاووت و عسل 3 بار تر كنيد ، و در ظرفها بگردانيد و به تبدار نوشانيد كه تب داغ را ببرد ، و همانا بوحى عمل شده .\r\nبيان : شايد مقصود از آن تبهاى بلغمى است كه در بلاد حارّه غالبند .\r\n15 - در محاسن - 501 - . بسندى كه امام ششم بابى بشير گفت : با چه بيماران خود را مداوا كنيد گفت : با اين داروهاى تلخ ، فرمود : نه ، چون يكى از شماها بيمار شود ، شكر سفيد بگير و بكوب و آب سرد بدان بريز و به او بنوشان چه آنكه درمان را در تلخها نهاده تواندش در شيرين نهد .\r\nبيان : گويا مقصود از شكر سفيد همان قند است و بسا نبات سفيد باشد و گويا در تبهاى بلغمى است .\r\n16 - در محاسن - 468 - : بسندى از امام ششم عليه السّلام كه كباب تب را ميبرد .\r\n17 - و از همان : بسندى از امام ششم عليه السّلام كه دو سال و بيشتر بيمار شدم و خدا به من برنج را الهام كرد و فرمان دادم شسته شد و خشك شد و بو داده شد با آتش و كوبيده شد ، و نيمى سفوف و نيمى شربت شد ( 502 ) .\r\n18 - در محاسن : بسندش كه امام ششم فرمود : پياز تب را ببرد .\r\n19 - در طب - 50 - بسندش از ابى اسامه كه شنيدم امام صادق عليه السّلام فرمود : تب فرزندان انبياء دو چندانست .\r\nبيان : يعنى تب آنها از ديگران سخت‌تر است .\r\n20 - در طب : بسندى از محمّد بن اسماعيل بن ابى زينب كه شنيدم امام باقر عليه السّلام ميفرمود : بيرون كردن تب از تن بسه چيز است : قىء ، عرق كردن شكم رفتن .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n21 - و در همان : به همين سند از امام رضا عليه السّلام كه موسى بن جعفر عليه السّلام بيمار شد و پزشكان آمدند بالينش و عجائبى برايش وصف كردند و شنيدم فرمود :\r\nبكجاها ميرويد ؟ بر سيّد اين داروها اكتفاء كنيد كه هليله و رازيانه و شكر است ، در سه ماه تابستان ماهى سه بار و در زمستان ماهى سه روز و هر روزى سه بار و بجاى رازيانه مصطكى باشد و جز بيمارى مردن بيمار نشود ( 50 ) .\r\n22 - در طب : بسندى از محمّد بن ابراهيم جعفى از پدرش كه نزد امام ششم عليه السّلام رفتم به من فرمود : چرا رنگت پريده ؟ گفتم تب سه يك دارم ، فرمود :\r\nكجائى تو از داروى مبارك طيب ، شكر را بسا و به آب بزن و ناشتا كه تشنه شوى بنوش گفت : عمل كردم و ديگر تب باز نگشت .\r\n23 - و از همان - 51 - : بسندى از ابى الحسن عليه السّلام كه پرسش شد از تب نوبهء غالب فرمود : عسل و شونيز را بگيرند و سه قاشق از آن بخورند كه بريده شود ، و آن دو مبارك باشند خدا تعالى در باره عسل فرموده « برآيد از شكم آنها شربتى چند رنگ كه در آن براى مردم شفاء است 69 - النحل » و رسول خدا صلى اللَّه عليه و آله و سلم در باره سياه دانه فرمود : شفاء هر درديست جز مرگ ، فرمود :\r\nاين دو نه گرمند و نه سرد و نه داراى طبائع ، همانا هر جا بيفتند درمانند .\r\nبيان : مقصود اينست كه اثر آنها بطبع نيست بلكه بخاصيت است .\r\n24 - در طب ( 51 ) : بسندى از امام دهم عليه السّلام كه بهترين درمان تب سه يك اينست كه در روز نوبت تب فالوده عسل پر زعفران خورند و در جز آن روز نخورند .\r\n25 - و از همان - 55 - بسندى از امام صادق عليه السّلام كه هيجان خون سه نشانه دارد جوش در پوست و خارش در تن و مورچه‌زدگى .\r\nبيان : جوش و خارش تن بيشتر از فزونى خونند و اگر چه از اخلاط ديگر هم ميباشند و جنبش جانوران خيال آدمى است كه مورچه يا جانور در ميان پوست او است و اطباء آن را مورچه‌زدگى نامند .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n26 - در طب ( 53 ) : بسندش از امام ششم كه اگر مردم خاصيت سيب را ميدانستند بيماران خود را جز با آن درمان نميكردند .\r\n27 - و از همان - 63 - بسندش از سماعه كه از امام ششم عليه السّلام پرسيدم بيمارى سيب ميخواهد و بر او غدقن شده كه بخورد ، فرمود بتبداران خود سيب بخورانيد كه چيزى برايشان از آن سودمندتر نيست .\r\n28 - و از همان - 72 - : از مهران بلخى كه ما در خراسان نزد امام رضا عليه السّلام رفت و آمد داشتيم يك جوانى از ما روزى از يرقان به آن حضرت شكايت كرد فرمود خيار باذرنج را بگير و پوست كن و پوستش را با آب بپز و سه روز ناشتا هر روزى يك رطل ( 91 مثقال ) بنوش ، و آن جوان پس از آن بما گزارش داد كه يار خود را دو بار با آن مداوا كرده و بفرمان خدا خوب شده .\r\n29 - در مكارم - 87 - از طب الائمه كه امام صادق عليه السّلام فرمود : براى خون سه نشانه است ، جوش در تن ، خارش ، جنبيدن جانور ، و در حديث ديگر چرت‌زدگى ، و چون يكى از اهل خانه بيمار ميشد ميفرمود به چهره‌اش نگاه كنيد ، اگر ميگفتند : زرد است ميفرمود : از خلط صفراء است و ميفرمود آبى به او نوشانند ، و اگر مىگفتند سرخ است ، مىفرمود از خونست و فرمان حجامت ميداد .\r\n30 - در كافى - 88 - روضه - بسندش از امام ششم عليه السّلام ، كه هيچ دردى نيست مگر راهى بتن دارد و منتظر است كى فرمان يابد و آن را دريابد و در روايت ديگر افزوده جز تب كه يكباره وارد مىشود .\r\nبيان : بسا مقصود اينست كه بيشتر دردها مايه‌اى در تن دارند كه خرده خرده آماده مىشود تا فرمان خدا برسد جز تب كه مايه‌اى در تن ندارد و از برون درآيد بوسيله تصرف مواد گرم يا سرد يا بو گند و يا زهرناك .\r\n31 - در كافى - 109 - روضه - : بسندى از على بن ابى حمزه كه امام هفتم به من فرمود : هفت ماه تب كردم و پسرم 12 ماه و بر ما دو چندان ميشد .\r\nچنان فهميدم كه تب همه تن را نگيرد ، بسا بالا بگيرد و پائين تنه را نگيرد و\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nبسا برعكس ، گفتم : قربانت اگر اجازه دهى حديثى از ابى بصير برايت باز گويم از جدت عليه السّلام كه چون تب ميكرد با آب سرد مداوا ميكرد و يارى ميجست ، دو جامه داشت يكى در آب سرد بود و يكى بر تنش و نوبه ميكرد با آنها ، سپس فرياد ميزد تا آوازش از دم درب شنيده ميشد كه اى فاطمه دختر محمّد ، گفتم قربانت شما داروئى براى تب نداريد ؟ فرمود داروئى برايش نيافتم جز دعاء و آب سرد ، من بيمار شدم و محمّد بن ابراهيم يك پزشكى آورد و او دوائى برايم آورد قىء آورد ، و من ننوشيدم ، چون وقتى قى كنم همه بندهاى تنم از جا در روند .\r\nتوضيح : شايد مقصود اينست كه اثر حرارت گاهى در بالا تنه پديد شود و گاهى در پائين ، فرياد ميزد يا فاطمه بنت محمّد براى دادرسى و استغاثه و استشفاء « هر بندم در رود » يعنى از ناتوانى نميتوانم قى كنم ، و روايت دلالت دارد كه بيان كيفيت بيمارى و اندازه‌اش شكايت بدى نيست .\r\n32 - در كافى ( ج 8 ص 273 ) : بسندش از امام ششم عليه السّلام كه تب با سه چيز از تن بدر آيد ، از عرق كردن و از شكم رفتن و از قى .\r\nبيان : در عرق با حركت و يا كسر عين يعنى خون‌گرفتن از رگ و مقصود رگ زدنست يا اعم از آن و حجامت و يكم روشنتر است ، و مقصود از بطن اسهال است ( بسا كلمه عرق بمعنى عرق كردنست كه ترجمه شد چون عرق كردن هم وسيله رفع برخى تبها است - شرح مترجم ) .\r\n33 - در كافى ( 245 - روضه ) : بسندش از ابراهيم جعفى كه نزد امام ششم عليه السّلام رفتم و به من فرمود : چرا رنگ چهره‌ات پريده و لاغرشده‌اى ؟ گفتم تب ربع دارم فرمود چه‌ات بازداشته از مبارك طيب ؟ شكر را بكوب و با آب بهم بزن و ناشتا در بام و شام بنوش گفت : عمل كردم و تبم بريد و برنگشت .\r\n34 - در دعائم از پيغمبر صلى اللَّه عليه و آله كه فرمود : تب تف دوزخ است و آن را با آب\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nخاموش كنيد ، و هر زمانى تب ميكرد آب ميخواست و دست در آن ميگذاشت .\r\n35 - الشهاب : تب پيك مرگ است ، تب تف دوزخ است ، تب بهره مؤمن است از دوزخ .\r\nالضوء : تب شعله‌ورى تن است و محموم بمعنى تبدار از حمّ باز گرفته است و بر خلاف قاعده صرفى است مانند مزكوم از زكام ، و مرگ بىزندگى شدن تن است و نزد محققان هستى ندارد بلكه نبودن زندگى است و مقصود آگهى است براى آماده بودن كار سراى ديگر تا نابهنگام مرگش در نگيرد و در افسوس بىسود دچار شود و بايد بداند تب كه آمد او را از اهل و فرزند بازستاند و نيرو و چابكى او را ببرد ، سود حديث در نظر آوردن مرگ است و حذر كردن از آن ، و توقع رسيدن آن و بىاعتمادى بزندگى جهان گذرا ، و بدبينى بكمترين بيمارى و پندار آنكه بيمارى مرگ آور است ، راوى حديث حسن است و دنباله‌اش اينست كه تب زندان خدا است در زمين كه هر گاه خواهد بنده‌اش را در آن كشاند و هر گاه خواهد آزادش كند .\r\nفيح : برافروختن سوزش است و جوشيدن ديگ ، يعنى تب و جوشش آن گناه را از آدمى بريزد و كفاره بزهكاريست و گويا حضرتش صلى اللَّه عليه و آله فرا گرفتن تب تن را پرداخت عذابى دانسته كه سزدش از راه نمونه آوردن و مانند كردن ، و چون كيفر بايست را پرداخت ثواب دائم برايش بماند ، اين حديث در معنا نزديك است بدان كه در دنبالش آيد و براى دلدارى دادن بمؤمن و كشاندن او است به تحمل آنچه خدا - تعالى بوى رساند براى پاك كردن او از گناه .\r\nو از او : صلى اللَّه عليه و آله روايت است كه هر كه سه ساعت تب كند و بر آن شكيبا باشد خدا بر فرشته‌هاش به دو بالد و فرمايد : فرشته‌هايم بنگريد به بنده‌ام و شكيب او بر بلايم ، براى بنده‌ام برات آزادى از دوزخ نويسيد ، و برايش نوشته شود : بنام خداوند بخشاينده مهربان ، اين نامه‌ايست از خداى عزيز حكيم برائتى است از خدا براى بنده‌اش فلان پسر فلان كه منت از عذابم آسوده‌ات كردم و بهشتم را بر تو بايست\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nنمودم ، بسلامت در آن درآ .\r\nو از ابى درداء است كه : من از رنج يك شب درد ، بشتران سرخ مو شاد نشوم ، بيمارى مؤمن كفاره گناه او است .\r\nو از حسن بصريست كه خدا تعالى مؤمن را با تب يك شب كفاره كند و ببخشد سود حديث امر بشكيبائى و پذيرائى از خداست در آنچه از بيمارى كه وسيله تأديب است و آگهى باينكه هر دردى وسيله پاك شدن از گناه است بعلاوه از عوض و ثوابى كه صبر دارد ، راويه حديث عايشه است و دنبالش اينست كه « خنكش سازيد با آب » .\r\nو حديث سوم در معنا با آنها كه پيش از آنست نزديك است ، و حظّ بمعنى بهره است ( در جمع و تصريف حظ بياناتى دارد و شعرى گواه آورده و گفته ) معنى حديث اينست كه خدا تعالى گناهانش را بريزد ، و در برابر بيمارى كه به دو داده و صبر كرده او را بيامرزد و بدوزخ كيفر نكند و گويا تب همان بهره دوزخ اوست و در حديث ديگر روايت است كه آن حضرت صلى اللَّه عليه و آله و سلم فرمود هيچ آدمى نباشد جز كه بهره‌اى از دوزخ دارد و بهره مؤمن همان تب است .\r\nو از مجاهد است در تفسير قول خدا تعالى « و نيست از شما كسى مگر آنكه در آن وارد شود اين بر پروردگارت بايست و گذرا است 70 - مريم ) كه هر مسلمانى تب كرد البته واردش شده ، و بهره مؤمن از آن همانست ، سود حديث دلدارى و خوش كردن دل است از رنجى كه آدمى از دردها و بيماريها ميكشد بوسيله ريختن گناهان و بارها از او ، و آگهى باينكه در كيفرش به همان اكتفاء شود و سزايش تقريبا همانست راوى حديث عبد اللَّه بن مسعود است و دنباله حديث است « تب يك شب كفاره گناه يك سال است تمام » .\r\n36 - در كافى - 265 - روضه - : بسندش كه امام ششم به مردى فرمود : با چه تبدارانتان را مداوا كنيد . گفت ؟ اصلحك اللَّه : با اين داروهاى تلخ ، بسفائج ، غافث ، و مانند آن ، فرمود : سبحان اللَّه آنكه بتلخ به مىكند ميتواند به شيرين هم به كند\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nسپس فرمود : چون يكى از شما تب كرد ظرف پاكى بگيرد و در آن يكحبه قند و نيم بنهد و آنچه از قرآن حاضر داند بدان بخواند و آن را شب در برابر اختران نهد و روى آن آهنى نهد ، بامداد آب بر آن ريزد و آن را با دست بمالد و بنوشد ، در شب آينده يك حبه ديگر قند بر آن فزايد كه 2 حبه و نيم شود ، و در شب سوّم يكى ديگر كه 3 حبه و نيم شود .\r\nبيان : دلالت دارد كه حبه قند اندازه مشخص داشته و گويا همانست كه در شيشه و قالب ديگر ريزند و حبه‌هاى خرد و درشت مانند از آن ببندد و در عرف آن را نبات خوانند ، و بسا جز آنست چنانچه در باب خود آيد ان شاء اللَّه .\r\nبسفايج چنانچه اطباء گفتند : چوب تيره ايست كه بسياهى و سرخى اندك زند ، نازك است و پهن و دندانه‌دار مانند كرم چند پا ، مزه شيرين كرفى دارد ، و با شكر نوشيده شود ، يكى از آنها گفته : بر درخت جنگل و نيزار رويد ، و يكى گفته بر سنگ رويد ، گرم است بدرجه 2 و خشگ بدرجه 3 و پر اثر در خشك كردن ، رطوبات را بخشكاند ، و 3 درهم ( در حدود 2 مثقال ) آن مسهل است بىفشار بر روده‌ها براى سوداء و بلغم و كيموس آبى ، و مانند آن در قانون گفته است .\r\nو گفته : غافث از گياهان خاردار است و برگش چون برگ شاهدانه است و گلش چون گل نيلوفر كه آن را يا شيره‌اش را به كار برند ، گرم است بدرجه 1 - و خشك بدرجه 2 - لطيف است و برنده بىكشش و حرارت در ظاهر ، اندكى كرف است و بدمزه و تلخ سخت چون تلخى صبر براى بيمارى داء الثعلب و داء الحيه تازه خوبست ، با پيه كهنه بر زخمهاى سخت و به نشدنى ضماد كنند .\r\nشيره‌اش براى جرب و كچلى و خارش نافع است كه با آب شاهتره و سكنجبين بنوشند و گلش براى دردهاى كبد و ورمهاى معده خوبست چه بوته آن باشد و چه شيره آن و براى بد هضمى و استسقاء خوب است ، و براى تبهاى پاگير و كهنه نافع است بخصوص شيره آن ، بويژه با شيره افسنتين .\r\nميگويم : به زودى بسيارى از اخبار در ابواب داروها و گلها و دانه‌ها بيايد ان شاء اللَّه تعالى .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n\r\nباب پنجاه و سوم حجامت ، حقنه ، سعوط ، قى\r\n1 - در خصال - 117 - بسندش از امام ششم عليه السّلام كه دارو چهار است :\r\nحجامت ، سعوط ، حقنه و قى ( سعوط داروئى است كه در بينى كشند ) .\r\n2 - در خصال - 26 - بسندى از امام ششم عليه السّلام كه گذر كرد بقومى و حجامت ميكردند فرمود : چه ميشد شما را اگرش بشام يك شنبه پس ميانداختيد كه درد را بهتر ميكشيد : در مكارم بىسندش آورده .\r\n3 - در خصال - 27 - بسندش از يونس بن يعقوب كه شنيدم امام ششم عليه السّلام ميفرمود : روز دوشنبه رسول خدا صلى اللَّه عليه و آله حجامت كرد و گندم بحجامت كن داد .\r\n4 - و از همان : بسندى تا امام ششم عليه السّلام كه هميشه رسول خدا صلى اللَّه عليه و آله روز دوشنبه پس از عصر حجامت ميكرد .\r\n5 - و از همان : بسندش از امام ششم عليه السّلام كه حجامت آخر روز دوشنبه درد را به خوبى از تن ميكشد .\r\nبيان : دور نيست اخبار روز دوشنبه از تقيه باشد چون اخبار شوم بودن آن بسيار است و بسا كه بدان اخبار تخصيص خورند ، و نكته‌اى هم دارد كه شومى آن براى مصيبت‌زدگى پيغمبر صلى اللَّه عليه و آله و ائمه عليهم السّلام است در آن و حجامت كه درد و مصيبتى است خود همدردى با آنها است ولى آزموديم كه حجامت در آن و در چهار شنبه بيشتر سودى ندارد .\r\n6 - در خصال - 30 - بسندش از محمّد بن رباح قلّاء كه ديدم امام هفتم عليه السّلام روز جمعه حجامت ميكرد ، گفتم : قربانت روز جمعه حجامت ميكنى ؟ فرمود :\r\nآية الكرسى ميخوانم ، چون خونت جوش آمد در شب يا روز آية الكرسى بخوان و حجامت كن .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n7 - و از همان : بسندش تا رسول خدا صلى اللَّه عليه و آله كه هر كس سه شنبه 17 يا 14 يا 21 ماه حجامت كند درمان همه دردهاى سال را دارد ، و در جز اين روزها همان درمان درد سر و دندان و جنون و خوره و پيسى است .\r\n8 - در خصال - 28 - بسندش تا يكى اصحاب ما كه در آمدم بر امام دهم عليه السّلام روز چهارشنبه و او حجامت ميكرد ، گفتم مردم حرمين از رسول خدا صلى اللَّه عليه و آله روايت كنند كه فرمود : هر كه روز چهار شنبه حجامت كند و پيس شود جز خود را سرزنش نكند فرمود : دروغ گويند ، همانا پيسى از تخم در حيض است .\r\n9 - و از همان - 30 - بسندش از معتب بن مبارك كه روز پنجشنبه رفتم حضور امام ششم عليه السّلام و حجامت ميكرد ، گفتم : اى پسر رسول خدا روز پنجشنبه حجامت ميكنى ؟ فرمود : آرى ، هر كه روز پنجشنبه كه شامگاه جمعه است حجامت كند خونش از ترس قيامت پيش آيد و تا بامداد پنجشنبه بآشيانه خود برنگردد ، سپس رو بغلامش زنيج كرد و فرمود : اى زنيج شاخ حجامت را سخت ببند و خون گيرت را نرم دار و تيغت را تيز كن و تند بكش .\r\n10 - در طب : امام ششم فرمود : هر كه آغاز روز پنجشنبه آخر ماه حجامت كند درد به خوبى از او برآيد .\r\n11 - در معانى الاخبار - 172 - بسندش از امام ششم عليه السّلام كه بيكى از يارانش فرمود : چون حجامت خواهى و خون از حجامتگاهت برآيد پيش از آنكه فارغ شوى و خون سرازير شود بگو : بسم اللَّه الرحمن الرحيم پناهم بخداى كريم در اين حجامت از چشم زخم در خون و از هر بدى ، سپس فرمود : اى فلانى چه دانى كه چون اين را گفتى البته همه چيز را فراهم كردى ، كه خدا تبارك و تعالى فرمايد : « اگر غيب دانستم بسيار خير اندوختم و بدى نديدم ، 188 - الاعراف » يعنى فقر نديدم ( از قول پيغمبر ) و فرموده است عزّ و جلّ « و همچنين شد تا بگردانيم از او بدى و هرزگى را 24 - يوسف » يعنى از زنا ، و بموسى گفت « در آور دستت را در گريبانت تا برآيد درخشان و سفيد بىبدى . 12 - النمل »\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nيعنى بىمرض .\r\nدر طب : بسندى همين روايت را از جابر جعفى از قول امام پنجم آورده تا كلمه ، بىمرض ، سپس فرموده همه اينها را در حجامت خود جمع كن و خون بدين عوذه پيش روان گردد .\r\nدر مكارم - 82 - بىسند آن را از امام صادق عليه السّلام آورده .\r\nبيان : از اينكه فرمود چه دانى ؟ مقصود اينست كه بدان كه « از هر بدى » شامل استعاذه از همه آفات دين و دنيا است از بيماريهاى تن و احوال دين و از آيات گواه آورد كه سوء به همه اين معانى آمده .\r\n12 - در معانى الاخبار - 247 - بسندى تا امام پنجم عليه السّلام كه پيغمبر صلى اللَّه عليه و آله و سلم در سر و ميان دو شانه و در پشت هر سه حجامت كرده و يكى را سودمند و ديگرى را فريادرس و سومى را نجات بخش ناميده .\r\n13 - و از همان : بسندى از امام ششم عليه السّلام كه محل حجامت در سر يك وجب از سر بينى بالا است باندازهء ميان سر انگشت بزرگ و سبابه بالاى دو ابرو ، و رسول خدا آن را نجات بخش ميناميد و در حديث ديگر است كه رسول خدا صلى اللَّه عليه و آله در سر حجامت ميكرد و آن را فريادرس يا نجات بخش ميناميد .\r\nبيان : فضيلت حجامت سر و سودهاش در روايات خاصه و عامه وارد است ، و برخى پزشكها گفته : حجامت ميان سر البته سودمند است ، و روايت شده كه پيغمبر صلى اللَّه عليه و آله و سلم آن را انجام داده برخى از آنان گفته : رگ زدن باسليق براى حرارت كبد و سپرز و شش سودمند است ، و هم براى شوصه و سينه پهلو و بيماريهاى خونى ديگر كه در زير زانو تا ران رخ دهند و زدن رگ أكحل براى امتلاء و فزونى خون در همه تن خوب است بويژه اگر فاسد باشد ، و زدن رگ قيفال براى بيمارى سر و گردن از فزونى خون يا فسادش سودمند است و خون گرفتن از دو رگ زننده زير گلو براى درد سپرز و نفخ شكم و تنگ نفس و درد جنين خوب است .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nحجامت بر شانه خوبست براى بيماريهاى سر و رو چون گوش و چشم و دندان و بينى و گلو ، و بجاى رگ زدن قيفال ، حجامت زير زنخ خوبست براى درد دندان و چهره و گلو و سر را پاك كند ، حجامت بر پشت پاها بجاى زدن رگ صافن است كه زير كعب است و خوبست براى رگهاى رانها و ساقها و مايه بريدن خون حيض است و خارش تخمها ، حجامت فرود سينه خوبست براى دملهاى ران و كچلى آن و جوشهاى آن و براى درد نقرس و بواسير و داء الفيل و خارش پشت و محلّ همه آنها هنگام جوشش خون و نياز به آنست ، حجامت بر معده خوبست براى روده‌ها و فساد حيض .\r\n14 - در خصال : 28 - از عبد الرحمن بن عمر و بن اسلم گفت : امام هفتم را ديدم روز چهارشنبه و تبدار حجامت ميكرد و تبش نبريد و روز جمعه حجامت كرد و تبش بريد .\r\n15 - و از همان - 29 - : بسندش از محمّد بن احمد دقاق كه نوشتم به امام دهم و پرسيدم از حجامت در روز چهارشنبه آخر ماه پاسخ نوشت هر كه روز چهارشنبه آخر ماه بر خلاف بدفالان حجامت كند ، از هر آفتى عافيت يابد و از هر ناگوارى نگهدارى شود و حجامتگاههايش سبز و زخم نشوند .\r\n16 - و از همان ( . . ) بسندش از حذيفة بن منصور كه ديدم امام ششم عليه السّلام پس از عصر چهارشنبه حجامت كرد .\r\n17 - و از همان : بسندش تا امير المؤمنين عليه السّلام كه از حجامت در روز چهارشنبه و از نورهء در آن خوددارى كنيد كه روز نحس مستمر است و دوزخ در آن آفريده شده .\r\n18 - در خصال : 156 - بسندش تا امير المؤمنين عليه السّلام كه حجامت تن را درست و خرد را محكم سازد .\r\n19 - و فرمود عليه السّلام حقنه از چهار چيز است ، رسول خدا صلى اللَّه عليه و آله فرمود : بهتر درمان شما حقنه است كه شكم را فربه كند و درد درون را جلو گيرد و تن را نيرو دهد ، با بنفشه سعوط كنيد ، و حجامت را باشيد .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nو فرمود عليه السّلام از حجامت و نوره در چهارشنبه خوددارى كنيد كه روز نحس مستمرّ است و دوزخ در آن آفريده شده ، و در جمعه ساعتى است كه هر كه در آن حجامت كند بميرد .\r\nبيان : از چهار است ، گويا سه ديگرش حجامت است و سعوط و قى ، يا بجاى 3 و 4 - عسل است يا داغ كردن يا پرهيز يا راه رفتن و براى هر كدام گواهى است در اخبار .\r\nدر نهايه است كه در حديث آمده « دارو نوشيد و سعوط كرد » يعنى دارو در بينى كشيد ، ابن حجر گفته : سعوط اينست كه به پشت بخوابد و ميان دو كتفش چيزى نهد تا برايند و سرش فرو شود و قطره را در بينى چكاند از آب يا روغن كه داروى تنها يا چند داروى همراه دارند تا بدين وسيله بمغزش رسد و عطسه درد را بر اورد ، و از ابن عباس روايت است كه بهتر دارو كه درمان كنيد سعوط است .\r\n20 - در مجالس صدوق است در مناهى پيغمبر صلى اللَّه عليه و آله و سلم كه از حجامت در روز چهارشنبه نهى كرده .\r\n21 - در علل ( ج 2 ص 285 ) و عيون - ج 1 ص 247 - : بسندش از امير المؤمنين عليه السّلام كه روز سه شنبه روز جنگ و خونست .\r\n22 - در عيون ( ج 1 ص 279 ) : بسندش از سليمان جعفرى كه شنيدم ابو الحسن عليه السّلام ميفرمود : روز سه شنبه ناخنها را بگيريد و روز چهارشنبه بحمام رويد ، روز پنجشنبه نياز حجامت خود را برآوريد و روز جمعه بهترين عطر خود را به كار بريد .\r\n23 - و از همان - ص 279 - بسندش از مقاتل بن مقاتل كه ديدم امام ششم عليه السّلام روز جمعه هنگام ظهر بر سر راه در حال احرام حجامت ميكرد .\r\nصدوق - ره - گفته : در اين حديث چند فائده است :\r\n1 - تجويز حجامت در روز جمعه براى ناچارى تا دانسته شود كه بدى آن در حال اختيار است .\r\n2 - تجويز حجامت هنگام زوال ظهر .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n3 - براى محرم ناچار حجامت رواست ، ولى بايد محل حجامت را نتراشد و لا قوة الا باللَّه .\r\n24 - در عيون ( ج 2 ص 16 ) : باسنادى تا رسول خدا صلى اللَّه عليه و آله كه فرمود :\r\nاگر در چيزى درمانى باشد در تيغ حجامت كن است و در نوش عسل .\r\nجوهرى گفته : مشرط تيغ حجّامست . . . .\r\n25 - در معانى الاخبار : بسندش تا رسول خدا صلى اللَّه عليه و آله كه چه خوب شيوه ايست شيوه حجامت كردن ديده را روشن كند و درد را ببرد .\r\n26 - در محاسن 558 : كه امام ششم عليه السّلام فرمود : جبرئيل مسواك و خلال و حجامت را فرو آورد .\r\n27 - در فقه الرضا : كه فرمود : چون خواهى حجامت كنى چهار زانو برابر حجامت كن بنشين و بگو : « بسم اللَّه الرحمن الرحيم ، پناه بخداى كريم در اين حجامت از چشم زخم در خون ، و از هر بدى و علت و بيمارى و دردها و بيماريها ، و از تو خواهم عافيت و تندرستى ، درمان هر درد » .\r\n28 - از امام ششم روايت است كه آية الكرسى بخوان و هر روزى خواهى حجامت كن ، و صدقه بده و هر روزى خواهى سفر كن .\r\n29 - در طب : بسندى از سماعه كه شنيدم امام ششم عليه السّلام ميفرمود : حقنه هم از داروها است ، و پندارند شكم را بزرگ كند ، و نيكانش به كار بستند .\r\n30 - و از همان : بسندى از امام ششم كه بهترين دارو حجامت است و سعوط و حمام و حقنه .\r\nتأييد : عامه از پيغمبر صلى اللَّه عليه و آله روايت كردند كه فرمود : بهتر داروى شما حجامت است ، برخى گفتند خطاب بمردم حجاز است و همگنانشان از مردم بلاد گرمسير كه خونشان بسطح بدن گرايد و از اين برآيد كه طرف خطاب جز پيرانند كه حرارت تنشان اندك است ، ابن سيرين گفته : چون چهل سالش شد حجامت نكند .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nطبرى گفته : براى آنكه عمر در كاستى است و تن بكاهش ميرود و نشايد با ريختن خون سست ترش سازد ، - پايان - و مقصودش كسى است كه نياز او بحجامت مشخص نيست و كسى كه بدان اعتماد ندارد و ابن سينا در رجزش گفته است :\r\n هر كه را رگ زدن به عادت شد * نبرد عادتش بيكباره . \r\nبلكه آن را خرده خرده كم كند تا در دهه هشتادم عمر بپايان رسد .\r\n31 - در طب : بسندش از امام ششم كه دارو چهار است : حجامت ، نوره كشيدن ، قى و حقنه .\r\n32 - در طب : بسندش از امام پنجم عليه السّلام كه طب عرب در سه چيز است تيغ حجامت ، حقنه و آخرين درمان داغ كردنست .\r\n33 - و از امام ششم عليه السّلام كه طبّ عرب در پنج چيز است : تيغ حجامت حقنه ، سعوط ، قى ، حمام و آخرين درمان داغ كردنست .\r\n34 - و در روايت ديگر از امام پنجم عليه السّلام طب عرب در هفت است ( و بدان پنج : شربت عسل و نوره را افزوده ) .\r\n35 - و از همان - 56 - : بسندى از طلحة بن زيد كه پرسيدم از امام ششم از حجامت در روز شنبه و چهارشنبه و حديثى كه عامه از رسول خدا صلى اللَّه عليه و آله باز گويند به او گفتم آن را منكر شد و فرمود : آنچه درست است از قول رسول خدا صلى اللَّه عليه و آله اينست كه : چون خون يكى از شما جوشيد بايد حجامت كند تا مبادا او را بكشد ، سپس فرمود : كسى از خاندان خود را ندانم كه در آن عيبى بيند .\r\n36 - و نيز از امام ششم عليه السّلام روايت است كه در نخست سه شنبه ماه آذار رومى حجامت كردن يك سال تندرستى آورد باذن خدا تعالى ( 56 ) .\r\n37 - و از آنان عليهم السّلام روايت است كه حجامت روز سه شنبه 17 - ماه هلالى تندرستى يك سال است .\r\n38 - در طب : بسندى از امام پنجم عليه السّلام كه هرگز رسول خدا صلى اللَّه عليه و آله از دردى نناليد جز اينكه بحجامت مداوا كرد ، ابو طيبه گفته : من رسول خدا صلى اللَّه عليه و آله\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nرا حجامت كردم و يك اشرفى به من داد و خون او را نوشيدم ، رسول خدا صلى اللَّه عليه و آله و سلم فرمود : آن را نوشيدى ؟ گفتم : آرى ، فرمود : چه تو را بر آن واداشت ؟ گفتم بدان تبرك جستم ، فرمود : از همه دردها و بيماريها و فقر و فاقه در امان شدى ، به خدا هرگز آتش به تو نرسد ( 56 طب ) بيان : ابو طيبه بطاء فتحه دار و ياء ساكن دو نقطه به زير از صحابه است نامش نافع است ، حجامت كن بوده مولاى محيّصة بن مسعود انصاريست . در يكى از رجال عامه چنين آمده .\r\n39 - در طب - 57 - بسندى از امام ششم عليه السّلام كه از داروى پيغمبرانست حجامت ، نوره و سعوط .\r\n40 - و از همان : از احمد بن عبد اللَّه بن زريق كه امام ششم عليه السّلام بمردمى گذشت كه حجامت ميكردند ، فرمود : كاش بشام يك شنبه پس انداخته بوديدش كه درد را بهتر به كند .\r\n41 - و از رسول خدا صلى اللَّه عليه و آله كه چون خون شما جوشيد حجامت كنيد زيرا بسا خون بجوشد و بكشد صاحبش را .\r\n42 - از امام پنجم كه : بهترين داروى شما حقنه است ، سعوط ، حجامت و حمام .\r\n43 - و از همان - 57 - بسندى تا رسول خدا صلى اللَّه عليه و آله و سلم كه حجامت در سر درمان هر درد است جز مرگ .\r\n44 - و از همان ( . . ) : بسندى از امام ششم كه رسول خدا سه حجامت ميكرد يكى در سر و آن را متقدمه ميناميد و يكى ميان دو شانه و آن را نافعه ميناميد ، و يكى ميان دوران و آن را مغيثه ميناميد .\r\n45 - و از همان : بسندى از ام احمد كه آقايم عليه السّلام فرمود : هر كه در نخست خون شاخ حجامت خود نگاه كند از واهنه در امانست تا حجامت ديگر ، منش پرسيدم واهنه چيست ؟ فرمود : درد گردن .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nبيان : در نهايه گفته : در حديث عمران بن حصين است كه خلانى نزد او آمد و در بازويش حلقه مس زردى بود - و در روايت ديگر - به دستش انگشتر مس زردى بود ، فرمود : اين چيست ؟ گفت از براى واهنه است ، فرمود : اما آن برايت جز فزون سستى ندارد ، واهنه رگى است در شانه كه همه دست را فرا گيرد و از آن رقيه گيرند ، و گفته‌اند : مرضى است در بازو ، و بسا تيكه سفالى بدان آويزند بنام خزر واهنه و آن دچار مرد است نه زن ، و او را از آن نهى كرد چون به قصد نگهدارى از درد برگرفته بود و در حكم تمائم بود نزد او كه از آنها نهى شده - پايان - و در قاموس است كه واهنه باديست دچار شانه‌ها شود يا بازو يا دو رگ درون گردن و بقصيراء و بيكى از مهره‌هاى گردن ، و در نسخه‌ايست واهيه بياء دو نقطه به زير و نخست اظهر است و دلالت دارد كه به درد گردن هم گفته شود ، يا بدان تفسير شده براى آنكه ملازم آنست غالبا .\r\n46 - در طب - 58 - : بسندش از امام پنجم عليه السّلام كه هر كه بنخست خون حجامت خود نگاه كند از درد چشم تا حجامت ديگر در امان باشد .\r\n47 - و از همان : بسندى از امير المؤمنين عليه السّلام كه چون حجامت ميكرد يا حمام ميرفت غسل ميكرد شعيب گويد من آن را به امام ششم عليه السّلام گفتم : فرمود راستش چون پيغمبر صلى اللَّه عليه و آله حجامت ميكرد خونش به جوش مىآمد و جنبش ميكرد و با آب سرد غسل ميكرد تا آرام شود ، و چون امير المؤمنين عليه السّلام بحمام ميرفت گرما زده ميشد و آب سرد به خود ميريخت تا آرام شود .\r\n48 - و از همان : بسندى از امام ششم كه پيغمبر هميشه در اخدعين ( دو رگ درون گردن ) حجامت ميكرد و جبرئيل از طرف خدا تبارك و تعالى آمد و حجامت شانه را دستور آورد .\r\nبيان : در قاموس گفته : كاهل بر وزن صاحب يك سوم بالاى پشت گرده است كه شش مهره دارد ، و ميان دو كتف و بند گردن و پشت را هم گويند .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n49 - در طب : بسندى از ابو بصير كه از امام صادق عليه السّلام حجامت روز چهارشنبه را پرسيدم فرمود : هر كه روز چهارشنبه آخر ماه بر خلاف مردم بدبين حجامت كند از هر دردى عافيت يابد و از هر آفتى محفوظ گردد .\r\n50 - و از همان - بسندى از زراره كه امام ششم عليه السّلام حجامت كرد و فرمود اى كنيز سه دانه نقل بياور : و آنگه فرمود : شكر پس از حجامت خون پاك در آورد و حرارترا ببرد ( 59 ) .\r\n51 : و از امام دهم عليه السّلام كه پس از حجامت انار شيرين بخور كه خون را آرام كند و در درون پاكش كند .\r\n52 و از همان - 67 - بسندش از امام پنجم عليه السّلام كه هر كه قى عمدى كند بهتر از 70 دارو باشد ، و قى از اين راه هر درد و علتى را بيرون آورد .\r\n53 - در طب 129 - از امام رضا عليه السّلام كه حجامت دوشنبه از ما و در سه شنبه از بنى اميه است .\r\n54 - و از همان - 136 - بسندش از طلحة بن زيد كه حجامت روز شنبه را از امام ششم عليه السّلام پرسيدم فرمود - ناتوان سازد .\r\n55 - در مكارم - 81 : انصارى روايت كرده كه خون امام رضا عليه السّلام جوشيد و در دل شب حجامت كرد .\r\n56 - از امام ششم عليه السّلام كه روزه دار در جز ماه رمضان هر گاه خواهد حجامت كند و اما در ماه رمضان خود را بخطر نيندازد و خون نگيرد مگر آنكه بر او بجوشد ، و اما ماها در رمضان شب حجامت كنيم ، و روز حجامت ما يك شنبه است و روز حجامت دوستان ما دوشنبه .\r\n57 - و از امام ششم عليه السّلام كه مبادا ناشتا حجامت كنى .\r\n58 - فرمود : با شكم پر بحمام مرو و ناشتا حجامت مكن كه روى غذا رگها را بهتر گشايد و بهتر خون درآيد و تن را نيرومندتر كند .\r\n59 - و روايت است از عالم عليه السّلام كه حجامت پس از خوراك است زيرا چون\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nكسى سير است و حجامت كند خون فراهم گردد و درد را بر آورد ، و چون ناشتا باشد و چيزى نخورده خون برآيد و درد بماند .\r\n60 - و از زيد شحام كه نزد امام ششم بودم و حجام خواست و به او فرمود ابزار حجامتت را بشوى و بياويز و انارى خواست و خورد و چون از حجامت فارغ شد انار ديگر خواست و خورد و فرمود : اين حرارترا آرام كند .\r\n61 - از ابى بصير كه امام پنجم فرمود : پس از حجامت چه ميخوريد ؟\r\nگفتم : كاسنى و سركه ، فرمود : باكى ندارد .\r\n62 - و از امام ششم روايت است كه حجامت كرد و سه دانه نقل خواست و فرمود : شكر پس از حجامت خون تازه برگرداند ، و نيرو بيفزايد .\r\n63 - از امام هفتم عليه السّلام كه رسول خدا صلى اللَّه عليه و آله و سلم فرمود : هر كه از شماها حجامت كن است روز شنبه حجامت كند .\r\n64 - امام صادق عليه السّلام فرمود : حجامت روز يك شنبه درمان هر درديست .\r\n65 - و از آن حضرت كه رسول خدا صلى اللَّه عليه و آله و سلم فرمود : روز دوشنبه پس از عصر حجامت كنيد .\r\n66 - و از ابى سعيد خدرى كه رسول خدا صلى اللَّه عليه و آله فرمود : هر كه سه شنبه 17 يا 19 يا 21 حجامت كند درمان درد سال باشد .\r\n67 - و نيز فرمود : 15 ، 17 و 21 ماه حجامت كنيد مبادا خونتان بجوشد و شما را بكشد .\r\n68 - در حديث است كه از حجامت چهارشنبه نهى كرد اگر خورشيد در عقرب باشد ( 13 - مكارم ) .\r\n69 - بسندى كه رسول خدا صلى اللَّه عليه و آله و سلم فرمود : هر كه روز چهار شنبه حجامت كند و پيس شود جز خود را سرزنش نكند .\r\n70 - در روايتى كه رسول خدا صلى اللَّه عليه و آله فرمود : جبرئيل فرمان حجامت و سوگند را با گواه برايم فرو آورد و چهار شنبه روز نحس مستمر است .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n71 - و از امام صادق عليه السّلام كه هر كه پنجشنبه آخر ماه در پسين روز حجامت كند به خوبى درد را بكشد از تن .\r\n72 - و از او عليه السّلام كه خون روز پنجشنبه در جاى حجامت فراهم شود ، و چون ظهر شود پراكنده گردد و تو بهره خود را از حجامت پيش از ظهر برگير .\r\n74 - از ابى الحسن عليه السّلام كه حجامت در هفتم حزيران را وامگذار ، و اگرت از دست رفت چهاردهم آن .\r\n75 - از امام ششم عليه السّلام آية الكرسى بخوان و هر گاه خواهى حجامت كن .\r\n76 - از شعيب عقرقوفى كه نزد ابى الحسن عليه السّلام آمدم و روز چهارشنبه در زندان حجامت ميكرد گفتم : مردم گويند هر كه در اين روز حجامت كند پيس شود ، فرمود : اين نگرانى براى كسيست كه تخم حيض باشد .\r\n77 - از امام صادق عليه السّلام كه چون خون يكى از شما شوريد حجامت كند مبادا خونش بجوشد و او را بكشد ، و هر كه خواست از شما در آخر روز باشد .\r\n78 - ( 82 المكارم ) : كه رسول خدا صلى اللَّه عليه و آله و سلم فرمود : حجامت ناشتا درمانست و در سيرى درد و در 17 ماه درمان و روز سه شنبه تندرستى ، و جبرئيلم بحجامت سفارش كرد تا پنداشتم بايدش كرد .\r\n79 - فرمود : حجامت سه شنبه 17 - ماه درمان درد يك سال است .\r\n80 - فرمود : حجامت در سر درمان هفت درد است : ديوانگى ، خوره پيسى ، چرتك ، درد دندان تيرگى چشم و سر درد .\r\n81 - فرمود : حجامت خرد را فزايد و حافظه را نيرو بخشد .\r\n82 - و از او است كه حجامت در گودى ( سر خ ب ) مايه فراموشى است .\r\n83 - و از او است عليه السّلام كه رسول خدا صلى اللَّه عليه و آله و سلم سر و ميان دو شانه و پشت خود را حجامت كرد و يكى را نافعه مىناميد و ديگرى را مغيثه و سوّمى را منقذه . و در جز اين حديث است كه در سر را منقذه ناميده ، و آنكه در گودى پشت سر است مغيثه و آنكه در شانه است نافعه يا - مغيثه ( 84 - مكارم )\r\n\r\n","description":"","footnote":"","page_name":" 103 ","page_number":103},
  {"content":"\r\n\r\n84 - و از امام صادق عليه السّلام كه رسول خدا صلى اللَّه عليه و آله اشاره بسر خود كرد . و فرمود شما را بايد به مغيثه كه نافع است براى ديوانگى ، خوره ، پيسى و خارش تن و درد دندانها .\r\n85 - از او است عليه السّلام كه چون كودك چهار ماهه شود هر ماه يك بار در گودى پشتش حجامت كنيد كه لعابش را بخشكاند و حرارت سر و تنش را فرو كشد .\r\n86 - : رسول خدا صلى اللَّه عليه و آله و سلم فرمود : درد سه ، دارو سه ، درد : صفراء ، بلغم ، خون . داروى خون حجامت ، داروى صفراء مسهل خوردن و داروى بلغم حمام .\r\n87 - از معاويه بن حكيم : كه ابو جعفر عليه السّلام پزشكى را خواست و در كف مشتش رگ زد .\r\n88 - از محسن وشّاء كه از درد كبد به امام ششم ناليدم ، رگ زنى خواست و پايم را رگ زد و فرمود : براى درد پهلو كاشم بنوشيد .\r\n89 - روايت است كه مردى به امام صادق عليه السّلام از خارش ناليد ، فرمود :\r\nسه بار هر دو پا را ميان مچ و كعب حجامت كن ، و او انجام داد و درد رفت ، و ديگرى ناليد و فرمود : يكى از دو پاشنه يا هر دو پا را سه بار حجامت كن و به شوى ان شاء اللَّه ، گفت : يكى از فزونى خشكى بابى الحسن عليه السّلام شكايت كرد فرمود : خشكى تن از بخار كبد است ، برو و پاى راستت را رك بزن ، و دو درهم ( يك مثقال تقريبا ) روغن بادام شيرين بگير و با آش جو هميشه ملازم باش و از گوشت ماهى و سركه پرهيز كن و آن مرد انجام داد و خوب شد باذن خدا 85 - مكارم ) .\r\n90 - از مفضل بن عمر كه به امام ششم عليه السّلام از خشكى تن و حرارت ناليدم فرمود : بر شما باد كه اكحل را رگ بزنيد ، و انجام دادم و از من برفت و الحمد للَّه شكرا ( 86 مكارم ) .\r\n91 - روايت است كه مردى به امام ششم عليه السّلام از خارش شكايت كرد ، فرمود دارو نوشيدى ؟ گفت : آرى فرمود : رگ زدى ؟ گفت : آرى ولى سودى نبردم\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nفرمود سه بار در هر دو پا ميان پاشنه و كعب حجامت كن ، و انجام داد و درد از او رفت 92 - در كافى - 160 - روضه - بسندش از امام ششم عليه السّلام كه حجامت در راس همان مغيثه است كه براى هر دردى جز مرگ نافع است و آن يك وجب است از دو ابرو تا آنجا كه انگشت بزرگش برسد ، سپس فرمود : اينجا .\r\n93 - در كافى - 191 - روضه - : بسندش از حمران كه امام ششم عليه السّلام فرمود : مردم در چه اختلاف دارند ؟ گفتم : پندارند حجامت در روز سه شنبه بهتر است ، فرمود : بچه دليل ميگويند ؟ گفتم : پندارند روز خونست ، فرمود : راست گويند و سزاوار است كه آن را پريشان نكنند در روز خودش ، آيا ندانند در روز سه شنبه ساعتى است كه هر كه بدان برخورد ، خونش آرام نگردد جز آنكه بميرد يا هر چه خدا خواهد .\r\nبيان : روز خون يعنى روز جنبش يا ريختن آن براى آنچه گذشت كه منجمين آن را وابسته بمريخ دانند و مناسب خونريزى شمارند ، و اخبار در اين باره مختلفند و در باب سعد و نحس ايام گذشت بنقل از ديوان امير المؤمنين عليه السّلام .\r\n هر كه خواهد حجامتى به سه شنبه * كه بهر ساعتش بريزد خون\r\nو آنكه نوشيدن دواء خواهد * چارشنبه است روز خوب فزون \r\nو ممكن است بدى در همان ساعت وابسته بمريخ باشد كه نهى شده و آن ساعت هشتم روز است و اگر چه ظاهر خبر نهى از همه ساعات آنست كه مبادا آن ساعت باشد براى اينكه آن ساعت معينى نيست ، يا بيانش مصلحت نيست .\r\nو اينكه فرمود خونش بند نيايد تا بميرد يعنى از بسكه خونش برود بميرد يا آنكه در ميان حجامت مرگش در رسد و مقصود از آنچه خدا خواهد ، بلاء بزرگ يا بيمارى سخت است كه علاجش دشوار است و ممكن است اين خبر تقيه باشد زيرا مضمونش در روايات عامه وارد است چنانچه بيايد ان شاء اللَّه .\r\n94 - در كافى ( 192 - روضه ) ( در شماره 76 گذشت ) .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\n95 - در كافى ( 273 - روضه ) : بسندش از امام ششم عليه السّلام كه در روز جمعه هنگام ظهر حجامت نكنيد كه هر كه در زوال روز جمعه حجامت كند و به دو بلائى رسد جز خود را سرزنش نكند 96 - و از همان ( . . ) بسندش از امام ششم عليه السّلام كه دواء چهار است : سعوط حجامت ، نوره و حقنه .\r\n97 - و از همان - 273 - روضه - بسندش از عمار ساباطى كه امام ششم عليه السّلام فرمود : آنان كه نزد شمايند در باره حجامت چه گويند ؟ گفتم ميگويند در ناشتا بهتر است از روى طعام ، فرمود : نه ، روى طعام رگ روانكن‌تر است و براى تن نيرو بخش‌تر .\r\n98 - و از همان : بسندش از امام ششم عليه السّلام كه آية الكرسى بخوان و هر گاه خواهى حجامت كن ، صدقه بده و هر روز خواهى سفر كن .\r\n99 - و از همان ( ج 6 ص 53 ) : بسند عده از امام ششم عليه السّلام ( در شماره 85 - گذشت ) .\r\n100 - و از همان ( ج 1 ص 512 ) بسندى از حجامت‌گر قشون كه امام دهم عليه السّلام يك روز هنگام نماز ظهر مرا خواست و فرمود : اين رگ را بزن و من آن را در شمار رگها كه ميزنند نميفهميدم با خود گفتم : كارى از اين عجيبتر نديدم : رگ زدن بيوقت و رگ نامفهوم سپس فرمود : در خانه بانتظار باش ، و چون شب شد مرا خواست و گفت : خون را باز كن و باز كردم و فرمود ببند ، بستم ، باز هم فرمود : در خانه باش و نيمه شب مرا خواست و فرمود : خون را باز كن و در نخست بيشتر در شگفت شدم و نخواستم از او پرسشى كنم و خون را باز كردم سفيد در آمد مانند نمك و آنگاه به من فرمود : آن را ببند ، بستم و فرمود :\r\nدر خانه باش ، و در بامداد سركارش را فرمود : سه اشرفى طلا به من داد و آن را گرفتم و بيرون شدم تا نزد ابن بختيشوع ترسا رفتم و به او گزارش دادم ، گفت :\r\nبه خدا آنچه گوئى نمىفهمم و در طب نميدانم و در كتابى نخواندم و در اين دوره\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nكسى كتب نصرانيها را از فلان پارسى بهتر نميداند نزد او برو ، گويد : سوار كشتى ببصره آمدم و از آنجا باهواز رفتم و از آنجا بفارس نزد آن استاد و به او گزارش دادم گفت چند روز به من مهلت بده ، مهلتش دادم و سپس نزد او رفتم و پاسخ خواستم : گفت اين كه تو گزارش ميكنى مسيح يك بار در عمرش انجام داده .\r\n101 - در خرائج : كه يك پزشك نصرانى كه بيش از صد سال عمر داشت به من باز گفت كه شاگرد بختيشوع پزشك متوكل است و مرا گزيده ميداشت ، و امام يازدهم عليه السّلام نزد او فرستاد كه ويژه‌ترين يارانش را نزد او فرستد تا او را رگ زند ، و او مرا برگزيد و گفت : ابن الرضا از من يك رگزن خواسته ، تو نزد او برو كه امروزه داناترين مردم روى زمين است ، و حذر كن كه بهر چه فرمانت دهد به دو اعتراض نكنى ، من نزد او رفتم و فرمان داد در أتاقى باشم تا مرا بخواند ، و آن وقت كه نزد او رفتم براى رگ زدن پسند و خوب بود ، و مرا در وقت ناپسندى خواست و طشت بزرگى آورد و رگ اكحلش را زدم و پيوسته خون آمد تا طشت پر شد ، وانگه گفت خون را ببند و بستم و دستش را شست و بست و مرا باتاق بازگردانيد ، و خوراك گرم و سرد فراوانى پيشداشت و تا عصر ماندم و مرا خواست و فرمود : خون را باز كن و طشت را خواست و خون را باز كردم و طشت پر شد و فرمود ، ببند ، و بستم و دستش را بست و مرا بدان اتاق باز - گردانيد و در آنجا شب را گذرانيدم و چون بامداد آفتاب برآمد مرا خواست و همان طشت را حاضر كردم و فرمود باز كن و باز كردم و از دستش مانند شير برآمد تا طشت را پر كرد و سپس فرمود ببند ، بستم و دستش را بست ، و يك دست جامه و پنجاه اشرفى طلا به من داد و عذر خواست و گفت برو ، و من آن را گرفتم و گفتم : آقايم به من خدمتى دارد ؟ فرمود : آرى با كسى كه در دير عاقول همنشين تو گردد خوشرفتارى كن ، من نزد بختيشوع آمدم و گزارش دادم ؟ گفت : حكماء اتفاق دارند كه بيشتر خون تن يك آدمى هفت من است و اينكه تو گفتى اگر از چشمه آب هم در آيد عجب است و عجبتر از آن همان طشت شير است ، و ساعتى فكر\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nكرد و سه روز و شب كتابها را خوانديم تا از اين قصه در عالم چيزى بفهميم و نيافتيم ، وانگه گفت : امروز در جهان داناترى بطب از راهب دير عاقول نيست ، و نامه‌اى نوشت به دو و گزارش اين پيشامد را داد ، و من نزد دير او رفتم و فرياد زدم و سرى به من كشيد و گفت : تو كيستى ؟ گفتم : شاگرد بختيشوع ، گفت : نامه او را همراه دارى ؟ گفتم : آرى ، زنبيلى پائين كرد و نامه را در آن نهادم و بالا كشيد و خواند و فورا پائين آمد و گفتم تو آن مرد را رگ زدى ؟ گفتم : آرى ، گفت :\r\nخوشا بر مادرت و سوار استرى شد يك سوم از شب مانده بود كه به سرمن‌رأى رسيديم و گفتم : كجا را دوست دارى خانه استاد ما را يا خانه آن مرد را ؟ گفت :\r\nخانه آن مرد را و پيش از اذان نخست به خانه آن حضرت رسيديم در گشوده شد و خدمتكار سياهى بدر آمد و گفت : كدام شما راهب دير عاقوليد ؟ گفت : قربانت منم ، گفت فرو آى ، و آن خادم به من گفت : تو هر دو استر را نگهدار و دست او را گرفت و در آمدند و من ماندم تا صبح شد و روز بالا گرفت وانگه راهب درآمد و جامه‌هاى ترسائى را كنده بود و جامه سفيدى پوشيده و مسلمان شده بود ، و به من گفت مرا به خانه استادت ببر و رفتم خانه بختيشوع و چون او را ديد بسوى او دويده و گفت چه تو را از دينت بدر برد ؟ گفت : من مسيح را دريافتم ، گفت : مسيح را يافتى ؟\r\nگفت مانندش را ، اين رگ را در عالم كسى نزده جز مسيح و اين هم مانند او است در آيات و براهين . و نزد او بازگشت و ملازم خدمتش شد تا مرد .\r\n102 - در دعائم : از رسول خدا صلى اللَّه عليه و آله و سلم كه حقنه باكى ندارد جز آنكه شكم را بزرگ مىكند .\r\n103 - و از رسول خدا صلى اللَّه عليه و آله كه هر كه روز چهار شنبه يا شنبه حجامت كند و پيس شود جز خود را سرزنش نكند ، حجامت در سر درمان هر درد است دارو چهار است : حجامت ، حقنه ، نوره و قى و چون خون يكى از شماها جوشيد در هر روزى باشد حجامت كند ، و آية الكرسى بخواند و از خدا خوبى خواهد و بر پيغمبر صلى اللَّه عليه و آله و سلم صلوات فرستد .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n104 - فرمود : با روزها دشمنى نكنيد تا با شما دشمنى كنند ، و چون خون كسى از شما جوشيد آن را بريزد گرچه با تيغى باشد .\r\n105 - در فردوس از حسين بن علي عليه السّلام كه در جمعه ساعتى است كه اگر كسى در آن حجامت كند بميرد .\r\n106 - از جابر بن عبد اللَّه از پيغمبر صلى اللَّه عليه و آله كه فرمود : در حجامت درمانست .\r\n\r\nچند فائده\r\n1 - خطابى در كتاب « اعلام الحديث » بسندش از رسول خدا صلى اللَّه عليه و آله و سلم روايت كرده كه : شفاء در سه چيز است : نوش عسل ، تيغ حجامت ، داغ كردن با آتش ، و من داغ كردن را بر امتم غدقن كنم ، و گفته : اين بخش‌ها همه آنچه را مردم با آن درمان كنند فرا دارد .\r\nزيرا حجامت نمونه گرفتن خون است كه بزرگترين خلط و اثربخشترين درمانست نزد نياز بدان ، و عسل مسهل است و جزء معجونهاى مسهل تا نيرو بداروها بدهد و اخلاط تن را بيرون ريزد و داغ كردن براى دردهاى دشوار و خلط سركشى است كه جز بدان مايه برنشود ، و پيغمبر صلى اللَّه عليه و آله آن را شرح داد و از آن نهى كرد ، چون درد بسيار و خطر بزرگ دارد ، و از اين رو عرب در ضرب المثل خود گفته‌اند « و آخر دارو داغ كردنست » و سعد بن معاذ بر رگ اكحل داغ شد و پس از او بسيارى از صحابه داغ شدند .\r\nابن حجر در فتح البارى گفته : قصد نكرده پيغمبر صلى اللَّه عليه و آله و سلم كه دارو همين است و بس زيرا درمان بسا در جز آنها است و همانا اشاره باصول كلى درمان كرده زيرا بيماريها امتلائى ، خونى و صفراوى و بلغمى و سودائيند ، و درمان خونى به بيرون كردن خونست و حجامت كه شيوه عرب بوده نمونه آنست بخلاف فصد كه در عرب معروف نبوده ، بعلاوه تعبير به تيغ حجامت رگ زدن را هم فرا گيرد ، حجامت در بلاد گرمسير سودمندتر است و رگ زدن در بلاد سردسير ، و اما امتلاء صفراوى و آنچه با آن ذكر شود دارويش مسهل است و عسل را رمز آن آورده\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nو اما داغ كردن كه در آخر است براى اخراج آنچه است از فضولات كه دشوار است و با اينكه درمان بخش است از آن نهى كرده براى اينكه آن را بطبع خود درمان ميدانستند و از اين رو آن را بد دانسته ، و از اين رو پيش از بروز درد براى پيشگيرى داغ ميكردند و به آتش عذاب ميدادند براى گمانى كه بسا آن بيمارى نيامدى كه براى پيشگيريش داغ ميكردند ، و جمع ميان نهى از داغ كردن و به كار بردن اينست كه به كار بردن آن مقيد باشد بناچارى و با اعتقاد باينكه شفاء از خداست .\r\nو بسا گفته‌اند : مقصود از درمان در اين حديث درمان از يك بخش بيماريست زيرا همه بيماريها يا مادى باشند يا نه ، و ماده چنانچه گذشت گرم است يا سرد ، و هر كدام گرچه پخش شوند به تر و خشك و در هم ولى اصل همان گرمى و سرديست و گرم با خون گرفتن درمان شود كه ماده را برآورد و مزاج را خنك كند ، و هر ماده سردى را عسل فرا گيرد چون گرم كند و بپزد و لطيف سازد و نرم كند ، و بدين رو ماده بهموارى بيرون آيد ، و اما داغ كردن از آن بيمارى سخت است كه ماده سردى دارد و مزاج عضو را دگرگون كرده و چون داغ شد از آن برآيد ، و اما بيماريهاى بىماده رمز معالجه‌شان اينست كه فرمود : « تب از تف دوزخ است و آن را با آب خنك كنيد » - پايان - جزرى در نهايه گفته : داغ كردن با آتش درمان معروفى است در بسيارى بيماريها و احاديث بسيارى در نهى از آن رسيده ، و گفته‌اند : نهى براى آنست كه آن را بزرگ ميشمردند و مايه بر درد ، و چون عضوى را داغ نميكردند تباه و بيهوده ميشد و نهى بر اين وجه بوده ، و مباح ساخته كه سبب درمان باشد نه قلت آن : چون خداست كه شفا بخش حقيقى است نه داغ كردن و نه دارو .\r\nو در اينجا است كه مردم دچار ترديد شوند ، و ميگويند اگر دواء مىخورد نميمرد ، و اگر در شهر خود مانده بود كشته نميشد ، و گفته‌اند نهى از داغ كردن براى پيشگيرى است و همانا براى درمان دردى كه بدان نياز است روا است ، و رواست كه نهى از آن براى مزيد توكل باشد كه فرمود « آنانند كه رقيه نبندند و داغ\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nنشوند و بخدايشان توكل كنند » و توكل مقامى است جز جواز درمان 2 - خطابى باز از جابر بن عبد اللَّه روايت كرده كه شنيدم پيغمبر صلى اللَّه عليه و آله ميفرمود :\r\nاگر در برخى داروهاى شما خيرى باشد ، در تيغ حجامتست ، و جرعه‌اى از عسل و يا گزشى است با آتش كه سازگار درد باشد و من دوست ندارم كه داغ شوم .\r\nسپس گفته : طبّ دو نوع است ، قياسى كه طب يونانست و بيشتر مردم در اواسط بلدان اقاليم به كار برند و طب عرب و هند كه طبّ آزمايشى است .\r\nو چون بيشتر داروها كه پيغمبر صلى اللَّه عليه و آله وصف كرده بازرسى ، همانا بشيوه طب عربست جز آنچه از راه وحى بيان كرده كه برتر از درك پزشكان و حكمت حكيمانست ، و بسا درمان كه از راه تبرك بدعاء و اثر نفس او بوده ، و هر آنچه در اين باره فرموده و انجام داده درست و زيبا و خدايش نگذاشته از اينكه جز راست گويد و جز درست كارى كند - پايان - و البته اشاره كرديم چرا در بيشتر اخبار حجامت ذكر شده و رگزدن نيامده ، زيرا حجامت در اين بلاد سودمندتر و اثر بخش‌تر است ، و ذكر رگزدن در پاره اخبار پس از نقل از مكان بلاد حجاز است ببلادى كه رگزدن در آنها سازگارتر و سزاوارتر است .\r\nموفق بغدادى گفته : حجامت سطح تن را بهتر به كند و رگ درون تن را ، حجامت براى كودكان و در بلاد گرمسير به از رگزدنست و بىخطرتر است ، و بسا از بسيارى داروها بىنياز كند . و از اين رو در اخبار رسيده و نامى از رگزدن نيست ، زيرا عرب غالبا جز حجامت را نميدانستند .\r\nمؤلف هدايه گفته : تحقيق در باره رگزدن و حجامت اينست كه باختلاف زمان و جاها و مزاجها اثر مختلف دارند ، حجامت از آن زمان گرم و جاى گرم و تن گرم است كه خون خوب پخته است و سودمندتر است و رگ زدن برعكس است ، از اين رو حجامت براى كودكان سودمندتر است و براى كسى كه توانائى رگزدن ندارد .\r\n3 - از اخبار گذشته برآيد كه حجامت در پنجشنبه و يك شنبه برتر است و معارضى هم ندارند و بيشتر اخبار دلالت دارند بر بهترى آن در روز سه شنبه كه\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nمصادف روزهاى مخصوصى باشد از ماه‌هاى عربى و يا رومى و برخى اخبار با آنها معارضند ، و از برخى اخبار برآيد برترى حجامت در روز دوشنبه ، و اخبارى كه آن را مطلقا شوم دانند ، معارض آنند . و يا براى تقيه باشند چون مخالفان در بسيارى كارها آن را مبارك دانند ، و اما چهار شنبه را بيشتر اخبار براى حجامت بد شمردند ، و برخى خوب كه ممكن است حمل بضرورت شود .\r\nدر شنبه هم اخبار تعارض دارند و بسا رجحان اقوى است ، و همچنين در باره جمعه و منع در آن اقوى است ، و همه اينها در صورت چاره داشتن است و در ناچارى در هر وقت جائز است بويژه با خواندن آية الكرسى و آيا رگزدن هم در حكم حجامت است ؟ محتمل است ، ولى ظاهر اختصاص بحجامت است .\r\nشهيد - رحمه اللَّه . در دروس گفته : حجامت در سر مستحب است زيرا درمان هر درديست ، و حجامت در چهار شنبه و شنبه بد است از ترس پيسى مگر خونش به جوش آمده باشد كه هر روزى خواهد حجامت كند و آيت الكرسى بخواند و از خدا خير خواهد و صلوات بر پيغمبر صلى اللَّه عليه و آله و سلم فرستد ، و روايت است كه درمان در حجامت است و نوره و حقنه و قى ، و روايت است كه درمان تب بريختن آنست بر تن و اگر دشوار باشد دستش در آب سرد نهد - پايان - در فتح البارى گفته : سودمند ترين ساعت براى حجامت دوم يا سوم ساعت روز است كه دنبال فراغت از حمام و جماع و جز آنها نباشد و نه سر سيرى و نه در گرسنگى . و در تعيين روزهاى حجامت حديثى از ابن عمر در ضمن حديثى آمده كه : حجامت كنيد ببركت خدا روز پنجشنبه ، حجامت كنيد روز دوشنبه و سه شنبه و كناره كنيد از آن روز چهارشنبه و جمعه و شنبه و يك شنبه ، و حلّال از احمد نقل كرده كه حجامت در اين روزها بد است گرچه حديث قطعى نيست .\r\nو حكايت است كه مردى روز چهار شنبه از بىاعتنائى بحديث حجامت كرد و پيس شد ، و ابو داود از حديث ابى بكره در آورده كه حجامت روز سه شنبه بد است ، و گفته : رسول خدا صلى اللَّه عليه و آله فرموده : روز سه شنبه روز خونست و در آن\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nساعتى است كه خون بند نميرود .\r\nو در شمار روز ماه هم احاديثى رسيده چون حديث ابو داود از ابى هريره كه هر كه در 17 - 19 - و 21 حجامت كند درمان هر درد باشد ، و پزشكان اتفاق دارند كه حجامت در نيمه دوم ماه وانگه در ربع سوّم آن سودمندتر است از حجامت در آغاز و پايان آن موفق بغدادى گفته براى آنكه اخلاط در آغاز ماه هيجان دارند .\r\n\r\nباب پنجاه و چهارم پرهيز كردن و خوددارى\r\n1 - در معانى الاخبار ( 238 ) و عيون ( ج 1 ص 209 ) : بسندى از امام هشتم عليه السّلام كه پرهيز كردن ترك چيزى به كلى نيست ، همانا پرهيز كم به كار بردن چيزيست .\r\n2 - در علل ( ج 2 ص 149 ) : بسندش از محمّد بن فيض كه گفتم : قربانت ، بيمار داريم و پزشكانش به پرهيز وادارند ، فرمود : نه ، ولى ما خاندانى هستيم كه پرهيز نكنيم جز از خرما و مداوا كنيم به سيب و آب خنك ، گفتم : چرا از خرما پرهيزيد ؟ فرمود : چون پيغمبر صلى اللَّه عليه و آله علي عليه السّلام را در بيماريش از آن پرهيز داد .\r\nدر كافى ( 291 - روضه ) . بسندش مانند آن آمده .\r\nدر طب مانند آن آمده و در دنبالش افزوده : زيان نكند به بيمار هر آنچه پرهيزش دهى از خوراك جز همان خرما .\r\nبيان : بسا مقصود از پرهيز همان كم خورى باشد چنانچه در اخبار ديگر است و پرهيزى كه نفى كرده ترك به كلى باشد .\r\n3 - در معانى ( 238 ) : بسندش از مردى كه پرسيدم از امام ششم عليه السّلام ، چند روز بيمار پرهيز كند ؟ فرمود : 10 روز ، و در حديث ديگر 11 - روز .\r\n4 - در فقه الرضا : كه عالم فرمود : پرهيز آرامش تن است .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\n5 - و از او عليه السّلام روايت است كه دو كس هميشه بيمارند : تندرست پرهيز كن و بيمار درهم خور .\r\n6 - روايت دارم كه : پايان پرهيز 14 روز است ، و آن ترك كلى چيزى نيست بلكه ترك فزون آنست .\r\n7 - در طب ( 59 ) : بسندى از حلبى كه شنيدم امام ششم عليه السّلام ميفرمود :\r\nپرهيز پس از 7 روز سود ندارد .\r\nدر كافى ( ج 8 ص 291 ) مانندش آمده .\r\nبيان : يك پزشكى آن را تفسير كرده بدان جا كه بيمار پس از 7 يا 11 روز به شده باشد و اين بعيد است و ممكن است تفسير شود به پرهيز سخت يا به هوا و مزاج مناسب آن .\r\n8 - در طب - 59 - بسندش از امام ششم عليه السّلام كه پرهيز 11 دين است برومى يعنى 11 صبح .\r\nدر مكارم - 419 - از امام هشتم عليه السّلام كه اگر مردم در خوراك كوتاه مىآمدند تنهاشان درست بود .\r\n10 - و از عالم عليه السّلام كه : پرهيز سر درمانست ، معده خانه درد است ، و هر تنى را بدان چه عادت دارد وادار - 219 - مكارم 11 - در كافى ( 921 - روضه ) : بسندش از امام هفتم عليه السّلام كه پرهيز ترك به كلى چيزى نيست ولى سبك خوردن از چيزيست .\r\n12 - در نوادر راوندى : بسندى كه رسول خدا صلى اللَّه عليه و آله فرمود : ما خاندانى هستيم كه پرهيز و خوددارى نكنيم جز از خرما .\r\n13 - در دعائم : از رسول خدا صلى اللَّه عليه و آله كه : وادار نكنيد بيمارانتان را به خوردن غذا زيرا خدا آنها را بخوراند و بنوشاند .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n\r\nباب پنجاه و پنجم درمان سردرد\r\n1 - در قرب الاسناد : بسندى از امام پنجم عليه السّلام كه رسول خدا صلى اللَّه عليه و آله و سلم روغن كنجد به بينى ميچكاند وقتى سرش درد ميكرد .\r\n2 - در طب - 71 - : بسندش از داود رقى كه نزد امام ششم بودم و يك حاج خراسانى بر او وارد شد و سلام كرد و مسأله دينى پرسيد و امام برايش تفسير ميكرد ، وانگه گفت : يا ابن رسول اللَّه از روزى كه از خانه‌ام بيرون آمدم پيوسته از درد سر مينالم ، فرمود : هم اكنون برخيز و بحمام برو و پيش از كار هفت مشت آب گرم بسرت بريز و در هر بار نام خدا را ببر كه پس از آن ناله ندارى ان شاء اللَّه .\r\nو از همان 87 - : بسندى از علي بن يقطين كه به امام هشتم نوشتم در سرم سرماى سختى يابم كه چون باد بدان خورد نزديك است بيهوش شوم ، در پاسخم نگاشت : پس از خوراك سعوط عنبر و زنبق به كار بر تا خوب شوى ان شاء اللَّه .\r\nبيان : در قاموس است كه زنبق چون جعفر روغن و گل ياسمين است و ابن بيطار گفته : روغن هل و ياسمين باهم است .\r\nگويم : از سخن پزشكان برآيد كه زنبق سفيد معروف نزد عجم است ، و گفته‌اند سوسن سفيد است و آن خطاء است ، و بيايد كه به گل رازقى تفسير شده و ابن بيطار گفته : رازقى سوسن سفيد است و روغنش همان روغن رازقى است ، و ابو سهل مسيحى هم آن را گفته ، و برخى بيخبران گفتند كه روغن رازقى از گل تاك انگور رازقى گرفته شود ، برخى مدعى شدند كه روغن بذر كتانست پايان - و شايد مقصود از سوسن سفيد همان زنبق سفيد باشد .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\n\r\nباب پنجاه و ششم مداواى چشم و گوش\r\n1 - در خصال - 42 - : بسندى از امام هفتم عليه السّلام كه سه چيز چشم را روشن كنند : نگاه به سبزه ، نگاه به آب روان ، نگاه به روى زيبا .\r\n2 - در محاسن - 515 - : بسندى تا رسول خدا صلى اللَّه عليه و آله كه سداب براى درد گوش خوبست ( گياهى است چون سعتر و بدبو است ) .\r\nتأييد : در قانون گفته : سداب تر گرم و خشك است در درجه 2 ، و خشكش گرم و خشك در درجه 3 و خشك دشتى آن گرم و خشك است در درجه 4 ، شيره‌اش كه با پوست انار جوشانند و در گوش چكانند آن را پاك كند ، و درد و طنين و آواى گوش را آرام كند و كرم را بكشد ، و بزخمهاى سر بمالند ، و ديده را تيز كند خصوص با شيره رازيانه و عسل بسرمه كشيدن و خوردن ، و بسا كه با قاووت خمير كنند و براى زدن چشم ضماد كنند .\r\nدر محاسن - 526 - : بسندى تا رسول خدا صلى اللَّه عليه و آله كه كما از گياه بهشت است و آبش براى درد چشم خوبست .\r\n4 - و از همان : بسندش تا امير المؤمنين عليه السّلام كه مسواك كردن چشم را روشن كند .\r\n5 - و از همان : بسندى تا امام ششم عليه السّلام كه مسواك كردن اشك ريزى را ببرد و چشم را روشن كند .\r\n6 - و از همان : كه فرمود عليه السّلام بر شما باد مسواك كردن كه چشم را روشن كند 7 - در طب - 22 - داروى درد گوش : كنجد پوست نكنده يك مشت ، خردل يك مشت هر كدام را جدا بكوبند و آنگه بياميزند و روغنش را بگيرند و در شيشه كنند و مهر آهن بر آن زنند ، چون خواهى به كار زنى دو قطره از آن در گوش چكانند و پنبه رويش بندند تا سه روز كه باذن خدا خوب شود\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nو از همان - 72 - داروى گوش كه مىزند به درد ، سداب را با روغن زيت بپزند و چند قطره در آن چكانند و باذن خدا خوب شود .\r\n9 - در طب - 73 - : بسندش از ابراهيم بن محمّد پزشك كه يكى از اولياء به ديگرى عليه السّلام از درد گوش ناليد كه خون و چرك از آن برآيد به او گفت پنير هر چه كهنه بگير و خوب بكوب و با شير زن بياميز و به آتش نرمى گرم كن و چند قطره از آن در گوش چكان كه خون از آن روانست كه باذن خدا عزّ و جلّ به شود .\r\n10 - و از همان - 85 - : بسندى تا امير المؤمنين عليه السّلام كه چشم سلمان و ابى ذرّ - رضى - درد گرفت و پيغمبر صلى اللَّه عليه و آله بديدن آنها آمد ، و چون آنها را ديد بهر يك فرمود : بر پهلوى چپ مخواب تا چشمت درد مىكند و نزديك خرما مرو تا خدا عز و جل عافيتت دهد .\r\n11 - و از همان - 83 - : بسندى تا امام صادق عليه السّلام كه هر كس در هر پنجشنبه ناخن خود گيرد چشمش درد نگيرد ، و هر كه در هر جمعه گيرد از زير هر ناخنش دردى بدرايد ، و سرمه در روشنى چشم افزايد و مژگانها را روياند .\r\n12 - و از همان كه فرمود عليه السّلام هر كه هر پنجشنبه ناخن گيرد از انگشت كوچك دست راست آغاز كند و سپس از دست چپ ، فرمود : هر كه چنين كند گويا امانى از چشم درد گرفته .\r\n13 - و از همان : بسندى از امام ششم عليه السّلام كه ماهى پيه چشم را آب مىكند .\r\n14 - و امام باقر عليه السّلام فرمود : اين ماهى براى پرده چشم بد است ، و اين گوشت تازه گوشت روياند .\r\n15 - و از همان - 84 - بسندى از امام ششم عليه السّلام كه موزه و كفش وسيله صحت چشمند .\r\n16 - و از همان : كه مردى به امام صادق عليه السّلام شكايت كرد از سفيدى در چشم ، درد دندان و باد مفاصل ، به او فرمود : فلفل سفيد و دار فلفل از هر كدام به وزن دو درهم ( 1 مثقال تقريبا ) بگيرد و يك درهم نشادر خوب پاك ، و همه را\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nخوب بسايد و به بيزد و در هر چشمى سه ميل از آن بكشد و ساعتى صبر كند كه سفيده چشم برود و گوشت چشم پاك شود و درد آرام گيرد ، بخواست خدا و چشمانت را با آب سرد بشو و دنبالش سرمه سنگ در آن بكش .\r\n17 - در طب : بسندى كه مردى به امام باقر عليه السّلام از سفيدى در چشم خود ناليد فرمود توتياى هندى و اقليمياى طلا و اثمد خوب بگير و هليله زرد و اندرانى همه برابر هم و هر كدام را جدا با آب باران سائيده كن و آنها را كه سائيده شدند با هم فراهم ساز و به چشم بكش كه سفيدى را بر طرف كند و گوشت چشم را پاك كند بخواست خدا عزّ و جلّ .\r\n18 - و از همان : بسندى از بزيع مؤذن كه به امام ششم عليه السّلام گفتم ميخواهم چشمم را عمل كنم ، حضرت فرمود : از خدا خير جو و بكن ، گفتم آنها پندارند كه بايد مرد چندين روز به پشت بخوابد و نشسته هم نماز نخواند ؟\r\nفرمود : بكن .\r\n19 - در كشف الغمه ( ج 2 ص 376 ) از جميل بن دراج كه نزد امام صادق عليه السّلام بودم و بكير بن اعين كه چشم درد داشت وارد شد و امام عليه السّلام فرمود :\r\nظريف چشم درد گيرد ؟ گفت چه كند ؟ . فرمود : چون پس از غذا دست از چربى شويد بر چشم كشد ، گفت چنين كردم و چشمم درد نيامد .\r\nبيان : ظريف يعنى زيرك و استفهام براى انكار است .\r\n20 - در كافى ( ج 8 ص 383 ) : بسندى كه مردى نزد امام ششم عليه السّلام آمد و از چشم ناليد ، فرمود : تو كجائى از اين سه جزء : صبر ، كافور ، مرّ ، مرد چنين كرد و درد رفت .\r\nدر طب هم بىسند مانند آنست .\r\nبيان : صبر از داروهاى معروف نزد پزشكانست براى چشم درد چه براى خوردن چه به چشم كشيدن در قانون گفته : فضول صفراوى سر را پاك كند و براى قروح و خشكى و دردهاى چشم خوب است و هم براى خارش گوشه‌هاى چشم و\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nرطوبت را خشك كند .\r\nدر بارهء كافور گفته : جزء داروهاى چشم درد گرم است و مرّ زخمهاى ديده را بر كند و سفيديش را جلا دهد ، و زبرى پلكها را ببرد ، و ماده‌اى كه در چشم است بىسوزش آب كند ، و بسا آب چشم را در آغاز نزول كه رقيق است از ميان ببرد .\r\n21 - در كافى ( 383 - روضه ) : بسندى از جميل بن صالح كه به امام ششم گفتم : ما يك دختر بچه داريم كه ستاره را چون سبو بيند ، فرمود : آرى ، و مانند خمره بيند گفتم چشمش ناتوانست ، فرمود با صبر و مرّ و كافور اجزاء برابر سرمه‌اش بكش ، و با آن سرمه‌اش كشيديم و خوب بود برايش .\r\n22 - در كافى ( . . ) از امام ششم عليه السّلام كه نزد منصور دوانقى بودم و بسته‌اى نزد او آوردند و آن را گشود و در آن نگاه كرد و چيزى از آن درآورد و گفت : اى ابا عبد اللَّه ميدانى اين چيست ؟ گفتم : چيست ؟ گفت : چيزى كه از آنور افريقا آوردند از طنجه يا طينه - ترديد - از راويست ، گفتم : چه باشد ؟ گفت آنجا كوهى است كه در سال چند قطره از آن چكد و خشك شود و براى سفيده چشم خوب است كه بدان كشند و برود بخواست خدا عزّ و جلّ گفتم : آرى ، آن را شناسم و اگر خواهى بنامش و وصفش به تو خبر دهم ، فرمود : از نامش نپرسيد گفت : وصفش چيست ؟\r\nگفتم : اين كوهى است كه يكى از پيغمبران بنى اسرائيل از قومش در آن گريخته بود و خدا را عبادت ميكرد ، و قومش او را دانستند و كشتند و آن كوه بر آن پيغمبر گرييد ، و اين قطره‌هاى اشك او است و در سوى ديگر آن كوه چشمه‌ايست كه شبانه روز از آن آب جوشد ، و دسترسى به آن چشمه نيست .\r\nبيان : فيروزآبادى گفته : افريقا بلاد پهناوريست برابر اندلس ، طنجه شهريست در كناره درياى مغرب ، طينه شهريست نزديك دمياط .\r\nميگويم : گويا همانست كه بدهنج معروف است و بفرنگ منسوبست ، در\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nبرخى كتابها : دهنج چند نوع است ، بسيار سبز كه تيغ دلاكى را با آن تيز كنند ، و برنگ پر طاوس و كمد و نسبت آن به مس چون نسبت زبرجد است به طلا و آن سنگى است كه بر اثر پاكى فضا پاك نمايد و بر اثر تيرگى آن تيره نمايد و از خواص عجيبش اينست كه اگر سائيده‌اش به كسى نوشانند زهريست كشنده و اگر بزهر نوشنده دهند برايش خوب است ، و اگر آدمى گزيده شود و جايش را با آن بمالند درد آرام گيرد ، با سركه‌اش بسايند و بكزاز و تركيده تن بمالند آن را ببرد ، گفته‌اند و براى طپش دل خوبست و جزء داروهاى چشم است و اعصابش را نيرو دهد ، و چون سائيده‌اش را به برص بمالند دفع شود و اگر بآدمى آويزند نيروى باه بر او غلبه كند .\r\n23 - در كافى ( ج 1 ص 384 ) : بسندش از سليم مولا علي بن يقطين كه از چشمش آزار ميكشيد و ابو الحسن عليه السّلام از پيش خود به او نوشت ، تو را چه مانعى است از سرمه ابى جعفر عليه السّلام جزئى از كافور رباحى و جزئى از صبر اسقوطرى برابر هر - دو نرم كوبيده شوند و از حرير بگذرند و با آن مانند اثمد سرمه كشند يك بارش در يك ماه هر دردى را از سر فرو كشد و از تن برآورد ، گفت با آن سرمه كشيد و تا مرد از چشمش نناليد ( يعنى ابن ابى عمير راوى حديث گفت ) .\r\nبيان : در قاموس است كه رباحى يك نوع كافور است ، و قول جوهرى كه رباح جانوركى است و كافور از آن كشند خلاف است و كسى كه نسخه را اصلاح كرده و بجاى دويبه بلد نهاده هر دو غلط است ، زيرا كافور صمغ درختى است درون چوب آن كه چون بجنبد خش خش كند و آن را بشكافند و از آنش برآورند ، و گفته : اسقوطر جزيره‌ايست در درياى هند در چپ كسى كه از بلاد زنج آيد ، و عامه آن را سقوطره خوانند و از آن صبر و خون دو برادران آورند ، اثمد سنگ سرمه است .\r\nمن گويم : پزشكان پندارند صبر چند صنف است ، قيصورى ، رباحى ، آزاد\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nاسفرك سبز و بهترش قيصوريست و پس از آن رباحى سفيد درشت و بهترين صبر ، سقوطريست .\r\n24 - در دعوات راوندى : امام صادق عليه السّلام فرمود : سرمه‌كشيدن هنگام خواب امان از آب آوردن چشم است و فرمود : چون مرد روزه دارد دو چشمش بروند و جايشان بماند و چون افطار كند بجاى خود برگردند .\r\nبيان : بسا مقصود اينست كه روزه چشم را ناتوان كند ولي بديد او زيان نرساند و با افطار برگردد .\r\n25 - در دعائم : از رسول خدا است كه نهى كرد از پرهيز دادن بيمار مگر از خرما براى چشم درد كه بسلمان نگريست چشم درد دارد و خرما مىخورد ، فرمود : اى سلمان با چشم درد خرما ميخورى ؟ اگر ناچارى با دندان راستت بخور اگر چشم چپت درد دارد و با دندان چپت اگر راستت درد دارد .\r\n24 - و از او صلى اللَّه عليه و آله و سلم كه نهى كرد از سرمه‌كشيدن جز به شماره طاق ، و فرمان داد بسرمه هنگام خوابيدن ، و بسرمه كشيدن از سنگ سرمه فرمود : آن را باشيد كه خاشاك را ببرد و ديده را پاك كند .\r\n27 - و از على عليه السّلام كه كما از منّ است و آبش درمان چشم است .\r\nزيد بن علي بن الحسين گفت : بايد كما را بگيرد و بشويد تا پاك شود و آن را در پارچه‌اى بفشارد و آبش را بگيرد ، و بجوشاند تا بر آتش بسته شود ، و قيراطى مشك در آن اندازد ، و در شيشه‌اى نهد و از آن به چشم كشد براى هر درد چشم و چون خشك شود با آب باران يا جز آن آن را بسايد و به چشم كشد .\r\n28 - در محاسن - 527 - ( همين مضمون حديث 27 را از پيغمبر روايت كرده است باضافه اينكه منّ از بهشت است ) ، در كافى بسندش در ( ج 6 ص 37 ) مانند آن را آورده ، و در طب الائمه - 82 - بسندش مانندش آورده .\r\nبيان : مضمون اين خبر در روايات صحاح و جز صحاح عامه به چند سند روايت است ، چون روايت سعيد بن زيد از پيغمبر صلى اللَّه عليه و آله كه كما از منّ است و آبش درمان\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nچشم است ، و در بعضى است كه كما از منّى است كه خدا ببني اسرائيل فرو آورد و آبش درمان چشم است .\r\nو از ابى هريره است كه مادر عهد رسول خدا صلى اللَّه عليه و آله باز ميگفتيم كه كما آبله زمين است و اين حديث برسول خدا صلى اللَّه عليه و آله و سلم رسيد و فرمود : كما از منّ است و آبش درمان چشم است و عجوه از بهشت است و درمان زهر است و از ابى هريره است كه سه دانه كما يا پنج و يا هفت شماره گرفتم و فشردم و آبش را در شيشه كردم و كنيزم از آن به چشم كشيد و خوب شد .\r\nجزرى گفته : از منّ است يعنى خدا بدان بر بنده‌هاش منت نهاده ، و گفته‌اند :\r\nآن را به من مانند كرده كه عسل شيرينى است و از آسمان ساخته فرو مىآيد ، و كما هم رنجى براى كشتن و آب دادن ندارد كما ، چيز سفيديست كه از زمين رويد مانند پيه و به آن پيه زمين گويند .\r\nنووى در شرح حديث ابى هريره گفته : كما را به آبله مانند كرده كه دانه‌ايست در تن كودك برآيد چون كما هم در درون زمين بمانند آبله بر آن برآيد ، و مقصود از اين تعبير نكوهش آن بوده و پيغمبرش ستوده كه از منّ است يعنى از منت و فضل خدا بر بنده‌ها ، و گفته‌اند : مانند شده به منّ بني اسرائيل كه بىرنج و كار و زرع و تخم و آب دادن و جز آن بر آنها فرود مىآمد .\r\nو گفته‌اند در حقيقت از همان منّ بني اسرائيل است به حكم ظاهر لفظ .\r\nو اينكه فرمود : آبش درمان چشم است يعنى تنها همان درمانست و گفته‌اند :\r\nيعني با داروى چشم آميخته شود ، و گفته‌اند اگر منظور خنك كردن حرارت چشم است خود آبش درمانست و اگر درد ديگر باشد با داروى ديگر درمانست و درست اينست كه آبش تنها درمانست مطلقا ، و فشرده شود و آبش به چشم نهاده شود ، و البته من و جز من در زمان خود ديديم كسى كه كور و نابينا بوده و آب كما را سرمه چشم كرده تنها و درمان شده و ديده‌اش برگشته - پايان - و گويم : شيخ در قانون گفته : آب كما چشم را روشن كند بروايت\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nاز پيغمبر صلى اللَّه عليه و آله و اعتراف مسيح پزشك و جز او - پايان - و ابن حجر از قول خطابى گفته : اين فضيلت ويژه كما است چون حلال بىشبهه‌ايست و از آن فهم شود كه هر حلالى مايه روشنى چشم است و غير حلال مايه تيرگي آن .\r\nابن جوزى گفته : در اينكه درمان چشم است دو قول است : يكم اينكه آبش به خودى درمانست ولى اتفاق دارند كه تنها به چشم نريزند ولى بعضى گفتند با دواى سرمه آميزند و به چشم كشند ، اين را ابو عبيده حكايت كرده و گفته : مؤيد آنست قول برخى طبيبان كه خوردن كما چشم را روشن كند دوم : اينكه شكافته شود و روى آتش سوخته نهند تا جوش آيد و ميل را در شقه‌اى كه آب انداخته فرو كنند و آب آن را به چشم كشند زيرا آتش آن را لطيف كند و فضولات بدش را ببرد و سودمندش بماند ، و ميل در آب سرد و خشگ آن ننهند كه سودى ندارد .\r\nو ابراهيم جرفى از صالح و عبد اللَّه دو پسر احمد حنبل حكايت كرده كه چشمشان درد گرفت و يك دانه كما گرفتند و فشردند و آبش را به چشم ريختند و چشمشان پريشان شد و به درد آمد .\r\nابن جوزى گفته : استاد ما ابو بكر بن عبد الباقى حكايت كرد كه يكى آب فشرده كما را به چشم كشيد و كور شد .\r\nقول دوم اينكه مقصود از آب كما آب بارانيست كه بدان رويد زيرا نخست باران زمين است و سرمه با آن پرورش يابد ، ابن تميم گفته : اين سست‌ترين وجوه است .\r\nگويم : دعوى اتفاق ابن جوزى كه تنها به كار نرود مورد اعتراض است زيرا عياض از برخى اهل طب تفصيل نقل كرده كه اگر براى تبريد چشم باشد تنها به كار رود و اگر براى جز آن با دارو تركيب شود ، و ابن عربى هم بدان معتقد شده و گفته درست اينست كه خودش سودمند است و با چيز ديگر هم سودمند است و تجربه شده و درست بوده آرى خطابى معتقد به همان سخن ابن جوزيست و گفته با آن توتيا و سرمه‌هاى ديگر را پرورند و تنها به كار نبرند كه آزار دهد .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nغافقى در مفردات گفته : ، آب كما بهترين مصلح داروهاى چشم است چون خمير شود با سنگ و سرمه و به چشم كشند كه پلك را نيرو دهد و روح ديد را تيزى و نيرو بخشد و نوازل را از آن دور كند ، سپس سخن نووى را ذكر كرده و گفته بايد آن را مقيد كرد به كسى كه معتقد به صحت حديث و عمل بدانست .\r\nابن تميم گفته : اطباء فاضل معترفند كه آب كما چشم را روشن كند چون مسيحى و ابن سينا و جز آنها و آنچه ريشه كن اين اختلاف است اينست كه كما و آفريده‌هاى ديگر در اصل خلقت بىزيانند و از مجاورت يا آميزش و اسباب ديگر كه خدا خواهد آفت گير شوند ، و كما در اصل سودمند است چون بخصوص وصف شده كه منّ است از خدا ، و همانا زيانبارى از مجاورت بدان رخ داده ، و به كار بردن هر چه سنت پيغمبر است با اعتقاد سود بخش است ، و مايه دفع ضرر بوسيله نيت و اگر برعكس باشد برعكس است ، و اللَّه العالم .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n\r\nباب پنجاه و هفتم : درمان ديوانگى ، غش ، اختلال مغز\r\n1 - در طب - 112 - : بسندش از امام پنجم عليه السّلام كه بخور مريم را براى ام ولد خود وصف كرد « 1 » و فرمود : براى هر آفت روحى از مسّ شياطين و پريشانى مغز و ديوانگى و غش ، جن‌زدگى و جز آن خوبست و مجرّب بخواست خدا تعالى ، فرمود : لبان ، سندروس ، بزاق فم ، كورسندى ، پوست هندوانه ابى جهل ، حزاء دشتى ، كبريت سفيد ، كسرة درون مقل ، و سعد يمانى ، با مرّ فراوان و موى خارپشت آلوده بسه قطره قطران شامى بگير و همه را در هم كن و بخورى بساز كه خوبست و سودمند ان شاء اللَّه .\r\nبيان : لبان يعنى كندر ، سندروس چون كهربا است صمغى است گرم و خشك در درجه 2 - و قابض ، خون را بند مىآورد بخاصيت خود ، و مانند كهرباء براى خفقان خوبست و دودش براى بواسير خوب است ، و در نسخه‌اى « و سندا » آمده و بعود هندى تفسير شده ، و آنچه من در كتب يافتم اينست كه « سندهان » عود هنديست .\r\n« بزاق الفم » و در نسخه‌اى « بزاق القمر » كه مقصود بصاق القمر است ، ابن بيطار گفته : بصاق القمر كه آن را رغوة القمر نامند و زبد القمر سنگى است مهتابى ، و جمعى پندارند كه آن را بزاق القمر گويند براى آنكه در شب پر مهتاب بدست آيد ، و بسا كه در بلاد مغرب باشد سنگى است سفيد و تابنده و از گرد آن به غشى بنوشانند ، و بسا زنها بجاى تعويذ آن را به خود پوشند . و گفته‌اند : اگرش بدرخت آويزند ميوه به خود گيرد .\r\n\r\n\r\n","description":"","footnote":"\r\n( 1 ) پزشكان بخور مريم را در داروهاى مفرد آوردند ، و گفتند همان خبز المشايخ است كه بيونانى بقلامس خوانند و نام اصليش غرطينثا است گياهى است كه در ساق خود گل سرخ دارد و بيخ آن چون لفت است .\r\n","page_name":" 125 ","page_number":125},
  {"content":"\r\n\r\nو - كور مقل است و در نسخه‌اى « كور سندى » است و مقصود جوز هندى است كه جوز بوّا باشد يا نارگيل كه آن را هم جوز هندى نامند ، يا جوز جندم كه داروى معروفى است .\r\nحزاء برى ، ابن بيطار گفته : گياهى است كه از بن برگى رو بسفيدى دارد و ريشه‌اى پيازى و سفيد و دراز .\r\nغافقى گفته : برگش همانند برگ سدابست و گفته‌اند سداب دشتى است ، طبرى گفته : در شكل و نيرو مانند سدابست ، ابن دريد گفته : تره‌ايست كه برگش چون كرفس است ، و ريشه دارد چون زردك - پايان - و در نسخه‌اى « مرّ ابريّا » آمده ، مرّ صمغى است معروف نزد پزشكها كه خوردن و ماليدن و دود كردنش منافع بسيار دارد ، و همچنين مقل « كسرت درون مقل » يعنى از ميان آن برگير و در نسخه‌ايست كه « بشكن آن را در درون مقل » يعنى كبريت را يا همه آنچه ذكر شده و آن بعيد است ابن بيطار گفته : سعد برگى دارد مانند تره جز اينكه از آن درازتر و باريكتر و سخت‌تر است ، و ساقى دارد بدرازاى يك ذراع ( 50 سانت ) يا بيشتر ، و ريشه‌اش مانند زيتونست ، بلند دارد و گرد كه درهم رفته‌اند ، سياه و خوشبو و اندكى تلخ ، بهترين سعد آنست كه سنگين و درهم و سفت باشد و بدشوارى كوبيده شود و زبر و خوشبو باشد با اندكى تيزى - پايان - برخى گفته‌اند ، خون را ميسوزاند ، و بو را خوش كند و زخمها را بهم آورد ، و گند بينى و دهان را سود بخشد و لثه را محكم كند ، و در حافظه بيفزايد ، و معده و كبد را گرم كند ، و سنگ مثانه را بدر آورد ، و براى بواسير و تبهاى با عفونت نافع است .\r\n« مرّى در آن افزايد » و در نسخه‌اى بشكند و آن روشنتر است ، و گويا مقصود از موى خارپشت همان خار آنست ، فيروزآبادى گفته : قطران : شيره ابهل\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nاست ، و برخى پزشكان گفته : جوشيده از درختى است بنام « شربين » گرم و خشك در درجه 4 ، گوشت سست را محكم كند ، و تن مرده را نگهدارد ، و خودش و بخصوص روغنش براى كچلى حتى كچلى چهارپايان و سگها و شتران خوبست و پشه را ميكشد - پايان - گويم : در خبر تصحيف و تحريف فراوانى بود ، و از نسخه‌هاى چندى آن را درست كرديم و باز هم بجا است .\r\n2 - در تفسير امام : در ضمن حديث يونانى كه نزد امير المؤمنين عليه السّلام آمد و از او معجزات غريبى ديد تا آنجا كه غش كرد و امام عليه السّلام فرمود : آب به او بريزند ، و آب به او ريختند و به هوش آمد .\r\n\r\nباب پنجاه و هشتم درمان اعضاء ديگر رو و درمان دندان و دهن\r\n1 - در عيون ( ج 2 ص 211 ) : بسندى از صفوانى كه كاروانى از خراسان بكرمان ميرفت و دزدان راه بر آن بستند و مردى را كه متهم بداشتن مال فراوان بود گرفتند ، و مدتى در دست آنها ماند و او را شكنجه ميدادند تا خود را از آنها باز خرد ، او را در برف واداشتند و دهانش را از برف انباشتند .\r\nو يك زنى از آنان بر او مهر ورزيد و او را آزاد كرد و از دست آنها گريخت ولى دهان و زبانش تباه شد . و نيروى سخن نداشت ، و بخراسان برگشت و شنيد امام هشتم بنيشابور آمده و در خواب ديد گويا كسى ميگويد : زاده رسول خدا صلى اللَّه عليه و آله و سلم بخراسان آمده درمان دردت را از او بپرس كه سودمند است .\r\nگفت : در خواب ديدم كه نزد آن حضرت آمدم و به دو ناليدم از دردم و مرضم را گزارش دادم به من فرمود : كمون و سعتر و نمك را بگير و بكوب و دو بار سه بار دهانت را با آن بشوى كه خوب ميشوى .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nآن مرد از خواب بيدار شد و اعتمادى بدان چه در خواب ديده بود نكرد تا بدروازه نيشابور رسيد و به او گفتند امام رضا از نيشابور كوچيد و در رباط سعد است و در دل او افتاد كه بدان جا رود ، و در آنجا نزد آن حضرت رفت و گزارش خود را به او گفت : و از او داروى درد خود را خواست ، امام فرمود : مگر من به تو آن را نياموختم ، برو همان كه در خواب برايت وصف كردم به كار بزن ، گفت يا ابن رسول اللَّه ، اگر ميفرمائيد آن را باز گوئيد ، فرمود : مقدارى كمون و سعتر و نمك برگير و بكوب و 2 يا 3 بار در دهانت گذار كه خوب ميشوى ، آن مرد گفت : نسخه‌اى كه داد به كار بستم و خوب شدم .\r\nابو حامد ثعالبى گويد از صفوانى شنيدم ميگفت : من اين مرد را ديدم و اين حكايت را از خودش شنيدم .\r\nتوصيف : در قانون گويد : كمون ( زيره ) كرمانى دارد و فارسى و شامى و نبطى ، كرمانى سياهست و فارسى زرد و فارسى پرنيروتر است از شامى ، نبطى آنست كه جاهاى ديگر است و در همه جا دشتى دارد و كشتى و دشتى اثر بخش‌تر است از كشتى ، و نوعى از دشتى است كه تخمش بتخم سوسن ماند ، گرم است در درجه 2 - و خشك در درجه 3 و بادها را براند و تحليل برد ، برندگى و خشكى دارد ، و قابض است ، زخم را بهم آرد بويژه دشتى آن كه هم تخم سوسن است و زخم از آن پر شود .\r\nگفته : سعتر گرم و خشك است از درجه 3 - محلل است و پديد آور و لطيف كن ، بجوند و درد دندان را آرام كند .\r\nگفته : نمك گرم و خشك است از درجه 2 - گوشتهاى فزون را خوب مىخورد ، و لثه سست را محكم مىكند ، خصوص نمك اندرانى كه ببلور ماند .\r\n2 - در كافى ( ج 6 ص 326 ) : بسندش از امام ششم عليه السّلام كه هر كه بنخست لقمه خوراكش نمك پاشد لكه‌هاى چهره‌اش ببرد .\r\n3 - در كافى ( 0 ص 377 ) : بسندش از امام هفتم عليه السّلام كه هر كس پس\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nاز غائط با سعد خود را بشويد ، و پس از خوراك با آن دهنش را بشويد ، دردى در دهنش نگيرد و از بادهاى بواسير نگرانى ندارد .\r\n4 - و از همان ( ج 6 ص 379 ) : بسندش از ابراهيم بن ابى البلاد كه عباس بن موسى مرا دستگير كرد و فرمود تا دهنم را كوبيدند و دندانهايم همه لرزان شدند و نميتوانستم خوراك بجوم پدرم را در خواب ديدم كه شيخى همراهش بود كه نميشناختم پدرم گفت : به او سلام كن گفتم : پدر اين كيست ؟ گفت : ابو شيبه خراسانى گويد به او سلام كردم و به من گفت : چرا چنينى ؟ گفتم اين نابكار عباس بن موسى فرمان داده دهنم را كوفتند و دندانهايم جا كن شدند ، به من گفت : آنها را با سعد محكم كن ، بامداد سعد در دهن گرداندم و دندانهايم بر جا و آرام شدند .\r\n5 - در كافى ( . . ) : بسندش از ابى ولّاد كه ابا الحسن عليه السّلام را ديدم در حجر نشسته و شمارى از خاندانش گرد اويند و شنيدم ميفرمود : بر دندانهايم زدند و سعد گرفتم و بدندانهايم ماليدم و برايم خوب بود ، و آرام شدم .\r\n6 - در علل ( ج 2 ص 262 ) : بسندى از امام يكم عليه السّلام در مدينه پيغمبر صلى اللَّه عليه و آله فرمود : برادرم عيسى عليه السّلام به شهرى گذر كرد و همه مردمش زرد چهره و چشم كبود بودند ، به دو بانگ برداشتند و از بيماريهاى خود ناليدند ، بدانها فرمود : داروى آن با خود شما است ، چون گوشت خوريد آن را نشسته ميپزيد . و هيچ چيز از جهان نرود جز بسزاى جنايتى ، پس از آن گوشتهاى خود را شستند و بيماريشان رفت .\r\nو فرمود : برادرم عيسى بشهرى گذر كرد و ناگاه دندانهاى مردمش پراكنده و چهره‌هاشان باد كرده بود و به او ناليدند ، فرمود : شما عادت كرديد دهان خود را ببنديد و باد دل شما برآيد تا به لب شما رسد و راه بيرون شدن ندارد و به روى شما رسد و آن را فاسد كند لبها را باز كنيد و آن را شيوه خود سازيد ، چنان كردند آن بيمارى از آنها برفت .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\n7 - در طب : از امام هفتم عليه السّلام ( 24 ) فرمود : بر دندانهاى من زدند و من سعد بر آنها نهادم و فرمود : سركه شراب لثه را سخت كند ، فرمود يك هندوانه ابو - جهل بگير و بشكاف و روغن آن را درآور و اگر دندان خورده شده و توخالى است ، دو قطره در آن بريز از آن روغن و پنبه بدان بيالا ، و سه شب در گوشت كه پهلوى همان دندانست بگذار كه مايه آن بريده شود ان شاء اللَّه .\r\nبيان : در قانونست : كه سعد ريشه گياهى است مانند تره و زرع جز اينكه باريكتر و درازتر است در بيشتر بلاد ، و بهترين نوعش از كوفه است ، براى گند بينى و دهن و سستى لثه خوبست و گفته‌اند مقصود از سركه مى آنست كه بمعالجه سركه شده يا هر سركه كه اصلش خمر بوده ، در صورتى كه ممكن باشد انگور خمر نشده سركه شود چنانچه بسيار دعوى شده . در قاموس گفته : سركه ترشيده شيره انگور و جز آنست ، و بهترش سركه مى است ، مركب است از دو جوهر گرم و سرد ، خوبست براى معده ، لثه و قرحه‌هاى بدن و خارشش ، و گزش خزنده‌ها و ترياك خوردن ، و سوزش به آتش و همه دردهاى دندان ، و بخار داغش خوب است براى استسقاء و سنگينى گوش و صدا كردن گوش و طنين آن - پايان - و ظاهر از سركه مى همان سركه مى انگور است كه لفظ خمر غالبا بر آن گويند ، صاحب بحر الجواهر گفته : سركه مى اينست كه مى فشرده شود و پاك گردد ، و بر هر ده رطل آن ( 5 كيلو ) تقريبا صد رطل سركه خوب نهند و در سفالى كنند و سرش را با قير بندند و در برابر خورشيد نهند - پايان - و اين امر غريبى است و به كار بردن حنظل مفصّل بيايد ، و گويا چيزى از آن افتاده است .\r\n8 - در كافى ( 194 - روضه ) : از حمزة بن طيار كه نزد امام هفتم عليه السّلام بودم و ديد من آه ميكشم ، فرمود چه‌ات مىشود ؟ گفتم : از دندانم ، فرمود : حجامت كن حجامت كردم و آرام شد و به او خبر دادم ، فرمود : مردم هيچ دارو به كار نبرند بهتر\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nاز يك خون گرفتن يا يك نوش عسل گفتم : قربانت نوش عسل چيست ؟ فرمود : يك قاشق ، يك انگشت .\r\nبيان : در كتب رجال ذكر شده كه حمزة بن طيار در زندگى امام صادق عليه السّلام مرده است و حضرت بر او رحمت فرستاده ، و روايتش از امام هفتم بسا در زمان پدرش عليه السّلام بوده .\r\nو جوهرى گفته : مزعه بضمّ و كسر يك تيكه گوشت است و گويند : بر او تيكه گوشتى نيست . . .\r\n9 - در كافى : از سليمان بن جعفر جعفرى كه شنيدم امام هفتم ميفرمود :\r\nداروى دندان : يك هندوانه ابو جهل را برگير و پوست كن و روغنش را در آور اگر دندان خورده و تو خالى است چند قطره بر آن چكانند و پنبه‌اى بدان آلوده كنند و در درون دندان نهند ، و بر پشت خوابد و اين كار را سه شب كند ، و اگر دندان خوردگى ندارد از باد است . آن روغن را در گوشى كه به سمت دندان دردكن است بچكاند تا سه شب هر شبى 2 تا 3 قطره و به شود بخواست خدا گفت و شنيدمش ميفرمود : براى علاج درد دهن و خون آمدن دندان و طپش دل و سرخى لب يك شماره هندوانه ابى جهل كه زرد شده و تر است بگيرند و در قالبى از گل نهند وانگه سرش را سوراخ كنند ، و كاردى بدرونش برند و به آرامى اطرافش را بتراشند و سركه انگور بسيار ترش بر آن بريزند ، و بر سر آتش نهند و بسيار بجوشانند ، و يك ناخن كامل از آن بگيرند و درون دهن بمالد و با سركه دهن را بشويد ، و اگر بخواهد آنچه در درون هندوانه است ميان شيشه يا بستوئى ريزد بكند و هر وقت سركه‌اش تمام شود سركه بر آن ريزد و هر چه كهنه شود بهتر است ان شاء اللَّه تعالى .\r\nبيان : در قانون گفته : بهترين حنظل آنست كه خوب سفيد است و سزا است آن را از بته نگيرند تا زرد شود و همه سبزى آن برود ، و گر نه زيانبخش و بد باشد ، در درجه 3 گرم است و خشك ، براى دردهاى عصب و مفاصل و عرق النساء\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nو نقرس سرد خوبست و براى مغز نافع است و آن را پاك كند ، و ريشه‌اش را با سركه بپزند و براى درد دندان در دهن بچرخانند و يا درونش را درآورند و سركه را با آن در خاكستر داغ بپزند ، و چون با زيت پخته شود و آن زيت سطبر گردد براى بانگ كردن گوش خوبست و كشيدن دندان را آسان كند .\r\n\r\nباب پنجاه و نهم درمان كرم شكم\r\n1 - در عيون ( ج 2 ص 30 ) : بسندى تا امير المؤمنين عليه السّلام كه سركه انگور بخوريد ، زيرا كرمهاى شكم را ميكشد .\r\n2 - ( 320 ) : از رسول خدا صلى اللَّه عليه و آله كه : خرما را ناشتا بخوريد ، زيرا كرمهاى شكم را ميكشد .\r\nصدوق رحمه اللَّه گفته : مقصود همه خرماها است جز برنى كه ناشتا خوردنش فلج مىآورد .\r\nدر صحيفه امام رضا عليه السّلام هم مانند دو خبر آمده ( 10 ) .\r\n3 - در محاسن - 532 - : از امام ششم عليه السّلام كه هر كه هفت دانه خرماى عجوه در بستر خوابش بخورد كرمهاى شكمش را بكشند .\r\n4 - در طب - 65 - بسندى از على بن ابى طالب عليه السّلام : همان را آورده ) .\r\n5 - و از او عليه السّلام كه سركه انگور به او بنوشان زيرا جانوران شكم را بكشد .\r\n6 - و از امير المؤمنين عليه السّلام كه : عجوه بخور ، كه خرماى عجوه‌اش بميراند و بايد ناشتا باشد .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\n\r\nباب شصتم درمان كرمى كه بسوراخهاى تن در آمده\r\n1 - در خرائج : روايت كردند كه 9 يا 10 برادر بودند در يكى از قبائل عرب و يك خواهر داشتند ، به او گفتند هر چه خدا بما روزى داد زير دست تو بريزيم تو شوهر مكن كه غيرت ما برنميدارد ، با آنها سازش كرد و بدان راضى شد و به خدمت آنها پرداخت و آنها هم او را گرامى داشتند ، روزى حيض شد و چون پاك شد در چشمه‌اى نزديك قبيله غسل كرد و يك زالو در آب كه نشسته بود بدرون او رفت و چند روزى گذشت و زالو بزرگ شد و شكمش برآمد ، و برادرها گمان بردند آبستن است و خيانت كرده و خواستند او را بكشند ، و يكى از آنها گفت او را نزد امير المؤمنين علي عليه السّلام ببريم تا او متصدى او شود و او را نزد آن حضرت آوردند و آنچه گمان داشتند گفتند ، على عليه السّلام طشتى آورد و پر از لجن كرد و فرمود : تا آن زن بر آن نشست و چون زالو بوى لجن شنيد از شكم او بيرون آمد .\r\nگويم : بسيار از علماى ما چون شاذان بن جبرئيل و مخالفين چون اسعد بن ابراهيم اردبيلى مالكى بسندهاى خود از عمار بن ياسر و زيد بن ارقم روايت كردند كه ما در برابر امير المؤمنين عليه السّلام بوديم : ناگاه جنجال بزرگى شد و آن حضرت بر دكة القضاء بود و فرمود : اى عمار هر كه بر در دادگسترى است بياور من بيرون شدم و بر در زنى بود در هودجى بالاى شترى و فرياد ميزد يا غياث المستغيثين من به تو رو آوردم و به ولىّ تو متوسل شدم ، رويم را سفيد كن و گرفتاريم برگشا ، عمّار گفت در گردش هزار سوار بودند با شمشيرهاى كشيده و جمعى با او بودند و جمعى بر ضدّ او گفتم : امير المؤمنين را پاسخ دهيد ، زن فرود آمد و همه با او به مسجد در آمدند ، و اهل كوفه گرد آمدند امير المؤمنين عليه السّلام بر خاست و فرمود : اى اهل شام هر چه خواهيد از من بپرسيد يك پيره مردى از\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nميان آنها برخاست و گفت : اى آقاى من :\r\nاين دختر من است و البته پادشاهان عرب خواستگار او بودند ولى مرا در ميان عشيره‌ام سر به زير كرده ، چون دوشيزه است و آبستن شده ، شما اين مشكل را حلّ كنيد ، على رو بدان دختر كرد كه اى دختر تو چه گوئى ؟ گفت : اى آقايم : هرگز خيانتى به خود راه نبرم ، علي عليه السّلام بمنبر برآمد و فرمود : قابله كوفه را حاضر كنيد ، زنى بنام ( لبناء ) كه قابله زنان كوفه بود آمد حضرت به دو فرمود : پرده‌اى برابر مردم بكش و اين دختر را معاينه كن كه دوشيزه ؟\r\nآبستن است يا نه آن زن فرمان را انجام داد و بيرون آمد و گفت : اى آقايم دوشيزه است و آبستن فرمود : كدام شما هم اكنون ميتواند يك تيكه برف بياورد :\r\nابو الجاريه گفت : برف در بلاد ما فراوانست ولى در اينجا بدان دسترسى نداريم ؟\r\nعمّار گفت آن حضرت دست دراز كرد از بالاى منبر كوفه و برگردانيد و ناگاه در آن تيكه برفى بود كه از آن آب ميچكيد و سپس قابله را خواست و فرمود : اين تيكه برف را بگير و دختر را از مسجد بيرون بر و طشتى زيرش بگذار و اين برف را نزد فرج او بنه و البته يك زالو به وزن 750 درهم ( در حدود 400 مثقال ) بينى و همان را كرد و با دختر و آن زالو نزد آن حضرت عليه السّلام برگشت و چنان بود كه فرموده بود ، سپس به پدر دختر فرمود : دخترت را برگير كه به خدا زنا نكرده ولى در آبى رفته و اين زالو بدرونش خزيده و او بيست سال دارد و تا كنون در شكمش بزرگ شده .\r\nروايات طولانى و با الفاظ گوناگونند و ما به همان موضع اتفاق و نياز آن اكتفاء كرديم و اين دو روايت دلالت دارند كه اگر زالو در يكى از سوراخهاى تن خزند ممكن است بوسيله لجن و يا برفش بيرون كشيد .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n\r\nباب شصت و يكم : درمان ورم كبد ، دردهاى درون و پهلو\r\n1 - در طب : از عبد اللَّه و حسين دو پسر بسطام كه احمد بن رياح پزشك اين داروها را بما ديكته كرد و گفت : آنها را به امام عليه السّلام نموده و او پسنديده براى درد پهلو : فلفل 4 مثقال ، زنجبيل ، دار فلفل ، بربخ ، بسباسه ، دارچينى از هر كدام 4 مثقال ، كره پاك خوب 45 مثقال ، شكر سفيد 36 مثقال بكوبند و از پارچه يا الك تنك درآرند و به او دو برابر وزن همه عسل بىكف معجون كنند ، و هر كه براى درد پهلو خواهد 3 مثقال بنوشد ، و براى سر قدم رفتن 7 تا 8 مثقال با آب نيم گرم بنوشد كه هر دردى را با خواست خدا بيرون كند ، و با اين دارو نيازى بداروى ديگر نيست ، و چون براى سر قدم رفتن نوشيد و بريده شد رويش عسل بنوشد كه خوبست و مجرّب .\r\nبيان : برنج چون هر قل داروئيست معروف براى اسهال از بلغم . . .\r\n2 - در كافى ( 190 - روضه ) : بسندش كه يك غلامى نزد ابى الحسن عليه السّلام شكوه كرد و از حالش پرسيد گفتند : درد سپرز دارد فرمود : سه روز كرّاث ( تره ) به او بخورانيد ، و به دو خورانيدند و خون ايستاد و خوب شد .\r\nبيان : در قاموس گفته : قعد الدم يعنى آرام شد ، و گويا درد سپرزش از طغيان خون بوده كه بسا از آن مىشود ، و آنها گمان كردند از طحال است و اشتباه كردند ، يا مقصود اينست كه در حال بيرون رفتن خون برآورده چون در نهايه گويد : « نهى ان يقعد على القبر » يعنى بر قبر قضاى حاجت نكند .\r\n3 - در مكارم 85 - امام صادق عليه السّلام فرمود . براى درد پهلو كاشم بنوشيد .\r\n4 - در قصص : بسندى از عبد اللَّه بن سنان كه از امام ششم عليه السّلام پرسيد آيا بعيسى ميرسيد آنچه بآدميزاده‌ها رسد ؟ فرمود : آرى : البته درد سالمندان در خرد -\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nساليش دچار او ميشد و درد خردسالان در سالمنديش و بيمار ميشد ، و چون درد پهلو گرفت در خردسالى با اينكه آن درد سالمندانست بمادرش گفت : عسل و شونيز ( سياه دانه ) و زيت بياور و خمير كن و نزد من آور ، برايش آورد و بد ميداشت مادرش گفت : چرا بد ميدارى و خود آن را خواستى ؟ گفت : بدانش پيغمبريش نسخه گرفتم و براى بيتابي كودكى آن را بد دارم ، و دارو را ميبوئيد وانگه مينوشيد .\r\n5 - در محاسن - 344 - : بسندى از عبيد اللَّه بن صالح خثعمى كه به امام ششم عليه السّلام از درد پهلو ناليدم فرمود ، بر تو باد خوردن ريزه سفره ، و خوردم و درد رفت .\r\nابراهيم - مكى از راويان حديث - گويد من در پهلوى راست و چپ درد يافتم و آن را بر گرفتم و از آن سود بردم .\r\n6 - و از همان ( . . ) بسندى كه مردى به امام ششم از درد پهلو شكوه كرد ، فرمود : چه بازت دارد از خوردن ريزه سفره .\r\n7 - و از همان - 552 - از امام ششم عليه السّلام كه گلابى بخوريد كه دل را روشن كند ، و دردهاى درون را بخواست خدا آرام كند .\r\n8 - در طب . 60 - بسندى تا رسول خدا صلى اللَّه عليه و آله و سلم كه كاشم بنوشيد زيرا براى درد پهلو خوبست .\r\n9 - و از همان - 30 - كه مردى به امام پنجم از درد سپرز شكوه كرد و از اينكه بهر درمانى دست زده و هر روز بدتر شده تا به هلاكت كشانده فرمود : با تيكه‌اى نقره كرّاث ( تره ) بخر و خوبش با روغن عربى بجوشان ، و سه روز اين درد را با آن درمان كن كه چون چنين كند خوب شود ان شاء اللَّه .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n\r\nباب شصت و دوم : درمان شكم رفتن ، زحير ، درد معده ، سردى و سستى آن\r\n1 - در محاسن . 502 - : بسندى از امام ششم عليه السّلام كه شكم رفتن گرفتم و گوشتم ريخت و به سختى از آن ناتوان شدم و در خاطرم افتاد كه برنج بگيرم و بشويم و بو دهم و نرمش سازم و كف كنم ، و گوشتم برجا شد و استخوانم سخت شد بر آن ، و پيوسته مردم مدينه مىآمدند و ميگفتند يا ابا عبد اللَّه از آنچه عراقيها برايت ميفرستند بما بده ، و از آن برايشان فرستادم .\r\n2 - در محاسن - 503 - : بسندى از محمّد بن مروان كه نزد امام ششم عليه السّلام بودم و شكم رفتن شتابانى داشت ، و شام از نزد او برگشتم و از همه بر او نگرانتر بودم ، فردا نزد او رفتم و آرام شده بود گفتم ؟ قربانت : دى از برت رفتم و چه درد سختى داشتى ، فرمود : گفتم : اندازه‌اى برنج شسته شد و خشك شد و كوفته شد و از آن كف كردم و شكمم بسته شد .\r\n3 - در محاسن - 504 - بسندش از امام ششم عليه السّلام كه شكمم درد آمد ، يكى به من گفت : برنج را بشو و در سايه خشك كن و نرم كن و در هر بامداد كفى از آن برگير ، اسحاق حريرى در آن افزوده كه كمى آن را بو بده .\r\nبيان : در كافى ( ج 6 ص 342 ) آن را بسندى از امام ششم آورده و از قول اسحاق جريرى افزوده كه كمى آن را بو بده و به وزن اوقيه باشد و آن را بنوش .\r\nدر صحاح گفته : اوقيه در زبان حديث 40 درهم است ( قريب 25 مثقال ) و در گذشته چنين بوده ولى در عرف امروزه و اندازه پزشكان 10 و پنج هفتم درهم است ( قريب 6 مثقال ) .\r\n4 - در محاسن ( . . ) بسندش از محمّد بن فيض كه نزد امام ششم عليه السّلام بودم ، مردى آمد و به او گفت دخترم لاغر شده ، شكم رفتن دارد ، فرمود : چه بازت دارد\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nاز برنج با پيه ، 4 يا 5 سنگ برگير و بينداز در آتش و برنج در ديك بريز و بپز ، و پيه قلوه تازه بگير و چون برنج پخته شد ، پيه را با سنگهاى داغ در كاسه انداز كاسه ديگر سرپوش آن كن ، و سخت بجنبان و ضبط كن كه بخار آن بيرون نيايد و چون پيه آب شد روى برنج نه تا آن را كف كند .\r\nبيان : در بحر الجواهر گفته : در منافع برنج كه چون از آردش آب برنج رقيقى بسازند و در پختش بهمراه پيه قلوه بز خوب دقت كنند براى ترزدن خوب است ، و اين آزموده است .\r\n5 - در محاسن ( . . ) از امام ششم عليه السّلام كه سخت بيمار شدم و شكم رفتن گرفتم و تنم از ميان رفت و گفتم : برنج بو دادند و آن را قاووت كردم و از آن نوش كردم و تنم بازگشت .\r\n6 - در طب : 65 - بسندش از امام پنجم عليه السّلام كه مردى از درد زحير به او ناليد ، فرمود : گل ارمنى بگير و با آتش نرم آن را بو بده ، و از آن سفوف كن كه درد آرام شود .\r\n7 - و از او عليه السّلام كه براى زحير فرمود : يك جزء خربق سفيد ، يك جزء بذر قطونا ، و يك جزء صمغ عربي و جزئى هم گل ارمنى را با آتش نرم بو ده و از آن سفوف كن .\r\nبيان : دلالت دارد بجواز مداوا با گل ارمنى ، و مشهور حرمت آنست مگر از ناچارى و انحصار دارو بدان كه مشهور جواز است در آن بلكه قولى است كه مطلقا حرام است مداواى به حرام و مسأله خالى از اشكال نيست .\r\n8 - شيخ در مصباح ( 510 ) روايت كرده كه از امام ششم پرسيدند از گرفتن گل ارمنى براى شكسته آيا رواست ؟ فرمود : باكى بدان نيست ، هلا كه آن از خاك گور ذى القرنين است و تربت قبر امام حسين به از آنست ، طبرسى هم در مكارم بىسندش آورده و مبطون را به كسير افزوده .\r\n9 - در طب - 71 - از يك امامى عليهم السّلام براى درد معده است و سردى و\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nناتوانيش : يك رطل ( 2 دهم كيلو تقريبا ) خيار چنبر بگيرند و پوست كنند و بكوبند و يك شبانه روز در يك رطل آب بخيسانند و آن را از صافى بگذرانند و سفلش را بريزند و يك رطل عسل با صافى آن و دو رطل افشرده به و 40 مثقال روغن گل بياميزند و با آتش نرمى بپزند تا سفت شوند ، و آنگاه ديگ را از سر آتش فرو آرند و بنهند تا سرد شود و چون سرد شد از فلفل ، دار فلفل ، قرفه قرنفل ، قرنفل ، قاقله زنجبيل ، دارچين و جوز بوّا هر كدام سه مثقال بكوبند و بويزند و بر آن ريزند و با هم خمير كنند و در كوزه سبزى نهند ، و هر بار ناشتا دو مثقال بخورند كه معده را گرم كند و طعام را هضم كند و بادهاى مفاصل همه را بخواست خدا ببرد .\r\n10 - در طب : - 99 - بسندش از محمّد بن اسحاق بن فيض كه من نزد امام ششم عليه السّلام بودم ، مردى از شيعه برش آمد و گفت : يا ابن رسول اللَّه دخترم آب شد و لاغر شد . بيماريش بدرازا كشيد ، و دچار شكم رفتن پى در هم شده . فرمودش چه‌ات بازداشته از اين برنج با پيه با بركت ، همانا پيه را خدا بر بنى اسرائيل غدقن كرد براى بزرگى بركتش ، چه مانع است كه به او بخورانى تا خدا دردش را ببرد ، شايد تو هم كنى كه نپذيرد از بسكه او را درمان كردى و دارو دادى .\r\nگفت : يا ابن رسول اللَّه ، چه كنم با آن ؟ فرمود : چهار سنگ بگير و در آتش گذار و برنج را در ديك بريز ( و همان شرح روايت شماره 4 را با اندكى اختلاف در تعبير بيان كرد ) مرد معالج گفت : به خدا كه نيست شايان پرستش جز او ، يك بار بيشتر به او نخوراندم كه خوب شد .\r\n11 - و از همان - 100 - بسندش از يونس بن يعقوب كه امام صادق به من فرمود : آنگاه كه در بيمارى زحيرش او را پرستارى ميكردم ، واى بر تو اى يونس ميدانى من در اين بيمارى الهام يافتم كه برنج بخورم ، و فرمان دادم تا شسته شد و خشك كرده شد و بو داده شد و كوبيده شده و پخته شد و با پيه آن را خوردم و خدا درد را از من برد .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\n12 - در طب - 101 - : بسندى از محمّد بن ابراهيم جعفى كه مردى نزد امام هشتم عليه السّلام ناليد از اينكه دلدرد كشنده‌اى دارد و از او خواست بدرگاه خدا عزّ و جلّ برايش دعا كند كه از بس دارو گرفته درمانده شد و سودى نبرده بلكه غلبه و سختى آن افزوده ، گفت : امام لبخندى زد و فرمود : واى بر تو ، البته دعاى ما بدرگاه خدا مقامى دارد ، و من از خدا خواهم بحول و قوتش به تو تخفيف دهد و چون كارت سخت شد و به تو پيچيد يك دانه گردو بگير و به آتش انداز تا چون بدانى كه مغزش برشته شده و آتش آن را دگرگون كرده پوستش كن و بخور كه فورا آرام مىشود .\r\nگفت : به خدا يك بار بيشتر اين كار را نكردم كه دلدردم بخواست خدا عزّ و جلّ آرام شد .\r\n13 - در طب - 100 - بسندش كه ذريح محاربى قرقر شكمش را به امام ششم عليه السّلام شكوه كرد فرمود : دردت آورد ؟ گفت : آرى ، فرمود : چه بازت ميدارد از سياه دانه و عسل براى درمان آن .\r\n14 - عياشى : بسندى كه مردى نزد امير المؤمنين عليه السّلام آمد و گفت : يا امير المؤمنين دردى در دل دارم فرمودش همسر دارى ؟ گفت : آرى ، فرمود : با رضاى دلش چيزى از مال او در خواست كن كه به تو ببخشد و با آن عسلى بخر و آب باران بر آن بريز و بنوش كه من شنيدم خدا در كتابش ميفرمايد :\r\n« و فرو فرستاديم از آسمان آب با بركت 9 - ق » و فرموده « بر آيد از شكمشان نوشى چند رنگ در آن درمانست براى مردم 49 - النحل » و فرموده : « اگر دل خوش دارند كه چيزى از مهر به شما دهند بخوريد گوارا و خوش 4 - النساء » درمان شوى ان شاء اللَّه گويد انجام دادم و شفا يافتم .\r\n15 - در كافى - 191 - روضه - : بسندش از محمّد بن عمرو بن ابراهيم كه پرسيدم از ابى جعفر عليه السّلام و ناليدم به او از سستى معده‌ام فرمود : حزائه را با آب سرد بنوش ، انجام دادم و آنچه دوست داشتم يافتم .\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nبيان : حزائه يك گياه دشتى است مانند كرفس جز اينكه برگش پهنتر است و به فارسى آن را بيوزا گويند .\r\n16 - در كافى ( ج 7 ص 342 ) : بسندش از حمران كه امام ششم دلدردى داشت و فرمود : تا برنج را پختند و سماق بر آن نهاد و خورد و خوب شد .\r\n17 - و از همان ( ج 6 ص 345 ) بسندش از عبد الرحمن بن كثير كه در مدينه بيمار شدم و شكم رفتن گرفتم امام ششم عليه السّلام به من فرمود قاووت گاورس بگيرم و با آب زيره بنوشم و عمل كردم و شكمم بسته شد و خوب شدم .\r\nبيان : ابن بيطار گفته : رازى گويد : گاورس و دخن و ذرت طبع را بندند و تن را خشك كنند ، و هر جا خواهند طبع بسته شود از آنها سود برده شود ، ديسفوريدس گفته : غذا بودن آنها از دانه‌هاى ديگرى كه نان شوند كمتر است و چون آنها نان شوند شكم را بندند و بول را گشايند و چون بو داده شود و گرما گرم به شكم بندند براى درد دل خوبست و دردهاى ديگر - پايان - و گويم : شايد پيوست زيره براى دفع ضرر جاورس است و ثقل آن و براى تقويت معده و تحليل باد آن ، با اينكه يكى از اطباء گفته جاورس بسا مزاج را نرم كند و برخى دانه‌ها آن را دفع كنند .\r\n18 - در كافى ( ج 6 ص 342 ) : بسندى از حمران كه امام ششم عليه السّلام دلدردى داشت و فرمود : برنج برايش پختند و سماق بر آن نهادند و آن را خورد و خوب شد .\r\nگويم : آنچه مناسب اين باب است در باب برنج بيايد .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\n\r\nباب شصت و سوم درمان دردهاى گلو و شش و درمان سرفه و سل\r\n1 - در طب - 85 - بسندى از احمد بن بشارة كه در سالى به حج رفتم و به مسجد رسول صلى اللَّه عليه و آله در آمدم و ناگاه امام هفتم عليه السّلام در سوى چاه نشسته ، نزدش رفتم و سر و دستش را بوسه زدم و بر او سلام دادم و به من پاسخ داد و فرمود :\r\nبيماريت چگونه است ؟ گفتم : هنوز گرفتارم ، من دچار سل بودم ، فرمود : اين دارو را از مدينه بگير پيش از آنكه به مكه به روى و بدان برسى كه خوب شوى بخواست خدا ، دوات و كاغذ در آوردم و بما ديكته كرد : سنبل . قاقله زعفران عاقر قرحا ، بنج ، خربق ، فلفل سفيد ، اجزاء برابر ، ابرقيون دو برابر ، كوبيده شوند با پارچهء حرير بيخته شوند و با عسل آب كرده خمير شوند ، مسلول هنگام خواب به اندازه يك نخود با آب گرم بخورد ، و تو بيش از سه شب نخورى كه خوب شوى بخواست خدا تعالى من چنين كردم و خوب شدم بخواست خدا .\r\nبيان : مقصود از بنج ( بنگ ) تخم يا برگ آنست پيش از آنكه ساخته و مست‌كننده شود ، بسا گفته‌اند نوعى ديگر است جز آنكه از آن مست‌كننده سازند ، ابن بيطار در جامع خود گفته : بنج در عربى سيكرانست ، ديسقوريدس گفته : شاخه‌هاى كلفت و برك پهن دارد و درازى را شايد ، در اطراف پراكنده شود و بسياهى زند ، ساقش ريش دارد و شاخه‌اش بر ميدهد ، مانند گلنار است در شكل و در طول شاخه‌ها پراكنده است يكى پس از ديگرى ، و هر كدام طبقى مانند سپر دارند و بر آنست و پر از تخم است شبيه بتخم خشخاش و آن سه صنف است .\r\n1 - روغن دار كه برنگ فرفير زند و برگش مانند گياه عين اللوبيا است و سياه است و گلش مانند گلنار است و تيغ دارد .\r\n2 - گلش برنگ گل سيب است و برگ و گلش از صنف يكم\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nنرمتر و تخمش بسرخى زند مانند تخم گياهى است بنام « اروسمين » كه همان تو زرى است ، و اين دو صنف جنون آور و خواب آورند و پستند و سودى در طبّ ندارند .\r\n3 - كه در طب سودمند است كه از همه نرمتر و روانتر است و رطوبتى دارد كه بدست چسبد ، و گرد مانندى كه ريش نشده بر او است گلش زرد و تخمش زرد است و نزديك دريا رويد و در خرابه‌ها ، و اگر اين صنف نباشد بجايش آن صنفى كه گل سرخ دارد به كار ميرود .\r\nو اما آن صنفى كه تخمش سياه است بايد دور ريخته شود چون بدتر از همه است ، و بسا ميوه و برگ و شاخه همه را تر بكوبند و شيره‌اش را بگيرند و با خورشيد بخشكانند ، و همانا تا يك سال به كار رود چون به زودى بگندد و فاسد شود ، و گاهى تخم را جدا گيرند كه خشك است و بكوبند و آب گرم بر آن ريزند تا شيره‌اش درآيد ، و شيره اين گياه بهتر از صمغ آنست و درد را زودتر آرام كند ، و بسا اين گياه را بكوبند و با آرد گندم بياميزند و از آن قرصه‌ها سازند و انبار كنند ، گفته است چون بنگ را بخورند بيهشى آرد و فكر را پريشان كند مانند شوكران از طلا .\r\nرازى گفته هر كه بنگ نوشد به سختى مست شود و اندامش سست گردد و كفى از دهنش برآيد و چشمش سرخ شود .\r\nعيسى بن علي گفته : هر كه مقدار دو درهم ( يكمثقال تقريبا ) از تخم بنگ سياه نوشد او را بكشد و ديوانه شود و همه تنش سرد شود و رنگش زرد شود ، و زبانش خشك و چشمش تاريك گردد و تنگى نفس سختى گيرد ، و مانند ديوانه باشد ، و سخن نگويد .\r\nجالينوس گفته : بنگ تخم سياه ديوانگى يا بيهشى آرد ، و تخم سرخ معتدل در نيرو نزديك به آنست و براى آدمى سزد كه از هر دو خوددارى كند و حذر نمايد و كناره كند كه سودى ندارند ، و اما بنگ سفيد تخم و سفيد گل سودمندترين\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nچيزها است در طب ، و در درجه سوم چيزها است كه خنك كنند - پايان - ابر قيون معرّب « فربيون » است كه آن را « فرفيون » هم گويند ، گفتند : صمغ مازربونست گرم و خشك است از درجه 4 و گفته‌اند خشك است از درجه 3 نوش يك قيراط تا يك دانكش بلغم را از دو ران و پشت و روده‌ها بكشد . و براى عرق النساء و قولنج سودمند است .\r\n2 - در طب . 86 - بسندش از محمّد بن عبد السّلام كه با گروهى از مردم خراسان نزد امام رضا عليه السّلام رفتيم و سلام داديم و جواب داد . و هر كدام خواهشى كردند و آن را برآورد . و آنگه به من نگاه كرد و فرمود : تو هم نياز خود را بخواه . گفتم يا ابن رسول اللَّه من به تو از سرفه سخت شكايت دارم . فرمود : تازه است يا كهنه ؟ گفتم :\r\nهر دو . فرمود : فلفل سفيد 1 - جزء ابرقيون 2 جزء . خربق سفيد 1 - جزء .\r\nسنبل 1 - جزء . قاقله 1 - جزء . زعفران 1 - جزء . بنگ 1 - جزء بگير و بكوب و از پارچه حرير بگذران و با دو برابر وزن همه با عسل آب كرده خمير كن ، و براى سرفه كهنه و نو يك قرص با آب رازيانه هنگام خواب خورده شود و آبش نيم - گرم باشد نه سرد ، و اين دارو ريشه آن را بكند .\r\n3 - در كافى ( 262 - روضه ) : بسندى از ابن اذينه كه مردى در حضور من از امام ششم عليه السّلام در باره سرفه شكوه كرد به او فرمود : در كف مشتت مقدارى كاشم ( انجدان رومى ) و برابرش شكر بريز و يك 2 روز سفوف كن ، ابن اذينه گفت من آن مرد را پس از آن برخورد كردم ، گفت : جز يك بار عمل نكردم و از من برفت .\r\nبيان : كاشم « انجدان رومى » است فيروزآبادى آن را ذكر كرده اطباء گفتند : گرم و خشك است بدرجه 3 - و گويا اين سرفه از بلغم و سردى بوده با اينكه ممكن است بر اثر خشكى مانع ريختن اخلاط به شش گردد در قانون گفته : براى دبيلات درونى خوب است .\r\n4 - در طبّ - 89 - بسندى از امام ششم عليه السّلام كه نيافته براى درد گلو مانند نوشيدن جرعه شير .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n5 - و از همان - 103 - بسندش از مفضّل كه پرسيدم از امام ششم عليه السّلام كه يا ابن رسول اللَّه در راه رفتن نفسم به شماره افتد تا بسا در فاصله ميانه خانه‌ام و خانه‌ات دو جا بنشينم فرمود : اى مفضّل از شاش شتران بنوش گفت : نوشيدم و خدا دردم را زدود .\r\n\r\nباب ( شصت و چهارم ) زكام\r\n1 - در طب - 64 - بسندى از ابراهيم بن ابى يحيى كه به امام ششم شكوه كردم از زكام فرمود : از كار خداست و سپاه خداست كه فرستاده تا دردى را از تنت ريشه كن كند و چون ريشه كن كرد بايد يك دانگ سياه دانه و نيم دانك كندش بگيرى و كوبيده شود و در بينى دميده شود كه زكام را ببرد و اگرت شود كه آن را هيچ درمان نكنى بجا آور كه در آن منافع بسياريست .\r\nبيان : كندش را در قاموس گفته : ريشه‌هاى گياهى است كه درونش زرد برونش سياه است قى آور و مسهل و بر طرف كن بهق است و كوبيده‌اش كه در بينى دمند عطسه آرد و ديده تار را روشن كند و شب كورى را ببرد - پايان - ابن بيطار گفته : درختش - در آنچه گفتند : مانند كسكراست ديفورس گفته اثرش قطع بلغم و خلط سياه سفت است و بادها را از سوراخهاى بينى دور كند .\r\nحبيش بن حسن گفته : در نخست درجه 3 گرمى است و در خشكى پايان درجه 3 است داروئيست پر گرم و نوشيدنش خطر بزرگى دارد .\r\nماسرجويه گويد : كندش مزه تيزى دارد ، و سائيده‌اش در بينى عطسه خيز است ، و نوش به اندازه از آن به خوبى قى آورد .\r\nكندى گفته : ابو نصر ماه و ستاره را نميديد در شب و به اندازه يك عدس كندس با روغن بنفشه سعوط كرد و در شب نخست يك خرده ستاره را ديد ، و در شب سوّم به خوبى آن را ديد ، و ديگرى هم آزمود و چنين بود ، و آن براى شب كورى به خوبى سودمند است .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\n2 - در طبّ : - 170 - بسندى از امام ششم عليه السّلام كه بمؤدب فرزندانش فرمود : چون يكى از آنها زكام شوند به من خبر ده ، و او بوى گزارش ميداد و او چيزى نميگفت ، مؤدب ميگفت : به من فرمودى تو را خبر دهم و من خبر دادم چيزى پاسخ ندادى ، فرمود : كسى نيست جز آنكه در او رگى از خوره است و چون بجنبد خدا آن را بوسيله زكام دفع كند .\r\n3 - در مكارم - 435 - از پيغمبر صلى اللَّه عليه و آله و سلم روايت است كه زكام سپاهى است از سپاههاى خدا عزّ و جلّ آن را در برابر دردى فرستد و به خوبى آن را فرود آورد و دفع كند .\r\n4 - و از امام ششم عليه السّلام در باره زكام روايت است كه پنبه‌اى بروغن بنفشه آلوده كن و هنگام خواب در نشيمن خود بردار كه براى زكام سودمند است ان شاء اللَّه تعالى .\r\n5 - در كافى ( 362 - روضه ) : بسندش از رسول خدا صلى اللَّه عليه و آله كه زكام سپاهى است از خدا عزّ و جلّ كه براى درد فرستد تا آن را از ميان ببرد .\r\n6 - و از همان : تا رسول خدا صلى اللَّه عليه و آله كه هيچ آدميزاده نيست جز دو نوع رگ دارد يكى در سر كه خوره را بجنباند و يكى در تن كه پيسى آورد ، و چون رگ سر جنبد خدا زكام را بدان مسلّط كند تا هر دردى در آنست بيرون روانه كند ، و چون رگى كه در تن است بجنبد خدا دمل را بر آن مسلّط كند تا درد آن را روان كند بيرون ، و چون يكى از شماها در خود زكام يا دمل بيند خدا عزّ و جلّ را بعافيت سپاس كند فرمود : زكام فضولى است در سر .\r\n8 - دعوات راوندى : پيغمبر صلى اللَّه عليه و آله فرمود : هيچ آدمى نيست جز اينكه در سرش رگى است از خوره و خدا زكام را فرستد تا آن را آب كند ، هر كدام زكام شديد بگذاريدش و درمانش نكنيد تا خدا خود درمانش كند .\r\n8 - در كافى - 382 - روضه - بسندش از امام ششم عليه السّلام كه رسول خدا صلى اللَّه عليه و آله زكام را درمان نميكرد و ميفرمود : كسى نيست جز اينكه رگى از خوره دارد ،\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nو چون زكام شود بن كن كندش .\r\n9 - در خصال - 97 - : بسندى تا پيغمبر صلى اللَّه عليه و آله كه بد نداريد چهار چيز را كه براى چهار چيزند : زكام امانست از خوره ، بد نداريد دمل‌ها كه امانند از پيسى ، بد نداريد چشم درد را كه امانست از كورى ، بد نداريد سرفه را كه امانست از فلج .\r\nگويم : در نهايه گفته : زنان زيرك حزائه نوشند براى طشّه ، و آن درديست براى مردم چون زكام آن را طشه نامند براى آنكه چون بدردمند در آويزد عرق نرمى ريزد چون باران نرم .\r\n\r\n","description":"","footnote":"","page_name":" 147 ","page_number":147},
  {"content":"\r\n\r\n\r\nباب شصت و پنجم درمان بادهاى دردناك\r\n1 - در طب - 70 - بسندش از جابر بن حيان ( حسان خ ب ) صوفى كه به امام ششم عليه السّلام نوشت : يا ابن رسول اللَّه بادى پيچان در سر تا پايم پيچيده و مرا باز داشته بدرگاه خدا برايم دعا كن ، دعا كرد و به او نوشت : از سعوط عنبر و زنبق در ناشتا استفاده كن تا خوب شوى ان شاء اللَّه و انجام داد و گويا از بند رها شد .\r\n2 - و از همان ( . . ) بسندش از صباح بن محارب كه نزد امام دهم بوديم و ياد شد كه شبيب بن جابر دچار باد بدى شده و چهره و چشمش هر دو كج شدند فرمود : 5 مثقال قرنفل بگيرند و در بطرى شيشه خشكى كنند و سرش را سخت ببندند و آن را در گل گيرند و در تابستان يك روز و در زمستان دو روز در آفتاب نهند و آنگه آن را برآرند و نرم بسايند و با آب باران بياميزند تا چون خمير نرمى شود و به پشت بخوابد و آن گرد قرنقل را بر شقّ كج شده بمالد و به همان حال بماند تا قرنفل خشك شود ، و چون خشك شود خدا دردش را بردارد و ببهترين حال خود برگردد بخواست خدا ، و ياران ما زود بر او رفتند و او را بدان مژده دادند و بدان چه فرموده بود درمان كرد و ببهترين حالى كه بود باز گرديد به يارى خدا تعالى .\r\n3 - در كافى - 191 - روضه : بسندش از بكر بن صالح كه شنيدم امام هفتم عليه السّلام ميفرمود : براى درمان باد پيچان و حام و ابرده در مفاصل ، مشتى حلبه و مشتى انجير خشك را در آب فرو بر و آنها را در ديگى كه گنجند بپز و صاف كن و سرد كن و يك روز نه يك روز بنوش تا در همه روزها پر يك قدح رومى ( سرشارش خ ب ) نوشيده باشى .\r\nتوضيح : گويا مقصود از باد پيچان آنست كه ميان پوست و گوشت باشد و آنها را از هم جدا كند يا بادى كه در پشت افتد و مانند آن بمانند قولنج و آدمى\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nنتواند بجنبد ، حام را برايش معنائى نيافتيم و شايد خام به خاء نقطه‌دار باشد يعنى بلغم نپخته يا مقصود باد ملازمى است ، و ابرده را فيروزآبادى گفته : سردى در درونست و در نهايه گفته بهمزه كسره‌دار و راء درد معروفى است از غلبه سردى و رطوبت كه از جماع بيندازد .\r\nدر قانون گفته : حلبه گرم است در پايان درجه 1 - و خشك است در درجه 1 - و داراى رطوبت غريب ، پخته نرم كنى است ، ورمهاى بلغمى و سخت را تحليل برد ، و جوشهاى درون را نرم كند و بپزد ، و آواز را صاف كند ، و سينه و گلو را نرم كند ، و سرفه را آرام كند بويژه اگر با عسل يا خرما يا انجير پخته شود و بهتر اينست كه با خرماى لجيم همراه شود ، و شيره آنها گرفته شود ، و با عسل بسيار آميخته گردد و روى آتش پخته به اندازه اعتدال سفت گردد ، و بفاصله درازى پيش از خوراك مصرف شود پخته آن با سركه براى ناتوانى معده خوبست و پخته‌اش با آب خوبست براى زحير و اسهال .\r\n\r\nباب شصت و ششم درمان چكيدن شاش و درد مثانه و سنگ مثانه\r\n1 - در طب - 48 - : بسندى كه عمرو افرق به امام پنجم عليه السّلام از چكيدن شاش شكوه كرد ، فرمود : اسفند را بگير و 6 بار با آب سرد بشو و يك بار با آب گرم وانگه در سايه خشك شود و با روغن كنجد ( روغن گل خ ب ) خالص خيس شود ، و ناشتا سفوف شود كه چكش را بخواست خدا ببرد .\r\nبيان : ابن بيطار گفته : اسفند سفيد است و سرخ ، سفيدش عربى است ، جالينوس گفته : نيرويش لطيف است و گرم است در درجه 3 - و از اين رو اخلاط چسبنده را بر طرف كند و با بول برآورد ، مسيح دمشقى گفته : كرم كدو را از شكم برآورد ، و ماليدن آبش براى قولنج ، عرق النساء ، درد رانها خوبست و سينه را پاك كند و بلغم چسبنده شش را دفع كند ، باديكه در روده‌ها رخ دهد\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nتحليل برد ، رازى گفته : خون حيض و بول را بگشايد .\r\nحبيش گفته : قى آور و مست‌كننده است مانند مى يا نزديك به آن ، از دانه‌اش 25 درهم ( قريب 8 - مثقال بگيرند ) و با آب شيرين چند بار بشويند ، سپس خشك كنند و در هاون بكوبند و با الك بويزند ، و 6 وقيه ( در حدود نيم كيلو ) آب جوشانده بر آن بريزند ، و در هاون با چوبى زير و رو كنند و در پارچه حرير مانندى صاف كنند و سفلش بدور اندازند و بر آن شيره كشيده 3 وقيه ( در حدود 300 گرم ) عسل و دو وقيه ( 150 گرم ) روغن كنجد بريزند كه قى فراوان آورد و جز او گفته : اگر يك و نيم مثقال از نسائيده‌اش را 12 شب سفوف كنند عرق النساء را درمان كند و مجرّبست - پايان - 2 - در طبّ - 102 - بسندش از خرازينى ( خرازى خ ب ) كه نزديكى از از ائمه عليهم السّلام رفتم و سلام دادم و از او خواستم براى برادرم كه دچار سنگ است و خواب ندارد دعا كند ، فرمود : برگرد ، و هليلهء سياه ، بليله ، املج ، كور ، فلفل ، دارفلفل ، دارچينى ، زنجبيل ، شقاقل ، وج ، انيسون ، خولنجان ، اجزاء برابر بگير ، كوبيده شوند و بيخته شوند و با روغن تازه گاو خيس شوند و با عسل آب كرده دو برابر وزن همه يا با فانيد خوب معجون شوند ، و شربتى از آن معجون به اندازه فندق يا دانه مازو باشد .\r\nبيان : كور براء بىنقطه همان مقل است كه صمغ درختى است در بلاد عرب .\r\nابن بيطار از جالينوس گفته : پندارند كه مقل عربى بنوشند ، سنگ كليه را پخش كند و بول را بگشايد و بادهاى درهم نپخته را ببرد و دور كند ، در قاموس گفته : شقاقل ريشه درختى است هندى كه پرورش دهند و نرمش كنند و باه را بهيجان آورد - پايان - وجّ : ريشه گياهى است كه در حوضها و كناره آبها رويد گرم است و خشك در درجه 3 ، اخلاط سخت را نرم كند ، بول را گشايد ، سختى سپرز را براندازد\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nبراى درد پهلو و سينه و دل خوبست انيسون داروى معروفى است و گفتند گرم است و خشك در درجه 3 - بادها را ببرد و بول و حيض را بگشايد ، سدّه كبد و سپرز را براندازد ، ابن سينا گفته : سدّه و بسته‌گى قلوه‌ها ، مثانه و رحم را گشايد .\r\nفانيد : گويا شكر پنير يا نقل شكرى مانند آنست ، در بحر الجواهر گفته صنفى شكر سرخ رنگ است گرم است و تر در درجه يكم ، فانيد سجزى خوبتر آنست كه آرد ندارد و خزائنى فروتر از آن ، در قاموس گفته : عفص درخت بلوط است كه يك سال بلوط دهد و يك سال عفص .\r\nو من گويم : عفص در فارسى « مازو » است .\r\n\r\nباب شصت و هفتم درمان درد مفاصل و عرق النساء\r\n1 - در طب - 76 - بسندى از احمد بن رياح پزشك كه بر امام عليه السّلام عرق النساء را عرضه كرد فرمود : كسى كه عرق النساء دارد يك ناخن چيده برگيرد و در جاى عرق نهد و بندد كه نافع است بخواست خدا ، آسان و سود نقد دارد .\r\nو چون بر صاحب درد سخت شود و پر بزند دو نكته بگيرد و بهم بندد و رانى كه عرق النساء در آنست از بالا تا قدم هر چه سخت تواند ببندد تا آنجا كه بسا بيهوش گردد ، و در اين حال بايد ايستاده باشد ، و باطن كف پاى دردناك را سخت ببندد بفشارد تا از آن خون سياهى برآيد ، و جاى آن را با نمك و زيت پر كند و خوب مىشود بخواست خدا عز و جل .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n\r\nباب شصت و هشتم درمان زخم ريش و درد آبله\r\n1 - در طب - 139 - بسندى از امام باقر عليه السّلام : كه براى زخم قير تازه بگير و برابرش پيه بز تازه و پارچه نويا بستوى نو بياور و بيرونش با قير بيالا و آن را روى چند تيكه خشت گذار و آتش نرمى زير آن بنه از نماز ظهر تا عصر سپس تيكه كتان كهنه برگير و روى دست بنه و قير را بران بمال و روى زخم گذار و اگر زخم تو دارد ، كتان را فتيله كن و قير را در زخم بريز و فتيله را در آن بنه .\r\nبيان : قير طرى ، در نسخه‌اى قعر قير ، آمده يعنى بيخ و درون آن . .\r\n2 - در دعوات راوندى : كه متوكل دملى در آورد و بيمار دم مرگ شد از اثر آن ، و كسى جرات نميكرد كه آهنى به دو نزديك كند ، مادرش نذر كرد كه اگر به شود مال فراوانى از خود به امام دهم بدهد ، فتح بن خاقان بمتوكل گفت كاش بفرستى نزد اين مرد - يعنى امام دهم عليه السّلام - و از او بپرسى ، بسا داروئى بدهد كه خدا بدان به تو فرجى دهد ، گفت بفرستيد نزد او ، پيك رفت و برگشت و گفت : ابو الحسن ميفرمايد از گال زير دنبه گوسفند بگيريد و با گلاب مخلوط كنيد و بر دمل نهيد كه بخواست خدا سودمند است .\r\nكسانى كه در حضور متوكل بودند اين دستور را بباد مسخره گرفتند ، فتح گفت : تجربه‌اش زيانى ندارد به خدا كه من اميد به شدن دارم ، و گال را حاضر كردند و با گلاب بر روى دمل نهادند و سر باز كرد و هر چه در آن بود بر آمد و مژده سلامتى او را بمادر متوكل دادند ، و ده هزار اشرفى به مهر خودش براى امام عليه السّلام فرستاد ، و متوكل از بيمارى در آمد .\r\nگويم : تمام اين حديث در ابواب تاريخ آن امام است عليه السّلام .\r\n3 - در علل محمّد بن على بن ابراهيم : علت آبله اينست كه چون مردم حبشه\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nفيل آوردند تا خانه كعبه را ويران كنند خدا پرنده ابابيل را فرستاد و هر كدام 3 سنگ داشتند دو در دو چنگ و يكى در نوك و به آنها پرت كردند و بسر آنها خورد و از ته آنها در آمد و مردند ، هر كدام ماندند آبله گرفتند و باد كردند و پخته شدند تا مردند و اين مايه آبله شد كه مردم از هم واگرفتند .\r\n4 - در مجمع البيان : بسندى از سهل بن سعد ساعدى كه رسول خدا صلى اللَّه عليه و آله روز احد در جنگ شركت كرد و دندان پيشين او شكست و خود بر سرش فرو نشست ، و فاطمه دخترش خون او را شست و على بن ابى طالب آب ميريخت با سپر و چون فاطمه ديد آب خون را ميافزايد تيكه حصيرى گرفت و سوزاند تا خاكستر شد و آن را بر زخم گذاشت و خون بند آمد .\r\nتأييد : يكى از پزشكان ماهر گفته : خاكستر بردى اثر نيرومندى دارد در بند آوردن خون زيرا خوب خشك كند و كم بگزد ، زيرا چيزهاى خشك كن اگر گزش داشته باشند بسا خون را تحريك كنند و ورم آورند ، و اين خاكستر چون با سركه در بينى خوندماغ دميده شود ، خون بينى او را بند آورد ، و بسا در درون ريشهاى روده در آورده شود .\r\nكاغذ مصرى هم همين اثر را دارد و جالينوس از آن قدردانى كرده ، و بسيار شده كه خون را بند آورده و اين كاغذ مصرى كه جالينوس ذكر كرده در ديرين از همان برگ بردى ساخته ميشده ولى امروز ساخته نميشود ، بردى سرد و خشك است در درجه 2 و خاكسترش قرحه‌هاى بد را باز دارد از پهن شدن .\r\nگويم : اين روايت را حموى در كتاب احكام در صفت طب از دو صحيح آورده از سهل بن سعد . سپس گفته : مقصود در اينجا حصيريست كه از بردى ميسازند ، و آن برگ گياهى است كه در ميان آبها رويد و خاكسترش اثر خوبى دارد براى بند آوردن خون .\r\nسپس از نقل مانند آنچه ذكر شد گفته از قول ابن سينا كه آن از خونريزى\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nمانع شود ، و بر زخم تازه پاشند و آن را بهم آرد ، و كاغذ مصرى در قديم از آن ساخته ميشد ، مزاجش سرد و خشك است و خاكسترش براى آكله دهن خوبست ، و ريزش خون را بند آورد ، و قرحه‌هاى بد را از پراكندگى باز دارد .\r\n\r\nباب شصت و نهم دارو براى درد شكم و پشت\r\n1 - در طب - 78 - از احمد بن رياح پزشك كه اين نسخه را بر امام عليه السّلام براى درد شكم و پشت عرضه كردم و آن را پسنديد ، شيره عسل خشك ( كه از درختى برآيد ) با ريشه انجدان از هر كدام 10 مثقال و 2 مثقال افتيمون كه هر كدام جدا كوبيده شوند و از حرير گذرانده شوند يا پارچه‌اى مانند آن جز كه افتيمون بيختن ندارد و همان نرم كوبيده شود ، و همه را با هم با عسل آب كرده معجون كنند و 2 مثقال آن را هنگام خواب با آب نيم گرم بنوشند .\r\nبيان : ابن بيطار بنقل از خليل بن احمد گفته : لبنى درختى است كه شيره‌اى چون عسل دارد كه آن را « عسل لبنى » گويند و بار ديگر گفته : عسل لبنى مانند عسل است جز اينكه شيرين نيست و از درخت لبنى گيرند .\r\nو از قول ابو حنيفه گفته : از درختى دوخته شود كه مانند دودم است و از اين رو « ميعه » نام دارد چون مايع است .\r\nرازى در « الحاوى » گفته : لبنى همان ميعه است .\r\nاسحاق بن عمران گفته : ميعه درخت ارجمنديست پوستش ميعه خشك است و از آن ميعه روان گيرند و صمغ اين درخت همان لبنى است كه « مقيّد الرّهبان » است و آن صمغ بسيار سفيديست .\r\nابو جريح گفته : ميعه صمغى است كه از درختى در بلاد روم روان شود كه از آن دوشند و آن را بپزند و پوست آن درخت را هم بفشارند و فشرده آن ميعه روانست و بماند تا سفت شود و ميعه خشك نام شود .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nجالينوس گفته : ميعه گرم كند و نرم كند و بپزد و از اين رو درمان سرفه زكام ، نوازل و سينه گرفتن است و خون حيض را بگشايد چون نوشيده شود يا استعمال گردد از زير .\r\nحبيش بن حسن گفته : براى بادهاى سخت خوبست و چون نوش شود يا از برون تن استعمال شود اندام را بگشايد در قاموس گفته : لبنى بر وزن بشرى است .\r\nدر بحر الجواهر است كه انجدان معرب انگدان است و آن گياهى است سفيد و هم سياه و سياهش خوردنى نيست و حلتيت صمغ آنست گرم و خشك است در درجه 3 نرم‌كننده و آب‌كننده است گفته افتيمون : تخم است و گل و شاخه‌هاى ريز ، مزه‌اش كرف است و نيرومندتر از حاشا است و گفته‌اند : نوعى از آن گرم و خشك است در درجه 3 و گفته‌اند : خشك است در آخر درجه 1 - مسهل سوداء و بلغم و صفراء است و بيشتر در سوداء اثر دارد .\r\n2 - در كافى 191 - روضه - بسندش از ابى الحسن عليه السّلام كه هر كه آب پشتش دگرگون شده شيره تازه و عسل برايش خوبست .\r\nبيان : دگرگونى آب پشت كنايه از اينست كه فرزندش نميشود . .\r\n\r\nباب هفتادم : درمان بواسير و برخى نوادر\r\n1 - در محاسن . - 504 - : بسندى از زراره كه ديدم دايه ابى الحسن به او برنج ميداد و بر سر آتش ميزد و من از آن غمگين شدم و نزد امام ششم عليه السّلام رفتم و فرمود : بنظرم غم تو از عمل دايه است با ابو الحسن گفتم : آرى قربانت ، فرمود :\r\nآرى برنج بهترين خوراك است : روده‌ها را گشاد كند و بواسير را ببرد و ما رشك بريم بمردم عراق كه برنج و غوره خرما ميخورند . چون هر دو روده را گشاد كنند و بواسير را ببرند .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\n2 - و از همان : بسندى از امام ششم عليه السّلام كه تره بواسير را ريشه كن كند و ادامه‌اش امان از خوره است .\r\nتاييد : در قانون گفته : كراث - تره - شامى است و نبطى و يك نوع دشتى كه ميانه تره و سير است و آن بدارو مانندتر است تا غذاء ، نبطى در درمان اثردارتر است از شامى ، گرم است در درجه 3 و خشك در درجه 2 ، و دشتى گرمتر و خشكتر است ، و از اين رو پست‌تر است - تا گفته : براى بواسير خوبست چه بپزى و بخورى و چه شياف كنى ، و باه را بجنباند و تخمش با دانه آس براى زحير و خون مقعده است .\r\nمؤلف بحر الجواهر گفته : بستانى دارد و دشتى ، گرم و خشك است در درجه 3 - و از سير و پياز كمتر ديده را گرم كند و دردآورد و تيره سازد ، در هضم كند است و براى معده بد است و كيموس بدى آورد ، و اندكى قابض است ، چون چند بار در آب پخته شود و در آب سرد نهاده شود و با زيت كوبيده شود براى بواسير خوبست .\r\nابن بيطار بنقل از ابن ماسر گفته : اگر كراث را خورند يا شيره پخته‌اش نوشند براى بواسير سرد خوبست ، ابن ماسر جويه گفته : اگر مقعد را با تخم كرّاث دود دهند بواسير را ببرد و از ابن ماسويه : كه اگر با حرف برشته شود براى بواسير خوب است .\r\n3 - در محاسن - 512 - بسندش از مردى كه ديده ابى الحسن عليه السّلام در خراسان تره را مىخورد نشسته و به او گفته شد : در آن كود است ، فرمود : چيزى بدان نچسبد و آن براى بواسير خوبست .\r\nدر طب : 32 - بسندى از صيقل كه نزد امام صادق عليه السّلام بودم و مردى او را پرسيد از بواسير سختى كه براى دردمندش نسخه دادند يك پياله كوچك از مى خرماى سفت و قصد لذت ندارد بلكه براى دارو مىخورد فرمود : نه و نه جرعه‌اى از آن ، گفتم : چرا ؟ فرمود : چون حرام است و خدا عزّ و جلّ چيز حرام را نه دارو نموده و نه درمان ، بگير ترهء سفيد ( نبطى خ ب ) و سرش كه\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nسفيد است ببر و آن را مشوى و خرد خردش ببر و كوهان شتر بگير و آبش كن و روى كرّاث بريز و ده گردو بگير و پوست كن و بكوب با وزن ده درهم ( 6 مثقال تقريبا ) پنير فارسى و تره را بجوشان و چون پخت گرد و پنير را روى آن بريز و آن را از سر آتش بردار و سه روز تا هفت روز ناشتا با نان بخور از خوراك ديگر پرهيز كن .\r\nو پس از آن ابهل برشته كمى با نان و گردوى پوست كنده را بگير و پس از صرف آن كوهان و كراث صرف كن بنام خدا نيم وقيه روغن شيره ناشتا بخور يك وقيه هم كندر نر بكوب و سفوف كن و باز نيم وقيه شيره آخر سه روز بخور و خوراك خود را به بعد از ظهر بينداز خوب ميشوى ان شاء اللَّه تعالى .\r\nتوضيح : در نهايه گفته سكرّجه با سين و كاف ضمّه‌دار و راء با تشديد ظرف كوچكى است كه اندكى نان خورش در آن خورند و واژه فارسى است كراث بيضاء - سفيد - در بيشتر نسخه چنين است و شايد مقصود اينست كه ريشه آن سفيد باشد چون ريشه برخى از آن مانند پياز سرخ است و ظاهر اينست كه بجاى بيضاء نبطى باشد چنانچه در برخى نسخه‌هاى درست آمده و گويا مقصود از پنير فارسى شور آنست يا پنير تركى است .\r\nدر قاموس گفته : ابهل درخت بزرگى است كه برگش مانند درخت گز است و ميوه‌اش چون ميوه درخت سدر و درخت عرعر نيست كه جوهرى تو هم كرده .\r\nدر قانون گفته : ابهل ميوه عرعر است كه چون زعرور است جز اينكه سياه‌تر است ، بوى تند خوشى دارد درختش دو دسته است يكى برگش چون برگ سرو و پرخار و پهن شود و دراز نشود ، و ديگرى برگش چون درخت گز و مزه‌اش چون سرو ، خشك‌تر و كم حرارت‌تر است ، و چون دو برابرش دارچين گيرند اثر آن را دارد ، برخى گفتند : گرم و خشك است در درجه 3 .\r\nابن بيطار بنقل از اسحق بن عمران گفته : صنفى از عرعر است پردانه ، درخت بزرگى است برگش چون برگ گز ميوه‌اش سرخ و زشت چون ميوه سدر در\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nاندازه و رنگ ، درونش پشمگى است ، هسته دارد و سرخ است چون برسد شيرين مزه است و اندكى مزه قطران ميدهد .\r\nو گفته : اگر وزن ده درهم ميوه ابهل بگيرند و در ديگى نهند و آن را در روغن گاو غرقه كنند و روى آتش نهند تا روغن را به خود كشد ، وانگه بسايند و با ده درهم نقل شكرى آميزند و هر روزه باندازهء دو درهم از آن را با آب نيم گرم ناشتا بنوشند براى درد زير شكم از بواسير خوبست .\r\nدر قانون گفته بهترين كندر نر سفيد چرخان درون چسبنده و روغن دار است گرم است در درجه 2 خشك در درجه 1 .\r\n5 - در طب : بسندش از اسحاق جريرى كه امام باقر عليه السّلام به من فرمود :\r\nاى جريرى رنگت پريده آيا بواسير دارى ؟ گفتم : آرى يا ابن رسول اللَّه ، از خدا عزّ و جلّ بخواه كه مرا از اجر باز ندارد فرمود : داروئى برايت وصف نكنم ؟ گفتم : يا ابن رسول اللَّه با بيش از هزار دارو مداوايش كردم و سودى نداشت و بواسير من خون ميجهاند .\r\nفرمود : اى جريرى واى بر تو من طبيب همه اطبايم ، و سرور دانشمندان و رئيس حكماء و معدن فقهاء و سيد پيغمبرزاده‌ها بر روى زمين ، گفتم چنين است اى آقا و مولايم ، فرمود : بواسير تو ماده است كه خونريزى دارد گفتم : راست گفتى يا ابن رسول اللَّه .\r\nگفت : شمع ، روغن زنبق ، لبنى عسل ، سماق و سرو كتان را بگير و همه را در ظرفى روى آتش گذار ، و چون بهم آميختند به اندازه نخودى از آن برگير و بمقعد خود بمال خوب ميشوى بخواست خدا .\r\nجريرى گفت : بخداى يگانه يك بار بيشتر عمل نكردم كه دردم به شد و پس از آن نه خون ديدم و نه درد .\r\nجريرى گويد سال آينده بحضورش بازگشتم ، و به من فرمود : اى ابا اسحق البته خوب شدى و الحمد للَّه گفتم : قربانت آرى ، فرمود : اما بواسير شعيب بن اسحق\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nمانند تو نيست آن نر است فرمود : به او بگو بلاذر ( بلادر ، براذر خ ب ) بگيرد و سه بخش كند ، گودى بكند و آجرى سوراخ كند و آن بلاذر را روى آتش نهد و آجر را بر روى آن گزارد و روى آن آجر نشيند و مقعدش را برابر سوراخ آن نهد و چون بخارش بلند شد و به او رسيد آنچه بيابد كه از او برآيد بشمارد كه بسا پنج تا هفت تاول باشند و اگر همه آب شدند و بدر آمدند آنها را بكند و بدور اندازد ، و گر نه بخش سوم بلاذر را بر آن آتش نهد كه همه را از بن برآورد و بكند .\r\nسپس مرهم شمع و روغن زنبق و لبنى عسل و سرو كتان همچنان كه براى تو وصف كردم كه از آن نرها است بگيرد و با هم فراهم سازد چنانچه اينجا گفتم برايت و به مقعد مالد ، همانا يك ماليدنست و بس .\r\nمن برگشتم و نسخه را براى او گفتم و عمل كرد و خوب شد بخواست خدا ، چون سال آينده شد به حج رفتم و به من فرمود : اى ابا اسحاق از شعيب گزارش بده گفتم :\r\nيا بن رسول اللَّه بدان كه تو را بر بشر برگزيد و تو را حجت بر زمين نمود جز يك بار بر آن نماليد .\r\nبيان : شرحي در باره لبنى گذشت و برخى گفتند لبنى همان ميعه است و درونش عسل لبنى است . و اشك درختى است چون درخت گلابى ، و گفته‌اند شيره درخت ديگر است كه در روم است ، بهترين نوع لبنى آنست كه خودش روانست و چون شهد است و صمغى است خوشبو و بزردى زند ، و سياه يك رو نيست حارّ است در درجه 1 و خشك در درجه 2 ، پختن ، نرم كردن ، گرم كردن ، تحليل و فرو آوردن با پخت ( تخدير كردن بطبع خ ب ) را با خود دارد ، روغنى كه در شام از آن گيرند به خوبى نرم كند و آن ضماديست براى سفتيهاى گوشت ، و ماليدن بر جوشهاى تر و خشك بروغن مالى و براى جرب‌تر و خشك خوبست ، نوشيدنش مفاصل را بگشايد و هم ماليدنش و اعضاء را تقويت كند .\r\nبخار تر و خشكش براى نزله و زكام بسيار خوبست ، و براى سرفه كهنه و درد گلو ، و آواز گرفته را صاف كند بوسيله نرم كردن خوب ، خوراك را\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nهضم كند و بول را روان سازد ، هم خون حيض را با نوشيدن و با خود برداشتن ، و سختى رحم را نرم كند ، و خشكش طبع را ببندد - پايان - سرو كتان ، در كتاب طبّ و لغت يافت نشد ، و گويا بزر كتان باشد ، يا مقصود همان باشد و آن معروف است .\r\nدر قانون گفته : دود بلاذر بواسير را سبك سازد و پيسى را ببرد - پايان - 6 - در طب - 101 - : بسندى از معمر بن خلّاد كه امام هشتم عليه السّلام بسيار به من ميفرمود : اين دارو را بگيرم و ميفرمود در آن منافع فراوانست ، من در باره بادها و بواسير آن را آزمودم و به خدا خلافى نداشت ، دارو اينست : هليله سياه ، بليله ، املج اجزاء برابر آنها را ميكوبى و از پارچه حرير در ميكنى و بمانندش بادام سبز كه عراقيها آن را مقل سبز دانند ميگيرى و بادام را در آب تره ميخيسانى 30 شب تا در آن آب شود ، وانگه اين داروها را در آن ميريزى و سخت خمير ميكنى تا آميخته شوند پس آنها را حب ميكنى به اندازه عدس و دستت را با روغن بنفشه يا روغن خيرى يا شيره چرب ميكنى كه نچسبد بدان ، و در سايه آنها را خشك ميكنى ، اگر تابستانست يكمثقال از آن را ميگيرى و در زمستان دو مثقال . و از ماهى و سركه و تره پرهيز كن كه آزموده است .\r\nبيان : ابن بيطار گفته : از قول ديسقوريدوس : خيرى گياهى است معروف ، گلهاى رنگارنگ دارد سفيد ، فرفيرى ، زرد ، و زردش براى كارهاى پزشكى خوبست .\r\n7 - در كافى ( ج 5 ص 550 ) بسندش از عمر بن يزيد كه نزد امام ششم عليه السّلام بودم و در بر او مردى بود و به آن حضرت گفت : قربانت : من بچه‌ها را دوست دارم ، امام فرمود : با آنها چه كنى ؟ گفت به پشتم سوار كنم ، امام دست بر پيشانى خود نهاد و رو برگرداند از او و آن مرد گريست ، و امام نگاه مهربانى به او نمود و فرمود :\r\nچون به شهر خود رفتى يك شتر فربه بخر ، و سخت زانوهايش را ببند ، و تيغ بكش و بر كوهانش بزن كه پوستش پاره شود و تا گرم است بر آن بنشين .\r\nعمر گفت : آن مرد گفت به شهرم آمدم و شترى خريدم و آن را بستم و شمشير\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nبر كوهانش زدم و پوستش شكافت و گرماگرم بر آن نشستم و از من به پشت شتر چيزى مانند قورباغه كه از آن خردتر بود افتاد و دردم آرام شد .\r\n\r\nباب هفتاد و يكم : آنچه براى بلغم ، رطوبت ، خشكى ، علت آنها و براى فلج نافع است\r\n1 - در محاسن - 533 - از محمّد بن حسن بن شمون كه بابى الحسن عليه السّلام نوشتم ، يكى از ياران ما از گند دهن شكوه دارد ، به او نوشت خرماى برنى بخور ، و ديگرى از خشكى به او نوشت و در پاسخش نگاشت : ناشتا خرماى برنى بخور و روى آن آب بنوش ، و چنان كرد و رطوبت آورد ، و از آن شكايت به دو نوشت ، در پاسخش نوشت : ناشتا خرماى برنى بخور و رويش آب ننوش .\r\n2 - و از همان - . . - بسندى از امام ششم عليه السّلام كه بهترين خرماى شما برنى است ، درد را ببرد و درد نياورد ، سير كند و بلغم را ببرد ، و با هر خرما يك حسنه است .\r\n3 - در همان - 557 - از ياسر خدمتگزار امام هشتم كه فرمود : خربزه خوردن ناشتا مايه فلج گردد .\r\n4 - و از همان - 563 - بسندى از امام ششم عليه السّلام كه مسواك كردن و خواندن قرآن برنده بلغمند .\r\nدر طب - 19 - بسندى از امام ششم كه شانه كردن دو گونه دندانهاى آسيا را محكم كند و شانه زدن ريش وباء را ببرد ، شانه كردن دو گيسو وسوسه دل را ببرد ، و شانه كردن دو ابرو امان از خوره باشد و شانه زدن سر بلغم را ببرد .\r\nگفت : سپس داروى بلغم را وصف كرد و فرمود : علك رومى ، كندر ، سعتر ، نانخواه ، سياه دانه از همه جزئى برابر هم ، هر كدام جدا كوبيده شوند به خوبى ، و بيخته شوند و خمير گردند و باهم فراهم گردند و سائيده شوند تا خوب بياميزند و با عسل معجون شوند و در هر شبانه روز به اندازه فندقى هنگام خواب برگيرى كه خوب است ان شاء اللَّه تعالى .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\n6 - و از همان ( . . ) بسندى از خالد قماط كه امام هشتم عليه السّلام اين داروها را براى بلغم به من ديكته كرد : هليله زرد 1 مثقال ، خردل 2 مثقال ، عاقرقرحا 1 مثقال ، نرم بكوب و ناشتا با آن مسواك كن و دندانها را بشوى كه بلغم را براندازد و بوى دهن را خوش كند و دندانها را سخت كند ان شاء اللَّه تعالى .\r\nبيان : سود هليله براى اين امور روشن است ، در قانون گفته : خردل ورم‌هاى گرم را تحليل برد ، و گفته : عاقرقرحا با جويدن بلغم را بكشاند و پخته‌اش براى درد دندان خوبست و خصوص سرد آن و اگر با سركه بپزند دندانهاى جنبنده را سخت سازد چون در دهن نگهدارند .\r\n7 - در طب - 66 - : بسندى تا امير المؤمنين عليه السّلام كه خواندن قرآن و مسواك و بان برانداز بلغم باشند .\r\n8 - و از امام صادق عليه السّلام روايت است كه هر كه ناشتا در حمام رود بلغم را بهتر براندازد و حمام روى غذا صفراء برتر است ، و اگر خواهى فربه شوى سير بحمام رو و اگر خواهى لاغر شوى ناشتا برو .\r\n9 - و از همان : بسندش از داود رقّى كه مردى به امام هفتم عليه السّلام از رطوبت شكوه كرد به او فرمود : ناشتا خرماى برنى بخورد و روى آن آب ننوشد ، اين كار كرد و خشكى او فزود و از آن شكوه كرد و به او فرمود ؟ خرماى برنى بخورد و رويش آب نوشد و عمل كرد و مزاجش معتدل شد .\r\n10 - و از همان : بسندى از امام يكم عليه السّلام كه 3 چيز بلغم برند : خواندن قرآن ، لبان و عسل .\r\n11 - و از امام پنجم عليه السّلام كه پر شانه زدن بلغم برد ، و شانه زدن سر در شب رطوبت برد و آن را بن كند .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\n\r\nباب هفتاد و دوم : درمان بلبله و عطش فزون و خستگى دهن\r\n1 - در طب - 73 - بسندى از اسماعيل بن جابر كه مردى از همكيشان ، از فزونى عطش و دهن خشكه به امام ششم عليه السّلام ناليد ، به او فرمود : از سقمونيا ، قاقله ، سنبله ، شقاقل ، عودبلسان ، حب بلسان ، نارمشك ، سليخه مقشره ، علك رومى ، عاقرقرحا و دار چينى هر كدام دو مثقال بگيرد ، و همه آنها را بكوبد و الك كند و خمير كند جز سقمونيا كه جدا بكوبد و الك نكند ، و همه را بهم آميزد و 85 مثقال نقل شكرى سجزى خوب بگيرد و در پاتيله با آتش نرمى آب كند و با آن داروها خيس كند و همه را با عسل آب كرده معجون سازد و در شيشه يا كوزه سبز نهد و اگر بدان نياز دارد ناشتا دو مثقال با هر نوشابه خواهد بنوشد و هم هنگام خوابيدن مانند آن .\r\nبيان : در قاموس گفته : سجزى منسوب به سيستان را گويند .\r\n\r\nباب هفتاد و سوم : درمان زهرها و گزيدن جانوران موذى\r\n1 - در محاسن - 590 - بسندى از امام ششم عليه السّلام كه كژدمى رسول خدا صلى اللَّه عليه و آله را گزيد آن را پرت كرد و فرمود خدايت لعنت كند كه نه مؤمن از تو سالم ماند و نه كافر ، سپس نمك خواست و آن را بجاى گزش نهاد و آنگه با انگشت بزرگش آن را ماليد تا آب شد ، سپس فرمود : اگر ميدانستند مردم آنچه در نمك است با وجودش به هيچ ترياقى نياز نداشتند .\r\n2 - و از همان : بسندى از امام پنجم عليه السّلام ( كه گزيدن عقرب را در حال نماز دارد و پيغمبر با نعل بر سر عقرب كوبيده و با ملح جريش آن را مداوا كرده )\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nبيان : از قاموس كه نمك جريش آنست كه پاك نشود و براى سر سفره آماده نيست ، ابن بيطار بنقل از ديسقوريدس گفته در باره منافع نمك كه بسا با آن بهمراهى بزر كتان گزيدگى كژدم را ضماد كنند ، و يا فودنج كوهى و زوفا براى گزيدن افعى نر ، و با زفت و قطران يا عسل براى گزش افعى كه آن را قرطس خوانند و آن ماريست كه دو شاخ دارد ، و با سركه و عسل براى رفع زيان جانورى بنام هزارپا و گزش زنبورها ، و بسا سودمند است براى گزش نهنگى كه در نيل مصر است و چون سائيده شود در خرقه كتانى باشد و در سركه بسيار ترشى فرو شود و آهسته بعضو گزيده شده از برخى خزنده‌ها زده شود خوبست ، و بسا از زيان افيون و قطر كشنده سود دهد اگر با سكنجبين نوشيده شود .\r\n3 - در طب - 82 - بسندى تا رسول خدا كه كما از منّ است ، و من از بهشت و آبش درمان چشم است ، و عجوه از بهشت است ، و در آن درمان زهر است .\r\n4 - دعوات راوندى : كه امير المؤمنين عليه السّلام فرمود : كژدمى پيغمبر صلى اللَّه عليه و آله و سلم را در نماز گزيد ، فرمود : خدا كژدم را لعنت كند اگر كسى را وامينهاد همين نمازگزار بود - يعنى خودش - سپس آب خواست و سورهء حمد و معوّذتين را بر آن خواند ، وانگه بيتابى كرد ، و آنگه نمك خواست و در آب ريخت و جاى گزش را با آن مالش داد تا آرام شد .\r\n5 - در كافى ( ج 6 ص 327 ) : بسندى از محمّد بن مسلم ( داستان گزيدن كژدم رسول خدا را نقل كرده و در پايان گفته : ) امام پنجم فرمود : اگر مردم ميدانستند آنچه در نمك است بهمراهش ترياقى نميخواستند .\r\n6 - در طب - 62 - بسندى از عبد الرحمن بن حجاج كه مردى از ابو الحسن عليه السّلام از ترياق پرسيد ، فرمود : باكى ندارد ، گفت يا ابن رسول اللَّه در آن زهر افعى نهند ، فرمود : آن را بر ما اندازه مكن ( آن را بر ما آلوده مساز خ ب ) بيان فيروزآبادى گفته : ترياق بكسر ، داروئى است مركب كه ما نفيس آن را تركيب كرد و اندروماخس آن را تكميل كرد باينكه گوشت افعى جزء آن كرد و\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nاثر كامل داد و اين نام را بر آن نهاد چون براى گزش خزنده‌هاى زهرناك خوب است كه بيونانى آنها را ، تريا ، نامند ، و نافع است در داروهاى نوشيدنى كه بيونانى قاء گويند - يعنى « زهرناك سودمند » و مخفف شده و معرب شده بلفظ ترياق و آن شش ماه كودك است ، و ده سال در بلاد گرمسير جوانست و بيست سال در بلاد ديگر ، و ده سال در بلاد گرمسير و بيست سال در بلاد ديگر متوقف است و بعد از آن ميميرد و بىاثر مىشود مانند برخى معجون‌ها - پايان - اينكه فرمود « آن را بر ما آلوده مساز » يعنى پليد و حرامش مكن ، زيرا ما آن را از مسلمانان بگيريم و آنها حلالش دانند ، يا مقصود اين است كه تو آن را بر ما حرام مكن كه ما داناتريم به حكم آن از تو ، يا براى آنكه گوشت افعى در آن نيست يا براى اينكه در ناچارى حرام نيست ، يا مقصود اين است كه گوشت افعى سبب حرمت آن نشود ، و در نسخه « آن را بر ما اندازه مكن » يعنى اجزاء آن را براى ما بيان مكن كه ما آن را ميدانيم ، و بنا بر برخى تفسيرها ، دلالت دارد بر جواز مداوا به حرام در ناچارى .\r\nميگويم : در باب داروهاى كلى داروهاى كژدم‌زدگى و سائر خزنده‌ها بيايد .\r\n\r\nباب هفتاد و چهارم : درمان وباء\r\n1 - در محاسن - 552 - بسندى از قندى كه وباء آمد و ما در مكه بوديم و من وباء گرفتم و به او نوشتم ، در پاسخم نوشت : سيب بخور و خوردم خوب شدم .\r\n2 - از همان - 553 - ( همين مضمون را باستناد بابى الحسن عليه السّلام آورده ) توضيح : در قاموس گفته : وباء طاعون است يا هر مرض عمومى . . .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\n\r\nباب هفتاد و پنجم دفع خوره ، پيسى ، بهق ، و درد بد\r\n1 - در محاسن - 519 - بسندش تا امام ششم عليه السّلام كه خدا خوره را از يهود برداشت براى اينكه چغندر ميخورند و رگهاى گوشت را ميكشند .\r\nبيان : يعنى رگها را از گوشت برمىآورند چنانچه اكنون شيوهء يهود است و در برخى اخبار هم از آنها نهى شده چنانچه بيايد ان شاء اللَّه .\r\n2 - در محاسن ( . . ) كه امام ششم فرمود : قومى از بنى اسرائيل دچار پيسى شدند و خدا بموسى عليه السّلام وحى كرد بدانها بفرما گوشت گاو با چغندر بخورند . . .\r\nبسند ديگر از امام پنجم مانند آن رسيده .\r\n3 - و از همان ( . . ) بسندى تا امام ششم كه : آب گوشت چغندر با گوشت گاو سپيده و پيسى را ميبرد .\r\n4 - در طب - 71 - بسندى از عبد اللَّه بن سنان كه مردى به امام ششم عليه السّلام از پيسى و بهق شكوه كرد فرمود : برو حمام و نوره و حناء را بياميز و بتن بمال كه پس از آن چيزى نبينى ، آن مرد گفت : به خدا يك بار بيشتر عمل نكردم خدا مرا از آن عافيت داد و پس از آن برنگشت .\r\n5 - و از همان : 104 طب : از امام هفتم عليه السّلام كه هر كه آبگوشت گاو بخورد خدا پيسى و خوره را از او ببرد .\r\n6 - و از همان ( . . ) : بسندى از ذريع كه مردى نزد امام ششم عليه السّلام آمد و شكوه كرد كه يكى از بسته‌گانش دچار درد بد شده به او فرمود : تربت امام حسين را بگيرد و با آب باران بنوشد - و عمل كرد و خوب شد .\r\n7 - و از او عليه السّلام كه فرمود : چيزى بجاى درد بد بهتر از تربت امام حسين نيست ، گفتم : يا ابن رسول اللَّه چگونه به كار برد ؟ فرمود : با آب باران بنوشد و\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nبه محل درد هم بمالد كه خوب و مجرب است ان شاء اللَّه تعالى .\r\nبيان : شايد مقصود از درد بد خوره يا پيسى است ، و مقصود تربت قبر امام حسين است در برخى نسخه‌ها طين حرّ است يعنى پاك و خالص و خوردنش مشكل است جز اينكه تفسير به طين قبر مقدس شود ، و در برخى نسخه‌ها طين قبر حسين عليه السّلام آمده كه مؤيد تفسير يكم است .\r\n8 - در طب ( . . ) : بسندى از امام ششم عليه السّلام فرمود : وسعت جنب و مو كه در بينى است امان از خوره‌اند .\r\n9 - و از او عليه السّلام كه تربت مدينه - مدينهء رسول اللَّه صلى اللَّه عليه و آله - خوره را براندازد .\r\nو از امام ششم عليه السّلام كه رسول خدا صلى اللَّه عليه و آله فرمود : ببلا زده‌ها كم نگاه كنيد و بر آنها وارد نشويد ، و چون بدانها گذرى تند برويد ، مبادا بشما رسد آنچه به آنها رسيده ( 106 طب ) توضيح : سعه جنب با جيم و نون است در بيشتر نسخه‌ها و مقصود خوش خلقى است يا كنايه از شادى است چنانچه ضيق صدر كنايه از غم و اندوه است .\r\nبراى اينكه اندوه فراوان مواد سوداوى مولّد زكام پديد كنند ، و در برخى نسخه‌ها سعه جيب به ياء دو نقطه به زير است يعنى يقه و آن هم وجهى دارد زيرا بخارات در درون حبس نشوند تا مايه پديدش اخلاط بد گردند ، و در برخى نسخه‌ها « سعة الجبين » آمده كه باز احتمال حقيقت و مجاز هر دو دارد ، و موى بينى كه بيش باشد يا كنده نشود ، چنانچه در روايتى است كندن آن مايه خوره است ، زيرا بوسيلهء موى بينى مواد سوداوى برايند و چون كنده شوند كمتر درآيند ، و از اين روى خوره بيشتر از بينى آغاز شود و اينكه فرمود : خاك مدينه ، يعنى در مدينه بودن مانع ابتلاء به اين بلاء است ، و مقصود از اهل بلاء گرفتاران بمرض‌هاى واگير - دار است .\r\n10 - در طب ( . . ) بسندى از امير المؤمنين عليه السّلام كه زدن سبيل از جمعه تا\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nجمعه امان از خوره است و موى بينى هم امان از آنست .\r\n11 - و از همان : بسندى از امام هفتم عليه السّلام كه بر تو باد شلغم بخورى چون كسى نيست جز اينكه رگى از خوره دارد و خوردن شلغم آن را آب كند ، گفتم نپخته يا پخته ؟ فرمود : هر دو .\r\n12 - از ابى جعفر عليه السّلام كه آدمى نيست جز رگ خوره دارد و آن را با شلغم آب كنيد .\r\nگويم : در باب ماش آنچه وابسته باينجا است بيايد .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\n\r\nابواب داروها و خواص آنها\r\n\r\nباب هفتاد و ششم - در كاشنى\r\n1 - در كافى ( ج 6 ص 362 ) : بسندش از امام ششم عليه السّلام كه هر كه شب به روز آرد و در درونش هفت برگ كاشنى باشد آن شب از قولنج در امان است ان شاء اللَّه .\r\n2 - و از همان ( . . ) بسندش از امام ششم عليه السّلام كه بر تو باد به خوردن كاشنى كه منى را فزايد ، و فرزند را زيبا كند ، و آن گرم است و نرم و فرزند پسر را فزايد ( شما نپنداريد كه كاشنى سرد است ، چنين نيست ولى معتدل است ، از پاورقى ص 215 ) 3 - و از همان ( ص 263 ) : بسندى از محمّد بن فيض كه با امام ششم عليه السّلام چاشت خوردم و بر سر خوان سبزى بود و پيرى بهمراه بود و او از كاشنى رو گردان بود امام عليه السّلام فرمود : شما پنداريد كه آن سرد است و چنين نيست همانا معتدل است ، و برترى آن بر سبزيهاى ديگر چون برترى ماست بر مردم .\r\n4 - و از همان ( . . ) بسندى از محمّد بن اسماعيل كه شنيدم امام رضا عليه السّلام ميفرمود : كاسنى داروى هر درديست و يا هيچ دردى در درون آدميزاده نيست جز اينكه كاشنى آن را از بن بركند .\r\nگفت : يكى از خدمتكاران كه تب و سر درد ميگرفت روزى كاشنى برايش خواست و آن را كوبيد و روى كاغذ نهاد و روغن بنفشه بر آن ريخت و آن را بر سر او نهاد ، فرمود : كه راستى تبت را ببرد و براى سر درد خوبست و آن را برد .\r\n5 - و از همان ( . . ) : بسندى از امام ششم عليه السّلام كه چه خوب سبزى ايست كاشنى ، برگى از آن نيست جز قطره بهشتى دارد آن را بخوريد و نتكانيد ، فرمود : پدرم ما را باز ميداشت از اينكه آن را بتكانيم هنگام خوردنش .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n6 - در مكارم - 202 - از پيغمبر صلى اللَّه عليه و آله و سلم كه هر كه كاشنى خورد و روى آن خوابد ، زهر و جادو در او اثر نكند ، و هيچ جانورى چون مار و كژدم به او نزديك نشود .\r\n\r\nتأييد [ از ابن سينا 
  ]\r\n: ابن سينا در قانون و جز آن گفته : كاشنى دشتى دارد و كشتى و دو رسته است برگ پهن و برگ باريك و چون كاهو است ولى چنانچه گويند خواصش كمتر از آنست و نزد من در گشايش و براى بند آمدنهاى كبد بهتر از آنست گرچه در تغذيه و تطفيه كمتر از آنست و سودمندترش براى كبد تلختر آنست ، بهترش تازه و تر و پر مايه و بستانى است ، و بهتر آن هم شامى است كه آن را « انطوليا » نامند ، سرد است در درجه 1 و خشكش خشك است در درجه 1 ، و ترش‌تر است در پايان درجه 1 و بستانيش ترتر و سردتر است و دشتش كم رطوبت‌تر و آن را « طرخشعوق » نامند ، در آن گشايش و تبريد و تقويت و قبض است و بستهاى اعضاء درون و رگها را باز كند .\r\nو ضمادش با آرد جو براى خنكى گرم خوبست ، و دل و معده را تقويت كند و آن بهترين دارو است براى كسى كه مزاج معده‌اش گرم است ، دشتى آن براى معده از بستانى بهتر است : اندكى قابض است و سختى ندارد ، و ماليدن آبش با سركه و سفيداب اثر عجيبى در تبريد دارد ، و ضمادش براى نقرس خوبست .\r\nو غرغره كردن آبش با محلول خيار چنبر براى ورمهاى گلو خوبست ، و ضمادش براى درد چشم گرم ، و قىء و هيجان صفرا را بنشاند ، و خوردنش با سركه طبع را بندد بويژه اگر دشتى باشد ، و براى تب سه يك و تبهاى نوبه خوبست ، و ضمادش بهمراه ريشه آن و با قاووت براى گزيدن كژدم و مارها و زنبورها و خزنده‌ها و سام ابرص ، و شيره دشتى آن سفيدى چشم را جلا دهد .\r\nابن سينا گفته : بستانيش سردتر و ترتر است ، و در تابستان بگرمى بىاثرى گرايد .\r\nگويم : اخبار فضيلت كاسنى و خواصّش در ابواب سبزيها بيايد ان شاء اللَّه .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\n\r\nباب هفتاد و هفتم : شبرم و سنا\r\n1 - در قرب الاسناد - 70 - بسندى تا رسول خدا صلى اللَّه عليه و آله كه با سنا درمان كنيد كه اگر چيزى مرگ را ردّ ميكرد سنا آن را رد ميكرد .\r\n2 - در مكارم - 214 - ( همين را از رسول خدا صلى اللَّه عليه و آله آورده ) .\r\n3 - و از امام صادق عليه السّلام كه : اگر مردم ميدانستند در سنا چيست يك مثقالش را با دو مثقال طلا برابر ميكردند ، هلا كه آن امانست از بهق و پيسى ، خوره ، ديوانگى ، فلج و لقوه ، با مويز سرخ بىهسته ، و هليله كابلى زرد و سياه اجزاء برابر گرفته شود 3 درهم ( دو مثقال تقريبا ) در ناشتا خورند و مانند آن هنگام خواب و آن سيّد داروها است .\r\n\r\nتأييد و توضيح :\r\nابن بيطار از قول ابو حنيفه دينورى گفته : نامش سنا مكّى است ، و برگش آميخته با حنا موى را سياه كند .\r\nاميّة بن ابى صلت گفته : گرم است و خشك در درجه 1 - ، مسهل صفراء و سوداء و بلغم است ، و بژرف اندام فرو رود ، و از اين رو براى نقرس‌دار و عرق النساء و درد مفاصل كه از خلط صفراء و بلغم باشند خوبست .\r\nيونس گفته : براى وسواس سوداوى و تركيدن تن و تشنج ماهيچه و پراكندگى مو و داء الثعلب و داء الحيه و شپش‌زدگى تن و سر درد كهنه و جرب و خارش و غش خوبست .\r\n4 - دعائم : از رسول خدا صلى اللَّه عليه و آله و سلم كه بپرهيزيد از شبرم كه گرم و گير است ، و با سنا درمان كنيد كه اگر از مرگ چاره‌ئى بود سنا چاره آن بود .\r\nبيان : در قاموس گفته : شبرم به وزن قنفذ درخت خارداريست و گفته‌اند براى وباء خوبست و نام گياه ديگريست كه دانه‌اى عدس مانند دارد و ريشه كلفتى پر از شير ، و همه مسهل باشند و به كار بردن شيرش خطر دارد ، و ريشه‌اش را بايد اصلاح كرد\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nباينكه يك شبانه روز در شير تازه خواباند و سه بار شير را عوض و تازه كرد و خشكش كرد و باز در شيره كاشنى و رازيانه تا سه روز خواباند ، سپس خشك كرد و بهمراه تربد و هليله و صبر از آن قرص ساخت كه داروئيست عالى .\r\nو در فائق گفته : شبرم را نزد اسماء بنت عميس ديدند كه ميخواست بنوشد ، فرمود : آن گرم و گير است ، و او را سنا فرمود ، شبرم نوعى است از شيح - پايان - گويم : سخنى در اين باره بيايد ان شاء اللَّه .\r\n\r\nباب هفتاد و هشتم : تخم قطونا\r\n1 - در مكارم ( 215 ) از امام صادق عليه السّلام ، هر كه تب كند و آن شب وزن دو درهم تخم قطونا بنوشد يا سه درهم از سرسامى در آن شب آسوده باشد .\r\nبيان : ابن بيطار گفته ، تخم قطونا همان اسقيوس است به فارسى و فسليون بيونانى بمعنى برغوثى .\r\nجالينوس گفته : سودمندترين اين گياه تخمش است كه سرد است در درجه 2 و در ترى و خشكى معتدل است .\r\nديسقوريدس گفته : نيروى مبرّدى دارد چون با سركه و روغن گل و آب ضماد شود براى درد مفاصل و ورم بيخ گوش و زخمها و ورمهاى بلغمى و پيچيدن عصب خوبست ، و چون در جلو آمدن روده‌هاى كودك و ناف برآمده ضماد شود بهش سازد .\r\nشيخ گفته : بماليدن سردرد را آرام كند ، و لعابش با روغن بادام عطش سخت صفراوى را ببرد ، و برشته آن كه بروغن گل خيس شود قابض است و در حدود يك مثقالش شكم را ببندد و از تر زدن خصوص در كودك جلو گيرد برخى گفتند بجاى تخم قطونا در نرم كردن طبع دانه گلابى است و در تبريد و تر ساختن تخم خرفه .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\n\r\nباب هفتاد و نهم : بنفشه ، خيرى ، زنبق و روغن آن‌ها\r\n1 - در خصال - ( 117 ) بسندى تا امام ششم عليه السّلام كه چهار چيز طبائع را معتدل كنند : انار سورانى ، غوره خرماى پخته ، بنفشه و كاسنى .\r\n2 - و از همان : بسندى تا امير المؤمنين عليه السّلام كه تب را با بنفشه و آب سرد بشكنيد كه گرميش از تف دوزخ است ( اينجا آخر روايت خصال است و دنباله روايت كافى است ( ج 6 ص 522 ) كه فرمايد : با بنفشه سعوط كنيد و ببينى بريزيد كه رسول خدا صلى اللَّه عليه و آله و سلم فرمود : اگر مردم دانستند در بنفشه چه اثريست آن را به خوبى كف ميكردند .\r\n3 - نوادر راوندى : بسندى كه رسول خدا صلى اللَّه عليه و آله فرمود : برترى ما خاندان بر مردم ديگر چون برترى بنفشه است بر روغنهاى ديگر .\r\n4 - در كافى ( ج 6 ص 521 ) بسندى از عقبه كه استرى به امام ششم عليه السّلام هديه كردم و آن را كه با اوش فرستادم به زمين زد و سرش شكست و ما بمدينه وارد شديم و به امام ششم گزارش داديم فرمود : بنفشه در بينى او ندميديد ؟ پس بنفشه در بينى او كرديم و خوب شد وانگه فرمود : اى عقبه بنفشه در تابستان سرد است و در زمستان گرم ، بر شيعه ما نرم و بر دشمن ما خشك ، اگر مردم دانستند اثر بنفشه را وقيه‌اى يك اشرفى طلا ميشد .\r\nبيان : شكست سرش بمغز رسيده بوده و در نسخه ايست كه « اوهنته » يعنى او را ناتوان كرد و آن روشنتر است .\r\n5 - در كافى ( . . ) بسندى از يونس بن يعقوب كه امام ششم عليه السّلام فرمود :\r\nاز سوى شما چيزى نزد ما نيايد سودمندتر از بنفشه .\r\n6 - و از همان ( . . ) از امام صادق عليه السّلام كه برترى بنفشه بر روغنهاى ديگر چون برترى اسلام است بر دينها ، چه خوب روغن عطريست بنفشه كه درد را از سر\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nو چشم ميكشد ، با آن عطر بزنيد .\r\n7 - و از همان ( . . ) بسندى از عبد الرحمن كه نزد امام ششم عليه السّلام بودم و مهزم در آمد به من فرمود : كنيز را بخوان تا براى ما روغن عطر و سرمه آورد ، منش خواندم و شيشه عطر بنفشه آورد ، و روزى بسيار سرد بود و مهزم از آن در مشت او ريخت و گفتم : قربانت اين بنفشه و اين روز پر سرما ؟ گفت : پزشكان ما در كوفه پندارند بنفشه سرد است ، فرمود : آن در تابستان سرد است و نرم و گرم است در زمستان .\r\n8 - و از همان ( ص 623 ) بسندى از امام ششم عليه السّلام كه روغن بنفشه مغز را ورزيده كند .\r\n9 - بسندى كه فرمود : دو ابرو را با روغن بنفشه چرب كن كه سردرد را ببرد .\r\n10 - از همان : بسندى از امام ششم عليه السّلام كه نام بنفشه آمد آن را ستود و فرمود : خيرى لطيف است .\r\n11 - در همان ( 0 ص 522 ) : بسندى از حسن بن جهم كه ديدم امام ابى الحسن عليه السّلام عطر خيرى زد و به من هم گفت : عطر بزن ، گفتم : كجائى از عطر بنفشه ؟\r\nبا اينكه روايت است از امام ششم در فضل آن . فرمود : من از بويش خوشم نميآيد ، گفتم من هم از بويش خوشم نميآيد و نخواستم آن را بگويم براى آنچه از امام ششم در فضل آن رسيده فرمود : باكى ندارد .\r\nبيان : يعنى ناخواهى بوى آن منافات ندارد با آنچه در فضيلت و سودش رسيده . .\r\n12 - در كافى ( ص 223 ) : بسندى تا پيغمبر صلى اللَّه عليه و آله كه چيزى براى تن از روغن رازقى بهتر نيست كه زنبق است .\r\nبيان : تفسير زنبق و رازقى در باب سردرد گذشت ، و بدين برگردد كه آن همان رازقى معروف است كه نوعى ياسمين است يا آنكه نزد ما بزنبق سفيد معروف است .\r\nابن بيطار گفته : عطر سوسن ابيض همان رازقى است ، ديسقوريدس گفته :\r\nنيروى روغن سوسن گرم كن و باز كن دهانه رحم است ، و ورمهاى گرمش را\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nتحليل برد - و خلاصه در سود بخشى مانند ندارد براى دردهاى رحم ، و سازگار است براى ريشهاى ترسر ، و تولها و نخاله سر ، و خلاصه محلل است و نوشيدنش مسهل خلط صفراء است و براى معده بد است و قىء آور است .\r\nماسرجويه گفته : روغن رازقى گرم و لطيف است ، براى درد عصب و قلوه‌ها كه از سردى باشد خوبست و هم براى فلج و لرزش و كزاز ، و درد هر بيمارى كه از سرديست ، و مالش با آن براى ناتوانى اعضاء خوبست ، و بسا اعضاء درونى را هم بمالش تقويت كند براى بوى خوشش .\r\nتميمى در المرشد گفته : اثر خوبى دارد براى تحليل دردهاى اعصاب كه از سردى باشند ، و براى بادهاى ناشى از بلغم و آنها را آرام كند و گرفتگى و پيچش و قبضى كه بريشه آنها دچار شود تحليل برد ، و ورم عصبه گوش را تحليل برد ، و بسته‌گيهاى نزولات بلغمى كه از سر فرو آيند ، دفع كند ، و چون اندكى از آن را گرم كنند و چند قطره در گوش سنگين ريزند ورم آن را تحليل برد ، و بستگىهاى مجراى گوش را باز كند و هر دردى كه از سرديست آرام سازد ، و بسا دفع كند كزاز و هر نوع خشكى و تاول و جراحات گرم و سرد را ، و در باره روغن زنبق از قول سليمان بن حسان گفته : كنجد را با گل ياسمين سفيد بپرورند و از آن روغنى بفشارند كه بدان زنبق گويند .\r\nو ديگرى گفته : روغن ياسمين گرم و خشك است و براى فلج و صرع و لقوه و شقيقهء سرد و سردرد ، مالش دو سوى پيشانى يا چكاندن در بينى از آن خوبست ، و چون با آن تن را مالش دهند عرق آرد و خستگى برد و براى درد مفاصل خوبست ، و چون شمع سفيد از آن سازند و بر ورمهاى سخت نهند آنها را بپزد و تحليل برد و چون برگ ياسمين را بكوبند با روغن كنجد بمالند كار زنبق كند - پايان .\r\nخيرى گويا همانست كه به فارسى آن را « شب بو » گويند . ابن بيطار گفته :\r\nگياه معروفى است و گلهاى گوناگون دارد ، سفيد ، فرفرى ، زرد و زردش در طب\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nسودمند است ، جالينوس گفته : همه نوع اين گياه نيروى نمايانى دارد و لطيف آن آبى است ، و بيشتر اين نيرو در گل آنست ، و خشك گلش نيرومندتر از تر آنست كه تازه است .\r\nدر باره عطر خيرى گفته از قول تميمى : لطيف است و محلل و سازگار با هر جراحت بويژه آنچه از زردش سازند و آن پر اثر است در تحليل ورمهاى زخم ورمهاى مفاصل و بستگى و تحجر در اعصاب ، و اثرش از همه عطرهاى گلهاى ديگر بيش است ، و بسا موى سر را نيرو دهد و پرپشت كند ، و از مرهمهاى تحليل بر جراحاتست . در باره بنفشه گفته : سرد است در درجه 1 و تر در درجه 2 - و اندكى لطيف است و محلل ورمها ، و براى سرفه گرم خوب است و در حد اعتدال خواب آور است ، و نوشيدن و بوئيدنش درد سر ناشى از صفراء و خون ناساز را آرام كند ، بنفشه خشك مسهل صفرائيست كه در معده و روده بند آمده‌اند . و اگر بسر و پيشانى ضماد شود سردردى كه از گرمى است آرام كند .\r\nگفته : عطر بنفشه خنك كند و تر سازد و خواب آورد ، و حرارترا معتدل كند ، و مالش خوبيست براى جرب و دفع حرارت كند و سوزش تن ، و در بينى كردنش درد سر گرم را دفع كند ، و اگر چند قطره تازه آن را در احليل بچكانند سوزش آن و سوزش مثانه را آرام كند ، و اگر شمع كوتاه سفيدى در آن فرو برند و به سينه كودكان بمالند براى سرفه آنها سود خوبى دارد ، و خشكى سوراخهاى بينى و پراكندگى موى ريش و سر با چكاندن آن خوب شوند و پراكندگى موى ابروان با روغن مالى بدان .\r\nو اگر دو درهم آن را در حوض حمام گرم پس از عرق كردن ناشتا سر كشند تنگى نفس را خوب كند ، و هر جمعه يك بار عمل شود و آن نرم كن سختى مفاصل و عصب است ، و حركت مفاصل را آسان كند ، و ماليدنش بناخنها درستى آنها را حفظ كند . و بيخوابها را خواب كند خصوص اگر با تخمه كدو و هسته بادام به كار رود .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n\r\nباب هشتادم در سياه دانه\r\n1 - در فقه الرضا عليه السّلام - 46 - از عالم روايت كنم كه سياهدانه بركت دارد و درد درون تن را بر آرد .\r\n2 - و از همان : كه سياهدانه درمان هر درد است جز مرگ ، بر شما باد به عسل و سياهدانه .\r\n3 - در طب - 51 - بسندى از ابى الحسن عليه السّلام كه پرسش شد از تب نوبه پر زور فرمود : عسل و سياهدانه بگيرند ، و سه انگشت از آن بخورند كه ببرد ، و هر دو بركت دارند ، خدا تعالى در باره عسل فرموده « برآيد از شكمشان نوشابه‌اى چند رنگ كه در آن درمانست براى مردم ، 69 - النمل » و رسول خدا صلى اللَّه عليه و آله و سلم در باره سياهدانه فرمود : درمان هر درد است جز مرگ ، فرمود : اين دو نه گرمند و نه سرد و نه طبع خاصى دارند همانا هر جا به كار روند درمانند .\r\n4 - و از همان - 68 - بسندى از ذريح كه به امام ششم عليه السّلام گفتم در شكمم قروقر و درد يابم ، فرمود : چه بازت ميدارد از سياهدانه كه در آن درمان هر درد است جز مرگ .\r\n5 - ( . . ) و از امام پنجم عليه السّلام كه رسول خدا صلى اللَّه عليه و آله فرمود : در باره اين سياهدانه كه در آن درمان هر درد است جز سام گفتند يا رسول اللَّه سام چيست ؟ فرمود : مرگ .\r\n6 - و از زرارة بن اعين كه شنيدم امام پنجم در بارهء فرموده رسول اللَّه صلى اللَّه عليه و آله كه در سياهدانه درمانست از او پرسيدند ، فرمود : آرى ، چنين فرموده و در آن استثناء آورده كه جز از مرگ ، ولى منت رهنمائى نكنم بسودمندتر از آن كه پيغمبر صلى اللَّه عليه و آله در آن استثناء نياورده ؟ گفتم چرا يا بن رسول اللَّه فرمود : دعاء كه قضاء بسيار مبرم را برگرداند ، و صدقه خشم را فرو نشاند ، و انگشتانش را بهم چسباند .\r\nبيان : گويا چسباندن انگشتان تاكيد عملى ابرام شده بوده .\r\n7 - در مكارم - 211 - رسول خدا صلى اللَّه عليه و آله و سلم فرمود : در اين سياهدانه درمان هر\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nدرديست جز مرگ ، گفتم : سياهدانه چيست ؟ فرمود : شونيز ، گفتم : چگونه‌اش برگيرم ؟ فرمود 21 دانه برگير و در پارچه‌اى بنه و يك شب در آب بخيسان و بامداد يك قطره در سوراخ راست بينى بچكان و يك قطره در سوراخ چپ ، و روز دوم در هر كدام دو قطره و روز سوّم در راست يك قطره و در چپ دو تا ، و تا سه روز باختلاف ميان هر دو ، سعد ( راوى حديث ) گفته : در هر روز دانه را تازه ميكنى .\r\n8 - و از امام صادق عليه السّلام كه سياهدانه محبوب رسول خدا صلى اللَّه عليه و آله است ، گفتند :\r\nمردم پندارند كه آن اسفند است ، فرمود : نه شونيز است ، و اگر نزد صحابه او روى و گوئى دانه محبوب رسول خدا صلى اللَّه عليه و آله و سلم را برايم برآوريد شونيز را برآورند .\r\n9 - از فضل كه به امام ششم شكوه كردم من از بول سختى كشم ، فرمود : آخر شب سياهدانه بگير .\r\n10 - از او عليه السّلام كه در سياهدانه درمان هر درديست ، من آن را برگيرم براى تب ، سردرد و چشم درد و دل درد ، و براى هر دردى كه رخ دهد ، و خدا عزّ و جلّ مرا بدان شفا دهد .\r\nبيان و تأكيد : گويا خبر يكم در باره بينى از كتب عامه گرفته شده كه از عبد اللَّه بن بريده است از پيغمبر صلى اللَّه عليه و آله و در آنست كه چون بامدادت شد در منخر راست يك قطره چكان و در چپ دو تا و فردا برعكس و روز سوّم چون روز يكم ، و همان درست است .\r\nو صاحب فتح البارى پس از نقل اين روايت گفته : و از اين روايت برآيد كه مقصود از اينكه اين دانه داروى هر درديست اين نيست كه خودش تنها در هر دردى به كار رود ، بلكه بسا بايد سائيده باشد يا نسائيده ، خورده شود يا نوشيده يا در بينى كشند يا بمالند بتن و جز آن .\r\nو گفته‌اند : معنى اينكه از هر درد يعنى هر درد درمان پذير بدان ، زيرا كه آن درمان دردهاى سرد است نه گرم . آرى در برخى داروهاى درد گرم و خشك براى زود رساندن داروى تر و سرد بدانها به كار رود ، چون زود نفوذ كند ، و به كار زدن برخى\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nداروهاى گرم براى خاصيتى كه دارند در برخى مرضهاى گرم مورد انكار نيست مانند عنزروت كه گرم است و در داروهاى تركيبى چشم درد به كار رود با اينكه چشم درد باتفاق حكماء ورم گرم است - دانشمندان طب : گفتند : سياهدانه گرم و خشك است و بادشكن و براى تب سه يك و بلغم خوب است و هر سدّه و بادى را برگشايد ، و چون كوبيده شود و با عسل معجون گردد و با آب گرم نوش شود - نمك را آب كند و بول و خون حيض را بگشايد و داراى جلاء و برش است ، و چون كوبيده شود و در پارچه كتانى بسته شود يا در پوست ، بوئيدنش از براى زكام سرد خوبست ، و چون هفت دانه‌اش در شير زن خيس شود و ببينى ريزند براى دچار بيرقان سودمند است ، و نوشيدن يك مثقالش به آب براى تنگ نفس خوبست ، بستنش بطور ضماد بر سردرد سر سرد را نافع است ، و چون با سركه پخته شود و در دهن بگردانند درد دندان كرمو را سود دهد .\r\nابن بيطار و جز او كه در داروهاى تك كتاب نوشتند اين منافع و بيشتر از آن را براى سياهدانه ذكر كردند .\r\nخطابى : گفته : اينكه فرموده : از هر دردى مقصود درد خاصّى است ، زيرا در طبع هيچ گياهى نيست كه درمان همه طبائع مخالف هم را داشته باشد ، و مقصود اينست كه درمان هر درديست كه از رطوبت پديد شود .\r\nابو بكر ابن عربى گفته : عسل نزد پزشكان بهتر از هر دوائى است براى درمان هر دردى و با اين وضع درديست كه دردمندش از آن آزار بيند و مقصود از اينكه « در آن درمانست براى مردم ، 69 النحل » اكثر و اغلب است نه همه و حمل سياهدانه بر آن سزاوارتر است .\r\nو ديگرى گفته : دارو را بحسب حال بيمارى كه حاضر است وصف كنند ، و شايد فرموده او « شفاء هر درديست » در باره سياهدانه سازگار مزاج دچار بسردى بوده و مقصود هر دردى از جنس درد او است ، و تخصيص به جنس بسيار است و فراوان . و اللَّه اعلم .\r\nو شيخ محمد بن ابى حمزه گفته : مردم در اين حديث گفتگو كردند و عمومش\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nرا تخصيص دادند و آن را بگفته اهل تجربه و طب برگرداندند ، و آن اشتباه است زيرا اگر ما گفته پزشكان را بپذيريم كه روى تجربه است كه غالبا بر پايه گمانست پذيرش گفته آنكه جز از وحى سخن نگويد اولى از گفته آنها است - پايان - و توجيه حمل آن بر عموم گذشت كه مقصود اعم از اينكه تنها باشد يا جزء داروى ديگر و اين مانعى ندارد و از ظاهر حديث هم بيرون نيست و اللَّه اعلم و گفته : شونيز بضمّه شين نقطه دار و ياء دو نقطه به زير پس از زاست ، قرطبى گفته : برخى اساتيد ماشين را بفتح دانسته ، عياض از قول ابن اعرابى واو را ياء كرده با كسره شين و گفته شينيز ، و تفسير سياهدانه به شونيز براى اينست كه شونيز ميان آنها شهرت داشته و امروزه برعكس است زيرا خود سياهدانه معروفتر از شونيز است ، و تفسيرش به شونيز اكثر و اشهر است و آن زيره سياه است و آن را زيره هندى هم گويند .\r\nابراهيم حربى در غريب الحديث از حسن بصرى آورده كه آن خردل است ، ابو عبيده هروى در غريبين حكايت كرده كه ميوه بطم است بضمه باء يك نقطه و سكون طاء با نقطه .\r\nجوهرى گفته : صمغ درخت « كمكام » است و از يمن آورند و خوشبو است و در بخور به كار رود و گويم : بطور قطع در اينجا مقصود نيست ، قرطبى گفته تفسير به شونيز از دو راه بهتر است يكى آنكه گفته اكثر است و دوم سود بسيار آن بخلاف خردل و بطم پايان سخن ابن حجر .\r\nابن بيطار گفته : سياهدانه بر شونيز گفته شود و بر چشميزك و بشمه نزد مردم حجاز و گفته بشمه نام حجازى سياهدانه است كه در درمان چشم به كار رود و از يمنش آورند ( چشميزك ) دانه‌ايست سه گوش و سياه مانند دانه گلابى و اثر پر نيرو دارد در بيشتر دردهاى چشم از پاورقى ص 132 ) 11 - دعائم - از امام پنجم عليه السّلام كه پرسش شد از قول رسول خدا ص در باره دانه سياه فرمود : البته آن را گفته ، گفتند : چه گفته ؟ فرمود : كه در آن درمانيست از\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nهر دردى جز مرگ و سپس بسائل فرمود : تو را راهنمائى نكنم بر آنچه رسول خدا در آن استثناء ندارد ؟ گفت آرى ، فرمود : دعاء است كه قضاى مبرم سخت را برگرداند ، و انگشتانش را بهم چسباند از دو دست و با هم جمع كرد يكى را با ديگرى انگشت كوچك را در برابر آن چون يك چيز به تو نمود\r\n\r\nباب هشتاد و يكم : عناب\r\n1 - در مكارم : از علي عليه السّلام كه : عناب تب را ببرد - 199 - 2 - از ابن ابى خضيب ( حسين خ ب ) كه چشمم سفيد شد ، و چيزى با آن نميديدم ، امير المؤمنين عليه السّلام را در خواب ديدم و گفتم : آقايم به من رسيده آنچه بينى ، فرمود : عناب بستان و بكوب و به چشم بكش ، گرفتم و با هسته آن كوبيدمش و به چشم كشيدم و تيرگى چشمم واشد ، و ديدم درست است .\r\n3 - امام صادق عليه السّلام فرمود : فضل عنّاب بر ميوه‌ها چون فضل ما است بر مردم .\r\nبيان : در عجائب المخلوقات گفته : عناب درخت معروفى است ، برگش براى درد چشم گرم خوبست و ميوه‌اش خون را ميكشد چنانچه پندارند ، تا گفته‌اند بسيدن آن هم همين عمل را دارد ، و چون خواهند آن را از شهرى بشهرى برند باركش آن را عوض كنند تا خون يك دابّه را نكشد .\r\nجالينوس گفته : خون را نكشد بلكه غليظ كند - پايان - ابن بيطار از قول مسيح گفته : گرم و تر است در نيم درجه 1 و گرميش بيش از ترى است ، و چون نوش شود يا خورده شود خلط خوبى پديد كند ، و تندى و سوزش خون را آرام كند و براى سرفه و برآمدگى گلو و درد قلوه و مثانه و درد سينه و سوزشش خوبست ، و برگزيده‌اش دانه درشت است و خوردنش پيش از غذا بهتر است .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\n\r\nباب هشتاد و دوم : حلبه\r\n1 - بسندى تا رسول خدا صلى اللَّه عليه و آله و سلم كه بر شما باد بحلبه و گرچه به وزن طلا فروشند .\r\n2 - در مكارم - 313 - رسول خدا صلى اللَّه عليه و آله فرمود بر شما باد بحلبه و اگر امتم ميدانستند در حلبه چه اثريست با آن مداوا ميكردند گرچه بوزنش طلا دهند .\r\n3 - در دعائم : از رسول خدا صلى اللَّه عليه و آله ( پس از امر بمداوا با حلبه همين مضمون آمده ) .\r\n\r\nباب هشتاد و سوم : اسفند و كندر\r\n1 - در طبّ - 67 - بسندى تا رسول خدا صلى اللَّه عليه و آله و سلم كه نرويد اسپند از درخت و برگ و بارش جر فرشته‌اى بر آن گماشته تا آن را برساند بدان كه رسيده يا اينكه خشك شود و هيزم گردد . و راستى در ريشه و شاخه‌اش نشره‌اى است ( رازيست خ ب ) و در دانه‌اش درمان 72 درد است ، با آن و با كندر مداوا كنيد .\r\n2 - و از امام صادق عليه السّلام كه پرسش شد از اسفند و لبان ، فرمود : اما اسفند ريشه‌اى از آن در زمين نخزد و شاخه از آن به آسمان برنيايد جز اينكه فرشته‌اى بر آن گماشته است تا هيزم شود يا بدان جا كه بايد برسد ، و شيطان 70 خانه از آن خانه كه در آنست فاصله گيرد و آن درمان 70 درد است كه آسانتر همه خوره است از آن غفلت نكنيد .\r\nبيان : جوهرى گفته : نشره چون تعويذ و رقيه است ، در نهايه گفته : نشره بضمّ نوعى رقيه و وسيله درمانست براى بيمارى كه گمان رود جن زده است . . .\r\n3 - در مكارم - 212 - از محمّد بن حكم كه پيغمبرى به خدا عزّ و جلّ از ترسيدن امتش شكايت كرد و خدا عزّ و جلّ به دو وحى كرد ، بفرما امتت اسفند بخورند ، و در روايتى بفرما اسفند بنوشند كه دليرى را بيفزايد .\r\n4 - و از همان - . ، - پرسش شد از امام صادق عليه السّلام از اسفند و لبان ( در باره اسفند\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nهمان مضمون شماره 2 را فرمود ) و افزود كه و اما لبان برگزيده پيغمبرانست پيش از من و مريم بدان يارى ميجست و دودى تندتر از آن به آسمان برنيايد ، و راننده شيطانها است و دفع عاهه كند ، از دستتان نرود .\r\n5 - در فردوس : از پيغمبر صلى اللَّه عليه و آله كه هر كه 40 روز بامداد هر روزى يكمثقال اسفند بنوشد حكمت در دلش روشن شود ، و از 72 درد كه آسانتر همه خوره است عافيت يابد .\r\nتوضيح : شرح اسفند گذشت و ابن بيطار گفته : لبان همان كندر است ، و گفته : خون و بلغم را بسوزاند و رطوبات سينه را بكشد و معده ناتوان را نيرو دهد و آن را بهمراه كبد گرم كند ، و اگر يكمثقال آن را در آب خيس كنند و هر روز بنوشند بلغم را نفع كند و در حافظه بيفزايد و ذهن را روشن كند ، و كثرت فراموشى را ببرد جز اينكه براى نوشنده كه بسيار نوشد سر درد آورد ، غذا را هضم كند و باد را براند ، جالينوس گفته : اگر بچشمى كه خون گرفته بريزند خوبست و آن را تحليل برد ، سپس خواصّ بسيارى برايش گفته .\r\n\r\n","description":"","footnote":"","page_name":" 183 ","page_number":183},
  {"content":"\r\n\r\n\r\nباب هشتاد و چهارم : سعد و اشنان\r\n1 - در مكارم - 218 - از ابراهيم بن بسطام كه دزدها مرا گرفتند و در دهانم فالوده تند نهادند تا پخته شد و آنگاه آن را با برف پر كردند و همه دندانهايم سست و كنده شدند و امام رضا عليه السّلام را در خواب ديدم و به او شكوه كردم ، فرمود : سعد به كار بر كه دندانهايت محكم شوند ، و چون او را بخراسان آوردند به من رسيد كه به شهر ما گذر كند ، منش پيشواز كردم و به او سلام دادم و حالم را به او گفتم و خوابم را ، فرمود : در بيدارى هم همان را به تو فرمايم ، و منش به كار بستم و همه دندانهايم بازگشتند چنانچه بودند .\r\n2 - و از همان ، از امام باقر عليه السّلام كه چون با اشنان دست و رو ميشست آن را بدهن ميبرد و مزه ميكرد و ميجويد و بدور مىانداخت و فرمود : اشنان بد است ، دهن را گند آورد ، رنگ را زرد كند ، زانوها را سست كند و من آن را دوست دارم .\r\nبيان : شايد دوست داشته براى همان جويدن و شستن دهن و مفاسد آن در خوردن باشد .\r\nفيروزآبادى گفته : اشنان - بضم و كسر معروف است ، براى جرب و خارش خوبست ، جلاده و پاك كن و حيض آور است و سبب سقط جنين .\r\nمن گويم : ابن بيطار برايش فوائد بسيار آورده و سخن در باره سعد و فوائدش گذشت .\r\n3 - در خصال 31 - بسندى از حكم بن مسكين كه شنيدم امام ششم عليه السّلام ميفرمود : خوردن اشنان زانوان را سست كند و منى را فاسد سازد .\r\n4 - در محاسن - 563 - از ابى الحسن عليه السّلام كه : خوردن اشنان گند دهن آرد .\r\nدر كافى ( ج 6 ص 378 ) مانندش را آورده .\r\n5 - و از همان - . . - بسندش از سعد بن سعد كه بابى الحسن عليه السّلام گفتم : ما اشنان ميخوريم ، فرمود : چون ابى الحسن عليه السّلام وضوء ميگرفت دو لب را مىبست و در آن\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nخصال بديست ، سل آورد و منى را ببرد و زانوها را سست كند - الخبر - بيان : اينكه فرمود : وضوء ميگرفت يعنى چون بعد از غذا دست و دهن را با اشنان ميشست دهن را مىبست تا چيزى از آن درون دهانش نرود پس چگونه خوردنش خوب باشد .\r\n6 - در كافى ( 0 ص 379 ) بسندى از ابى عزيز مرادى كه از امام ششم عليه السّلام شنيدم ميفرمود : دندانهاتان را با سعد بشوئيد كه دهن را خوشبو كند و در نيروى جماع بيفزايد .\r\n\r\nباب هشتاد و پنجم : هليله ، آمله ، بليله\r\nدر طب : 86 - بسندى تا امام سوم عليه السّلام كه اگر ميدانستند مردم اثر هليله زرد را بوزنش طلا آن را ميخريدند ، بيكى از يارانش فرمود : هليله زرد بگير با 7 دانه فلفل و بساى و آن را ببيز و به چشم بكش .\r\n2 - در فردوس : از پيغمبر كه فرمود هليله سياه از درخت بهشت است .\r\nتوضيح و تأييد : ابن بيطار بنقل از بصرى گفته : هليله چهار رسته است :\r\nزرد . و سياه هندى ريز ، و سياه كابلى درشت ، و فرو رفته نازك و معروف بچينى رازى گفته : زردش مسهل صفراء است ، سياهش مسهل سوداء ، و آنكه كرف است مسهل خوبى نيست بلكه معده را شستشو كند و نبايد در مسهل به كار رود . پايان ابن سينا در قانون گفته : هليله معروف است و زرد دارد و سياه هندى كه خوب رسيده است و گرم‌تر است . و كابلى درشت‌تر است از همه ، و چينى كه نازك و سبك است ، بهتر همه ريز زرد تند است كه بسبزى زند و پر و سخت باشد ، و بهتر كابلى فربه فربه‌تر و سنگين‌تر است كه زير آب رود و بسبزى زند ، و بهتر رسته چينى نوكدار است ، و گفته‌اند زرد گرمتر از سياه است .\r\nو گفته‌اند : هندى كمى سرد است از كابلى ، و همه سردند در درجهء 1 و خشك در درجه 2 ، همه خلط صفراء را خاموش كنند و برايش سود دارند ، و سياهش رنگ\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nرا باز كند . و همه براى خوره خوبند .\r\nو كابلى براى حواس و حفظ عقل و هم سردرد خوب است ، زرد براى چشم سست و واافتاده و به چشم كشند براى آبريزى چشم خوبست و بنوشند براى خفگى و هراس ، و براى درد سپرز و اعضاء هاضمه همه خوبند بويژه سياه كه معده را نيرو دهد ، و خوراك را هضم كند و مخمله معده را تقويت كند به دباغى و باز كردن و رطوبت كشى . و زردش دبّاغ خوبى است براى معده و همچنين سياه ، و چينى در عملى كه كابلى مىكند ناتوانست و در كابلى پرده آوريست ، و براى استسقاء خوبست و كابلى و هندى كه با زيت برشته شود براى بستن شكم خوبند . و زردش مسهل صفراء و اندكى بلغم است ، و سياهش مسهل سوداء و براى بواسير خوبست و كابلى مسهل سوداء و بلغم هر دو است و گفتند : كابلى براى قولنج خوبست ، و يك شربت مسهل از كابلى خيسانيده از 5 تا 11 درهم ( از 3 تا 6 مثقال ) و اگر خشك باشد تا 2 درهم ( يك مثقال و خرده‌اى ) و من گويم تا بيشتر هم رواست ، و زرد را من گويم بسا تا ده درهم و بيشتر هم كوبيده و خيسانده در آب بنوشند و كابلى براى تب‌هاى كهنه خوب است - پايان - ذكر آمله در داروهاى تركيبى آيد ، و اطباء برايش منافع بسيار ياد كردند گفتند : سرد است در درجه 1 و خشك در درجه 2 ، قابض است و بن مو را سخت كند و معده و مقعد را نيرو دهد و دباغى كند و ببندد و تشنگى را رفع كند ، و بدل تيزى و هوش افزايد ، و باه را برانگيزد ، و آب دهن و قىء را بندد ، و گرمى خون را فرو نشاند ، شكم را بندد و مو را سياه كند .\r\nو مربايش شكم را نرم سازد و براى بواسير خوب است ، و اشتها آورد و اعضاء درون را نيرو بخشد بويژه معده و روده‌ها را ، و چشم را تقويت كند ، و هم دل و ذهن و حفظ را .\r\nابن سينا گفته : خلاصه از داروهاى مقوى همه اعضاء است ، و بايدش با عسل ساخت ، بليله را گفتند ، مزه‌اى نزديك بآمله دارد . شيرين است و نزديك بفندق .\r\nابن سينا گفته : گرم است در درجه 1 - و خشك در درجه 2 - و نيروى گشاينده\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nو قبض دارد ، معده را بدباغى و فراهم كردن نيرو دهد ، و براى سستى و رطوبتش خوبست ، چيزى بهتر از آن معده را پاك نكند و بسا شكم را بند آرد و نزد برخى تنها ملين است و آن روشن است ، و براى روده راستا و مقعد خوب است - پايان - و برخى گفتند : كه در عمل و نيرو بآمله ميرسد .\r\n\r\nباب هشتاد و ششم : داروهاى تركيبى داراى فوائد براى بسيارى از بيماريها\r\n1 - در كافى ( 193 - روضه ) بسندى از امام ششم عليه السّلام كه موسى بن عمران عليه السّلام به خدا تعالى شكوه كرد از ترى و رطوبت و خدايش فرمود : هليله ، مليله و آمله را بگيرد و با عسل معجون كند و برگيرد ، فرمود : همانست كه نزد شما طريفل نام دارد .\r\nبيان : حب طريفل نزد اطباء نسخه بسيار دارد و اجزاء مهمش همانست كه در اين خبر است و نزديكتر بدان طريفل صغير است كه تركيب شود از هليله كابلى و سياه و زرد و آمله و بليله با هم برابر ، و با روغن بادام خيس شوند ، و با 3 برابر همه اجزاء عسل معجون گردند ، و پس از دو ماه تا 3 سال به كار روند و آن نافعترين دارو است نزد آنان .\r\n2 - در فردوس : از ابن عباس از پيغمبر صلى اللَّه عليه و آله و سلم كه هليله سياه و بليله و آمله با روغن گاو بجوشند و با عسل معجون شوند - مقصود حب طريفل است .\r\n3 - در طب - 77 - احمد بن رياح اين داروها را ديكته كرده و گفته :\r\nبر امام عليه السّلام عرضه شده و پسنديده گفته : بخواست خدا اينها براى خلط سوداء ، صفراء ، بلغم ، درد معده ، قىء ، تب ، سرسام ، ترك دست و پاها و ناف و براى زحير درد كبد ، گرمى سر همه خوبند ، و سزا است كه از خرما و ماهى و سركه و سبزى پرهيز شود ، بايد غذاى كسى كه آن را نوشد زير باجه با روغن كنجد باشد ، 3 روز بنوشد ، هر روزى دو مثقال ، و گفته : اين نسخه از يكى پيغمبران است على نبينا و\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nآله و عليه السّلام و آن اينست : خيار چنبر پوست كنده يك رطل ( 91 مثقال ) و در يك رطل آب يك شبانه روز خيس شود و صاف گردد و سفل آن دور ريخته شود و با صافى آن يك رطل عسل بنهند ، و يك رطل افشره به و 40 مثقال روغن گل ، و آن را با آتش نرمى بپزند تا بسته شود ، وانگه از آتش بردارند و بگذارند تا خنك شود ، پس فلفل ، دار فلفل قرفه قرنفل ، قرنفل ، قاقله ، زنجبيل ، دارچين ، جوز بوّا ، از هر كدام 3 مثقال كوبيده و بيخته بر آن ريزند و همه را مخلوط كنند و معجون كنند و در كوزه سبز يا شيشه نهند ، و يك شربت آن 2 مثقال است در ناشتا و بخواست خدا براى آنچه ذكر شد خوب است و براى يرقان و تب سخت كه براى تبدار نگرانى سرسام است ، و براى گرمى و درد مثانه و آلت مردى .\r\nگفته : خيار باذرنج بگير و پوست كن ، و پوستش را با كاشنى بپز و صاف كن و شكر طبرزد بر آن بريز ، و 3 روز ناشتا هر روز يك رطل بنوش كه خوب و مجرب است بخواست خدا براى طپش دل و به شماره افتادن نفس و درد معده ، و براى تقويت معده و درد پهلو و آب چهره را بيفزايد و زردى را ببرد ( بخواست خدا خ ب ) .\r\nاجزاء : زنجبيل خشك 72 مثقال ، دار فلفل 40 مثقال ، اشبه ، سادج ، فلفل هليله سياه ، قاقله عربى ، جوز طيب . نانخواه ، دانه انار شيرين ، سياهدانه ، زيره كرمانى ، از هر كدام 4 مثقال ، همه را بكوبند و ببيزند ، و ششصد مثقال نقل شكرى خوب بگيرند و آن را در ديزى گلى نهند و مقدارى آب بريزند و بر سر آتش نرمى نهند تا شكر آب شود و آن را در ظرف پاكيزه‌اى ريزند ، و دواهاى كوبيده را بر آن پاشند و خمير كنند تا در آميزند و آن را در شيشه يا بستوى سبز گذارند ، يك نوشش به اندازه يك گردو است كه هيچ نگرانى و تخلف ندارد بخواست خدا .\r\nداروئى عجيب كه بخواست خدا خوب است براى : ورم شكم ، درد معده ، قطع بلغم ، آب كردن سنگ و فضولى كه در مثانه فراهم شود ، درد پهلو\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nبدين شرح : هليله سياه ، بليله ، آمله ، كور ، فلفل ، دارفلفل . دارچينى . زنجبيل ، شقاقل ، وج اسادون ، خولنجان ، اجزاء برابر كوبيده و بيخته شوند و با روغن تازه گاو خيس شوند و با دو برابر وزن همه عسل آب كرده با نقل شكرى معجون شوند ، يك خوراكش به اندازه فندق يا مازو است .\r\nداروئى براى كثرت جماع و جز آن ، گفته : اين عجيب است - قلوه‌ها را گرم كند ، و جماع را بيفزايد ، سردى را از همه مفاصل ببرد ، و خوبست براى درد پهلو ، شكم ، بادهاى مفاصل ، عسر البول ، كسى كه نتواند بول را نگهدارد ، طپش دل ، شماره افتادن نفس ، نفخه ، تخمه ، كرم شكم ، دل را روشن كند ، اشتها آورد ، درد سينه را آرام كند ، زردى چشم و رنگ و يرقان را ببرد و هم عطش فراوان را ، و خوبست براى چشم درد ، سردرد ، كاستى مغز ، تب شكننده ، هر درد كهنه و نو ، خوب مجرّب بىتخلف ، يك خوراكش دو مثقال است و نزد ماها يك مثقال بود و امام بر آن افزود ، نسخه بدين شرح است :\r\nهليله سياه ، هليله زرد . سقمونيا : از هر كدام 6 مثقال ، فلفل ، دار فلفل زنجبيل خشك ، نانخواه ، خشخاش سرخ ، نمك هندى : هر كدام 4 مثقال ، نار مشك قاقله ، سنبل ، شقاقل ، عودبلسان ، حب بلسان ، سليخه پوست كنده ، علك رومى عاقرقرحا ، دارچينى ، از هر كدام دو مثقال ، همه اين داروها كوبيده و بيخته شوند و خمير گردند جز سقمونيا كه كوبيده شود و بيختن ندارد ، وانگه همه را در آميزند و 85 مثقال نقل شكرى سجزىّ خوب بگيرند و در پاتيل آب كنند با آتش نرم و داروها را در آن خيس : كنند و با عسل كف گرفته معجون سازند و در شيشه يا بستوى سبز نهند و در حال نياز دو مثقال ناشتا با هر نوشابه‌اى كه خواهى مصرف كنى و مانند آن در هنگام خواب كه عجيب است و نافع براى همه آنچه گفتيم ان شاء اللَّه .\r\nبيان : در قاموس گفته : اسر بضم بند آمدن شاش است ، مؤلف بحر الجواهر گفته :\r\nزيرباج ، آبگوشتى است با سركه و ميوه خشك كه با زعفران معطر شود و زيره\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nدر آن ريزند ، و يك شيرينى بدان افزايند ، در برخى نسخه‌ها اماج آمده و گويا شوربائيست كه از خمير سازند .\r\nقول او : « و گفت از برخى پيغمبرانست » ظاهر آنست كه متعلق بداروى پيش باشد . . .\r\nمؤلف بحر الجواهر گفته : افشره از آب گياه و ميوه است كه بگيرند و بپزند بلكه در آفتاب نهند تا ربّ شود .\r\nدر قاموس گفته : قرف : با كسره : پوست ، پوست مقل ، پوست انار ، پوست درخت ، يكنوع دارچينى كه آن هم پوسته‌ايست در حقيقت و آن را دارچينى چين نامند كه پيه‌دار و سفت و پر سوراخ است و معروف است به قرفه ، سرخ و نرم و بشيرينى زند و برونش زبر است ، خوشبو و فره گرم كرف دارد و برخى از آن را قرفه قرنفل نامند كه نازك و سخت و بيسوراخ است ، و بوى قرنفل دارد ، و همه آنها گرم كن و لطيف كن و مدرّ و مجفف و حافظه آور و باه پرورند - پايان - اين دارو خودش در باب درمان شكم گذشت .\r\nو اينكه فرمود تب سخت - بسا آغاز سخن است كه داروى مذكور بدنبالش آمده و بسا وابسته به پيش است و از حرارت آغاز سخن شده ، و بسا كه : آن براى يرقان خوب است ، آغاز سخن باشد و ضمير راجع بداروى آينده باشد ، چون كه در باب تب گذشت ، امام رضا عليه السّلام دچار يرقان را با آب پوست خيار با باذرنج مداوا كرد .\r\nابن بيطار گفته : اشبه كه آن را شبهان گويند نوعى شوك است و آن درختى است مانند درخت ملوخ كه شاخه‌هايش خارهاى ريزى دارد و گل لطيفى كم سرخى آرد و دانه‌اى چون شاهدانه كه چون فشرده شود آب بسيار چسبنده‌اى از آن درآيد ، و اين چوب و اين فشرده براى درمان گزيدن جانوران زهردار است گفته‌اند تخمش چرب و چسبنده است و نوشيدنش براى سرفه خوبست و سنگ مثانه را آب كند و به خوبى بول را بگشايد ، و چون ريشه و برگش را بكوبند\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nو بسايند و ضماد جراحات تازه و ورم بلغمى نمايند نافع باشد .\r\nگفته ، سادج بوئى دارد چون ناردين ، در ريگزارهاى بلاد هند رويد ، برگى است كه در اينجاها روى آب برآيد چون عدس آب و ريشه ندارد ، و چون فراهمش كنند آن را در رشته كتانى كشند و انبار كنند .\r\nجالينوس گفته : نيروى ناردين دارد جز اينكه اثر ناردين بيش است ولى سادج بول‌گشاتر است و براى معده بهتر است ، و چون با شراب جوشانده شود و سائيده گردد براى آماسهاى گرم چشم خوبست كه بر آن بمالند ، و بسا براى خوشبو كردن دهن زير زبانش نهند ، و لاى جامه گزارند تا خورده نشود و خوشبو گردد ، رازى گفته : گرم است در درجه 3 و خشك در درجه 2 و در كتاب منصورى گفته : براى خفقان و گند دهان خوبست .\r\nو گفته : جوز بوا همان جوز الطيب است ، و نيرويش از گرمى و خشكى درجه 2 دارد ، و طبع را ببندد و دهن و معده را خوشبو كند ، و براى ناتوانى كبد و معده خوبست و غذا را هضم كند و سپرز را چاره كند و هم سبل را و ديده را نيرو دهد ، و براى عسر البول نافع است ، و مانع چسبيدن روده‌ها و اسهال است اگر از سردى باشد ، و خلاصه براى رطوبت داران و سرمازدگان خوبست .\r\nدر قاموس گفته : برنيه ظرف سفالى است ، و ج : داروى معروفى است ، در بحر الجواهر گفته : ريشه گياهى است كه در حوضها و كناره آبها رويد و به فارسى - برج - گويند ، گرم و خشك است در درجه 3 - و اخلاط غليظ را لطيف كند ، و بول را بگشايد ، و سختى سپرز را ببرد ، سفيدى ديده را بن كند ، و تيرگى آن را روشن سازد ، و براى درد پهلو ، سينه و شكم خوبست ، و چون با عسل نوشيده شود ، درد سر كهنه را نافع است ، و نوشيدن يك درهمش مسهل صفراء بلغم و سوداء است ، و براى چشم آب آورده خوبست و براى زبان سنگين ، و گفته : اسارون : بته‌ايست پر تخم و خشبو و زبان گز ، گلى دارد ميان برگهاى بن برنگ فرفيرى مانند گل شاهدانه گرم است و خشك در درجه 2 و گفته‌اند\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nخشكيش كمتر از گرمى آنست ، دردهاى درون همه را آرام كند ، لطيف كن و گرم كن و باز كن بستگيهاى كبد است براى درد ران خوبست ، بلغم استسقائى را مسهل است ، بول‌گشا و نيرو بخش مثانه و قلوه و كبد است و سنگ قلوه را آب كند ، گفته : عفص چون فلس مازو است . . .\r\n4 - در طب : 88 - از عبد اللَّه نواده مفضّل كه كژدمم گزيد چنانچه بسا نيشش از سختى گزش بشكمم رسيده باشد ، امام دهم عليه السّلام همسايه ما بود ، پدرش گفت ، نزد او رفتم و گفتم كژدم پسرم عبد اللَّه را گزيده و اكنون در خطر است ، فرمود : داروى جامعش دهيد كه داروى امام رضا عليه السّلام است ، گفتم : آن چيست ؟ فرمود : داروئيست معروف گفتم : اى آقايم منش نشناسم فرمود :\r\nسنبل ، زعفران ، قاقله ، عاقرقرحا ، خربق سفيد ، بنك ، فلفل سفيد ، بگير اجزاء برابر با ابرقيون دو جزء و نرم كوبيده شوند و با پارچه حرير بيخته شوند و با عسل كف گرفته معجون شوند و براى گزش كژدم و مار يك قرص با آب حلتيت بنوشند كه در همان ساعت به شوند ، گفت : ما با آنش درمان كرديم و به او نوشانديم و در ساعت خوب شد ، ما آن را برگيريم و تا امروز بمردم بدهيم .\r\nبيان : « فصرت اليه » در نسخه آمده ولى بايد « فصار اليه ابى پدرم نزد او رفت » باشد ، يا فقال ابى باشد ، در قانون گفته : خربق سياه از سفيدش گرمتر است گرم و خشك است از درجه 3 ، محلل و لطيف كن و خوش جلا بخش است ، سفيدش تلخ‌تر است ، و چون موشش بخورد بميرد ، و برايش سودها و زيانها ذكر كرده كه ما را بذكرشان نيازى نيست .\r\nحلتيت صمغ انجدانست و برخى گفتند : براى گزيدن كژدم به خوبى سود دارد چه بنوشند و چه بمالند .\r\n5 - در طبّ - 89 - بسندى از فضل بن ميمون كه به امام نهم عليه السّلام گفتم : يا بن رسول اللَّه ، راستى من از اين شوصه كه دارم درد سختى ميكشم فرمود : يك قرص از داروى امام رضا عليه السّلام با مقدارى زعفران برگير و به اطراف شوصه بمال ، گفتم :\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nداروى پدرت چيست ؟ فرمود : داروى جامع و نزد فلان و فلان معروف است گفت :\r\nمن نزديكى از آنها رفتم و يك قرص گرفتم و با آب زعفران به اطراف شوصه ماليدم و از آن عافيت يافتم .\r\nبيان : فيروزآبادى گفته : شوصه : درديست در درون يا باديست كه بدنده‌ها پيچد يا ورمى است در حجاب آنها از درون و درزيدن رگها است ، جالينوس گفته : ورمى است در حجاب دنده‌ها از درون .\r\n6 - در طبّ ( . . ) بسندش از صالح بن عبد الرّحمان كه به امام رضا عليه السّلام شكوه كردم از فالج و لقوه كه دچار خاندانم شدند ، فرمود : تو كجائى از داروى پدرم ، گفتم آن چيست ؟ فرمود : داروى جامع يك حبه آن را با آب مرزنجوش بستان و ببينى او بكش كه بخواست خدا خوب شود .\r\n7 - و از همان - 90 - بسندى از عبد اللَّه بن عثمان كه به امام نهم عليه السّلام شكوه كردم از سردى معده‌ام و خفگى دلم و فرمود : تو كجائى از داروى پدرم كه داروى جامع است ، گفتم : يا ابن رسول اللَّه آن چيست ؟ فرمود : نزد شيعه معروف است گفتم : يا ابن رسول اللَّه من يكى از آنها شمرده شوم نسخه آن را به من بده تا خود درمان كنم و بمردم هم بدهم فرمود : زعفران ، عاقرقرحا ، سنبل ، قاقله ، بنك ، خربق سفيد ، فلفل سفيد ، بستان اجزاء برابر ، هر كدام را نرم بكوب و ببيز با پارچه حرير و با دو برابر وزن همه عسل كف گرفته معجون كن و آنكه خفقان دل يا سردى معده دارد يك قرص با آب زيره بپزد و بخورد كه بخواست خدا به شود .\r\n8 - و در همان ( . . ) از سهل بن مخلّد كه بر امام هشتم عليه السّلام وارد شدم و شكوه كردم كه از درد سپرز بشب نخوابيدم و روز هم به خود پيچيدم از سختى دردش ، فرمود : تو كجائى از داروى جامع يعنى داروها كه پيش گفته شدند جز اينكه فرمود يك قرص آن را بگير و با آب سرد و كفى سركه بخور و من عمل كردم بدان چه فرمود و آن دردى كه داشتم به حمد اللَّه آرام شد .\r\n9 - در طب - 90 - : بسندى از محمّد بن سليمان كه علم اهل بيت عليهم السّلام را از امام\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nرضا دريافت ميكرد ، گفت : به امام هشتم شكوه كردم از دردى در هر دو پهلوى راست و چپم ، فرمود : تو كجائى از داروى جامع كه داروى مشهوريست و مقصودش داروهاى پيش بود ، و فرمود : اما براى پهلوى راست يك قرص بگير و با آب زيره خوب بپز و اما براى پهلوى چپ با آب ريشه كرفس خوب بپز ، گفتم : يا بن رسول اللَّه يكمثقال بگيرم يا دو مثقال ؟ فرمود : نه بلكه وزن يك قرص تا درمان شوى بخواست خدا تعالى .\r\nو از همان : بسندى از احمد بن اسحق كه من با امام رضا عليه السّلام بسيار همنشين بودم و گفتم : يا بن رسول اللَّه من از سه شب است كه پدرم پا بيرون دارد و شكمش بند نيايد ، فرمود : تو كجائى از داروى جامع ؟ گفتم : منش نشناسم ، فرمود : نزد احمد بن ابراهيم تمّار است يك قرص بگير با آب آس بپز و بپدرت بده كه همان ساعت به شود ، گويد نزد او رفتم ، و قرص بسيارى از او گرفتم و يك قرص بپدرم دادم و در ساعت آرام شد .\r\nبيان : ابن بيطار گفته : آس در زمين عرب بسيار است و هميشه سبز است و نمو كند تا درخت بزرگى شود ، گلى سفيد و خشبو دارد و ميوه‌اى كه رسيده‌اش سياه است و شيرين ولى دهن را تلخ كند ، و بسا كه ميوه‌اش را تر و خشك بخورند براى خونريزى و سوزش مثانه ، و شيره ميوه ترش كار ترش كند ، براى معده خوبست و بول را گشايد ، و كوبيده و سائيده برگش كه آب زنند و با اندكى زيت يا عطر گل و مى بياميزند و ضماد كنند بر قرحه‌هاى تر سازگار است ، و هم بجاها كه فضول بر آنها روانست و هم براى اسهال مزمن كهنه ، گفتند : آس سرد است در درجه 1 و خشك است در درجه 2 - و براى گرمى و رطوبت خوبست و اسهال از خلط صفراء را ببرّد ، و بويش براى بخار گرم‌تر خوبست ، و قرصش براى سرفه و اسهال ناشى از صفراء .\r\nدر قانون گفته : در شربتها كه بند آرند و براى دردهاى شش و سرفه خوب باشند جز آن نيست كه شربت كنند و بركش از تِر زدن سبك نافع است به\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nچكاندن يا ضماد ، و بسا از ريزش فضول بمعده جلو گيرد و از ريزش بول نافع است و خوبست براى ريزش خون حيض ، آب برگش طبع را بندد ، و اسهال صفراوى با ماليدن آن بتن بند آيد ، و چون با روغن كنجد نوشيده شود ، بلغم را فشار دهد و بيرون كند .\r\n11 - در طب - 91 - از محمّد بن نضر مؤدب فرزندان امام نهم عليه السّلام كه به او شكوه كردم از سنك فرمود : واى بر تو كجائى از درمان جامع داروى پدرم ، گفتم : اى آقا و مولايم ، نسخه‌اش را به من بده فرمود : آن نزد ما است ، اى كنيز آن بستوى سبز را بياور ، گفت : بستو را آورد و از آن يك قرص برآورد و فرمود : اين را با آب سداب يا آب فجل پخته بنوش كه خوب شوى ، گويد آن را با آب سداب نوشيدم و به خدا تا امروز ديگر احساس دردش نكردم .\r\n12 - در طب - 124 - 128 - : از ابراهيم بن نضر نوه ميثم تمار كه مادر قزوين از طرف ائمه مرزدار بوديم و اين دارو را براى دوستان خود نسخه كرده بودند بنام داروى شفا بخش و آن جز داروى جامع است كه براى فلج كهنه و نو خوبست و آن براى لقوه كهنه و نو خوبست ، و جوشها كه از آن پديد آيند نو باشند يا كهنه ، و براى سرفه كهنه و نو ، و كزاز ، و باد شوكه ، درد چشم ، باد سبل كه مو در چشم روياند ، و براى درد پاها از بلغم كهنه ، براى معده ناتوان ، براى باد ام الصبيان كودكان ، هراس كردن زن در خواب هنگام آبستنى ، و براى سل نفخ آور و آن آب زرديست كه در شكم است ، و براى خوره و براى همه نشانه‌هاى صفراء بلغم و گزش ، و براى كسى كه مار يا كژدمش بگزند .\r\nجبرئيلش براى موسى بن عمران عليه السّلام آورد چون كه فرعون خواست بنى اسرائيل را زهر بدهد ، در روز يك شنبه عيدى برايشان گرفت ، و خوانهاى بسيار گسترد و غذاى فراوان و خوراكها را زهر آگين كرد ، و موسى بنى اسرائيل را كه 600 هزار بودند برآورد و نزد مهمانخانه در برشان ايستاد ، و زنان و كودكان را بازگرداند و ببنى اسرائيل سفارش كرد از خوراكشان مخوريد و از نوشابشان\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nمنوشيد تا من بشما باز گردم ، سپس نزد مردم آمد و از اين دارو به اندازه يك سر سوزن به آنها داد ، دانست كه او را نافرمانى كنند و از خوراك فرعون نگذرند ، سپس پيش آمد و با او پيش آمدند ، و چون چشمشان بخوانها افتاد شتاب كردند و دست در خوراك نهادند ، و از آن پيش فرعون موسى و هارون و يوشع بن نون و همه بزرگان بنى اسرائيل را بيك خوان خصوصى دعوت كرده و گفته : من با خود قسم خوردم كه متصدى خدمت شما و احسان بشما نباشد جز خودم يا بزرگان كشورم ، و همه خوردند تا سير شدند ، و فرعون پيوسته زهر را پياپى تازه ميكرد .\r\nو چون از خوراك دست كشيدند موسى بيرون شد و يارانش بيرون شدند و موسى بفرعون گفت : ما زنان و كودكان را با بنه در دنبال وانهاديم و انتظار آنها را داريم ، فرعون گفت : در اين صورت باز غذا براى آنها آماده شود و آنها را پذيرائى كنيم مانند كسانى كه با تو بودند ، و آنها هم آمدند و به آنها خوراك داد مانند ياران آنها ، و موسى بپاسگاه خود برگشت .\r\nفرعون رو بيارانش كرد و گفت : پنداريد موسى و هارون ما را جادو كردند و بما نمودند كه از خوراك ما ميخورند و چيزى از آن نخوردند و سالم بيرون رفتند و جادو باطل شد ، تا توانيد آنچه از خوراكها بجا مانده براى امروز و فردا جمع آورى كنيد تا نابود شوند ( جدا شوند خ ب ) و عمل كردند ، و فرعون براى ياران خود خوراك جداگانه ساخته بود كه زهر نداشت ، همه را بر سر آن گرد آورد ، برخى خوردند و برخى نخوردند ، و هر كه خورد باد كرد ( تركيد ( خ ب ) و 70 هزار مرد و 160 هزار زن از يارانش مردند جز چهار پايان و سگها و جز آنها ، و فرعون و يارانش در شگفت شدند بواسطه فرمان حفظ بموسى كه از آن دارو بنام شافيه بياران خود نوشانده بود سپس خدا آن دارو را برسول خود فرو آورد ، جبرئيل آن را آورد و نسخه دارو اينست :\r\nجزئى بگير از سير پوست كنده ، سپس آن را بشكاف و اندكى بكوب ، و بگذار در پاتيله يا ديك باندازه‌اى كه در دست دارى ، و آتش نرمى زيرش بيفروز\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nو آنقدر روغن گاو بر آن بريز كه آن را فرو گيرد ، و خرده خرده بدان روغن بده تا سير روغن شود و ديگر نپذيرد ، وانگه بر آن شير تازه بريز و آتش نرمى زيرش باشد ، تا آنجا كه ديگر نپذيرد و به خود نكشد .\r\nسپس عسل شهد بگير و فشرده كن و جدا بر سر آتش نه و خوب موم آن را بگير و روى سير بريز و زيرش آتش نرمى بگذار مانند آنچه با روغن كردى و با شير ، سپس ده درهم ( 6 مثقال تقريبا ) سياهدانه خوب بكوب و پاك كن و ببيز ، و 5 درهم فلفل و مرزنجوش بگير و بكوب و در آن بريز ، و مانند حلواء آن را بر آتش بنه ، و آنگه در ظرفى گذار سر بسته كه گرد و بادى بر آن ننشيند و در آن ظرف اندكى روغن گاو باشد كه آن را چرب كند ، سپس 40 روز ميان جويا خاكستر دفن شود ، و هر چه كهنه گردد بهتر باشد و دردمند كه دچار آزار سخت شد به اندازه يك نخود از آن را برگيرد فرمود : چون يك ماه بر اين دارو گذرد براى درد دندان و هر چه از بلغم پديد آيد خوبست به اندازه نيم گردو و چون دو ماه بر آن گذرد براى تب لرز به اندازه نيم گردو خوبست و بينهايت براى هضم غذا و هر دردى در چشم و چون سه ماه بر آن گذرد خوبست براى صفراء و بلغم سوخته ، و هيجان هر درد كه از صفراء باشد كه ناشتا بخورد .\r\nچون چهار ماه بر آن گذرد براى تيره‌گى چشم و گرفتن نفس در راه خوبست كه وقت خواب در شب بخورد و چون پنج ماه شد روغن بنفشه يا كنجد ( گل يا سركه خ ب ) گيرد و نيم عدس از آن دارو كه روغن مالى بشود و كسى كه سردرد پيوسته دارد آن را در بينى كند .\r\nو چون شش ماهه شد دچار شقيقه با روغن بنفشه ناشتا در بامداد به اندازه يك عدس را در بينى كند و چون هفتماهه شد براى باد گوش نافع است كه با روغن گل به اندازه يك عدس در آغاز روز از آن چكانند و چون هشتماهه شد براى خلط سرخ ( صفراء خ ب ) و دردى كه بسا آكله ( كامخاريا ) شود خوبست كه با آب نوش شود\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nو با هر روغنى خواهى آن را چرب كن و بر درد خود نهى هنگام برآمدن خورشيد و ناشتا .\r\nو چون نه ماهه شود بخواست خدا از سدّه‌ها و پرخوابى و هذيان در خواب و ترس و هراس خوبست و بايد با روغن فجل ناشتا به اندازه يك عدس بخورد و هم هنگام خواب .\r\nو چون ده ماهه شود براى خلط سوداء خوبست ، و صفرائى كه لرز آورد و تب درونى و برهمخوردن خرد ، به اندازه يك عدس آن را بگيرند با سركه و سفيده تخم مرغ ، ناشتا و هنگام خواب با هر روغنى خواهد بنوشد .\r\nو چون يازده ماهه شود براى خلط سوداء كه باعث هراس و وسوسه دردمند است به اندازه يك نخود با روغن گل ناشتا بنوشد و يك نخود هنگام خواب بىروغن بنوشد .\r\nو چون دوازده ماهه شد با آب مرزنجوش از فلج كهنه و نو نافع است و به اندازه يك نخود و هر دو پا را هنگام خواب با زيت و نمك چرب كند و هم در شب آينده و از سركه و سبزى و ماهى پرهيز كند و هر چيز ديگر خواهد بخورد .\r\nو چون سيزده ماهه شود : از جوش و خنده بى جا و بازى با ريش خوبست به اندازه يك نخود با آب سداب آميخته و آغاز شب بنوشد .\r\nو چون چهارده ماهه شود ، داروى همه زهرها است ، و اگر زهر نوشيده تخم بادنجان را بكوبد و با آتش بجوشاند تا صاف شود و يك نخود از اين دارو را از يك بار تا چهار بار با آب نيم گرم بخورد و از چهار نگذرد و هنگام سحر بنوشد .\r\nو چون پانزده ماهه شود براى جادو و خلط بلغم و سرديها و ارواح خوبست ، نيم فندق كه با خرما بجوشانند و چون در بستر خواب رود بنوشد ، و در آن شب و فردا ديگر از دارو ننوشد تا خوراك بسيارى مصرف كند .\r\nو چون شانزده ماهه شود نيم عدسش را با آب باران تازه كه از همان روز يا شبش\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nباشد حلّ كنند يا با تگرگ و نابيناى كهنه و نو بام و شام و هنگام خواب 4 روز بديده كشد و اگر به نشد تا هشت روز و ندانمش كه به 8 روز رسد تا به شود بخواست خدا عزّ و جلّ .\r\nو چون هفده ماهه شود نافع است بخواست خدا عزّ و جلّ براى خوره با روغن پاچه گاو نه گوسفند كه به اندازه يك فندق ناشتا و هنگام خواب بخورد ، و به اندازه يك قرص بتن مالد و خوب آن را مالش دهد ، و اندكى از آن با روغن زيتون يا گل ببينى كند در پايان روز و در حمام .\r\nو چون هجده ماهه شود بخواست خدا تعالى نافع است براى بهق كه مانند پيسى است كه جايش را تيغ زند خون آيد ، و اندازه نخودى از آن بگيرد و با روغن فندق يا روغن بادام تلخ يا روغن صنوبر بنوشد پس از سپيده دم ، و اندازه يك قرص هم با همان روغن ببينى كشد و با نمك بتن خود بمالد .\r\nفرمود : نسزد كه اندازه و وضع اين دارو از آنچه ذكر شد دگرگون گردد كه اثر نكند و هيچ سودى ندهد .\r\nو چون نوزده ماهه شود ، دانه انار شيرين را بگيرد و بفشارد و آبش را بگيرد و با يك قرص از هندوانه ابو جهل بنوشد براى رفع سهو و نسيان و بلغم سوخته و تب كهنه و نو با آب گرم در ناشتا .\r\nو چون بيست ماهه شود بخواست خدا براى كرى خوبست ، در آب كندر خيس شود و آبش گرفته شود و به اندازه يك عدس لطيفى در آن نهند و در گوش نهد و اگر نشنيد فردا با همان آب به اندازه يك عدس ببينى نهد ، و از زيادى آن آب به استخوان سرش ريزد ، و سرسامى چون سنگين شود و پر گويد و زبانش دراز شود دانه انگور ترش گيرند و با اين دارو به دو نوشند كه سود دهد و سبك گردد ، و هر چه كهنه‌تر شود بهتر گردد و كمتر از آن مصرف شود .\r\nتوضيح : در بحر الجواهر گفته : فالج سستى همه يك شقّ تن است از سر تا پا و واژه فلج هم بمعنى دو تيكه كردنست ، برخى گفته‌اند سستى نيمه تن است جز\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nسر و مؤلف كامل بر اين عقيده است ، و قدماء ميان فالج و استرخاء جدائى ندانند .\r\nشيخ گفته : اگر فالج بمعنى سستى باشد مطلقا برخى انواعش همه دو نيم تن را فرا گيرد جز سركه اگر آن را هم فرا گيرد سكته باشد ، چنانچه بسا همان يك انگشت را فرا گيرد ، و گفته : لقوه درديست كه چهره را يكور كند و جز باد كردن يكور چهره است و با لقوه دو نيمه چهره برابر نمانند و دو چشم برابر نباشند ، و گفته : دبيله - بتصغير - هر ورمى است كه درونش ماده ريزد و اگر نريزد همان ورم است و دبيله گرم خراج نام دارد .\r\nآملى گفته : دبيله ورم گرديست كه ماده فراهم كند ، و گفته‌اند دمل بزرگى است كه چند سوراخ دارد و آن را به فارسى « كفگيرك » نامند ، و گفته كزاز بضمّ تشنجى است كه از ماهيچه‌هاى گلوگاه آغاز شود و بكشد بجلو يا پس يا هر دو سو ، و بسا بهر كششى ( غده‌اى يا رعده‌اى خ ب ) گفته شود و بسا مخصوص به آن نوع باشد كه از سردى و يخ زدن برون و يا درونست خواه از يك سو و يا دو سو در قاموس گفته : شوكه درد معروفى است و يك سرخى است كه بر تن بر آيد ، در بحر الجواهر گفته : شوك بمعنى خار است و اطباء آن را بر زوائدى كه در پس مهره‌هاى پشت ناشى شده به كار برند ، و شوكه سرخى كه بر چهره و تن برآيد و شوكه باد آورد - پايان - و گفته‌اند : در اينجا مقصود باديست كه از گزيدن عقرب و مانند آن پديد شود ، و آن بعيد است و مايه تكرار و تعريفى كه براى سبل ذكر شده خلاف مشهور ميان پزشكانست ، ابن سينا گفته : آن پرده‌ايست كه در چشم از باد كردن رگهاى برونى سطح ملتحمه و قرنيه رخ دهد و از بافت دود مانندى ميان آنها .\r\nعلامه گفته : پزشكان تحقيق رسائى در باره سبل ندارند تا برسد بشيخ با همه اعتبارى كه دارد و حق اينست كه سبل اجسام بيگانه‌اى باشند مانند رگ در پرده نازكى كه بر چشم پديد شود .\r\nاينكه فرمود « و از خام » يعنى بلغم نرسيده ، در بحر الجواهر گفته : خام بلغمى\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nاست غير طبيعى كه اجزاءش در رقت و غلظ جدا هستند ، و بر چيزى هم اطلاق شود كه در ته شيشه نشيند از اجزاء رقيق بىگند .\r\nفرمود : « سلى كه باد آورد » گفتند : گويا مقصود : قولنج صفراوى است ، برخى گفته : سل در لغت لاغرى است و در طب قرحه‌ايست در شش كه مايه لاغرى تن است ، و چون تب لازمه اين قرحه است . قرشى گفته : سل قرحه شش است با تب دق ، و آن را از بيماريهاى تركيبى دانسته ، برخى گفته : سل همان تب دقّ است چه از پيرى باشد و چه از قرحه شش فيروزآبادى گفته : سل - بكسره و ضمه و بر وزن غراب - قرحه‌ايست در شش بدنبال بيمارى ذات الريه يا ذات الجنب يا زكام يا سرفه طولانى و تب سبكى همراه آنست و از گزيدن خزنده هم باشد .\r\nخبيص حلوائى است كه از خرما و روغن سازند ، مره حمراء ، طغيان خون يا بادها كه تن را سرخ كنند ، سدد يا ( سدر براء خ ب ) در بحر الجواهر گفته : سدد در لغت خيره‌گى چشم است كه همراه اين بيماريست ، و در طبّ حالى است كه چون براى آدمى رخ دهد مبهوت ماند و سرش بسيار سنگين گردد و چشمش تار شود ، و بسا در گوشهاش طنين يابد ، و بسا كه خرد خود را از دست بدهد ، گفته : سدد مواد چسبنده و غليظى است كه بر رگها و مجارى تنگ در گيرند و در آن بمانند ، و نگذارند خوراك و فضولات گذر كنند ، و بر آنچه مانع برخى هم باشد گفته شود .\r\nعلامه گفته : بدان كه انسداد نزد پزشكان جز سده است ، زيرا انسداد را براى بسته شدن سوراخهاى تن و دهانه‌هاى رگها به كار برند ، و بسا سدد سلعه‌اى را گويند كه بر دهانه جراحت بسته شود چون پوسته ، بلبله : سختى اندوه و وسواس است در بحر الجواهر گفته : ابرده بهمزه كسره‌دار ، درديست معروف از غلبه سردى يا رطوبت كه از جماع باز دارد و سخن در باره آن گذشت « در آن شبش نياشامد » يعنى از اين دارو بلكه يك بار بس كند ، و گفتند :\r\nيعنى آب نياشامد و آن بعيد است « زيت زيتون » يعنى روغن زيتون چون هر روغنى را زيت گويند : جالينوس گفته : هر روغنى كه از هر جسمى كشند و گرچه\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nجزء زيتون باشد زيت نامند مجازا ، برخى گفتند : گاهى زيت را از زيتون غوره كشند و گاهى از زيتون رسيده ، و زيت هزينه همانست كه از غوره گيرند و آن را ركاب هم نامند چون بر شتران از شام به عراق حمل شود گويم سخن در اين باره در باب خود بيايد ان شاء اللَّه « جز اينكه جايش را تيغ زنند » بسا مقصود اينست كه بهق و پيسى بهم مانند جز اينكه حجام آن را تيغ زند و خون آيد كه دانسته شود بهق است و پيسى نيست چون در پيسى از جاى تيغ آب سفيد برآيد .\r\nبدان كه پيسى دو نوع است سفيد و سياه و همچنين است بهق و امتيازشان اين است كه بهق همان در پوست است و به گوشت نرسد و پيسى بهر دو نوع در گوشت فرو كشد .\r\n« فرمود از حنظله » چنين يافتيم در نسخه‌ها و شايد كنايه از خود داروى شافيه است كه تلخ است و يا مقصود اينست كه دارو و حنظل هر دو را در آب انار ريزند . . .\r\n13 - در طب : بسندى تا امام صادق عليه السّلام كه اين داروى محمّد است صلى اللَّه عليه و آله و مانند داروئيست كه جبرئيل روح الامين براى موسى بن عمران عليه السّلام هديه آورد جز اينكه در اين دارو درمانى و كم و بيشى است كه در آن نبودند .\r\nو همانا اين داروها را پيغمبران و حكماء كه وصى پيغمبرانند ساختند و اگر كم و بيش شود در آن يا قرصى بيش و كم مصرف شود درهم شكند و دارو تباه گردد و سودى ندهد و نسخه اينست سير پوست كنده چهار رطل ( 400 مثقال ) با هموزنش شير گاو در پاتيل ريزند و آتش نرم سبكى زير آن نهند تا آن را به خود كشد ، وانگه 4 رطل روغن گاو بر آن ريزند تا چون آن را به خود كشد و بپزد ، 4 رطل عسل بر آن ريزند و آتش سبكى زيرش افروزند ، وانگاه دو درهم بابونه بر آن ريزند و سخت بهم زنند تا بسته شود و چون بسته شد و پخت و درهم آميخت آن را در بستو كن و سرش را سخت ببند و در ميان جويا خاك پاك بگذار در آغاز تا پايان تابستان ، و چون زمستان رسد ، هر روز ناشتا به اندازه يك گردوى بزرگ از آن برگير كه داروى\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nهر چيزيست از فرود و و الا ، خرد و درشت ، و مجربست و معروف نزد مؤمنين .\r\n14 - و از همان 129 - بسندش از امام ششم عليه السّلام در داروى محمّد صلى اللَّه عليه و آله و سلم فرمود :\r\nآن دارو است كه براى هيچ چيز به كار نرود جز براى صاحبش بهر قصدى بنوشد نافع است از همه علل و ارواح ، آن را به كار بندد و ببرادران دينى خود بياموز كه هر مؤمنى از آن بهره برد ثواب آزاد كردن بنده‌اى از دوزخ دارى .\r\nبيان : در قاموس گفته : قراص چون رمان بابونه و گياه ربعى و ورس است ، و در بحر الجواهر گفته : قرّاص چون زنّار ، بابونه است .\r\n\r\n","description":"","footnote":"","page_name":" 203 ","page_number":203},
  {"content":"\r\n\r\n\r\nباب هشتاد و هفتم : نوادر و كليات طب معصومين عليهم السّلام\r\n1 - در فقه الرضا : از عالم روايت دارم كه : پرهيز سر هر دارو است ، معده خانه هر درد است ، تن را بهر چه عادت كرده وادار و ترك عادت مكن .\r\n2 - و فرمود : سر هر پرهيز كردن آسايش تن است 3 - روايت است كه دورى كن از دارو تا تنت تاب درد دارد ، و چون بيتاب شد دارو به كار بر .\r\n4 - و روايت دارم از او عليه السّلام كه دو كس بيمارند هميشه : تندرست پرهيز كن ، و بيمار ناپرهيز و درهم كن .\r\n5 - روايت است كه چون گرسنه شوى بخور ، چون تشنه شوى بنوش ، چون شاشت گرفت بشاش ، و جز براى نياز جماع مكن ، و خوابت كه آمد بخواب كه اينها تندرستى آرند .\r\n6 - فرمود عالم عليه السّلام : هر دردى با اجازه بآدمى رسد جز تب كه يكباره درآيد ، و خدا عزّ و جلّ ميان درد و دارو پرده اندازد تا مدت مقدر بگذرد و آنگاه آزاد كند و بدان دارو به شود ، و اگر خواهد پيش از گذشت مدت بوسيله احسان يا صدقه يا نيكى آن را آزاد كند ، زيرا او است كه محو كند هر چه خواهد و بر جا دارد ، و او است آغاز كن و باز آور .\r\n7 - عالم فرمود : در عسل درمان هر درد است : يك انگشت عسل ناشتا بلغم را ببرد ، صفراء را بشكند ، خلط سوداء را بن كند ، ذهن را پاك كند ، حافظه را خوب كند ، هر گاه با كندر نر باشد ، و شكر براى هر چيز خوبست و هيچ زيانى ندارد و همچنانست آب جوشيده .\r\n8 - روايت دارم كه آب سرد گرمى بنشاند ، صفراء را آرام كند ، غذا را\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nهضم كند و فضله روى معده را آب كند و تب را ببرد .\r\n9 - روايت دارم كه اگر چيزى تن را ميفزود البته كه مالش بود و جامه نرم ، و همچنان بوى خوش و حمام گرفتن و اگر مرده را مالش دهند و زنده شود منش منكر نشوم .\r\n10 - روايت دارم كه صدقه بلاى آسمانى را برگرداند .\r\n11 - گفته‌اند : صدقه قضاى حتمى را از صاحبش دفع كند .\r\n12 - گفتند : هيچ دارو اثر نكند جز دعاء و صدقه و آب خنك .\r\n13 - روايت دارم كه نهايت پرهيز تا 14 روز است و آن ترك كلى چيزى نيست ولى كم خورى از آنست .\r\n14 - روايت دارم كه صحت و بيمارى در تن مبارزه دارند ، اگر بيمارى غلبه كرد مريض بيخواب شود و اگر صحّت پيروز شد اشتهاى بخوراك يابد ، چون خوراك خواست به او بخورانيد ، بسا كه درمانش همانست .\r\n15 - روايت دارم كه از ناسپاسى نعمت است كه كسى گويد غذا را خوردم و زيانم زد .\r\n16 - روايت دارم كه در ميوه‌هاى رسيده درمانست كه خدا فرموده « بخوريد از ميوه آن ، 141 - الانعام » و باللَّه التوفيق .\r\n17 - روايت دارم از عالم عليه السّلام كه در قرآن درمان هر درديست .\r\n18 - فرمود : بيمارانتان را با صدقه درمان كنيد ، از قرآن شفا جوئيد كه هر كه را قرآن شفا ندهد درمانى ندارد .\r\n19 - در طب - 29 - بسندى تا امير المؤمنين عليه السّلام كه هر كه زيست خواهد ، و زيست نباشد : رداء سبك كند و بامدادان چاشت خورد ، و كم با زنها جماع كند .\r\nبيان : يعنى هر كه عمر دراز جويد با اينكه در جهان ماندن نشايد ، در نهايه گفته : در حديث علي عليه السّلام است كه : هر كه زيست خواهد و زيستى نيست رداء سبك كند ، گفتند : سبكى رداء چيست ؟ فرمود كمى وام ، وام را رداء ناميد چون\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nگويند : وام تو بر ذمه من است يعنى در گردن من است و گردن جاى رداء است - پايان - و از فارسى است كه رواست رداء كنايه از پشت باشد ، و معنا اين باشد كه پشت خود را با وام سنگين بار نكند ، گويم با نبودن تفسير چنانچه در اين روايت آمده ظاهرش سبك داشتن دوش است از جامه‌ها .\r\n20 - در طب 55 - بسندى از امام پنجم عليه السّلام كه طب عرب در سه چيز است :\r\nتيغ حجامت ، حقنه ، و آخرش داغ كردن .\r\n21 - از امام ششم عليه السّلام : طب عرب در پنج است ( و قىء و حمام را بدان سه افزوده و سعوط را ) .\r\n22 - كه طب عرب در هفت است ( نوشيدن عسل را بدان پنج افزوده و فرموده ) بسا نوره هم بدانها افزايند .\r\n23 - و از همان - 57 - بسندش از امام ششم عليه السّلام كه داروى پيغمبران حجامت است و نوره و سعوط .\r\n24 - و از همان : بسندش از اسحاق بن عمار كه شكوه كردم به امام ششم عليه السّلام از دردى و گفتمش پزشك به من نسخه شراب داده و گفته با اين درد سازگار است امام صادق عليه السّلام فرمود : چه نسخه داده ؟ گفتم گفته : مويز برگير و عسل بر آن بريز و آن را بپز تا 2 سوم آن برود و 1 سوم بماند ، فرمود : آيا شيرين است ؟\r\nگفتم : چرا يا بن رسول اللَّه فرمود شيرين هر كجا يافتى و هر جا رسيدى بنوش ، و چيزى بر آن نيفزود .\r\nبيان : شايد پرسش از شيرينيش براى آنست كه دانسته دگرگون و مست‌كننده نشده ، زيرا تا شيرينست مستى ندارد ، و در كافى است ( ج 6 ص 326 كه شرابى برايم وصف كرد ) مويز بگيرم و دو برابر آب بر آن بريزم ، و عسل بر آن بريزم و آن را بپزم تا دو سوّمش برود و يك سومش بماند ، فرمود : آيا شيرين نباشد ؟\r\nگفتم : چرا ، فرمود : آن را بنوش و به او گزارش ندادم عسل چه اندازه است .\r\n25 - در طب - 93 - بسندى تا امير المؤمنين عليه السّلام كه فرمود : چون بتن شما\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nدردهائى باشد و گرما زده‌ايد بر شما باد كه بستر گيريد ، به امام پنجم كه راوى حديث است گفتند : يا بن رسول اللَّه بستر يعنى چه ؟ فرمود : جماع با زنان كه آن را آرام و خاموش كند .\r\nبيان : در قاموس گفته : فراش همسر مرد است : 26 - در طب - 110 - بسندى از امام ششم عليه السّلام كه همه اين بادها از خلط غالب يا خون سوخته يا بلغم غالب است ، بايد هر كس به خود پردازد پيش از آنكه اين طبايع بر او چيره شوند و او را نابود كنند .\r\nبيان : گويا منظور از بادها در اينجا ديوانگى و گيجى و فالج و لقوه بلكه خوره و پيسى و مانند آنها است .\r\n27 - در طب - 122 - بسندش تا رسول خدا صلى اللَّه عليه و آله كه : بيماران خود را با صدقه درمان كنيد .\r\n28 - 122 - و از او است صلى اللَّه عليه و آله كه صدقه بلاء مبرم را دفع كند ، با صدقه بيمارانتان را درمان كنيد .\r\n29 - 123 - و از او صلى اللَّه عليه و آله كه صدقه مرگ بد را از صاحبش دفع كند .\r\n30 - مردى به امام هفتم عليه السّلام شكوه كرد كه 10 تن عيال او همه بيمارند ، فرمود : با صدقه آنها را درمان كن چيزى از صدقه زودتر جوابگو نيست ، و براى بيمار خوبتر نيست .\r\n31 - از عياشى : بسندش كه مردى بامير المؤمنين شكوه كرد فرمودش يكدرهم از مهر زنت بخواه و بدان عسل بخر و با آب باران بنوش و عمل كرد و خوب شد .\r\nو در باره آن از آن حضرت پرسيد كه آيا آن را از پيغمبر صلى اللَّه عليه و آله و سلم شنيده ؟ فرمود :\r\nنه ، ولى شنيدم كه خدا در كتابش فرمايد « و اگر از دل چيزى بشما دهند آن را بخوريد خوش و گوارا ، 4 - النساء » و هم فرمايد « برآيد از شكمشان شربتى چند رنگ در آن درمانست براى مردم ، 69 - النحل » و فرمايد « و فرو آورديم از آسمان آب با بركت ، 9 - ق » خوشى ، گوارائى ، بركت و شفا جمعند و اميد بهبودى از آن داشتم .\r\n\r\n","description":"","footnote":"","page_name":" 207 ","page_number":207},
  {"content":"\r\n\r\n32 - و از همان : بسندى از شيخى از اصحاب خودمان كه جمعى نزد امام ششم عليه السّلام بوديم پيرمردى به او گفت : دردى دارم و براى درمانش شراب خرما مينوشم ، و آن را براى آن حضرت شرح داد ، و فرمودش چه تو را باز دارد از درمان به آب كه خدايش هر زنده را از آن آفريده ، گفت با من سازگار نيست فرمود : چه بازت دارد از عسل كه خدا در آن درمان براى مردمان نهاده ، گفت دست رسم نيست فرمود : چه بازت دارد از شير كه گوشتت از آن روئيده و استخوانت از آن نيرو گرفته ؟ گفت : با من سازگار نيست ، امام عليه السّلام فرمود ؟ ميخواهى منت فرمان بنوشيدن مى دهم ؟ نه ، به خدا به تو فرمان ندهم ( تفسير عياشى ج 3 ص 264 ) .\r\n33 - در كافى ( ج 6 ص 337 ) بسندى از ابى الحسن عليه السّلام كه هر كه آب پشتش دگرگون شده البته شير تازه با عسل براى او خوبست .\r\n34 - و از همان ( 291 - روضه ) : بسندى از امام ششم عليه السّلام كه راه رفتن بيمار را پس برد ، چون پدرم بيمار ميشد او را در جامه‌اى براى قضاى حاجت ميبردند - يعنى وضوء - چون كه ميفرمود راه رفتن بيمار را پس برد .\r\n35 - در دعائم : از علي عليه السّلام كه پر ميفرمود : هر كه زيست خواهد و زيستى نيست بايد رداء را سبك دارد و هميشه كفش پوشد و كم با زنان جماع كند ، و بامدادان چاشت خورد .\r\n36 - از امام ششم عليه السّلام كه اگر مردم در خوراك ميانه روى داشتند تنشان سالم بود .\r\n37 - و از پيغمبر صلى اللَّه عليه و آله و سلم كه شام نخوردن پيركننده است .\r\n38 - و از او علي عليه السّلام كه : شام نخوردن ويرانى تن است ، و مرد سالخورده را شايد كه شب نگذراند جز درونش پر از خوراك باشد .\r\n39 - و از او علي عليه السّلام كه سه تا فراموشى برند و ياد آورند ، خواندن قرآن مسواك زدن . روزه .\r\n40 - و از علي عليه السّلام در باره زن كه پيوسته خون بيند فرمود ، براى هر نمازى\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nبه قصد قربت غسل كند زيرا چنين نكند هرگز جز اينكه خوب شود .\r\n41 - در دعوات راوندى كه پيغمبر صلى اللَّه عليه و آله فرمود : از پرى شكم بپرهيزيد كه تن را تباه كند . بيمارى آرد . از عبادت وادارد .\r\n42 - از اصبغ بن نباته كه شنيدم امير المؤمنين عليه السّلام به پسرش حسن عليه السّلام ميفرمود : پسر جانم چهار كلمه به تو بياموزم كه بدانها از طب بينياز شوى ؟ گفت :\r\nچرا ؟ فرمود : بر سر غذا منشين جز گرسنه باشى از غذا برمخيز جز هنوز اشتهاء دارى ، خوب بجو ، هنگام خواب سر قدم برو ، چون اين چهار را مراعات كنى از طب و دواء بىنيازى ، فرمود در قرآن آيه‌ايست كه همه طب را دارد « بخوريد و بنوشيد و اسراف نكنيد . 30 - الاعراف » « 1 » 43 - و از امير المؤمنين عليه السّلام : هر كه زيست جويد و زيست نيست بامداد چاشت خورد ، شام را پس اندازد ، بزنان كم آويزد ، رداء سبك دارد ، گفتند :\r\nسبكى رداء چيست ؟ فرمود : وام كم گيرد .\r\nو در روايتى : هر كه پس افتادن جويد و پس افتادنى نيست .\r\nبيان : در نهايه گفته : نسء بمعنى پس انداختن و از آنست حديث علي عليه السّلام من سرّه النسأ و الانساء .\r\n44 - در دعوات : پيغمبر صلى اللَّه عليه و آله و سلم فرمود : غذاى خود را با ذكر خدا و نمازهاتان آب كنيد و روى آن نخوابيد تا سخت دل شويد .\r\n45 - فرمود : روزه داريد تا تندرست باشيد .\r\n46 - فرمود : سفر كنيد تا تندرست باشيد و بهره بريد .\r\n47 - امام چهارم عليه السّلام فرمود : حج و عمره كنيد تا تنتان سالم باشد ، و روزيتان فراوان و ايمانتان خوب و هزينه مردم و هزينه نان‌خوران خود را بپردازيد .\r\n48 - امام يكم عليه السّلام فرمود : شب زنده دارى تندرستى آرد .\r\n\r\n\r\n","description":"","footnote":"\r\n( 1 ) مقصود از طب در اين حديث طب پيشگيرى از بيماريست كه آن را بهداشت گويند ( شرح مترجم )\r\n","page_name":" 209 ","page_number":209},
  {"content":"\r\n\r\n49 - و از پيغمبر صلى اللَّه عليه و آله كه بر شما باد بشب زنده دارى كه شيوه نيكان پيش از شما است و شب زنده دارى نزديكى بخداست و كفاره گناهان و باز دار از گناه و راننده درد از تن .\r\n50 - امام ششم عليه السّلام فرمود : نماز شب چهره را زيبا كند ، خلق را خوش كند ، روزى را پاك كند ، وام را بپردازد ، اندوه را ببرد ، ديده را روشن كند بر شما باد به نماز شب كه سنت پيغمبر شما است . و راننده درد از تن شما .\r\n51 - روايت است كه هر كه برخاست و نماز خواند خوشدل صبح كند ، و هر كه تا صبح خوابيد سنگين و تنبل و سست باشد .\r\n52 - دعوات : از امير المؤمنين عليه السّلام كه معده خانه دردها است ، پرهيز سر همه داروها است ، تن درستى با پرخورى نباشد ، و بيمارى لاغركن‌تر از خرد نيست .\r\n53 - روايت است كه هر كه خوراكش كم باشد تندرست و دل پاك است ، پرخور بيمار و سخت دل است .\r\n54 - و از امام صادق عليه السّلام كه خدا به موسى بن عمران وحى كرده :\r\nميدانى چرا تو را از خلق خود برگزيدم و با تو سخن گفتم ؟ گفت : نه ، پروردگارا خدا عز و جل به دو وحى كرد ، راستى من توجهى به زمين كردم و در آن از تو فروتن‌تر نديدم ، موسى روى خاك سجده كرد و گونه به خاك نهاد باحترام پروردگارى و به دو وحى كرد خدا كه سر بردار و دست بجاى سجده‌ات بكش و برويت بمال و بهرجا از تنت رسد كه منت از هر درد و بيمارى آسوده كنم .\r\n55 - از آنان عليهم السّلام روايت است : ناخن بچين و با انگشت كوچك دست چپ آغاز كن و با شست كوچك دست راست پايان ده ، و شارب بگير و چون بگيرى بگو بسم اللَّه و باللَّه و على ملّة رسول اللَّه كه هر كه چنين كند خدا بهر ريزه ناخن و مويش آزاد كردن بنده‌اى برايش نويسد و بيمار نگردد جز به همان بيمارى كه در آن بميرد .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\n56 - امام ششم فرمود : ناخن گرفتن روز جمعه امانست از خوره ، پيسى و كورى و اگر نياز ندارند آنها را اندكى بخاران .\r\n55 - پيغمبر صلى اللَّه عليه و آله فرمود : مسلمانى نيست كه 40 سال در مسلمانى عمر كند جز اينكه خدا سه نوع بلا از او بگرداند : خوره ، پيسى و ديوانگى .\r\n58 - از او كه نوشيدن آب از كوزه عمومى امانست از پيسى و خوره .\r\n59 - روايت است كه از آنچه زيانش را دانستى مخور ، هوس را بر آسايش تنت مگزين ، پرهيز ميانه روى در هر چيز است ، بنياد طب خودداريست كه دم بستن است و آسايش دو دست ، درد بيدرمان روى هم غذا خوردنست ، تا تندرستى از دارو دورى كن ، و چون درد جنبد آن را زودتر ريشه سوز كن .\r\n60 - امام باقر عليه السّلام فرمود : عجب است كسى كه براى ترس از درد از خوراك پرهيز كند چگونه از ترس دوزخ از گناهان پرهيز نكند .\r\n61 - پيغمبر صلى اللَّه عليه و آله فرمود : خداى يگانه بوسيله صدقه درد و بلاء سوختن و غرق و ويرانى و ديوانگى را دفع كند و 70 باب بدى را شمرد .\r\n62 - امير المؤمنين عليه السّلام فرمود : صدقه داروى مؤثريست .\r\n63 - پيغمبر صلى اللَّه عليه و آله فرمود خدا با صدقه هفتاد مردن بد را دفع كند .\r\n64 - امام صادق عليه السّلام فرمود : بيمارانتان را با صدقه درمان كنيد ، و باك ندارد كه يكى از شما غذاى روزش را صدقه دهد ، زيرا ملك الموت برات گرفتن جان بنده‌اى را بگيرد و او صدقه دهد و بوى گويند برات را برگردان .\r\n65 - پيغمبر فرمود دعائى را بشما بياموزم كه جبرئيل به من آموخته تا ديگر نيازمند پزشك و دارو نشويد ؟ گفتند : چرا يا رسول اللَّه ، فرمود ، آب باران بگيرند و سوره حمد و معوّذتين بر آن خوانند و صلوات بر پيغمبر صلى اللَّه عليه و آله فرستند و 70 بار تسبيح گويند و از آن آب بام و شام تا 7 روز نوشند پياپى الخبر .\r\n66 - مردى نزد امام يكم عليه السّلام آمد و از شكمش شكوه كرد ، فرمودش همسر دارى ؟ گفت : آرى ، فرمود : از او يكدرهم مهرش را برضايتش بخواه و بدان\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nعسل بخر و آب باران بر آن بريز و بنوش ، و آن مرد عمل كرد و خوب شد ( تا آخر آنچه در شماره - 31 - گذشت ) .\r\n67 - : و در روايتى است كه مردى به امام صادق عليه السّلام از درد بيدرمان شكوه كرد و به او همان را فرمود : ( كه در شماره 66 گذشت با اين تفاوت ) كه با عسل آميخته به آب باران قرآن بنويس و بنوش و براى آن گواه آورد كه خدا فرموده « و فرو آوريم از قرآن آنچه درمان و رحمت است ، 82 - الاسراء » و اضافه كرد - چون بارانى بامير المؤمنين عليه السّلام ميرسيد ، با آن جلو سرش را مسح ميكرد و ميفرمود : بركت آسمانست دستى و مشكى بدان نرسيده .\r\nتوضيح : خلاصه سخن در شرح : لا صحة مع النهم الخ - اينست كه حرص بر خوراك يا هر حرصى از بيماريها است بلكه سخت‌تر آنها است ، و مقصود از جمله دوم اينست كه خرد مايه اندوه و درد است در اين جهان ، زيرا خردمند هميشه اندوه سراى ديگر دارد براى آنچه از دنيا به دو رسد چون زشتى آن را دريابد ، بر خلاف بيخرد نادان كه باكى ندارد و خوش است بدان .\r\nدر نهايه گفته : دبيله برآمدگى و دمل بزرگى است كه در درون برآيد و كشنده است .\r\n68 - در نهج البلاغه : از آغاز سرما بپرهيزيد و با پايانش در آميزيد كه با تنها چنان كرد كه با درختها : آغازش سوزش خزانى دارد و انجامش برگ سبز برآرد .\r\n69 - دعوات راوندى كه زرّ بن حبيش گفت : امام يكم چهار كلمه دارد در طب كه اگر بقراط يا جالينوس گفته بودند صدها برگ پيش ميداشتند و آنها را زيور آن ميساختند و آن گفتار آن حضرتست كه از سرما بپرهيزيد تا آنجا كه - برگ آورد - سپس گفته و روايت است كه از هوا بپرهيزيد .\r\nبيان : « صدها برگ پيش ميداشتند » يعنى براى حفظ و ستايش آن . . و از پيغمبر صلى اللَّه عليه و آله روايت است كه سرماى بهار را غنيمت شماريد كه با تن شما آن كند\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nكه با درختان شما ، و از سرماى پائيز دورى كنيد كه با تن شما آن كند كه با درختان شما .\r\n70 - در جنّه كفعمى است در شمار آنچه مايه حفظ و ياد آوريست از گياهها و داروها آنست كه ابن مسعود از پيغمبر صلى اللَّه عليه و آله روايت كرده براى حفظ قرآن و قطع بلغم و بول و نيروى پشت : از قرنفل ، و اسفند و كندر سفيد و شكر سفيد هر كدام 10 درهم ( شش مثقال تقريبا ) همه سائيده شوند جز اسفند كه با دست پرز شود ، و در بامداد و هنگام خواب وزن يكدرهم بخورند .\r\nو همين را عينا در كتاب - لقط الفوائد - ديدم ، و هم در اين كتابست كه هر كه خواهد حافظه‌اش فزايد و فراموشيش كم آيد هر روز يكمثقال مرباى زنجبيل بخورد .\r\nگفته : براى حافظه بتجربه رسيده است : مويز سرخ بىهسته 20 درهم ( در حدود 12 مثقال ) سعد كوفى يكمثقال ، كندر نر 2 درهم ، زعفران نيم درهم ، همه را بكوبند و با آب رازيانه خمير كنند تا بسفتى معجون رسد ، و هر روز ناشتا به وزن يكدرهم بخورند ، گفته : هر كه پيوسته با مويز ناشتائى بشكند ، فهم و حفظ و ذهن و كمى بلغم روزى او شود .\r\nدر كتاب طريق النجاة است كه سه تا بلغم برند و حفظ آورند : روزه ، مسواك ، خواندن قرآن .\r\n71 - از داروها براى حافظه : از ابى بصير است كه به امام صادق عليه السّلام گفتم :\r\nچگونه توانيم اين عملى كه شما براى ما گسترديد حفظ كنيم ؟ فرمود : ده درهم قرنفل و مانندش كندر نر بگير و نرم بكوب هر روز بامداد ناشتا كف كن .\r\nنسخه ديگر براى كند ذهن و كم ياد . 1 - سنامكى 2 - سعد هندى 3 - فلفل سفيد 4 - كندر نر - 5 زعفران خالص ، اجزاء برابر كوبيده و با عسل آميخته و 7 روز پى در پى روزى يكمثقال بخورد ، و اگر 14 روز بخورد نگرانيست كه از شدت حافظه جادوگر باشد .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\n72 - نسخه ديگر از على عليه السّلام 1 - زعفران پاك 2 - سعد ، و به آنها عسل افزايد و هر روزى دو مثقال بخورد كه بسا از حافظهء نيرومند جادوگر باشد .\r\nنسخه ديگر به خط شيخ احمد بن فهد - ره - براى حافظه با گواه تجربه ، 1 - كندر 2 - سعد 3 - شكر طبرزد ، اجزاء برابر نرم سائيده شوند و هر روزى ( در حدود 3 مثقال ) ناشتا كف كند تا سه روز ، و قطع كند تا پنج روز و باز سه روز عمل كند و باز قطع كند تا پنج روز ، و همچنين ، گويم : همين را در كتاب لقط الفوائد ، ديدم .\r\nگويم : ابن ادريس در سرائر گفته : كسى كه تنش از نخوردن شام زيان بيند بهتر است كه شام بخورد و نخوابد مگر با شكم پر ، و روايت است كه شام نخوردن پيرى آورد .\r\nو چون كسى بيمار است نبايد وادارش كنند به خوردن و نوشيدن بلكه بايد با او نرمى كنند در اين باره ، و روايت است كه خوردن گوشت و شير گوشت روياند و استخوان محكم كند ، روايت است كه خوردن گوشت شنيد و ديد را بيفزايد ، روايت است كه خوردن گوشت و تخم مرغ باه را بيفزايد .\r\nروايت است كه آب كما درمان چشم است .\r\nروايت است كه روز چهارشنبه و شنبه بد است حجامت زيرا پيسى آورد ، حجامت سر درمان هر درد است روايت است كه بهترين دارو در چهار است : حجامت حقنه ، نوره و قىء ، و اگر خون بجوشد ، در هر روزى باشد حجامت كند و بدى ندارد آيت الكرسى بخواند و از خداى سبحان خير خواهد و صلوات بر پيغمبر و آلش فرستد روايت است كه چون تب آمد با ريختن آب بر سر و تن درمان شود ، و اگر بر او آسان نباشد ، دست در ظرف آب سرد نهد ، سرمه‌كشيدن با سنگ سرمه هنگام خواب خاشاك را ببرد و چشم را پاك كند روايت است كه چون عقرب آدمى را گزد نمك بر جاى نيش آن نهد و آن را فشارد تا آب شود ، روايت است كه هر كس دردش سخت شد كاسه آبى خواهد و 40 بار سوره حمد بر آن بخواند و بر خود بريزد روايت است\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nكه خوردن مويز بىهسته در ناشتا منافع بزرگ دارد ، هر كس هر روز ناشتا 21 دانه مويز بىهسته بخورد كم بيمار شود ، و گفتند : بيمار نشود جز براى مردن ، هر كه هنگام خواب نه دانه خرما بخورد از قولنج معاف باشد ، و طبق روايت كرم شكم را بكشد .\r\nروايت است كه خوردن سياهدانه درمان هر درد است ، در شربت عسل منافع بسيار است ، هر كس آن را به كار برد سودش دهد جز اينكه بيمار باشد .\r\nروايت است كه در شير گاو سودها است ، هر كه تواند بنوشد ، روايت است كه خوردن تخم مرغ براى اعضاء درون سودمند است ، روايت است كه خوردن كدو خرد فزايد و مغز را سود دهد ، خوردن كاسنى خوبست روايت است از آقاى ما امام ششم عليه السّلام كه چون بسرزمينى وارد شديد از پيازش بخوريد كه درد آن را از شما ببرد و روايت است كه يكى از اصحابش به او از شكم رفتن شكوه كرد به او فرمود :\r\nقاووت برنج بسازد و بنوشد و عمل كرد و خوب شد .\r\nو روايت است كه پيغمبر صلى اللَّه عليه و آله فرمود : از شبرم پرهيز كنيد كه گرم و گير است ، و با سنا درمان كنيد كه اگر چيزى جلو مرگ را ميگرفت سنا بود ، با حلبه درمان كنيد كه اگر امتم خاصيتش را ميدانستند با آن درمان ميكردند گر چه برابر طلا بخرند .\r\nروايت است كه فرمود : ماهى تازه خوردن هميشه تن را آب كند و روايت است كه خرما خوردن پس از ماهى زيانش را ببرد روايت است كه مردى از درد پهلو به دو ناليد و فرمودش ريزه سفره را بخور ، و خورد و خوب شد .\r\nروايت است كه وزش باد خوب خرد را فزايد و باه را نيرو دهد ، روايت است از رسول خدا صلى اللَّه عليه و آله كه نهى كرد كودك گل يا زغال بخورد و فرمود : هر كه گل خورد شريك مرگ خود است ، هر كه آن را بخورد و بميرد بر او نماز نخوانند ، گل خوردن مايه دوروئى است .\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nروايت است كه برترى ما خاندان بر مردم چون برترى عطر بنفشه است به ديگر عطرها .\r\nروايت است از امير مؤمنان عليه السّلام : هر كه انار را با پيه‌اش خورد معده‌اش را بشويد ، و به دل ناتوان را پاك كند ، ترسو را دلير سازد .\r\nروايت است از آقاى ما امام ششم عليه السّلام كه سركه صفراء كش است ، دل را زنده كند ، كرم شكم را بكشد و دهن را محكم كند اين خلاصه‌ايست از آنچه از ائمه عليهم السّلام در اين باب رسيده و ذكر همه بيشمار باشد و در كتابى نگنجد .\r\nو اما آنچه در باره درمانجوئى از كار خير و نيكى و تعوّذ و رقيه رسيده برخى را ياد كنيم كه بخواست خدا بس باشد .\r\nاز امام ششم عليه السّلام است كه : سه چيز فراموشى برند و ياد آورند ، خواندن قرآن ، مسواك و روزه .\r\nو از او روايت است كه يكى از خاندانش از وضع بيمارى در بر او ياد كرد ، فرمود : زنبيلى بخواه و گندم در آن كن و برابرش بنه ، و بغلامانت بگو چون گدائى آمد نزد او رود تا با دست خود به او دهد و از او بخواهد كه برايش دعا كند ، گفت : اشرفى و پول نقره ندهم ؟ فرمود آنچه تو را فرمايم بكن ، چنين بما روايت رسيده و عمل كرد و خوب شد .\r\nروايت است كه فرمود : توجه كنيد به صدقه و صبح زود بدهيد . مؤمنى نباشد كه در صبح براى خدا صدقه دهد جز اينكه خدا بدى هر چه آن روز از آسمان فرو آيد از او دفع كند ، و آنگاه فرمود : دعاى گدا را بر بيمارانتان سبك نگيريد ، كه دعايشان در باره شما مستجابست و براى خودشان مستجاب نيست .\r\nو روايت است از او عليه السّلام كه يكى از يارانش از پيسى ميان دو چشمش به دو شكوه كرد و گفت : يا بن رسول اللَّه بسيار مرا نگران كرده : فرمود بر تو باد كه در سجده دعا كنى و عمل كرد و خوب شد .\r\nو از او روايت است كه اگرت اندوهى رسد دستت را بر سجده‌گاهت بكش\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nو از سوى گونه راستت برويت بكش و از سوى گونه چپت بر پيشانيت سپس بگو تا 3 بار ،  هُوَ اللَّهُ الَّذِي لا إِلهَ إِلَّا هُوَ عالِمُ الْغَيْبِ وَ الشَّهادَةِ هُوَ الرَّحْمنُ الرَّحِيمُ  ، بار خدايا هم و اندوه را از من بردار .\r\nو روايت است از او عليه السّلام كه هر كه هر روز 30 بار بگويد :   بِسْمِ اللَّهِ الرَّحْمنِ الرَّحِيمِ الْحَمْدُ لِلَّهِ رَبِّ الْعالَمِينَ    فَتَبارَكَ اللَّهُ أَحْسَنُ الْخالِقِينَ  و لا حول و لا قوّة الّا باللَّه العلىّ العظيم ، خدا از او 99 نوع بلا كه آسانتر همه خوره است دفع كند .\r\nو روايت است از امام يكم عليه السّلام كه بيمار شدم و رسول خدايم صلى اللَّه عليه و آله ديدار كرد و من بر بسترم آرام نداشتم ، فرمود : اى علي راستى سخت‌تر مردم در بلا پيمبرانند و سپس اوصياء وانگه آنان كه به آنها نزديكند ، مژده گير كه همين است بهره تو از عذاب خدا با همه ثوابى كه دارى ، سپس فرمود : ميخواهى خدا دردت را براندازد . گفتم : آرى يا رسول اللَّه فرمودم كه بگو : اللهم ارحم جلدى الرقيق ، و عظمى الدقيق ، و اعوذ بك من فورة الحريق ، يا ام ملدم ان كنت آمنت باللَّه فلا تأكلى اللحم ، و لا تشربى الدم ، و لا تفورى من الفمّ ، و انتقلى الى من يزعم انّ مع اللَّه إلها آخر ، فانى أشهد ان لا إله الّا اللَّه وحده لا شريك له و اشهد انّ محمّدا عبده و رسوله فرمود : منش گفتم و همان ساعت خوب شدم .\r\nامام صادق عليه السّلام فرمود : هرگز بدان پناه نبردم جز اينكه آن را يافتم و ما آن را بزنان و كودكان ياد دهيم .\r\nروايت است از امام صادق عليه السّلام كه فرمود : رسول خدا پيوسته حسن را بر ران راست مينشانيد و حسين را بر ران چپش پس ميفرمود : پناه دهم شما را بكلمات تامه خدا همه از شرّ هر شيطانى و هر خزنده و از شر هر چشم گزنده ، وانگاه ميفرمود ، ابراهيم همچنين تعويذ ميداد دو پسرش اسماعيل و إسحاق عليهما السّلام را .\r\nروايت است از امام يكم عليه السّلام كه هر كه بد خلق شد در گوشش اذان بگوئيد .\r\nو روايت است از پيغمبر صلى اللَّه عليه و آله كه نهى كرد از جادو و غيبگوئى و قيافه‌گرى و آويزه بندى و به كار بردن هيچ كدام اينها در هيچ حالى روا نيست .\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nاين مقداريست بس و بپايان بردن همه آنها كتاب را طولانى كند و بدرازا كشد .\r\nبيان : در نهايه گفته : در حديث ام سلمه است كه شبرم مينوشيد ، و پيغمبر فرمود كه آن گرم و گير است : شبرم دانه‌ايست مانند نخود بپزند و آبش را براى درمان بنوشند ، گفته‌اند نوعى است از شيح . . .\r\nابن بيطار از قول ديسقوريدس گفته : بسا پندارند از اصناف نوعى است بنام هاريس ( ماريس خ ب ) مانند نوعى از درخت صنوبر گلى خرد دارد برنگ فرفير و ميوه‌اى پهن مانند عدس .\r\nجالينوس گفته : قومى پندارند اين گياه از رسته يتوع است ( گياهان شيردار ) زيرا مانند آنها شير دارد و اسهال آورد .\r\nحبيش گفته : گرم است از درجه 3 خشك است در پايان درجه 2 و با آن قبض و تندى دارد ، و اگر اصلاح نشده نوش شود آرواره و چانه را بفشارد ، قدماء آن را در داروهاى مسهل به كار ميبردند و دريافتند كه براى مزاج گرم زيان دارد ، و از نوشيدنش تبها پديد شود ، و براى بواسير هم زيان دارد .\r\nسپس گفته : شبرم نزد برخى اعراب نام نوعى خار است كه در كوهها رويد رنگ سفيد دارد و برگ خرد و خارى چون خار جولق كبيرى كه ما داريم ، پندارند نوشيدنش براى دفع وباء خوبست - پايان - و در كتب طبّ نكوهش بسيار دارد . .\r\nشهيد - قده - گفته : رسول خدا صلى اللَّه عليه و آله و سلم فرمود : بار خدايا بما در نان بركت بده .\r\nو فرمود : نان را گرامى داريد كه از عرش تا فرش در آن كار كردند و هم زمين و آنچه در آنست .\r\nامام صادق عليه السّلام نهى كرد گرده نان را زير كاسه نهند ، و فرمود : از احترام نان اينست كه چونش نهادند انتظار غذاى ديگر نبرند ، و از احترام آنست كه زير پا ننهند و آن را نبرند .\r\nو رسول خدا صلى اللَّه عليه و آله از بوئيدنش نهى كرد و فرمود : چون نان و گوشت براى شما آوردند به خوردن نان آغاز كنيد فرمود : گرده‌هاتان را كوچك بگيريد كه\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nبا هر گرده بركتى است جداگانه .\r\nامام صادق از بريدن نان با كارد نهى كرد و از امام رضا عليه السّلام است كه برترى نان جو بر گندم چون برترى ما است بر مردم ، هيچ پيغمبرى نبوده جز كه به خوردن جو دعوت كرده و بدان بركت داده و بشكمى نرود جز هر دردى از آن بكشد ، آن خوراك پيغمبران و طعام نيكانست ، روايت است براى خوراك سل دار و شكم رفتن دار نان برنج دهند ، و در باره قاووت و منافعش اخبار انبوهى است و كلينى آن را به قاووت گندم تفسير كرده .\r\nامام صادق عليه السّلام فرمود : قاووت عدس عطش را ببرد ، معده را نيرو دهد و درمان 70 درد باشد ، و هر كه دچار تخمه است چاشت خورد و شام و ميان آنها چيزى نخورد ، و شام نخوردن بد است چون روايت است كه شام نخوردن ويرانى تن است .\r\nامام صادق عليه السّلام فرمود هر كه در شب شنبه و يك شنبه دنبال هم شام نخورد نيرويش برود و تا 40 روز به دو باز نگردد ، و فرمود : شام پس از نماز عشاء شام پيمبرانست عليهم السّلام .\r\nو فرمود : دست كشيدن بچهره پس از وضوء ككمك چهره را بزدايد ، و روزى را فراوان كند ، و فرمود : بابرو دست كشند و گويند : الحمد للَّه المحسن المجمل المنعم المفضل تا چشم درد نگيرد ، و بد است دست را كه آلوده بخوراك است با دستمال پاك كنند تا آن را باحترامش بمكند ، خوبست از آنچه پهلوى اوست بخورد و از جلو ديگرى بر نگيرد .\r\nامام صادق عليه السّلام فرمود : چون كسى خوراك خواهد و دست بدان فرو آرد و بگويد بسم اللَّه و الحمد للَّه ربّ العالمين خدا پيش از رسيدن لقمه بدهانش او را بيامرزد ، فرمود : از اطرافش نخوريد كه بركت در سر آنست و رسول خدا صلى اللَّه عليه و آله كاسه ليس ميزد و هر كه كاسه را پاك كند ثواب صدقه دادن مانندش دارد ، و خوبست خوردن با همه انگشتان .\r\nروايت است كه رسول خدا صلى اللَّه عليه و آله و سلم با سه انگشت غذا مىخورد ، و بدداشت خوردن\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nبا دو انگشت را و خوبست مكيدن انگشتان ، باكى ندارد سوره توحيد را در كاسه نويسند ، رسول خدا صلى اللَّه عليه و آله از برابرش مىخورد و از سوى راستش مينوشيد ، امام يكم عليه السّلام فرمود : ريزه سفره را بخوريد كه درمان هر درديست ، و روايت است كه فقر را براندازد ، و فرزند را بيفزايد و ذات الجنب را ببرد .\r\nهر كه تيكه‌اى يافت و آن را خورد يك حسنهء دارد ، و اگرش از پليدى شست و خورد 70 حسنه ، سپس قدس سره - پس از آن منافع خوراكها كه از ائمه عليهم السّلام رسيده ذكر كرده ، گفته : ستايش گوشت گوسفند از امام رضا عليه السّلام روايت است ، و روايت است كه خوردن گوشت شنيدن و ديدن را فزايد و خوردن آن با تخم مرغ باه را فزايد و آن سره خوراكها است در دنيا و آخرت ، از امام باقر عليه السّلام روايت است كه خوردن گوشت گاو با چغندر پيسى را ببرد ، و از على عليه السّلام كه چون عمر گفت : بهترين گوشت گوشت مرغ است فرمود : نه هرگز ، آن خوك پرنده‌ها است بهترين گوشت از جوجه‌ايست كه برخاسته يا نزديك به آنست .\r\nو از امام كاظم عليه السّلام كه گوشت دراج ساقها را نيرو دهد ، تب را ببرد ، و از ابى الحسن عليه السّلام كه : گوشت آفتاب خشكيده بد است ، هر دردى را بجنباند .\r\nو از امام صادق عليه السّلام دو چيز خوب است انار و آب نيم گرم ، و دو چيز فاسد پنير و گوشت آفتاب خشك و از او است عليه السّلام كه سه چيز نخورده فربهى آرند ، جامه كتان تن پوش ، بوى خوش ، و نوره . و سه چيز را خورند و لاغر كنند ، گوشت خشكيده ، پنير و خرماى غوره .\r\nو از امام صادق عليه السّلام كه پنير در بامداد زيانبار است و در شام سودمند و منى را فزايد ، و از او عليه السّلام پنير و گردو با هم دارويند و جدا از هم دردند ، روايت است كه از پنير خوشش مىآمد عليه السّلام .\r\nو از امير المؤمنين عليه السّلام كه خوردن گردو در تابستان و گرما حرارت درون را را بجنباند و هم قرحه‌هاى تن را ، و خوردنش در زمستان قلوه‌ها را گرم كند ، و سرما\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nرا ببرد ، و رسول خدا را ذراع گوشت پسند بود ، و ران را بد داشت چون نزديك سوراخ بول است .\r\nو از امير المؤمنين عليه السّلام كه چون مسلمانى ناتوان شد گوشت را با شير بخورد ، و در روايتى از امام صادق عليه السّلام كه شير تازه باشد ، و تريد از پيغمبر صلى اللَّه عليه و آله و سلم ستوده شده ، و از امام صادق عليه السّلام كه آتش كينه را با گوشت و تريد خاموش كنيد « 1 » و از ابى الحسن عليه السّلام در باره كسى كه از ناتوانى بيمارى به او شكوه كرد او را به خوردن كباب فرمان داد ، و در روايت است كه زردى رنگ را ببرد و تب را ببرد ، و امام صادق عليه السّلام كله را ستوده و از امير المؤمنين عليه السّلام كه بر شما باد به حليم كه چهل روز نشاط عبادت آورد ، و رسول خدا صلى اللَّه عليه و آله از درد پشت به پروردگارش شكوه كرد و فرمودش حليم بخورد ، پيغمبر از ناتوانى و كم جماعى شكوه كرد و او را به خوردن آش حليم فرمان داد روايت است كه ما و شيعه ، از شيرينى آفريده‌ايم و شيرينى را دوست داريم ، خوراك داغ بد است كه پيغمبر صلى اللَّه عليه و آله از آن نهى كرده ، بركت در خنك است ، و سزاست كسى كه با خوراك ماهى بخوابد روى آن خرما يا عسل بخورد كه از فالج محفوظ گردد ، روايت است كه ماهى تن را آب كند .\r\nمردى بابى الحسن عليه السّلام از كمى فرزند شكوه كرد فرمود : استغفار كن و تخم مرغ و پياز بخور ، روايت است كه براى نژاد گوشت و تخم مرغ خوبست ، روايت است كه سركه و زيت خوراك انبياء است ، و اينكه محبوبترين نانخورش نزد رسول خدا صلى اللَّه عليه و آله سركه و زيت بوده كه فرموده چه خوب نانخورشى است سركه و هر خانه‌اى سركه باشد فقر نباشد .\r\nروايت است كه سركه ذهن را نيرو دهد ، خرد را بيفزايد ، صفراء را بشكند دل را زنده كند ، جانوران شكم را بكشد ، ذهن را محكم كند ، و نانخورش كردنش شهوت زنا را ببرد و در برخى سركه انگور نام برده شده .\r\n\r\n\r\n","description":"","footnote":"\r\n( 1 ) بسا مقصود مهمانى كردن بدبينانست و صرف گوشت و تريد كه رسم پذيرائى مردم معمولى است .\r\n","page_name":" 221 ","page_number":221},
  {"content":"\r\n\r\nمرّى ، آب و نمك ، نانخورش يوسف بوده كه چون در زندان از نان خالى به خدا شكوه كرد او را فرمود تا نان را بگيرد و در سفره نهد و بر آن آب نمك پاشد و آنست مرّى .\r\nو از پيغمبر است صلى اللَّه عليه و آله و سلم كه زيت بخوريد و آن را بتن ماليد كه از درختى است مبارك .\r\nو از امام صادق عليه السّلام كه زيتون بادها را براند و مني را بيفزايد ، مردم به چيزى جز عسل درمانجوئى نكردند كه درمان هر درد است ، شكر براى هر چه خوبست و هيچ زيانى ندارد ، خوردن دو نقل هنگام خواب درد را براندازد ، يك نقل با آب سرد براى بيمارى خوبست ، شكر بلغم را براندازد .\r\nروغن داروئى است ، خصوص در تابستان ، روايت است كه هر كه به پنجاه رسيده نخوابد شب جز اينكه در درونش روغن باشد ، و براى پير مرد نهى شده و او بايد تريد بخورد .\r\nپيغمبر صلى اللَّه عليه و آله و سلم شير را ستود و فرمود : خوراك مرسلين است ، شير بز سياه به از سرخ است و شير گاو سرخ به از گاو سياه است ، روايت است كه شير گوشت روياند و استخوان بازو پوياند ، و از ابى الحسن عليه السّلام كه براى مني شير تازه و عسل بايد ، و از على عليه السّلام كه شير گاو داروى ذرب ( گلو درد ) است ، و از رسول خدا صلى اللَّه عليه و آله و سلم كه : بر شما باد به شير گاو كه چكيده درخت است .\r\nو از ابى الحسن عليه السّلام كه نانخواه بسيار هضم كند ، از امام صادق عليه السّلام كه چه خوب خوراكى است برنج روده‌ها را گشاد كند ، بواسير را ببرد ، روايت است كه 70 پيغمبر نخود را بركت دادند ، و آن براى درد پشت خوبست ، و از امير المؤمنين عليه السّلام كه خوردن عدس دل را نازك و اشك را روان كند .\r\nروايت است كه خوردن باقلا مخ دهد ساقها را و آنها را فربه كند ، در مغز بيفزايد و خون تازه پديد آرد و خوردنش با پوست معده را پاك كند ، لوبيا بادهاى\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nدرون را براند ، ماش پخته بهق را ببرد .\r\nروايت است كه پيغمبر ، على ، حسنين ، زين العابدين ، امام باقر و صادق و كاظم عليهم السّلام همه خرما دوست بودند و شيعه آنها خرما دوست است ، خرماى برنى سير كند ، گوارا و خوش است و خستگى بر ، با هر خرما يك حسنه است ، داروئيست بىدرد ، پوست كندن خرما بد است .\r\nروايت است كه انگور رازقى ، خرماى موشان و انار املسى از ميوه‌هاى بهشتند و خوردن انگور سياه غم را ببرد ، و بايد دو تا دو تا خورد و يك دانه يك دانه گواراتر و خوش‌تر است .\r\nروايت است كه دو چيز را با دست خورند ، انگور و انار ، صبحانه با 21 دانه مويز سرخ مرضها را دفع كند ، پى را نيرو دهد ، خستگى را ببرد ، نفس را خوش كند ، انجير ماننده‌تر چيزيست به گياه بهشت : درد ببرد ، با آن نيازى بدارو نباشد بواسير را قطع كند و ، نقرس را براندازد .\r\nانار سره ميوه‌ها است و نزد پيغمبر صلى اللَّه عليه و آله و سلم از همه ميوه‌ها محبوبتر بود ، غذا را بر سير گوارا كند و گرسنه را سير كند ، در هر انار يك دانه بهشتى است ، كسى را در خوردنش شريك نكنند و همه دانه‌ها را حفظ كنند ، خوردن پيه‌اش دباغى معده است ، خوردنش وسوسه شيطان را ببرد و دل را روشن كند انار سوراء ستوده است ، يك انار در ناشتا روز جمعه 40 صبح روشن سازد و 2 انار 80 و 3 - 120 صبح ، تا نه وسوسه باشد و نه گناه ، دود چوبش خزنده‌ها را نابود كند .\r\nسيب براى زهر و جادو خوبست ، پالوده‌اش براى زهر و خاطره‌هاى بد و بلغم نافع است ، خوردن سيب خون دماغ را قطع كند و خصوص پالوده آن .\r\nبه ، پاك كند ، دلير كند ، رنگ را باز كند ، فرزند را زيبا كند ، غم را ببرد ، و بحكمت گويا سازد ، پيغمبرى مبعوث نشده جز با بوى به ، گلابى دل را روشن كند ، معده را پاك كند بويژه روى سيرى ، آلو حرارت را خاموش كند ، صفرا را آرام و خشكش\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nخون را آرام و درد را بكشد .\r\nپرتقال را پس از غذا خورند ، پيغمبر نگاه بر پرتقال و اترج سبز را دوست داشت معده ، را دباغى كند و امان از بواسير است و ساقها را نيرو دهد ، رسول خدا صلى اللَّه عليه و آله و سلم خرما را با خربزه مىخورد .\r\nسپس - ره - گفته : درسى در سبزيها و جز آن :\r\nخوبست سبزى بر خوان نهند به پيروى از امير المؤمنين عليه السّلام ، 7 برگ كاسني امان از قولنج است در آن شب ، بر هر برگى قطره‌ايست از بهشت ، خورده شود و شكسته نشود ، در باه افزايد ، فرزند را زيبا كند و درمان هزار درد است ، باذروج سدّه‌ها را گشايد و اشتها آرد و سل را برد و غذا را هضم كند و على عليه السّلامش پسند داشت .\r\nتره : براى سپرز خوبست كه سه روز بخورند ، بوى دهن را خوش كند ، بادها را براند ، بواسير را ببرد ، امان از خوره است ، امير المؤمنين آن را با نمك مىخورد .\r\nپيغمبر صلى اللَّه عليه و آله و سلم فرمود بكرفس بچسبيد كه خوراك الياس و اليسع و يوشع بود ، روايت است كه مايه حافظه است و دل را پاك كند ، ديوانگى و خوره و پيسى را ببرد ، سبزى شريفتر از خرفه نيست كه سبزى فاطمه عليهما السّلام است و پنج تن ، خون را پاك كند ، سداب خرد افزايد ، شاتره سبزى بنى اميه است و مذموم است .\r\nچغندر خوره را دفع كند و سرسام را ، و از امام صادق عليه السّلام است كه خوره از يهود برداشته شد براى اينكه چغندر خوردند و رگهاى گوشت را درآوردند ، روايت است كه چه خوب سبزى است چغندر كه در جويبار فردوس رويد ، و درمان همه دردها است ، پى را محكم كند ، خون را ظاهر سازد ، استخوان را كلفت كند .\r\nكما از منّ است و آبش درمان چشم است ، كدو خرد و مغز را بيفزايد و پيغمبر را صلى اللَّه عليه و آله و سلم خوش مىآمد ، ريشه فجل بلغم را ببرد و برگش بول آورد ، هويج امان از قولنج\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nاست و بواسير و كمك بر جماع .\r\nشلغم خوره را آب كند ، پيغمبر صلى اللَّه عليه و آله و سلم خيار را با نمك مىخورد و از تهش مىخورد كه بركتش بيش است ، بادنجان پير و جوان را باشد ، درد ببرد و طبع را خوب كند ، پياز نيروى جماع دهد و بلغم را ببرد ، و دل را نيرو دهد و تب را ببرد ، و باد را طرد كند ، سعتر ناشتا خوردن رطوبت‌بر است ، و معده را آرام كند خلال كردن لثه را به كند ، دهن را خوشبو كند ؛ خلال كردن با نيزول و نى و ريحان غدقن است كه رگ خوره را بجنبانند و هم با چوب انار و آس ، سعد پس از خوراك مرضهاى دهن را ببرد ، و درد دندانها را هم . آب سرور نوشابه‌ها است در دنيا و آخرت و مزه زندگى دارد ، و پر نوشيدن آن بد است ، هم يكباره نوشيدنش و خوبست جرعه جرعه نوشيدن ، روايت است هر كه آب نوشد و پيش از سيراب شدن باز گيرد و خدا را سپاس گويد تا 3 بار بهشت بر او واجب باشد و هر بار بسم اللَّه گويد ، از امام صادق عليه السّلام است كه چون آب مينوشيد ظرفش را ميجنبانيد ، و ميفرمود :\r\nاى آب ، آب زمزم و فرات به تو سلام رسانند ، آب زمزم درمان هر درد است ، براى هر دردى نوشند درمان آنست ، آب ناودان درمان بيمار است ، آب باران جلوگير دردها ، نهى شده از تگرگ براى قول خدا تعالى « مىزند آن را بهر كه خواهد ، 43 - النور » .\r\nدر آب فرات دو ناودان از بهشت ريزند ، كام نوزاد را با آن بردارند دوستدار ائمه عليهم السّلام گردد .\r\nاز امام صادق عليه السّلام است كه چشمه‌ها از زير كعبه جوشند ، آب نيل مصر دل را ميراند ، خوردن در سفالش و شستن سر با گلش غيرت را برد و ديوثى آورد ، رسول خدا از نوشيدن در كاسه شامى خوشش مىآمد ، نوشيدن با دو دست بهتر است ، هر كه آب نوشد و ياد حسين عليه السّلام كند و بقاتلش لعن كند صد هزار حسنه دارد و صد هزار گناهش بريزد و صد هزار درجه يابد ، گويا 100 هزار بنده آزاد كرده .\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nسپس - ره - گفته : درسى كه از طب ائمه عليهم السّلام دريافت شده :\r\nحجامت در سر خوبست كه درمان هر درد است و در چهارشنبه و شنبه ترس پيسى دارد مگر خونش به جوش آمده كه هر گاه خواهد حجامت كند و آية الكرسى بخواند و خير از خدا خواهد و صلوات بر پيغمبر و آلش فرستد صلى اللَّه عليه و آله .\r\nروايت است كه دارو در حجامت و نوره و حقنه و قى باشد .\r\nروايت است كه تب را با ريختن آب سرد درمان كنند و اگر دشوار است دست در آب سرد نهند ، هر كه دردش سخت شد 40 بار حمد را بر كاسه آب خواند و دست بر آن نهد ، بيمار زنبيلى نزد خود نهد از گندم و بدست خود بگدا دهد و از او خواهد كه برايش دعا كند ، تا خوب شود ان شاء اللَّه تعالى .\r\nسرمه از سنگ سرمه وقت خواب خاشاك را برد و ديده را روشن كند ، خوردن سياهدانه درمان هر درد است ، اسفند درمان 70 درد است ، و ترسو را دلير كند و شيطان را براند ، سنا دارو است و هم حلبه ، نسيم خوش خرد افزايد و باه ، بنفشه بهترين عطر است ، خواندن قرآن ، مسواك ، و روزه فراموشى برند و انديشه را تيز كنند ، دعاء در سجده دردها را برد ، دست كشيدن بر جاى سجده و سپس بر جاى درد چنين است .\r\nاين دعا را رسول صلى اللَّه عليه و آله و سلم بعلى عليه السّلام براى تب آموخت « بار خدايا رحم كن به پوست لطيف و استخوان نازكم ، به تو پناهم از تف و سوزش آن اى امّ ملدم - تا فرمود - امام صادق عليه السّلام هرگز بدان پناه نبردم جز درمان يافتم ، دست بر جاى درد ميكشيد و ميفرمود سه بار اللَّه ربى حقا لا اشرك به شيئا ، اللهمّ انت لها و لكلّ داء عظيمة .\r\nبراى همه دردها گفته : باسم اللَّه و باللَّه كم من نعمة للَّه في عرق ساكن و غير ساكن على عبد شاكر و غير شاكر .\r\nدنبال نماز ريش خود را با دست راست ميگرفت و ميگفت : بار خدايا گرفتاريم بگشا و سختيم ببر تا 3 بار ، روايت است دورى كن از دارو تا تن تاب آورد ، كم خوردن تندرستى آرد ، هر كه دردش را سه روز از مردم نهان دارد و به خدا نالد\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nخوب شود هر كه رازيانه ، شكر ، هليله از آغاز تابستان اول هر ماه سه روز بخورد بيمار نشود جز براى مردن ، خوردن هليله سياه سه روز يك بار روايت شده و كمترش در هر جمعه و كمترش در هر ماه است ، هليله درمان 70 درد است و سعتر داروى امير المؤمنين عليه السّلام ، تربت حسين عليه السّلام درمان هر درد است ، سرمه با سنگ سرمه چراغ ديده است و بايد هنگام خواب 4 ميل در چشم راست باشد و 3 در چپ .\r\nمعالجه نزد پزشك كتابى رواست و عمل چشمى كه آب آورده رواست ، عطر زدن در شب بشره را خرم و چهره را سپيد كند .\r\nبيان : در قاموس گفته : ذرب با حركت راء فساد زخم و پهن شدن آنست ، فساد معده و خوبى آن را هم گويند - دو معنى ضد دارد - درد بيدرمان هم هست - پايان - در بحر الجواهر گفته ، ذرب ، : اسهال از معده است و گفتند شكم روى پيوست است ، و گفتند : اينست كه خوراك كيلوس شود در معده و روده ولى شيره آن غذاى تن نشود و پيوسته از ته بيرون ريزد .\r\nمن گويم : اين داروها و دعاها و آدابى كه از اين افاضل ارجمند و اساتيد بزرگوار نقل كرديم گر چه بيشتر آنها گذشت و بيايد با سند پيوست به امام ولى منش آنها را نقل كردم براى تأييد و تاكيد ، با اينكه فوائد بزرگى هم دارد .\r\n\r\n","description":"","footnote":"","page_name":" 227 ","page_number":227},
  {"content":"\r\n . \r\n","description":"","footnote":"","page_name":" 228 ","page_number":228},
  {"content":"\r\n\r\n\r\nكتاب طب النبى صلى اللَّه عليه و آله\r\n\r\n","description":"","footnote":"","page_name":" 229 ","page_number":229},
  {"content":"\r\n\r\n\r\nباب هشتاد و هشتم باب نادر در طب النبى وابسته بشيخ ابو العباس مستغفرى\r\nبنام خداى بخشاينده مهربان گفته :\r\n1 - رسول خدا صلى اللَّه عليه و آله فرمود : خدا دردى نداده جز آنكه داروئى برايش داده مگر مرگ .\r\n2 - فرمود صلى اللَّه عليه و آله : آنكه درد آورده درمانهم آورده .\r\n3 - فرمود صلى اللَّه عليه و آله و سلم : گرم مزاجها را بعمر دراز مژده دهيد .\r\n4 - فرمود صلى اللَّه عليه و آله : مايه هر دردى سردى است .\r\n5 - فرمود صلى اللَّه عليه و آله و سلم : با اشتهاء بخور و با اشتهاء دست بكش .\r\n6 - فرمود صلى اللَّه عليه و آله : معده خانه درد است ، پرهيز سر هر دارو ، بهر نفسى بده آنچه بدان عادت دارد .\r\n7 - فرمود صلى اللَّه عليه و آله : محبوبترين خوراك نزد خدا آنست كه دست بيشترى در آنست .\r\n\r\n","description":"","footnote":"","page_name":" 230 ","page_number":230},
  {"content":"\r\n\r\n8 - فرمود صلى اللَّه عليه و آله و سلم : خوردن بيك انگشت خوردن شيطانست و با دو خوردن جباران و با سه خوردن پيغمبران .\r\n9 - فرمود صلى اللَّه عليه و آله و سلم : خوراك را سرد كن كه داغ بركت ندارد .\r\n10 - فرمود صلى اللَّه عليه و آله و سلم : در خوراك كفش را بكنيد كه پاتان را راحت‌تر است و آن روش زيبائى است .\r\n11 - فرمود صلى اللَّه عليه و آله و سلم : همخورى با خدمتكاران از تواضع است هر كه با آنها همخور باشد بهشت به دو مشتاق است .\r\n12 - فرمود صلى اللَّه عليه و آله و سلم خوردن در بازار از پستى است 13 - فرمود صلى اللَّه عليه و آله و سلم : مؤمن بخواست خاندانش بخورد و منافق خانواده‌اش را بدنبال خود كشد .\r\n14 - فرمود صلى اللَّه عليه و آله و سلم : چون خوان گسترند از پيش خود بخور ، و از ميانه خوراك برگير كه بركت از آن آيد ، تا ديگران دست نكشند تو دست مكش كه آنها شرمگين شوند .\r\n15 - فرمود صلى اللَّه عليه و آله و سلم : بركت در ميانه خوراك است ، از اطرافش بخوريد و از ميانش نخوريد .\r\n16 - فرمود صلى اللَّه عليه و آله و سلم : بركت در 3 است : حجامت ، سحور ، تريد .\r\n17 - فرمود صلى اللَّه عليه و آله و سلم : هر كه دو چوب به كار برد شكنجه كلبتين نبرد .\r\n18 - فرمود صلى اللَّه عليه و آله و سلم : دنبال خوردن خلال كنيد و بجويد كه دندان نيش و نواجد را درست دارد .\r\n19 - فرمود ، صلى اللَّه عليه و آله و سلم : خلال از نظافت است ، نظافت از ايمان ، ايمان بهمراه دارنده‌اش در بهشت .\r\n20 - فرمود صلى اللَّه عليه و آله و سلم : غذاى جواد درمانست و غذاى بخيل درد .\r\n21 - فرمود صلى اللَّه عليه و آله و سلم : كاسه براى ليسنده خود آمرزش خواهد .\r\n22 - فرمود صلى اللَّه عليه و آله و سلم : با هم بخوريد نه تنها كه بركت در جماعت است .\r\n\r\n","description":"","footnote":"","page_name":" 231 ","page_number":231},
  {"content":"\r\n\r\n23 - فرمود صلى اللَّه عليه و آله و سلم : پر خورى شوم است .\r\n24 - فرمود صلى اللَّه عليه و آله و سلم : هر كه گرسنه يا نيازمند شد و از مردم نهان داشت و بدرگاه خدا عزّ و جلّ رو آورد بر خداست كه در يك سال روزى حلال را بر او گشايد .\r\n25 - فرمود صلى اللَّه عليه و آله و سلم : هر كه ريزه سفره را بخورد تا زنده است وسعت روزى دارد ، و فرزند و نواده‌اش از حرام بركنارند .\r\n26 - فرمود صلى اللَّه عليه و آله و سلم : هر كه خدا و روز جزا را باور دارد بايد مهمانش را گرامى دارد .\r\n27 - فرمود صلى اللَّه عليه و آله و سلم : نوشيدن ته‌مانده برادر مؤمن از تواضع است .\r\n28 - فرمود صلى اللَّه عليه و آله و سلم : كم خور حسابش سبك است .\r\n29 - فرمود صلى اللَّه عليه و آله و سلم : ايستاده ننوشيد و هر كه فراموش كرد و نوشيد بايد قىء كند .\r\n30 - فرمود صلى اللَّه عليه و آله و سلم : محتكر ملعونست .\r\n31 - احتكار در ده است : گندم ، جو ، خرما ، مويز ، ذرت ، روغن ، عسل ، پنير گردو ، زيت .\r\n32 - اگر كسى جز خواربار كسبى ندارد سركش شود و ستم كند .\r\n33 - هر كه خوراكى را گرد كند و 40 روز انتظار گران شدن كشد از خدا بيزار است و خدا از او بيزار است .\r\n34 - هر كه خوراكى را بر مسلمانان احتكار كند خدا او را بخوره و ندارى بگيرد .\r\n35 - سحرى بخوريد كه سحرى بركت دارد .\r\n36 - سحرى بخوريد تا بر خلاف اهل كتاب باشيد .\r\n37 - بهتر خوراكتان نان و بهتر ميوه‌تان انگور است .\r\n38 - فرمود صلى اللَّه عليه و آله و سلم : از كمر بند دارها باشيد .\r\n39 - فرمود صلى اللَّه عليه و آله و سلم : هريسه بخوريد كه 40 روز نشاط عبادت آرد ، و آنست كه بجاى مائده عيسى بر ما فرو آمده .\r\n40 - فرمود صلى اللَّه عليه و آله و سلم : نان را با كارد نبريد ، آن را ارجمند داريد ، كه خدايش ارجمند داشته .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\n41 - فرمود صلى اللَّه عليه و آله و سلم : سه لقمه با نمك پيش از خوراك از آدميزاده 72 نوع بلا بگرداند چون ديوانگى و خوره و پيسى .\r\n42 - فرمود صلى اللَّه عليه و آله و سلم : سرور نانخورشتان نمك است .\r\n43 - فرمود صلى اللَّه عليه و آله و سلم : هر كه پيش از هر چه و پس از آن نمك خورد خدا از او 360 نوع بلا بگرداند كه آسانتر همه خوره است .\r\n44 - فرمود صلى اللَّه عليه و آله و سلم : آغاز بنمك كنيد كه داروى 70 درد است .\r\n45 - فرمود صلى اللَّه عليه و آله و سلم : بهترين صدقه آب است .\r\n46 - فرمود صلى اللَّه عليه و آله و سلم : سرور نوشابه‌ها در دنيا و آخرت آبست .\r\n47 - فرمود صلى اللَّه عليه و آله و سلم : تب تف دوزخ است با آبش خنك كنيد .\r\n48 - فرمود صلى اللَّه عليه و آله و سلم : چون تشنه شويد آب را جرعه جرعه نوشيد نه يكباره .\r\n49 - فرمود صلى اللَّه عليه و آله و سلم : يكباره نوشيدن مايه كباد است .\r\n50 - فرمود صلى اللَّه عليه و آله و سلم : هر خوراك و نوشابه كه جانور بيخون در آن افتد و بميرد حلال و پاك است .\r\n51 ، فرمود صلى اللَّه عليه و آله و سلم : هر كه به پرخورى و پر نوشى عادت كند دلش سخت شود - 52 - فرمود صلى اللَّه عليه و آله و سلم : هر كدامتان با سه نفس آب نوشد در امانست .\r\n53 - فرمود صلى اللَّه عليه و آله و سلم : بدترين امّتم خورنده مخ استخوانست .\r\n54 - فرمود صلى اللَّه عليه و آله و سلم : ابليس به ديوان خود گويد : با گوشت و مى و زن مردم را فريب دهيد كه همه بديها جز در آنها نيست .\r\n55 - فرمود صلى اللَّه عليه و آله و سلم : بهترين نان خورش در دنيا و آخرت گوشتست و فرمود صلى اللَّه عليه و آله و سلم :\r\nبر شما باد به خوردن گوشت شتر براى مخالفت با يهود .\r\n56 - فرمود صلى اللَّه عليه و آله و سلم : گوشت گوشت آورد و هر كه 40 صباح نخورد بد رفتار شود .\r\n57 - فرمود صلى اللَّه عليه و آله و سلم : هر كه بيچاره شود و گوشت مردار و خون و گوشت خنزير نخورد تا بميرد در دوزخ هميشه جاويدانست .\r\n58 - فرمود صلى اللَّه عليه و آله : در سر سفره گوشت را با كارد نبرّيد كه كار عجم‌ها است\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nو آن را بدندان زنيد كه گواراتر و خوشتر است .\r\n59 - فرمود صلى اللَّه عليه و آله و سلم : از شكار گبران جز ماهى نخوريد .\r\n60 - فرمود صلى اللَّه عليه و آله و سلم : هر كه 40 صباح گوشت خورد دلش سخت شود .\r\n61 - فرمود صلى اللَّه عليه و آله : خدا به پيغمبرى كه از ناتوانى به او شكوه كرد وحى كرد گوشت را با شير بپز كه درمان و بركت در آن نهادم .\r\n62 - فرمود صلى اللَّه عليه و آله و سلم : برنج چون سرور عشيره است و من در ميان پيمبران چون نمك در خوراك .\r\n63 - فرمود صلى اللَّه عليه و آله و سلم : هر كه ميوه را تك خورد زيانش نزند .\r\n64 - فرمود صلى اللَّه عليه و آله و سلم : عطر بنفشه بزنيد كه تابستان خنك است و در زمستان گرم .\r\n65 - فرمود صلى اللَّه عليه و آله : بزنان آبستن شير نوشانيد كه خرد كودك را بيفزايد .\r\n66 - فرمود صلى اللَّه عليه و آله : چون شير نوشيد دهن را شوئيد كه چربى دارد .\r\n67 - فرمود صلى اللَّه عليه و آله : سه چيز را برنگردانند ، پشتى ، شير و عطر .\r\n68 - فرمود صلى اللَّه عليه و آله : پنير درد است و گردو درد و چون همراه شوند دارو باشند .\r\n69 - فرمود صلى اللَّه عليه و آله : شير نوشى محض ايمان است .\r\n70 - فرمود صلى اللَّه عليه و آله : بر شما باد بكندر كه حرارت دل را بگيرد چنانچه انگشت عرق پيشانى را ، و پشت را نيرو دهد ، و خرد را بيفزايد ، ذهن را تيز كند و ديده را روشن نمايد و فراموشى را براندازد .\r\n71 - فرمود صلى اللَّه عليه و آله : ده خصلت مايهء فراموشيند ، پنير خوردن ، دمزده موش ، سيب ترش ، جلجلان ، حجامت بر گودى پشت ، راه رفتن ميان دو زن ، نگاه بردار زده ، ستيزه با هم ، خواندن سنگ گورها .\r\n72 - فرمود صلى اللَّه عليه و آله : چيزى جاى غذا و آب را نگيرد جز شير .\r\n73 - فرمود صلى اللَّه عليه و آله : يك گوسفند يك بركت است ، دو تا دو بركت ، سه تا غنيمت .\r\n74 - فرمود صلى اللَّه عليه و آله : به سه چيز تن شاد و فربه شود ، بوى خوش ، جامه نرم و عسل .\r\n75 - فرمود صلى اللَّه عليه و آله : بر شما باد بعسل ، بدان كه جانم بدست او است خانه‌اى نيست\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nكه عسل در آن باشد جز اينكه فرشته‌ها براى آن خانه آمرزش خواهند هر كسش بنوشد هزار دارو در درونش دود و هزار هزار درد از آن برآيد و اگر در درونش باشد و بميرد آتش بتنش نرسد .\r\n76 - فرمود صلى اللَّه عليه و آله : دل مؤمن شيرين و دوستدار شيرينى است .\r\n77 - فرمود صلى اللَّه عليه و آله : هر كه لقمه‌اى شيرين بدهن برادرش نهد نه براى رشوه و نه از ترس او بلكه براى خدا خداوند گرمى موقف قيامت را از او بگرداند .\r\n78 - فرمود صلى اللَّه عليه و آله : چه خوب نوشابه‌ايست عسل ، دل پرورد و سينه را گرم كند .\r\n79 - فرمود صلى اللَّه عليه و آله : هر كه حافظه خواهد بايد عسل بخورد .\r\n80 - فرمود صلى اللَّه عليه و آله و سلم : چون كنيزى خريديد نخست طعامش عسل باشد كه بهتر خوشدل شود .\r\n81 - فرمود صلى اللَّه عليه و آله : چون زن زايد نخست خوراكش رطب شيرين يا خرما باشد كه اگر از آن بهترى بود خدا بمريم ميداد كه عيسى را زاد .\r\n82 - فرمود صلى اللَّه عليه و آله و سلم : چون رطب آيد مرا مبارك باد گوئيد و چون برود دلداريم دهيد .\r\n83 - فرمود صلى اللَّه عليه و آله و سلم : در خانه‌اى كه خرما نيست گويا خوراكى نيست 84 - فرمود صلى اللَّه عليه و آله : نخله و انار و انگور از مانده گل آدمند عليه السّلام .\r\n85 - فرمود صلى اللَّه عليه و آله : دو عمه خود نخله و مويز را گرامى داريد .\r\n86 - فرمود صلى اللَّه عليه و آله : ناشتا خرما بخور كه كرم را ميكشد .\r\n87 - فرمود صلى اللَّه عليه و آله : چه خوب سحريست براى مؤمن خرما .\r\n88 - فرمود صلى اللَّه عليه و آله و سلم : هر كه خرما دارد با آن افطار كند و هر كه نيابد با آب كه پاك‌كننده است .\r\n89 - فرمود صلى اللَّه عليه و آله : هر كه شربت عسل براتان آورد پس ندهيد .\r\n90 - فرمود صلى اللَّه عليه و آله : گوشت گاو درد است و شيرش درمان ، گوشت گوسپند درمانست و شيرش درد .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\n91 - فرمود صلى اللَّه عليه و آله : ميوه كه آيد بخوريد چون تندرستى است و اندوه بر ، و چون پشت كرد آن را دور اندازيد كه درد تن باشد .\r\n92 - فرمود صلى اللَّه عليه و آله و سلم : بهتر افطار روزه‌دار ، مويز يا خرما يا شيرينى است .\r\n93 - فرمود صلى اللَّه عليه و آله : خوردن انجير امانست از قولنج ، خوردن به تيره‌گى چشم را ببرد .\r\n94 - فرمود صلى اللَّه عليه و آله و سلم : بهار امتم انگور است و خربزه ، خربزه بخوريد كه ميوه بهشت است هزار بركت هزار رحمت دارد و خوردنش درمان هر درد است .\r\n95 - فرمود صلى اللَّه عليه و آله و سلم : خربزه را گاز بزن آن را مبر تيكه تيكه ، زيرا ميوهء با بركت و پاكيزه است ، دهن را خوشبو كند دل را پاك كند ، دندانها را سفيد كند ، خدا را خشنود كند ، بويش از عنبر و آبش از كوثر و گوشتش از فردوس و لذتش از بهشت و خوردنش عبادت است .\r\nو از ابن عباس است كه گفت پيغمبر فرمود : خربزه بخوريد كه 10 خصلت دارد : خوراك است ، نوشابه است ، سنت است ، ريحانست و مثانه را بشويد ، شكم را بشويد ، منى را فزايد ، جماع را فزايد ، سردى را ببرد و بشره را خرّم كند .\r\n96 - فرمود صلى اللَّه عليه و آله : بر شما باد به انار و پيه‌اش را بخوريد كه معده را دباغى كند ، هيچ دانه از آن در درون كسى نرود جز دلش را روشن كند ، و از شيطان و وسوسه‌اش 40 روز دور كند .\r\n97 - فرمود صلى اللَّه عليه و آله : پرتقال را از دست ندهيد كه دل را روشن كند و مغز را بيفزايد .\r\n98 - فرمود صلى اللَّه عليه و آله : انگور را دانه دانه خوريد كه گواراتر است 99 - انجير خوريد كه براى بواسير و نقرس خوبست .\r\n99 - فرمود صلى اللَّه عليه و آله : بادنجان بسيار بخوريد كه درختى است منش در بهشت ديدم ، هر كه به قصد اينكه درد است خورد درد باشد و هر كه براى درمان دارو باشد .\r\n100 - فرمود صلى اللَّه عليه و آله و سلم : كدو بخور اگر خدا درختى سبكتر از آن ميدانست آن را بر تن برادرم يونس ميروياند .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\n101 - فرمود صلى اللَّه عليه و آله و سلم : چون آبگوشت سازيد كدو بسيار در آن بريزيد كه بمغز افزايد و خرد هر دو .\r\n102 - فرمود صلى اللَّه عليه و آله : هر كه يك انار بخورد تا پايانش خدا تا 40 روز دلش را روشن كند .\r\n103 - چه خوب نانخورشى است مويز .\r\n104 - فرمود صلى اللَّه عليه و آله : كسى يك انار نخورد جز شيطانش 40 روز بيمار شود .\r\n105 - فرمود صلى اللَّه عليه و آله : كرفس سبزى پيمبرانست .\r\n106 - فرمود صلى اللَّه عليه و آله : هر كه سركه خورد فرشته بر او ايستد برايش آمرزش خواهد تا فارغ شود .\r\n107 - فرمود صلى اللَّه عليه و آله : چه خوب نانخورشى است سركه ، گفت پيغمبر از ميوه‌ها انگور و خربزه را دوست ميداشت .\r\n108 - فرمود صلى اللَّه عليه و آله : مويز را باشيد كه صفراء را فرو نشاند ، بلغم را آرام كند ، پى را محكم كند ، رنج را ببرد . دل را خوش كند .\r\n109 - فرمود صلى اللَّه عليه و آله و سلم : كدو را باشيد كه در مغز افزايد .\r\n110 - فرمود صلى اللَّه عليه و آله : عناب تب بر است ، گلابى دل را روشن كند .\r\n111 - فرمود صلى اللَّه عليه و آله : نوح از غم به خدا شكوه كرد خدايش وحى كرد كه انگور بخور تا غم را ببرد .\r\n112 - فرمود صلى اللَّه عليه و آله و سلم : خيار را از تهش بخوريد .\r\n113 - فرمود صلى اللَّه عليه و آله : ميوه خربزه بخوريد و آن را گاز زنيد ، زيرا آبش رحمت است شيرينش از شيرينى ايمانست و هر كه يك لقمه خربزه بدهن نهد خدا 70 هزار حسنه‌اش نويسد و 70 هزار گناهش محو كند .\r\n114 - فرمود صلى اللَّه عليه و آله : در خربزه 10 خصلت است و آنها را بيان كرد ، گفت :\r\nاز طائف خربزه به پيغمبر صلى اللَّه عليه و آله هديه شد ، بوئيدش و بوسيدش و فرمود : خربزه را گاز بزنيد زيرا از زيورهاى زمين است ، و آبش رحمت است و شيرينيش از بهشت\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nاست ، يك روز در انجمنى بود با يارانش فرمود : خدايش ياد كند كه خربزه بما خوراند ، على عليه السّلام برخاست و رفت و مقدارى خربزه آورد ، و او و يارانش خوردند و فرمود صلى اللَّه عليه و آله كه : خدا رحمت كند آنكه اين را بما خوراند ، و هر كه خورد و نخورد از مسلمانان تا روز قيامت .\r\n115 - فرمود صلى اللَّه عليه و آله : زن آبستنى نيست كه خربزه با پنير خورد جز آنكه نوزادش زيبا رو و خوش خلق باشد .\r\n116 - فرمود صلى اللَّه عليه و آله : خربزه پيش از غذا شكم را بشويد و درد را ببرد .\r\n117 - خيار با نمك مىخورد صلى اللَّه عليه و آله و خربزه با پنير ، ميوه تازه مىخورد و بسا خربزه را با دو دست مىخورد .\r\n118 - فرمود صلى اللَّه عليه و آله : نرگس را بوئيد گر چه روزى يك بار باشد ، هفته‌اى يك بار باشد ، ماهى يك بار باشد ، عمرى يك بار سالى يك بار باشد ، زيرا در دل دانه‌اى از ديوانگى و خوره و پيسى است و بو كردنش آن را بن كند .\r\n119 - فرمود صلى اللَّه عليه و آله و سلم : حنا خضاب اسلام است ، كردار مؤمن را فزايد ، سردرد را برد ، ديده را تيز كند ، در جماع فزايد ، آن سرور گلها است در دنيا و آخرت .\r\n120 - فرمود صلى اللَّه عليه و آله : مرزنجوش را باشيد آن را ببوئيد كه براى درد خشام خوبست ( بويا نبودن ) .\r\n121 - فرمود صلى اللَّه عليه و آله : برترى عطر بنفشه بر عطرها چون برترى اسلام است بر دينها .\r\n122 - فرمود صلى اللَّه عليه و آله و سلم : هيچ برگى از كاشنى نيست جز بر آن يك قطره آب بهشتى است .\r\n123 - فرمود صلى اللَّه عليه و آله و سلم : هر كه بوى مرا خواهد گل سرخ بويد .\r\n124 - فرمود صلى اللَّه عليه و آله و سلم : خدا درختى محبوبتر خود از حنا نيافريده .\r\n125 - فرمود صلى اللَّه عليه و آله و سلم : انفاق يكدرهم در راه خدا 700 درهم عوض دارد و\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nيكدرهم در خضاب حناء نه هزار درهم .\r\n126 - فرمود صلى اللَّه عليه و آله و سلم : چون فجل خوريد و خواهيد از گندش كنار بمانيد در لقمه نخست بر من صلوات فرستيد .\r\n127 - فرمود صلى اللَّه عليه و آله : سفره‌هاى خود را با سبزى زيور دهيد كه با بسم اللَّه شياطين را برانند .\r\n128 - فرمود صلى اللَّه عليه و آله : شونيز ( سياه‌دانه ) درمان هر درد است جز مرگ .\r\n129 - فرمود صلى اللَّه عليه و آله و سلم : پنير بخوريد . كه چرت آرد و غذا را هضم كند .\r\n130 - فرمود صلى اللَّه عليه و آله و سلم : هر كه سداب ( ترب ) خورد و بخوابد از سرگيجه و ذات الجنب در امانست .\r\n131 - فرمود صلى اللَّه عليه و آله و سلم : هر كه سير يا پياز ، تره خورد ، نزد ما نيايد و به مسجد نيايد .\r\n132 - فرمود صلى اللَّه عليه و آله : چون بشهرى درآئيد از سبزى و پيازش بخوريد تا دردش را از شما براند و رنج را ببرد ، و بازو را نيرو دهد ، و منى را بيفزايد ، و تب را ببرد .\r\n133 - فرمود صلى اللَّه عليه و آله : كرفس را باشيد كه اگر چيزى خرد فزايد آنست ، و فرمود : اگر درمان در چيزيست در سنا است .\r\n134 - فرمود صلى اللَّه عليه و آله : هليله سياه را باشيد كه از درخت بهشت است ، تلخ مزه است و در آن درمان هر درد است .\r\n135 - فرمود صلى اللَّه عليه و آله : حجامت در 19 و 21 هر ماه است .\r\n136 - فرمود صلى اللَّه عليه و آله و سلم : در شبى كه بمعراجم بردند به هيچ گروه از فرشته‌ها برنخوردم جز گفتند اى محمّد بامتت فرمان حجامت ده ، بهترين داروى شما حجامت ، سياهدانه عدالت .\r\n137 - فرمود صلى اللَّه عليه و آله : گل خوردن بر هر مسلمانى حرامست ، فرمود : هر كه بميرد و در شكمش وزن ذره‌اى از آن باشد در دوزخش برد ، فرمود : هر كه گل\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nخورد گويا خودكشى كرده .\r\n138 - فرمود صلى اللَّه عليه و آله : گل نخوريد كه در آن سه خصلت است : درد آرد ، شكم را گنده كند ، رنگ را زرد كند .\r\n139 - فرمود صلى اللَّه عليه و آله : تب بهره هر مؤمنى است از دوزخ .\r\n140 - فرمود صلى اللَّه عليه و آله : هر كه هفت روز بيمارى جانكاهى گيرد خدا گناهان هفتاد سالش را كفاره كند .\r\n141 - فرمود صلى اللَّه عليه و آله : چهار را بد نداريد ، چشم درد كه رگهاى كورى را برد ، زكام كه رگهاى خوره را برد ، سرفه كه رگهاى فلج را برد و دمل كه رگهاى پيسى را برد .\r\n142 - فرمود صلى اللَّه عليه و آله : دردى چون درد چشم نيست و اندوهى چون اندوه وام .\r\n143 - فرمود صلى اللَّه عليه و آله : تب گناهان را بريزد چون برگ از درخت .\r\n144 - فرمود صلى اللَّه عليه و آله : هر كه به عطسه زن به الحمد للَّه گفتن پيشى گيرد از درد دندان و درد گوش و درد شكم آسوده ماند .\r\n145 - فرمود صلى اللَّه عليه و آله : هيچ كس در بر بيمارى 7 بار نگويد : « أسأل اللَّه العظيم ، رب العرش ان يشفيك » جز اينكه خوب شود .\r\n146 - فرمود صلى اللَّه عليه و آله : هر كه از دندان نالد انگشتش را بر آن نهد و اين آيه بخواند  وَ هُوَ الَّذِي أَنْشَأَكُمْ مِنْ نَفْسٍ واحِدَةٍ فَمُسْتَقَرٌّ وَ مُسْتَوْدَعٌ ، قَدْ فَصَّلْنَا الْآياتِ لِقَوْمٍ يَفْقَهُونَ ،   وَ بِالْحَقِّ أَنْزَلْناهُ وَ بِالْحَقِّ نَزَلَ  الاسراء ، 105 الآية .\r\nچون بالين بيمارى مىآمد ميفرمود : ببرد وسواس و سختى را پروردگار مردم شفا ده كه توئى شفا بخش ، شفائى نيست جز شفاى تو .\r\nگفته‌اند : رسول خدا صلى اللَّه عليه و آله مريضى را عيادت كرد و فرمود : به تو دعائى خوانم كه جبرئيلم آموخت ؟\r\nگفت : آرى ، يا رسول اللَّه ، فرمود : بسم اللَّه يشفيك من كلّ داء و لا ياتيك\r\n\r\n","description":"","footnote":"","page_name":" 240 ","page_number":240},
  {"content":"\r\n\r\n  وَ مِنْ شَرِّ النَّفَّاثاتِ فِي الْعُقَدِ ، وَ مِنْ شَرِّ حاسِدٍ إِذا حَسَدَ   .\r\nبيان : اينكه فرمود مايه هر درديست يعنى بحسب غالب يا منظور آن بلاديست كه برودت بر اهلش غالب است . اينكه فرمود : هر كه دو چوب به كار برد :\r\nيعنى خلال و مسواك ، از شكنجه كلبتين آسوده است : يعنى نياز بكشيدن دندان ندارد .\r\nاينكه فرمود : بايد آن را قى كند : در نهايه گفته : در حديث است كه رسول خدا صلى اللَّه عليه و آله و سلم عمدا قىء كرد و روزه را افطار كرد و از اين باب است حديث كه « اگر مردم ميدانستند ايستاده آب نوشيدن چه بر سر دارد آنچه نوشيده قىء كنند ، خشام را در نهايه گفته يعنى كسى كه بو نشنود و درك نكند .\r\nمرض سخين يعنى گرم و سخت و آزار كن ، در نهايه است كه بدتر زمستان سخين است يعنى گرم بىسرما و بسا كه ثخين بثاء سه نقطه باشد يعنى ژرف گير كه گويند : اثخن في العدو يعنى زخم كارى به او زد و از اينست قول خدا تعالى «  حَتَّى إِذا أَثْخَنْتُمُوهُمْ  4 - محمّد » يعنى بر آنها پيروز شديد و زخم بسيار بر آنها زديد .\r\nمن گويم : همانا همه اين رساله را در اين مقام آوردم با اينكه بسيارى تيكه‌هاش مناسب بابهاى ديگر است براى آنكه همه‌اش بمنزله يك خبر است و خواستم يك جا باشد و پر بسند آن توجه نكردم براى اينكه اجزاء آن با سند در جاهاى ديگر ذكر شده .\r\nاينكه فرمود حزازمه را باشيد با دو زاء كه در برخى نسخه‌ها است در روايات فريقين معنى مناسبى ندارد و بمعنى كمر بند بستن كه از احتزام باشد بعيد است گرچه با تفسيرى كه مستغفرى كرده است تناسب دارد .\r\nدر نهايه گفته : در حديث است كه نهى شده مرد بىكمربند نماز بخواند .\r\nيعنى كمرش را بندد مبادا عورتش كشف شود و از آنست حديث كه نهى ان يصلى الرجل حتى يحتزم ، و حديث ديگر كه امر بتحزم در نماز كرده - پايان - و تناسبش\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nبا مقام اينست كه كمر بستن يك سود طبى دارد ، و اين تفسير از اين نظر است كه حزازمة كسانى بودند كه كمر مىبستند نه براى اين كار .\r\nولى اعتراض اينست كه لفظ حزازمه اين معنا را ندارد و بسا گفته‌اند : اصل كلمه مرازمه است براء بينقطه در نهايه گفته : در حديث است كه « اذا اكلتم فرازموا » يعنى بياميزيد خوردن را با شكر كردن و ميان لقمه‌ها الحمد للَّه ، و گفته شده يعنى خوردنيها را بهم آميخته كنيد ، نرم را با درشت و خوشمزه را با نامطبوع بخوريد .\r\nو گفته شده كه مرازمت در خوراك نوبت‌گذاريست كه يك روز گوشت خورد يك روز شير ، يك روزه خرما يك روز نان تنها ، به شتر كه هر روزى يك گياهى خورد اين تعبير را گويند .\r\nاصبهانى در شرح مقامات حريريه گفته : رزم بمعنى جمع است و به اين معنا است حديث « اذا أكلتم فرازموا » يعنى جمع كنيد ميان حمد و خوردن ، و از اين باب است مرازمه آنكه پيغمبر صلى اللَّه عليه و آله آن را دوست ميداشت يعنى جمع ميان نان و انگور براى نانخورش .\r\nمن گويم : اين تفسير مناسبت ندارد و اگر باب تصحيف را گشائيم ممكن است اصلش حضارمه باشد يعنى مردم حضرموت يمن يا حضارمه مصر و تناسب هم وارد ، زيرا مدح آنها و فرمان بمعاشرت با آنها و سكونت در بلاد آنها است ، يا خضارمه به دو نقطه دار باشد ، در قاموس گفته : خضرم - چون زبرج با بخشش و آقا است و نام جمعى از عجم كه در صدر اسلام برآمدند و در شام ساكن شدند .\r\n\r\n","description":"","footnote":"","page_name":" 242 ","page_number":242},
  {"content":"\r\n\r\n\r\nرسالهء ذهبية ( طب الرضا عليه السّلام )\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nرساله ذهبيه بنام خداوند بخشاينده مهربان\r\n\r\nباب هشتاد و نهم : در رساله مذهبيه كه بذهبيه معروف است\r\nگويم من به خط علامه كامل در فنون علم و ادب علي بن عبد العال كركى رساله را به اين لفظ ديدم : رسالهء ذهبيه در طبّ كه امام عليّ بن موسى الرضا عليه السّلام براى مأمون عباسى فرستاده براى بهداشت و پيشگيرى با غذاها و نوشابه‌ها و داروها .\r\nو بسندى از حسن بن محمّد بن جمهور آورده كه پدرم به من باز گفت كه خود عارف بمقام امام رضا عليه السّلام و از مخصوصان و ملازمان خدمتش بوده و در سفر بخراسان شرف حضور او را داشته كه در سن 99 بوده گفته :\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nمأمون در نيشابور بود و انجمنى داشت كه آقايم امام رضا عليه السّلام در آن شركت كرد و جمعى از پزشكان و فلاسفه مانند يوحنا ابن ماسويه ، جبرئيل بن بختيشوع صالح بن سلهمه هندى و ديگران از دانشمندان و اهل نظر ، و ذكر طب آمد و آنچه وسيله صلاح اجسام و زيست آنها است .\r\nمامون و حاضران در بحث آن غرق شدند و سخنها گفتند در باره تركيبى كه خدا از تن كرده و طبايع متضادى كه در آن آورده و در باره زيان و سود غذاها و اثر خوب و بد آنها در تن آدمى .\r\nگفت : امام هشتم خاموش بود و چيزى در اين باره نميگفت و مأمون به آن حضرت گفت : اى أبو الحسن در باره آنچه ما امروز در آن گفتگو داريم شما چه گوييد آنچه كه بايد دانست از غذاهاى سودمند و زيانبار و تدبير كار تن ، امام فرمود : من در اين باره بگذشت زمان تجربه‌ها دارم با آنچه از گذشتگان به من رسيده كه آدمى را نرسد بدانها نادان ماند و ترك آنها كند ، من آنها را با هر چه بدان مربوط است و نياز بدانستن دارد جمع آورى كنم .\r\nگفت : مأمون شتابانه ببلخ رفت و امام هشتم را بجا نهاد و آنگه مأمون به حضرت نوشت كه بوعده خود عمل كند و آن كتاب را بنويسد در باره آنچه دانستن آن مورد نياز است كه از او شنيده و هر چه وى آزموده از خوراك و نوشابه و دارو و رگزدن و حجامت و مسواك و حمام و نوره و تدبير آنها و امام رضا عليه السّلام در پاسخ نامه‌اى نوشت بدين مضمون :\r\n\r\n[ متن رسالهء ذهبيه 
  ]\r\nبسم اللَّه الرحمن الرحيم به خدا پناه برم اما بعد نامه أمير المؤمنين به من رسيد در باره فرمانى كه به من داده در باره آگاه كردن او بدان چه مورد نياز است و من آن را آزمودم و شنيدم در باره خوراكها و نوشابه‌ها و داروها و رگ‌زدن و حجامت و حمام و نوره و باه و جز آن كه مايه تندرستى است ، من تفسير كردم آنچه بدان نياز است و بيان كردم آنچه را بايد كرد از تدبير خوردن و نوشيدن ، و دارو به كار بردن و رگ زدن\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nو حجامت و باه و جز آن كه بدان نياز است براى تدبير تن او و باللَّه التوفيق .\r\n( سپس باسناد چندى اين كتاب را از شيخ طوسى و نجاشى و ديگران روايت كرده و دنباله داده كه ) روشن شد اين رساله ميان علماى ما مشهور بوده و بسندهاى چندى روايت شده ولى نسخه‌اى كه بما رسيده اختلاف فراوان دارد كه ما ببرخى آنها اشاره كرديم و اكنون بنقل رساله آغاز كنم و آنگه بشرح اجمالى آن .\r\nبدان اى أمير المؤمنين كه خدا هيچ بنده‌اى را دردى نداده جز اينكه برايش داروئى كه آن را درمان كند نهاده و براى هر رسته از درد رسته‌ايست از دارو و تدبير و شرحى است ، چون پيكر آدمى مانند كشوريست و پادشاه تن دل است و كارمندانش رگها و رشته‌ها و مغز دل خانه پادشاه تن است و تن خود كشور اوست و دو دست و دو پا و دو لب و دو چشم و زبان و گوشها ياران اويند ، و معده و شكم و حجاب و سينه گنجدانهاى او .\r\nدو دست دو كارمند پيش آور و دور كن اويند كه هر آنچه پادشاه فرمايد به كار زنند و دو پا وسيله نقل پادشاهند بهر جا خواهد .\r\nدو چشم گزارشگر اويند بدان چه بر او نهانست زيرا پادشاه پشت پرده است و چيزى بوى نرسد جز بوسيله آنها ، و آنها نيز دو چراغند ، دژ و با روى تن دو گوشند كه بپادشاه نرساند جز آنچه را سازگار اوست ، چون نتوانند چيزى وارد كنند مگر آنچه پادشاه بدانها پيشنهاد كند ، و چون بدانها ابلاغ كند خود دل دهد تا از آنها بشنود و آنچه خواهد پاسخ دهد .\r\nو زبان با ابزار بسيارى كه دارد خواست او را بيان كند ، ابزارش نسيم دل ، بخار معده ، دو لب است ، و لبها را نيروئى نيست جز با زبانى ( با دندانها خ ب ) اينها از هم بىنياز نباشند و سخن درست نيايد جز در بينى لنگر گيرد .\r\nو بينى سخن را آراسته كند چنانچه دمنده در نى و همچنين دو سوراخ بينى كه دو سوراخ آنند ، نسيم خوش براى پادشاه آرند ، و اگر بوى بدى دارد پادشاه هر دو دست را امر فرمايد تا پرده برابر آن و پادشاه كشند .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nاين پادشاه هم پاداش دارد هم شكنجه كه شكنجه‌اش از پادشاهان جهان سخت‌تر و پاداشش بهتر است ، شكنجه‌اش اندوه است و پاداشش شادى ، مايه اندوه سپرز است ، و مايه شادى پيه روده‌ها و دو قلوه‌اند كه از آنها دو رك بچهره پيوست دارند .\r\nاز اينجا است كه شادى و اندوه برايند و نشان آنها را در چهره بينى و همه اين رگها پيكهاى ميانه كارمندان و پادشاهند ، و مصداقش اينست كه چون دارو برگيرى و بخورى رگها آن را بكمك خود بجاى درد رسانند .\r\nاى امير المؤمنين بدان كه تن چون زمين خوبيست و تا بآبادانى و آبيارى بررسى شود كه نه فزون باشد تا غرق در آب شود و نه كم باشد تا تشنه ماند آباد باشد و پر در آمد و خوش در آمد ، و اگر از آن غفلت شود تباه گردد ، و گياه نرويد در آن ، تن چنين باشد و با تدبير در غذا و نوشابه خوب باشد و درست و عافيت بخش .\r\nاى امير المؤمنين بنگر تا چه با تو سازگار است و با معده تو و تنت را نيرو دهد و چه خوراكى بر تو گواراست و آن را اندازه گير و خوراك خود كن .\r\nبدان اى امير المؤمنين هر كدام از اين طبايع آدمى زير سرپرستى همانند خودند ، تنت را خوراك بده بدان چه مانند آنست هر كه خوراك بيش خورد غذاى تن او نشود و هر كه به اندازه خورد بىكم و بيش سودش دهد و چنين است آب راهش اينست كه در هر روزى به اندازه كفايت خوراك خورى و تا هنوز ميل دارى دست از آن بدارى كه براى معده و تن شايسته‌تر است و براى خرد پاكتر و براى تن سبكتر .\r\nاى امير المؤمنين ، در تابستان خنكى بخور ، در زمستان گرمى ، در در فصل ديگر غذاى معتدل باندازهء نيرو و اشتهائى كه دارى ؟ در آغاز خوردن غذاهاى سبك بخور به اندازه توان و اشتهاء ، و بايد هميشه 8 ساعت از روز برآمده يك بار غذا بخورى يا اينكه در دو روز سه بار امروز آغاز بامداد سپس شام و در روز دوّم يك بار ساعت هشت از روز گذشته و ديگر نيازى بشام ندارى .\r\nچنين فرمان داد جدم محمّد صلى اللَّه عليه و آله علي عليه السّلام را كه در روزى يك بار خوراك و\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nدر فردايش دو بار ، و بايد كم و بيش نباشد و به اندازه باشد .\r\nتا هنوز اشتها دارى دست از خوردن بردار ، و نوشابه‌ايست كه دنبال خوراكت باشد ، نوشابه كهنه حلال كه پس از اين برايت شرح دهم .\r\nاكنون تدبيريكه در هر فصل سال بايد و در هر ماه رومى جداگانه بگوئيم و آنچه در آنها از خوراك و نوشابه به كار رود و آنچه بايد از آن دورى شود و مراعات بهداشت گردد از گفته قدماء و برگرديم بگفتار ائمه عليهم السّلام در وصف نوشابه حلال پس از غذا .\r\nذكر فصول سال : اما بهار جان روزگار و آغاز نوبهار است « آذار » 30 روز است ، شب و روز خوشى دارد ، زمين نرم است و بلغم كم و خون در جنبش غذاى لطيف و گوشت و تخم مرغ نيمرو بايد و نوشابه‌اى كه با آب معتدل شود ، از خوردن پياز ، سير و ترشى در آن پرهيز شود ، نوشيدن مسهل و فصد و حجامتش خوبست .\r\nنيسان ، 30 روز بلند دارد و مزاج فصلى نيرومند ، خون در جنبش و باد شرقى در وزش ، خوردنى كباب و ساخته با سركه از گوشت شكار را شايد . جماع و عطر در حمام را بايد ، ناشتا آب ننوشد ، گل و عطر بويند .\r\nايار : 31 روز كه بادهاى پاك وزد ، و بهار بپايان رسد ، خوردن شور باها و گوشتهاى سفت چون كله و گوشت گاو و شير غدقن شده ، حمام گرفتن بامداد خوبست ، و ورزش ناشتا بد است .\r\nحزيران : 30 روز ، بلغم و خون كم شده ، دوران صفرا فراهم ، رنج برى و گوشت چرب و پر خوردنش غدقن و بوئيدن مشك و عنبر را نشايد ، خوردن سبزيهاى سرد چون كاشنى و خرفه . و ميوه‌هائى چون خيار خوبست و خوردن شير خشت و ميوه تازه و ترشيها و گوشت بز و جانداران خردسال ، و از پرنده‌ها مرغ و تيهو و دراج و شير و ماهى تازه خوبند .\r\nتموز : 31 روز ، گرما سخت و آبها در فرود ، نوشيدن آب سرد در ناشتا\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nخوب ، در آن چيزهاى سردتر خورند و مزاج نوشابه را با آب بشكنند ، غذاهاى لطيف زود هضم كه در حزيران گذشت بخورند ، و گل سرد تازه خوشبو به كار برند .\r\nآب : 31 روز ، باد گرم در آن سخت است و زكام شب و باد شمال وزد ، و مزاج بايد خنك و تر گردد ، شير مايه گرفته در آن خوبست ، از جماع و باد مسهل دورى شود ورزش كم و از گلهاى سرد بو شود .\r\nايلول : 30 روز ، هوا خوش و سوداء پرچمدار و نوشيدن مسهل نيك ، خوردن شيرينى و گوشتهاى معتدل چون بزغاله و شيشك نافع ، از گوشت گاو ، كباب فراوان ، حمام گرفتن دورى شود عطر معتدل به كار رود و از خوردن خربزه و خيار خوددارى گردد .\r\nتشرين يكم : 31 روز ، بادهاى مختلف وزد ، و دم صبا دمد ، از رگزدن و نوشيدن دارو خوددارى شود جماع پسنديده ، خوردن گوشت فربه و انار ترش و شيرين و ميوه پس از غذا سودمند است ، و گوشت را با ادويه خورند ، آب كمتر نوشند ، ورزش پسند است .\r\nتشرين دوم : 30 روز ، باران موسمى قطع شود ، از نوشيدن آب در شب منع شود ، كم بحمام روند و جماع كنند ، بامداد هر روز يك جرعه آب گرم نوشند از خوردن سبزيهائى چون كرفس ، نعناع ، تره‌تيزك دورى شود .\r\nكانون يك : 31 روز ، گردبادها نيرو گيرند ، سرسخت باشند ، هر چه در تشرين دوم گفتم نافع است از خوردن خوراك سرد دورى شود ، و از حجامت و رگ زدن ، و غذاهاى گرم بطبع و وضع به كار روند .\r\nكانون دو : 31 روز ، بلغم غالب است و آب گرم در ناشتا مناسب ، جماع پسند و براى احشاء سودمند سبزيهاى گرم چون كرفس و تره تيزك و تره‌شايند ، حمام رفتن بامداد سود دارد و مالش با عطر خيرى و مانندش از شيرينى در آن دورى شود و از خوردن ماهى تازه و شير .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nشباط : 28 روز ، بادها مختلف ، باران فراوان ، گياهها پديد و آب در درختها باز گردد ، خوردن سير و گوشت پرنده و شكار و ميوه خشكيده خوبست ، شيرينى كم خورند ، و جماع و ورزش بسيار كنند .\r\nوصف نوشابه‌اى كه پس از غذا حلال است و سودش در آغاز سخن گذشت ضمن فصول سال و ذكر بهداشت .\r\nده رطل ( در حدود پنج كيلو ) مويز پاك كرده گيرند و بشويند و در آب زلال كه تا 4 انگشت روى آن را بگيرد بخيسانند ، 3 روز و 3 شب در زمستان و 1 روز و شب در تابستان آن را در ظرف وانهند ، سپس در ديگ پاكى ريزند آبش آب باران باشد اگر فراهم شود و گر نه آب چشمه‌اى كه از مشرق جوشد زلال و سفيد و سبك كه نشانه‌اش اينست كه زود گرم و زود سرد شود ، و اين نشانه ( سبكي خ ب ) آبست و آن را بپزند تا آب مويز چيده شود ( تا باد كند خ ب ) و پخته گردد .\r\nسپس بفشارند و آبش را صاف كنند و خنك و آنگهش در ديگ برگردانند و با چوب اندازه گيرند و با آتش نرمى خرده خرده بجوشانند تا دو سوّمش برود و يك سوّمش بماند .\r\nسپس از عسل زنبور آب كرده يك رطل رويش بريزد و باز اندازه كنند كه عسل تا كجا رسيده و بجوشانند تا اندازه عسل برود ، و پارچهء نازكى بگيرند و يكدرهم زنجبيل و نيم درهم قرنفل و نيم درهم دارچين و به همين وزن از سنبل الطيب ، كاشنى ، مصطكى هر كدام كه همه را جدا سايند و با پارچه بيزند و در پارچه سخت ببندند و در آن خوب بمالند تا داروها كه در آنست در شربت حلّ شود .\r\nو پيوسته روى آتش نرمى آن را بهم زنند تا اندازه عسل برود و ديگ را بردارند و خنك كنند و سه ماه گذارند تا بهم آميزند و آنگه به كار برند و اندازه شربت يك وقيه يا دو وقيه آب پاك است ( حدود 15 تا 30 سير ) .\r\nو چون غذا را باندازه‌اى كه شرح دادم برايت خوردى از اين شربت سه قدح پس از آن بنوش و چون چنين كنى بخواست خدا در آن شبانه روزت از\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nهمه دردهاى سرد دامنگير چون نقرس و بادها و جز آنها از بيماريهاى پى و مغز و برخى دردهاى كبد و سپرز و روده و احشاء آسوده باشى .\r\nو اگر راستى پس از آن تشنه شدى نيم اندازه از آنچه پيش نوشيدى آب بنوش كه براى تن بهتر است و پرجماعتر و براى ضبط و حافظه بهتر ، زيرا بهى و زيست تن بغذاء است و نوشابه ، و تباهيش از آنها است ، اگر خوراك و نوشابه را به كنى تن به باشد و اگر تباه كنى تن تباه است .\r\nو بدان اى امير المؤمنين كه نيروى نفوس پير و مزاج تنها است ، و مزاجها پير و هواء ، و بحسب دگرگونى هوا در جاها دگرگون شوند ، و چون هواء يك بار سرد و يك بار گرم شود ، مزاج تنها دگرگون گردد ، هوا كه معتدل است مزاج تن هم معتدل است و تصرف مزاجها در حركات طبيعيه مانند هضم غذا و جماع و خواب و حركت و جز آن خوبست .\r\nچون خدا تعالى تن را بر چهار طبع ساخته صفراء ، سوداء ، خون و بلغم و خلاصه دو گرم و دو سرد كه ميان هر دوتاشان تفاوتى نهاده يكى گرم و تر و ديگرى گرم خشك ، يكى سردتر و ديگرى سرد خشك ، و هر كدام را در تيكه‌اى از تن بخش كرده ، بر سر و سينه و غضروف دنده‌ها و فرود شكم .\r\nو بدان اى امير المؤمنين كه خواب سلطان مغز است و مغز مايه تن و نيرويش ، چون بخوابى بر شق راست بخواب و آنگه بشق چپ برگرد ، و همين طور از خوابگاهت برخيز از پهلوى راست مانند آغاز خواب شيوه خود كن كه دو ساعت از شب مانده برخيزى و چون برخاستى براى قضاء حاجت برو و به اندازه در آن بمان درازش مكن كه باعث داء الفيل گردد .\r\nبدان اى امير المؤمنين كه بهترين مسواك چوب اراك است كه دندانها را پاك كند ، بوى دهن را خوش كند ، و لثه را سخت و زورمند كند و از ريش شدن بن دندانها و زردى آنها نافع است به شرط اينكه به اندازه باشد و فزون كردنش دندانها را نازك و لرزان سازد و بن آنها را ناتوان كند .\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nهر كه خواهد دندانهاش نگهدارى شوند ، خاكستر شاخ گوزن با كزمازج و سعد و گل و سنبل الطيب ، دانه گز اجزاء برابر و يك چهارم جزء نمك اندرانى و همه را نرم بكوبد و بدندان مالد و بشويد كه دندانها را نگهدارد و بن آنها را از آفاتى كه رخ دهند حفظ كند .\r\nو هر كه خواهد دندانهاش سفيد باشند نمك اندرانى و كف دريا بگيرد و بسايد نرم و دندان را با آنها بشويد .\r\nو بدان اى امير المؤمنين خدا چهار دوره نموده است عمر آدمى را كه در هر دوره حال خاصى دارد .\r\n1 - تا 25 سالگى كه جوانى و زيبائى و خرمى دارد و خون در تنش پرچمدار است .\r\n2 - از 25 تا 35 كه دوران پرچمدارى صفراء است و غلبه آن در آن نيرومندتر است از همه عمر ، و پيوسته چنين است تا اين دوره بپايان رسد .\r\n3 - از 35 تا كمال عمر كه 60 سالگى است كه دوران خلط سوداء است و آن سنّ حكمت و موعظه و معرفت و فهم و نظم كارها است و انجام سنجى و رأى درست و دل پا برجا در هر كارى .\r\n4 - حال ثابت تا نهايت پيرى و آن از 60 است تا پايان عمر و تلخى زندگى و لاغرى ، و كاستى نيرو و فساد هستى و برگشت او تا آنكه چيزى نفهمد و خواب از سرش برود و شب بيدارى كشد ، و آنچه پيش كرده به ياد نيارد ، و فراموشى دچارش شود ، و از ميان برود ، و وصفش دگرگون شود و آب چهره‌اش خشك شود خرميش برود . و موى و ناخنش كم رويد ، و پيوسته تا زنده است تنش در كاستى و پستى گرايد ، زيرا دچار بلغم غالب است كه سرد و خشك است و به خشكى و سرديش نابودى هر جسمى است كه نيروى بلغم در پايان بر آن مسلط شود .\r\nو براى امير المؤمنين هر آنچه بدان نياز است در تدبير مزاج و احوال تنش و درمانش بيان كردم .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nو اكنون آنچه از غذا و دارو بدان نياز دارد و بايد بكند در هر وقتى بيان كنم : چون حجامت خواهى از دوازدهم ماه هلالى باشد تا پانزدهم كه براى تنت سالمتر است ، و چون ماه گذشت حجامت مكن جز اينكه ناچار باشى بدان براى اينكه خون در كاستى ماه كم شود و در فزونيش فزون گردد .\r\nحجامت بايد هم اندازه با سال آدمى باشد 20 ساله 20 روز يك بار سى ساله 30 روز يك بار و 40 ساله در 40 روز يك بار و در بيشتر به همين حساب . و بدان كه خون حجامت از رگهاى خرد تن است كه در گوشت پهنند و نتيجه اينكه ناتوانى نيارد چنانچه در رگ زدن باشد .\r\nحجامت پشت براى سنگينى سر خوبست ، حجامت دو رگ سمت راست و چپ پشت گردن ، سر درد و دو چشم را سبك كند ، و براى درد دندانها هم خوبست .\r\nو بسا زدن رگ بجاى همه باشد ، و بسا زير زنخ حجامت شود براى قرحه دهان و زبان و فساد لثه و جز آن از دردهاى دهن ، و حجامت ميان دو شانه براى خفگى ناشى از امتلاء و گرمى خوبست و حجامت در ساق بسا امتلاء را به خوبى بكاهد و از دردهاى كهنه قلوه‌ها و مثانه و ارحام جلو گيرد و حيض را بگشايد جز اينكه تن را بكاهد ، بسا غش سخت آورد ، جز اينكه براى جوش و دمل خوبست .\r\nو سبك بودن درد حجامت سبك گرفتن مكيدن شاخ حجامت است در آغاز سپس خرده خرده بمكد و بار دوم بيش از نخست و بار سوم بيشتر و بالا رود ، و تيغ نزند تا جاى آن خوب سرخ شود با تكرار شاخ زدن ، و تيغ را با پوست نرم خوب نرم كند و جاى آن را پيش از تيغ زدن چرب كند .\r\nو همچنين جاى رگ را هم پيش از زدنش چرب كند كه درد را كم كند و تيغ و شاخ را هم در حجامت چرب كند و پس از حجامت هم جايش را با روغن نرم كنند ، و چون رگ زند روغنى بر رگها چكاند تا بند نيايد و زيان رساند رگ را در جاهاى كم گوشت زند تا دردش كمتر باشد ، و درد آورتر رگزدنها رگ ذراع است\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nو قيفال كه به ماهيچه پيوندند و پوست آنها سفت است ولى باسليق و اكحل كه گوشت روى آنها نيست درد كمتر دارند .\r\nو بايد جاى رگى كه ميزنند با آب گرم ماساژ دهند تا خون آشكار شود بويژه در زمستان كه پوست را نرم كند و درد را كم كند و فصد را آسان كند و بايد براى گرفتن خون از 12 ساعت پيش از زن كنار باشد و جماع نكند و بايد حجامت در روز آفتابى بىابر و باد تند باشد ، و خون باندازه‌اى كه رنگش بگردد و در آن روز بحمام نروى كه درد آورد ، و بر سر و تنت آب گرم بريز ولى نه در همان ساعت .\r\nمبادا پس از حجامت بحمام به روى كه تب دائم مىآورد ، و چون جاى حجامت را شستى پارچه كركى بر آن نه يا جامه نرمى از ابريشم يا جز آن ، و به اندازه نخود ترياق اكبر بگير و بنوش اگر زمستانست و اگر تابستانست سكنجبين عنصلى بنوش آميخته با شربت مفرح و معتدل يا شربت ميوه ، و اگر نباشد شربت پرتقال و اگر هيچ كدام نباشند ، ترياق را زير دندان نرم كن و چند جرعه آب نيم گرم بنوش .\r\nو اگر در زمستان است سكنجبين [ عنصلى 
  ] عسلى رويش بنوش زيرا چون اين كار كنى از لقوه و پيسى و بهق و خوره بخواست خدا تعالى در امانى ، و انار ترش و شيرين بمك كه نفس را نيرو دهد و خون را زنده كند ، و پس از آن غذاى شور مخور تا سه ساعت كه خطر بروز جرب دارد .\r\nو اگر زمستانست چون حجامت كنى كباب تيهو بخور و رويش از نوشابه‌اى كه پاك است و برايت گفتم در آغاز و عطر خيرى بزن يا اندكى مشك و گلاب و از آن همان گاه كه حجامتت تمام شد بر فرق سرت بريز ولى در تابستان چون حجامت كنى شورباى سركه ، و خوراك گوشت گوساله و خوراك گوشت پخته در سركه خوابانده و يا گوشت پرنده بخور ، و ترشي ، و عطر بنفشه را با گلاب و اندكى كافور بر بالاى سرت بريز و از همان شربت پس از خوراكت بنوش .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nبپرهيز از حركت بسيار و خشم و مجامعت در آن روز اى امير المؤمنين حذر كن از اينكه تخم مرغ و ماهى با هم بخورى كه چون اين دو با هم در معده باشند نقرس و قولنج و بواسير و درد دندان ببار آورند ، و شير و شراب خرما كه مردم نوشند چون با هم شوند در شكم نقرس و پيسى آرند .\r\nپيوسته خوردن تخم مرغ لكه در چهره آرد ، و خوردن شورشده‌ها و گوشت‌هاى شورشده و ماهى شور پس از فصد و حجامت بهق و جرب آرند ، خوردن قلوه و تو دلى گوسفند باعث بستگى و دگرگونى مثانه است .\r\nحمام رفتن با شكم پر قولنج آرد ، و غسل با آب سرد پس از خوردن ماهى باعث فلج است ، خوردن پرتقال و اترج در شب چشم را بگرداند و چپ كند ، جماع با زن حائض سبب خوره فرزند است ، جماع و نريختن منى باعث پديد شدن سنگ است ، جماع روى جماع بىفاصله غسل باعث ديوانگى فرزند است ، پرخوردن تخم مرغ و ادامه آن باعث درد سپرز و باد در معده است امتلاء از تخم مرغ پخته سبب نفخ شكم است و تنگ نفس .\r\nخوردن گوشت نپخته كرم شكم آرد پيوسته خوردن انجير تن را شپشو كند و نوشيدن آب سرد دنبال خوراك داغ يا شيرينى دندانها را از ميان برد ، پيوسته خوردن گوشت وحشيان و گاو خرد را دگرگون كند ، و فهم را خيره و ذهن را كند و سبب فراموشى است .\r\nچون خواهى بحمام روى و در سرت آزارى ندارى پنج جرعه آب نيم گرم بنوش تا - ان شاء اللَّه تعالى - از درد سر و شقيقه محفوظ شوى ، و گفته‌اند هنگام رفتن در حمام پنج بار آب گرم بر سر ريزد ، و بدان كه حمام مانند تن آدمى چهار خانه دارد چون چهار طبع تن :\r\n1 - سرد و خشك 2 - سرد و تر 3 - گرم و تر 4 - گرم و خشك ، و سود بزرگى كه اعتدال آرد ، و تن را پاك كند و چرك را ببرد ، و پى و رگ را نرم كند ، اندامهاى بزرگ را نيرو دهد ، فضول را آب كند ، و عفونت ببرد اگر خواهى در\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nتنت جوش و لك برنيايد ، در آغاز حمام گرفتن عطر بنفشه بتن بمال ، چون خواهى نوره كشى و در تنت قرحه و ترك و سياهى نيست پيش از آن با آب سرد تن را بشو .\r\nهر كه خواهد بحمام رود و نوره كشد 12 ساعت پيش از آن جماع نكرده باشد كه يك روز تمام است و در نوره اندكى صبر و اقاقيا و حضض ( شيره درختى كه گل زرد و شاخه فراوانى دارد و ميوه سياه چون فلفل در مصر آن را خولان نامند و در هند فيلزهرج ، از پاورقى ص 322 ) يا همه را ريز و اندكى باشد چه جدا از هم و چه با هم ، و از اينها در نوره نريزند تا آن را با آب گرمى كه بابونه و مرزنجوش يا گل بنفشه خشك يا اندكى از همه يا يكى از آنها پخته شده باشد باندازه‌اى كه آبش برگرفته شده از آنها و بايد زرنيخ يك ششم نوره باشد و پس از آن تن را با چيزى كه بويش را برد بمالد مانند برگ بيد يا تجير و عصفر و حناء و گل و سنبل تنها يا با هم ، هر كه خواهد از سوزش نوره آسوده باشد كمتر آن را به هم زند و زود آن را از تن بشويد و تن را با عطر گل بمالد .\r\nو اگر بدن را سوخت - العياذ باللَّه - عدس پوست كنده را نرم بكوبند و در گلاب و سركه حلّ كنند و در جايى كه نوره اثر كرده بمالند كه بخواست خدا به شود و آنچه مانع است از اثر نوره در بدن اينست كه جاى آن را با سركه انگور عنصل بسيار ترش و گلاب خوب مالش دهند .\r\nهر كه خواهد از مثانه شكوه نكند شاش خود را نگه ندارد گر چه بر پشت چهار پا است هر كه خواهد معده آزارش ندهد در ميان خوراك آب ننوشد تا فارغ شود ، هر كه چنين كند تنش رطوبت گيرد و معده‌اش ناتوان شود ، و رگها نيروى خوراك را نگيرند ، زيرا اگر بتدريج با غذا آب نوشند غذا در معده خام شود .\r\nهر كه خواهد سنك و عسر البول نبيند منى را حبس نكند هنگام نزول شهوت و روى زن پر نماند .\r\nهر كه خواهد درد پائين تنه نكشد و درد بواسير بايد هر شب 7 دانه خرما\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nبرنى با روغن گاو بخورد و ميان دو تخم را با عطر زنبق خالص روغن زند .\r\nهر كه خواهد حافظه فزايد هر بامداد ناشتا هفت مثقال مويز بخورد ، و هر كه خواهد فراموشى كم كند و حافظ باشد هر روز سه تيكه زنجبيل مربى با عسل بخورد و با خوراكش هر روز با خردل رنگ‌آميزى آميزى كند .\r\nهر كه خواهد خردش فزايد هر روز سه دانه هليله با نقل بخورد ، هر كه خواهد ناخنش نتركد و زرد نشود و ريش نگردد جز روز پنجشنبه ناخن نگيرد ، هر كه خواهد گوشش درد نكند در خواب بر آن پنبه نهد .\r\nهر كه خواهد در زمستان زكام نشود هر روز سه لقمه عسل بخورد .\r\nو بدان كه عسل را سه نشانه است كه خوب و بدش بدان شناخته شوند ، برخى بويش تشنگى آورد و برخى مستى آرد و دهن را بسوزاند و اينها عسل كشنده‌اند ، از بوئيدن گل نرگس باز نگيرد كه سه روز در زمستان زكام جلو گيرد ، مانند سياه‌دانه ، اگر كسى در تابستان از زكام ترسد ، هر روز يك دانه ، خيار بخورد و در آفتاب ننشيند .\r\nهر كه از شقيقه و درد دل ترسد از خوردن ماهى تازه در زمستان و تابستان دست نكشد ، هر كه خواهد به باشد و سبك شب كم شام خورد ، هر كه خواهد از نافش ننالد هر روز كه سرش را عطر زند آن را هم عطر زند ، هر كه خواهد لبانش نتركد و تاول نزنند ابرويش را از عطر سرش زند .\r\nهر كه خواهد گوشها و ملاذش نيفتند پس از خوردن شيرينى با سركه غرغره كند . هر كه خواهد يرقان نبيند در تابستان در آغاز گشودن در اتاق وارد آن نشود و در زمستان اول بار در بامداد از آن بيرون نيايد .\r\nهر كه خواهد باد در تنش نيايد بايد در هفته يك بار سير بخورد .\r\nهر كه خواهد دندانش تباه نشود شيرينى نخورد جز پس از تيكه نان .\r\nهر كه خواهد خوراكش گوارا شود پس از خوردن به پهلوى راست بخوابد و مسواك زند وانگه به پهلوى چپ گردد و بخوابد\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nهر كه خواهد بلغم از تنش برود و كم شود ، هر روز بامداد اندكى جوارى كرف بخورد ، و بسيار بحمام رود و جماع كند ، و خود آفتاب دهد ، از غذاى سرد پرهيز كند كه بلغم را ببرد و ميسوزاند ، هر كه خواهد شراره صفراء را خموش كند ، هر روز چيز تر و سردى بخورد و تنش را آسايش دهد و كم حركت كند و پر به معشوق نگاه كند .\r\nهر كه خواهد سوداء را بسوزاند پر قىء كند رگ زند و نوره كشد ، هر كه خواهد باد سرد را براندازد ، حقنه‌اش بايد و عطرهاى نرم كن تن و تن را با آب گرم ماساژ دهد در وان [ و از هر سردى كناره كند و بهر گرمى و نرمى چسبد 
  ] .\r\nهر كه خواهد بلغم از او برود هر روز بامداد يك مثقال اطريفل صغير بخورد .\r\nو بدان كه مسافر را بايد از سفر در گرما با شكم پر و يا تهى حذر كند ، و رعايت اعتدال نمايد و از غذاهاى سرد مانند قريص ( مطبوخ گوشتهاى لطيف چون ماهى و جوجه با سركه ) و گوشت گوساله و سركه و زيت و آب حضرم استفاده كند .\r\nبدان كه سير در گرماى سخت براى تن لاغر زيان دارد كه تهى از خوراك باشد و در تن فربه نافع است بهى مسافر و بىآزاريش اينست كه از آب هر منزلى كه وارد شود ننوشد تا آن را با آب منزل پيش بياميزد كه يك مزاج شوند ، و مسافر را بايد كه از خاك وطنش توشه بردارد ، و بهر منزلى رسيد اندكى در آب آن بريزد و بنوشد ، و چون آن را در آن ريزد ظرف را بجنباند و بگذارد تا خوب زلال شود .\r\nبهترين آب نوشيدن براى هر كس آنست كه سرچشمه‌اش سمت مشرق باشد و سبك و سفيد باشد ، بهترين آب آنست كه از مشرق تابستانى خورشيد برآيد و بهداشتى ترين آب آنست كه سرچشمه‌اش گل باشد زيرا در زمستان سرد است و در تابستان نرم كن شكم و براى گرما خورده سودمند است .\r\nولى آبهاى شور و سنگين شكم را خشك كنند ، و آب برف و يخ براى همهء تنها بدند و پر زيان ، آب باران سبك است و شيرين و زلال و خوب به شرطى كه مدت طولانى انبار نشود و در زمين نمانده باشد ، و آب چاه شيرين و زلال و خوبست\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nتا در جريانست و بسيار در آن نمانده باشد .\r\nو آب گوديهاى دشت و نمكزارها در تابستان گرم است و سفت چون ايستاده‌اند و خورشيد بر آنها تابيده و اگر پيوسته نوشند خلط صفراء برآورد و سپرز را بزرگ كند .\r\nاى امير المؤمنين در آنچه از نامه‌ام گذشت شرح كافى براى كسى كه عمل كند درج كردم و اكنون در باره جماع گويم سر شب نزديك زنها مرو تابستان باشد يا زمستان ، براى آنكه معده و رگها پرند و آن كار ناپسند و مايه قولنج ، فالج ، لقوه ، نقرس ، سنگ ، چكيدن بول ، فتق ، ناتوانى ديده و رقت آن گردد ، اگر آن را خواهى در پايان شب باشد كه براى تن بهتر ، و براى فرزند اميد بخش‌تر ، و خرد آورتر است اگر برايشان مقدر باشد .\r\nبا زن جماع مكن تا با او بازى نكنى ، و پستانش را نمالى كه بر سر خواهش آيد و منى او فراهم گردد ، زيرا آن از پستانش آيد ، و خواهش از چهره و چشمانش پديد شود و بايد با او هم احساس شوى و پاك باشد .\r\nچون عمل كردى نه بر پا بايست و نه بنشين بلكه بر پهلوى راست خم شو و همان ساعت بول كن تا از سنگ بخواست خدا آسوده باشى ، وانگه غسل كن و هم آن ساعت موميائى و شربت عسل بنوش ، يا عسل كف گرفته كه آبى كه از تو رفته جبران كند .\r\nبدان كه جماع با زنان چون ماه در برج حمل يا دلو است بهتر است ، و بهتر از آن اينست كه در برج ثور باشد كه شرف قمر است هر كه آنچه در اين نامه شرح دادم به كار بندد و تن خود را پرورش دهد بدان ، بخواست خدا از هر دردى آسوده باشد و بحول و قوه او تندرست ماند ، زيرا خداست كه بهر كه خواهد عافيت دهد و به دو بخشد و الحمد للَّه اوّلا و آخرا و ظاهرا و باطنا ( طب الرضا - 115 - 128 ) .\r\n\r\n[ توضيحات مؤلف در بارهء اين رساله 
  ]\r\nبايد توضيح دهيم برخى از موارد اشتباه بر خواننده را :\r\nدل پادشاه تن است ، بسا بوهم آيد كه منافى است با آنچه دنبالش آيد كه\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nدل خانه پادشاه است ، و ممكن است رفع تنافى باينكه دل چند معنا دارد يكى گوشت صنوبرى آويزان در درون و ديگرى روح حيوانى كه از آن برخيزد و در همه تن روان گردد سوم نفس ناطقه آدمى كه حكماء و برخى متكلمين آن را مجرد دانند و وابسته بتن چون پندارند نخست به روح حيوان وابسته است و بوسيله آن بسائر تن ، دومى را دل گويند براى آنكه دل جاى اوست و سوّمى را براى آنكه نخست بدان چه در آنست وابسته است .\r\nو بسا كه مقصود او از دل دوم معنى يكم است و از دل اول يكى از دو معنى آخر در برخى نسخه‌ها « هو ما في القلب » آمده و نيازى بتكلف و توجيه ندارد . . . و بهر تقدير پادشاه بودن دل در تن روشن است چون پادشاه وسيله نظم امور رعيت است و از او روزى بدانها رسد و از دل هم روح كه مايه زندگيست باعضاء ديگر تن رسد برأى حكماء : چون روح حيوانى بمغز رسد ، روح نفسانى گردد و به همه تن رود بوسيله اعصاب كه از آن حس و حركت با ديد آيد ، و چون بكبد رسد روح طبيعى شود و بوسيله رگهاى روئيده از آن به همه اعضاء روانه گردد و بدان تغذيه و نمو پديد شود .\r\nو چنانچه شاه بسا از رعايا چيزى ستاند براى هزينه كار خود همچنان از مغز و كبد بدل نيروى نفسانى و طبيعى رسد چنانچه پيشتر به همه اينها اشاره شد ، و در كتاب ايمان و كفر هم كه با آن مناسبتر است تحقيق ديگر در باره آن بيايد .\r\nو ممكن است عروق شامل شريانها كه از كبد رويند و رگهاى خون كه از دل و هم اعصاب كه از مغز برويند همه بشوند ، مقصود از رشته‌ها مفاصل تن و وسائل پيوست آنها است كه حركات مختلفه تن همه بدانها است .\r\n« معده انبار آنست » چون دانستى غذا نخست بمعده رود و چون كيلوس شد بوسيله رگهاى ماساريقا بكبد كشد ، و با پديد شدن اخلاط بدان بديگر اعضاء تن تا بدل ما يتحلل گردد ، پس معده و كبد و احشاء بجاى خزانه پادشاهند كه در آنها ذخيره جمع شود و بسائر تن پخش شود .\r\n« حجابش سينه او است » چون محفوظتر اعضاء تن است ، و استخوانهاى سينه\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nو مهره‌هاى پشت و دنده‌ها گرد آنند و حجاب دل غلاف گرد آنست ، و دو پرده‌اى كه سينه را دو بخش كنند گرد آنست و چند حجاب دارد چنانچه پادشاه چند حجاب دارد و دربانان بسيارى و خود پشت همه آنها است . زيرا پادشاه دل پشت همه اين پرده‌ها است و بايد ابزار برونى داشته باشد كه احوال چيزهاى سودمند و زيانبار را به دو رسانند .\r\nو دل بمعنى روح مجرد هم چون ادراكش وابسته باعضاء تن است و روح حيوانى تا بدانها نرسد كفايت كار نكنند بدين معنا در پرده باشد و همه حواس پنجگانه ظاهره از شنيدن ، بوئيدن ، چشيدن ، بسيدن گر چه بدنبال ديدنند ولى گوش از آوازهاى هراسناك و آوازهاى خوش آگاه شود و آنها را بدل كشد تا از زيانبارشان كناره كند ، و بوئيدن رهنماى بودارهاى خوبست و چشيدن رهنماى خوراكيهاى سودمند و زهرهاى كشنده و بسيدن رهنماى گرما و سرما و جز آنها .\r\nولى سود ديد بيشتر است ، زيرا بيشتر اين نيروها مجاور خود يا نزديك به خود را دريابند ولى ديده نزديك و دور ، ناتوان و توانا را دريابد ، از اين رو نام آن را برده و خدايش در بالاتر جاهاى تن و محفوظتر و نمايانتر آن نهاده .\r\nوحى پادشاه ، كنايه از خواست شنيدنش است و گوش دادن كنايه از توجه بدان تا سخن را دريابد ، باد دل ، هوائيست كه از آن به شش و گلو برآيد ، بخار معده به سوراخهاى شش يا فضاى دهن رسد و كمك سخن گفتن شود ، يا مقصود از بخار معده همان روح حيوانيست كه از كبد خيزد .\r\n« الّا بالاسنان » در بيشتر نسخه‌ها همين است ، و نيرو گرفتن لب از دندانها روشن است زيرا تكيه‌گاه آنها است ، و در نسخه‌اى « الا باللسان » است و آن هم درست است .\r\n« مانند نى زن » يعنى نى زن آوازش را با گرداندن در بينى زيور دهد : گفته‌اند :\r\nنى زن با سوراخهاى پس نى آن را زيور دهد كه هميشه بازند چون هوا به سختى از نى شش برآيد در حال تنفس و چون بگلو رسد تيكه تيكه شود براى حروف ريزى ،\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nو اگر درهم ميشدند و سوراخ بينى نبود تقطيع حروف دشوار بود و آواز خوش نبود ، براى همين سوراخهاى پشت نى هميشه بازند تا هواهاى درهم موج گير در آن مزاحم هم نشوند و خوش نخواند .\r\nبعلاوه هواى منخرين كمك ساختن برخى حروف است چون نون و مانندش و اين در كسى كه زكام بينى او را بسته مشهود است اما اينكه سپرز مايه اندوه است چون سوداى سرد خشك سفت در آن ريزد و آن ضدّ روح و صفات آنست و شادى و خرّمى همانا از صفات خونست و پاكى آن از تيره‌گى ، و چون سودا با خون آميزد سخت و تباه شود و روح را تباه كند ، و از اين رو سودازده‌ها ، پيوسته در اندوه و خيالهاى بيهوده‌اند و درمانشان پاك كردن خونست .\r\nو ثرب كه پرده معده و روده‌ها است براى فزونى رگها و شرايين كه خون و رطوبتش بقلوه‌ها كشند ، خون را پاك و لطيف و رقيق كنند و شادابى روح آورند .\r\nكارمندان دل : اعضاء و جوارحند و ممكن است مقصود از عمّال در آغاز خبر نيروهاى سپرده بهر عضوى باشد بوسيله روح روان در آنها كه مناسبتر با روح دلند و روشنتر با مثل ، زيرا اثر دارو در رگها بهر عضوى رسد ، و نيروى آنها كه غازيه ، ناميه ، دافعه است و ماسكه و جز آن در آن اثر كند تا فائده دهد ، چنانچه پادشاه چيزى را بكارمند خود فرستد و او به مصرف مصالح مربوطه رساند ، و منظور از عروق در صدر خبر نيروهاى آنها است و در اينجا خود آنها . . .\r\n« خواهان دمساز با خودند » يعنى سازگار خود كه گرم مزاج سردى خواهد و تر مزاج خشكى و همچنين « فاغتذ » در يك نسخه بذال و غين نقطه‌دار است يعنى غذاى خود را بساز و در نسخه‌اى به دو بىنقطه يعنى خود را عادت بده و بنا بر اول خلاصه اينست كه چون خوراك بيش از اندازه باشد ، معده را سنگين كند و از هضم آن درماند و پخته نشود و جزء تن نگردد ، و مرض آورد و ناتوانى و آب همچنين است .\r\n« في ايامه » يعنى هر روزى يا هر وقتى و در نسخه « ابانه » آمده يعنى وقت آن\r\n\r\n","description":"","footnote":"","page_name":" 262 ","page_number":262},
  {"content":"\r\n\r\n« از كى لعقله » يعنى خرد پرور است و در نسخه‌اى بذال است و آن مناسبتر است چون ذكاء بمعنى تيز هوشى است . و براى آنست كه چون شكم پر شود بخارهاى بد بمغز برآيند روح نفسانى تيره و كم فهم شود ، و حواس خيره گردند .\r\n« در تابستان سرد بخور » بسا مقصود آب يخ و برف است يا خنكى بالطبع چون خيار و كاهو و گرم هم دو احتمال دارد ، و اين براى آنست كه برون تن در تابستان گرم است بر اثر گرمى هوا و با خوردن گرم بهر معنا دو گرمى شوند و هضم را تباه كنند و رطوبت را براندازند و خوردن و نوشيدن سردى در زمستان دو سردى آورند كه حرارت غريزيه را بكاهند و نكته اعتدال در فصل معتدل هم از اينجا روشن است .\r\nدر خوردن دو غذا لطيف را پيش دارد ، برخى پزشكان چنين گفته‌اند : چون اگر غذاى لطيف را پس اندازد زودتر هضم شود ، و غذاء سفت در ته معده هضم نشده بماند و راه نفوذ آن را بگيرد و بروده‌ها نرسد و تباه گردد و با سبقت هضم نشده درآميزد و آن را هم تباه كند و سبب تخمه گردد .\r\nو گفتند : اگر معده تهى است و صفراء ندارد و پر اشتها است رواست اندكى غذاى غليظ بخورد و زمانى بگذرد كه نيم هضم شود و لطيف را روى آن بخورد تا با هم هضم شوند ، و چون در اين حال اول لطيف را بخورد معده بدان پردازد و زودش هضم سازد و ديگر خوراك غليظ را نپذيرد و از آن نفرت كند و تباه شود ، و برخى از پيش خوردن غذاى لطيف مطلقا منع كرده‌اند چون بمحض ورود بمعده شروع بهضم آن كند و پيش از غليظ هضم شود و بروده‌ها رود و مقدارى از هضم نشده غليظ را هم با خود ببرد ، و بروده‌ها رساند و سده روده آورد ، و برخى از جمع ميان هر دو مطلقا منع كرده و آنچه در خبر آمده بايد پيروى شود با درست بودن خبر .\r\nسپس برنامه خوراك را از نظر وقت بيان كرد در دو روش :\r\n1 - هر روز بخورد يك بار 8 ساعت از روز گذشته 2 - در سه روز دو بار\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nبخورد ، و عادت بهر دو بويژه نخست براى روزه دارى و كم خوابى كمك خوبى است ولى هر دو با اخبار فضيلت چاشت خوردن و شام خوردن منافى باشند و با فضل سحرى خوردن براى روزه و اخبار ديگر ، و ممكن است منظور بيان حال مخاطب باشد نه يك برنامه عمومى و مخصوص باشد به كسى كه معده‌اش ناتوانست و نتواند روزى دو بار بخورد و تجربه شده كه اين بهترين تدبير است براى چنين مردم .\r\nو يا مقصود خوراك سير و كامل ، و منافات ندارد با ناشتائى و خوراك سبك كه در ظرف 8 ساعت هضم شود و مانع ريختن صفراء در معده باشد بلكه بسا اينكه فرموده در آغاز خوراك سبك خورند اشاره بدين باشد كه هر روز چاشت سبك بخورند و شام سبك زيرا پس از 8 ساعت شام خوردن با معنائى دارد .\r\nو اين برنامه را دو بار گفت : براى اهميت كم خوردن و غذا نخوردن بمحض اشتهاى دروغين كه هنگام آغاز هضم است و به نفخ غذا در شكم از ميان ميرود و آنگاه به او سفارش كرد نوشيدن نوشابه حلالى را كه وصفش آيد تا كمك هضم باشد .\r\nو خوراك و نوشابه هر فصل و هر ماه رومى را بيان كرد و فرمود : بهار جان روزگار است چون معتدل است و هر چيزى در آن زنده شود يا اينكه چون گرم و تر است طبع جان دارد و در آن شب و روز خوشند براى اعتدال هوا و نبودن تفاوت بسيار ميان آنها و زمين نرم و گياه خيز است چون طبع زمستان بلغمى از ميان رفته .\r\nو بنوشد شراب يعنى شراب حلالى كه وصفش آيد پس از آميختن با مقدارى آب كه گرميش را كم كند و شربت مسهل خوبست در بهار براى شستن فضولات و مواد انبار شده زمستان كه از غذاهاى غليظ و بند بودن مسامات تن بوجود آمدند و بوسيله گرمى بهار نرم و روان شدند ، و اگر بمسهل دفع نشوند بسا مايه بيمارى و دمل گردند ، و چون خون آور است فصد و حجامت را هم شايد « آب ننوشد » در نسخه‌ايست كه بنوشد و نخست با گفته پزشكان سازگارتر است .\r\n\r\n","description":"","footnote":"","page_name":" 264 ","page_number":264},
  {"content":"\r\n\r\n« شب زكام آرد » چون مايه مغز براى گرمى سخت ناتوان شود و تحليل رود و هواء خنك شب بخارهائى كه بدان برآيند ببندد و زكام پديد شود « لبن رائب » ماست يا دوغ كه كره آن گرفته شده .\r\n« و از سر تراشيدن در آن حذر شود » در نسخه‌اى بجاى حلق حلواست يعنى شيرينى و آن مخالف گفته اطباء است و نخست هم و از اين رو برخى آن را حمل كردند به جائى كه سردى هوا در سر اثر كند و زكام آورد و آن خطاء است زيرا زكام زده‌ها آزمودند كه تراشيدن سر يا ميان آن در زمستان براى آنان خوبست تا زكام به چشم و دندانها و سينه نريزد .\r\nرطل 130 درهم است و درهم نيم مثقال صيرفى و يك چهلم آن .\r\nدر برخى نسخه‌ها است كه چون داروها را در پارچه پيچيد ، سر آن را خوب ببندد با رشته و سر رشته را دراز بگيرد و بچوبى بندد و آن را روى ديگ نهد و انداختن آن كيسه دارو در ديگ همان ساعت باشد كه عسل در آنست و آن را بتدريج مالش دهد تا خرده خرده دارويش در شربت درآيد و بجوشد تا فزونى عسل برود و بايد آتش نرم باشد و صاف شود و خنك و سه ماه سر به مهر بماند اوقيه : 40 درهم و يا هفت مثقال و در زبان اطباء 10 درهم و پنج هفتم است و ظاهرا مقصود در اينجا معنى دوم يا سوم است و سوم در حدود 6 مثقال است .\r\n« دگرگونى صور » يعنى صورت آدمى و چهره او يا صورت اخلاط پديد شده از غذا پس از نفوذ آنها بوسيله رگهاى درشت و خرد باعضاء تا مانند عضو غذاگير شوند و جزئش گردند بدل از آنچه از دست داده چنانچه گذشت اشاره بدان .\r\nدر يك نسخه آمده : بدان كه نيروهاى نفس پيرو مزاج بدنند ، مزاج بدنها پيرو تصرف هوا و چون يك بار سرد و يك بار گرم شود ، ابدان و صور دگرگون گردند ، و چون هوا برابر باشد و معتدل جسم معتدل است زيرا خداى تعالى بدنها را بر 4 طبع بنيان كرده : صفراء ، خون ، بلغم ، سوداء . . .\r\n« بر چهار جزء » اين چهار جزء ستون زيست تنند و منبع اعضاء و خون را\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nاز سر و گوش دانسته براى فراوانى رگها و شرايين آنها كه خون در آنها فراهم شود بيش از اندام ديگر ، و براى آنكه سرچشمه احساسات وادار كند كه بروح است و مركب روح خونست ، بلغم را از آن سينه آورد براى آنكه از مغز در آن فرو آيد و از اعضاء ديگر و باد در آن بوسيله استنشاق هوا فراوانست .\r\nو غضروفهاى دنده‌ها را از آن صفراء دانست چون نزديك مركز حرارتند كه صفراء در آن گرد آيد يا براى آنكه صفراء بيشتر در آفرينش آن اثر دارد ، و فرود تن را از آن سوداء دانست براى آنكه سپرز كه مركز سوداء است در آنست .\r\n« سلطان مغز » چون كه آن بر وى مسلط است ، زيرا بخار و رطوبت بدان رسد و اعصاب سست گردند و روح مغز غليظ شود و خواب در آن درگيرد كه مايه آرامش حواس است و آسايش تن و كمال هضم غذا و كارهاى طبيعى تن چون حرارت غريزيه در درون فراهم گردد .\r\n« روى بهلوى راست » چنانچه اطباء گفتند براى اينكه غذا بته معده رود و برگردد به پهلوى چپ تا بقول اطباء كبد بر معده افتد و آن را گرمتر كند و هضم را بهتر ، و آنگه بگردد به همان پهلوى راست و برخيزد اين موافق گفته اطباء است براى اينكه كيلوس بكبد سرازير شود ، و اين تفصيل مخالف ظواهر بسيارى از اخبار است كه دلالت دارند خواب بر پهلوى راست مطلقا بهتر است و اگر اين خبر در سند برابر آنها بود ممكن است حمل بر همين معنا شوند ، و سخنى در اين باره بيايد ان شاء اللَّه .\r\nداء الفيل كه از طول نشستن بر خلاء پديد شود شايد براى اينست كه پاها سست گردند و مواد بالاى تن در آنها جمع شود و در نسخه‌اى « داء فين » آمده يعنى درد درونى .\r\nليف اراك را در لغت نيافتم و بسا مقصود شاخه آنست كه با جويدن طرفش در مسواك كردن مانند ليف شود .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\n« سلاق بن دندان » نزد اطباء سفال ماننديست كه بر بن دندان نشيند و متحجر شود ، روش خاكستر گرفتن از شاخ گوزن اينست كه در كوزه‌اى نهند و سرش گل گيرند و در تنور تافته گذارند تا بسوزد ، گز مازج معرب گز مازگ است و ميوه درخت گز است .\r\nيكى از اطباء گفته گزمازج ميوه گزهاى خرد است و دانه گز ميوه بزرگ آنست ، نمك اندرانى نمك سنگ مانند بلور است چنانچه در قانونست و به فارسى تركى گويندش « در آن صفراء غلبه دارد » چون در اين دوره رطوبت كم است و صفراء نيرو گيرد و در پيرى حرارت غريزيه سست گردد و رطوبت افزايد تا سوداء غلبه كند كه سرد و خشك است . . .\r\nاطباء سن نمو را در 30 يا 28 محدود دانسته‌اند بحسب اختلاف مزاجها و آن را سن نوجوانى دانند و دنبالش سن توقف كه پايانش 40 است سپس سن انحطاط كه از 40 تا 60 است و آن را كهولت خوانند و آنگه پيرى از سال 60 تا پايان عمر .\r\n« در 12 شب » شيخ در قانون گفته : دستور حجامت دهند ولى نه در آغاز ماه زيرا اخلاط در آن جوشى ندارد و نه در پايانش زيرا كم شدند بلكه ميان ماه كه اخلاط جوشانند و فزون به پيروى روشنى ماه كه بر اثر آن مغز در كاسه سر و آب در رودها كه جزر و مد دارند فزون شوند و بهترين وقتش ساعت 2 و 3 روز است - پايان .\r\nنقره پشت گودى آنست روى مهره‌هاى گردن تا چهار انگشت زير كاسه سر آنجا كه در خوابيدن بر زمين آيد « قلاع » زخم پوست دهان و زبانست كه پهن شود و بسيار براى كودكان رخ دهد .\r\nدر قانون گفته : حجامت بر نقره بجاى زدن رگ اكحل است ، براى ثقل ابروان و ديده‌ها خوبست و پلك را بخشكاند و جرب چشم و گند دهن را نافع است و بر شانه بجاى رگ باسليق است و براى درد شانه و گلو خوب است ، و بر يكى از\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nاخدعين بجاى رگ قيفال است و براى لرزش سر خوبست و اندام سر چون رو و دندانها و گوشها و چشمها و بينى .\r\nولى حجامت پشت چنانچه سيد ما محمّد صلى اللَّه عليه و آله و سلم فرموده مايهء فراموشى است زيرا دنبال مغز جاى حافظه است و حجامتش ناتوان كند و حجامت شانه دهانه معده را ناتوان سازد و بر اخدعين بسا باعث لرزش در سر شود .\r\nو بايد حجامت پشت را اندكى فرود گرفت و از كاهل را اندكى بالا مگر اينكه منظور معالجه خونريزى و سرفه باشد كه بايد فرودتر باشد نه بالاتر و حجامت بر شانه براى بيماريهاى خونى سينه و ورم خونى خوبست ولى معده را ناتوان كند و خفقان آورد ، حجامت ساق در حكم رگزدنست ، خون را پاك كند و حيض را بگشايد ، و براى زنان سفيد پوست و رقيق خون حجامت ساق از زدن رگ ساق سازگارتر است .\r\nحجامت بر سر ، بدعوى برخى ، براى اختلاط عقل و سرگيجه و به قول بعضى عقب انداختن سفيد شدن مو خوبست ولى مورد اعتراض است و بسا در برخى افراد سفيدى مو را زودتر كند ، بذهن زيان دارد و براى دردهاى چشم خوبست و آن بيشتر سود آنست كه مانع جرب و جوش و مژه انداختن است - ولى سبب بله و نسيان و بدفكرى و بيماريهاى مزمن است ، و براى آنها كه چشمشان آب آورده زيان دارد ، مگر در ناچارى باشد كه بسا زيانى ندارد .\r\nحجامت زير زنخ براى دندان ، رو ، حلق خوبست و سر و آرواره را پاك كند حجامت بر قطن خوبست براى دملهاى ران و جرب آن و جوشهاش و براى نقرس و بواسير و داء الفيل و بادهاى مثانه و رحم و خارش پشت ( قطن مهره‌هاى فرودين پشت است ) .\r\nو اگر اين حجامت با آتش باشد تيغ زنند يا نه همان سود را دارد و آنكه تيغ زده شود نيرومندتر است در جز باد ، و آنكه بىتيغ است اثر بيشتر دارد در تحليل باد سرد و ريشه كن كردن آن در اينجا و در هر جاى ديگر .\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nحجامت بر دوران از جلو براى درد تخم‌ها و جوشهاى ران و ساق خوبست و هم بر فرود زانوها و آنكه بر رانها باشد براى ورم و دمل زير رانها خوبست و بر فرود زانو براى لرزش زانو كه از اخلاط گرم است و براى ريشهاى بد و قرحه‌هاى كهنه ساق و پا ، حجامت بر روى كعبين براى بند آمدن حيض و عرق النساء و نقرس خوبست - پايان - « مكيدن سبك » اين را هم اطباء گفتند : در قانون گفته : شاخ يكم حجامت سبك باشد و زود برداشته شود و سپس بتدريج برداشتن كند شود - پايان - دليلش دو چيز آوردند يكم عادت دادن طبع تا پر درد نكشد ، دوم اينكه دربار يكم خونهاى نزديك زود جمع شوند ، و دربار دوم ديرتر چون مسافت بيشتر است و ديرتر جمع شوند ، و ظاهر اينست كه اگر مقصود از بارها پس از تيغ زدنست وجه دوم اظهر است و اگر پيش از آن وجه اول و دوم در خبر اظهر است .\r\nبرخى اطباء گفته : روغن مالى جاى حجامت باعث دير خوب شدن آنست و شيخ در قانون گفته : اگر جاى حجامت را روغن بمالد بايد فورا تيغ بزند . پايان - و جاى رگزدن را نقطه گزارد كه اشتباه نشود ، حبل ذراع رگى است كه از پشت ساعد تا بالاى آن نمايان است ، قيفال رگى است كه سمت برون آرنج نمايانست ، باسليق رگى است در زننده‌گاه آرنج كه از ميان سمت درونى مائل بساعد است ، و گاهى باسليق برگ ديگر گويند كه زير آنست و نخست را باسليق اعلى نامند و دومى را باسليق ابطى كه نزديك زير كتف است .\r\nاكحل كه در تن معروف است ميان باسليق و قيفال است ، ماساژ جاى رگ اينست كه پارچه با آب گرم ترك كنند و بر جاى آن نهند يا آن را با بخار آب گرم بخار دهند .\r\nپيش از آن 12 ساعت جماع نكند ، اطباع گفتند و هم پس از آن كه زيانش بيشتر است و بسا يادآورى خصوص پيش از آن براى اينست كه زيان پس از آن روشن است يا غالبا انجام نشود براى ضعف حجامت . مرعزى : كرك زير موى بز است\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nدر نسخه‌اى قزعونى و در ديگرى فرعونى آمده و معنائى ندارند .\r\nو بسا قزّعونى خوانده شود يعنى قزّعون كه دهى است كنار فرات ، و همه اينها تصحيف است و همان نخست درست است ، قزّ نوعى ابريشم است ، و بسا گفتند ابريشم نيست در مصباح المنير گفته : قزّ معرب است ، ليث گفته : پيله‌ايست كه از آن ابريشم سازند و گويند قزّ و ابريشم چون گندم و آرد است - پايان - ميگويم : يكى از دو چيز از آن برآيد يا حكم قز جدا از ابريشم است در جائز نبودن پوشيدن مرد يا اينكه پوشيدن جامه حرير براى مرد در نماز جائز است ، و ممكن است حمل شود بر قزّ ناخالص ، ظاهر اينست كه ترياق اكبر همان ترياق فاروق است و بايد مقصود ترياقى باشد كه داراى حرام چون مى و گوشت افعى و جند و مانندشان نيست و سخن در اين باره گذشت ، نوشابه شادى آور معتدل شربت سيب و به است و شراب فاكهه ، شربت ميوه .\r\nدر يك نسخه است كه : يك نخود ترياق اكبر بنوش يا در زمستان بىنوشابه بخور و در تابستان سكنجبين سركه .\r\nدر بسيارى نسخه‌ها سكنجبين عسل و در نسخه‌اى سكنجبين عنصل عسلى يعنى سركه‌اى كه از پياز دشتى گيرند بنام اسقال يا پياز موش و براى داء الثعلب و فلج و عرق النساء خوبست ، و سركه‌اش براى سرفه كهنه و باد شكم و گلو ، و تن ناتوان را نيرو دهد ، اطباء براى خودش و سركه‌اش فوائد بسيارى براى انواع بيمارى ذكر كرده‌اند .\r\nهلام گوشت گاو يا گوساله يا بز است كه با آب نمك پخته شود تا آبش چيده شود ، و سبزيهاى سرد با سركه در آن ريزند و خورند ، مصوص ، پخته گوشت درّاج و خروس است در سركه و سبزى خنك « مثانه را تغيير دهد » در نسخه‌اى :\r\nته‌نشين كند و سبب سنگ مثانه شود ، با شكم پر حمام نروند ، براى اينكه براى حرارت حمام غذاى هضم شده بمعده كشيده شود و سبب سدّه و قولنج گردد .\r\n« فلج آورد » چون ماهى تازه توليد بلغم كند كه مايه فلج است ، و آب سرد\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nاعصاب را ضعيف و مايه را قوى كند « خوره آورد » چون نطفه در اين صورت از خون تيره سفت سوداوى مدد گيرد « بىريختن آب » يعنى بول پس از جماع و حمل آن بر جماع بىانزال منى كه يكى گفته بعيد است .\r\nو گفتند مقصود جماع بعد از جنابت است غسل نكرده كه مايه تكرار است مگر اين عبارت مخصوص جنابت از غير جماع باشد كه ابعد شود ، ربو بفتحه نفس تنگى است و بهر بضمه نوعى از آن و در قاموس گفته گرفتن نفس است از خستگى - پايان - و بسا ربو امتلاء رگهاى شش است و انبهار امتلاى شرايين آن - انجير تن را شپشو كند : گفته‌اند براى اينكه شپش از رطوبت گندانيست كه طبع آن را بيرون جلد برآورد و خاصيت انجير دفع فضولات است بسوراخهاى تن و از اين رو سبب فراوانى شپش است .\r\n« نوشيدن آب سرد دنبال آب داغ » مايه درد دندان است چون داغ سوراخها را گشايد و سرد كه آيد در بن دندان رود و زيان بدان رساند و آب سرد پس از خوردن شيرينى همچنين است .\r\n« مايه دگرگونى خرد است » چون تيزهوشى اثر پاكى روح است و لطافت آن و پر خوردن اين گوشتها اخلاط سودا و خون تيره را در تن افزايند و روح بدانها تيره شود و از حركت فكرى بازماند و اثرش در فراموشى براى تسلط رطوبت و سرديست بر مغز .\r\nولى اين اثر در گوشت وحش مانند آهو بعيد است چون بيشتر آنها گرمند و از اين رو برخى گفتند شايد براى خشكيدن مغز باشد كه زود صورت پذير نشود و مايه فراموشى گردد .\r\n« پيش از رفتن » شايد مقصود پيش از رفتن در آبست و در نسخه‌اى « نزد رفتن حمام » آمده و آن درست‌تر است ، و در نسخه‌ايست كه : نزد درآمدن در حمام پنج مشت\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nآب گرم برگير ، و گفته‌اند پنج بار آب گرم بريز ، در نسخه‌ايست كه پنج مشت آب گرم بر سرت بريز .\r\nخانه يكم : يعنى رخت كن ، سرد است و خشك بر اثر گرمى حمام و كمى رطوبت و دوم : سرد است و تر براى فزونى آب و كمى گرما سوّم گرم و تر چون گرمى و رطوبت بيش است و باهم برابر شوند ، و چهارم گرم است و خشك چون حرارت بر رطوبت ميچربد . و شايد مقصود اينست كه در تن چنين اثر كنند نه اينكه خودشان چنين باشند .\r\n« الى الاعتدال » يعنى اعتدال مزاج آدمى ، اعضاء كبار ، سر و دست و پا و ران .\r\nعفن با حركت فاء بوى بد و گند و با كسره آن خلط گنديده است و آن روشنتر است و در نسخه‌اى عفوتات است و در ديگرى « عقق » با فتحه قاف يعنى ترك تن ، « يا گل بنفشه » در نسخه‌اى خود بنفشه است و مقصود از گل گل سرخ است .\r\n« مانند يك ششم نوره » در نسخه‌اى يك سوم است « تجير عصفر » ته‌نشين آنست ، سنبل ، در نسخه‌اى « نيل » است و در نسخه‌اى « شكّ » بضمه يعنى عطرى كه از رامك كوبيده بيخته آميخته به آب گيرند و سخت فشرد ، و ماليده شود و با عطر خيرى چرب شود كه بظرف نچسبد و يك شب بماند وانگه شك را بسايند و بخوردش دهند و سخت مالش دهند و قرص سازند و دو روز بگذارند و آنگاه آن را با نخ گونى برشته كشند و يك سال بگذارند و هر چه كهنه‌تر شود خوشبوتر گردد - پايان - در باره ساختن نوره گفته‌اند : آن را نخست بشويند چنانچه اطباء در ساختن مرهم نوره انجام دهند و پس از آن زرنيخ در آن ريزند تا تنديش بكاهد « آثار نوره » سياهى تن و زخم است كه بسا پس از آن رخ دهد يا بروز جوش كه در نسخه‌اى « تبثير نوره » آمده .\r\n« نيروى خوراك » يعنى آنچه سبب نيروى اعضا شود از خوراك زيرا خوراك نپخته را رگها نكشند و اگر هم بكشند جزء عضو نشود بلكه آن را تباه كند ، حصاة ، سنگ مثانه است ، « تربّى بسمن البقر » شايد مقصود آميختن با آنست و در نسخه بجاى\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nآن برنى آمده كه نوعى خرما است ، و در نسخه‌اى هيچ كدام نيست و بسا كه آن درست‌تر باشد ، مقصود از رياح بواسير علل و انواع آنست يا بادها كه از آن پديد شوند .\r\n« و يصطبغ » يعنى آن را نانخورش سازد و در نسخه يصطبح آمده يعنى صبحانه سازد ، ابلوج سكر ، معرب است و بسا همان نبات باشد كه هليله يا مربايش را با آن بسايند .\r\nو در نسخه‌ايست كه « هر كه فزونى خرد خواهد هيچ روزى بامداد بيرون نرود تا 3 دانه هليله سياه با شكر طبرزد بجايد » .\r\nدر قانون در باره عسل گفته : يك نوع عسل گزنده و زهرناك است و نشانه‌اش اينست كه بو كردن آن عطش آورد ، و خوردنش يكباره خرد را ببرد و عرق سرد آورد - پايان - « و بوئيدن نرگس را پس مينداز » در نسخه‌ايست كه : بوئيدن نرگس امان از زكام است و هم بو كردن سياهدانه ، در قانون گفته : سياهدانه براى زكام خوبست بويژه برشته شود و در پارچه كتان باشد ، و به پيشانى كسى كه سر درد سرد دارد بمالند ، و اگر شبى در سركه خيسانند و فردا نرم بكوبند و در بينى بيمار كشند و به او دهند تا ببينى كشد براى ورم كهنه سر و لقوه خوبست - پايان - در قاموس است كه شقيقه درديست در نيمه سر و رو و شوصه درد دل است يا بادى كه در دنده‌ها پيچد و يا ورم درونى حجاب دنده‌ها و درزيدن رگ - پايان - در قانون و جز آن : شوصه را بذات الجنب تفسير كرده ، و در نسخه‌ايست كه هر كه از شقيقه و شوصه هراسد نخوابد تا ماهى خورد - الخ - تا گوشها و لهاتش نيفتند ، لهاة گوشتى است نزديك حلقوم كه آن را ملاذه نامند ، و سقوطش شل شدن آنست بر اثر ورمى كه دچارش شود .\r\nو گفتند : مقصود از اذنين هم لوزتين باشند كه مانند بادامند در دو سوى حلق كه اطباء آنها را دو بيخ گوشها نامند چون نزديك گوشهايند .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\n« جوارش تند » چون زيره مانند و فلفل وش و مانند آنها « لهب صفراء » جهش آنست و در نسخه‌ايست كه هر كه خواهد صفراء فرو كشد سرد و نرم بخورد ، تن را باد زند كم بايستد و پر نگاه كند كه مقصود از ترويح تن باد زدن آنست ، و گفته‌اند مراد استراحت است و آن بعيد است و بعيدتر از آن تفسير به عطر زدنست و نسخه « يريح » با معنى وسط مناسب است .\r\nمحمّد بن زكريا و جز او گفتند پيوست آب منزل پيش به آب منزل آينده ، يا ريختن اندكى سركه در آن خوبست و هم آميختن خاك وطن مسافر به آب منزل و صبر تا زلال شدن آب .\r\nو اما اينكه بهتر آب آنست كه از آفتاب زدن برآيد خلاف بيشتر اطباء است ولى روانى بر گل موافق با آنها است .\r\nشيخ در قانون گفته آبها در گوهر خود اختلافى ندارند ولى از نظر آميخته و كيفيت مختلفند ، بهترين آب از چشمه‌ها است و نه هر چشمه بلكه چشمه‌هاى آب زمين پاك بىمرض ، يا چشمه در سنگ كه از عفونت زمين دور است ، ولى آنكه در گل پاك است بهتر از آنست ، به شرط اينكه روان باشد و در برابر خورشيد و باد باشد كه بهتر شود ولى اگر ايستاده باشد رو بازيش بسا آن را فاسد كند .\r\nو بدان كه آبهاى روان بر گل بهتر از روان بر سنگ است چون گل آب را پاك كند و خلط آن را بگيرد و سنگ چنين نيست ولى بايد گل مجرى پاك باشد نه خره و شوره‌زار و جز آن .\r\nو اگر آب با ژرف باشد و تند برود و آميخته خود را بطبع خود كند و بسوى آفتاب روان باشد خصوص بسوى مشرق تابستانى آن بهتر است بويژه اگر مسافتى دور برود ، پس از آن آبى كه به سمت شمال روانه است خوبست ، و آنچه به سمت مغرب يا جنوب روانست بد است بويژه چون باد بوزد و اگر آبشار باشد بهتر است .\r\nجليد - تريست كه روى زمين يخ زند و بسا شامل يخ هم باشد ، و منافات ندارد كه آب يخ در نظر اطباء نافع است ، برخى آن را به آب تگرگ تفسير\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nكردند و بعيد است آرى بسا آب برف را شامل باشد ، در قانون گفته : آب چاه و كاريز نسبت به آب چشمه پست است ولى آب يخ و برف غليظ است ، و آبهاى ايستاده بويژه رو باز نيزار منش پست هستند و سنگين همانا در زمستان بسبب برف خنك شوند و بلغم پديد آرند ، و در تابستان بخورشيد گرم شوند و گنديده و صفرا آرند .\r\nو براى تيرگى و اجزاء زمين و تحليل رفتن اجزاء لطيف آنها براى نوشنده‌ها درد سپرز آرند و پرده شكم را نازك كنند و روده‌ها را كلفت ، و اطراف آنها را با شانه و گردن لاغر سازند ، و شهوت خوردن و عطش آنان بالا رود ، و شكمشان بسته گردد و قى دشوار شود . و بسا دچار استسقاء شوند چون اجزاء آبى آنها بسته گردند ، و بسا روده‌هاشان ليز شود و دچار ذات الريه و درد سپرز شوند ، و پاهاشان باريك و كبدشان ناتوان و كم خور گردند براى درد سپرز ، و ديوانگى و بواسير و دوالى و ذات الريه و ورم سستى آور گيرند در زمستان و حمل و زايش بر زنانشان سخت باشد تا آخر آنچه از مفاسد برشمرده .\r\nگفته : يخ و برف اگر پاك باشند و آلوده نباشند خواه آب شوند و يا آب از برون با آنها سرد شود يا آنها را در آب اندازند خوبند و با هم تفاوت روشنى ندارند جز اينكه رو بازتر از آبهاى ديگرند و كسى كه درد عصبى دارد از آنها زيان بيند و چون پخته شوند خوب شوند و اگر يخ از آب بد باشد و برف آلوده باشد بهتر است كه آب را بمجاورت آن سرد كنند و با آن آميخته نشود .\r\nدر جاى ديگر گفته : آبهاى بد آنهايند كه در گوديهاى بيابانى ايستادند و طعم و بوى ناشناسى دارند تيره و غليظ و سنگين باشند و زود بسته شوند و روى آنها پرده بدى افتد و بر خود چيز غريبى داشته باشد - پايان - و چاه جارى آنست كه بسيار از آن آب كشند يا كاريز باشد ، تقطير ، چكيدن بىاراده بول است .\r\nمنى زن از پستانش برآيد .\r\nيعنى بيشترش از آنست زيرا مشهور نزد اطباء اينست كه منى از همه تن است ، و در نسخه‌ايست كه چون چنين كنى منى او فراهم شود و شهوت خود را دريابد ، و در ديده‌ها و چهره‌اش نمايان گردد ، و از تو خواهد آنچه از او خواهى .\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nميگويم : اطباء همه اينها را گفتند در كتب خود كه بايد خوب با زن بازى كرد تا آب اندازد و پستانش را ماليد تا شهوتش بجنبد ، زيرا پستان با رحم پر وابسته است ، گفتند : چون چشمشان بر اثر نيروى كاميابى بسرخى گرائيد ، روح بيرون نمايان گردد ، و خون بهمراه او برآيد و در چشم كه رنگش زلال است نمودار گردد ، و بسا چشم دگرگون شود و مردمكش بالا كشد چون با آلات تناسل بويژه رحم پر وابسته است ، و نفس نفس زند و خود را بمرد چسباند و در آميزند و دو منى بهم برخورند .\r\nزن پاك باشد ، يعنى از حيض و نفاس و در نسخه‌ايست كه : با او جماع مكن جز اينكه پاك باشد ، و چون اين كار كنى تنت آسوده‌تر باشد و با برخورد دو آب فرزند تندرست برآيد بخواست خدا عزّ و جلّ - تا گفته : مانند آنچه از تو برآيد ، و دنبال هم به او درميا كه زن اندكى بار گيرد و بسيارى فرو ريزد ، و تاب آن را ندارد ، شرف قمر در درجه 3 دلو است .\r\nگفتند سبب سازگار بودن حمل با جماع اينست كه برج آتشى است و نر و موافق كامجوئى و شرف خورشيد است ، و سازگارى دلو براى اينست كه از بروج هوائيست و گرم و تر است و مايه فزونى خون و روح است و ثور براى اينكه خانه زهره است كه وابسته بزنان و شهوتست .\r\nو بسا ذكر اين امور اگر از امام عليه السّلام باشد براى مصالحى است طبق آنچه در آن روز نزد مأمون و يارانش شهرت داشته كه به نظر حكماء كار ميكردند و به زبان آنها سخن ميگفتند ، و گويا بيشتر آنچه در اين روايت آمده از اين قبيل است چنانچه در آغاز رساله بدان اشارت شده كه فرموده « از گفته‌هاى قدماست » و بگفتار ائمه هم باز گرديم ، و در برخى نسخه‌ها پايان رساله چنين است .\r\nبدان كه هر كه به كار بندد آنچه را در اين رساله خود ستودم و تن خود را بپرورد و جز آن نكند بخواست خدا تعالى از هر دردى سالم ماند و بحول و نيروى خدا تندرست باشد ، و خداست كه عافيت را بهر كه خواهد روزى كند ، و بىدار و تندرستى بخشد ، و نبايد گوش داد بگفته كسى كه گويد از نادانى و بىتوجهى بدانشها و آداب\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nو نفهمى آنچه آيد و آنچه ماند ، كه : مدتها من فلان چيز را خوردم و زيانم نداشت ، چنان كردم و بد نبود و بد نديدم .\r\nهمانا اين گوينده در ميان مردم چون جانور بىشعوريست و نقش ديوارى ، و نداند چه سودش دارد و چه زيانش آرد ، اگر دزد بار نخست دستگير ميشد و كيفر ميديد ديگر بدزدى باز نميگرديد ، و كيفرش سبكتر بود ولى به دو مهلت و عافيت داده شود تا بدزدى باز گردد و باز گردد وانگه دستگير شود ببزرگترين دزدى و دستش بريده شود ، و كيفر سخت كشد و به نتيجه سرانجام طمع خود رسد .\r\nو همه كارها بدست خدا سيد و مولاى ما است جلّ جلاله ، و بوى باز گرديم و بگرائيم و هو حسبنا و نعم الوكيل ، و لا حول و لا قوّة الّا باللَّه العلىّ العظيم .\r\nابو محمّد حسن عمى گفته : چون اين رساله از ابى الحسن على بن موسى الرضا عليه السّلام بمأمون رسيد آن را خواند و بدان شاد شد . و فرمان داد تا با آب طلا آن را نوشتند :\r\nو رساله مذهّبه ناميدند و در نسخه‌اى ، رساله ذهبيّه در علوم طبيّه .\r\nميگويم اينكه اگر دزد را بگيرند ، شايد مشبه به دزديست كه شاهان و حاكمان عرف دستگير كنند و گر نه حاكم شرع در نخست بار هم دست او را ببرّد ، يا مقصود دزديست كه كمتر از حد نصاب دزديده كه تعزير شود اگر دزديش بثبوت رسد و اگر نه دلير شود و تجاوز كند تا دزديش به حد نصاب رسد و دستش بريده شود و بكيفر بزرگى گرفتار گردد .\r\n* * * در اينجا جزء ششم از مجلد 14 - كتاب السماء و العالم - بحار الانوار پايان يافت كه جامع در اخبار ائمه اطهار است كه جزء 62 از چاپ خوب ماست ، و آن را با نسخه‌اى كه فاضل خبير شيخ محمّد تقى مصباح يزدى آراسته با هر چه پاورقى دارد مقابله كرديم ، و اللَّه ولىّ التوفيق پايان شرح و ترجمه ج 6 نامبرده نوزدهم شهريور 1351 خورشيدى برابر غره شعبان المعظم 1392 قمرى هجرى نگارش محمّد باقر بن محمّد كمره‌اى در وراباد خمين .\r\n\r\n","description":"","footnote":"","page_name":" 277 ","page_number":277},
  {"content":"\r\n\r\n\r\nفهرست جلد ششم كتاب آسمان و جهان\r\nترجمه السماء و العالم\r\nباب چهل و هشتم : در تشريح بدن نزد حكماء و اطباء 2\r\nفصل اول 1 - در بيان اعضاء بنيادى تن 2\r\nفصل دوم : تشريح سر و اندام آن و آنچه دارد 8\r\nفصل سوم ناى و گلوگاه و ابزار ديگر آواز 18\r\nفصل چهارم : گردن ، پشت ، دنده‌ها 20\r\nفصل پنجم تشريح سينه و شكم و آنچه در درون دارند 24\r\nفصل ششم تشريح آلات نژادسازى 44\r\nفصل هفتم در تشريح اندام فرودين ديگر تن 48\r\nباب چهل و نهم در علت گوناگونى آفريده‌ها و علت سياهان و تركان و صقالبه 55\r\nابواب طب درمان بيماريها ، خواص داروها\r\nباب پنجاهم چرا پزشك را طبيب گويند ، آنچه در باره طبابت رسيده مراجعه به پزشك 57\r\nباب پنجاه و يكم - در مداوا به حرام 71\r\nباب پنجاه و دوم درمان تب و يرقان و پر خونى و نشانه آنها 82\r\nباب پنجاه و سوم حجامت ، حقنه ، سعوط ، قى 92\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nباب پنجاه و چهارم پرهيز كردن و خوددارى 113\r\nباب پنجاه و پنجم درمان سردرد 115\r\nباب پنجاه و ششم مداواى چشم و گوش 116\r\nباب پنجاه و هفتم : درمان ديوانگى ، غش ، اختلال مغز 125\r\nباب پنجاه و هشتم درمان اعضاء ديگر رو و درمان دندان و دهن 127\r\nباب پنجاه و نهم درمان كرم شكم 132\r\nباب شصتم درمان كرمى كه بسوراخهاى تن در آمده 133\r\nباب شصت و يكم : درمان ورم كبد ، دردهاى درون و پهلو 135\r\nباب شصت و دوم : درمان شكم رفتن ، زحير ، درد معده ، سردى و سستى آن 137\r\nباب شصت و سوم درمان دردهاى گلو و شش و درمان سرفه و سل 142\r\nباب شصت و چهارم زكام و درمان آن 145\r\nباب شصت و پنجم درمان بادهاى دردناك 148\r\nباب شصت و ششم درمان چكيدن شاش و درد مثانه و سنگ مثانه 149\r\nباب شصت و هفتم درمان درد مفاصل و عرق النساء 151\r\nباب شصت و هشتم درمان زخم ريش و درد آبله 152\r\nباب شصت و نهم دارو براى درد شكم و پشت 154\r\nباب هفتادم : درمان بواسير و برخى نوادر 155\r\nباب هفتاد و يكم : آنچه براى بلغم ، رطوبت ، خشكى ، علت آنها و براى فلج نافع است 161\r\nباب هفتاد و دوم : درمان بلبله و عطش فزون و خستگى دهن 163\r\nباب هفتاد و سوم : درمان زهرها و گزيدن جانوران موذى 163\r\nباب هفتاد و چهارم : درمان وباء 165\r\nباب هفتاد و پنجم دفع خوره ، پيسى ، بهق ، و درد بد 166\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nابواب داروها و خواص آنها\r\nباب هفتاد و ششم - در كاشنى 169\r\nباب هفتاد و هفتم : شبرم و سنا 171\r\nباب هفتاد و هشتم : تخم قطونا 172\r\nباب هفتاد و نهم : بنفشه ، خيرى ، زنبق و روغن آنها 173\r\nباب هشتادم در سياه دانه 177\r\nباب هشتاد و يكم : عناب 181\r\nباب هشتاد و دوم : حلبه 182\r\nباب هشتاد و سوم : اسفند و كندر 182\r\nباب هشتاد و چهارم : سعد و اشنان 184\r\nباب هشتاد و پنجم : هليله ، آمله ، بليله 185\r\nباب هشتاد و ششم : داروهاى تركيبى داراى فوائد براى بسيارى از بيماريها 187\r\nباب هشتاد و هفتم : نوادر و كليات طب معصومين عليهم السّلام 204\r\nباب هشتاد و هشتم باب نادر ( كتاب طب النبى صلى الله عليه و آله ) 230\r\nباب هشتاد و نهم : باب نادر ديگر ( رساله ذهبيه طبّ الرضا عليه السلام ) 244\r\nپايان كتاب\r\n\r\n\r\n","description":"","footnote":"","page_name":" 280 ","page_number":280}
  ]