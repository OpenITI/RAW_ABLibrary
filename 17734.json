[
  {"content":"\r\n\r\nطب سنتى خسروى\r\nدرمان بيماريهاى مختلف\r\nبا\r\nگياهان دارويى ومواد طبيعى\r\nتاليف :\r\nسيدمهدى خسروى\r\nبركت كوثر\r\nانتشارات بركت كوثر\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nسرشناسه : خسروى . مهدى\r\nعنوان ونام پديدآور : طب سنتى خسروى : درمان بيماريهاى مختلف با گياهان دارويى و مواد طبيعى / تأليف مهدى خسروى\r\nمشخصات نشر : همدان : بركت كوثر . 1388 .\r\nطراح و صفحه آرا : فريبا مروت\r\nمشخصات ظاهرى : 370 ص . مصور ( بخشى رنگى )\r\nشابك : 4 - 44 - 9994 - 964 - 978\r\nوضعيت فهرست نويسى : فيپا\r\nموضوع : پزشكى سنتى\r\nموضوع : گياه درمانى\r\nموضوع : گياهان دارويى\r\nرده بندى كنگره : 1388 17 ط 5 ح / 135 r\r\nرده بندى ديويى : 610\r\nشماره كتابشناسى ملى : 1740652\r\nبركت كوثر\r\nانتشارات بركت كوثر\r\nحق چاپ جهت مؤلف محفوظ است\r\nنام كتاب : طب سنتى خسروى\r\nنام مؤلف : سيدمهدى خسروى\r\nطراح و صفحه آرا : فريبا مروت\r\nناشر : بركت كوثر\r\nشماره شابك : 4 - 44 - 9994 - 964 - 978\r\nشمارگان : 3000 جلد\r\nقيمت : 60000 ريال\r\nنوبت چاپ : اول 1388 چاپ وصحافى : چاپ گيتى\r\nهمدان - خيابان تختى - انتشارات بركت كوثر - تلفن 2531178 - همراه : 09188159045\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nآقاى دكتر سيد خسروى ميش مست\r\nپزشك زمان قاجار\r\nفرزند دكتر مير شير حسين خان ميش مست\r\nپدر دكتر سيد محمد على خسروى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nدكتر سيد محمدعلى خسروى\r\nپدر دكتر سيداحمد على خسروى\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nدكتر حاج سيداحمدعلى خسروى\r\nپدر حاج سيد مهدى خسروى\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nسيدمهدى خسروى\r\nمولف كتاب طب سنتى خسروى\r\nفرزند دكتر سيد احمد على خسروى\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\nفهرست مطالب\r\nسخن ناشر\r\nمقدمه\r\nاريون 55\r\nاسترخاء پلك 58\r\nاحساس صداهاى غير طبيعى در گوش يا سر 64\r\nآبريزش از چشم 66\r\nآنچه براى بيماران آسمى مضر است 75\r\nالتهاب مخاط حنجره و گرفتگى صدا 76\r\nاسترخاء ماهيچه‌هاى بن زبان و حلق 78\r\nاختلاج يا پرش عضو 82\r\nاشتهاى زيادتر از حال طبيعى ( جوع الكلب ) 87\r\nآفت 96\r\nاستسقاء 104\r\nآثار وجود انگل در دستگاه گوارش 112\r\nآثار و علائم وجود سنگ در كليه 130\r\nاخراج بچه مرده از رحم مادر 155\r\nآثار و علائم طفل مرده در رحم 161\r\nاستفراغ آبستنى 167\r\nاشاره‌اى به بعضى از گياهان و جانوران سمى به منظور جلوگيرى از پيش‌آمدهاى ناگوار 172\r\nاقداماتى براى لاغر شدن 187\r\nاگزماى دست‌ها 212\r\nاشاره‌اى به بيمارى تالاسمى 212\r\nاگزماى مادرزادى 217\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nاحساس تمايل به پوشيدن لباس جنس مخالف 233\r\nافرادى كه خون گرفتن از آنها صلاح نيست 238\r\nآبله ديمى 244\r\nادم 251\r\nآرتريت روماتوئيد 253\r\nآب آوردن زانو 255\r\nانحناء انگشتان دست يا ساير استخوان‌هاى بدن 256\r\nآثار و علائم مزاجهاى مختلف 268\r\nآثار و علائم ضعف كبد 271\r\nاسهال 271\r\nاسترخاء خدرى ( بىحس شدن قسمتى از پوست بدن ) 272\r\nاتساع پوست بيضه 273\r\nاساروان 319\r\nآذاراقى 320\r\nاسفناج 321\r\nاثر بعضى از آيات قرآن بر روى ارواح 346\r\nآب مرواريد ( كاتاراكت ) 57\r\nاعلام خطر سقط جنين در زنان باردار 157\r\nبىخوابى يا كم‌خوابى 38\r\nبيمارىهاى مغز سر 46\r\nبيمارى دهان‌كجى ( لقوه ) 52\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nبيمارىهائى كه عارض مقعد مىشوند 114\r\nبيمارى بهجت 117\r\nبلوغ زودرس و تأخير بلوغ 133\r\nبراى لاغر شدن چه كارهايى بايد كرد 185\r\nبيمارى نكام 193\r\nبوى بد عرق بدن 195\r\nبه داخل گوشت رفتن ناخن و ايجاد عفونت 204\r\nبخورها 308\r\nبيد 317\r\nبوره ارمنى 321\r\nبادآورد 324\r\nبثور يا لكه‌ها سعفى ( لكه‌هاى قرمز برجسته ) 209\r\nپيرى زودرس 180\r\nپمفيگوس 219\r\nپيرى 227\r\nپادرد اطفال 257\r\nپوسته پوسته شدن دست‌ها 274\r\nپودرها 301\r\nپاخرى 326\r\nتمبر هندى 330\r\nتار شدن چشم در اثر ضعف بصر 57\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nتمايل به خوردن مواد غير خوراكى 83\r\nتهبح ( ورم انتفاخى بدن ) 85\r\nتهوع مزمن 98\r\nتلخى و خشكى دهان 124\r\nتغذيه در زنان باردار 166\r\nتومور خوش‌خيم عصبى 200\r\nتكرّر ادرار 230\r\nتب تيفوئيد يا حصبه 241\r\nترك اعتياد 245\r\nتفاوتهاى برص قابل مداوا و غير قابل مداوا 267\r\nترنجبين 327\r\nجانوران سمى 175\r\nجينسينگ 325\r\nجوز سرو 331\r\nجنطيانا 335\r\nچيزهايى كه پزشك بايد هنگام معاينه بيمار در نظر بگيرد 25\r\nچيزهايى كه براى اعصاب مفيد يا مضر مىباشند 51\r\nچيزهايى كه براى معده مفيد يا مضرند 89\r\nچيزهايى كه سبب خوب هضم شدن غذا مىشوند 98\r\nچند نمونه از داروهائيكه به صورت تنقيه براى افراد گرم مزاج به كار برده مىشوند 100\r\nچيزهايى كه براى كبد مفيد يا مضر مىباشند 103\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nچيزهايى كه رنگ رخساره را نيكو مىكنند 181\r\nچين و چروك شدن ناخن 205\r\nچاقى 243\r\nچند نمونه از گياهانى كه بوى بد عرق بدن را زايل مىكنند 245\r\nچوب چينى 323\r\nحالات مختلف مغز در افراد 30\r\nحصبه ( تيفوئيد ) 110\r\nحرارت كليه 150\r\nحب‌ها 297\r\nخون‌دماغ 63\r\nخون بول كردن 150\r\nخروج رحم از بدن 156\r\nخونريزى در زنان باردار 160\r\nخطراتى كه افراد چاق را تهديد مىكنند 186\r\nخشكه‌هاى صورتىرنگ برجسته روى پوست بدن 206\r\nخارش پوست در يك طرف بدن 207\r\nخارش رحم 207\r\nخشكه‌هاى زبر و خشن غير سوداوى 209\r\nخون سياوش 316\r\nخرزهره 316\r\nداروهاى گياهى جهت تسكين درد دندان و درد لثه 78\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nدرد نفخى در ابتداى قولون بالارو 87\r\nداروهائيكه بهتر است در تنقيه‌ها از آنها استفاده نشود 100\r\nداروهاى مناسب براى بيرون انداختن طفل مرده و آسان زائيدن 158\r\nداروهاى زيادكننده شير در مادران شيرده 164\r\nدرد پشت و روى كتف‌ها 169\r\nداروهاى تقويت‌كننده پياز مو 310 - 170\r\nداء الثعلب ( ريزش موى سكه‌اى ) 170\r\nداء الاسد 198\r\nداء الصدف ( پسوريازيس - قوبا ) 210\r\nدردهاى مفصلى يا در مفاصل 247\r\nدرد مفاصل گرم مزاج قفسه سينه 259\r\nدردهاى مفصلى در صورت 259\r\nداغ شدن كف پا 259\r\nدستور ساختن و نحوه كاربرد بعضى از داروهاى سنتى 277\r\nداروى جمع‌كننده ليف مقعد 311\r\nداروى نفس تنگه 311\r\nداروى جلوگيرىكننده از سقط جنين 312\r\nداروى ورم سردمزاج بيضه 312\r\nروزه - رنگ ادرار 101\r\nروماتيسم حار 257\r\nروح 337\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nزكام يا سرماخوردگى 60\r\nزبان 67\r\nزردى دست و پا 103\r\nزخم خورنده فك 118\r\nزخم لب 120\r\nزندگى اجتماعى انسان‌ها 140\r\nزلق الكليه ( ديابت ) 145\r\nزخم‌هاى كهنه 190\r\nزخمهائى كه پس از عمل جراحى بسادگى بهبود نمىيابند 190\r\nزرد زخم 201\r\nزخم كهنه روى سر 211\r\nزخم بستر 218\r\nزخم‌ها يا جوش‌هاى دوره‌اى 220\r\nزگيل 221\r\nزنگى دارو 319\r\nزرنباد 333\r\nژيارديا 111\r\nسردرد و اقسام آن برابر نظر ابن سينا 27\r\nسرسام 31\r\nسرگيجه 39\r\nسكته 49\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nسرفه 68\r\nسينه پهلو 74\r\nسياه‌سرفه 77\r\nسفت شدن معده 89\r\nسكسكه 95\r\nسنگ صفرا 109\r\nسوء القنيه 124\r\nسرد مزاجى يا فقدان ميل جنسى در زنان 134\r\nسخت ادرار كردن 141 - 128\r\nسستى يا استرخاء مثانه 147\r\nسكته‌هاى قلبى 152\r\nسقط جنين 161\r\nسفيدى زودرس موهاى سروصورت 177\r\nسالك 198\r\nسوزش قسمتى از بدن 209\r\nسوختگى 215\r\nسرخى كهنه سخت علاج روى ساق پا 218\r\nسختى مفاصل در باز و بسته شدن 252\r\nسياتيك ( وجح الورك ) 260\r\nسرخاب كولى 324\r\nسبوس گندم 325\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nسكبينج 329\r\nسر درد سردمزاج 33\r\nسبات سهرى - خواب در بيدارى 36\r\nشكم پيچه ( كوليت ) 93\r\nشب‌ادرارى 129\r\nشوره پوست بدن 179\r\nشوره پوست سر - شوره كهنه بن موها 274 - 179\r\nشقاق لول پستان 206 - 190\r\nشقاقهاى پوستى در بدن 193\r\nشقاق دردناك پاشنه پا 206\r\nشقاق دست و پا كه كهنه شده باشند 208\r\nشب‌كورى يا عشاء و روزكورى يا جهر 270\r\nشياف بواسير 310\r\nشربت‌ها 314\r\nصرع - معجون صرع - فرق صرع با جمود 59\r\nضعف و بيحالى كه با قدرى تب همراه باشد 265\r\nطرز درست كردن مرحم حنظل 121\r\nطرز درست كردن مرحم شقاق 194\r\nعوامل زير مىتوانند سبب ناراحتى معده شوند 79\r\nعوامل پيدايش لقوه در صورت 81\r\nعوامل ايجادكننده نفخ در دستگاه گوارش 91\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nعلائم حرارت كبد 102\r\nعواملى كه مىتوانند سبب سخت بيرون آمدن ادرار شوند 128\r\nعواملى كه مىتوانند سبب ضعف قواى جنسى شوند 137\r\nعفونت مثانه 143\r\nعادت ماهانه يا انجام دوره جنسى در زنان 159\r\nعفونت رحم 163\r\nعواملى كه مىتوانند براى جنين داخل شكم مشكل‌آفرين باشند 167\r\nعفونت كهنه در بيضه‌ها 168\r\nعفونت استخوان 191\r\nعرق‌سوز 191\r\nعرق پا 192\r\nعقربك 197\r\nعواقب ناگوار هيجانات روحى و روانى 223\r\nعواملى كه مىتوانند سبب درد مثانه شوند 231\r\nعفونت لوله‌هاى اسپرم‌بر در بيضه‌ها 234\r\nعطش زيادتر از حال طبيعى 237 - 236\r\nعوارض ماندن عضو در گچ 255\r\nعوارض داروهائيكه اين روزها براى كنترل فشار خون تجويز مىشوند 262\r\nعوارض داروهاى شيميايى ضد افسردگى 275\r\nعرقيات طبى 291\r\nعود بلسان 327\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nعنبر 333\r\nغش كردن و از حال رفتن 242\r\nفتق ناف در اطفال 123\r\nفلج اعضاء بدن در اثر گرم و سرد شدن ناگهانى 153\r\nفيستول يا كيسه چركى كنار مقعد يا زير ستون فقرات 196\r\nفريس موس 233\r\nفلج 261\r\nفشار خون 263\r\nقطرب ( ماليخولياى بهمنى ) 48\r\nقولنج 108\r\nقطره قطره ادرار كردن ( تقطير البول ) 142\r\nقطع عادت ماهانه در زنان جوان 154\r\nقروح خبيثه يا زخم‌هاى سخت علاج 199\r\nقاسنى يا بارزد 329\r\nكم‌خوابى با ديدن خوابهاى آشفته 42\r\nكابوس يا شبه 269 - 49\r\nكم شدن و از بين رفتن حس بويايى 62\r\nكهير ورمى - كهير 131 - 106\r\nكم شدن يا زياد شدن ادرار 126\r\nكجى آلت تناسلى در مردان 151\r\nكك‌ومك و رنگين دانه‌هاى پوست صورت 182\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nكوچك ماندن بعضى از اندام‌هاى بدن 188\r\nكف كوب - گزگز كردن زير پا 256 - 203\r\nكم‌حسى و درد انگشتان دست يا پا 252\r\nكافشه يا كاجيره 332\r\nكشوت ( كوسكوتا ) 328\r\nكشمش كولى 334\r\nگردو 323\r\nگياه آذربو ( چوبك - اشنان ) 317\r\nگال يا جرب 220\r\nلرزش غير ارادى اعضاء بدن ( رعشه ) 54\r\nلكه‌هاى قهوه‌اى روى صورت 205\r\nلاغرى 266\r\nميكرن 33\r\nكم شدن توان انسان پس از قدرى فعاليت 273 - 246\r\nماليخوليا 275 - 44\r\nموارد عدم استعمال مسهل 82\r\nمخفى بودن بيضه‌ها 134\r\nمداواى افرادى كه از گياهان سمى خورده‌اند 175\r\nموهاى زائد 176\r\nمننژيت 225\r\nمسموميت با مرگ موش 226\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nمخلوط شدن خون با ماده منى 232\r\nمقايسه اوزان قديم و جديد 239\r\nمرهم‌ها 294\r\nمغز هسته تلخ زردآلو 326\r\nمرگ موقت 343\r\nنفس تنگه 71\r\nنفخ صورت 84\r\nناتوانى جنسى در مردان 232 - 156\r\nنيمه فلج شدن انگشتان دست يا پا 258\r\nنخس ( جابجا شدن يك نقطه دردناك در روى پوست بدن ) 265\r\nنيمه نفس يا دم ناقص 276\r\nورم باد سرخى گوشه داخلى چشم 58\r\nورم ابتداى مرى 94\r\nورم گرم معده 95\r\nورم كبد 107\r\nورم قارچى شكل روى زبان و سوختگى زبان 119\r\nورم زبان 121\r\nورم گرم‌مزاج مقعد 122\r\nوجود خون در ادرار 143\r\nورم بيضه 189\r\nورم خونى - زگيل خونى 201\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nورم مقعد 201\r\nورم واكسنى در اطفال 203\r\nورم بامدادى لب‌ها 203\r\nورم صلب خوش‌خيم پستان 208\r\nورم‌هاى محكم 213\r\nورم‌هاى بيضه 236 - 234\r\nورم و خارش دست‌وپا در اثر برخورد سرما 241\r\nورم زير زانو 252\r\nورم زبان 270\r\nورم محكم ران 273\r\nهوفاريقون 335\r\nهميشه بهار ( ابرون ) 331\r\nهدف جماع 140\r\nيبوست ( خشكى مزاج ) 85\r\nيكى از داروهاى مفيد براى دفع سنگ مثانه 231\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nهو الشافي يا من اسمه دواء و ذكره شفاء اى كسى كه نامش دوا و يادش شفاست .\r\nحكيم « 1 » را با طبيب فرقى است .\r\nحكيم ، طبابت را با حكمت درآميخته ، و معجوني ساخته ، تا جسم و روح بيمار را مداوا كند .\r\nحكيم هرآنچه انجام مىدهد . تا بيمار از چنگال مرض رهايي يابد ؛ از قلمش گرفته كه بر روي نسخه مىلغزد ، تا دوا . . . همه و همه را از عنايات خداوند بلندمرتبه مىداند .\r\nزمزمه‌ي وجودي او اين آيات است :\r\n   الَّذِي خَلَقَنِي فَهُوَ يَهْدِينِ ، وَ الَّذِي هُوَ يُطْعِمُنِي وَ يَسْقِينِ وَ إِذا مَرِضْتُ فَهُوَ يَشْفِينِ   \r\nخدايى كه مرا بيافريد و به راه راستم هدايت مىفرمايد . همان خدايى كه مرا غذا مىدهد و سيراب مىگرداند همان خدايى كه چون بيمار شوم مرا شفا مىدهد . ( سوره الشعراء آيات 80 - 78 )\r\nحكيم خوب مىداند آنها كه عقلشان از آگاهى به حضور عوامل غير مادي عاجز است . ناخودآگاه عوامل مؤثر در عالم را به ماده و جسم منحصر مىكنند .\r\nوى راه را از بيراه بازميشناسد و آن هنگام كه نبض بيمار را مىگيرد در استعانت از خالق خود چنين مىسرايد :\r\n اى مبدل كرده خاكى را به زر * خاك ديگر را بكرده بو البشر\r\nكار تو تبديل اعيان و عطا * كار من سهو است و نسيان و خطا\r\nسهو و نسيان را مبدّل كن به علم * من همه خلمم ، مرا كن جمله حلم\r\nاى كه بىره را تو ره دان مىكنى * وى كه نان مرده را جان مىكنى \r\n« مولوى »\r\nانتشارات بركت كوثر\r\n20 / 1 / 88\r\n\r\n\r\n","description":"","footnote":"\r\n( 1 ) . حكيم كسي است كه اهل تعقل و تفكر و پرسش‌هاي بنيادين و پاسخ‌هاي عقلاني است ، همواره در پي علم و عملي متقن و محكم مىباشد . چراكه قاعدتا ، نگاه طبيب ، نگاهي حكيمانه بوده ، يعني براساس جهان‌شناسي و انسان‌شناسي الهي ، روند درمان يك بيمار را هم در حوزه‌ي جسم و هم در حوزه‌ي روح و روان مورد ملاحظه و دقت قرار مىدهد .\r\nو در اين سرزمين ، نه‌چندان دور به طبيبان لفظ حكيم نيز اطلاق مىگرديده .\r\n","page_name":" 21 ","page_number":21},
  {"content":"\r\n . \r\n","description":"","footnote":"","page_name":" 22 ","page_number":22},
  {"content":"\r\n\r\nبسم اللّه الرحمن الرحيم\r\n\r\nمقدمه\r\n« الحمد للّه الواحد القّهار خالق نور و ظلمات درود بر محمد بن عبد اللّه خاتم النبيين و رحمه للعالمين و على بن ابي طالب و فاطمه زهرا و يازده فرزند معصوم آنان كه هدايت خلق را به عهده داشته و خوبىها و بدىها را به جن و انس آموخته‌اند .\r\nو اما طب سنتى علمى است كه ريشه در تاريخ عمر بشر دارد و پزشكان اين رشته ، طى چند هزار سال در اين راه زحمات قابل توجهى را متحمّل شده‌اند و عده‌اى از آنان در اين راه جان خود را فدا كرده‌اند و علم و تجربيات خود را به نسل‌هاى آينده منتقل نموده‌اند .\r\nكشور ايران سالها مهد علم طب سنّتى بوده است دانشگاههاى علوم پزشكى داشته ، و براى آموختن علم پزشكى از ساير كشورهاى عالم به اين سرزمين مىآمده‌اند و از اساتيد اين دانشكده‌ها استفاده مىكرده‌اند . آزمايشگاه‌ها و تجهيزات لازم مربوط به زمان خود داشته‌اند لكن در اين اواخر به خصوص در دوران قاجار و پهلوى در اثر تبليغات سوء دشمنان علم طب سنّتى نه در ايران بلكه در ساير نقاط جهان مانند هندوستان و چين رو به ضعف و انحطاط گذاشت و تحصيل‌كرده‌ها متوجه طب اروپايى شدند در ضمن اروپائيان بخصوص كشورهاى استعمارگر به سرعت كتب علمى و خطى و قيمتى ايرانيان را جمع‌آورى و به كشورهاى خود بردند و از آنها استفاده‌هاى علمى نمودند .\r\nبه‌هرحال اكنون كه ملت ايران هويت خويش را شناخته و رو به طب سنّتى نهاده اينجانب نيز احساس مسئوليت و اقدام به نوشتن چند جلد كتاب در اين زمينه نموده است مانند طب سنّتى سينا و گياهان دارويى سيد مهدى خسروى كه منتشر شده و چند سال است كه در دسترس مردم عزيز ايران قرار گرفته اما اين كتاب كه چند سال است نوشته شده و فرصت چاپ و نشر آن نبوده چنانچه خداوند متعال عنايتى نمايند اقدام به چاپ و نشر آن خواهد شد لازم به ذكر است كه جهت مختصر آگاهى خوانندگان محترم به استحضار مىرساند اينجانب ضمن تحصيلات خود در رشته‌هاى فيزيولوژى ، طب سنّتى را بطور تئورى و عملى نزد پدر بزرگوار خويش دكتر سيد\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nاحمد على خسروى آموخته‌ام و ايشان هم از پدر خود دكتر سيد محمد على و مشار اليه هم از پدرش دكتر سيد خسرو آموخته‌اند و به همين ترتيب اجداد حقير پزشك بوده‌اند و اين علم را به طور تئورى و عملى به فرزندان شايسته خود مىآموخته‌اند و هريك در زمان خويش متناسب با امكانات آن زمان شهرت كافى داشته‌اند . به عنوان مثال ابوى اينجانب علاوه بر آنكه در طب سنّتى ، بو على سيناى زمان خود بوده از دانشگاه تهران هم فارغ التحصيل گرديده و مجوز طبابت خويش را از آن دانشكده پزشكى دريافت داشته‌اند و يك‌صد و پنج سال عمر نموده و حدود هشتاد سال دوران طبابت ايشان بوده است و سيد خسرو فرزند مير حسين خان ميش مست هم يك‌صد و بيست سال عمر كرده و نزديك به صد سال طبابت كرده است ، آنان بيمارىها را از روى آثار و علائم بالينى و نبض بيمار و غيره تشخيص مىداده‌اند و چندان نياز به آزمايش و عكس و غيره نداشته‌اند و در آن زمان با آن وسائل مقدماتى كارهايى مىكرده‌اند كه اكنون در رشته‌هاى فوق تخصص علم پزشكى بعضى از آنها به اثبات رسيده و بعضى از پزشكان به آن عمل مىنمايند .\r\nمن اللّه توفيق\r\nسيد مهدى خسروى\r\nتاريخ 30 / 1 / 1388\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n\r\nچيزهايى كه پزشك بايد هنگام معاينه بيمار در نظر بگيرد :\r\n1 - تشخيص نوع بيمارى\r\n2 - مدت زمان يا ايام بيمارى\r\n3 - اگر بيمار زن باشد پرسش شود آيا حامله است يا بچه شيرده يا هيچ‌كدام ؟\r\n4 - شغل بيمار ، چون بسيارى از بيماريها مربوط به شغل بيمار است مانند نفس تنگه‌هائى كه در كارگران معدن يا كارگران كوره‌ها مشاهده مىشود .\r\n5 - سن بيمار\r\n6 - در نظر گرفتن مقدار قدرت جسمانى و روانى بيمار\r\n7 - در نظر گرفتن رنگ و رخسار بيمار\r\n8 - در نظر گرفتن بيماريهاى فاميلى كه در بعضى خانواده‌ها مشاهده مىشود\r\n9 - يبوست يا نرمى مزاج بيمار\r\n10 - مشاهده زبان بيمار كه نمايانگر عوارض بعضى بيمارىهاى گوارشى يا كبدى است\r\n11 - رنگ ادرار و حالات مختلف آن مانند تكرر ادرار - سلسل البول - تقطير البول و . . .\r\n12 - طعم دهان بيمار مثلا اگر دهان تلخ باشد علامت وجود صفراى زيادى در خون مىباشد .\r\n13 - كيفيت حركات نبض كه از روى كيفيت و كميّت ضربان نبض مىتوان به بسيارى از بيماريها پى برد\r\n14 - نحوهء تكلم بيمار\r\n15 - تشخيص مزاج بيمار كه گرم است يا سرد يا انواع ديگر\r\n\r\nسردرد\r\nسردرد اقسام مختلف دارد و هر قسمت از سر ، كه درد داشته باشد دليل بر بيمارى خاصى است كه همه در كتاب طب سنتى سينا شرح داده شده است لكن در اين كتاب به چند مطلب اشاره مىشود\r\nسردرد پيوسته يا مستمر يا غير منقطع : هنگامى كه سردرد در هر قسمتى از سر كه باشد بلا انقطاع شد معمولا از حرارت است و لازم است كه از داروهاى سرد مزاج و زالو و مسهل‌هاى سرد مزاج استفاده شود .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nنسخه :\r\nجوانى به مطب مراجعه كرده اظهار مىدارد كه مدت يك سال است بطور مداوم سرش درد مىكند و غير از مواقعى كه در عالم خواب است بقيه مواقع جلو سر و پيشانىاش درد دارد و در برخورد گرما به سردرد بيشتر مىشود . چون درد دائمى است و در گرما شدت مىيابد و دورهء معينى هم ندارد معلوم مىشود كه مزاج بيمار گرم است . دستور داده شد كه ابتدا سه عدد زالو در جلو سر انداخته شود ، گرد كافور با سركه بمالند در محل درد ، از خوردن غذاهاى گرم مزاج و ادويه‌جات و رفتن در زير آفتاب پرهيز كنند ، روز اول منضج سرد مزاج مانند گل بنفشه ، عناب ، سپستان ، تخم كاهو ، تخم گشنيز ، تخم خرفه را بجوشانند يك ليوان صبح و يك ليوان عصر بخورند روز دوم و سوم مغز ميوه فلوس را در آب داغ حل كرده صبح ناشتا بخورند و پرهيز غذايى آن روز را انجام دهند ، چون درد شديد است و گاه براى بيمار تب عارض مىشود مىتوانند گل بنفشه را پودر كرده و عصرها با قدرى شربت سكنجبين يا آب انار بخورند از روز چهارم مىتوان از معجون اطريفل گشنيزى استفاده نمود و در غير اين صورت مىتوان پودر گشنيز را در دهان ريخته قدرى آب از بالاى آن بخورند يا با آب ميوه سرد مزاج يا آب خنك مخلوط كرده صبح و عصر ميل كنند تا سردرد قطع شود بعلاوه براى اين‌گونه افراد بخور سركه يا بخور تخم گشنيز و قهوه نيز مفيد بوده و انداختن زالو هم در پشت گوش افرادى كه سردرد مستمر دارند مفيد است و داروهاى عطسه‌آور سرد مزاج هم سردرد را تسكين مىدهد .\r\nبيمار دوم - مردى به مطب مراجعه نموده و اظهار مىدارد كه ماهى يك بار سردرد مىگيرد هربار كه سردردش شروع مىشود مدت يك هفته ادامه پيدا مىكند و چنانچه وارد محلى شود كه هواى آلوده به دود و گرد و غبار دارد سردردش شروع مىشود و ادكلن و عطرهاى خارجى نيز همين اثر را دارند ساير علائم و حالات بيمار بررسى شد معلوم شد كه بيمار مزاجش گرم است . داروهائيكه تجويز شد و بيمار بهبودى حاصل نمود عبارتند از :\r\nروز اول گل بنفشه تخم كاهو عناب تخم حرفه را بجوشاند و يك ليوان از آب صاف شده صبح و يك ليوان عصر بخورد .\r\nروز دوم مغز ميوه فلوس را در آب داغ حل كرده صبح ناشتا بخورند و در اين روز دستورات مربوط به خوردن مسهل را رعايت كنند تقريبا پانزده گرم از فلس‌هاى داخل ميوه فلوس را در حدود 5 / 1 ليوان آب داغ حل كرده ميل كنند درصورتىكه سردرد شديد شود مىتوانند بخور سركه يا بخور پودر گشنيز به بينى بدهند و انفيه در بينى بكشند تا بيمار عطسه كند .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nگاه مشاهده مىشود كه سردردهاى دوره‌اى بين حرارت و رطوبت مزاج اشتباه مىشوند و سردرد علائم دو مزاج را دارد در اين صورت علائم غالب را بايد در نظر گرفت و اگر با داروهاى معمولى سردردهاى دوره‌اى مداوا نشوند بايد به بيمار پس از مصرف منضج و مسهل مربوطه گنه‌گنه داده شود .\r\n\r\nاقسام سردرد\r\nسردرد گاهى مستقل و گاهى مربوط به يك بيمارى ديگر مىباشد مانند سردردى كه هنگام سرماخوردگى عارض مىگردد .\r\nسردرد انواع مختلف دارد و در مزاجهاى مختلف سردرد و محل درد فرق مىكند و آثار و علائم مخصوص به خود را دارد .\r\nسردرد پيوسته يا غير منقطع يا مستمر - سردردهائى كه بطور پيوسته ادامه دارند و قطع و وصل نمىشوند و ممكن است روزها يا هفته‌ها ادامه داشته باشند معمولا گرم مزاج بوده و از حرارت مزاج مىباشند اين‌گونه سردردها داراى علائم زير مىباشند .\r\n1 - درد بيشتر مواقع در بالاى سر و در محل استخوان آهيانه مىباشد\r\n2 - سردرد گاهى با حال تهوع همراه است كه در اين صورت بيمار مشكل صفراوى هم دارد\r\n3 - رنگ ادرار زرد زعفرانى و يا قرمز مىشود\r\n4 - دهان معمولا تلخ مىگردد كه اين نيز از علائم غلبه صفرا در خون است\r\n5 - دهان معمولا خشك مىشود و اين علامت حرارت مزاج است\r\n6 - مريض در بدن احساس حرارت مىكند\r\n7 - در بعضى از اين افراد غلبه خون يا غلظت خون هم وجود دارد\r\n\r\nاقسام سردرد برابر نظر ابن سينا\r\n1 - سردرد موقت - مانند سردردى كه در اثر خمارى در معتادان بوجود مىآيد كه با رفع خمارى بهبود حاصل مىكند يا سردرد ناشى از خوردن بعضى مواد غذائى يا تركيبات دارويى مانند سردرد ناشى از خوردن سير و فلفل در افراد گرم مزاج .\r\n2 - سردرد پايدار - اين سردرد با يك بيمارى آمده و عارض انسان شده اما پس از بهبود آن بيمارى سردرد باقىمانده و از بدن خارج نشده است .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nمثلا گاهى پس از بهبودى تب‌هاى دشوار و گرم مزاج سردرد مىماند و زايل نمىشود اين سردردها بايد زودتر مداوا گردند چون ممكن است بدنبال اين سردرد بيماريهائى از قبيل خواب‌آلودگى ، سكته‌هاى مغزى ، جنون ، سستى و فرورفتن چشمها يا ثقل سامعه و يا عوارضى ديگر باقى بمانند . ( اين نوع سردرد در سردردهاى مستمر شرح داده شده است .\r\nسردرد برحسب قسمتى را كه از جمجمه مىگيرد متفاوت است و بر چند نوع مىباشد گاهى يك نيم از سر را مىگيرد كه آن را صداع يك‌طرفه گويند . گاهى پشت سر را مىگيرد و اين نوع صداع خلفى نام دارد . گاهى پيشانى را مىگيرد كه آن را عصابه گويند . گاهى بالاى سر و در محل استخوان آهيانه را مىگيرد كه آن را صلاع فوق رأس يا آهيانه‌اى مىگويند .\r\n\r\nاما از نظر شدت و ضعف سردرد سه نوع است :\r\nسردرد شديد ، سردرد متوسط ، سردرد سبك يا ضعيف .\r\nسردرد گاهى چنان شدت پيدا مىكند كه انسان مىخواهد سرش را به در و ديوار بكوبد و آرزو مىكند كه از هوش برود تا بتواند اين سردرد را تحمل كند . گاهى سردرد خفيف و تحمل آن آسان است و اين سردرد هم دو حالت دارد گاهى زودگذر است و گاهى پاينده و ديرگذر مىباشد .\r\nافرادى كه مغز ضعيف و ناتوان دارند بيشتر دچار سردرد مىشوند و گاهى مغز سر به حدى حساس مىشود كه با جزئى تحركى چه عصبى باشد يا گوارشى يا تحريكى ديگر ، مغز متأثر مىشود و سردرد عارض مىشود .\r\nگاهى سردرد معده را هم تحت تأثير قرار مىدهد و باعث تهوع و استفراغ مىگردد و گاه برعكس معده سر را تحت تأثير قرار مىدهد و بخارات معده از طريق شريانها به سر رسيده و باعث سردرد مىشوند .\r\nبعضى سردردها موسمى هستند مثلا سردردهاى سرد مزاج بيشتر در فصل پائيز و زمستان شدت مىيابند و سالى كه داراى تابستانى خشك و كم باران و برعكس پائيزىتر و پرباران باشد سردردهاى سرد مزاج در اين سال زيادتر خواهند بود در مقابل سردردهاى گرم مزاج در فصول گرم شدت بيشترى دارند .\r\nعواملى كه باعث سردرد مىشوند ممكن است عوامل خارجى باشند يا عواملى از داخل مغز را تحت تأثير قرار داده و ايجاد سردرد نمايند . عواملى كه از خارج اسباب سردرد مىشوند عبارتند از ضربه خوردن مغز ، برخورد گرما يا سرما به جمجمه ، برخورد بعضى مواد شيميايى ، تحريك حس بويايى بوسيله بعضى عطرها يا بوهاى تند و ناخوش ، برخورد بعضى اشعه كيهانى يا مواد راديو آكتيو به سر . . .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nعواملى كه از داخل سبب سردرد مىشوند مانند سرد مزاج شدن مغز سر يا برعكس غلبه حرارت داخلى بر سر يعنى گرم مزاج شدن آن ، گاهى تجمع بخارات در گوش يا در اطراف بينى و قسمت جلوى سر كه اين‌گونه سردردها با داروهاى عطسه‌آور مداوا مىگردند ، گاهى تجمع مواد رطوبى در مغز يا پرده‌هاى مغز يا تجمع مواد صفراوى يا غلبه خون اسباب سردرد مىشود ، گاهى پيدايش ورم يا غده در مغز يا در پرده‌هاى مغز كه اين غده ممكن است خوش‌خيم يا بدخيم باشد كه اگر بدخيم باشد علاجش با عمل جراحى و بيرون آوردن است يا بوسيله اشعه‌اى مىتوان سلولهاى بدخيم را سر جاى خود از بين برد ولى اگر غده خوش‌خيم باشد اگر گرم مزاج باشد ايجاد بيمارى سرسام مىكند كه در بحث سرسام شرح داده شده است و اگر سرد مزاج باشد علائم ديگرى دارد مانند افتادن و از هوش رفتن بدون آنكه درد شديدى در سر وجود داشته باشد ، ولى اگر افتادن و از هوش رفتن با درد شديد همراه باشد معمولا غده مغزى گرم مزاج مىباشد ، گاه سردردى كه اسباب و علت آن درونى است ممكن است در اثر غلبه صفرا و مواد صفراوى باشد در اين صورت علامت آن خشكى بينى ، كم خوابى ، عطش ، زردى رنگ رخسار و زردى و تيرگى بول و گاه تلخى دهان و سرگيجه مىباشد .\r\nدر مقابل اگر ماده‌اى كه اسباب سردرد شده سرد مزاج باشد همانطوريكه قبلا اشاره شد از روى رنگ ادرار و حجم ادرار و طعم دهان و ساير علامات سرد مزاجى مشخص مىشود و هنگامى كه سردرد در اثر امتلاء و پرى دستگاه گوارش باشد علامت آن سنگينى سر و بىاشتهائى و تنبلى و خواب‌آلودگى مىباشد . كسى كه بر اثر برخورد سرما بسرش دچار سردرد شده بهتر است كه اولا مزاج خود را نرم بدارد حتى اگر با تنقيه هم شده نگذارد كه در حال يبوست بماند و سر را در هواى ملايم نگهدارد كه سرد نباشد لكن خيلى زياد هم نبايد سر را گرم كنند چون بافتهاى مغز كه از سرما آسيب ديده‌اند اگر بسرعت گرم شوند و حرارت زياد باشد آسيبى بزرگتر از آسيب اول خواهند ديد ، اين افراد بايد حركات ورزشى سنگين نكنند و جنبش زياد هم نداشته باشند ، مشروبات الكلى نخورند و هرگز جايش ( جايشان ) سرد نباشد ، در هواى اتاق بخور مرزنگوش بدهند و روغن‌هاى گرم مزاج در بينى بچكانند ، اگر بيمار تب داشته باشد غذاها و داروهاى گرم مزاج به او ندهند تا تب اضافه نشود لكن اگر تب نداشته باشد مىتوان از منضج‌هاى گرم مزاج مانند تخم كرفس ، رازيانه ، انسيون ، ريشه شيرين بيان پوست گرفته را بجوشانند و از آب صاف شده چند نوبت به بيمار بدهند .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nافرادى كه پس از جماع به سردرد مبتلا مىشوند معمولا سرد مزاج مىباشند و بنيه ضعيف دارند در اينان امتلاء گوارشى و بخارات معده نيز موجود است اين افراد بايد ابتدا به تخليه دستگاه گوارش از مواد زائد بپردازند سپس از داروها و غذاهاى مقوى استفاده كنند ، ورزش كنند و جماع كمتر كنند بخصوص در شكم گرسنه هرگز جماع نكنند .\r\nگاه سردرد بحرانى مىباشد اگر در اين حالت مزاج بيمار پر باشد و حال تهوع داشته باشد گاه لبهاى بيمار پرش دارند و سرگيجه و سنگينى سر احساس مىشود درصورتىكه بيمار مبتلا به زخم معده نباشد داروهاى قىآور بايد تجويز نمود مانند سكنجبين گرم كرده يا داروهاى قىآور ديگر تا معده بيمار تخليه شود و سردرد ساكت گردد و لكن اگر سردرد بحرانى علت و اسباب ديگرى داشته باشد بايد علت و اسباب را جستجو نمود سپس به رفع آن پرداخت . در مشاركت معده و مغز براى بوجود آمدن سردرد تجمع بخارات در معده يا در اثر تجمع اخلاط در معده يا در اثر ضعف و ناتوانى دستگاه گوارش در انجام اعمال مربوط به خود ايجاد سردرد مىشود در اين بيماران بايد مشكلات دستگاه گوارش حل شوند تا مشاركت مغز و دستگاه گوارش در بروز سردرد از بين برود و سردرد زايل گردد .\r\n\r\n« حالات مختلف مغز در افراد »\r\nافرادى كه زياد خوابهاى پريشان مىبينند داراى حرارت مغز مىباشند و افراد صفراوى مزاج در عالم خواب بيشتر اشياء زردرنگ و اشياء داراى حرارت مىبينند . افرادى كه خواب مىبينند ولى پس از بيدارى خواب خود را فراموش مىكنند مغز سرد و رطوبى دارند و اين افراد گاهى هم خوابهاى ترسناك مىبينند .\r\nافراد معمولا سرحال و چابك و پرحركت مغزشان گرم است و در مقابل افراد سست و تنبل مغز سرد و رطوبى دارند .\r\nافرادى كه رطوبات مغز آنان از حال طبيعى كمتر باشد به بيخوابى يا كم‌خوابى مبتلا مىگردند جوانان پر خونند و رطوبات مغزشان بيشتر مىباشد از اين جهت پرخواب‌اند اما در افراد پير رطوبات مغز كمتر ديده مىشود و به همان نسبت كم‌خواب‌تر مىگردند و معمولا خشكى مغز يكى از عوامل كم‌خوابى يا بيخوابى است .\r\nهرگاه بيمار احساس تنبلى و سستى كند و چرت بزند و تمايل زيادى به خوابيدن داشته باشد و رنگش سربى رنگ شود دليل بر آن است كه مواد بلغمى در مغز او مجتمع شده و لازم است از مسهل‌هاى پاك‌كننده مغز از اخلاط بلغمى به او داده شود .\r\nوقتى در مغز غلبه خون و حرارت هر دو باشد بيمار رنگش قرمز مىشود و چشمانش نيز قرمز شده و زيادتر از حال طبيعى عرق مىكند اين افراد از برخورد باد خنك بر سر\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nو ماليدن داروهاى سرد مزاج و ريختن آب سرد بر سر و بوئيدن بوهاى سرد مزاج مانند بوى كافور و صندل و نيلوفر احساس آرامش و لذت مىكند .\r\nاين افراد از بوهاى بدى هم كه رطوبى و سرد مزاج باشد مانند بوى گل و لاى احساس آرامش مىكنند . لكن افراد داراى مغز سرد مزاج از بوئيدن مواد نامبرده فوق احساس ناراحتى مىكنند .\r\nحجم داخل جمجمه و فرم ساختمان سر و اندازه آن و طرز قرار گرفتن سلولهاى عصبى داخل مغز و استعداد اين سلولها در هوش و استعدادهاى ذهنى و شعور و ادراك و احساس افراد موثر مىباشند .\r\nجالينوس مىگويد افرادى كه سر كوچك و بدتركيب دارند افرادى هستند كم استعداد ، لجباز ، بزدل ، زودرنج و سرگردان و كم‌عقل اما افرادى كه داراى جمجمه بزرگ و خوش تركيب و گردنى كلفت و سينه‌اى گشاده و ستون فقراتى درشت و پرنخاع دارند افرادى هستند كه داراى مغزى بزرگ و هوش و ادراك و احساس و حافظه بيشترى مىباشند . اما لازم به ذكر است كه هميشه بزرگى سر دليل بر زيادى استعداد نيست چون ممكن است اين بزرگى مربوط به درشتى استخوانها و ناهماهنگى در قرار گرفتن آنها باشد .\r\n\r\nسرسام\r\nبه نظر اطباء سنتى سرسام عبارتست از ورم مراكز عصبى جمجمه و اين ورم مزاجش گرم است و در اثر حرارت مغز يا عواملى ديگر بوجود مىآيد . اكثر مواقع بيمار تب مىكند و تب آن‌قدر بالا مىرود كه بيمار از حال طبيعى خارج مىگردد و هذيان‌گوئى مىكند ، گاهى با سردرد شديد همراه است و گاه بدون سردرد است ، چهره بيمار سرخرنگ مىشود و چشمان او قرمز شده و از چشمها آبريزش مشاهده مىشود ، بيمار از نور نفرت دارد . در مداواى سرسام بهتر است ابتدا از رگ قيفال كه همان سياهرگ روى ساعد است مقدارى خون گرفته شود و در غير اين صورت قسمت بالاى سر بيمار را بتراشند و در اين قسمت چند زالو انداخته شود . ضمنا مقدارى گل ختمى را بجوشانند با مقدارى روغن كرچك و پودر صابون درآميخته مايع صاف شده را مخلوط كنند و براى بيمار تنقيه بريزند ، همچنين مىتوان مقدارى برگ چغندر علوفه‌اى را جوشانده و به آب صاف شده آن مقدارى شكر سرخ اضافه نموده و براى بيمار تنقيه بريزند ، چوب صندل را در عصاره گشنيز و كافور بسايند و از مايع حاصل بر سر و پيشانى بيمار بمالند ، داروئى كه درست شده است از بنفشه ، نيلوفر آبى ، شاهتره ، ريشه كاسنى ، تخم كاهو ، عناب و سپستان از هركدام پانزده مثقال\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n( 75 گرم ) را بجوشانند صاف كنند به آب صاف شده مقدار پنجاه گرم گزنگبين اضافه كرده و 25 گرم مغز ميوه فلوس را در آن حل كرده و صاف نمايند ( با دست پره‌هاى سياه داخل ميوه فلوس را طورى در آب دارو حل كنند كه سياهى روى آن كلا در آب دارو حل شود ) از اين محلول هم مىتوان با مقدارى روغن بادام شيرين درآميخته و روزى دوبار براى بيمار تنقيه بريزند و مىتوانند به صورت خوراكى هم از آن استفاده كنند ضمنا مىتوان مقدارى سركه و روغن بادام شيرين و مقدارى گل سرخ را بجوشانند تا سركه بخار شود و روغن گل باقى بماند و پس از تراشيدن موهاى سر آن را گرماگرم در بالاى سر قدرى متمايل به پشت سر بگذارند و اين عمل را هم چند نوبت ادامه دهند مسهل قوى براى بيمار خوب نيست اما مليّن‌ها كه فشار به روده زياد وارد نكنند و تقريبا ملايم يا سرد مزاج باشند براى بيمارى مفيدند .\r\nگاهى مشاهده مىشود كه افرادى بطور ناگهانى و بلا مقدمه به بيمارى ماليخوليا يا جنون مبتلا مىگردند . اگر اين بيمارى با تب همراه باشد همان سرسام است و بايد مداواى سرسام شود و اگر بيمار تب نداشته باشد سرسام نيست و براى اين‌گونه بيماران منضج و مسهل‌هائى كه دستگاه گوارش را پاك مىكنند چند نوبت بطور يكدر ميان داده شود و پس از چند روز به بيمار معجون اطريفل گشنيزى داده شود تا بيمارى بهبود يابد براى اين‌گونه افراد آزمايش انگلهاى گوارشى هم لازم است و بايد پزشك بررسى نمايد كه اينان در اثر ضربه روحى روانى به اين بيمارى مبتلا نشده باشند .\r\nيك نسخه\r\nخانمى مدت بيست روز است كه شبها چشم چپ و طرف چپ صورتش درد شديد مىگيرد و بينى طرف چپش گرفته مىشود و احساس گرفتگى در طرف چپ گلوى خويش هم دارد و از چشمها قدرى اشك‌ريزى مىشود .\r\nاين بيمارى نوعى عصابه است و مزاجش سرد است و دستگاه گوارش تقريبا از اخلاط بلغمى پر مىباشد . داروى زير تجويز شد و پس از چند روز بهبودى حاصل گرديد .\r\nروز اول ريشه شيرين‌بيان ، تخم كرفس ، رازيانه و توكليجه ( از هركدام ده گرم ) را بجوشانند آب صاف شده را بخورند .\r\nروز دوم سناى مكى پانزده گرم گل سرخ ده گرم را بجوشانند آب صاف‌شده را صبح ناشتا بخورند ( داروى روز دوم پرهيز غذائى دارد و با اين دارو نبايد نان و دوغ و سرخ‌كرده و چائى در آن يك روز بخورند )\r\nاز روز سوم معجون راوند را كه درست مىشود از ريوند چينى و رازيانه و سناى مكى كه با عسل درآميخته شده به قدر يك فندق صبح‌ها بخورند .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nهنگام درد رازيانه را بجوشانند پارچه‌اى را روى آب داغ آن زده گرماگرم در محل درد بگذارند .\r\nنسخه 2\r\nخانمى كه سابقه ميكرن دارد اظهار مىدارد كه چند نوبت از حال رفته است و فشار خون او پايين مىافتد .\r\nروز اول گل پونه ، آويشن ، تخم كرفس و توكليجه را بجوشانند يك ليوان صبح و يك ليوان عصر بخورند .\r\nاز روز دوم روزانه پانزده گرم سولفات دو سود را در نصف ليوان آب داغ حل كرده پس از قدرى سرد شدن صبح ناشتا بخورند تا سه روز و عصرها يك قاشق غذاخورى از شربت بقراط بخورند .\r\nاز روز چهارم ببعد مقدارى مغز بادام بوداده را با قدرى كندر و زعفران پودر كرده با عسل طبيعى درآميزند به صورت معجون درآيد هفت روز بخورند و از غذاهاى مقوى مانند كبوتر و گنجشك و مرغ خانگى استفاده كنند ، در صورت عدم بهبود بايد از گنه‌گنه و مسهل سناى مكى استفاده كنند .\r\n\r\nسردرد سرد مزاج\r\nسردردهاى سردمزاج خود چند نوع‌اند مانند درد پيشانى ( عصابه ) ، درد شقيقه ، سر درد كلاه خودى سرد مزاج ، سردردهاى دوره‌اى ( غير از سردرد يك روز در ميان كه مزاج گرم‌دار بقيه سردردهاى دوره‌اى مزاجشان سرد است ) . گاهى سردرد سرد مزاج با تجمع اخلاط بلغمى در بدن همراه است و گاه در اثر سردى مزاج مغز و يا عوامل ديگر عارض مىشود .\r\nدر سردردهاى سرد مزاج سرخى چشم و چهره ، تلخى و خشكى دهان ، درد ناحيه آهيانه ، سرخى بول و سائر علائم حرارت مشاهده نمىشود در مداواى اين سردرد هم از داروهاى ضمادى و هم از داروهاى خوراكى و بويائى و عطسه‌آور و غيره استفاده مىشود ، داروهاى ضمادى كه به سر ماليده مىشوند بايد گرم مزاج باشند مانند شيرابه يا جوشانده فرفيون ، جوشانده خردل ، آب مرزنگوش ، روغن فلفل ، روغن زعفران گند بيدستر ( بيضه سگ آبى ) ، جوشانده عاقرقرحا و غيره . . .\r\nبراى تنقيه مىتوان از داروهائى مانند جوشانده مرزنگوش مخلوط با روغن كرچك يا داروهاى ديگر گرم مزاج استفاده نمود .\r\nاز بوئيدنىها داروهاى مقوى اعصاب و گرم‌كننده مانند مفرى و سياه‌دانه پودر كرده مىتوان استفاده نمود . ضمنا داروهاى عطسه‌آور براى اين افراد بسيار مفيدند مانند\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nكشيدن پودر كندش در بينى كه پس از انجام عطسه بتعداد كافى بخارات از سر خارج مىشود و سردرد تسكين يا تقليل مىيابد .\r\nبعنوان خوراكى ابتدا منضج و مسهل گرم مزاج به بيمار مىدهند و اگر شكم بيمار روان باشد نيازى به مسهل نيست و تنها از منضج‌هاى گرم مزاج بايد استفاده كرد ، مانند انسيون ، بادرنجبويه ، پرسياوشان ، عاقرقرحا ، افسنطين ، مرزنجوش ، اسطو خودوس و غيره كه مجموع يا چند تا از گياهان را انتخاب و بجوشانند و روزى يك ليوان افراد بالغ از آب صاف‌شده دارو بخورند و مدتى ادامه دهند و اگر در بدن خلطى هست آن را از بدن بيرون نمايند .\r\nيكى از داروهاى بسيار مفيد براى سردردهاى سرد مزاج گنه‌گنه يا اكسيد دوكينين مىباشد براى مصرف اين دارو بايد ابتدا منضج و مسهل به بيمار بدهند تا بدن پاك گردد سپس دو روز يا سه روز صبح ناشتا هر روز مقدار پانصد ميليگرم گنه‌گنه را در كپسول كرده ميل كنند .\r\nافرادى كه به سردردهاى سردمزاج مبتلا مىباشند بايد از خوردن غذاى رطوبى و سرد مزاج خوددارى كنند ، از روى بىميلى آب يا غذا نخورند ترشىجات و غذاهائى كه براى افراد ميكرنى مضرند براى اين‌گونه بيماران هم زيان‌آورند و در مقابل ورزش براى آنان بسيار نافع است .\r\n\r\nسردرد شقيقه‌اى\r\nاين سردرد اكثرا در ناحيه شقيقه بوجود مىآيد سردرد شقيقه اكثرا نوبتى است و گاهى هم پيوسته مىباشد و معمولا اسباب اين سردرد اخلاط است درد گاهى به حدى مىرسد كه بيمار طاقت دست زدن به محل درد را ندارد .\r\nدر اين بيمارى ابتدا بايد مشخص شود خلطى كه اسباب سردرد شده گرم است يا سرد . معمولا دردهاى شقيقه‌اى نوبتى يا قطع و وصل شونده سرد مزاج‌اند اما اگر پيوسته و مستمر باشند و يكسره درد وجود داشته باشد و قطع و وصل نشود مزاج آن گرم است و اين درد مداواى دردهاى مستمر را دارا مىباشد .\r\nاگر سردرد نوبتى باشد بهتر است قبل از هر چيز بدن تنقيه شود و اخلاطى كه سبب بروز سردرد مىشود از بدن خارج گردند . مداواى درد شقيقه غير مستمر تقريبا مشابه مداواى سردردهاى سرد مزاج مىباشد .\r\nگاهى درد شقيقه جزء دردهاى عصبى يا ميكرنى مىباشد در اين صورت بايد علاج آن درد شود تا درد شقيقه هم به تبع آن قطع شود . از داروهاى خوراكى منضج و مسهل‌هاى گرم مزاج براى آنان كه درد مستمر ندارند لازم است همچنين از داروهاى ضمادى\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nبراى درد شقيقه يكى روغن قسط است كه بدستور زير درست مىشود .\r\n( در جوامع بشرى هرچه زندگى ماشينى بيشتر گردد اين نوع سردرد نيز افراد بيشترى را مىگيرد . سردرد ميكرنى سرد مزاج است . )\r\nقسط صد گرم ، سليخه ( پوست ضخيم دارچين ) و فلفل سياه و عاقرقرحا و فرفيون از هركدام چهل و پنج گرم ، جند بيدستر پنجاه گرم مجموع را قدرى بكوبند و با قدرى آب بجوشانند تا تقريبا نصف آب بخار شود و نصف ديگر باقى بماند صاف كنند و به آب صاف شده حدود دو كيلوگرم روغن زيتون يا روغن كنجد اضافه نمايند و مجددا بجوشانند تا آب بخار شود و روغن باقى بماند ، روغن حاصل را روغن قسط گويند اين روغن براى ضماد در محل درد شقيقه و يا عصابه و سردردهاى سرد مزاج مفيد است يوسفى در كتاب خود نوشته‌اند افرادى كه درد شقيقه دارند مىتوانند مقدارى صمغ عربى و ترياك و زعفران را بكوبند پودر شود از پودر حاصل با گلاب خمير كنند و بر شقيقه يا پيشانى بگذارند . ( صمغ عربى پنج گرم ترياك 5 / 2 گرم و زعفران يك گرم ) يكى از داروهاى خوراكى كه براى سردردهاى سرد مزاج و درد شقيقه مفيد است خوردن جوشانده مرزنجوش و مومياى مكى اصل مىباشد بدين طريق كه مقدارى مرزنجوش را بجوشانند و چند روز يك حبه موميائى را با مقدارى از جوشانده مرزنگوش بخورند و مدتى ادامه دهند .\r\nدر بعضى از سردردهاى ميكرنى و سرد مزاج كه بيشتر پشت گردن را مىگيرد اگر مقدارى زيره را بكوبند و با تخم مرغى كه آب‌پز و سفت درست كرده‌اند مخلوط كرده و مجددا با روغن حيوانى سرخ كنند و گرماگرم در پارچه‌اى ريخته و روى محل درد پشت گردن بگذارند در تسكين درد اثر قابل توجهى دارد .\r\n\r\nميكرن\r\nميكرن نوعى سردرد است كه در بعضى خانواده‌ها موجود است و بيشتر خانمها به آن مبتلا مىشوند و مردان كمتر به ميكرن مبتلا مىشوند بلكه بيمارى مردان معمولا شبه ميكرن مىباشد .\r\nدر اين بيماران قبل از آنكه سردرد عارض گردد چشمها قدرى تار مىشوند ، گاهى نقطه‌هاى نورانى در جلو چشم مشاهده مىشوند ، سستى و سنگينى در دست و پاها پيدا مىشود ، گاهى حال تهوع و استفراغ به بيمار دست مىدهد و بدن قدرى سست مىگردد اين علامات حدود نيم ساعت طول مىكشند بعد سردرد پيدا مىشود ، در بعضى افرادى كه ميكرن شديد دارند گاهى اختلال در سخن گفتن آنان پيدا مىشود اين سردرد گاهى يك طرف و گاهى دو طرف و گاهى شقيقه‌ها را مىگيرد گاهى هم\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nيك نوبت طرف راست و يك نوبت طرف چپ سر را مىگيرد . در جوامع بشرى هرچه زندگى ماشينى بيشتر گردد اين نوع سردرد نيز افراد بيشترى را مىگيرد . سردرد ميكرنى سرد مزاج است .\r\nدر اين افراد اگر بار زبان داشته باشند دليل بر پرى دستگاه گوارش آنان از اخلاط بلغمى است و بايد با منضج و مسهل‌هاى گرم مزاج بار زبان آنان از بين برود . پزشكان سنتى معتقدند كه سردرد ميكرنى سردردى است عصبى گوارشى يعنى با هماهنگى دستگاه عصبى و دستگاه گوارشى بوجود مىآيد در اين افراد اگر دستگاه گوارش ناراحت شود سردرد عارض مىشود و اگر دستگاه عصبى ناراحت شود باز سبب عود كردن سردرد ميكرنى خواهد شد لذا بر اين بيماران است كه هم دستگاه گوارش خود را سالم نگهدارند . هم دستگاه عصبى را مثلا هرگاه اين افراد در خوردن ترشىجات زياده‌روى كنند يا غذاهائى كه ذيلا نامبرده مىشوند زياد بخورند سردرد آنان عود مىكند همچنين زمانى كه دستگاه عصبى آنان ناراحت گردد سردرد عود خواهد كرد بعلاوه هر كار فكرى عصبى يا جسمى كه براى فرد خسته‌كننده باشد سردرد را ظاهر مىسازد .\r\nبراى مداواى اين سردرد بهتر است دو سه روز بيمار منضج و مسهل‌هاى پاك‌كننده بدن از اخلاط بخورد و دو يا سه روز متوالى هم بدنبال منضج و مسهل گنه‌گنه را صبح ناشتا مقدار نيم گرم ( يا 500 ميليگرم ) ميل نمايند و پس از اتمام گنه گنه از معاجين و شربتهاى تقويت‌كننده دستگاه عصبى و دستگاه گوارشى مدتى استفاده كنند ، ورزش و گردش و تفريح نمايند و از غذاهاى نامبرده زير حتى المقدور استفاده نشود .\r\nپياز خام ، باقلا ، وانيل ، قهوه ، آش ، تريد ، سوپ جو ، مركبات ترش و نارس ، فلفل ، بادمجان ، شير ، غذاها و داروهاى پائين‌آورنده فشار خون در افرادى كه فشار پائين يا متوسط دارند ، زياده‌روى در غذا خوردن ، نوشيدن آب از روى بىميلى ، ترشىجات ، خوردن غذا از روى بىميلى ، خوردن غذا در بين دو نوبت غذا ، چائى ، مشروبات الكلى . يكى از داروهائيكه براى سردردهاى سرد مزاج مفيد است روغن قسط است كه در بحث روغن‌ها نحوهء ساختن آن شرح داده شده است .\r\n\r\nسبات سهرى يا خواب در بيدارى\r\nگاه در اثر تجمع مواد صفراوى يا بلغمى يا هر دو آنها در مراكز عصبى نزديك به مركز خواب حالت خواب‌آلودگى مخصوصى به انسان دست مىدهد كه اصطلاحا آن را سهر يا سبات سهرى يا خواب در بيدارى گفته‌اند .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nهنگامى كه اخلاط بلغمى بر مركز خواب غلبه داشته باشند ، سنگينى سر . خواب آلودگى ، سنگينى خواب ، تنبلى ، روى هم افتادن پلكها ، كندى در عمل تكلم و پاسخ گفتن به سوالات به بيمار دست مىدهد .\r\nهنگامى كه غلبه مواد صفراوى بر اين مركز عامل بيمارى باشد علامت آن بيخوابى ، پريشان‌گوئى ، چشم به جائى دوختن ( مانند بيماران صرعى ) ، زردى بول و بعضى آثار غلبه صفرا مىباشد ، اين بيمار خوابش گران نيست وقتى صدايش بزنند زود بيدار مىشود و به صدا پاسخ مىدهد . اين افراد گاهى چشمهايشان باز مىماند و حتى پلكهاى خود را هم حركت نمىدهند .\r\nگاهى بيمارى سبات سهرى در اثر پيدايش ورم در مركز خواب يا قسمتهائى از مغز كه مجاور مركز خواب است روى مىدهد كه در اين حالت مداواى بيمار مداواى ورم است و اگر ورم بدخيم باشد يا خوش‌خيم بايد بررسى شود اگر ورم بدخيم باشد با عمل جراحى بايد غده را از مغز بيرون آورند و چنانچه خوش‌خيم باشد اگر با دارو ورم تحليل نرود آن را هم بايد جراحى نمايند .\r\nامّا در دو حالت اول كه ورمى در مغز وجود ندارد اگر مواد غالب بر مركز خواب بلغمى باشد با مسهل‌هاى دفع‌كننده اخلاط بلغمى و اگر صفراوى باشد با مسهل‌هاى دفع‌كننده اخلاط صفراوى بايد بيمار را مداوا نمود .\r\nلازم به ذكر است كه بيمارى سبات سهرى با بيمارى صرع فرق دارد ، بيمارى صرع علامات مخصوص به خود دارد و با تهيه نوارهاى مغزى وجود آن مشخص مىشود و هنگامى كه صرع بيمار را مىگيرد حواس ظاهرى او بطور موقت زايل مىشود و با محيط اطراف خود كاملا قطع رابطه مىكند و علائم ديگرى مانند كج شدن دست و پا و تكانهاى صرعى و غيره در او هست كه با حالت خواب‌آلودگى فرق دارد .\r\nبيمارى سبات سهرى بيشتر در افرادى مشاهده مىشود كه زياد مىخورند ، زياد مىنوشند ، از مواد افيونى و مشروبات الكلى استفاده مىكنند و تحرك كمترى دارند .\r\nبيمارى سبات با سكته هم فرق دارد چون در سبات بيمار صدا را مىشنود و مىتواند از خواب بيدار شود و به گفته‌ها پاسخ دهد درصورتىكه در سكته كامل نه حسى موجود است و نه حركتى و مركز آن هم قسمت ديگرى از مغز است كه آسيب ديده است .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nبين افرادى كه در حال سبات هستند و افرادى كه در اثر ضعف و ناتوانى قلب غش كرده‌اند تفاوتهائى موجود است مثلا نبض سباتى نيرومند است و مانند نبض كسى است كه در عالم خواب است و حال آنكه نبض كسى كه غش كرده است ضعيف است ، غش كردن بتدريج عارض مىشود ، رنگ بيمار زرد است و شبيه به رنگ مردگان مىشود و دست و پايش سرد مىگردد و بينى او كشيده و لاغر مىگردد درصورتىكه اين علائم در سبات سحرى وجود ندارند .\r\n\r\n« بيخوابى ( قلة النوم ) يا كم‌خوابى »\r\nبيخوابى يا كم‌خوابى به حالتى گفته مىشود كه زمان بيدار ماندن انسان بيشتر از اندازه طبيعى باشد و اين حالت شدت و ضعف دارد و گاه به حدى شدت پيدا مىكند كه ديگر شخص نمىتواند بخواب رود و بيدارى به حد اكثر خود مىرسد .\r\n\r\nعوامل زيادى مىتوانند اسباب بيخوابى يا كم‌خوابى شوند :\r\n1 - حرارت و خشكى مراكز عصبى بخصوص خشكى در پرده‌هاى مغز سبب كم خوابى يا بيخوابى مىشود . در اين حالت بايد با داروها و غذاهاى رطوبى و سرد مزاج مانند تخم كاهو ، تخم خشخاش ، تخم حرفه ، گل بنفشه ، عناب ، سپستان و امثال اينها مىتوان بيمار را مداوا نمود . و اگر از مغز ميوه فلوس هم استفاده شود براى اين افراد مفيد است .\r\n2 - ضعف و سستى مخصوصى كه در مراكز عصبى بوجود مىآيد گاه مىتواند سبب كم‌خوابى يا بيخوابى شود . در اين حالت بايد از داروها و غذاهائى كه مركز اعصاب را تقويت مىكنند استفاده نمود .\r\n3 - درد شديدى كه در بعضى اعضاء و اندامهاى بدن پيدا مىشود مىتواند مانع خواب گردد . در اين حالت بايد نسبت به تسكين درد اقدام شود ضمنا مىتوان از مواد مسكن و مخدر هم استفاده نمود .\r\n4 - گاه پرى معده از غذا يا از اخلاط و بخارات مانع خواب مىشود . اين افراد مقدارى در رختخواب غلط ( قلت ) مىخورند هنگامى كه مشكل معده آنها نقصان حاصل كنند بخواب مىروند و صبح كه برميخيزند خسته و خمود و خواب‌آلود مىباشند . در اين افراد بايد اولا نسبت به تخليه معده و روده اقدام شود در ثانى بايد شبها غذاهاى سنگين و دير هضم نخورند .\r\n5 - بعضى افراد نسبت به نور محيط خواب حساسيت دارند و نور اتاق مانع خواب آنان مىشود . اينان بهتر است در جاى تاريك بخوابند .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n7 - بعضى مواد غذائى و يا داروئى مانند داروهاى ضد احتقان خواب را كم مىكنند و يا در عالم خواب سبب خوابهاى آشفته و پريشان مىگردند مثلا قهوه كم‌كننده خواب و باقلا سبب خوابهاى آشفته در انسان مىگردد .\r\n8 - گاه وجود غده‌هائى در مغز مركز خواب را تحت تأثير قرار داده و مانع خواب طبيعى مىشوند در اين صورت مداواى غده مغزى يا عمل جراحى خواب را به حال طبيعى برميگرداند .\r\n9 - مصرف مشروبات الكلى روى مراكز عصبى اثر گذاشته كه گاه اين اثر موقت و گاه به صورت بيخوابى مستمر و مزمن درمىآيد .\r\n10 - گاه كم و زياد شدن بعضى هورمونهاى غدد داخلى سبب كم‌خوابى يا بيخوابى مىشود كه در اين صورت لازم است به پزشك هورمن‌شناس مراجعه شود\r\n\r\nسرگيجه\r\nسرگيجه حالتى است كه بيمار احساس عدم تعادل به صورت چرخشى مىكند .\r\nهنگامى كه سرگيجه افزايش پيدا مىكند بيمار خيال مىكند كه هر چيزى بدور او مىچرخد ، احساس مىكند كه سر و سينه‌اش مىچرخند ، چون شديدتر شود نمىتواند ثابت و پابرجا بماند و به زمين مىافتد و حالتى كه به او دست مىدهد مانند حالت كسى است كه مقدارى بدور خود چرخيده باشد .\r\nهنگامى كه افراد سالم بدور خود مىچرخند و يا آنان را مىچرخانند به تبع چرخش بدن مايعات داخل مغز هم بچرخش درمىآيند وقتى انسان از چرخش باز مىايستد هنوز مايعات مركز تعادل و داخل مغز از چرخش بازنايستاده و انسان هنوز احساس چرخش مىكند . گاهى سرگيجه چنان زياد مىشود كه بيمار به زمين مىخورد در اين حالت ممكن است افراد عادى سرگيجه را با بيمارى صرع اشتباه بگيرند . امّا بايد دانست كه سرگيجه انسان را به تأنى به زمين مىاندازد و بيمار مدتى مىماند بعد به زمين مىافتد درصورتىكه صرع يا تشنج دفعه يا يكباره و بدون تأمل و تأنى شخص را به زمين مىزند .\r\nشخصى كه با سرگيجه به زمين خورده معمولا صدا مىشنود و هنگامى كه از زمين برميخيزد تلوتلو مىخورد و مجددا ممكن است به زمين بخورد و آثار سرگيجه از بدنش بيرون نرفته است درصورتىكه در بيمارى صرع وقتى بيمار به هوش مىآيد آثار خستگى در او هست ولى آثار سرگيجه در او نيست .\r\nگاهى نگاه كردن به اشيائى كه در حال دوران مىباشند از طريق حس بينائى در مراكز عصبى اثر مىگذارد و شخص را دچار سرگيجه مىكند در اين موقع شخص بايد\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nهرچه زودتر از شيئى كه بدور خود مىچرخد چشم بردارد و به آن نگاه نكند .\r\n\r\nمداواى سرگيجه\r\nبيشتر سرگيجه‌ها از پرى معده با مزاج صفراوى عارض مىشوند و ندرتا سرگيجه‌اى هست كه مربوط به گوش يا ضايعات مغزى باشد اما متأسفانه پزشكان زمان حاضر چون آگاهى از اسباب سرگيجه‌ها ندارند بيمار سرگيجه‌اى را سرگردان مىكنند گاه از گوش او عكس‌بردارى مىكنند گاه از سرش اسكن مىگيرند آزمايشهاى خون و ادرار و مدفوع مىدهند تا بخواهند علت سرگيجه را بشناسند مدتى از وقت بيمار تلف شده و سرمايه‌اى هم از دست رفته است براى مداواى اين‌گونه سرگيجه‌ها لازم است به بيمار روز اول و دوم منضج و مسهل بدهند تا دستگاه گوارش و كيسه صفراى او تخليه گردد اگر آثار صفرا مشاهده شود مانند زردى زعفرانى رنگ بول ، تلخى دهان به سرگيجه اضافه گردد بايد داروهاى رقيق‌كننده و تخليه‌كننده صفرا و كيسه صفرا تجويز گردد كه مىتوان همراه منضج و مسهل تجويز نمود يا از روز سوم به بعد داروى مدر صفراوى را كه تشكيل شده از هليله زرد ، گل بنفشه ، تخم كاهو ، تخم شنبليله و غيره بجوشانند روزى يك ليوان تا 4 روز صبح ناشتا بخورند معمولا سرگيجه بهبود مىيابد و اگر كاملا دفع نشده باشد بايد دارو را ادامه دهند .\r\nاگر سرگيجه از ضعف و كم‌خونى باشد بايد از داروهاى تقويت‌كننده و خون‌ساز استفاده شود مانند شربت بقراط و داروهائى نظير آن ، در اين حالت هم بهتر است ابتدا يك منضج ملين به بيمار داده شود و سپس از داروهاى خون‌ساز و تقويت‌كننده تجويز گردد .\r\nاگر شخصى را چرخانيده باشند يا روى وسيله‌اى كه بدور خود مىچرخد سوار شده باشد بمحض پيدايش سرگيجه بايد او را متوقف كنند و در هنگام توقف بايد سر يا همه بدن خود را در خلاف جهتى كه او را بچرخش درآورده‌اند بچرخانند تا مايعات درون مغز مسير گردش خود را عوض كنند و سرگيجه زايل گردد .\r\nاگر سرگيجه در اثر خستگى زياد باشد با استراحت بهبودى حاصل مىشود . اگر سرگيجه در اثر مصرف داروهاى شيميايى مانند داروهاى ضد تشنج يا داروهاى خواب‌آور و آرام‌بخش يا مشروبات الكلى باشد بايد فورا نسبت به قطع اين داروها يا داروهاى جايگزين اقدام گردد .\r\nاگر سرگيجه مربوط به فشار بالاى داخل جمجمه باشد مىتوان با مصرف دارو فشار داخل جمجمه را پائين آورد براى اين افراد و افرادى كه از غلبه خون سرگيجه دارند انداختن زالو در پشت گوش يا اطراف سر مفيد مىباشد .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nگاهى مسموم شدن بوسيله جانوران زهرى سبب سرگيجه مىشود كه اگر سم خطرناك باشد فورا بايد نسبت به تزريق سرم ضد سم مربوط اقدام شود و اگر قابل توجه نباشد پس از دفع سم از راه ادرار سرگيجه خود مرتفع مىگردد .\r\nاگر سرگيجه در اثر بالا رفتن مقدار چربى خون باشد با خوردن چند منضج و مسهل مرتفع مىگردد .\r\nدر بعضى از بيماران مشاهده مىشود كه در هنگام ايستادن و نشستن سرگيجه‌اى وجود ندارد امّا هنگامى كه دراز مىكشند دچار سرگيجه مىشوند و احساس مىكنند كه همه چيز در حال چرخيدن است اين افراد معمولا مزاجشان گرم و دستگاه گوارش آنان پر است لازم است دو سه روز منضج و مسهل سرد بخورند مانند تخم كاهو تخم خيار تخم خرفه گل بنفشه تخم گشنيز عناب و غيره بعنوان نرم‌كننده مزاج و آماده شدن براى داروى اصلى و كم‌كننده شدت بيمارى كه اين داروها را منضج گفته‌اند و سپس اقدام به خوردن مسهل كنند مانند مسهل فلوس يا هليله زرد تا دستگاه گوارش از اخلاط بلغمى گرم مزاج و مواد صفراوى پاك گردد و از غذاهاى گرم و صفراوى هم پرهيز نمايند .\r\nبطور كلى هر مرضى كه با سرگيجه و تلخى دهان و خشكى دهان همراه باشد از صفرا و حرارت است و اگر سرخى با زعفرانى رنگ شدن ادرار بر علائم فوق اضافه شود اين مطلب بيشتر تأييد مىگردد .\r\nنسخه - زن سى ساله‌اى بمطب مراجعه كرده و اظهار مىدارند از سه ماه قبل تا زمان حاضر چند بار تعادل خود را از دست داده و به زمين افتاده و به پزشكان متعدد مراجعه نموده و آزمايش‌ها نموده‌اند بيمارى او را تشخيص نداده‌اند تنها گفته شده بيمارى او لابيرنتيت مىباشد و جهت انجام جراحى عمل گوش درونى او را به تهران هدايت كرده‌اند لكن بيمار نپذيرفته و به پزشك سنتى مراجعه نموده است پس از بررسى معلوم شد كه بيمارى او با آثار و علائمى كه ذكر مىكنند دوار و سدر است كه نوعى سرگيجه مىباشد كه چون شدت مىيابد بيمار تعادل خود را از دست مىدهد و به زمين مىخورد به اين بيمار چند روز منضج و مسهل‌هاى صفراوى داده شد و بدن او از اخلاط صفراوى پاك گرديد و پس از چند روز پودر تخم گشنيز را دستور داده شد كه با آب انار بخورند و مدت يك هفته ادامه دهند حد اكثر ظرف مدت ده روز كاملا سرگيجه و عدم تعادل ايشان بهبودى حاصل نمود و به سر زندگى خويش بازگشت .\r\nگاه اتفاق مىافتد كه هيچ‌يك از علائم ايجادكننده سرگيجه در بيمار مشاهده نمىشود و اثرى از اقسام مختلف سرگيجه را پزشك معالج نمىيابد در اين صورت لازم است بيمار را به چشم پزشك هدايت كنيم ممكن است با استفاده از عينك\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nمخصوص سرگيجه او مرتفع گردد . اين حالت نسبت به بقيه سرگيجه‌ها تعدادش اندك است .\r\nبعضى مواقع سرگيجه با سردردهاى گرم مزاج و شديد همراه است در اين صورت اگر ناراحتىهاى گوشى هم وجود داشته باشد يا نداشته باشد بايد همراه با داروهاى ضد صفرا و حرارت چند عدد زالو در پشت گوش بيمار انداخته شود .\r\nنسخه\r\nجوانى به مطب مراجعه كرده و اظهار مىدارند كه چند ماه است كه خواب‌آلوده شده‌اند همه را ميل دارند كه بخوابند و مختصر درد خفيف استخوانها هم در ايشان موجود است ، در بدن احساس سنگينى مىكند . حاجى آقا دكتر سيد احمد على بيمارى ايشان را از پرى دستگاه گوارش از اخلاط بلغمى دانستند و به نامبرده منضج و مسهل‌هاى گرم مزاج دادند چند نوبت مصرف شد بعلاوه فرمودند كه نامبرده صبحها بهتر است يك فنجان قهوه را با يك قاشق مرباخورى عسل مخلوط كرده بخورند تا بتدريج رطوبات مغز ايشان تقليل يافته و به حال طبيعى برگردند .\r\n\r\nكم‌خوابى با ديدن خوابهاى آشفته :\r\nبعضى افراد ضمن داشتن بيمارى كم‌خوابى زمانى كه بخواب مىروند خوابهاى آشفته مىبينند و خواب براى آنان آزاردهنده مىگردد به نظر اطباء سنتى اين افراد داراى مزاج صفراوى مىباشند لازم است از داروهاى مدر صفراوى مانند فلوس ، هليله زرد ، هليله سياه ، تخم كاهو ، تخم شنبليله و غيره استفاده شود و پس از تخليه بدن از مواد صفراوى بهتر است تخم گشنيز را پودر كرده روزى يك مثقال با قدرى شربت سكنجبين يا شربت رب انار يا آب انار بخورند تا بدن از مواد صفراوى به كلى پاك گردد بعلاوه از خوردن غذاهاى سرخ‌كرده و مواد غذائى زياد چرب و نمك و ادويه‌جات پرهيز كنند .\r\nنسخه\r\nمردى به مطب مراجعه كرده اظهار مىدارند كه هشت سال است به بيخوابى مبتلا شده و شبى يك ساعت بيشتر بخواب نمىرود . حاجى آقا داروهاى زير را براى ايشان تجويز فرمودند :\r\nتخم كاهو ، تخم گشنيز ، تخم ختمى ، شاهتره ، بنفشه و تخم سبز خيار از هر كدام ده گرم را گرفته بجوشانند روز اول يك ليوان صبح و يك ليوان عصر بخورند و اگر از دارو اضافه بماند روز دوم عصر بخورند .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nروز دوم مقدار 4 مثقال يا 20 گرم از مغز ميوه فلوس را در آب داغ حل كرده پس از صاف كردن صبح ناشتا بخورند و از روز سوم صبح‌ها مقدارى پودر تخم گشنيز را با قدرى آب انار يا شربت رب انار بخورند ، ضمنا از داروهاى عطسه‌آور سرد مزاج مانند پودر گل بنفشه را در بينى بكشند تا عطسه كنند .\r\nاز مواد تحريك‌كننده و غذاهاى گرم و خشك پرهيز نمايند و چائى غليظ ، قهوه نوشابه‌هائى كه در ساختن آنها قهوه يا كاكائو به كار رفته براى آنان مضر است و روغن خشخاش در بينى بچكانند . درصورتىكه بيخوابى ادامه پيدا كند و با داروهاى فوق مداوا نگردد لازم است كه گل شقايق را بجوشانند شبى نصف ليوان از آب صاف شده بخورند تا از رنج بيخوابى در امان باشند .\r\nنسخه\r\nمردى از گلپايگان به مطب حاجى آقا مراجعه كردند و فرمودند كه مدت سى سال است به بيخوابى شديد مبتلا شده در بدنش احساس حرارت زياد مىكند ، سردرد شديد دارد ، ميل به غذا ندارد ، بيقرار است و اضطراب و دل هوله دارد . حاجى آقا فرمودند كه بيمارى ايشان از روز اول در اثر صفرا و حرارت بوده و پرده‌هاى مغز ايشان به خشكى مبتلا شده لازم است داروهائى تجويز شود تا صفراى خون نقصان يابد و حرارت زياد بدن فروكش كند .\r\nگل بنفشه ، تخم حرفه ، عناب ، تخم كاهو ، تخم سبز خيار و تخم گشنيز از هر كدام حدود بيست گرم را گرفته بجوشانند روز اول يك ليوان صبح و يك ليوان عصر بخورند بقيه دارو را بجوشانند روزى يك ليوان از روز دوم عصرها بخورند . مغز ميوه فلوس را در آب داغ حل كنند و روزى حدود 20 گرم را حل كنند صاف نمايند و صبح ناشتا بخورند و روزهائى كه اين دارو را مىخورند بهتر است كه تا عصر نان و چائى و دوغ نخورند و دستور غذائى مسهل خورنده را رعايت نمايند حاجى آقا دستور دادند كه از غذاهاى گرم مزاج و سرخ‌كرده‌ها و ادويه و غذاهاى شور پرهيز نمايند . پس از چند روزى كه مراجعه كردند حدود هشتاد درصد بيمارى ايشان بهبودى حاصل كرده بود .\r\nحاجىها مجددا منضج و مسهل‌هاى سرد مزاج و معاجين سرد مزاج مانند معجون اطرفيل گشنيزى تجويز فرمودند كه با آب انار يا شربت رب انار بخورند و از حب بنفشه هم استفاده كنند ظرف مدت ده روز بيمارى سى ساله بهبودى حاصل نمود .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n\r\nافراد كم‌خواب بهتر است نكات زير را رعايت نمايند\r\n1 - از خوردن غذاهاى گرم و خشك‌كننده كه پرده‌هاى مغز را خشك مىكنند بپرهيزند .\r\n2 - از كشيدن سيگار و مواد مخدر خوددارى كنند .\r\n3 - شب‌ها غذاهاى ديرهضم نخورند .\r\n4 - اگر كم‌خوابى آنان از ضعف باشد گرسنه نخوابند\r\n5 - افكار خود را سالم و بدون اضطراب نگهدارند و اگر كم‌خوابى آنان از فكر و خيال زندگى است بهتر است از اين افكار بيهوده فاصله بگيرند .\r\n6 - سعى كنند روزها نخوابند ولى چنانچه كار سنگين و خستگى جسمى زياد داشته باشند مىتوانند قبل از ظهر بخوابند .\r\n7 - از مواد غذائى كه داراى تئين يا كافئين و امثالهم مىباشند بخصوص بعد از ظهرها استفاده نكنند .\r\n8 - برنامه ورزشى داشته باشند و سعى كنند ورزشهائى متناسب با سن و بنيه خود انجام دهند .\r\n9 - شبها قبل از رفتن برختخواب اگر فصل زمستان باشد دوش آب گرم بگيرند و اگر فصل تابستان باشد دوش آب سرد بگيرند .\r\n10 - علت و اسباب بيخوابى خود را شناسائى كنند و بطور علمى با آن برخورد نمايند\r\n11 - گاه مشاهده مىشود كه افرادى با اراده خود و با فشار و زحمت كم‌خوابى مىكنند و ادامه مىدهند و اين امر بتدريج به صورت عادت درمىآيد و شخص نسبت به ساير افراد كم‌خواب‌تر مىگردد .\r\n12 - گاهى ضعف و گرسنگى سبب بيخوابى مىشود اين افراد در ابتداى ورود به رختخواب معمولا به حال طبيعى بخواب مىروند لكن در نيمه‌هاى شب ضعف و گرسنگى آنان را از خواب بيدار مىكند و بتجربه ديده شده اين افراد پس از خوردن چيزى مجددا بخواب طبيعى خود ادامه مىدهند .\r\n\r\nماليخوليا\r\nدر اين بيمارى فكر از حال طبيعى خارج مىشود و افكار و پندارهاى بيهوده جاى افكار طبيعى و سالم را مىگيرند . اين بيمارى مربوط به مغز است و اقسام مختلف دارد و در بعضى فصلها مانند فصل بهار و پائيز شدت مىيابد و در بعضى فصلها مانند زمستان تخفيف مىيابد . گاه بيمارى ماليخوليا شدت پيدا مىكند و با ترس و\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nوحشت همراه است . بتجربه ديده شده افرادى كه سفيدپوست و چاق مىباشند كمتر به اين بيمارى مبتلا مىشوند در مقابل افراد گندم‌گون ، سيه‌چرده و لاغراندام و بخصوص آنان كه موهاى زياد و پرپشت بر سينه دارند و افرادى كه لبهاى ستبر دارند آمادگى بيشترى براى ابتلا به بيمارى ماليخوليا دارا مىباشند ضمنا در بعضى از خانواده‌ها آمادگى بيشتر براى ابتلا به اين بيمارى مشاهده مىشود .\r\nبيمارى ماليخوليا در مردان بيشتر است تا در زنان امّا وقتى زنان بدان مبتلا مىشوند مداواى آنان مشكل‌تر مىباشد .\r\nافرادى كه آمادگى براى مبتلا شدن به ماليخوليا دارند چنانچه تحت فشارهاى زندگى و عوامل ديگرى مانند ترس و وحشت ، گرفتاريهاى روحى و برخورد با امورى كه از عهدهء انجام آن برنمىآيند ، بيخوابى زياد ، و عوامل ناخوش‌آيند ديگر قرار گيرند بيمارى ماليخوليا در آنان ظاهر خواهد شد ، گاهى ورم معده و ناراحتىهاى گوارشى سبب بروز ماليخوليا خواهند شد .\r\nبيمارى ماليخوليا ابتدا با خروج فكر از راه طبيعى و افكار و پندارهاى بد شروع مىشود ، زودرنجى و گوشه‌گيرى بدنبال مىآيد از ميان حركات و گفتارهاى مردم نكاتى را برمىچينند كه معنى و مفهوم بد داشته باشد . بتدريج اندوه و نفرت وجود او را فراميگيرد ، بسيار فكر مىكند ، از مردم مىبرد ، گاهى مانند بيماران صرعى به اشياء چشم مىدوزد ، گاهى به سرگيجه مبتلا مىشود گاه اندامهايش پرش مىكنند و اگر اين بيمارى شدت پيدا كند به جنون مبدل خواهد شد .\r\n\r\n« بيماران ماليخوليائى چند دسته‌اند » :\r\nگروه اول : افرادى هستند كه اكثرا گوشه‌گيرند و تنهائى را دوست دارند و از مردم كناره‌گيرى مىكنند و ماتم‌زده‌اند و فكر و خيال بد مىكنند و اين بيمارى بيشتر در اثر تجمع رطوبات بلغمى در مراكز عصبى عارض مىشود و گاهى هم تجمع بعضى انگلها در دستگاه گوارش مانند آسكاريس يا كرم كدو سبب بروز چنين حالتى در انسان مىگردند كه با دفع انگلها از بدن بيمارى هم بهبود حاصل مىكند اما در حالتى كه مربوط به انگلهاى گوارشى نباشد بايد به اين بيماران به مدت چند روز منضج و مسهل‌هاى گرم مزاج داده شود ، مانند پر سياوشان ، ريشه پوست گرفته شيرين بيان ، زوفا ، تخم كرفس ، رازيانه را بجوشانند و روز اول يك ليوان صبح و يك ليوان عصر بخورند . روز دوم از سناى مكى و گل سرخ يا سولفات دو سود بعنوان مسهل استفاده كنند و اين عمل مصرف منضج و مسهل‌هاى گرم مزاج را دو سه نوبت ادامه دهند تا اگر زبان بار دارد كشيده شود و تا حدودى تغيير حالت در بيمار بوجود آيد .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nگروه دوم : از بيماران ماليخوليائى افرادى هستند كه ضمن دارا بودن آثار و علائم ماليخوليا افرادى هستند غضبناك و خشمگين و بد كلام و پرخاشگر و بعضى از علائم غلبه صفرا در آنان مشاهده مىشود مانند زردى چشم ، زردى بول ، تلخى و خشكى دهان و كم‌خوابى .\r\nبه اين افراد لازم است ابتدا منضج سرد مزاج مرطوب بدهند مانند بنفشه ، عناب ، تخم كاهو ، تخم خشخاش ، تخم خرفه ، سپستان بجوشانند روز اول يك ليوان صبح و يك ليوان عصر بخورند و پس از منضج نرم‌كننده مسهل‌هاى صفراوى مانند فلوس يا هليله زرد بخورند سپس حب بنفشه را با قدرى آب انار يا رب انار يا شربت سكنجبين بخورند و از مصرف غذاهاى صفراوى خوددارى كنند و زير آفتاب كمتر بروند و به سر حرارت ندهند .\r\nگروه سوم : افرادى هستند كه ضمن وجود آثار و علائم بيمارى ماليخوليا در آنان آثار غلبه خون مشاهده مىشود و بعضى از تركيبات مواد زائد در خون آنان افزايش يافته است . پزشكان سنتى ضمن تجويز داروهاى سرد مزاج به اين افراد دستور مىداده‌اند كه از سياهرگ زير ساعد يا سياه‌رگ روى ساعد مقدارى خون گرفته شود و اگر در پشت گوش اين افراد زالو انداخته شود در تقليل يا بهبود بيمارى اثر قابل توجهى دارد از داروهائى كه براى اين بيماران تجويز مىشود ضمن منضج‌هاى سرد مزاج مغز ميوه فلوس مىباشد كه در آب داغ حل كرده و پس از سرد شدن صبح ناشتا خورده مىشود .\r\n\r\nبيماريهاى مغز سر\r\nهرگاه مغز كه مركز اعصاب و اعمال بدن است كليه كارهاى خود را بطور صحيح و با نظم و ترتيب انجام دهد و از راه طبيعت خارج نشود چنين مغزى را سالم و بدون كم و كاست مىدانيم امّا اگر مغز كارهاى حياتى خود را نتواند بطور طبيعى انجام دهد و در انجام وظائف او بىنظمى مشاهده شود بايد دانست كه اشكالى در كار مغز پيدا شده كه بايد به جستجوى آن پرداخت و چاره‌انديشى نمود .\r\n\r\nچند نمونه از چيزها يا عواملى كه سبب ايجاد ناراحتى در مغز مىشود :\r\n1 - گاهى سردى مزاج مغز سبب آسيب رسانيدن به مغز مىشود .\r\n2 - گاه در اثر تجمع رطوبات در جرم مغز يا در پرده‌هاى اطراف آن ناراحتىهائى در مغز بوجود مىآيد .\r\n3 - برخورد گرماى زيادتر از حد طبيعى يا برخورد سرماى زيادتر از حد طبيعى باعث ناراحتى مغز مىشوند .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n4 - گاه در اثر مصرف داروهاى سمى يا مواد مخدر يا تركيبات الكلى به مغز آسيب مىرسد .\r\n5 - گاه افزايش حرارت درونى مانند تب شديد باعث ناراحتى مغزى مىگردد .\r\n6 - گاهى افزايش بعضى تركيبات و مواد زائد در خون سبب ناراحتى مغز مىگردند مانند افزايش تركيبات صفراوى .\r\n7 - گاه مغز مورد هجوم ميكروبها واقع مىشود و ايجاد بيمارى مىگردد كه اين بيماريها را عفونت مغز مىگويند .\r\n8 - وجود و افزايش مواد زائد در مراكز عصبى ( مخ ) سبب بروز بعضى بيماريها مانند شرارت ، بدخلقى ، كم شدن عقل و هوش و غيره مىشوند و اگر در اين افراد ترس و وحشت هم وجود داشته باشد دليل بر سرد مزاجى مغز است .\r\nآسيب‌هائى كه بمغز مىرسند گاه كل مغز را تحت تأثير قرار مىدهند و گاهى روى قسمتى از مغز و روى بعضى مراكز اثر مىگذارند مثلا گاهى روى مركز حس بينائى اثر مىگذارند كه اگر آسيب شديد باشد حس بينائى را زايل مىكند و اگر شديد نباشد عوارضى از قبيل دوبينى ، احساس حركت دود يا شعله ، يا حركت حشرات در جلو چشم ، پيدايش نقطه‌هاى سياه در جلو چشم كه وجود خارجى ندارند و غيره عارض مىگردد به همين طريق ممكن است روى مركز حواس ديگر اثر كنند و ايجاد ضايعه نمايند كه فرد در اين حالتها چيزهائى را مىشنود و احساس مىكند كه وجود خارجى ندارند و غير واقع مىباشند .\r\nگاهى حرارت بطور مزمن بر مغز غالب مىشود اين افراد متهوّر و خشمناك مىگردند در اين افراد اختلال در عقل و شعور و افكارشان بوجود مىآيد . ذهن آنان مشوّش مىشود و چيزهائى از ذهن آنان مىگذرد كه نديده و نشنيده است .\r\nدر افراد مبتلا به ماليخوليا كه داراى ترس و وحشت مىباشند مصرف طباشير گاهى براى آنان سودمند است اين افراد اگر چند روز و روزى پنج گرم پودر طباشير را با مقدارى سكنجبين ميل نمايند ترس و وحشت آنان را زايل مىسازد .\r\nمداوا - ماليخوليا در مراحل اوليه شروع بيمارى سهل العلاج است اما هر قدر كه بيمارى كهنه‌تر مىشود مداواى آن به همان نسبت سخت‌تر خواهد شد لكن به‌هرحال لازم است بيمار را هميشه شاد و شاداب و دلخوش نگهدارند صحبتهاى خنده‌آور و همنشينى با افراد شوخ و خنده‌رو براى او مفيد است . ورزش‌هاى سبك و شاد با دوستان خوب و سرگرميهاى فرح‌انگيز مانند گردش در باغ و صحرا و كوه و دشت و هواى مناسب كه نه زياد گرم باشد و نه زياد سرد براى آنان مفيد است در جائى كه زندگى مىكند بهتر است هوايش قدرى مرطوب باشد . به كار بردن عطرهاى تند و تيز براى آنان مضر است لكن عطرهاى طبيعى و ملايم مانند عطر گل محمدى\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nبراى آنان بسيار مفيد مىباشد . در اتاقشان گلهاى زيبا و خوش‌بو قرار دهند . خوراكيهاى خوب و زودهضم به آنان بدهند . در حمام هم از آبهاى زياد داغ و يا زياد سرد استفاده نكنند . گاهگاه بدن آنان را قدرى مالش دهند . جماع حتى المقدور كمتر بكنند و از غذاهاى ديرهضم مانند باقلا ، عدس ، گوشت گاو و گوساله ، غذاهاى زياد شور يا زياد ترش ، كمتر بخورند امّا غذاهاى چرب و شيرين براى آنان مفيد است . در مداوا با دارو از داروهاى مقوى قلب و اعصاب بيشتر استفاده شود . لكن لازم است ابتدا به تخليه دستگاه گوارش بپردازند و از تنقيه‌هاى گرم مزاج هم مانند جوشانده مرزنگوش و غيره استفاده كنند تا روده‌ها خوب تخليه شوند و بيمارى از مغز به پائين بيايد .\r\nماليدن روغن‌هاى مناسب بر سر و گرم و مرطوب نگهداشتن مغز سر و جمجمه بيمار و ماليدن جوشانده گرم برگ غار و پونه و مرزنگوش و بابونه و افسنطين بر سر بيمار براى او مفيد است . ضمن تخليه روده‌ها بوسيله تنقيه و منضج و مسهل‌هاى گرم مزاج بايد از معاجين و شربتهاى مقوى قلب و اعصاب مانند معجون شيخ الرئيس و شربت بقراط و شربت زوفا استفاده گردد .\r\nگاهى بيمارى ماليخوليا مزاجش گرم است در اين صورت بايد از منضج‌ها و مسهل‌هاى مقوى قلب و اعصاب امّا سرد مزاج و مرطوب استفاده شود و از داروهاى قلبى از صندل سفيد استفاده شود .\r\n\r\nقطرب ( ماليخولياى بهمنى )\r\nنوعى ماليخوليا بنام ماليخولياى بهمنى موجود است كه اين بيمارى معمولا در ماه دوم فصل زمستان عارض بعضى افراد مىشود اين بيمارى تقريبا شبيه جنون است .\r\nكسى كه به اين بيمارى مبتلا مىشود از هر موجود زنده‌اى متنفر است ، معمولا به گورستان مىرود ، روزها خود را از چشم مردم پنهان مىكند و شبها ظاهر مىشود ، آرام و قرار ندارد و مرتب راه مىرود ، معمولا بىآزار است ، رنگ او زرد مىشود ، زبان او معمولا خشك مىشود و عطش زياد دارد و زخمهائى در ساق پاهايش پيدا مىشوند كه معمولا سخت علاجند . به نظر اطباء سنتى اين بيمارى از صفرا و سوداء ( مواد زائد خون ) مىباشد و ماه بهمن ماهى است كه در آن صفرا و سودا بيشتر غليان پيدا مىكنند .\r\nبراى مداواى ماليخولياى بهمنى ابتدا لازم است متناسب با وضعيت بيمار مقدارى خون از او گرفته شود و از داروهائيكه صفرا و سوداء را از بدن آنان بيرون مىكند به آنان داده شود و شربتها و معاجين مقوى قلب و اعصاب اگر معتدل و سرد مزاج باشند براى آنان مفيد است و اگر گرم مزاجش مصرف مىشود با غذاها يا داروهاى ملايم\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nتجويز شود بهتر است .\r\n\r\nكابوس\r\nكابوس نوعى بيمارى است كه بر اثر غلبه خون يا تجمع بخارات در مغز بوجود مىآيد ، در حال استراحت كامل بخارات خون و دستگاه گوارش يك دفعه بسوى مغز بالا مىروند و در عالم خواب حالتى به انسان دست مىدهد كه احساس مىكند شخص بسيار سنگينى روى او مىافتد و او را مىفشارد به‌طورىكه نفسش تنگ مىشود و از صدا كردن و حركت بازميماند به‌طورىكه نزديك است كه خفه شود و زمانى كه بخارات از استيلاى به مغز دست بردارند شخص يك‌باره از خواب بلند مىشود و مانند كسى است كه در اعماق آب دارد خفه مىشود و يك دفعه بيرون مىآيد و نفس او تازه مىگردد براى مداواى اين بيمارى لازم است اگر بيمارى از غلبه خون باشد از رگ روى ساعد ( سياهرگ ) مقدارى خون گرفته شود ولى اگر كابوس از پرى و بخارات دستگاه گوارش باشد بايد چند نوبت منفج و مسهل‌هاى قوى خورده شود تا بدن به كلى از اخلاط پاك گردد .\r\n\r\nسكته\r\nسكته در اثر پيدايش ناگهانى نواقصى در قلب يا در مراكز عصبى عارض مىگردد .\r\nاگر اين نواقص در قلب باشد سكته قلبى و اگر در مركز عصبى باشد سكته مغزى ناميده مىشود . سكته مغزى معمولا در اثر انسداد عروق مغزى بوجود مىآيد و گاه گرفتگى يا انسداد در بين نيست بلكه عوامل ديگرى سبب مىشوند كه مغز از كار بازميماند و ايجاد سكته مغزى مىشود .\r\nسكته‌هاى قلبى بيشتر در اثر نرسيدن خون كافى به بافت عضلانى يا ميوكارد قلب مىباشند و اين امر بيشتر مربوط است به گرفتگى رگهاى قلب و گاهى هم در اثر تحريكات شديد عصبى ممكن است شوك شديدى به قلب يا به مراكز عصبى وارد شود و همين امر سبب سكته قلبى يا مغزى گردد .\r\nسكته ممكن است كامل يا ناقص باشد . سكته وقتى كامل باشد سبب مرگ انسان مىشود امّا هنگامى كه ناقص باشد قسمتى از بدن را مىگيرد و ايجاد فلج مىكند .\r\nاگر آسيب در طرف راست مغز باشد طرف چپ بدن فلج مىشود و اگر آسيب در طرف چپ مغز باشد طرف راست بدن فلج مىگردد اين‌گونه فلج را فلج نيمه‌اى گويند\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nو معمولا در فلجهاى نيمه‌اى سر و گردن سالم مىماند و ندرتا اتفاق مىافتد كه يك نيمه كامل بدن را فلج درگير نمايد اين را فلج كامل نيمه‌اى ( فلج نيمه‌اى سر تا پا ) گويند . گاهى هم سكته قسمت اعظم بدن را مىگيرد و مختصرى از بدن آزاد مىماند .\r\nوقتى كسى دچار سكته ناقص گردد ابتدا لازم است به تخليه دستگاه گوارش او بپردازيم . شيخ الرئيس ابن سينا معتقدند كه به افراد سكته‌زده تا مدت چهار روز از داروهاى تقويت‌كننده و غذاهاى تقويت‌كننده داده نشود و از داروهاى ملايم و غذاهاى ملايم و زودهضم استفاده شود و از روز چهارم يا هفتم ببعد از داروهاى مقوى و غذاهاى مقوى استفاده گردد . روزهاى اول بايد غذاهاى زودهضم به بيمار داده شود . بعنوان منضج يا داروى نرم‌كننده مزاج مىتوان از پر سياوشان ، ريشه پوست گرفته شده شيرين‌بيان ، تخم كرفس ، رازيانه ، مرزنگوش ، انسيون ، عاقرقرحا و باديان و امثالهم استفاده نمود به‌طورىكه از مجموع يا چند عدد از اين گياهان را گرفته و بجوشانند صاف كنند از آب صاف شده يك ليوان صبح و يك ليوان عصر به بيمار بدهند و اگر از روز چهارم بيمارى به بعد باشد مىتوانند يك روز در ميان از اين داروى نرم‌كننده يا منضج و يك روز در ميان هم به بيمار مسهل بدهند و از داروهاى ضمادى مانند روغن‌هاى گرم مزاج چون روغن مومياى مكى براى مالش دادن بدن استفاده كنند بعلاوه خوردن روزانه يك حبه مومياى مكى اصل با قدرى جوشانده مرزنگوش براى بيمار مفيد است و از شربتها و معاجين تقويت‌كننده مانند شربت بقراط و شربت صندل و شربت زوفا و معجون شيخ الرئيس برابر دستور مربوطه به نحوهء مصرف آنها استفاده شود و ضمادىها بهتر است كه گرم مزاج و مرطوب‌كننده باشند لازم به ذكر است كه براى اكثر بيمارانى كه به سكته‌هاى مغزى دچار شده‌اند داروهاى عطسه‌آور هم مفيد مىباشد باستثناء آنان كه در اثر ضربه فيزيكى يا پاره شدن مويرگها مغزى به اين بيمارى مبتلا گرديده باشند . بعلاوه متناسب با موقعيت بيمار لازم است كه بيمار حركات ورزشى مناسب هم داشته باشند .\r\n\r\nافرادى كه بدنشان براى سكته آمادگى بيشتر دارد\r\n1 - افرادى كه بطور درازمدت از داروهاى شيميائى استفاده مىكنند مانند داروهاى ديابت ، افسردگى ، فشار خون ، بعضى داروهاى قلبى . . .\r\n2 - افراد چاق و كم‌تحرك\r\n3 - افراد داراى فشار خون بالاتر از حال طبيعى\r\n4 - افرادى كه گرفتاريهاى روحى و روانى دارند يا گرفتاريهاى زندگى آنان از حد توان آنان بيشتر است\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n\r\nدواها و غذاهاى مفيد براى بيمار سكته‌اى\r\nبيمار سكته‌اى بايد از غذاهاى آبكى حتى المقدور بپرهيزد و غذاها و دواهائى بايد مصرف كند كه خشكىآورند و باعث افزايش رطوبات مغز نشوند بخصوص سعى شود كه در غذاى او سركه وارد نشود كه زيان‌آورترين چيزها براى بيمار سكته‌اى است تنقيه از داروهاى گرم مزاج مانند آب ترپ با روغن‌هاى گرم مزاج براى او مفيد است داروهاى ضمادى سرخ‌كننده عضو كه باعث باز شدن رگها و گردش خون بيشترى در اندام مىشوند مانند پياز عنصل ، روغن نرگس ، روغن سوسن ، روغن سير ، روغن خردل ، روغن فلفل و همچنين وارد شدن در آبهاى گرم معدنى و مالش بدن در اين آبها براى بيمار سكته‌اى بسيار سودمند است .\r\nاز داروهاى مفيد براى فلج سكته‌اى انجدان رومى است كه مىتوان به صورت خوراكى و ضمادى از آن استفاده نمود . معجون‌هاى گرم و خشك كه براى بيمار اثر مسهلى هم داشته باشند ، اگر معده ناراحتى نداشته باشد مفيداند و مىتوانند روزانه مقدارى معجون مسهلى را با قدرى فلفل بخورند و مدتى ادامه دهند ، كندبيدستر ، استرك ، گور گياه از داروهاى مفيد براى اين بيمارى مىباشد ضمنا روغن‌هائى كه به صورت ضمادى از آنها استفاده مىشود نبايد خيلى زياد داغ كنند بلكه گرماى ملايمى داشته باشند بهتر است .\r\n\r\nچيزهايى كه براى اعصاب مفيدند :\r\n1 - شربت‌هاى تقويت‌كننده اعصاب مانند شربت سوسن زرد ، كندبيدشتر ، دانه داخل ميوه صنوبر ، شربت بقراط ، معجون شيخ الرئيس ، شربت صندل ، شربت بهار نارنج . . .\r\n2 - مغز بريان‌شده خرگوش وحشى ، آب باران ( ابتدا بايد حدود 15 دقيقه باران ريخته شود تا گرد و غبار هوا را با خود به زمين بياورد بعد از باران مىشود براى خوردن جمع‌آورى نمود )\r\n3 - اسطوخودوس ( گل اسطوخودوس را پودر كنند و روزانه حدود يك درم حدود 4 گرم از پودر حاصل را با قدرى شربت عسل بخورند )\r\n4 - ورزشهاى متعادل و فرح‌انگيز و سرگرمىهاى نشاطآور .\r\n5 - استشمام عطرهاى ملايم مانند عطر گل سرخ و عطر گياهان معطر ديگر امّا عطرهاى تحريك‌كننده كه از تركيبات شيميائى تهيه مىشوند معمولا مخرب اعصاب مىباشند .\r\n6 - غذاهاى زود هضم و معتدل المزاج .\r\n7 - گاهى ضماد روغن‌هاى گرم و تقويت‌كننده بر سر .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n\r\nچيزهايى كه براى اعصاب مضرند\r\n1 - زياده‌روى در جماع\r\n2 - استمناء بطور غير طبيعى ، اين عمل مخرب اعصاب و قلب و قواى بينائى مىباشد\r\n3 - خواب با شكم پر\r\n4 - نوشيدن آب يخ بسيار سرد\r\n5 - خوردن مشروبات الكلى\r\n6 - خوردن غذاهاى زياد ترش بخصوص براى افراد سرد مزاج\r\n7 - خوردن شربتهاى بسيار شيرين از شكر براى افراد گرم مزاج\r\n8 - خوردن غذاهاى نفّاخ مانند پياز خام و كلم‌پيچ و كلم قمرى و هر غذائى كه نفخ شديد در دستگاه گوارش ايجاد كند .\r\n9 - خون گرفتن از افرادى كه خون اضافى در بدن ندارند\r\n10 - فشارهاى زياد زندگى و گرفتاريهاى روحى روانى و فشار كار زيادتر از حد توان انسان\r\n11 - خوردن غذاها و داروهائيكه سبب يبوست و تنبلى دستگاه گوارش مىگردند مانند قهوه و چائى غليظ\r\n12 - شوك‌هاى عصبى مانند ترس و وحشت بخصوص اگر تكرار داشته باشند .\r\n\r\nبيمارى دهن‌كجى\r\nبيمارى دهن‌كجى را در طب سنتى لقوه مىنامند . در اين بيمارى نيمى از صورت بسوى نيمه ديگر كشيده مىشود ، دهان كج مىگردد و هنگام بستن چشم يكى از آنها باز مىماند و بسته نمىشود و دو لب بالا و پائين به حال طبيعى روى هم قرار نمىگيرند و بيمار نمىتواند از بين دو لب خود به حال طبيعى فوت كند و فرم صورت تغيير پيدا مىكند . عواملى كه سبب اين بيمارى مىشوند بيشتر به عصب سه‌شاخه‌اى كه روى صورت است نسبت داده مىشود . گاهى سستى و استرخاء در عضلات يك طرف صورت پيدا مىشود و گاهى هم كشيدگى و تشنج در عضلات طرف ديگر صورت پيدا مىشود و عضلات طرف مقابل را بسوى خود مىكشند .\r\nبيمارى لقوه را بايد هرچه زودتر مداوا نمود چون اگر بيمارى لقوه ظرف مدت شش ماه مداوا نشود جزء بيماريهاى صعب العلاج خواهد شد و امكان بهبود آن به حد اقل مىرسد .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n\r\n[ لقوه 
  ]\r\n\r\nمداواى لقوه\r\nبيمار لقوه‌اى بهتر است 4 تا هفت روز استراحت كرده و چندان حركت نكند و در يك اتاق تقريبا تاريك استراحت كند ، غذاهاى زودهضم و لطيف بخورد و غذاهاى خشك كننده مانند عسل و جوجه‌كباب ميل كند ، اگر خشكى مزاج داشته باشد بايد از روز دوم براى او تنقيه بريزند ، داروهائى را كه در دهان بيمار مىگذارند يا براى دهان‌شوئى به كار مىبرند در روزهاى اول انجام ندهند ، گرچه پس از گذشت هفت روز از بيمارى بايد از معاجين گرم و تند استفاده شود لكن در روزهاى اول بهتر است از داروهاى تند استفاده نشود و مداوا را با داروهاى تند شروع نكنند بجاى آب شربت عسل يعنى عسل حل كرده در آب را به او بدهند ، پس از گذشت چند روز از بيمارى مىتوان از معجون شيخ الرئيس يا معجون زنجبيل يا معجون سوسن زرد برابر وزن يك گردوى متوسط صبح و شب به بيمار بخورانند ، گوشت حيوانات وحشى مانند خرگوش يا خرس يا روباه يا گوزن وحشى را ورقه‌ورقه كنند و گرماگرم سر و صورت بيمار را در آن بپيچند از روز اول بيمارى اين عمل در مداواى بيمار كمك موثرى مىنمايد درصورتىكه گوشت حيوانات وحشى نباشد مىتوان از پوست دنبه گوسفند استفاده نمود .\r\nزمانى كه لقوه در اثر گرفتگى عضلات يك طرف صورت عارض شده بهتر است داروها و مواد نرم‌كننده‌اى را روى گردن و قسمتى از ماهيچه‌هاى صورت كه تشنج حاصل كرده و سفت شده‌اند بگذارند و قسمت پشت سر را با روغن‌هاى گرم و نرم‌كننده به عرق درآورند مانند خمير ختمى گرماگرم و روغن گل بابونه .\r\nاگر دهن‌كجى در اثر استرخاء عضلات يك طرف صورت باشد بهتر است خردل را بكوبند در سركه بجوشانند و با مايع حاصل طرفى را كه استرخاء گرفته مالش دهند ( بيشتر طرفى را كه از جاى خود حركت كرده با اين دارو مالش دهند ) ، بخور بعضى گياهان مانند درمنه ، برگ غار ، بابونه ، سپند به سر و صورت بسيار مفيد است .\r\nاز داروهاى خوراكى مفيد براى اين افراد جوزبوّا ، سوسن زرد ، عاقرقرحا ، سياه‌دانه ، گندبيدستر ، آزر روبه ( آويشن ) ، مرزنگوش ، سيماهنگ و هليله سياه را مىتوان نام برد . از شيره فرفيون و مخلوطى از مايع جوشانده گياه گوش موش يا شيرابه اين گياه و روغن زيتون در بينى بچكانند بيمار زودتر شفاء مىيابد ( گياه گوش موش را در كتب قديمه ابا غلس گفته‌اند )\r\n\r\n","description":"","footnote":"","page_name":" 53 ","page_number":53},
  {"content":"\r\n\r\n\r\nلرزش غير ارادى اعضاى بدن ( رعشه )\r\nگاه در اثر اختلال در عمل اعصاب محركه ماهيچه‌هاى ارادى بدن لرزشى غير ارادى در اعضاء بدن ايجاد مىشود كه اين لرزش غير ارادى را رعشه گويند . به نظر ابن سينا در اين بيمارى سكون و ثبات ارادى با حركات غير ارادى قاطى مىشوند .\r\nاين بيمارى در بعضى از فاميلان بسيار و در بعضى ندرتا مشاهده مىشود و بيشتر در سنين بالا بوقوع مىپيوندد تا در سن جوانى .\r\nعواملى كه اين لرزشها را زياد مىكنند يا به راه مىاندازند بسيارند مانند جماع زياد ، خشم و غضب ، قرار گرفتن در پرتگاه ترسناك ، سخن گفتن در مجالسى كه عده‌اى از بزرگان در آنجا هستند ، سخن گفتن با پادشاهان ، برخورد با امورى كه اندوه بسيار ايجاد مىكنند يا برعكس امورى كه مسرت و شادى بسيار ايجاد مىكنند اين عوامل معمولا عوامل بيرونى ناميده مىشوند امّا عوامل درونى بيشتر آمادگى بدن است براى ابتلا به اين بيمارى و عواملى ديگر مانند ناراحتىهاى عصبى و اختلالات بعضى از دستگاههاى بدن يا غدد داخلى ضمنا بعضى اغذيه يا ادويه‌هائى كه روى مراكز عصبى اثر مخرب دارند مىتوانند اين عارضه را ايجاد نمايند .\r\nمعمولا دست‌ها بيشتر در معرض اين بيمارى واقع مىشوند و گاهى دست و پا را مىگيرد و گاه يك طرف بدن و گاه آرواره تحتانى را مىگيرد و اگر عمومى گردد و استمرار پيدا كند خطرناك مىباشد .\r\nلرزشى كه در اثر قرار گرفتن در محيط سرد در بدن ايجاد مىشود يك عمل طبيعى و موقت است و جزء بيمارى رعشه نيست اين عمل را طبيعت انجام مىدهد تا سوخت و ساز بدن بالا رود و گرماى بيشترى ايجاد شود تا بدن را گرم كرده و از آسيب‌هاى احتمالى جلوگيرى شود .\r\nلرزشهاى غير ارادى گاهى بطور موقت است و گاه پيوسته و دائمى مىباشند ، لرزشهاى غير ارادى موقت زمان عصبانيت يا خجالت كشيدن يا ترس و وحشت يا اندوه زياد و غيره كه اين لرزشها با پايان يافتن عامل لرزش و حالات ذكر شده ساكت مىشوند و جزء بيمارى رعشه نمىباشند .\r\nامّا بيمارى رعشه اصلى كه همان لرزش غير ارادى اعضاء بدن است بهتر است از همان روزهاى اول بيمارى مورد معالجه قرار گيرد و نگذارند بيمارى كهنه‌شده و استقرار پيدا كند . اين بيماران نبايد يبوست مزاج داشته باشند ، در محيط سرد قرار نگيرند ، از داروها و غذاها و عواملى كه براى اعصاب مضرند و قبلا ذكر شده استفاده نكنند ،\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nمشروبات الكلى نخورند ، درگير غم و غصه نباشند ، از ترشىجات بخصوص سركه استفاده نكنند ، غذاهاى نفّاخ و ديرهضم نخورند ، آب زياد سرد ننوشند ، ورزشهاى زياد سنگينى كه از حد توان آنان خارج است نكنند ، از آنان خون گرفته نشود بخصوص اگر كم‌خونى و رنگ پريده‌گى داشته باشند چون خون دادن بيمارى آنان را شديدتر مىكند و مداوا را مختل مىسازد و گاه سبب مرگ بيمار مىگردد ، جماع كمتر بكنند بخصوص اگر در سنين بالا باشند جماع براى آنان زيان‌آور است . در مداوا ضمن رعايت موارد ذكرشده لازم است روز اول منضجى از پر سياوشان ريشه پوست گرفته اصل سوسن ، تخم كرفس ، بادرنجبويه ، رازيانه . . . يا چند نمونه از اين داروها را بجوشانند يك ليوان از آب صاف‌شده را صبح و يك ليوان را عصر بخورند روز دوم مسهلى از سنا و گل سرخ يا سنا و اسطوخودوس يا مسهل‌هاى ديگر به بيمار بدهند اگر بيمار ضعيف باشد مىتوان مسهل را دو قسمت كرد و نصف را صبح ناشتا و نصف ديگر را حدود ساعت ده صبح به بيمار بدهند .\r\nدر اين روز كه مسهل خورده مىشود بايد نان و چائى و دوغ و غذاهاى قبض‌كننده شكم تا عصر به بيمار ندهند تا دستگاه گوارش خوب تخليه شود و اخلاط اختلال‌انگيز از بدن بيرون روند و پس از پاك شدن بدن از اخلاط معجون‌هاى تقويت‌كننده به بيمار بدهند مانند معجون فيقرا و شربت بقراط و شربت زوفا و صندل سرخ و غيره و با روغن‌هاى گرم مزاج مانند روغن عاقرقرحا ، روغن آويشن شيرازى ، روغن فلفل سياه و غيره اعضائى را كه لرزش دارند چرب كرده مالش دهند و قسمتى از اين روغن‌ها را شبها وقت خواب گرماگرم به سر و در جلو استخوان آهيانه تا پيشانى كه محل مراكز حركتى نيمكره‌هاى مخ در آنجاست بمالند و بطور ملايم ماساژ دهند و پس از ماليدن روغن گرم جلو باد و سرما نروند و آب سرد نخورند .\r\nبعضى از پزشكان نوشته‌اند اگر به افراد صاحب رعشه روزانه مقدار 3 گرم برگ سداب پودر كرده را با قدرى شربت عسل بخورانند در بهبودى آنان تسريع خواهد شد .\r\n\r\nاريون ( گوش گلو )\r\nاريون يك بيمارى ويروسى است ، در اين بيمارى غدد بزاقى نزديك نرمك گوش ورم\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nكرده دردناك و ملتهب مىشوند . ويروس اين بيمارى بيشتر بوسيله ذرات ريز مايعاتى كه همراه با عطسه يا بازدم از مجارى تنفسى بيرون مىآيند در هوا پخش شده و سبب ابتلاى ساير افراد به اين بيمارى مىگردد ، اين بيمارى بيشتر در كودكان بروز مىكند ، مردم به اين بيمارى گوش گلو مىگويند . گاهى يكى از غدد بناگوش و گاهى هر دو آنها متورم و ملتهب مىشوند گاهى هم ورم يك طرف تحليل مىرود و طرف ديگر ورم مىكند براى بيمار تب و ناراحتى عمومى ايجاد مىشود لكن در كودكان تب چندان شدتى ندارد .\r\nبراى جلوگيرى از ابتلاى به اين بيمارى بهتر است اقدام به تزريق واكسن شود . جهت درمان لازم است هنگامى كه بيمار تب دارد استراحت كند و فعاليت چندانى نداشته باشد اگر درد داشته باشد مىتوان از داروهاى ساده مسكن مانند استامينوفن كدئين‌دار يا جوشانده گياهان ضد التهاب مانند گل بنفشه يا بقله الزهرا استفاده نمود .\r\nدهان بيمار را بهتر است با داروهاى قليائى ضدعفونىكننده شستشو كنند . به بيمار غذاهاى ساده بدهند و از مصرف غذاهاى گرم و تحريك‌كننده كه سبب افزايش تب مىگردند خوددارى كنند .\r\nسير كامل اين بيمارى حدود دو هفته است و ندرتا از دو هفته تجاوز مىكند جهت جلوگيرى از انتشار بيمارى لازم است از ورود طفل بيمار در ميان ساير اطفال جلوگيرى شود . چنانچه ضمن درمان آثار بيمارى مغزى مانند انسفاليت مشاهده شود بايد فورا بيمار را به متخصص مربوطه برسانند يا در بيمارستان بسترى كنند . عوامل ديگرى هم مىتوانند سبب تورم غدد بناگوشى باشند كه ارتباطى با بيمارى اريون ندارند .\r\nگاهى بيمارى اريون بهبودى حاصل مىكند امّا ورم غده بناگوشى براى مدت زيادى باقى مىماند در اين حالت تب و ساير علائم بيمارى اريون از بين رفته‌اند بايد دقت شود ورم از چه نوع اورام است متناسب با نوع ورم بايد آن را مداوا نمود .\r\nاز داروهاى گياهى مفيد براى بيماران اريونى گل بنفشه ، تخم كاهو ، تخم سبز خيار ، تخم خرفه ، عناب ، سپستان و غيره است كه چند نمونه از آنها را پس از جوشاندن و صاف كردن متناسب با سن بيمار به او مىخورانند و از مليّن‌هاى سبك استفاده مىكنند و داروهاى ضمادى مانند گرد كافور و طباشير روى ورم مىمالند و خميرى از كوبيده گل ختمى و اسفرزه و بزرك و آرد جو را كه با شير آميخته‌اند درست كرده روى ورم مىگذارند تا ورم تحليل رود و چنانچه كهنه و سفت شده باشد دهن باز كند و محتويات آن بيرون آيد .\r\nضمنا بايد سعى شود كه بيمار اريونى سرما نخورد و يا به يك بيمارى ديگر هم مبتلا نشود كه مزيد بر علت خواهد شد .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\n[ درباره چشم 
  ]\r\n\r\nتار شدن چشم در اثر ضعف بصر\r\nبيشتر افراد بالاتر از چهل سال به ضعف چشم مبتلا مىشوند و اين ضعف شديد يا خفيف است اين افراد مىتوانند داروى خوراكى بخورند و داروى ريختنى را هم در چشم بچكانند و ساير دستورات لازم را رعايت كنند تا حس بينائى تقويت شود جهت چكانيدن در چشم هليله سياه پودر كرده ده گرم كافور يك گرم و زعفران 5 گرم مجموع را بجوشانند صاف كنند و از آب صاف‌شده صبح و شب در چشم بچكانند و مقدارى هليله سياه و هليله زرد و تخم كرفس را پودر كرده روزانه يك قاشق مربا خورى صبح ناشتا بخورند و مزاج را نرم نگاه دارند و از اغذيه كبوتر ، گنجشك ، زرده تخم‌مرغ خانگى ، آب زردك و سبزيجات مناسب مىباشند . لكن چنانچه در چشم آثار بخار مشاهده شود و گاه كم‌نور و گاه پرنور گردد دليل بر امتلاء معده بوده ابتدا بايد منضج و مسهل بخورند تا بدن از اخلاط پاك شود سپس اقدام به استفاده از داروهاى فوق كنند .\r\nاز داروهاى ديگرى كه در چشم مىكشند يا مىچكانند توتيا و زعفران و گلاب است .\r\nگاه مشاهده مىشود مدت چند سال چشم فردى سرخ و به هم خورده و خارش‌دار است تا زمانى كه از داروهاى ضد حساسيت استفاده مىكند تقريبا راحت است و بمحض قطع داروى ضد حساسيت مجددا همين خارش و بهم خوردگى عودت مىكند اطباء سنتى دستور مىدهند در پشت گوش اين افراد بهر گوش 2 عدد زالو انداخته شود و جهت رفع خارش سولفات دو زنگ را در آب داغ حل كرده در چشم بچكانند و چند روز لعاب دارو بريزند تا سرخى چشم مرتفع گردد بعلاوه منضج و مسهل ضد صفرا بخورند تا حساسيت تقليل يابد و پس از رفع سرخى چشم از توتيا براى تقويت استفاده كنند . اما درصورتىكه با داروهاى معمولى خارش چشم از بين نرود بهتر است از چكيده احمر استفاده كنند .\r\n\r\nآب‌مرواريد ( كاتاراكت  Cataract  )\r\nدر اين بيمارى عدسى چشم حالت تيرگى به خود مىگيرد به‌طورىكه جوانان با چشم غير مسلح مىتوانند اين تيرگى را ببينند چشم بطور تدريجى تار مىشود و اكثر مواقع اين عارضه در اثر پيرى رخ مىدهد و معمولا افراد بالاتر از 60 سال به اين بيمارى مبتلا مىشوند گاهى هم در اثر ضربه‌اى كه به چشم وارد مىشود كاتاراكت عارض مىگردد ، در چشم سالم با وسائل چشم پزشكى و حتى با چراغ ساده مىتوان از سوراخ مردمك شبكيه چشم را مشاهده نمود امّا وقتى عدسى تيره شود ديدن شبكيه مقدور نيست ، در افرادى كه به آب مرواريد مبتلا مىشوند هرچه عدسى تيره‌تر گردد\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nاين مشاهده كندتر شده و زمانى كه عدسى تيره و كدر گردد ديگر شبكيه قابل رويت نيست و مردمك چشم برنگ سفيد يا سفيد نقره‌اى درمىآيد و در اين زمان است كه مىگويند آب‌مرواريد رسيده است و در اين زمان بيمار تمام ديد خود را از دست مىدهد معمولا كدورت عدسى در هر دو چشم باهم انجام نمىشود و يكى از چشمها زودتر تيره مىگردد ، سفيد شدن مردمك معمولا از كنار مردمك شروع مىشود و بتدريج به وسط مردمك مىرسد و بطور متوسط حدود شش ماه طول مىكشد تا چشم تار گردد .\r\nمداواى آب‌مرواريد در زمان حاضر تنها با عمل جراحى و بدست جراحان چشم انجام‌پذير است .\r\n\r\nاسترخاء پلك\r\nدر اثر عواملى از قبيل اخلاط بلغمى در دستگاه گوارش و اثر بخارات آن بر مراكز عصبى و يا در اثر ضعف دستگاههاى عصبى كنترل‌كننده و يا آفتى كه به عصب يا عضلات بالابرنده پلك وارد مىشود پلك بدون اراده مىافتد و چشم بسته مىشود اين حالت را استرخاء پلك نامند . اين افراد معمولا مزاجشان سرد و رطوبى است و لازم است كه اين بيمارى زودتر و بطور كامل مداوا گردد تا به ناراحتىهاى ديگرى كه علاج مشكل‌ترى دارند منتهى نگردد . جهت مداوا بايد به اين افراد منضج و مسهل‌هاى گرم مزاج كه مواد زائد را از سر جذب كرده از بدن بيرون مىكنند در دو سه نوبت داده شود و از معاجين مقوى اعصاب و مراكز عصبى استفاده شود در ضمن اين افراد لازم است كه از غذاهاى رطوبى و ديرهضم و ترشىجات و آنچه از اغذيه يا ادويه‌اى كه سبب ضعف اعصاب مىشوند پرهيز نمايند و از خستگى و عصبانيت و غم و اندوه بپرهيزند و جهت ضماد بر روى عضوى كه به استرخاء مبتلا شده است خولنجان و زنجبيل را بجوشانند و پارچه‌اى را به آب دارو آغشته كرده روى پلك بگذارند و اين عمل را روزى چند بار ادامه دهند ضمنا مقدارى عدس را بسوزانند تا بزغال تبديل شود و روزى دو سه بار از اين عدس سوخته شده بر بالاى پلك بگذارند اين عمل هم در بهبود بيمارى سرعت مىبخشد .\r\n\r\nورم بادسرخى گوشه داخلى چشم\r\nبادسرخى كه در گوشه داخلى چشم در طرف بينى پيدا مىشود بايد زودتر مداوا شود تا از بيرون يعنى از سطح بالائى دهان باز كرده و عفونت آن بيرون آيد امّا اگر در مداواى\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nآن غفلت شود و از زير يعنى از داخل چشم دهان باز كند عفونت آن به داخل چشم ريخته مىشود و سبب ناراحتى چشم مىگردد در اين صورت جز عمل جراحى بوسيله جراحان چشم چارهء ديگرى ندارد لذا بمحض پيدا شدن ورم باد سرخى در محل مذكور از بدن بايد با داروهاى شستشوكننده سرد مزاج مانند جوشانده سماق كوهى و گلنار فارسى و غيره روزى چند بار آن را شستشو كنند و كافور و طباشير را با سركه بمالند و در صورت امكان روى آن زالو انداخته شود و خميرى كه درست مىشود از آرد جو و گل يا تخم ختمى و اسفرزه و بزرك را كوبيده با شير درآميزند و روى ورم بگذارند و سعى كنند ورم از بالا دهن باز كند نه از داخل چشم و اگر ورم ديرتر از زمان انتظار دهن باز كند بايد مقدارى نمك با زرده تخم‌مرغ مخلوط كرده به صورت مرهم درآورند و روى ورم بگذارند تا دهن باز كند پس از دهن باز كردن از مرهم‌هائى كه عفونت را مىمكند و بيرون مىكشند مانند مرهم لعابى روى آن بگذارند و از پهلوهاى ورم بفشارند تا عفونت هرچه هست خارج گردد سپس به ترميم آن بپردازند با مرهم‌هاى ترميم كننده .\r\nبعضى از اين ورمها در اثر تزريق مواد آنتىبيوتيكى در جاى خود سفت و محكم شده و همينطور مىماند و چندان آزارى هم ندارد اگر لازم به جراحى باشد بايد جراحى شود و در غير اين صورت بايد از توتيا براى كشيدن در چشم و از قطره‌هاى استريل چشمى براى ضد عفونى كردن چشم استفاده گردد .\r\n\r\n[ صرع 
  ]\r\n\r\nمعجون صرع\r\nبيمارى صرع بطور مفصل در كتاب طب سنتى سينا شرح داده شده ، امّا معجون صرع اسطوخودوس و افتيمون و عاقرقرحا را بكوبند پودر كنند از الك ريز درآورند و اين پودر را مجددا با مويز سياه كه مردم آن را شاهانى مىگويند بكوبند تا به صورت معجون درآيد قسمت قسمت كنند به‌طورىكه هر قسمت كه يك خوراك مىشود مقدار ده گرم از پودر مذكور را دارا باشد و هر قسمت را يك روز قبل از صبحانه ميل كنند و اين عمل را بيست و پنج روز تا سى روز ادامه دهند . امّا لازم به ذكر است كه قبل از شروع اين معجون بهتر است به بيمار منضج و مسهل گرم مزاج داده شود تا اخلاط از بدن بيمار خارج شود و بدن آماده براى پذيرش داروى مربوط گردد .\r\n\r\nفرق صرع يا جمود\r\nدر بيمارى صرع فرد مىافتد و از هوش مىرود و ديگر چيزى را احساس نمىكند و\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nارتباطش با محيط خود قطع مىشود امّا در جمود فرد مىافتد لكن ارتباطش با جهان اطراف خود قطع نمىشود . صداى اطرافيان را مىشنود و احساس هم دارد و چشمانش مىبيند . پزشكان سنتى جمود را مربوط به مراكز حركتى نيمكره‌هاى مخ دانسته‌اند و مداواى اين بيمار را مشابه مداواى سكته‌هاى رطوبى مىدانند و جهت معالجه اين بيمارى منضج و مسهل‌هاى گرم مزاج مىدهند تا اخلاط رطوبى مستولى بر مغز دفع گردند و سپس از معاجين و داروهاى تقويت‌كننده مغز و اعصاب استفاده مىكنند و مخلوطى از روغن بادام شيرين و گلبرگ گل سرخ را مىجوشانند و گرماگرم تفاله آن را در جلو سر بيمار در راستاى مراكز حركتى داخل جمجمه چند نوبت مىگذارند .\r\n\r\nعواملى كه از خارج بيمارى صرع را تحريك مىكنند .\r\n1 - غذاهاى سرد مزاج و ديرهضم و خلطساز\r\n2 - مشروبات الكلى\r\n3 - برخورد شديد اشعه خورشيد در فصول گرم سال بخصوص اگر مدت تابش زياد باشد\r\n4 - جماع زياد\r\n5 - خوردن غذاهاى زياد و خوابيدن با شكم پر و كم‌تحركى\r\n6 - ورزشهاى سنگين بلافاصله بعد از غذا\r\n7 - هر عاملى كه سبب ضعف مغز و اعصاب شود مانند ترس و وحشت ، صداهاى مهيب و نابهنگام\r\n8 - روزه‌هاى درازمدت بخصوص براى افرادى كه ناراحتى گوارشى دارند\r\n9 - نگاه كردن به اشعه تندوتيز مانند اشعه رعد و برق و نور جوشكارى\r\n10 - خوردن بعضى از داروهاى شيميائى كه سبب ضعف مغز مىشوند\r\n\r\nزكام يا سرماخوردگى\r\nاين بيمارى در همه جاى زمين گريبانگر انسان مىباشد . اين بيمارى ويروسى است و سرعت انتقال زياد دارد و معمولا با تب و آبريزش بينى و درد و اعضاء بدن توأم است .\r\nتا هنگامى كه بيمار تب دارد مزاجش گرم است و نبايد از غذاها و داروهاى گرم مزاج استفاده كند و چون در زمان سرماخوردگى طبيعت انسان قدرى ضعيف مىشود و\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nبدن آماده براى ناراحتى ريوى و بيماريهاى ديگر مىگردد تا زمانى كه آثار سرماخوردگى هنوز باقى است هر غذائى كه تند باشد يا ترش باشد يا زياد چرب باشد نبايد بخورند تا ماده سرماخوردگى به ريه‌هاى نريزد و سرفه عارض نگردد چون اگر سرفه عارض شود ديرتر مداوا خواهد شد . بعلاوه هندوانه و خربزه و انگورهاى زياد شيرين درصورتىكه سرفه باشد ميل نكنند .\r\nجهت مداوا گل بنفشه تخم كاهو تخم سبز خيار عناب و سپستان را بجوشانند در روز يك ليوان صبح و يك ليوان عصرها بخورند و در يك اتاق گرم استراحت كنند اگر سرفه همراه سرماخوردگى است اسفرزه را بخيسانند و جرعه‌جرعه بخورند و صمغ عربى يا سپستان را در دهان گذاشته بمكند تا سرفه تسكين يابد .\r\nگاه آبريزش از بينى هست امّا آثار سرماخوردگى و تب در كار نيست اين آبريزش ممكن است گرم مزاج يا سرد مزاج باشد و گاهى تنها يك حالت آلرژى يا حساسيت است و غذاها و داروها و بوهاى حساسيت‌زا آن را تشديد مىكنند .\r\nاطباء سنتى آبريزش بينى بدون آثار سرماخوردگى را نزله گويند اين ترشحات گاه از جلو بوده و بيرون ريخته مىشوند و گاه از پشت حلق نازل مىشوند و آن را ترشحات پشت حلقى گويند .\r\nاگر نزولات منحصرا مربوط به حالت حساسيت باشد با خوردن داروهاى گياهى يا شيميائى ضد حساسيت و پرهيز از غذاها يا داروهاى حساسيت‌زا آلرژى بهبودى حاصل مىكند يا نقصان مىيابد لكن اگر ترشحات نزله‌اى چه برون‌ريز باشند يا درون‌ريز ( پشت حلقى ) اگر از حرارت باشند بايد از بخورهاى سرد مزاج و داروهاى جوشانده سرد مزاج و چكانيدن روغن بنفشه يا روغن گشنيز در بينى استفاده شود مانند بخور قهوه و تخم گشنيز يا خرفه و دود عناب و اگر نزلات سرد مزاج باشند يعنى از سردى مزاج بيمار باشند از داروهاى بخور گرم مزاج و خشك‌كننده مانند بخور مرزنگوش يا زوفا يا اسطوخودوس يا افسنتين بايد استفاده شود و از داروهاى خشك‌كننده ترشحات كه گرم مزاج باشند بايد استفاده نمود و داروهاى عطسه‌آور گاهى براى اينان مفيد مىباشد و برخورد سرما و خوردن غذاهاى رطوبى ترشحات بينى اين افراد را افزايش مىدهند .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\n\r\nذيلا تفاوت زكام گرم مزاج و سرد مزاج را متذكر مىشويم :\r\n\r\nزكام سرد مزاج\r\n1 - خوردن غذاهاى سرد و برخورد سرما به سر بيمارى را تشديد مىكند\r\n2 - در سر و ابروها احساس سنگينى مىشود\r\n3 - بيمار تب ندارد و قدرى خواب‌آلود است\r\n4 - معمولا رنگ بيمار پريده است\r\n5 - نبض بيمار رطوبت را نشان مىدهد\r\n\r\nزكام گرم مزاج\r\n1 - خوردن غذاهاى گرم و برخورد حرارت بر سر بيمارى را تشديد مىكند\r\n2 - در سر و ابروها احساس سنگينى نمىشود لكن در پره‌هاى بينى احساس حرارت مىشود\r\n3 - ممكن است زكام با تب همراه باشد و گاهى آب بينى سوزاننده است\r\n4 - رنگ بيمار وجود حرارت را نشان مىدهد\r\n5 - نبض بيمار حرارت را نشان مىدهد\r\nمعمولا زكامى كه در اثر برخورد سرماى شديد بر سر عارض مىشود و بدن گرم مىگردد جزء زكامهاى گرم مزاج مىباشد .\r\n\r\nكم شدن يا از بين رفتن حس بويائى\r\nهنگامى كه مغز سالم باشد و دستگاه گوارش بخارات مستولى بر دماغ و مركز حس بويائى نداشته باشد و عضو بويائى يعنى مخاط زرد بينى زيادتر از حال طبيعى مرطوب يا زيادتر از حال طبيعى خشك نباشد احساس بويائى سالم است و تشخيص بوهاى مختلف به حال طبيعى انجام مىشود . لكن عوامل مختلف مىتوانند حس بويائى را ضعيف يا مختل نمايند .\r\nافراد مختلف از نظر ضعف يا قدرت بويائى متفاوتند بعضى حس بويائى قوى دارند و از فواصل دور مىتوانند بوى اشياء بودار را تشخيص دهند و بعضى حس بويائى ضعيف دارند .\r\nافرادى كه در آنان حس بويائى نقصان مىيابد لازم است به علت آن پىبرده شود اگر در اثر خشكى مخاط بويائى عارض شده باشد با خوردن داروها و غذاهاى مرطوب كننده و ريختن روغن‌هاى سرد مزاج و مرطوب‌كننده و نرم‌كننده در بينى و خوردن داروهاى رطوبت‌زا مانند گل بنفشه و تخم كاهو و تخم خرفه و تخم سبز خيار\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nحس بويائى را به حال طبيعى برميگردانند و اگر در اثر تجمع رطوبات و اخلاط در بالاى سلولهاى بويائى ضعف بويائى عارض شده باشد از داروهاى خشك‌كننده و روغن‌هاى گرم مزاج ( كه هم بسر مىمالند و هم در بينى مىچكانند ) و شستشوى بينى با داروهاى گرم مزاج و بخورهاى خشك‌كننده رطوبات مانند بخور اسطوخودوس يا مرزنگوش يا افسنتين يا زوفا استفاده نموده بعلاوه داروهاى عطسه‌آور هم براى اين افراد مفيد است و خوردن منضج و مسهل‌هاى گرم مزاج هم به بهبودى كمك فراوان مىكند .\r\nامّا افرادى كه حس بويائى خود را از دست داده‌اند لازم است بررسى شود كه آيا اندام بويائى يعنى مخاط زرد داخل بينى يا سلولهاى حسى بويائى از بين رفته‌اند يا هنوز از بين نرفته‌اند . درصورتىكه سلولهاى بويائى يا عصب بويائى خراب شده باشند و از بين رفته باشند ديگر حس بويائى برنمىگردد و در غير اين صورت با همان روش‌هائى كه ضعف بويائى بر طرف مىگردد مىتوان حس بويائى را برگردانيد براى اين افراد منضج و مسهل و داروهاى عطسه‌آور همان گونه كه ذكر شد مفيد است .\r\n\r\nخرناسه يا خرنا كشيدن در خواب ( خرخر كردن در خواب )\r\nافرادى كه در خواب خرنا مىكشند مشكل بينى و حلق دارند و در حال خواب رفتن اين مشكل بيشتر مىشود و عبور هوا از مجارى مربوط دشوارتر مىگردد كه با خرناسه يا خرخر كردن همراه مىشود ، خرناسه گاه تقليل ميابد و گاه تشديد مىشود ، هنگام سرماخوردگى ، ورم يا التهاب مجارى تنفسى ، پرى دستگاه گوارش و گاهى بد خوابيدن سبب افزايش خرخر در عالم خواب مىگردد . اين افراد لازم است دستگاه گوارش خود را از اخلاط پاك كنند و اگر ورم يا غده يا مشكلى مانند بزرگى لوزه‌ها در بينى و حلق آنان موجود باشد آن را مداوا نمايند و از داروهاى غرغره‌اى كه لوزه‌ها را كوچك و جمع مىكند مانند برگ مورد جفت و پودر مازو بعنوان داروى غرغره استفاده كنند و انفيه در بينى كشند تا مقدارى عطسه كنند و اگر مزاج سرد دارند روغن‌هاى گرم مزاج و اگر مزاج گرم دارند روغن‌هاى سرد مزاج در بينى بچكانند .\r\n\r\nخون دماغ\r\nباز شدن دهانه رگها در داخل بينى سبب خونريزى از مخاط سرخ بينى مىشود كه اين خونريزى گاه خفيف است و گاه شديد مىباشد .\r\nخونريزى از بينى براى افرادى كه خون زياد دارند يا افرادى كه در آستانه شروع بعضى\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nبيمارىها مىباشند مفيد است . اين افراد داراى چهره‌اى سرخ و پرخون‌اند و در سر احساس سنگينى مىكنند چشم آنان معمولا سرخ است و گاه صورت آنان حالت بادكردگى دارد و اين آثار پس از خونريزى از بينى بتدريج نقصان مىيابند امّا بقيه افراد كه چنين حالتى را ندارند در خونريزى از بينى بخصوص اگر از سرخرگ باشد زيان خواهند ديد و لازم است از خونريزى بينى آنان جلوگيرى شود .\r\nعده‌اى هم در اثر وجود زخم كهنه يا تازه‌اى كه در داخل بينى دارند بينى آنان مرتب خونريزى مىكند اين افراد بايد با روغن‌هائى كه زخم را التيام مىدهند در زمانى كه بينى در حال خونريزى نباشند داخل بينى را مرتب چرب كنند و هنگام خونريزى از داروهاى بندآورنده خون استفاده كنند .\r\nهرگاه خونريزى از بينى شديد باشد لازم است جهت پانسمان و بند آوردن خون بيمار را هرچه زودتر به فوريتهاى پزشكى برسانند .\r\nداروهائيكه سبب بند آمدن خون دماغ مىشوند مانند گلنار ، گل محمدى ، پودر مازو ، برگ درخت به ، عصارهء برگ گياه هفت بند ، كافور ، ترياك بنگ دانه ، شابانك ، عصاره برگ درخت بيد ، آب نعناع ، پودر گل شقايق ، پودر صدف تخم‌مرغ مىباشند .\r\nهريك اين داروها را پودر كرده هنگام خونريزى در بينى فوت مىكنند و با دست بينى را مىگيرند و از دهان نفس مىكشند تا خون بند آيد .\r\nپزشكان سنتى در خونريزىهاى شديد پودر گل شقايق را در بينى فوت كرده و آن را با دست مىگيرند تا دهانه رگها بسته گردد و خونريزى قطع شود بجاى پودر گلبرگ شقايق مىتوان از پودر صدف تخم‌مرغ هم استفاده نمود .\r\nافرادى كه خونريزى تقريبا قابل توجهى از بينى دارند بايد از غذاها و دواهاى خون‌ساز استفاده كنند زير آفتاب شديد نروند و از غذاهائى كه مخاط بينى را خشك مىكنند مانند سير و فلفل نخورند و جهت جلوگيرى از ضعف بنيه خود بايد از غذاهاى ترش و مضعف هم پرهيز نمايند .\r\n\r\nاحساس صداهاى غير واقع در گوش يا در سر\r\nدر اين بيمارى انسان صداهائى را مىشنود كه وجود خارجى ندارند اين صداها گاهى در گوش احساس مىشوند و گاه در مغز و در مركز شنوائى احساس مىگردند .\r\nصداهائى كه انسانها يا حيوانات در حال طبيعى مىشنوند در اثر ايجاد امواج با فركانس‌هاى مختلف در هوا مىباشند كه اين امواج در مركز صوت تشكيل و در هوا حركت مىكنند و سپس مستهلك مىشوند وقتى اين امواج به پرده صماخ برخورد كنند آن را به ارتعاش درآورده و اين ارتعاش در گوش به جريان عصبى تبديل شده و از راه عصب\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nشنوائى بمراكز مربوط براى تجزيه و تحليل مىرسد . امّا احساس صداهاى غير طبيعى داراى اين مقدمات نيست و نوعى بيمارى مىباشد كه مىتواند علل و اسباب مختلف داشته باشد . گاهى اين اصوات كاذب و در اثر بخارات يا ناراحتى اندام شنوائى يا وجود شيئى در گوش يا عفونت يا عوامل ديگر كه به گوش بستگى دارد بوجود مىآيند و گاه بيمارى مربوط به مراكز عصبى يا مغز است و ارتباطى به اندام شنوائى ندارد .\r\nصداهائى كه منقطع نمىشوند و در داخل جمجمه احساس مىگردند مربوط به مراكز عصبى يا مغزند امّا صداهائى كه قطع و وصل مىشوند بيشتر مربوط به بخارات دستگاه گوارش‌اند و صداهائى مانند جوشيدن آب در سماورند . عوامل ديگرى هم مىتوانند در ايجاد اين صداها موثر باشند مانند پيدايش ضعف در دستگاه شنوائى يا چسبيدن شيئى روى پرده صماخ و غيره .\r\nكسانى كه درد گوش همراه با صداى وزوز دارند احتمال وجود عفونت در گوش يا حفره‌هاى استخوان اطراف گوش آنان مىرود لازم است پس از تشخيص عفونت از داروهاى چرك خشك كن و بخورهاى ضدعفونىكننده و بازكننده مسامات استفاده كنند و از رفتن در زير آفتاب و حمام‌هاى گرم و حركات تند و شنيدن اصوات بلند و بلند فرياد زدن و خوردن غذاهاى تند و گرم مزاج و غذاهاى ديرهضم پرهيز كنند و مزاج اين افراد بهتر است كه نرم باشد .\r\nاگر صداهاى كاذب از اندام شنوائى باشد مانند عفونت يا ورم يا خشكى بيش از اندازه يا وجود شيئى خارجى بايد اين عوامل بيمارىزا را مداوا و از بين برد امّا اگر اشكال از مغز باشد دليل بر آن است كه مغز از حال اعتدال خارج شده است در اين حالت بايد مراكز عصبى را مداوا و به حال اعتدال درآورد و اگر در اثر مشاركت دستگاه گوارش با مغز باشد يعنى بخارات دستگاه گوارش باشد لازم است كه از داروهاى خلطآور چند نوبت استفاده شود تا دستگاه از اخلاط پاك گردد و پس از پاك شدن دستگاه گوارش از اخلاط بايد از داروها و غذاهاى مقوى مغز و اعصاب استفاده شود تا مغز هم به نوبه خود تقويت شده و از مشاركت با دستگاه گوارش در پيدايش صداهاى غير طبيعى گوش دست بردارد . هنگامى كه اندام شنوائى عفونت مىكند يكى از داروهاى بسيار مفيد اين است كه مازو را پودر كرده در سركه بجوشانند صاف كنند و از محلول صاف شده در گوش بچكانند ظرف چند روز عفونت را خشك مىنمايد و چنانچه عفونت سبب پاره شدن پرده صماخ گرديده باشد از مرهم داخليون اسود كه نحوه ساختن آن ذكر خواهد شد به پارچه‌اى كه به صورت فتيله‌اى درست كرده‌اند آغشته كرده داخل گوش بگذارند و اين عمل را چند نوبت ادامه دهند پرده پاره شده صماخ را ترميم مىكند و نيازى به عمل جراحى اين پرده نيست . از داروهاى ديگر براى مداواى اندام شنوائى ميوه درخت صنوبر و گندبيدستر است كه بايد پودر كرده در سركه\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nبجوشانند و پس از صاف كردن در گوش بچكانند و اگر زخم داخل مجراى شنوائى در دست‌رس باشد بايد آن را با كافور و سركه رقيق شده روزى دو سه بار شستشو دهند در مواقعى كه از گوش عفونت خارج مىشود و زخم در دسترس مىباشد مىتوان پودر پوست هليله زرد و زاج سوخته و پودر مازو را مخلوط نموده روى آن بپاشند تا عفونت را خشك كند .\r\nدر مداواى دردهاى عمقى گوش لازم است كه زير نظر پزشكان متخصص از اعضاء داخلى گوش عكس‌بردارى شود و تحت نظر آنان اقدام لازم معمول گردد .\r\n\r\nثقل سامعه ( ضعف شنوائى )\r\nسنگينى گوش حالات مختلف و اسباب متفاوت دارد كه هركدام بنوبه خود مداوائى دارد امّا گاه در اثر ضعف بينائى يا ضعف پرده صماخ يا ضعف در بقيه اندام شنوائى ثقل سامعه بوجود مىآيد كه در اين حالت اگر مقدارى مومياى اصل را در آب‌غوره حل كنند و فتيله‌اى تميز را به آن آغشته نمايند و در گوش بگذارند و اين عمل را مدتى ادامه دهند ثقل سامعه را مرتفع خواهد كرد . بقيه حالات ثقل سامعه بايد ابتدا ريشه‌يابى شده و اسباب يا علت آن مشخص شود سپس مورد درمان قرار گيرند .\r\n\r\nآبريزش از چشم\r\nآبريزش از چشمان علل و اسباب مختلف دارد گاهى در اثر برخورد هواى سرد يا عوامل تحريك‌كننده اين عمل انجام مىشود گاه در اثر بيماريهاى خود چشم و گاه در اثر مسدود شدن مجراى اشكى اشك چشم بر روى صورت جارى مىشود كه پزشكان چشم اين حالات مختلف را مىدانند لكن بسيار اتفاق مىافتد كه هيچ‌يك از حالات فوق يا آثار بيمارى در چشم موجود نيست و مجراى اشكى هم باز است امّا مرتب اشك چشم بر روى صورت و مقدارى هم از راه بينى جريان دارد اين نوع آبريزش در اثر سردى مزاج يا زيادى رطوبات در سر انسان است كه ترشحات اشك چشم زياد مىگردد و اين ترشحات با مصرف داروهاى گرم و خشك‌كننده و معاجين خشك‌كننده مداوا مىگردد .\r\n\r\nبراى اينكه چشم خود را سالم نگهداريم بايد نكات زير را رعايت كنيم :\r\n1 - زياد به اشياء خيره نشويم و به چشم فشار زيادى وارد نكنيم\r\n2 - چشم را در معرض دود و گرد و غبار قرار ندهيم\r\n3 - هواى زياد خشك مانند هواى بيابانها و نزديك كوره‌هاى آتش و بخاريهاى داغ به چشم ندهيم\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n4 - به نورهاى خيره‌كننده كمتر نگاه كنيم مانند نور رعد و برق و جوشكارى\r\n5 - از گريه كردن زياد برحذر باشيم لكن گاه گريه كردن ضمن استفاده روحى روانى تا حدودى براى چشم هم مفيد است\r\n6 - مواد آلوده به قارچها و باكتريها را به چشم نزنيم\r\n7 - بمحض احساس ناراحتى در چشم به متخصص مربوطه مراجعه كنيم\r\n8 - جماع كمتر بكنيم چون اين عمل آفت بينائى است بخصوص اگر به صورت غير طبيعى باشد بسرعت چشم را كم نور مىكند\r\n9 - از غذاهائى كه بخارات سر را زياد مىكنند مانند پياز خام ، كلم ، عدس ، دل و قهوه كمتر بخوريم\r\n10 - پرخورى نكنيم\r\n11 - به اندازه بخوابيم چون خواب بيشتر از حال طبيعى بخصوص در دوران كودكى سبب تنبلى چشم و بيخوابى هم سبب خستگى چشم مىگردد\r\n12 - هر شش ماه يك بار به چشم پزشك مراجعه كنيم و از سلامت چشم مطمئن گرديم\r\n\r\nزبان\r\nزبان عضوى ماهيچه‌اى است كه در داخل دهان قرار گرفته است و در انجام امور زندگى انسان وظائف زيادى را به عهده دارد .\r\n1 - زبان پاك‌كننده دهان است از ذرات غذائى باقيمانده در دهان بعد از هربار صرف غذا\r\n2 - عضو تكلم است و اگر آسيب ببيند سخن گفتن انسان مختلف مىگردد\r\n3 - عضو چشائى است و پرزهاى چشائى در بالاى آن قرار دارند و زبان اندام يكى از حواس اصلى بدن است\r\n4 - در عمل بلع دخالت دارد و گلوله غذايى را از دهان به حلق مىراند\r\n5 - در اكثر مواقع رنگ و جرم و حالات مختلف آن نمايانگر بعضى بيماريها مىباشد كه چند نمونه را يادآور مىشويم\r\nالف - بار زبان نمايانگر تجمع اخلاط در دستگاه گوارش است اگر اين‌بار سفيد باشد علامت رطوبت و اخلاط بلغمى سرد مزاج است . اگر بار زبان زرد باشد علامت مستولى بودن مواد صفراوى بر مزاج است ، اگر بار زبان سياه رنگ باشد دليل بر وجود مواد زائد و سمى در خون يا در كبد و يا دستگاه گوارش است .\r\nب - خشكى زبان كه خود دو حالت دارد ، اگر زبان خشك و صاف باشد دليل بر غلبه\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nحرارت تنها بر مزاج است ولى اگر خشك و باردار باشد دليل بر وجود اخلاط در بدن است .\r\nج - بدمزه بودن دهان دليل بر تنبلى و خستگى دستگاه گوارش است .\r\nد - سنگينى زبان دليل بر پرخون شدن زبان است يا پرى بدن از اخلاط اگر سنگينى با سرّى توأم باشد بايد زودتر مداوا گردد چون ممكن است چراغ چشمك‌زنى باشد براى بيمارىهاى سخت علاج\r\n5 - سستى و كم جانى زبان كه در عمل تكلم نمايان مىشود دليل بر ضعف عمومى بدن است اگر شدت پيدا كند انسان را از سخن گفتن بازميدارد .\r\nگاهى زبان خود بيمار مىشود ممكن است ورم داشته باشد يا زخم شود يا آفت بزند يا به سستى ماهيچه‌هاى بند زبان مبتلا گردد كه هركدام مداوائى مخصوص به خود دارد . امّا زخمهائى كه در زبان پيدا مىشوند آنهائى كه سرخرنگ و سوزش دارند درصورتىكه آثار حرارت در قسمتهاى ديگر بدن مشاهده شود زخم حرارتى مىباشند در اين صورت بايد از داروهاى سرد مزاج و قابض مانند برگ مورد ، جفت ، تاجريزى ، سماق كوهى ، گلنار و امثالهم را بجوشانند روزى چند بار در دهان مضمضه كنند تف كنند و از منضج‌هاى سرد مزاج بخورند و از غذاها و دواهاى گرم پرهيز كنند .\r\nاما اگر ورم زبان از پرخونى باشد بايد در طرفين زير فك زالو انداخته شود و از داروهاى سرد مزاج مضمضه كنند و مسهل مدر صفراوى به بيمار بدهند و اگر ورم سرد باشد از داروهاى گرم مزاج استفاده گردد .\r\nاگر در روى زبان آفت باشد لازم است ضمن پرهيز از غذاهائى كه آفت را تشديد مىكنند مانند خربزه ، هندوانه ، گردو ، گوجه‌فرنگى خام - چائى زياد و غيره مسهل گرم مزاجى بخورند و از داروهاى گرم مزاج براى مضمضه استفاده كنند تا آفت ريشه‌كن شود .\r\n\r\nسرفه\r\nهنگامى كه يك آزارى به ريه‌ها يا مجارى تنفسى وارد شود طبيعت سعى مىكند كه اين آزار را با سرفه از آن اندام دفع كند در اين حالت يك دم قوى بوسيله قفسه سينه و حجاب حاجز ( ديافراگم ) و بدنبال آن يك بازدم قوى بوسيله همين اعضاء صورت مىگيرد و سرفه تشكيل مىشود تا از دستگاه تنفس دفع آزار كند .\r\nسرفه براى دستگاه تنفس مفيد است همان‌طورى كه عطسه براى مغز و سينوسها مفيد مىباشد مشروط بر آنكه از اندازه طبيعى خارج نگردد .\r\nسرفه اقسام مختلف دارد و ما بطور خلاصه چند نمونه از اين حالات يا اقسام را يادآور مىشويم :\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n1 - سرفه‌اى كه از سردى مزاج ريه‌ها عارض مىشود . براى مداواى اين سرفه داروهاى گرم مزاج مانند ريشه پوست گرفته اصل سوسن ، انسيون ، رازيانه ، پر سياوشان را بجوشانند صاف كرده يك ليوان صبح و يك ليوان عصر به مدت دو روز بخورند . همچنين مىتوان گاودانه را پودر كرده با عسل درآميزند و چند روز صبح و عصر هر نوبت به قدر يك گردوى كوچك بخورند ، و مرمكى را با عسل درآميخته به قدر يك فندق در زير زبان بگذارند ، يا عصاره شيرين‌بيان را در دهان گذاشته بمكند . از چيزهاى ديگر كه براى اين بيماران مفيد است مقدارى گل قندى است كه با عسل درست كرده‌اند كه با قدرى عصاره انجير و عصاره مويز مخلوط كنند و چند روز صبح و عصر بخورند اين افراد بايد از غذاهاى سرد مزاج بپرهيزند و از غذاهاى گرم و نرم‌كننده ريه‌ها استفاده نمايند . براى سرفه‌هاى سرد مزاج خيسانده تخم مرو كه روزى چند بار جرعه‌جرعه مىخورند مفيد است .\r\n2 - سرفه گرم مزاج - اين سرفه در اثر حرارت ريه‌ها عارض مىشود و بايد در مداواى آن از داروها و غذاهاى سرد مزاج استفاده شود تا حرارت ريه‌ها فرونشيند .\r\nذيلا چند نمونه از داروهاى مفيد براى اين افراد را يادآور مىشويم :\r\nالف - جوشانده آب جو با سپستان\r\nب - شربت بنفشه و مرباى بنفشه\r\nج - آب انار شيرين كه بجوشانند تا بقوام آيد\r\nد - مالت جو را در دهان گذاشته بمكند بخورند تا حرارت ريه‌ها و مجارى تنفسى را كاهش دهد و ريه‌ها را نرم سازد .\r\nه - گل بنفشه ، عناب ، سپستان ، تخ كاهو ، تخم خيارچنبر را بجوشانند و صاف كنند و تا محلول داغ است مقدارى اسفرزه به آن اضافه كنند يك ليوان صبح‌ها و يك ليوان عصرها بخورند .\r\nو - از داروهاى مفيد ديگر بارهنگ ، شكرتيغال ، اسفرزه ، سپستان را مىتوان نام برد .\r\n3 - سرفه‌هاى رطوبى - اين سرفه‌ها از تجمع رطوبات در ريه‌ها عارض مىشوند . براى مداواى اين سرفه‌ها لازم است از داروها و غذاهاى خشك‌كننده رطوبات استفاده شود مانند پر سياوشان ، دارچين ، آويشن ، پونه كه جهت لعابدار شدن مقدارى صمغ عربى يا گتيراى گون به آنها اضافه مىشود . اين افراد بهتر است از غذاهائى استفاده كنند كه خلطزا نباشد و خشك‌كننده رطوبات باشد مشروط بر آنكه تحريك‌كننده نباشند .\r\n4 - سرفه‌هاى خشك - اگر اين سرفه‌ها با تب همراه باشند بايد از داروهاى مرطوب كننده و تب‌بر مانند گل بنفشه ، بارهنگ ، اسفرزه ، سپستان ، گياه خرفه يا تخم\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nخرفه ، تخم سبز خيار ، تخم خيارچنبر ، تخم كاهو استفاده شود و از غذاها و داروهائيكه تب را زياد مىكنند بپرهيزند و اگر تب نباشد و تنها خشكى ريه‌ها سبب سرفه شده باشد در اين صورت بايد از داروهاى نرم و مرطوب‌كننده استفاده شود مانند شير الاغ ، شير بز و شير ساير حيوانات مانند شير گاو ، سوپ جو ، ماء الشعير ، سفيده تخم مرغ خام ، آب ليموشيرين ، لعاب به‌دانه و ساير داروهاى رطوبت‌افزا .\r\n5 - گاهى سرفه در اثر وجود يك بيمارى مانند سرماخوردگى بوجود مىآيد كه با بهبودى سرماخوردگى سرفه هم بهبودى حاصل مىكند مشروط بر آنكه در زمان سرماخوردگى از غذاها يا داروهائى كه سبب استقرار سرفه در بدن مىگردند استفاده نشود مانند غذاهاى چرب يا ترش يا تند و هندوانه و خربزه و غذاهاى زياد شيرين يا زياد شور .\r\n6 - گاهى سرفه در اثر ابتلاء به بيمارىهاى ميكروبى و عفونت ريه‌ها يا مجارى تنفسى عارض مىشود كه علاج سرفه مداواى آن ناراحتىها با دارو يا با عمل جراحى خواهد بود .\r\n7 - گاهى حسايت به بعضى داروها يا غذاها يا بوهاى تحريك‌كننده بعضى عطرها يا دود و گرد و غبار يا دانه گرده گلها سبب ايجاد سرفه مىشوند كه در اين صورت لازم است از مواد تحريك‌كننده و حساسيت‌زا دور شوند .\r\nدر سرفه‌هائى كه مشخص نيست مزاج بيمار گرم است يا سرد يا بيمار نمىتواند احوال خود را بطور لازم بيان نمايد تا رهنمائى براى پزشك باشد . بايد ابتدا داروهاى سرد مزاج تجويز شود اگر دو سه روزى از اين داروها مصرف شد و بيمارى رو به بهبود نرفت درصورتىكه نشانه‌هاى ديگر موجود در بدن بيمار حكايت از حرارت نكنند مانند رنگ چهره بيمار ، نبض بيمار ، رنگ ادرار ، رنگ زبان و غيره مىتوان از منضج‌هاى گرم مزاج مخصوص ريه‌ها مانند پر سياوشان ، ريشه شيرين‌بيان و خيسانده تخم مرو و غذاهاى گرم لعابدار مانند انجير خيس‌كرده يا طبخ كرده استفاده نمود .\r\nنسخه : مردى چهل ساله بمطب مراجعه كرده اظهار مىدارند كه صداى او مانند صداى راديو كه با قطع و وصل برق صداى آن قطع و وصل مىشود صداى ايشان هم قطع و وصل مىگردد و حدود يك ماه است كه چنين حالتى دارد . پس از بررسى معلوم شد كه در اثر خوردن فلفل سبز به اين بيمارى مبتلا گرديده آقاى دكتر سيد احمد على فرمودند كه بيمارى ايشان نوعى خروسك يا لارانژيت است و يك بيمارى كمياب است و آن را خروسك فلفلى مىگويند و با داروهاى مخصوص خروسك بهبودى حاصل شد .\r\nدستور حاجىآقا بقرار زير است :\r\nزالو 4 عدد در طرفين حنجره بيمار بيندازند . منجه و اسفرزه را بخيسانند جرعه‌جرعه بخورند ، روز اول تخم كاهو تخم گشنيز گل بنفشه عناب و سپستان را بجوشانند\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nيك ليوان صبح و يك ليوان عصر بخورند . روز دوم مقدار ده گرم سناى مكى و ده گرم گل ختمى و 5 گرم گل بنفشه را بجوشانند آب صاف شده را نصف صبح ناشتا و نصف حدود ساعت ده صبح بخورند يا از فلوس استفاده كنند روزهاى سوم و چهارم باز منضج روز اول را بجوشانند روزى يك ليوان بخورند .\r\nضمنا برگ مورد و جفت و تاجريزى و سماق كوهى را بجوشانند و از آب صاف شده روزى چند بار غرغره كنند تف كنند و پس از اتمام غرغره مقدارى از خيسانده اسفرزه بخورند تا حنجره نرم شود .\r\nاز غذاهاى گرمى و سرخ‌كرده و تحريك‌كننده‌ها مانند ادويه‌جات و غذاهاى زياد چرب پرهيز نمايند و بيشتر غذاهاى سرد مزاج لعابدار بخورند مانند سوپ جو .\r\n\r\nسرفه‌هاى ادامه‌دار\r\nافرادى كه چند ماه متوالى سرفه مىكنند و گاهى درد قفسه سينه هم دارند اغلب پزشكان اين ناراحتى را حساسيت مىدانند درصورتىكه ارتباطى با حساسيت نداشته و معمولا اين‌گونه سرفه‌ها از حرارت و خشكى ريه‌ها مىباشند بايد به اين افراد منضج و مسهل سرد مزاج و داروها و غذاهاى لعابدار و داروى غرغره سرد مزاج بدهند و اگر بينى خشك دارند روغن گل بنفشه در بينى بچكانند و پودر گشنيز بخور دهند و اگر ترشح پشت حلقى يا ترشح قدامى دارند مىتوانند از بخور اسطوخودوس استفاده كنند و از غذاهاى گرم و خشك و تحريك‌كننده بايد پرهيز نمايند .\r\n\r\nنفس تنگه ( آسم ، ضيق النفس ، ربو )\r\nآسم يك بيمارى تنفسى است و كسى كه به اين بيمارى مبتلا مىگردد به سختى نفس مىكشد مانند كسى كه دارد خفه مىشود يا كسى كه بسيار خسته شده است و دارد هن‌هن يا له‌له مىكند .\r\nاين بيمارى علل و اسباب متفاوت دارد كه ذيلا چند نمونه از اسباب اين بيمارى را متذكر مىشويم .\r\n1 - گاه در اثر تجمع اخلاط بلغمى در برنش‌ها و ريه‌ها بوجود مىآيد در اين حالت لازم است به بيمار داروهاى گرم مزاج و خشك‌كننده اخلاط داده شود و چند نوبت به او مسهل بدهند صبح‌ها بخورد و منضجى از پر سياوشان ريشه پوست گرفته شده شيرين‌بيان و زوفا را بجوشانند يك ليوان از آب صاف‌شده را عصرها بخورد .\r\n2 - گاه در اثر خشكى و سختى برنش‌ها و كم شدن قابليت ارتجاع ريه‌ها تنگى\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nنفس بوجود مىآيد كه در اين صورت بايد از غذاها و داروهاى لعابدار استفاده شود و از غذاها و دواهاى خشك‌كننده بايد پرهيز نمود .\r\n3 - گاه نفس تنگه در اثر غلبه خون مىباشد كه در اين صورت كم كردن مقدارى خون از بدن كه بهتر است از سياهرگ بالاى ساعد گرفته شود نفس باز مىشود و چنانچه لازم باشد عمل خون گرفتن را مىتوان چند نوبت تكرار نمود .\r\n4 - گاه در اطفال مختصر نفس تنگه پيدا مىشود كه آن هم پيوسته و ممتد نيست و كم‌وزياد مىشود در اين حالت لازم است ابتدا بررسى شود كه آسكاريس در بدن طفل هست يا خير چون بسيارى از مواقع تجمع انگل در دستگاه گوارش و زيادى نوزاد آنان در شش‌ها سبب تنگى نفس در اطفال مىگردد پس چنانچه وجود آسكاريس ثابت شد قبل از هر چيز بايد نسبت به دفع اين انگلها اقدام گردد .\r\n5 - ناراحتىهاى قلبى عروقى هم مىتوانند سبب تنگى نفس گردند كه در اين حالت لازم است مداوا زير نظر پزشكان متخصص قلب و عروق باشد .\r\n6 - گاه در اثر ناراحتىهاى عضلانى كه قفسه سينه را باز و بسته مىكنند نفس تنگه عارض مىشود مانند هنگام ضربه خوردن روى دنده‌ها كه در اين صورت مداواى ضربديدگى همان مداواى نفس تنگه مىباشد .\r\n7 - گاه در اعضاء مجاور دستگاه تنفس ناراحتى يا عارضه‌اى بوجود مىآيد و بتبع آن ريه‌ها يا دستگاه گوارش هم متأثر شده و براى آن ايجاد مزاحمت مىشود .\r\nتبصره - نفس تنگه‌هائى كه با آثار و علائم گرم مزاجى توأم مىباشند مانند زمان سرماخوردگى يا بيماريهاى ديگر بايد با داروهاى سرد مزاج و لعابدار مداوا گردند .\r\n8 - گاه در اثر وجود غده‌هاى خوش‌خيم يا بدخيم در ريه‌ها نفس‌تنگه بوجود مىآيد كه اين‌گونه غده‌ها در زمان حاضر بيشتر با عمل جراحى مداوا مىگردند لكن اگر غده بدخيم باشد بايد فورا اقدام شود تا فرصت از دست نرود .\r\nتبصره - در تمام مدتى كه به مداواى بيمارى آسم پرداخته مىشود بايد مزاج بيمار نرم باشد چون يبوست مزاج خود بيمارى آسم را تشديد مىكند براى انجام اين منظور مىتوان انجير و سلاب و پونه را طبخ نمود و به آب صاف شده مقدارى عسل اضافه كنند و قبل از غذا ميل نمايند .\r\nافرادى كه به تنگى نفس مبتلا مىباشند بايد ورزش كنند امّا ورزش را بايد از كم شروع نموده و بتدريج به ورزشهاى مناسب و متوسط برسند از نظر مواد غذائى هم لازم است از غذاهاى سبك و زودهضم استفاده كنند و بتدريج خود را به غذاهاى معمولى برسانند .\r\nيكى از معالجات مفيد براى تنگى نفس قى كردن است و اگر مقدارى ترپ به بيمار بدهند سپس او را به استفراغ وا دارند بيرون ريختن مواد از معده كه همراه آن ممكن\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nاست قدرى از اخلاط ريه‌ها هم خارج شود در باز شدن نفس بيمار تأثير بسزائى دارد .\r\nيكى از داروهاى مفيد براى آسم شش روباه است براى اين منظور شش روباه را خشك مىكنند سپس آن را پودر كرده و روزانه به مقدار تقريبا 8 گرم از آن را مىخورند . از غذاهاى مفيد براى اين بيماران گوشت گنجشك و كبك و درّاج و آبگوشت خروس و شربت عسل مىباشد با در نظر گرفتن مزاج بيمار كه گرم بايد يا سرد .\r\nبيمار آسمى بايد از غذاها و داروهائيكه در شكم ايجاد نفخ مىكنند پرهيز نمايد سعى شود همراه غذا و بالاى غذا آب ننوشد . در آسم‌هاى كهنه اطباء سنتى دستور مىداده‌اند پيه ميوه حنظل و درمنه را بطور برابر و پوره ارمنى را نصف مقدار و ريشه پوست گرفته شيرين‌بيان و جواشير هركدام يك جزء مجموع را پودر كنند و با آب مخلوط كرده به صورت حب درآورند و روزى دوبار هربار تعدادى از حب‌ها را كه حدود 4 گرم باشد با قدرى شربت عسل بخورند .\r\nاز داروهاى ديگر براى آسم اين است كه پونه را در شير گاو بجوشانند و به بيمار بدهند بخصوص اگر بيمار حرارت داشته باشد براى او مفيد است .\r\nگاهى تنگى نفس با درد سينه توأم مىباشد و ممكن است سرفه هم بطور كم يا زياد همراه باشد ابتدا لازم است بررسى شود كه اين افراد ناراحتى قلبى نداشته باشند اگر ناراحتى قلبى دارند بمداواى ناراحتى قلبى بايد پرداخت و چنانچه مشكل قلبى نداشته باشند بايد توجه كنيم كه سرفه خشك است يا بلغمى است و معمولا افرادى كه سرفه با درد قفسه سينه دارند سرفه‌هاى خشك مىزنند . براى اين افراد گل ختمى يا تخم ختمى ، تخم خبازى ، بارهنگ ، عناب ، سپستان و امثالهم را به‌طورىكه بارهنگ ثلث مقدار بقيه داروها باشد بجوشانند يك ليوان صبح و يك ليوان عصر روز اول بخورند اگر مزاج بيمار يبوست دارد مىتوانند از روز دوم مقدار بيست گرم سناى مكى را با قدرى گل بنفشه و تخم كاهو با حدود هشت استكان آب بجوشانند تا تقريبا نصف آب بخار شود صاف كنند و روزى يك استكان صبح ناشتا بخورند و عصرها از همان داروئى كه روز اول خورده روزى يك ليوان بخورند و اسفرزه با منجه را بخيسانند روزى چند بار جرعه‌جرعه بخورند ، گرد كافور را با سركه بمالند روى محل درد ، گل ختمى و آرد جو و اسفرزه را بكوبند با شير گرم شبها خمير كنند و گرماگرم روى محل درد بگذارند و بخوابند .\r\nاگر آثار غلبه خون در بيمار هست روى سينه او زالو انداخته شود . يكى از داروهاى مفيد براى نفس تنگه‌هائى كه از حرارت نباشند و كهنه شده باشند و آثار رطوبت و اخلاط در بيمار مشاهده شود عبارت است از ريشه گياه بسفايج ، دانه انسيون و ريشه پوست گرفته شيرين‌بيان مجموع را بكوبند و هر نوبت مقدار بيست گرم از مجموع را بجوشانند يك ليوان صبح و يك ليوان عصر بخورند و چند روز ادامه دهند\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nو داروهاى ديگر خود را هم استفاده كنند و پرهيز غذائى مخصوص آسم‌هاى سرد بلغمى را نگه دارند .\r\n\r\nسينه‌پهلو\r\nدر بيمارى سينه‌پهلو فرد داراى تب و لرز و درد پهلو و سرفه و خروج اخلاط چركى از ريه‌ها مىباشد جهت كامل شدن تشخيص بيمارى مىتوان از ريه اين افراد راديوگرافى نمود و آزمايش مربوط هم به تشخيص بيمارى كمك مىكند اطباء طب سنتى جهت تشخيص عفونت ريه‌ها دستور مىداده‌اند كه بيمار خلط سينه خود را در بالاى يك ظرف آب بيندازد اگر خلط بالاى آب بماند عفونت نيست و اگر به ته آب برود عفونت است و به هر مقدار از خلط كه به ته آب برود به همان مقدار ريه‌ها دچار عفونت مىباشند درصورتىكه ريه‌ها عفونت داشته باشند لازم است كه از داروهاى گياهى و شيميائى توأما استفاده شود از آنتى بيوتيكها جهت خشك كردن و ضد عفونى كردن ريه‌ها و جلوگيرى از انتشار ميكروب مربوط استفاده شود و از داروهاى گياهى براى نرم و لطيف كردن شش‌ها و ساير اندامهاى تنفسى و بالا بردن مقاومت بدن و تقويت طبيعت و تقويت گلبولهاى سفيد براى مبارزه با ميكروبها مىتوان استفاده نمود .\r\nاز داروهاى مفيد براى اين افراد منجه ، گل يا تخم خبازى ، بارهنگ ، تخم كاهو ، تخم خرفه يا گياه خرفه ، عناب ، سپستان و امثالهم مىباشند كه بايد چند نمونه از داروهاى مذكور را بجوشانند و روزى يك ليوان صبح و يك ليوان عصرها به بيمار بدهند از دانه‌هاى لعابدار مانند اسفرزه ، تخم مرو ، بارهنگ ، منجه ، به دانه ، شكر تيغال و امثالهم بخيسانند و بيمار جرعه‌جرعه بخورد .\r\nدر اطاق نسبتا گرم كه هواى آن خشك نباشد استراحت كند و از كارهاى ورزشى كه به شش‌ها فشار آورده شود خوددارى كنند بخصوص شنا در آب براى اين افراد مضر است ، بايد هواى تنفسى آنان آلوده به دود و گرد و غبار نباشد و از غذاهاى گرم و تحريك كننده پرهيز كنند . آرد جو و گل ختمى و اسفرزه را بكوبند با شير گرم مخلوط كنند به صورت خمير گرمى درآيد روى سينه و پهلوها و قسمتهائى كه درد دارد بگذارند ، از غذاهاى لعابدار بيشتر استفاده نمايند .\r\n\r\nچند نمونه از چيزهايى كه براى تنگى نفس مفيد مىباشند :\r\n1 - مخلوطى از ريزم بسفايج و انسيون بطور مساوى و ريشه پوست گرفته شده شيرين‌بيان 2 برابر مجموع را بجوشانند از آب صاف شده يك ليوان صبح و يك ليوان عصر بخورند و چند روز ادامه دهند .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n2 - اگر مقدار بيست گرم پياز عنصل را با قدرى آب و حدود سه برابر آن عسل بپزند تا آب بخار شود و عسل باقى بماند سپس آن را چهار قسمت كنند و هر نوبت يك قسمت از آن را بخورند در باز كردن نفس افراد آسمى اثر قابل توجهى دارد . لازم به تذكر است كه خوردن پياز عنصل طبخ نشده سمى است و تقريبا كشنده مىباشد و معده را دچار خونريزى مىكند بايد آن را حتما طبخ كنند و از طبخ شده آن هم به مقدار خيلى كم همان گونه كه فوقا ذكر شد ميل نمايند .\r\n3 - دم‌كرده گل پونه براى بيماران آسمى مفيد است و بايد چند روزى صبح و شب مقدارى از دم‌كرده آن خورده شود تا اثر آن ظاهر شود .\r\n4 - خوردن تره و ماء الشعير هم در باز كردن نفس مفيد مىباشد .\r\n5 - براى افرادى كه تنگى نفس در آنان با حرارت و خشكى ريه‌ها توأم است عرق چنار مفيد مىباشد . براى تهيه عرق چنار بايد پوست ساقه‌هاى جوان چنار را بگيرند خرد كنند و مدت دو روز در آب خنك بخيسانند سپس با دستگاه عرق‌گير از آن عرق تهيه كنند و عرق حاصل را در جاى خشك و خنك نگهدارى كنند و روزى يك فنجان قهوه خورى از آن را افراد بالغ صبح ناشتا ميل كنند . ( لازم به تذكر است كه با عرق چنار بهتر است دوغ و ترشىجات خورده نشود )\r\n6 - خوردن مسهل‌هاى گرم مزاج براى افرادى كه نفس تنگه آنان رطوبى است مانند سناى مكى و خوردن مسهل‌هاى سرد مزاج براى آنان كه مزاج گرم دارند مفيد مىباشد .\r\n7 - براى بعضى از نفس‌تنگه‌ها خوردن جوشانده گزنه با ماء الشعير مفيد است .\r\n8 - خون گرفتن از سياهرگ روى ساعد يا انداختن چند زالو روى سينه فرد آسمى در باز كردن نفس اثر بسزائى دارد .\r\n\r\nآنچه براى بيماران آسمى مضر است :\r\n1 - خوردن غذاهاى ديرهضم و غذاهاى نفّاخ و غذاهاى زياد چرب و غذاهاى زياد ترش يا تند\r\n2 - خوردن آب يخ و بستنى يا هر غذاى يخ‌زده\r\n3 - خوردن غذاهائى كه رطوبات بدن را زياد مىكنند براى افراد سرد و بلغمى مزاج و غذاهاى تند و گرم مزاج براى افراد گرم مزاج\r\n4 - دود و گرد و غبار و هواى آلوده\r\n5 - تنفس عطرها و مواد شيميائى تحريك‌كننده دستگاه تنفس يا مخاط حلق\r\n6 - ورزشها و حركات جسمى كه نياز به باز و بسته شدن شديد قفسه سينه دارند مانند شنا در آبهاى موج‌دار\r\n\r\n","description":"","footnote":"","page_name":" 75 ","page_number":75},
  {"content":"\r\n\r\n\r\n« التهاب مخاط حنجره »\r\nالتهاب مخاط حنجره گاه شديد و گاه خفيف مىباشد گاه در اثر هجوم قارچها و باكتريها و ساير ميكروبهاست گاه ويروس است مانند ويروس سرماخوردگى و آنفلوآنزا گاه در اثر حرارت غالب بر مخاط و گاه در اثر خشكى غالب بر مخاط حنجره و گاه حرارت و خشكى هر دو مىباشند . گاه خشكى و التهاب مخاط حلق و حنجره به حدى است كه بيمار چون سرفه كند مانند صداى اذان خروس مىباشد و اين بيمارى را خروسك يا لارنژيت خروسكى مىگويند و اطفال بيشتر از ديگران به اين بيمارى مبتلا مىشوند علائم اين بيمارى عبارتند از سرفه‌هاى خروسكى ، تنگى نفس ، گاهى تب ، گاه وجود درد در مخاط حلق و ساير آثار حرارت در بدن .\r\nبراى مداواى بيمارى خروسكى بهتر است اين بيمار در اطاقى باشد كه داراى بخار آب به حد كافى باشد و از غذاهاى گرم و خشك بايد پرهيز كنند و از داروهائى نظير گل بنفشه ، عناب ، سپستان ، تخم كاهو ، تخم خيار ، تخم خرفه ، نيلوفر آبى و امثالهم بجوشانند از آب صاف شده روزى دوبار متناسب با سن بيمار به او بدهند و از دواهاى لعابدار مانند اسفرزه ، بالنگان ، منجه و غيره بخيسانند روزى چند بار ساعت بساعت بخورند و چنانچه در مخاط حلق و حنجره ورمى هم باشد بهتر است در زير گلوى بيمار زالو انداخته شود تا ورم كشيده شده و خطر تنگى نفس و خفگى مرتفع گردد . غذاى بيمار بايد از غذاهاى سرد مزاج و رطوبى باشد مانند سوپ جو ضمنا مالت جو و صمغ عربى براى اين افراد مفيد است .\r\n\r\n« خشونت حنجره و گرفتگى صدا »\r\nهنگامى كه خشونت حنجره با گرفتگى صدا توأم مىشود معمولا مزاج بيمار گرم است و بايد از منضج و مسهل‌هاى سرد مزاج استفاده شود و در زير گلو در بالاى حنجره چند عدد زالو انداخته شود و از خوردن غذاهاى گرم مزاج و ادويه و غذاهائى كه زبرى و خشونت حنجره را زياد مىكنند مانند ترشىجات پرهيز نمايند و حتى المقدور كمتر صحبت كنند و بصداى بلند فرياد نكنند و اگر بيمارى مدتى به طول انجاميده است بايد داروها و پرهيز غذائى را هم مدتى ادامه دهند از داروهائيكه براى اين افراد استفاده مىشود گل بنفشه ، گل ختمى ، گل يا دانه پنيرك ، تخم كاهو ، تخم سبز خيار ، عناب ، سپستان ، اسفرزه ، خرفه و داروهاى سرد مزاج و لعابدار ديگر و از غذاها سوپ جو ، ماء الشعير ، مالت جو ، پاچه گوسفند ، گوشت ماهيچه ، سيب ، مغز كاهو و غيره براى اين افراد مفيد مىباشند .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n\r\n« سياه‌سرفه »\r\nسياه‌سرفه يك بيمارى ميكروبى است لكن عامل اين بيمارى در افرادى كه اخلاط رطوبى در بدنشان زيادتر از حال طبيعى مىباشد بهتر مىتوانند فعاليت كرده و ايجاد بيمارى نمايد زمانى كه بدن بيمار آمادگى براى پرورش عامل بيمارى را داشته باشد اگر عامل بيمارى وارد بدن فرد شود بدستگاه گوارش رسيده و در آنجا متمركز مىشود و در حدود يك يا دو هفته پس از ورود اين عامل بيمارى آثار بيمارى در بيمار ظاهر مىشود بيمارى سياه‌سرفه بيشتر عارض كودكان و گاهى هم عارض بر افراد بالغ كه مزاج مستعد براى اين بيمارى دارند مىشود . آثار بيمارى ابتدا مانند سرماخوردگى با تب و آبريزش از بينى و سرفه شروع مىشود و بيمار نوبت به نوبت سرفه مىكند و در فاصله بين دو نوبت به ظاهر سالم به نظر مىرسد . هنگام سرفه كردن سرفه‌ها پىدرپى و شديد است به‌طورىكه لبها و گاه چهره و ناخن‌هاى بيمار كبود مايل به سربى رنگ مىشود و مقدارى رطوبات چسبناك يا كف از دهان بيمار خارج مىگردد و گاهى هم به بيمار حالت استفراغ دست مىدهد .\r\nعامل بيمارى سياه‌سرفه معمولا در اخلاط بلغمى و سرد مزاج تكثير پيدا مىكند لذا براى مداواى اين بيماران بايد از داروهاى گرم و خشك استفاده شود . از داروهاى مفيد براى سياه‌سرفه ، پر سياوشان ، رب سوس ( عصاره شيرين‌بيان ) ، دارچين ، گنه‌گنه و ساير داروها و غذاهاى گرم و خشك مىباشد و بيمار ضمن مصرف داروهاى فوق بايد از خوردن غذاهاى سرد و مرطوب مانند هندوانه ، دوغ ، ترشىجات - مركبات ، كاهو ، قهوه ، كيوى و غذاهاى ترش و زياد چرب پرهيز نمايد .\r\n\r\n« خشكى مخاط بينى »\r\nخشكى مخاط بينى اكثر مواقع در اثر بيماريهائى كه مزاج گرم و خشك دارند مانند آنفلوآنزا و غيره عارض مىشود . گاه در اثر كم شدن ترشحات مخاط بينى و گاه در اثر شدت حرارت مزاج و گاه در اثر مصرف داروها يا غذاهاى تند و خشك‌كننده مخاط بينى اين بيمارى عارض مىگردد . به‌هرحال جهت مداواى خشكى بينى ابتدا بايد از خوردن داروها و غذاهاى گرم و خشك و ادويه‌جات اجتناب نمود و در مقابل از غذاها و دواهاى مرطوب‌كننده بايد استفاده شود مانند گياه بقله الزهرا ( حرفه ) ، گل بنفشه ، تخم خيار سبز ، تخم گشنيز ، عرق بيد ، عرق بيدمشك ، عرق چنار ، عرق كاسنى و امثالهم و از غذاهاى مرطوب‌كننده آلوى بخارا ، هلو ، سوپ جو ، اسفناج ، كاهو و غيره بعلاوه مىتوان عصاره يا جوشانده بعضى گياهان مانند خرفه و گل بنفشه را بر پيشانى ماليد و از روغنهاى مرطوب‌كننده مانند روغن گل بنفشه يا روغن حاصل از تخم خرفه را در بينى چكاند و از داروهاى عطسه‌آور سرد مزاج هم استفاده نمود .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n\r\n« داروهاى گياهى جهت تسكين درد دندان يا درد لثه »\r\nدرد دندان معمولا در اثر خرابى دندان عارض مىشود و گاه دندان سالم است و لثه دردناك است به‌هرحال درصورتىكه امكان داشته باشد دندان خراب شده را تعمير كنند درد آن ساكت مىشود لكن اگر بعللى امكان تعمير موجود نيست مىتوان از داروهاى گياهى استفاده نمود از سوى ديگر بسيارى از مواقع مشاهده شده كه دندان سالم ولى لثه دردناك است و يا جاى كشيده شدن دندان ممكن است هفته‌ها و گاه ديده شده ماهها درد شديد دارد و گاهى هم دردهاى مفصلى گريبانگير فك مىشوند و اين بيمارى ارتباطى به دندان و دندان‌پزشك ندارد بايد مداواى دردهاى مفصلى نمود امّا از داروهاى گياهى تسكين‌دهنده درد دندان :\r\nنسخه اول - پوست خشخاش ده مثقال ، فلفل سياه سه مثقال هر دو را بكوبند پودر شود و پودر حاصل را با حدود پنج استكان گلاب بجوشانند تا تقريبا نصف گلاب بخار شود محلول را از پارچه‌اى صاف كنند و آب صاف‌شده را مجددا بجوشانند تا سفت و خميرى شود ماده باقىمانده را به صورت حب‌هائى به اندازه دانه فلفل سياه در آورند و بخشكانند و در مطب نگه دارند هنگام درد دندان يك يا دو عدد از اين حب‌ها را روى دندان دردناك بگذارند معمولا درد دندان را ساكت مىكند . اگر از آب صاف‌شده جوشانده فوق را هم در پاى دندان دردناك بگيرند درد دندان را ساكت خواهد كرد .\r\nنسخه دوم - افرادى كه درد دندان دارند و مزاجشان سرد است اگر مقدارى فلفل سياه را بكوبند پودر شود و از پاچه‌اى بيرون آورند ( الك كنند ) هنگام درد دندان مقدارى از اين پودر را با عسل طبيعى درآميخته روى دندان دردناك بگذارند . معمولا درد دندان را ساكت مىكند .\r\nنسخه سوم - اگر مقدارى گلاب و سركه را بطور برابر مخلوط كرده بالاى آتش بگذارند تا قدرى بجوشد اگر از اين محلول گرماگرم بالاى دندان دردناك بگيرند و مضمضه كنند اكثر مواقع درد دندان را ساكت مىكند .\r\n\r\n« استرخاء ماهيچه‌هاى بن زبان و حلق »\r\nگاه افرادى به مطب مراجعه مىكنند كه نمىتوانند مرحله اول عمل بلع را انجام دهند و لقمة غذائى را از دهان و حلق وارد مرى كنند امّا هنگامى كه لقمه غذائى وارد مرى مىشود مرى كار خود را خوب انجام داده و ساير مراحل عمل بلع تا معده به خوبى انجام مىشود پزشكان به اين بيماران مىگويند كه ناراحتى آنان عصبى است اما از نظر اطباء طب سنتى اين بيمارى در اثر استرخاء ( سستى ) ماهيچه‌هاى بن زبان و حلق\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nمىباشد كه قادر نيستند غذا را از خود رانده و وارد مرى نمايند . جهت مداوا لازم است اين بيماران مقدارى آويشن و زونا و زنجبيل و توكليجه و تخم شنبليله را بجوشانند و از آب صاف‌شده آن روزى چند بار در دهان گرفته و مضمضه كنند و در بن زبان نگه دارند و درصورتىكه قادر باشند در حلق غرغره كنند و تف كنند لازم به ذكر است كه اين دارو خوراكى است و اگر پائين رفته و خورده شود مانعى ندارد همچنين فلفل سياه و دانه كاج و زنجبيل را بكوبند پودر شود روزى دو سه بار از اين پودر به بن زبان بپاشند يا مجموع را جوشانند صاف كنند و از آب صاف‌شده مانند داروى فوق مضمضه و غرغره نمايند و داروى خوراكى روز اول اصل سوس ( ريشه پوست گرفته شيرين‌بيان ) و تخم كرفس و توكليجه و بادرنجبويه از هركدام مقدارى را گرفته بجوشانند و يك ليوان صبح و يك ليوان عصر بخورند و روز دوم يك مسهل گرم مزاج بخورند و روز سوم مجددا داروى روز اول را تكرار كنند و از روز چهارم از داروهاى مقوى اعصاب و عضلات مانند فرنجمشك و بادرنجبويه و بهارنارنج و ورون بجوشانند روزى يك ليوان از آب صاف شده را عصرها بخورند و از معاجين مقوى مانند معجون فلونيا ( معجون شيخ الرئيس ) و معجون فيقرا به قدر يك فندق عصرها بخورند و چند روز ادامه دهند و اگر مومياى مكى اصل پيدا شود مىتوان مقدارى آويشن را جوشانده صاف كنند و بجاى يك نوبت از داروهاى فوق يا از روز ششم يا هفتم تا سه روز مقدارى از اين موميائى را با يك استكان از آب جوشانده آويشن بخورند و اگر آويشن نباشد مىتوانند موميائى را با آب كرفس و زيره بخورند .\r\n\r\nعوامل زير مىتوانند سبب ناراحتى معده شوند :\r\n1 - حرارت معده - علائم حرارت معده عبارتند از عطش ، لذت بردن از نوشيدنيهاى سرد مزاج ، باد گلوى خشك ، بيمار گاه احساس گرسنگى زياد مىكند و گاه ممكن است اشتهاى خود را از دست بدهد .\r\n2 - سردى معده - علائم سردى معده عبارتند از : عطش كم ، آروغ ترش ، غذاهاى زود هضم آنان را ناراحت نمىكند امّا غذاهاى ديرهضم آنان را ناراحت مىكند ، غذا از معده ديرتر از حال طبيعى خارج مىشود ، اين افراد در ابتداى شروع بيمارى اشتهاى زياد دارند و بتدريج اشتهاى انان به غذا بشدت كاهش مىيابد .\r\n3 - خشكى معده - علائم خشكى معده عبارتند از : عطش زيادتر از حال طبيعى ، زبان بيمار معمولا خشك مىشود ، بدن رو به لاغرى مىرود ، بيمار با غذاهاى مرطوب كننده احساس آرامش مىكند . اين افراد با غذاها و دواهاى مرطوب‌كننده مداوا مىشوند .\r\n4 - تجمع اخلاط بلعمى در معده - علائم : زبان آنان بار دارد ، عطش كم است ،\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nزمانى كه غذا كمتر بخورند آسوده‌ترند ، گاه حال تهوع دارند ، معمولا كم‌اشتها مىباشند ، شكم آنان نفخ مىكند ، غذاهاى خشك‌كننده به آنان فايده مىرساند ، معمولا رنگ آنان پريده است .\r\n5 - وجود ورم در ديواره معده - اگر ديواره معده متورم باشد معمولا با فشار دادن گودال زير جناغ سينه در معده احساس درد مىشود ، غذا خوب هضم نمىشود ، با وسائلى نظير آندوسكپى مىتوان به ورم پى برد ، بايد مشخص شود كه ورم گرم مزاج است يا سرد مزاج ضمنا ورم بدخيم است يا خوش‌خيم .\r\n6 - وجود غده در معده - اگر در معده غده‌اى باشد تا زمانى كه غده كوچك است با حس لامسه از بيرون قابل تشخيص نمىباشد براى اثبات وجود غده نياز به عمل آندوسكپى مىباشد و پس از اثبات وجود غده بايد از آن نمونه‌بردارى شود و مشخص شود كه غده خوش‌خيم است يا بدخيم ، درصورتىكه بدخيم باشد بايد هرچه زودتر نسبت به عمل جراحى و بيرون آوردن غده يا كل معده از بدن اقدام شود و اگر بدخيم نباشد درصورتىكه سرد مزاج يا گرم مزاج باشد مىتوان با داروهاى سنتى نسبت به مداواى بيمار اقدام لازم معمول داشت .\r\n7 - وجود انگل در معده - وجود انگل در معده به كمك آثار ناراحتىهاى معده و سپس با بيرون كشيدن مقدارى از محتويات مخاط معده مىتوان بوجود انگلهاى معده كه بيشتر از نوع هليكو باكتر مىباشند پى برد و پس از وجود انگل مىتوان با داروهاى شيميائى يا داروهاى گياهى براى از بين بردن آن اقدام لازم معمول نمود .\r\n8 - سستى و ضعف معده - تنبلى معده در عمل هضم است و با داروهاى پاك‌كننده و بدنبال آن داروهاى تقويت‌كننده مرتفع خواهد شد .\r\n9 - اثر اعضاء مجاور معده بر معده - چنانچه ناراحتى معده در اثر ناراحتى اعضاء مجاور باشد ناراحتى آن عضو را بر طرف كنيم ناراحتى معده هم بر طرف خواهد شد .\r\n10 - ناراحتى معده اگر در اثر ناراحتى عصبى باشد در اين حالت بايد نسبت به رفع ناراحتى اعصاب اقدام گردد\r\nجهت مداواى معده‌هاى گرم مزاج مىتوان تخم خشخاش ، تخم كاهو ، تخم حرفه ، تخم خيار را كوبيده در مقدارى آب ريخته با دست بمالند و از صافى گذرانيده عصاره آن را بگيرند و روزى دوبار هربار نصف ليوان به بيمار بدهند و اگر ناراحتى معده از اخلاط گرم مزاج باشد بايد از مسهل‌ها يا ملين‌هاى سرد مزاج مانند فلوس براى تخليه معده استفاده نمود .\r\nبراى معده‌هائى كه مزاج گرم و التهاب دارند غذاها و داروهاى زير مفيدند ، ماست شيرين ، مغز سبز خيار ، هلو ، آش انار ، آش سماق ، آش با آب‌غوره ، يا تمبر هندى و از\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nداروها كاسنى ، تخم كاهو ، گشنيز ، عناب ، صندل سفيد و ساير داروهاى سرد و مرطوب‌كننده و ضد التهاب . اگر ناراحتى معده از سردى مزاج معده يا از تجمع اخلاط بلغمى در معده باشد در هر دو حال بهتر است ابتدا با منضج و مسهل‌هاى گرم‌مزاج معده را پاكسازى كنيم سپس با داروهاى مقوى و تنظيم‌كننده كار معده آن را تنظيم و تقويت نمائيم براى اين افراد غذاهاى سرد مزاج و ترشىجات و غذاهاى زياد چرب ، غذاهاى خلطساز ، آنتىبيوتيك‌هاى خوراكى ، داروهاى ضد حساسيت و خواب‌آور ، آسپرين ، قهوه ، چائى زياد ، غذاهاى زياد سرد و يخ‌زده مضر است بعلاوه سيگار كشيدن هم ناراحتى آنان را تشديد مىكند از داروهاى ضمادى براى معده‌هاى سرد مزاج و رطوبى مىتوان داروهاى زير را نام برد :\r\nمصطكى ، زعفران ، فرفيون ، سنبل الطيب و روغن بلسان از هركدام بطور مساوى برداشته ابتدا بايد داروهاى خشك را بكوبند بعد با داروهاى ديگر كه مايع‌اند و مقدارى عسل مخلوط كنند و بر معده بمالند ضمنا اگر روزى يك‌بار مقدار كمى از داروهاى فوق را بخورند مشروط بر آنكه اولا فرفيون را از دارو حذف كنند در ثانى از بقيه مقدار خوراك بايد جزئى باشد . ( فرفيون سمى است )\r\n\r\n« علائم پيدايش لقوه در صورت »\r\nلقوه يك بيمارى است كه بيشتر در عالم خواب عارض انسان مىگردد در اين بيمارى يك شاخه از عصب سه شاخه‌اى كه روى پيشانى قرار دارد به استرخاء مبتلا مىشود و در اثر آن دهان كج شده و به يك طرف كشيده مىشود ، يكى از چشمها باز يا نيمه باز مىماند و شخص نمىتواند به حال طبيعى از وسط دو لب خود فوت كند اين بيمارى و نحوه مداواى آن در كتاب طب سنتى سينا شرح داده شده لكن گاهى پيدايش اين بيمارى علائم و آثارى را بعرصه ظهور مىگذارد در اين مقوله يك قسمت از اين آثار و مقدمات بيمارى لقوه شرح داده مىشود .\r\nگاهى فردى مراجعه مىكند كه يك طرف صورت او قدرى ورم كرده يا سر شده و در همان طرف يك چشم هم ناراحت است و همان طرف از سر و صورت يا كل بدن قدرى سرد و كم‌حس شده است بدن اين افراد آماده براى پيدايش بيمارى لقوه مىباشد و چنانچه پيشگيرى نكنند بيمارى لقوه عارض آنان خواهد شد بايد به اين‌گونه افراد چندين منضج و مسهل گرم مزاج داده شود تا دستگاه گوارش و بدن به كلى از اخلاط و مواد زائد پاك گردد احتمال دارد در ضمن مداوا بيمار به اسهال خونى مبتلا گردد كه در اين صورت داروهاى مسهلى را قطع بايد كرد و در غير اين صورت حدود هفت روز بطور\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nيك در ميان منضج و مسهل و معاجين مقوى و پاك‌كننده بايد به بيمار داده شود و با روغن‌هاى گرم مزاج صورت را مالش دهند و از زياده‌روى در غذا و خوردن غذاهاى سرد مزاج و رطوبى و داروهاى مسكن خوددارى شود و آب يخ نخورند و باد سرد به صورت خورده نشود .\r\n\r\n« اختلاج ( پرش عضو ) »\r\nاختلاج يعنى تكان خوردن بعضى از اعضاء بدن بدون اراده و اين خود نوعى پرش عضو مىباشد .\r\nاين ناراحتى معمولا در اثر پرى دستگاه گوارش از اخلاط بلغمى مىباشد . مزاج اين افراد معمولا سرد و بلغمى است . جهت مداوا لازم است به اين افراد منضج و مسهل گرم مزاج داده شود و عصاره شيرين‌بيان را بكوبند با گلاب و زعفران به محل پرش يا تكان عضو بمالند و نمك طعام را بالاى آتش داغ كرده در پارچه‌اى ريخته بالاى عضو بگذارند و از غذاهاى نفّاخ و سرد و مرطوب پرهيز نمايند ضمنا ضماد روغن فلفل به اعضائى كه تكان دارند يا تازه فلج شده‌اند يا عضوى كه زياد بخواب مىرود سبب تسريع در بهبودى خواهد شد .\r\nبراى تهيه روغن فلفل مقدارى فلفل سياه كوبيده را پودر مىكنند و پودر حاصل را با روغن كنجد خالص يا روغن زيتون مطمئن مىجوشانند بهتر است مقدارى آب هم اضافه شود تا روغن زود نسوزد مجموع را آن‌قدر مىجوشانند تا آب ريخته شده به كلى تبخير شود و مقدارى از روغن نيز تصعيد گردد روغن باقيمانده را از پارچه تميزى صاف نموده و در ظرف سربسته نگهدارى مىكنند اين روغن را روغن فلفل يا روغن پىيه‌رين مىنامند .\r\n\r\n« موارد عدم استعمال مسهل »\r\nداروهاى مسهلى قسمتى از داروهاى پزشكان سنتى را تشكيل مىدهند و پزشكان سنتى بوسيله اين داروها كه اقسام مختلف دارند اخلاط مختلف بيمارىزا را از بدن بيمار خارج مىسازند اين داروها به صور مختلف مىباشند گياهى مانند سناى مكى ، معدنى مانند بعضى از موادى كه از معادن زمين يا از آب دريا گرفته مىشوند مانند سولفات دوسود ، ساختگى مانند روغن‌هاى مختلف كه بوسيله پزشك ساخته مىشوند . روىهم‌رفته عوارض ناشى از داروهاى مسهلى گياهى بمراتب كمتر است از عوارض ناشى از داروهاى شيميائى به‌هرحال اين داروها را نبايد در مدت طولى يا بطور متواتر و خودسرانه مصرف نمود چون دستگاه گوارش به مسهل عادت مىكند و تنبل و كند كار مىشود .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n\r\nاستفاده از مسهل در موارد زير ممنوع است :\r\n1 - زنان باردار\r\n2 - زنان بچه شيرده مگر دارو ملايم باشد\r\n3 - افراد مبتلا به اسهال\r\n4 - افراد مبتلا به زخمهاى معده و اثنى عشر ( زخمهاى فعال )\r\n5 - افراد داراى ورم‌هاى حاد روده‌اى\r\n6 - آپانديسيت\r\n7 - درحالىكه روده پيچ خورده باشد\r\n8 - افرادى كه روده حساس دارند به‌طورىكه پس از ابتلا به اسهال شكم آنان به آسانى بند نمىآيد\r\n9 - افرادى كه خوردن مسهل سبب كمبود آب بدن آنان مىشود\r\n10 - افرادى كه پزشك خوردن مسهل را براى آنان صلاح نمىداند ( مانند سالخوردگان و افراد بسيار ضعيف )\r\n\r\nتمايل به خوردن مواد غير خوراكى\r\nگاه در اثر تجمع مواد زائدى مانند اخلاط سوزاننده و يا انگلهاى گوارشى يا كمبود بعضى از مواد غذائى در بدن و يا اسباب و علل ديگر انسان تمايل به خوردن بعضى مواد مانند خاك يا مهر نماز يا خاكستر يا ذغال و غيره پيدا مىكند كه در اين صورت لازم است ابتدا نسبت به دفع عامل موذى در دستگاه گوارش كه سبب اين تمايل شده است اقدام شود و دستگاه گوارش را از اخلاط پاك نمود كه اين عمل را با مسهل يا استفراغ مىتوان انجام داد . سپس از نظر غذائى لازم است كه به تقويت بدن پرداخته شود و از انواع و اقسام غذاها كه حاوى ويتامينهاى لازم و مواد پروتئينى حيوانى و ميوه‌ها و سبزيهاى مختلف مىباشند استفاده شود مانند ماهى كباب كرده ، گوشت پرندگان و ساير غذاهاى مقوى و اگر بهبودى حاصل نشد بعنوان دارو مىتوانند هليله سياه ، بليله ، آمله ، مصطكى ، هل ، زنجبيل ، رازيانه را بكوبند پودر شود با عسل درآميزند تا به صورت معجون درآيد از اين معجون پس از پاك كردن دستگاه گوارش از اخلاط و مواد نامناسبى كه خورده شده قبل از غذا يا بعد از غذا به قدر يك گردوى كوچك بخورند .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nاين افراد اگر در شكم خالى جوجه كباب بخورند و بعد از غذا كندر يا مصطكى در دهان گذاشته بجوند و تف كنند يا مختصرى از آن را بخورند براى آنان مفيد است .\r\nهنگامى كه اين افراد تمايل به خوردن خاك يا غيره پيدا مىكنند بهتر است از مقدارى آجيل پودر كرده مانند پسته فندق و بادام و نخود و شاهدانه بوداده را همراه داشته باشند و بجاى مواد نامناسب از اين آجيل بخورند تا بتدريج اين حالت غير طبيعى از آنان زايل گردد . بعلاوه لازم است كه اثرات سوء خوردن اين مواد نامناسب را به بيمار بياموزند و به او اطلاع داده شود كه خوردن اين مواد از نظر بهداشتى ممنوع و از نظر شرعى حرام اكيد است .\r\n\r\n« نفخ صورت »\r\nنفخ صورت كه بيشتر در سنين بالاتر از چهل‌سالگى پيدا مىشود معمولا در اثر تنبلى كليه‌ها يا كبد يا دستگاه گوارش يا هر سه آنها مىباشد كه عدم كارائى يك يا چند تا از آنها سبب مىشود كه نفخ در زير پوست صورت و زير چشمها و گاهى روى پاها جمع شود و يك آماس نفخى در عضو بوجود آيد . امّا گاهى در بعضى بچه‌ها مشاهده مىشود كه از هنگام تولد يك ورم انتفاخى در صورت يا در زير گردن موجود است كه با دست زدن و حس لامسه مىتوان تشخيص داد كه باد گرم است يا چربى يا دشول يا هيچ‌يك از اين سه حالت بلكه ورمى است نفخى كه از به دو تولد موجود است با دارو قابل مداوا نيست و نيمى از اين اطفال در حدود سن هفت‌سالگى خود به خود بهبودى حاصل مىكنند و ورم كشيده مىشود لكن چنانچه خودبخود از بين نرود لازم است كه با عمل جراحى بوسيله پزشك متخصص پوست يا جراح مخصوص برداشته شود تا لطمه‌اى به زيبائى طفل وارد نشود . امّا نفخ صورت كه معمولا صبح‌ها بيشتر مىباشد اكثر مواقع در اثر تنبلى دستگاه گوارش و پرى آن از اخلاط و مواد دفعى و زائد است و اگر اين عمل ادامه پيدا كند بدنبال آن كليه‌ها و كبد هم خسته و كم‌كار خواهند شد . معمولا اين انتفاخ با خوردن مسهل‌هاى گرم مزاج و پاك شدن دستگاه گوارش و بدنبال آن رعايت برنامه غذائى و ورزشهاى متناسب بر طرف مىشود . امّا مداوا در افراد مسن مشكل‌تر است براى مداواى اين افراد بايد چند روز جوشانده‌هاى گرم مزاج مانند پر سياوشان ، پودنه ، رازيانه ، تخم كرفس ، انسيون و امثالهم را انتخاب كرده بجوشانند روزهاى اول و دوم يك ليوان صبح و يك ليوان عصرها بخورند روز سوم سناى مكى و گل سرخ را بجوشانند صبح ناشتا بخورند و از روز چهارم ببعد صبح‌ها معجون راوند بخورند و چند روز ادامه دهند و از غذاهاى ديرهضم و نفّاخ و نمك زياد و سرخ‌كرده‌ها پرهيز كنند و برنامه ورزشى\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nداشته باشند تا بتدريج نفخ صورت و بدن كشيده شود . بعضى از اين افراد داراى مزاج گرمند و آثار حرارت در بدنشان مشاهده مىشود اگر وجود حرارت در كبد و كليه‌ها باثبات رسيد بايد ضمن پرهيز از غذاهاى گرم مزاج منضج و مسهل‌هاى سرد مزاج مانند فلوس ، هليله زرد ، گل بنفشه ، تخم شنبليله و غيره بخورند و از نوشيدنيها آب انار و آب ليموشيرين براى آنان مفيد است .\r\n\r\n« تهبّج ( ورم بدن ) »\r\nگاه افرادى را مشاهده مىكنيم كه صورت و شكم و دست‌وپاى آنان ورم آورده است بدكترهاى زيادى مراجعه كرده‌اند و آزمايشات متعددى روى آنان انجام شده لكن چيزى تشخيص داده نشده و همه زحمات و مخارج بيفايده بوده است .\r\nاين بيمارى از نظر اطباء سنتى تهبج يعنى ورم نفخى دست و پا نام دارد و اخيرا زياد شده و هرچه مردم در صنعت پيشتر روند و از طب سنتى بيشتر فاصله بگيرند اين بيمارى بيشتر مىشود افرادى كه از مزاج خود و مزاج اغذيه‌اى كه مصرف مىكنند آگاهى ندارند بيشتر در معرض ابتلاء به اين بيمارى مىباشند ، اين افراد معمولا به كم‌اشتهائى و خستگى و بىحوصله‌گى مبتلا خواهند شد علت و اسباب اين بيمارى پرى دستگاه گوارش از اخلاط سرد مزاج است كه سبب توليد نفخ در دستگاه گوارش مىشود و ذرات گازها و بخارات حاصل از نفخ در روده‌ها مقدارى از ديواره روده جذب شده و به اعضاء بدن رسيده با نفخ و گازهايى كه در بافتهاى همان عضو بوجود مىآيند مجتمع شده و سبب ورم نفخى در شكم و دست و پا مىگردد .\r\nمداواى اين افراد مانند مداواى بيمارانى است كه نفخ صورت دارند و مزاجشان سرد است بايد چند روز به آنان منضج و مسهل‌هاى گرم مزاج و ضد نفخ داده شود و پس از پاك شدن بدن از اخلاط از معاجين گرم و مقوى استفاده نمايند و بتدريج ورزش كنند و از غذاهاى نفّاخ و خلطساز پرهيز كنند تا بدن تقويت شود و ديگر مجالى براى نفخ در اعضاء بدن باقى نماند .\r\n\r\n« تنبلى دستگاه گوارش : خشكى مزاج ( يبوست ) »\r\nاگر مدفوع بيشتر از حد طبيعى خشك باشد يا عمل دفع و تخليه روده‌ها از حال طبيعى ديرتر و فاصله‌دارتر باشد گفته مىشود كه دستگاه گوارش دچار يبوست شده است . گاهى عمل دفع همه‌روزه انجام مىشود و مدفوع خشك نبوده بلكه نرم هم مىباشد لكن تخليه بطور ناقص انجام مىشود اين خود نوعى از يبوست و تنبلى و ضعف دستگاه گوارش است كه آن را تخليه ناقص مىگويند . افراد دچار يبوست يا\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nتخليه ناقص مىتوانند در نوبت اول آن هم برحسب ضرورت از داروهاى مسهلى قوى استفاده كنند امّا نمىتوانند خوردن مسهل را ادامه دهند و بهتر است بطور مستقيم و غير مستقيم روده‌ها را تقويت كنند تا حركات دودى روده‌ها تشديد و عمل جذب و دفع سريع‌تر گردد . بعضى افراد كه از دوران كودكى دچار يبوست مزاج شديد مىباشند ممكن است در آنان بطور مادرزادى خم تهيگاهى بزرگتر از حال طبيعى باشد در اين حالت مواد دفعى در خم تهيگاهى كه به حفره‌اى تبديل شده جمع مىشود و آب خود را از دست مىدهد و ايجاد يبوست شديد مىنمايد در چنين حالتى پس از اثبات عامل اصلى يبوست و وجود چنين خميدگى بزرگ با عمل جراحى خم تهيگاهى را به حال طبيعى درآورده و بدنبال اين عمل جراحى يبوست مزاج از بين خواهد رفت .\r\nاما در بقيه افراد كه يبوست مزمن يا موقت دارند عوامل زير را مىتوان اسباب اين يبوست دانست .\r\n1 - استفاده نكردن از غذاهائى كه سلولز فراوان دارند مانند ميوه‌ها و سبزيجات .\r\n2 - كم‌تحركى و كمى فعاليتهاى بدنى و استراحت بيش از مقدار لازم\r\n3 - مصرف زياد مواد قبض‌كننده مانند چائى غليظ ، قهوه ، شكلات ، باقلا ، كوكاكولا و . . .\r\n4 - نگه داشتن مدفوع و مسامحه در دفع آن پس از احساس دفع چون هر قدر كه مدفوع در خم تهيگاهى و راست روده بيشتر بماند آب بيشترى از دست داده و خشك‌تر مىشود و يبوست شدت پيدا مىكند .\r\n5 - بعضى از داروهاى شيميائى مانند داروهاى بيهوش‌كننده ، ضد افسردگى و ضد تشنج حركات دودى روده‌ها را كند كرده و ايجاد يبوست مىنمايند .\r\n6 - اعتياد به مواد مخدر و اعتيادآور مانند ترياك ، بنگ ، هروئين ، حشيش و غيره ايجاد يبوست مىنمايد .\r\n7 - خوردن مسهل‌هاى پىدرپى يا تنقيه‌هاى مكرر سبب تنبل شدن روده‌ها و شديد شدن يبوست مىشوند .\r\n\r\n« براى مداواى يبوست بايد نكات زير را رعايت نمود »\r\n1 - از غذاهاى قابض كه يبوست را تشديد مىكنند حتى المقدور كمتر استفاده كنند\r\n2 - از داروهائيكه ايجاد يبوست مىكنند حتى المقدور استفاده نشود .\r\n3 - حركات ورزشى داشته باشند .\r\n4 - از ملين‌هاى گياهى در حدى كه بدن به آنها عادت نكند استفاده نمايند .\r\n5 - افرادى كه قصد استفاده از روغن‌هاى گياهى يا داروهاى گياهى دارند بهتر است\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nمتناسب با مزاج خود از اين داروها استفاده نمايند مثلا روغن زيتون براى افراد سرد مزاج و روغن بادام شيرين براى افراد گرم مزاج مناسب است .\r\n\r\n« درد نفخى در ابتداى قولون بالارو »\r\nبعضى بيماران مراجعه مىكنند و اظهار مىدارند كه در زير شكم در سمت راست بالاتر از محل آپانديس دردى موجود است كه گاه خودبخود ساكت مىشود و گاه شدت مىيابد . هنگامى كه درد شروع مىشود به كمر هم مىزند و در بعضى از اين افراد مشاهده مىشود كه يكى از بيضه‌ها متورم شده و پائين آمده است به دكترهاى زيادى مراجعه كرده‌اند و نتيجه‌اى حاصل نشده و هركدام نظرى مخصوص به خود داشته‌اند و آزمايشهائى هم انجام شده چيزى را مشخص ننموده‌اند .\r\nمعمولا بيمارى اين افراد در اثر يبوست و نفخ روده‌ها مىباشد زمانى كه نفخ در آن قسمت از روده مجتمع مىگردد درد شدت پيدا مىكند و زمانى كه نفخ به قسمت عقب روده‌ها فشار وارد مىكند درد به كمر مىزند و با دردهاى مفصلى اشتباه مىشود و همين نفخ است كه مقدارى از آن وارد كيسه بيضه‌ها شده و بيضه را به پائين مىراند و در پوست بيضه متمركز مىگردد درصورتىكه بيضه سالم است و بيمار نيست . جهت مداوا لازم است به اين افراد داروهاى تخليه‌كننده دستگاه گوارش و ضد نفخ و تقويت‌كننده روده‌ها داده شود و از غذاهاى نفّاخ پرهيز كنند . داروهائيكه بعنوان منضج داده مىشود ريشه پوست گرفته شيرين‌بيان ، تخم كرفس ، رازيانه ، گل پونه ، توكليجه ، مرزنگوش و امثالهم مىباشند كه چند نمونه از اينها را مىجوشانند روزهاى اول و سوم يك ليوان صبح و يك ليوان عصر مىخورند روز دوم سناى مكى و گل سرخ يا سنا با اسطوخودوس بعنوان مسهل مىخورند و از روز چهارم معجونهاى پاك‌كننده مانند معجون راوند را صبحها و داروهاى بادشكن را عصرها مىخورند تا نفخ بر طرف و درد زايل گردد . بعلاوه ضمن پرهيز از غذاهاى نفاخ و غذاهاى ديرهضم بايد نگذارند كه يبوست عارض شود و ورزش كنند تا روده‌ها تقويت شوند .\r\n\r\n« اشتهاى زيادتر از حال طبيعى به غذا ( جوع الكلب ) »\r\nچند عامل مىتوانند در انسان اشتهاى زيادتر از حال طبيعى بوجود آورند كه بعضى از آنان را يادآور مىشويم :\r\n1 - گاه در اثر ابتلا به بيمارى قند در انسان اشتهاى فراوان بوجود مىآيد كه اين اشتهاى به غذا با عطش فراوان و ادرار فراوان توأم است و با آزمايش خون وجود ديابت باثبات مىرسد . در اين حالت مداواى بيمارى قند مداواى جوع است .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\n2 - گاه در اثر تحريكات عصبى غير طبيعى و بدنبال آن ترشح شدن اسيد معده و آنزيمها غذا از معده بسرعت تخليه مىشود و عوامل خبردهنده گرسنگى فعال مىشوند و شخص احساس گرسنگى مىكند . در اين حالت بايد از عوامل تحريك كننده جلوگيرى شود و غذائى كه بدن به آن نيازمند نيست نخورند .\r\n3 - گاه در دستگاه گوارش مقدار قابل توجهى از انگلهاى كوچك و بزرگ موجود است كه غذاى وارد شده در دستگاه گوارش را غارت مىكنند و براى ميزبان چيزى نمىماند و بدنبال آن احساس گرسنگى به او دست مىدهد . در اين صورت بايد نسبت به دفع انگلها از دستگاه گوارش اقدام لازم معمول گردد .\r\n4 - ترشح زيادتر از حد طبيعى بعضى هورمن‌ها مانند تيروكسين سوخت و ساز بدن را بسرعت بالا برده و شخص ضمن پيدا كردن اشتهاى فراوان بسرعت لاغر مىشود و اعضاء بدن تحليل مىروند . در اين صورت لازم است زير نظر پزشك متخصص هورمن شناس نسبت به تنظيم هورمن مربوط اقدام لازم معمول گردد .\r\n5 - گاه مشاهده مىشود افرادى كه مدتى در سرماى شديد باقيمانده‌اند به بيمارى جوع الكلب مبتلا شده‌اند مداواى اين بيمارى ضمن اسكان بيمار در محيط نيمه‌گرم تقريبا شبيه به مداواى بيمارى است كه به سرد مزاجى معده مبتلا شده است .\r\n6 - گاهى افراد مدت زيادى بيخوابى مىكشند و گرسنه هم مىمانند اين بيخوابى اجبارى توأم با گرسنگى سبب مىشود كه مركز تشخيص گرسنگى تحريك شده و دستگاه گوارش نيز بطور غير طبيعى تحريك مىشود و شخص را نسبت به غذا حريص مىكند و در نتيجه شخص به بيمارى ( جوع الكلب ) يا اشتهاى غير طبيعى مبتلا مىگردد ، اين افراد بايد غذا را بقدرى كه بدنشان نياز دارد بخورند نه مقدارى كه اشتهاى كاذب از آنان مىخواهد و گرسنگى را قدرى تحمل كنند و سر موقع غذا بخورند و مدتى اين وضع را ادامه دهند تا بتدريج به حال طبيعى درآيند .\r\n\r\n« غذاى افرادى كه اشتهاى سگى دارند ( جوع الكلب ) »\r\n1 - غذاها بهتر است چرب و گرم و پر انرژى باشند مانند گوشت گاو كباب كرده يا كبابى كه از گوشت شتر يا گوشت غاز يا شترمرغ يا گوزن يا بز كوهى درست شده باشد . ( لازم به ذكر است غذاهاى فوق الذكر ديرهضم‌اند و اگر فرد معده ضعيف دارد بايد غذا را خوب بجود و مقدار كمترى ميل كند . )\r\n2 - براى افرادى كه در اثر ماندن در هواى سرد به اين بيمارى مبتلا شده‌اند سوپ گرمى كه قدرى گوشت در آنها باشد مفيد است .\r\n3 - زردة تخم‌مرغ را سفت بپزند و پس از هر وعده غذا يكى دو عدد از اين زرده‌هاى پخته شده را ميل كنند .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\n4 - از خوردن غذاهاى تحريك‌كننده معده و اشتهاآور مانند ترپ و تربچه و ادويه‌هاى تحريك‌كننده خوددارى كنند .\r\n5 - مشروبات الكلى هرگز نخورند .\r\n6 - هر غذائى كه مانند سركه ترش باشد يا طعم گس داشته باشد براى آنان مضر است .\r\n7 - قبل از شروع مداوا بهتر است مشخص شود كه مزاج بيمار گرم است يا سرد كه غذاها و دواها متناسب با مزاج بيمار در نظر گرفته شوند .\r\nتبصره - بعضى از افرادى كه به بيمارى زيادى اشتها مبتلا شده‌اند پس از بر طرف شدن ( جوع الكلب ) بيمارى اشتهاى سگى ناگهان اشتهاى به غذا از آنان سلب مىشود و معده احساس گرسنگى خود را از دست مىدهد و ديگر بيمار تمايلى به خوردن غذا ندارد درصورتىكه اندامهاى بدن گرسنه مىباشند و نياز به غذاى كافى براى سوخت و ساز بدن دارند . در اين حالت مداواى اين بيمارى مانند مداواى بيمارى بىاشتهائى مىباشد و لازم است كه از داروها و غذاهائى كه براى بىاشتهائى منظور شده استفاده شود .\r\n\r\n« سفت شدن معده »\r\nگاه اتفاق مىافتد كه معده سفت و سخت مىشود اين سفت و سختى هم گاه با علائم ديگرى مانند درد همراه است و گاه بدون آثار و علائم مىباشد . اين سختى ديواره معده نفخ نيست و معمولا در اثر سرد مزاج شدن و سفت و سخت شدن ته معده اين حالت بوجود مىآيد درصورتىكه مشخص شود غده‌اى در معده نيست بيمارى فوق با داروهاى ضمادى كه روى معده مىگذارند يا مىمالند بهبودى حاصل مىكند داروى ضمادى ، شاه افسرم ، زعفران ، مصطكى ، بلسان ، كندر ، مقل ، سنبل ، موم چند نمونه يا مجموع آنها را با روغن گل درآميخته روى معده مىگذارند و اين عمل را چند روز ادامه مىدهند و از غذاهاى گرم و زود هضم استفاده مىكنند سختى ته معده بتدريج بر طرف مىشود . امّا لازم بذكر است هرگاه چنين حالتى در كسى مشاهده شد قبل از هر چيز بايد بررسى شود در معده ورم يا غدة بدخيم نباشد چنانچه ورم يا غده بدخيم در معده باشد لازم است هرچه زودتر نسبت به عمل جراحى معده اقدام لازم معمول گردد .\r\n\r\n« چيزهايى كه براى معده مفيداند »\r\n1 - تا خوب گرسنه نشويد غذا نخوريد بايد ابتدا معده محتويات خود را تخليه و به اثنى عشر بفرستد سپس قدرى استراحت كند و خود را براى پذيرش مجدد غذا آماده سازد .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\n2 - آنچه براى اكثر معده‌ها مفيد است استفراغ كردن است اگر انسان هر دو ماه يك بار استفراغ كند اخلاط بلغمى مزاحم معده بيرون رانده شده و معده آماده براى فعاليت‌هاى مجدد مىگردد مشروط بر آنكه استفراغ با زور و فشار و پياپى و مربوط به بعضى بيماريها نباشد . اين استفراغ‌ها را طبيعت براى اخراج اخلاط موذى از بدن انجام مىدهد .\r\n3 - بهتر است افراد سالم و معمولى در شبانه‌روز دو وعده غذا بخورند و ميوه را هم بعد از غذا بخورند نه قبل از غذا امّا افراد ضعيف و بچه‌ها و پيران مىتوانند شبانه‌روز سه وعده غذا بخورند و در فاصله بين دو غذا چيزى كه ارزش غذائى زياد دارد نخورند .\r\n4 - صبح‌ها مقدارى مويز نرم و شيرين خورده شود\r\n5 - گهگاهى مقدارى مغز قلم گوسفند خورده شود .\r\n6 - خوردن غذاهاى مناسب با مزاج معده\r\n7 - از روغن‌هاى سازگار براى معده روغن زيتون ، روغن گردو ، روغن پسته براى افرادى كه معده سرد مزاج دارند و روغن بادام شيرين براى معده‌هائى كه مزاج گرم دارند مفيد مىباشد .\r\n\r\n« چيزهايى كه براى معده مضرند »\r\n1 - خوردن ترشىجات در معده خالى\r\n2 - غذاهاى زياد داغ يا زياد سرد و يخ كرده\r\n3 - پرخورى با فواصل كوتاه و بيموقع غذا خوردن\r\n4 - خوردن غذاهاى زياد چرب كه معده را خسته مىكند .\r\n5 - مشروبات الكلى\r\n6 - غذاهائى كه در معده ايجاد اخلاط بلغمى مىكنند مانند پياز خام ، كلم‌پيچ و كلم قمرى ، آش ، تريد و شير براى معده‌هاى سرد مزاج\r\n7 - سيگار و مواد مخدر\r\n8 - خوردن مسهل‌هاى پىدرپى يا استفراغ پىدرپى يا استفاده از شيافها بطور مستمر\r\n9 - هيجانات روحى و روانى\r\n10 - نزلات يا ترشحات پشت حلقى كه از سينوسهاى صورت به معده سرازير مىشوند\r\n\r\n« دو نمونه از شربت‌هاى مفيد براى بىاشتهائى »\r\nعصاره ميوه به خوب رسيده را بگيرند زنجبيل و جوز بواّ را بكوبند اين پودر را با عصاره به و قدرى عسل بجوشانند تا به قوام آيد اين شربت براى افرادى كه معده سرد مزاج\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nدارند مفيد است مىتوانند روزى دو سه بار از اين شربت بخورند .\r\nامّا براى افرادى كه معده گرم مزاج دارند آب انار ترش يك قسمت ، عصاره نعناع تازه نيم قسمت و عسل بدون موم نيم قسمت مجموع را بالاى آتش گذارند تا بقوام آيد روزانه در هنگامى كه معده خالى است حدود ده گرم از اين شربت را بخورند سبب تقويت معده خواهد شد و بىاشتهائى را مرتفع خواهد كرد .\r\nلازم به ذكر است كه بىاشتهائى علل و اسباب متعدد دارد كه در بحث مربوط به خود بطور كامل شرح داده شده است .\r\n\r\nعوامل ايجادكننده نفخ در دستگاه گوارش\r\nعوامل توليدكننده نفخ در دستگاه گوارش متعددند و ما چند نمونه از اين عوامل را كه بعضى درونى و بعضى بيرونى هستند متذكر مىشويم .\r\n1 - ضعف دستگاه گوارش و كندى حركات رودهها و اين حالت بيشتر در اثر سردى مزاج روده‌ها عارض مىشود . جهت مداواى اين بيمارى بهتر است از داروهاى تقويت كننده دستگاه گوارش استفاده شود و از غذاها و داروهاى نفّاخ استفاده نكنند و مزاج بيمار را نرم نگه‌دارند .\r\n2 - كمبود ترشح آنزيمهاى گوارشى ، اين كمبود مىتوانند اسباب متفاوت داشته باشد مانند ضعف مخاط روده ، ضعف اعصاب ، كم‌خونى و يا وجود انگلهاى ذره‌بينى چسبيده شده به جدار روده كه هركدام را لازم است برابر دستورات مربوط مداوا نمود .\r\n3 - ناراحتىهاى عصبى مانند اضطراب و گرفتاريهاى روحى و روانى . زمانى كه اين افراد ناراحتى روحى و روانيشان مرتفع گردد نفخ دستگاه گوارش آنان زايل خواهد شد .\r\n4 - تجمع اخلاط بلغمى در دستگاه گوارش ، اين عامل در اكثر افراد مبتلا به نفخ شكم مشاهده مىشود و اين عامل بيشتر از موارد ديگر در مردم موجود است . جهت مداواى اين افراد لازم است ابتدا منضج و مسهل‌هاى گرم مزاج و پاك‌كننده دستگاه گوارش چند نوبت خورده شود تا دستگاه گوارش از اخلاط پاك گردد سپس از معاجين تقويت كننده كه خاصيت پاك‌كنندگى نيز داشته باشند مدتى به بيمار بدهند و ادامه دهند و از غذاهاى نفّاخ و خلطساز و سرد مزاج پرهيز نمايند تا بهبودى كامل حاصل شود . لازم به ذكر است در بعضى افراد خروج گاز از دستگاه گوارش به حدى است كه\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nخروج گاز از مخرج لحظه به لحظه مىباشد به‌طورىكه اين افراد جهت انجام فرايض مذهبى دستورات جداگانه‌اى دارند . مداواى اين افراد مانند مداواى افرادى است كه تجمع اخلاط بلغمى عامل بيمارى آنان شده است براى اين افراد اضافه بر داروهاى فوق الذكر چون ممكن است انگلهاى تخميركننده قوى در روده آنان باشد براى از بين بردن انگلهاى نفخ‌ساز داخل روده از گياهان كشنده انگلهاى ذره‌بينى هم به صورت خوراكى و هم جوشانده آنها را به صورت تنقيه به كار برند و پس از خوردن منضج و مسهل‌هاى مكرر و داروهاى مربوط به انگلهاى مذكور مانند افسنطين ، درمنه و پوست ريشه درخت انار از همين داروها بجوشانند و از آب صاف شده براى بيمار تنقيه بريزند و اين عمل را چندين با ادامه دهند .\r\n5 - وجود انگلهاى گوارشى در دستگاه گوارش . در اين حالت بهتر است با آزمايش مدفوع ابتدا نوع انگل مشخص شود سپس از داروهاى گياهى يا شيميائى براى دفع انگل مشخص شده استفاده گردد از داروهاى گياهى مفيد براى انگلهاى گوارشى شيح يا درمنه ، افسنطين ، صبر زرد ، پوست ريشه انار و چند نمونه ديگر را مىتوان نام برد . مقدار خوراك از پودر گياه درمنه هر نوبت ده گرم است كه با مقدارى شير نيمگرم مخلوط كرده و صبح ناشتا يك فرد بالغ مىخورد و يك روز در ميان دو نوبت بايد خورده شود و يك روز در ميان هم سناى مكى يا يك داروى ملين ديگر بخورند تا روده‌ها را پاك و انگلهاى نيمه‌جان را هم دفع نمايد مثلا روز اول و سوم صبح ناشتا داروى انگل خورده مىشود و روزهاى دوم و چهارم داروى مسهل يا ملين صبح ناشتا خورده شود . پوست ريشه انار را هم بجوشانند شب وقت خواب بخورند .\r\n6 - مصرف غذاهاى نفاخ . اگر نفخ معده و روده در اثر مصرف غذاهاى نفاخ باشد پرهيز از اين‌گونه غذاها خود سبب بر طرف شدن نفخ شكم خواهد شد .\r\n7 - هواخورى يا بلعيدن هوا هنگام خوردن غذا . اين ناراحتى جزء بيمارى نيست و لازم است غذا و نوشيدنىها را طورى بخورند كه همراه آنها هواخورى نشود و اين ناراحتى بفرم غذا خوردن بستگى دارد .\r\n8 - خوب نجويدن غذا و بسرعت بلعيدن لقمه‌هاى غذائى . اين افراد بهتر است غذا را خوب بجوند و با تأنى بخورند وقتى خوب گرسنه شدند غذا بخورند و هنگام غذا خوردن معده را زياد پر نكنند .\r\n9 - يبوست مزاج و عدم تخليه بموقع روده‌ها . اين افراد بهتر است برابر دستوراتى كه در مبحث يبوست مزاج داده شده يبوست را مرتفع و مزاج خود را نرم نگهدارند و حركات ورزشى نمايند تا نفخ زايل گردد .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n\r\n« شكم‌پيچه ( كوليت يا مغص ) »\r\nشكم‌پيچه معمولا بيمارى روده باريك است و گاه به اعضاء ديگر مربوط مىشود .\r\nاين بيماران در هنگام اجابت مزاج در شكم احساس درد مىكنند و بدفعات زياد براى اجابت مزاج مىروند لكن مقدار دفع مدفوع كم است و مدفوع نرم و آبكى مىباشد و تخليه روده ناقص است .\r\n\r\nعلل و اسباب شكم‌پيچه متعدد است و ما در اينجا چند نمونه را يادآور مىشويم :\r\n1 - دل‌پيچه در اثر گير كردن مقدارى از مواد غذائى هضم نشده يا مواد دفعى دفع نشده در قسمتى از روده مىباشد و بيشتر مواقع اين مواد در فاصله روده كوچك و روده بزرگ در پشت دريچه ايلئوسكال متمركز و گير مىكند و اين عمل سبب مىشود وقتى كه حركات دودى روده به اين نقطه مىرسند چون مسير تقريبا نيمه مسدود است روده‌ها درد مىگيرند و مواد روان و آبكى از كنار ماده گير كرده عبور مىكنند و دفع مىشوند و مدفوع نرم و آبكى و گاه با بلغم توأم است و اين ماده دفع شده را عصارة ثفل محتبس مىنامند و تعداد دفعات دفع مدفوع زياد است امّا مقدار ماده دفع‌شده كم مىباشد متأسفانه اكثر مردم و گاه پزشكان اين ناراحتى را با اسهال اشتباه مىكنند و اگر به اين بيمار داروى قاطع اسهال داده شود بيمارى را تشديد و مزمن خواهد كرد امّا لازم است داروى ملينى تجويز شود كه مواد محتبس را از محل تجمع براند و شكم قدرى كار كند تا گير بر طرف و بهبودى حاصل گردد مانند دم‌كرده بارهنگ و روغن بادام شيرين و منضج‌هاى نرم‌كننده و برطرف‌كننده گير شكم . ضمنا مىتوان براى اين افراد از داروهاى زير مانند بسفايج ، لوفا ، تخم شنبليله ، ريشه شيرين‌بيان پوست گرفته بجوشانند مقدارى روغن كرچك اضافه كنند و براى بيمار تنقيه بريزند . اگر اين داروى تنقيه به محلى كه مواد محتبس گير كرده‌اند برسد گير روده را بر طرف و دل‌پيچه را مرتفع مىكند .\r\n2 - اگر شكم‌پيچه در اثر اسپاسم يا گرفتگى قسمتى از روده باشد لازم است كه از داروهاى شل‌كننده عضلات استفاده شود و با خورانيدن مواد لعاب‌دار و روغن‌هاى گياهى مانند روغن بادام شيرين و غذاهاى روان و زود هضم و نرم‌كننده ترتيبى داده شود تا بتدريج عضلات ديواره روده دست از گرفتگى و انقباض بردارند .\r\n3 - گاهى دل‌پيچه در اثر نفخ شديد داخل روده‌ها عارض مىشود كه علائم آن عبارتند از سروصداى شكم ( قراقر شكم ) كه در اثر گازهاى روده در داخل مايع محتويات روده بوجود مىآيد ، حركت و جابجا شدن درد بدون احساس سنگينى در روده‌ها و احساس راحتى و آرامش هنگام دفع گاز از بدن جهت مداواى اين افراد بايد از داروهاى\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nبادشكن مانند انسيون ، رازيانه ، باديان ، زيره از هركدام بطور برابر و خولنجان نصف مقدار را بجوشانند و از آب جوشانده دارو روزى دو نوبت و هر نوبت نصف ليوان بخورند و از غذاهاى نفّاخ پرهيز كنند و مزاج بيمار را نرم نگهدارند\r\n4 - گاه افرادى را مشاهده مىكنيم كه در اثر برخورد سرما بر شكم به دل‌پيچه مبتلا مىشوند براى مداواى اين افراد اولا لازم است كه شكم را با پارچه‌اى پشمى كه گرماى ملايمى دارد گرم نگهدارند و از برخورد مجدد سرما به شكم جلوگيرى نمايند و بعنوان دارو مىتوان دانه تره‌تيزك يا رازيانه شامى يا سوسن زرد را بكوبند پودر شود و از پودر حاصل با شربت عسل يعنى عسل محلول شده در آب گرم بخورند . مقدار خوراك براى هر نوبت از دانه تره‌تيزك و رازيانه ده گرم و از دانه سوسن زرد پنج گرم است .\r\n5 - گاه دلپيچه در اثر ريختن ماده صفراوى به داخل روده و خنثى نشدن اين ماده بوسيله اسيد معده و حركت صفرا در روده باريك مىباشد . اين عمل سبب تحريك روده مىشود و ايجاد دل‌پيچه مىكند و اين نوع دل‌پيچه را دل‌پيچه صفراوى ناميد ، براى مداواى اين افراد فلوس و شير خشت و آب انار و خيسانده پوست هليله زرد مفيد است كه به بيمار بدهند تا شكم بيمار قدرى روان شود و مواد صفراوى دفع گردد . اين بيمارى را پزشكان زمان حاضر كوليت مزمن سخت علاج مىگويند و داروهاى شيميائى كه تجويز مىكنند بيمارى را كهنه‌تر و سخت علاج‌تر مىسازد\r\nغذاى افراد مبتلا به پيچش شكم بهتر است حريره بادام ، كباب برگ از گوشت گوسفند يا گوشت پرندگان ، كته با گوشت آب‌پز بدون چربى و غذاهاى زودهضم باشد و از غذاهاى ديرهضم ، ماست ، دوغ ، چائى غليظ ، قهوه ، نان خمير و مواد قابض كه ايجاد يبوست مىكنند بپرهيزند .\r\n\r\n« ورم ابتداى مرى »\r\nگاه در مرى ورم پيدا مىشود كه ممكن است در ابتداى مرى باشد يا در بقيه قسمتهاى آن معمولا اين ورم‌ها بايد ريشه‌يابى شوند چنانچه ورم بدخيم باشد نسبت به انجام عمل جراحى هرچه زودتر بايد اقدام شود و اگر ورم بدخيم نباشد يا ورم گرم است يا سرد معمولا در ابتدائى كه اين ورم‌ها پيدا مىشوند مزاج آنها گرم است و با داروها و غذاهاى سرد مزاج بايد مداوا شوند زمانى كه ورم در قسمت بالاى مرى يعنى در ابتداى مرى باشد بطريق زير بايد مداوا كرد .\r\nابتدا چند عدد زالو زير گلو در راستاى جايى كه ورم هست انداخته شود و اين عمل را هرچند روز يك بار تا سه نوبت انجام دهند و گرد كافور طباشير را با سركه بمالند روى حنجره در راستاى ابتداى مرى ، برگ مورد و جفت و سماق كوهى و تاجريزى را بجوشانند روزى چند بار غرغره كنند ، اسفرزه را بخيسانند جرعه‌جرعه بخورند ، دو\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nسه نوبت منضج و مسهل‌هاى سرد مزاج بخورند و از غذاهاى سرد و لعابدار استفاده كنند و از غذاهاى گرم مزاج بپرهيزند و غذاهاى داغ و زياد يخ كرده هم نخورند گاهى در روى تارهاى صوتى دانه‌هاى برجسته تب‌خال مانند پيدا مىشوند كه سبب گرفتگى صدا و خشونت حنجره مىشود مداواى اين بيمارى نيز شبيه به مداواى بيمارى فوق است و با انداختن زالو و دستورات فوق الذكر مداوا مىشود و اضافه بر دستورات فوق اين افراد بايد بلند صدا نكنند و جيغ نكشند .\r\n\r\n« سكسكه »\r\nسكسكه يك عمل غير ارادى است و در اثر ناراحتىهاى عصبى و يا تجمع اخلاط موذى در معده و يا تحريكات فم المعده عارض مىشود اگر گاهگاه و در مدت كوتاه باشد تقريبا عملى است طبيعى و شخص بيمار نيست لكن اگر ادامه پيدا كند لازم است كه به مداواى آن بپردازند عوامل بسيارى هستند كه مىتوانند سكسكه را متوقف كنند مانند ترس و وحشت ناگهانى ، خجالت كشيدن ، خوردن بعضى مواد تحريك‌كننده ، كشيدن داروهاى عطسه‌آور در بينى و ساير عوامل تحريك‌كننده دستگاههاى بدن اما آنچه بتجربه رسيده اين است كه وقتى سكسكه شروع مىشود بايد حد اقل دو ساعت چيزى نخورند اگر خودبخود ساكت نشد مقدار يك قاشق مرباخورى عسل طبيعى را در نصف ليوان آب گرم حل كرده ميل كنند و داروى عطوس يا عطسه‌آور در بينى بكشند تا بيمار عطسه كند ولى معالجات فوق ريشه‌اى نبوده و ممكن است كه سكسكه مجددا عود نمايد براى مداواى قطعى لازم است كه به بيمار منضج و مسهل‌هاى متناسب با مزاج بيمار داده شود تا معده از اخلاط موذى تخليه گردد و سكسكه ساكت شود ، داروهاى استفراغ‌آور هم كه اخلاط معده را بيرون مىرانند براى سكسكه مفيدند . گاهى سكسكه در اثر ناراحتىهاى قلبى يا عصبى و يا ريوى بوجود مىآيد كه اين حالت‌ها ندرتا اتفاق مىافتد و با مداواى آن عضو سكسكه قطع مىشود .\r\n\r\n« ورم گرم معده »\r\nعلائم ورم گرم معده عبارتند از : درد دائمى و ادامه‌دار ، احساس سوزش در معده ، وجود التهاب در مخاط معده ، عطش ، گاه وجود تب در بيمار و گاه ورم به حدى است كه با دست زدن از روى شكم ورم احساس مىشود ، اما در زمان حاضر درصورتىكه با دست قابل تشخيص نباشد بوسيله آندوسكپى مىتوان بوجود ورم در معده پى برد ، معمولا شخص بيمار لاغر مىشود و چشمانش گود مىافتد و ادرارش كم مىشود ، درد معده\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nبيشتر بعد از خوردن غذا عارض يا تشديد مىگردد . وقتى آثار ورم گرم در معده تشخيص داده شد لازم است كه در تجويز دارو احتياط لازم به عمل آيد . اولا هرگز نبايد به اين بيماران داروى قىآور يا مسهل‌هاى قوى داده شود چون احتمال خونريزى از معده موجود است همچنين خوردن آب خيلى سرد و غذاهاى زياد داغ و ادويه‌جات و غذاهاى گرم مزاج براى اين بيماران مضر است اين افراد معمولا يبوست ندارند ولى اگر در اين‌گونه افراد يبوست مشاهده شود براى لينت مزاج بايد از داروهاى ملين سرد مزاج كه بطور ملايم مزاج را لينت دهند استفاده شود . بعنوان مثال مىتوان مغز ميوه فلوس را در آب گرم حل كرده و پس از صاف كردن دارو به اندازه يك چهارم مقدار خوراك معمولى به اين‌گونه بيماران داده شود و مىتوانند يك خوراك معمولى را چهار قسمت كرده و چهار روز صبح ناشتا بخورند .\r\nيكى از داروهاى مفيد براى اين افراد : عصاره برگ كاسنى يا آب جوشانده ريشه كاسنى مىباشد و به محلولى كه ميوه فلوس را در آن حل كرده‌ايم قدرى روغن بادام شيرين را مخلوط كرده و به مدت هفت روز صبح ناشتا هر روز مقدار كمى بخورند كه به صورت ملين باشد نه مسهل و اگر پس از گذشت هفت روز باز در معده آثار حرارت مشاهده شود مىتوان اين دارو را چند روزى ديگر ادامه داد .\r\nغذاى بيمار تا هفت روز بهتر است آش آلو بخارا ، سوپ جو يا غذاهائى كه عدس و ماش پوست گرفته در آنها ريخته شده باشد و از روغن‌ها روغن بادام شيرين براى آنان مفيد است و پس از آنكه مشاهده كرديد كه ورم در حال تحليل رفتن است داروهاى تحليل برنده ورم را بايد با داروهاى تقويت‌كننده توأم نمائى كه معده دچار ورم سرد مزاج و استرخاء نشود و از روغن‌هائى نظير روغن سيب ، روغن گل محمدى و روغن سنبل و روغن مصطكى بداروها اضافه نمايند .\r\n\r\n« آفت »\r\nآفت عبارت از زخمهاى تاول مانندى است كه معمولا در روى مخاط دهان پيدا مىشوند .\r\nزخمى است سطحى و مخاطى با كناره‌هاى مسطح و تقريبا صاف كه از يك غشاء كاذب پوشيده شده و مانند تاولى است كه در اثر سوختگى بوجود آمده باشد .\r\nعده‌اى از پزشكان عامل مولد آفت را يك ويروس مىدانند و عده‌اى ديگر معتقدند كه عامل مولد بيمارى آفت مجهول است اما پزشكان سنتى افزايش رطوبات خون و تراكم اخلاط بلغمى در دستگاه گوارش را علت اصلى اين بيمارى مىدانند و مىگويند زمانى كه تجمع اخلاط بلغمى در دستگاه گوارش افزون مىگردد و به تبع آن رطوبات بدن و\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nعضو اول دستگاه گوارش يعنى دهان افزون مىگردد محيط براى بروز اين بيمارى آماده مىگردد و بيمارى به صورت تاولهاى آفتى در مخاط دهان خودنمائى مىكند و زمانى كه بدن انسان مساعد براى فعاليت عامل اين بيمارى شود بعضى از مواد غذائى هم مىتوانند تحريك‌كننده باشند و سبب بروز يا تشديد بيمارى گردند ، مانند ليموترش ، مغز گردو ، چائى زياد ، هندوانه ، فلفل ، شكلات ، پسته ، سوپ جو و خوردن آب زياد يا چائى زياد بدون عطش و امثالهم .\r\nلازم به ذكر است كه نظر پزشكان سنتى با نظر پزشكانى كه بيمارى آفت را ويروسى مىدانند تقريبا مشابه است .\r\nدر زمان حاضر تا آنجائىكه اينجانب در جريان بوده‌ام پزشكان زمان حاضر كه با داروهاى شيميائى به مداواى آفت مىپردازند قادر به مداواى صحيح و كوتاه‌مدت آفت نيستند و همين امر سبب مىشود كه گاهى بيمارى آفت پيشرفت كند و به بيمارى ديگرى بنام بهجت تبديل شود كه در اين صورت بيمارى سخت علاج خواهد شد .\r\n\r\n« مداواى آفت »\r\nمداواى اين بيمارى در روزها و ماه‌هاى اول بسيار سهل است و مدت مداواى آن تا بهبودى كامل حدود سه چهار روز به طول مىانجامد ، جهت مداوا لازم است كه دو سه روز منضج و مسهل‌هاى گرم مزاج خورده شود تا بدن از اخلاط بلغمى پاك گردد و همزمان با اين داروهاى خوراكى مىتوان برگ مورد و جفت و قرنفل و زنجبيل به‌طورىكه از برگ مورد و جفت سه برابر و از قرنفل و زنجبيل هركدام يك برابر را گرفته بجوشانند صاف كنند . از آب صاف‌شده روزى دو سه بار مضمضه كنند تف كنند ، مضمضه اين دارو ايجاد سوزش مىكند لازم است كه سوزش را تحمل نمايند و پس از اتمام مضمضه بهتر است پودر آفت را كه درست شده است از پودر حنا و زاج پودر كرده و نمك طعام روى تاولهاى آفتى بپاشند و قدرى نگهدارند تا از پرده سفيد روى تاولها به داخل نفوذ كرده و سبب بهبودى آفت شود بعلاوه بايد از غذاهائى كه براى آفت مضرند و معالجه را بتأخير مىاندازد يا آفت بهبود يافته را عود مىدهند پرهيز كنند .\r\n\r\n« چيزهايى كه براى آفت مضرند و سبب عود تاولهاى آفتى مىشوند : »\r\nغذاهاى رطوبى زياد مانند هندوانه و خربزه و غذاهاى سرد مزاج رطوبى مانند گوجه‌فرنگى ، بعضى اغذيه تحريك‌كننده مانند فلفل سبز و فلفل قرمز و فلفل هندى و مغز گردو و مغز پسته ، بعضى موادى كه جهت خوش‌بو شدن به اغذيه اضافه مىشود مانند وانيل ، مواد ترشى كه حالت اسيديته خون را بالا مىبرند مانند مركبات ترش و نارس و كيوى . گاهى هم مشاهده شده كه هيجانات روحى و روانى سبب عود آفت مىگردند .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\n\r\n« ترش شدن غذا و جوشيدن و بالا آمدن قسمتى از كيموس معده تا نزديك حلق و گاه تا دهان »\r\nترش شدن غذا در معده و جوشش آن معمولا در اثر تنبلى معده و عدم تخليه بموقع و خروج محتويات آن و باز و بسته شدن طبيعى دريچه ته معده ( پيلور ) مىباشد اين حالت با حالتى كه در بعضى افراد احساس ترشى در دهان بعد از خوردن غذا مىكنند فرق دارد ، اين بيمارى در اثر زيادى اخلاط رطوبى بدن است براى اين افراد بايد منضج و مسهل‌هاى گرم مزاج تجويز شود و بعد از آن معجون راوند را صبح‌ها هر روز يا يك روز در ميان بخورند و شبها 4 عدد حب منيزى ميل كنند و از غذاهائى كه اخلاط رطوبى معده يا اسيد معده را زياد مىكنند مانند دوغ و شير و ترشىجات و پياز خام و غيره پرهيز نمايند و برنامه ورزشى هم داشته باشند تا مجالى براى برگشت بيمارى باقى نماند .\r\n\r\n« تهوع مزمن »\r\nبيمارانى مشاهده مىشوند كه ماه‌ها گاه بيش از يك سال حال تهوع دارند و معمولا استفراغ نمىكنند به پزشكان زيادى مراجعه نموده‌اند و نتيجه‌اى حاصل نشده است عكس و آزمايشهاى مكرر نيز چيزى را مشخص نكرده‌اند ، اين افراد معمولا داراى زبانى باردار مىباشند و از روى نبض آنان مشخص مىشود كه در معده آنان اخلاط بلغمى مجتمع شده و سبب اين حال تهوع شده است مداواى اين افراد پاك‌سازى معده از اخلاط بلغمى مىباشد و پس از پاكسازى اغذيه و ادويه‌اى كه خلطساز نباشد بلكه ذوب‌كننده اخلاط بلغمى باشند بايد مصرف شود براى اين افراد منضجى از آويشن ، توكليجه ، تخم كرفس ريشه پوست گرفته شيرين‌بيان را بجوشانند يك ليوان صبح و يك ليوان عصر روز اول بخورند و روز دوم مسهل گرم مزاج و از روز سوم به بعد ار معاجين گرم مزاج و پاك‌كننده اخلاط بلغمى استفاده شود بجاى آب بهتر است شربتى درست كنند از شكر و گلاب و زعفران و عرق آويشن و بومادران هم در آن اضافه نموده هنگام عطش بخورند و از غذاهاى دير هضم و رطوبى و خلطساز پرهيز نمايند تا بهبودى كامل .\r\n\r\n« چند نمونه از چيزهايى كه سبب خوب هضم شدن غذا در دستگاه گوارش مىشوند »\r\n1 - غذا بايد زودهضم باشد و متناسب با قدرت هضم فرد غذا خورنده در نظر گرفته\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nشود مثلا افراد سالم و قوى مىتوانند از گوشت گاو و گاوميش و شتر استفاده كنند . لكن هضم اين گوشتها براى ساير افراد مشكل است\r\n2 - آرامش روح و روان - هر چقدر كه انسان از نظر روح و روان و گرفتاريهاى روزمره آرامش بيشتر داشته باشد غذاى او زودتر و كامل‌تر هضم مىشود .\r\n3 - خواب به قدر كافى . خواب كافى در هضم غذا موثر است و در مقابل بىخوابى يا كم‌خوابى هضم غذا را كند يا مختل مىسازد .\r\n4 - حركات ورزشى . حركات ورزشى درصورتىكه متناسب با هيكل و قدرت و سن و سال انسان باشند عامل خوبى براى هضم غذا خواهند بود بخصوص زمانى كه معده خالى و در حال استراحت باشد .\r\n5 - غذا به مقدار لازم و متناسب با حجم و قدرت معده باشد به‌طورىكه با پرخورى مواد غذائى در معده تلمبار نشود و معده از غذا مالامال نگردد تا معده بتواند اعمال مكانيكى و شيميائى خود را بطور طبيعى انجام دهد .\r\n6 - غذا بايد اشتهاآور باشد و انسان بايد از روى اشتها غذا بخورد و اگر از روى بىميلى بخورد در معده فاسد مىشود و هضم مطلوب نخواهد داشت .\r\n7 - زمانى كه معده محتويات خود را به اثنى عشر فرستاد و مدتى خالى ماند و استراحت نمود براى پذيرفتن غذاى بعدى آماده مىشود و احساس گرسنگى به انسان دست مىدهد در اين موقع خوردن غذا براى دستگاه گوارش ايجاد اختلال نمىكند . لكن اگر هنوز غذاى قبلى از معده خارج نشده غذاى ديگرى وارد معده شود در عمل هضم ايجاد اختلال خواهد شد . گاهى به افراد اشتهاى كاذب دست مىدهد بايد اين افراد مواظب باشند كه در چنين حالتى غذا نخورند تا از عوارضى كه بدنبال دارد جلوگيرى شود .\r\n8 - بهتر است چند نوع غذا باهم خورده نشود مثلا خوردن مخلوطى از غذاهاى زود هضم و ديرهضم باهم سبب بىنظمى و اختلال در كار هضم خواهد شد چون غذاى زودهضم زودتر هضم مىشود و بايد در معده بماند تا غذاى ديرهضم هم بمرحله هضم برسد در اين صورت يا غذاى زودهضم فاسد مىگردد و يا غذاى ديرهضم بدون هضم از معده خارج مىگردد .\r\n9 - با غذا زيادتر از حد لازم نوشيدنى نياشامند تا آنزيمهاى دستگاه گوارش رقيق نشوند و بهتر بتوانند عمل هضم غذا را انجام دهند .\r\n10 - هنگامى كه معده خالى است مانند صبح ناشتا غذاهاى ترش نخورند تا باعث ضعف معده نشود و اعصاب و عضلات ديواره معده دچار استرخاء نگردند .\r\n11 - بلافاصله بعد از خوردن غذا ورزش نكنند چون قواى بدن متوجه عضلات و اندامهاى بدن شده و خون از دستگاه گوارش بسوى عضلات متوجه مىگردد و رگهاى ديواره\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nدستگاه گوارش به قدر كافى باز نشده و درنتيجه ترشح آنزيمهاى گوارشى كم مىگردد و هضم غذا ناقص مىشود و بتأخير مىافتد .\r\n12 - هر شش ماه يك بار بهتر است كه با داروهاى گياهى معده پاك‌سازى شود اين عمل براى تقويت دستگاه گوارش بسيار مفيد است و از بروز بسيارى از بيماريهائى كه منشاء گوارشى دارند جلوگيرى مىشود .\r\n13 - انتخاب نوع غذا بهتر است متناسب با مزاج معده باشد مثلا افرادى كه مزاج گرم و خشك دارند غذاهاى سرد و تر براى آنان سازگارتر و برعكس افرادى كه مزاج‌هاى سردتر دارند غذاهاى گرم و خشك براى آنان نيكوتر است .\r\n\r\n« داروهائيكه بهتر است از آنها در تنقيه‌ها استفاده نكنند »\r\nمواد بسيار ترش و قابض مانند جوشانده هليله زرد ، بعضى مواد سمى قابل جذب كه مىتوانند از ديواره روده وارد خون شده و سبب مسموميت انسان مىشوند مانند صبر زرد ، شحم حنظل ، افتيمون ، غاريقون ، سمقونيا و ريوند چينى امّا بعضى از اين داروها يا مجموع آنها را مىتوان جهت از بين بردن انگلهاى راست روده مانند كرمچه در قسمتهاى انتهاى راست روده يا مقعد برابر دستورات طب سنتى استفاده نمود .\r\nچند نمونه از داروهائيكه به صورت تنقيه از جوشانده آنها براى افراد سرد مزاج مانند قولنج سردمزاج به كار برده مىشوند . اكليل الملك ، بابونه ، تخم كلم يا برگ كلم ، روغن كرچك ، روغن گل و روغن كرچك مخلوط شده با آب گرم .\r\n\r\n« چند نمونه از داروهائيكه به صورت تنقيه براى افراد گرم مزاج به كار برده مىشوند »\r\nفلوس ، روغن بادام شيرين مخلوط با قدرى آب گرم ، جوشانده گل ختمى ، گل بنفشه ، سپستان ، اسفرزه .\r\nچند نمونه از داروهائيكه از جوشانده آنها براى افرادى كه به درد مفاصل لگن مبتلا مىباشند به كار برده مىشوند اسطوخودوس ، سناى مكى ، سورنجان ، قنطوريون ، شبت ، بسفايج ، شكر سرخ . براى استفاده از داروهاى فوق بايد هريك يا چند نمونه از آنها را بجوشانند صاف كنند و از آب صاف‌شده با قدرى روغن گرم مزاج مانند روغن كرچك يا روغن زيتون مخلوط كرده براى بيمار تنقيه نمايند .\r\n\r\n« تنقيه براى افرادى كه سكته زده‌اند يا تازه فلج شده‌اند . »\r\nقنطوريون ، رازيانه ، شويد و سلاب را بجوشانند صاف كنند و در آب صاف شده قدرى زهره گاو يا عسل و روغن بادام تلخ اضافه كنند و براى بيمار روزى دوبار تنقيه بريزند .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nتركيب ديگر : برگ كلم ، برگ چغندر ، برگ كرفس ، دانه زبان گنجشك ، بادرنجبويه ، بسفايج ، اسطوخودوس ، زوفا ، الكيل الملك ، پرسياوشان ، باديان و اصل سوس مجموع يا تعدادى از آنها را بجوشانند به آب صاف شده مقدارى روغن بادام تلخ يا روغن بابونه يا روغن نارون مخلوط كرده گرماگرم براى بيمار تنقيه كنند لازم به ذكر است در بعضى بيماريهاى رحمى كه از برودت مزاج رحم عارض شده‌اند مىتوان تنقيه فوق را براى شستشوى رحم به كار برد .\r\nتنقيه براى افرادى كه به قولنج انسدادى مبتلا شده‌اند . گل ختمى را بجوشانند با لعاب اسفرزه و روغن كرچك و مقدار كمى پودر صابون مخلوط كرده و گرماگرم براى بيمار تنقيه بريزند .\r\n\r\n« روزه »\r\nروزه گرفتن دستورى است الهى و طبق موازين شرعى و بىچون و چرا براى افرادى كه استطاعت آن را دارند بايد انجام شود ، روزه يك فرمانى است الهى و لزومى ندارد كه فلسفه يا حكمت روزه گرفتن براى عموم مردم روشن و مشخص باشد بلكه حكمت اصلى آن نزد خداوند تبارك و تعالى و رسول گرامى و ذريه معصوم و مطهر رسول اللّه است و اين دستور اضافه بر منافع متعدد جسمى و روحى يك آزمايش الهى است لكن هر قدر كه علوم مختلف از قبيل پزشكى ، روانشناسى ، علوم اجتماعى و غيره پيشرفت مىكنند مردم بيشتر به فوائد روزه گرفتن آگاهى پيدا مىكنند .\r\nروزه فرصت خوبى است براى پيشگيرى از بسيارى از بيماريهاى جسمى و روحى روانى در طول يك سال يك سرى بيماريها از انواع مختلف روحى و روانى و جسمى عارض انسان مىشوند نمونه‌هائى از بيماريهاى روحى روانى مانند بخل ، حسد ، كينه‌توزى ، قساوت قلب و سخت‌دلى ، بدبينى ، وسواس ، شك و ترديدهاى غير موجه ، وحشت‌هاى ماليخوليائى ، بىخوابىهاى روحى و روانى ، افسردگى و خودخواهى و غيره هر كدام داراى خسارتهاى فردى و اجتماعى مىباشند مثلا قساوت قلب سبب مىشود كه انسان تمايل به انجام كارهاى خير نداشته باشد و در غم و اندوه ديگران خود را شريك نداند . از سوى ديگر هر انسانى در برابر فشارهاى زندگى و اتفاقات هيجان‌انگيز داراى يك قدرت و توانائى معين است كه اطباء سنتى اين حد توانائى را آستانه تحمل مىنامند و فشارهاى زندگى و روحى و روانى تا اين حد براى فرد قابل تحمل است و تا از اين حد تجاوز نكرده آسيبى به شخص وارد نمىشود امّا اگر اين فشارها از اين حد\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nآستانه‌اى افزون‌تر شوند تعادل روحى و روانى فرد بهم مىخورد و بيماريهاى روحى و روانى گريبانگير انسان مىگردند . هر قدر كه اين آستانه تحمل يا حد پايانى قدرت روحى و روانى در انسان پائين‌تر باشد توانائى شخص در برابر ناملايمات زندگى كمتر مىباشد . امّا مىتوان اين حد آستانه‌اى را بالا برد و يكى از چيزهايى كه اين حد توانائى را افزون مىدهد و بالا مىبرد يك ماه روزه‌دارى با تمام خصوصيات آن است كه اين تمرين يك‌ماهه و ايستادن در برابر ناملايمات و پاى گذاشتن روى هواهاى نفس استقامت فرد را در برابر هيجانات شديد روحى و روانى چه ناگوار باشند و چه گوارا و چه جسمى باشند مانند گرسنگى و تشنگى و چه روحى باشند مانند هوس‌هاى بىجا زياد مىكند و از نظر جسمى نيز فوائد بسيار دارد .\r\nخداوند تبارك و تعالى دوست دارد كه بندگانش هم از نظر جسمى سالم باشند و هم از نظر عقلى و روحى و روانى ازاين‌جهت است كه مقرر فرموده انسان مقدارى از تكامل تكوينى خود را در روى اين كره خاكى طى نمايد و امتحان بشر را در روى اين كره خاكى قرار داده و سرنوشت ابدى او در اين كره خاكى مشخص مىشود .\r\nيكى از عواملى كه آينه وجود انسان را صيقل مىزند و عوامل اخلاص را در وجود آدمى پرورش مىدهد روزه مىباشد .\r\nافرادى كه روزه مىگيرند به بيماريهاى زير كمتر مبتلا مىگردند مشروط بر آنكه در ايام روزه‌دارى در افطار و سحر افراط و تفريط نكنند بيمارى قند - ناراحتىهاى قلبى - ناراحتىهاى عصبى - بهم خوردن تركيبات خون - ناراحتىهاى كليوى و . . .\r\n\r\nعلائم حرارت كبد ( حرارت بيش از حال طبيعى ) :\r\n1 - زردى غليظ يا سرخى بول\r\n2 - عطش زياد\r\n3 - كم شدن اشتها به غذا\r\n4 - سرعت نبض\r\n5 - آزار ديدن بدن با خوردن غذاهاى گرم مزاج\r\n6 - احساس حرارت در بدن\r\n7 - گاه ايجاد تب كه ممكن است ملايم باشد يا شديد\r\n\r\nعلائم سرد مزاجى كبد :\r\n1 - سفيد شدن رنگ زبان و رنگ‌پريدگى چهره و لبها\r\n2 - عطش كم\r\n3 - زياد شدن اخلاط بلغمى در بدن\r\n4 - بىرنگ يا كم‌رنگ شدن ادرار\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n5 - نبض ضعيف و گاه نامنظم شدن نبض\r\n6 - بيشتر اين افراد داراى يبوست و مزاجى خشك هستند\r\n7 - اگر علاوه بر سرد مزاجى كبد بدن داراى اخلاط بلغمى زيادتر از حال طبيعى باشد دهان ترش‌مزه خواهد شد .\r\n\r\nچيزهايى كه براى كبد مفيدند :\r\n1 - با نظم و بموقع و از روى ميل غذا خوردن\r\n2 - ورزش‌هاى مناسب و مفرّح\r\n3 - گاهگاهى داروهاى تلخ‌مزه و شستشودهنده كبد كه بايد متناسب با مزاج كبد باشند استفاده شوند\r\n4 - داروهاى مفيد براى كبدهاى گرم مزاج . خرفه ، كاسنى ، تخم كاهو ، هليله زرد ، فلوس ، تمبر هندى ، شاهتره و . . . و داروهاى مفيد براى كبدهاى سرد مزاج عبارتند از : مرزنگوش ، پرسياوشان ، ريشه شيرين‌بيان ، رازيانه ، تخم كرفس ، افسطين ، توكليجه و سناى مكى\r\n\r\nچيزهايى كه براى كبد مضرند :\r\n1 - خوردن آب يخ در معده خالى يا پس از حمامهاى گرم يا پس از جماع يا پس از ورزشهاى سنگين به يكباره امّا اگر به آب چيز ديگرى مانند عرقيات يا شكر يا عسل اضافه كنند و بتدريج بخورند مانعى ندارد\r\n2 - از روى سيرى غذا خوردن و خوردن پىدرپى تنقلات\r\n3 - خوردن غذاهاى زياد چرب بخصوص براى افراد كم‌تحرك\r\n4 - مصرف داروهائيكه مقدارى از آنان در بافت كبد ذخيره مىشوند\r\n5 - خستگىها و يا بيخوابىهاى زيادتر از حد توان انسان\r\n6 - اضطرابهاى پىدرپى روحى و روانى\r\n\r\nزردى دستها و پاها\r\nگاهى بيمارانى به مطب مراجعه مىكنند دستها و پاهايشان زرد شده شبيه به زردى يرقان به پزشكها مراجعه كرده‌اند و آزمايشهاى مربوط به تركيبات كبد هم انجام شده به بيمار گفته‌اند آثارى از يرقان نيست و داروهائى هم تجويز نموده‌اند از نظر طب سنتى اين بيمارى نوعى يرقان است و آن را يرقان دست و پا مىگويند و مداواى يرقان بايد كرد .\r\nابتدا بايد اين بيماران داروهاى شيميائى كه استفاده مىكنند ترك كنند و ادامه ندهند از غذاهاى گرم مزاج و ادويه‌جات و غذاهاى حساسيت‌زا مانند بادمجان و\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nگوجه‌فرنگى پرهيز كنند و از منضج و مسهل‌هاى صفراوى چند روزى بخورند و ادامه دهند و عصرها خارخسك تخم كاهو شاهتره و تخم خيار را بجوشانند اضافه بر مسهلى كه صبح‌ها مىخورند يك ليوان عصرها ميل نمايند و داروهاى صفراوى را ادامه دهند و گرد كافور و طباشير را مخلوط كنند و به دست و پا روى زرديها بمالند .\r\n\r\nاستسقاء\r\nاستسقاء ( يعنى پىدرپى طلب آب كردن ) منشأ اين بيمارى معمولا كبد و گاه هم كليه‌ها يا طحال مىباشد . استسقاء سه نوع است كه هركدام شرحى مفصل دارند لكن ما فعلا علائمى از اين بيمارى را يادآور مىشويم كه در هر سه نوع استسقاء موجودند :\r\n1 - در اين بيمارى همانطوريكه از اسم آن پيداست عطش فراوان است و بيمار مرتب آب مىطلبد لكن اين آب زياد بوسيله كليه‌ها نمىتواند از بدن دفع شود و قسمتى از آن در بافتها باقى مىماند .\r\n2 - ابتدا ورم در پاها پيدا مىشود بعد در صورت و بالاخره در دستها و شكم و در حالت شدت بيمارى شكم آب مىآورد .\r\n3 - چهره بيمار نسبت به قبل از بيمارى بدرنگ مىشود\r\n4 - معمولا نفس بيمار تنگ مىشود\r\n5 - اشتهاى بيمار به غذا كم مىشود\r\n6 - ادرار بيمار كم مىشود و كليه‌ها نمىتوانند آب زيادى بدن را دفع كنند\r\n7 - معمولا رنگ ادرار سرخ يا تيره است و اين سرخى يا تيرگى دليل بر حرارت بالاى بدن بيمار نيست بلكه اگر ساير علائم حرارت هم موجود باشد مىتوان حكم بر حرارت مزاج بيمار كرد .\r\n8 - گاهى بيمار استسقائى بدنش جوش مىزند و آب ميان بافتى از جوش‌ها مىچكد\r\n9 - معمولا بيمار تب ملايمى دارد\r\n10 - عمل هضم غذا در معده و روده‌ها مختل مىگردد .\r\n\r\nاكثر مواقع مزاج بيمار استسقائى سرد است امّا اگر بيمار استسقائى مزاجش گرم باشد علائم زير در آن مشاهده مىشود :\r\n1 - دهان تلخ است\r\n2 - رنگ چهره زرد مىشود\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n3 - عطش زياد است\r\n4 - ميل به غذا بشدت كم مىشود\r\n5 - گاهى بيمار زرد آب استفراغ مىكند\r\n6 - خروج ادرار با سوزش توأم است و اين سوزش بيشتر در پايان تخليه مثانه مىباشد\r\n7 - پوست بدن خشك مىشود\r\n8 - حرارت بدن از حال طبيعى بيشتر است\r\n9 - با خوردن غذاهاى گرم مزاج بيمارى شدت پيدا مىكند\r\n\r\nمداوا\r\nدر مداواى استسقا ابتدا بهتر است درصورتىكه مزاج بيمار گرم نباشد از منضج و مسهل‌هاى گرم مزاج استفاده شود تا مزاج بيمار پاك گردد و آب زيادى و مواد دفعى بدن بيرون رانده شوند و اين عمل را مىتوان چند نوبت انجام داد سپس از معجونى كه درست مىشود با شحم حنظل ، بسفايج و صبر زرد بطور برابر اين داروها را پودر كرده با عسل طبيعى مخلوط كنند تا به صورت معجون درآيد از اين معجون صبحها متناسب با قدرت و سن بيمار بخورند و عصرها از داروهاى ادرارآور بدهند تا آب جمع شده در بافتها دفع شود اگر مزاج بيمار سرد باشد مىتوان از داروهاى گرم مزاج براى او تنقيه ريخت تا بدين‌وسيله كمك به تخليه مواد زائد از دستگاههاى گوارشى و ادرارى گردد براى اين منظور توكليجه ، مرزنگوش ، زوفا را بجوشانند در آب صاف شده قدرى شكر سرخ اضافه كنند و براى بيمار تنقيه بريزند .\r\nاز داروهاى ديگر مفيد براى بيماران استسقائى شير شتر و افشره پونه مىباشد كه مىتوان همراه با داروهاى اصلى به بيمار داد .\r\nاگر بيمار بتواند ابتدا يك شبانه‌روز چيزى نخورد و پس از گذشت يك شبانه‌روز از غذاهاى كم حجم و خوش‌بو و خوش‌مزه بخورند و بجاى آب از آب ميوه‌هاى خوش مزه بخورند و بجاى غذا شروع كنند بتدريج شير شتر بخورند و اضافه كنند بطور يكه روز اول حدود 160 گرم بخورند و روزى 40 گرم به آن اضافه كنند به‌طورىكه مىتوانند پس از مدتى بجاى آب و غذا از شير شتر استفاده كنند لازم بذكر است كه بعضى از پزشكان خوردن ادرار شتر را در بعضى از بيماريها تجويز مىكرده‌اند امّا چون ممكن است ادرار شتر ايجاد آلودگى ميكروبى نمايد چنانچه قصد خوردن ادرار شتر داشته باشند لازم است ابتدا ادرار شتر را تا حدود هشتاد درجه سانتى گراد گرم كنند سپس بسرعت سرد نمايند تا چنانچه ميكروبهائى در آن باشد كشته شوند سپس مىتوانند به خوردن آن اقدام كنند .\r\nيكى از داروهاى مفيد براى بيماران استسقائى فرفيون مىباشد ولى چون اين گياه\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nسمى است بايد مقدار بسيار كم از گياه يا شيرابه گياه خورده شود مثلا خوردن دو قطره از شيرابه اين گياه براى هر وعده كفايت مىكند .\r\n\r\nاز داروهاى ديگر ادرارآور داروئى است كه بطريق زير درست مىشود :\r\nگياه كرفس كوهى ، ننه حواّ ، پودنه ، برباله ، تخم كرفس ، انجدان ، سوسن زرد ، ريشه مارچوبه و دانه مارچوبه ، ريشه زردك بيابانى از هركدام بطور برابر مجموع را بكوبند پودر شود پودر حاصل را با عسل طبيعى درآميزند و صبح و شب از اين معجون به قدر يك گردوى كوچك بخورند .\r\nو چنانچه صمغ صنوبر ، بورة قرمز ، زنجبيل و كندر را بكوبند و با پيه گاو مخلوط كرده و روى شكم بگذارند در بهبودى بيمارى كمك مىكند .\r\n\r\nاقسام استسقاء\r\nاستسقاء سه نوع است : استسقاى مائى ، استسقاى لحمى ، استسقاى طبلى\r\nاستسقاى مائى - در اين استسقا در اثر عدم دفع آب به حال طبيعى از بدن مقدارى آب بين احشاء جمع مىگردد به‌طورىكه اگر يكى از دستها را در يك طرف شكم قرار داده و با دست ديگر به طرف مقابل شكم بزنيم حركت آب و برخورد آن را به دست اول احساس خواهيم كرد اين افراد عطش فراوان دارند و آب زياد مىخورند امّا قادر به دفع همه آب خورده شده نيستند .\r\nدر استسقاى لحمى - ماهيچه‌هاى شكم حالتى شبيه به ورم كرده دارند و چون انگشت روى اين ماهيچه‌ها بگذاريم و فشار دهيم فرو مىروند .\r\nدر استسقاى طبلى يا ريحى چون با دست روى شكم بزنيم صداى طبل مىدهد در اين استسقاء تا زمانى كه شكم زياد بالا نيامده و صداى طبل نمىدهد نبايد ناراحتى را استسقاء دانست بلكه ممكن است بيمارى يك حالت سردى و سستى دستگاه گوارش و نفخ در آن باشد .\r\nمداواى هر سه نوع استسقا مشابه هم مىباشد لكن در استسقاى مائى بايد مدراّت بيشترى در نظر گرفته شود مانند خار خسك ، كاكنج ، شورة قلمى كه از مدرات سردمزاجند و توكليجه ، پوست خربزه و تخم كرفس از مدرات گرم مزاج مىباشند .\r\n\r\nكهير ورمى\r\nدر بعضى افراد كه تعداد آنان هم زياد نيست و اندك مىباشد مشاهده مىشود كه پوست بدن ورم مىكند و بالا مىآيد و خارش دارد و سوزش مىكند و هنگام برخورد آب به پوست بدن اين خارش و سوزش بيشتر مىشود و بعد از استحمام اين ناراحتى خود نمائى مىكند برابر قواعد طب سنتى اين بيمارى يكى از انواع كهير است و منشأ\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nكبدى و صفراوى دارد جهت مداواى آن روز اول منضج بنفشه ، تخم كاهو ، بقله الزهرا ، عناب ، سپستان و امثالهم را بجوشانند يك ليوان صبح و يك لوان عصر بخورند از روز دوم مغز ميوه فلوس را در آب داغ حل كرده به مدت سه روز صبح ناشتا بخورند و چنانچه بهبودى حاصل نشد مىتوانند پوست هليله زرد را بخيسانند و آب صاف شده را سه روز ديگر صبح ناشتا بخورند و از غذاهاى رقيق‌كننده تركيبات صفراوى بخورند و از غذاهاى گرم مزاج و تحريك‌كننده پرهيز نمايند و مايعات ضد التهاب و ضد خارش پوست را روى محل خارش بدن بمالند .\r\n\r\nورم كبد\r\nافرادى كه به ورم كبد مبتلا هستند درصورتىكه ورم جزء اورام بدخيم نباشد بهتر است ضمن مصرف داروهاى اصلى كه پزشك سنتى يا پزشك متخصص اين رشته تجويز مىكنند مىتوانند ريشه يا برگهاى درخت گز را در سركه بجوشانند صاف كنند و از اين محلول صاف‌شده چند روز صبح و عصر نصف استكان ميل نمايند مداواى ورم كبد تسريع خواهد شد .\r\nلازم به ذكر است ريشه و برگهاى درخت گز براى بيماران مبتلا به ورم طحال هم مفيد است لكن در ورم طحال ريشه يا برگ درخت گز را بايد در آب بجوشانند و مصرف نمايند نه در سركه .\r\nافرادى كه به ورم كبد مبتلا مىباشند بايد از غذاهاى گرم مزاج و چربى و ادويه‌هاى تند و غذاهاى زياد شور پرهيز كنند و از غذاهاى زود هضم و سرد مزاج بيشتر استفاده نمايند و زمانى كه ورم تازه است معمولا مزاج گرم است و اگر بيمار كم خونى نداشته باشد مىتوان از او خون گرفت يا حجامت كرد و يا چند عدد زالو روى كبد از بيرون انداخته شود دادن مسهل قوى به افرادى كه ورم كبد دارند صلاح نيست لكن تجويز مسهل‌هاى سرد مزاج و ملايم و روان‌كننده مواد صفراوى و تحليل‌برنده ورم‌هاى گرم مزاج براى اين افراد مفيد است مانند خوردن فلوس نصف مقدار ساير افراد امّا چند روز متوالى . لكن اگر ورم كبد با بيمارى يرقان توأم گرديد بايد مداواى يرقان و ورم توأما انجام شود امّا اگر ورم كهنه شده باشد و آثار بيمارى ديگرى مشاهده شود مانند استسقا يا آب آوردن شكم در اين حالت ديگر مزاج بيمار گرم نيست بلكه عكس حالت اول است و بايد به مداواى استسقا يا آب آوردن شكم برابر مباحث مربوطه به خود كه قبلا شرح داده شده عمل نمايند .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n\r\nقولنج\r\nقولنج درد شديد روده است كه تقريبا در كوتاه‌مدت ظاهر مىشود ، دردى است شديد و آزاردهنده . علت اين درد انسداد روده يا گرفتگى عضلات ديواره روده با نفخ شديد يا عوامل ديگر است كه سبب بسته شدن روده و عدم عبور مواد موجود در آن مىگردد و نحوه مداوا و اقسام قولنج در كتاب طب سنتى سينا شرح داده شده در اين كتاب به مطالبى پرداخته مىشود كه در آن كتاب گنجانيده نشده است .\r\n\r\nچيزهايى كه بدن را براى ابتلاى به قولنج آماده مىكنند :\r\n1 - خوردن آب از بالاى ميوه‌هاى آبدار بخصوص خوردن آب از بالاى خربزه و هندوانه\r\n2 - خوردن خربزه با عسل در يك زمان\r\n3 - جماع كردن با شكم پر\r\n4 - نگهداشتن باد در شكم و ممانعت از خروج آن\r\n5 - برخورد سرماى شديد به روده‌ها\r\n6 - خوردن بعضى غذاها كه هضم آنها مشكل است مانند به خام ، تخم‌مرغ سفت و محكم ، گلابى نارس ، تريد و نجويده فرو بردن غذا بخصوص اگر داغ باشد يا زياد سرد\r\n7 - نگهداشتن مدفوع به مدت زياد و ممانعت از دفع آن\r\n\r\nتفاوت ميان درد قولنج و درد سنگ كليه\r\n1 - درد قولنج در وقتى كه بيمار غذا مىخورد شدت مىيابد و در حال گرسنگى كم مىشود امّا درد مربوط به سنگهاى كليوى برعكس در هنگامى كه بيمار گرسنه است شدت پيدا مىكند .\r\n2 - درد مربوط به سنگهاى كليوى بتدريج مىگيرد و كم‌كم زيادتر مىشود و در پايان شدت مىيابد امّا درد قولنج در زمان كوتاه و تقريبا يك دفعه شروع مىشود .\r\n3 - درد كليه‌ها از بالا و بيشتر از پشت شروع مىشود و به پائين مىآيد و بيشتر تمايل به پشت دارد درصورتىكه درد قولنج اكثر مواقع از طرف راست شكم و گاه از طرف چپ شكم شروع مىشود و بيشتر تمايل به جلو دارد و حركت مىكند و جابجا مىشود .\r\n4 - در درد مربوط به سنگهاى كليه اشكالاتى در دفع ادرار بوجود مىآيد امّا در قولنج مشكلاتى در دفع مدفوع مشاهده مىشود .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n5 - درد ناشى از سنگ كليه مانند دردى است كه با دو انگشت جائى از بدن را بگيرند و فشار دهند و جاى درد زياد وسيع نيست امّا درد ناشى از قولنج شديد است و فضاى بزرگى را مىگيرد .\r\n\r\nسنگ كيسه صفرا\r\nسنگ صفرا از رسوب مواد صفراوى در كيسه صفرا يا مجارى صفراوى تشكيل مىشود . سنگهاى صفراوى در زنان شايع‌تر از مردان است و در افرادى كه تحرك كمترى دارند و افرادى كه غذاهاى گوشتى و تخم‌مرغ زياد مصرف مىكنند و افرادى كه عضلات ديواره كيسه صفراى آنان چندان تحركى ندارند و افرادى كه بطور ارثى آمادگى بيشترى براى تشكيل سنگهاى صفراوى دارند بيشتر مشاهده مىشود همچنين در افراد مبتلا به ديابت و افراد كم خون هم آمادگى براى تشكيل سنگهاى صفراوى بيشتر است اين سنگها از كلسترول و لسيتين و بقيه املاح صفراوى تشكيل مىشوند .\r\nاكثر مواقع سنگهاى صفراوى بدون علائم ظاهرى مىباشند لكن زمانى كه در جلوى مجراى صفراوى قرار گيرند درد قولنجى شديد عارض مىشود . بيشتر مواقع هنگامى كه در جستجوى علل و اسباب ناراحتىهاى گوارشى مىباشند بوجود اين سنگها پى مىبرند .\r\nجهت از بين بردن سنگهاى صفراوى اگر اين سنگها بزرگ و باندازه‌اى باشند كه عبور آنها از مجارى صفراوى مقدور نباشد معمولا مبادرت به عمل جراحى مىشود در چنين مواقعى لازم است كه پزشك معالج فعاليت يا عدم فعاليت كيسه صفرا را هم در نظر داشته باشد هنگامى كه سنگ صفرا كوچك است و عبور آن از مجارى صفراوى امكان‌پذير است پزشكان سنتى داروى استفراغ‌آور يا مسهل‌هاى قوى تجويز مىكنند در اثر تكانى كه به كيسه صفرا وارد مىشود محتويات كيسه صفرا و سنگهاى صفراوى از مجراى كلدرك ( مجراى صفرا ) به اثنى عشر ريخته مىشوند و دفع مىگردند . اگر اين افراد از داروهاى رقيق‌كننده صفرا هم استفاده كنند بهتر است تا صفرا را رقيق نمايد و فعاليت عضلات ديواره كيسه را زياد كند و عمل تخليه را تقويت نمايد از داروهاى روان‌كننده و دفع‌كننده صفرا مىتوان فلوس ، هليله زرد ، تخم شنبليله ، شاه‌تره ، سماق طبيعى ، تمبر هندى ، زرشك و غيره را نام برد كه بايد بجوشانند و از آب صاف شده چند روز صبح ناشتا بخورند . بعضى از داروهاى گياهى هم هست كه اگر در درازمدت مصرف شوند مىتوانند سنگهاى صفراوى را ذوب و دفع كنند اين داروها بايد متناسب با مزاج بيمار و سن و بنيه او مصرف شوند تا عوارض جانبى نداشته باشند مانند مردار سنگ و كاكنج و خارخسك كه آنها را پودر كرده و روزى دو سه بار از اين پودر به مقدار ده گرم با قدرى آب خورده مىشود .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nداروى ديگرى كه براى اين‌گونه بيماران مفيد است و مىتوان مدتى در خوردن آن مداومت نمود تا سنگ صفرا را زايل نمايد حجر اليهود است كه بايد آن را پودر كنند و روزى 5 گرم از پودر حاصل را با قدرى آب جوشانده كاكنج و خارخسك صبح ناشتا بخورند و قدرى حركت كنند .\r\n\r\nحصبه يا تيفوئيد\r\nحصبه نوعى بيمارى ميكروبى است . عامل اين بيمارى از باكتريها و از خانواده سالمونلّا و ميله‌اى شكل است . ميكروب اين بيمارى از طريق دهان همراه آبهاى آلوده يا غذا يا سبزيجات آلوده وارد بدن انسان مىگردد . منابع سرايت بيشتر افراد ناقلى هستند كه كيسه صفرا يا مجارى ادرارى آنان دچار آلودگى مزمن و دائمى مىباشد .\r\nميكروب اين بيمارى پس از وارد شدن در بدن به روده باريك رسيده و در ديواره روده نفوذ مىكند و سبب عفونت مىگردد . ميكروب اين بيمارى مىتواند در ريه ، كيسه صفرا ، كليه‌ها يا مراكز عصبى مستقر گردد و موجب التهاب اين مناطق شود .\r\nعلائم بيمارى عبارتند از :\r\nناراحتى عمومى ، درد سراسر بدن ، سردرد ، سرخى چشم ، گلودرد ، خون دماغ ، سرفه ، اسهال سوپ نخودى يا يبوست ، درد شكم ، استفراغ ، افزايش تدريجى تب به صورت پلكانى تا رسيدن به حد اكثر در بحران بيمارى و سپس نقصان تدريجى آن تا رسيدن به حرارت طبيعى ، پيدايش نقطه‌هاى قرمز روى پوست بدن كه معمولا در هفته دوم بيمارى پيدا مىشوند اين نقطه‌ها به اندازه 2 تا 3 ميليمتر قطر دارند و با فشار محو مىشوند ، اين نقطه‌ها سه چهار روز مىمانند ، سرخى بول ، تب شديد و هذيان‌گوئى هم از علائم اين بيمارى مىباشند .\r\nزمانى كه بيمارى شدت پيدا مىكند بيمار تقريبا بىحركت مىخوابد و چندان عكس العملى ندارد پس از اتمام دورة بحران بيمارى تب بتدريج رو به كاهش مىرود و ظرف مدت هفت تا ده روز درجه حرارت بدن به حال طبيعى برميگردد .\r\nشروع بيمارى در افراد بالغ معمولا تدريجى است امّا گاهى در كودكان شروع بيمارى ناگهانى بوده و با لرز و تب شديد همراه است .\r\nبيمارى تيفوئيد معمولا سه دوره دارد . اول دوره مقدماتى كه از شروع آثار بيمارى بوده و هفت روز گاهى تا ده روز طول مىكشد ، دوره دوم شدت بيمارى كه از هفت روز تا ده روز از شروع بيمارى بوده و تب به حد اكثر خود رسيده و تقريبا حالت استقرار پيدا مىكند و اختلاف تب در طول شبانه روز حدود يك درجه است حال بيمار در اين دوره در صورت\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nعدم مداوا بسيار بد است و اين دوره را اطباء طب سنتى دوره بحران بيمارى گويند .\r\nسوم مرحله رو به نقصان رفتن بيمارى است كه تب بتدريج پائين مىآيد و اگر ناراحتى ديگرى براى بيمار پيش نيايد ظرف هفت تا ده روز درجه حرارت بدن به حال طبيعى مىرسد و ناراحتىهاى روده‌اى از بين مىروند امّا گاهى در اثر عدم مداواى صحيح پس از دو هفته بعد از قطع تب بيمارى مجددا عود مىكند .\r\nعوارضى كه ممكن است براى اين‌گونه بيماران در اثر معالجات ناقص يا اشتباه پيش آيد عبارتند از : كاهش ناگهانى حرارت بدن ، پيدايش خون در مدفوع ، سرعت نبض ، پيدا شدن علائم شوك ، سوراخ شدن روده ، سختى ناگهانى شكم ، سينه پهلو يا عوارض ديگر .\r\nجهت پيشگيرى از اين بيمارى لازم است اولا غذاها و آبهاى آلوده و سبزيجات آلوده مصرف نشوند ثانيا افراد ناقل ميكروب را نگذارند دست‌اندركار مواد غذائى مردم باشند ثالثا نسبت به تزريق واكسن مربوط اقدام لازم معمول گردد .\r\nجهت مداواى اين بيمارى لازم است بيمار را در بيمارستان بسترى نمايند .\r\n\r\nژيارديا\r\nانگل ژيارديا يا تك سلولى از نوع پروتوزوئرها مىباشد . اين پروتوزوئر فلا ژله‌اى معمولا در قسمت بالاى روده كوچك زندگى مىكند . حالت يا شكل كيستى اين انگل باعث ايجاد عفونت در روده مىشود . سرايت اين بيمارى از شخصى به شخص ديگر معمولا از راه دهان يا مدفوع يا بطور غير مستقيم و يا انتقال كيستها از راه آب و گاهى غذا صورت مىگيرد .\r\nاغلب عفونتها حال انفرادى دارد و گاهى هم بطور دسته جمعى ديده مىشود مانند شيرخوارگاهها و آسايشگاهها و اماكن عمومى ديگر . غير از انسان گاهى بعضى از حيوانات هم وسيله انتقال اين بيمارى خواهند شد مانند موش و گاهى مگس‌ها يا حيواناتى ديگر . اين انگل در روده انسان سبب اسهال يا اختلالات ديگر مزمن شده و در عمل جذب ايجاد اختلال مىكند .\r\nافرادى كه مقاومت بدنشان در برابر اين بيمارى كمتر باشد زودتر به اين انگل مبتلا خواهند شد و مسافرين و اطفال بيشتر به اين بيمارى مبتلا مىگردند .\r\nعده زيادى از اين بيماران بدون داشتن علائم ظاهرى به صورت ناقل باقى مىمانند و گاهى هم عفونت آنها خودبخود از بين مىرود . از روز ورود ميكروب در روده درصورتىكه استقرار يابد تا ظهور آثار بيمارى معمولا يك تا سه هفته به طول مىانجامد . آثار اين بيمارى گاهى تدريجى و گاهى به صورت ناگهانى ظاهر مىشود . گاهى با دفع كيستها\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nاز بدن بطور خودبخود ظرف چند روز بيمارى خاتمه مىيابد و گاهى هم اين بيمارى چندين سال طول مىكشد . وقتى تعداد دفعات اجابت مزاج بيشتر شود مدفوع آبكى تر مىشود و گاهى هم داراى موكوس يعنى مواد مخاطى روده‌ها بوده ولى خون و چرك ندارد گاهى هم مدفوع كف‌دار ، بدبو و چرب است و تمايل به قرار گرفتن در سطح آب دارد اسهال گاهى بطور مداوم و گاهى بطور متناوب است .\r\nعلائم بالينى ابتلا به انگل ژيارديا عبارتند از :\r\nبىاشتهائى ، تهوع و استفراغ ، درد رودهها ، نفخ شكم ، آروغ ، صداى شكم و اتساع شكم ، كاهش وزن ، ضعف عمومى بدن ، بدى عمل جذب در تعدادى از بيماران ، لاغرى سريع در مرحله حاد بيمارى . امّا پس از آنكه عامل بيمارى از بدن خارج شود و بيمارى مداوا شود عوارض بدى از بيمارى برجاى گذاشته نمىشود .\r\nوجود كيست يا تروفوزوئيت‌ها در مدفوع وجود بيمارى را باثبات مىرساند . اگر مدفوع ظرف مدت يك ساعت نتواند به آزمايشگاه برسد بهتر است بوسيله فيكساتيو حفظ شود .\r\nاگر با آزمايش مدفوع وجود پارازيت باثبات نرسد مىتوان اقدام به كشيدن مايع اثنى عشرى نمود . روش ديگرى براى اثبات وجود پارازيت تشخيص بيوبسى از محل اتصال دوازدهه و ژوژنوم مىباشد . داروهاى شيميائى كه در زمان حاضر براى از بين بردن ژيارديا به كار برده مىشوند چندان كارساز نبوده و عوارض جانبى نامطلوبى هم دارند . جهت مداوا با داروهاى سنتى لازم است روزهاى اول و سوم مقدارى افسنطين و گل بنفشه و هليله زرد را بجوشانند يك ليوان صبح و يك ليوان عصر به بيمار بدهند و روزهاى دوم و چهارم به بيمار سناى مكى داده شود تا شكم او خوب از مواد دفعى تخليه شود سپس جهت وجود يا عدم انگل در روده‌ها بيمار را به آزمايشگاه تشخيص طبى هدايت نمايند .\r\n\r\nعلائم وجود انگل در دستگاه گوارش\r\nلازم به ذكر است كه در اين مقوله بيشتر انگلهائى كه با چشم غير مسلح ديده مىشوند منظور نظر مىباشند امّا علاوه بر انگلهاى مذكور انگلهاى ديگرى ممكن است در دستگاه گوارش موجود باشند مانند قارچها ، باكتريها ، ژيارديا و غيره كه با چشم غير مسلح قابل رؤيت نيستند لكن وجود آنها هم داراى آثار و علائمى مىباشد ولى اثبات وجود آنها با آزمايش مدفوع امكان‌پذير است .\r\n\r\nآثار وجود انگل در دستگاه گوارش\r\n1 - ترشح بزاق بخصوص در شبها زياد است\r\n2 - شخص معمولا بيحال و كم حوصله و گاهى غمگين و بد اخلاق مىباشد .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n3 - در عالم خواب دندانها را روى هم مىسايد\r\n4 - معمولا حال تهوع دارد .\r\n5 - عده‌اى از افرادى كه در بدن انگل دارند بىاشتها مىشوند و عده‌اى ديگر اشتهاى زيادتر از حال طبيعى دارند .\r\n6 - گاهى انگل‌ها از روده به معده مىآيند و چون محيط معده اسيدى است نمىتوانند در معده بمانند از راه مرى بالا آمده و از دهان بيرون مىآيند . ( آسكاريس )\r\n7 - عرق بيمار سرد و بدبو مىشود .\r\n8 - معمولا افرادى كه انگل دارند كم خون مىباشند .\r\nاز ميان انگلهاى گوارشى كرم كدو يا تنيا آزاردهنده‌تر بوده به حدى كه گاه افراد مبتلا به كرم كدو به حالتى شبيه به بيمارى كه حمله صرعى او را گرفته باشد مىافتد . امّا افرادى كه به كرمچه مبتلا مىباشند اين انگلها چند سانتيمتر بالاتر از مخرج زندگى مىكنند و هنگام تخم‌ريزى بپايين مىآيند و در لابه‌لاى چين‌هاى انتهاى راست روده تخم‌ريزى مىكنند و قدرى خون مىخورند و در آنجا ايجاد خارش مىنمايند وجود اين انگلها در بچه‌ها بيشتر مىباشند و اطفالى كه به كرمجه يا اسكيور مبتلا هستند رشد آنان كند مىشود و اعصاب آنان ناراحت مىگردد ، براى از بين بردن اين انگل لازم نيست از داروهاى خوراكى استفاده شود بهتر است از داروهاى گياهى به صورت تنقيه يا شياف استفاده كنند ما در اينجا چند نمونه از اين داروها را معرفى خواهيم كرد .\r\n1 - مقدارى صبر زرد را در سركه بجوشانند تا حل شود و با تنقيه يا پوآر براى بيمار حقنه كنند ( تنقيه نمايند ) اين دارو انگلها را كشته و از بين خواهد برد گاهى كرمجه‌ها كيسه كيسه مىباشند و تعداد آنها زياد است و بسادگى از بين نمىروند در اين حالت مىتوان شحم حنظل را جوشانيده و از آب صاف شده براى بيمار تنقيه بريزند اين دارو قوى و سمى است بايد محلولى كه براى تنقيه به كار برده مىشود رقيق باشد تا براى بيمار سبب خونريزى در مقعد نگردد . اما براى اطفال كه به كرمچه مبتلا مىباشند بهتر است كه شحم حنظل را در روغن زيتون يا روغن كرچك يا روغن كنجد بجوشانند صاف كنند از روغن صاف شده مىتوان به پنبه يا پارچه‌اى آغشته كرده داخل مقعد بگذارند و اين عمل را چند روز صبح و شب ادامه دهند و يا مقدارى از اين روغن را در مقعد فرد مبتلا به كرمچه تنقيه نمايند .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\n\r\nچند نمونه از داروهاى گياهى كشنده انگلهاى گوارشى\r\nخاراگوش ، الوا ، سرخس ، ورس ، تانبول ، برگ درخت هلو ، افشره خرنوب مصرى ، پوست درخت انار و پوست ريشه انار ، ريشه كاسنى تلخ ، كاهوى تلخ ، مريم نخودى ، روغن هسته تلخ زردآلو و شحم حنظل ( معمولا اين داروها مقدارى سمى هستند و لازم است در مقدار خوراك آنها دقت شود و يا به صورت تنقيه به كار برند )\r\n\r\nبيمارىهايى كه عارض مقعد مىشوند :\r\n1 - بواسير - يك تكه گوشت زائد است كه در لبه داخلى مقعد قرار دارد كه گاهى در عمق و گاهى سطحى مىباشند . مداواى بواسير اگر با دارو انجام نشود عمل جراحى كه خوب انجام شود آن را ريشه‌كن مىكند امّا اگر بيمار راضى به عمل جراحى نباشد يا امكانات عمل جراحى فراهم نباشد مىتوان از داروهاى زير استفاده نمود .\r\nاگر دكمه بواسير خونريزى نداشته باشد بهتر است داروهائى بر آن بگذارند تا دكمه بتركد و محتويات آن بيرون ريزد .\r\nنسخه الف : شحم حنظل را بكوبند با روغن بادام تلخ مخلوط كنند و روى دكمه بواسير بگذارند ضمنا شيافى درست كنند از مقل ارزق و زردة تخم‌مرغ و كوهان شتر و سرنج بنام شياف بواسير و نحوه درست كردن آن بقرار زير است ، مقل ارزق ده مثقال ، كوهان شتر بيست مثقال ، زرده تخم‌مرغ سه عدد سورنج 5 گرم مجموع را با مقدارى پنبه خوب بكوبند تا مخلوط شود و آن را به صورت شيافهائى به اندازه هسته خرما درآورند و افرادى كه مبتلا به دكمه بواسير هستند شبى يك عدد از اين شيافها را وقت خواب به خود بگيرند و بخوابند دكمه بواسير را معمولا تحليل خواهد برد .\r\nب : مايع محتوى كيسه صفراى جانوران هم براى باز كردن و خروج محتويات دكمه بواسير مفيد است و اگر زهره گاو را با پودر شحم حنظل مخلوط كرده بر دكمه بواسير بگذارند هم عمل ضد عفونى را انجام مىدهد و هم در بهبود آن سرعت مىبخشد .\r\nج : از روغن‌هاى مفيد براى دكمه بواسير روغن هسته تلخ زردآلو ، روغن هسته تلخ هلو ، روغن حنا و كوهان شتر مىباشند .\r\nد : از داروهاى خوراكى براى بواسير ، اولا لازم است كه بيمار هميشه مزاجش نرم باشد ، در ثانى اگر ورم مقعد يا ناراحتى ديگر مقعد از حرارت باشد بايد از خوردن غذاهاى گرم مزاج و ادويه خوددارى كنند و در مقابل از غذاها و داروهاى مليّن سرد مزاج استفاده كنند ثالثا چنانچه بواسير خونريزى زياد داشته باشد مىتوانند از حب سندروس\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nاستفاده كنند و اين حب بطريق زير درست مىشود . سندروس ، پوسته تخم‌مرغ و دانه تره از هر سه بطور مساوى مجموع را پودر كنند و با كمى آب خمير كرده سپس به صورت حب‌ها به قدر نخود درآورند و از اين حب‌ها افراد بالغ چهار عدد صبح و چهار عدد عصرها بخورند و اگر خونريزى طورى باشد كه هر نوبت حدود يك استكان خون از بدن خارج گردد لازم است يا عمل جراحى نمايند و يا سندروس و صمغ عربى و كندر و كهربا را بكوبند پودر كنند يك قاشق غذاخورى سر تخت را صبح و عصر با قدرى بارهنگ دم‌كرده بخورند تا خونريزى قطع گردد .\r\nه : بابونه ، شاه افسرم و كمى زعفران را باهم بكوبند و با قدرى لعاب اسفرزه و آب انگور جوشيده و بقوام آمده مخلوط كنند و بر بواسير بگذارند يا روى آن بمالند درد بواسير را ساكت مىكند .\r\nبيمارى كه بواسير دارد بايد اولا مزاجش نرم باشد در ثانى از خوردن غذاهاى تند و ادويه دار و گوشت حيوانات عظيم الجثه و غذاهائى كه ايجاد يبوست مىكنند مانند چائى غليظ و قهوه خوددارى كنند و از غذاهاى زودهضم استفاده نمايند .\r\n2 - گاهى در مقعد ورم باد سرخى پيدا مىشود اين ورم گرم مزاج است و بايد برابر مداواى ورم‌هاى گرم مزاج عمل شود در چنين حالتى گرد كافور و طباشير پودر كرده را بايد روزى چند بار به روى ورم بمالند و با آب جوشانده شاهتره كه مقدارى هم سركه به آن اضافه كرده‌اند شستشو كنند .\r\n3 - نواسير - نواسير عبارتست از برجستگيهاى جوش مانند يا به صورت كورك‌هاى كوچك يا دكمه مانند كه در بيرون مقعد و اطراف آن پيدا مىشوند كه گاهى هم ورم مىكنند و عفونت مىنمايند امّا مداواى نواسير مانند مداواى جوش‌ها يا كورك‌هاى گرم مزاج است و اين عارضه با بواسير و شقاق كاملا متفاوت است .\r\n4 - فيستول - فيستول عبارتست از يك كيسه چركى كه در كنار مقعد يا در حفره زير ستون فقرات در زير استخوانهاى خاجى تشكيل مىشود به اين غده چركى يا كيسه چركى كيست موئى هم گفته مىشود . ابتدا در اثر ورود ميكروب در اين منطقه و پرورش و تكثير آن قدرى ورم پيدا مىشود كه دردناك است و چنانچه دهن باز كرده و عفونت آن خارج گردد درد و ناراحتى تقليل مىيابد امّا مجددا بخصوص زمانى كه دهان زخم بسته مىگردد تكثير ميكروبها سبب افزايش عفونت و پر شدن كيسه چركى مذكور مىشود كه دوباره درد و ناراحتى عود مىكند و اين عمل عود مجدد هرچند\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nماه يك بار انجام مىشود گاهى هم براى زخم منفذ كوچكى باقى مىماند و مرتب از آن عفونت خارج مىشود .\r\nمداوا - زمانى كه كيسه چركى دهن باز نكرده بايد روزى چند بار كافور و سركه روى ورم بمالند و اگر ممكن باشد چند عدد زالو روى ورم انداخته شود تا عفونت را با خون مخلوط كرده بخورند ضمنا گل يا ميوه ختمى و آرد جو و اسفرزه و برزك و گل بابونه را پودر كنند و با شير درآميخته به صورت خميرى درآورند روى ورم بگذارند و چند نوبت صبح و عصر خمير را عوض نمايند تا ماده نرم شود و دهن باز كرده عفونت خارج گردد لكن اگر باز شدن دهان زخم بتأخير افتد مىتوان به قدر يك قاشق چائىخورى نمك طعام را با زردة تخم‌مرغ مخلوط نموده به صورت مرهم درآيد روى قسمتى از ورم كه قدرى نرم شده بگذارند آن نقطه را سوراخ كرده و دهان زخم را باز خواهد كرد و اگر زخم خودش دهان باز كرده امّا دهان باز شده كوچك است باز مىتوان از اين مرهم اخير براى گشاد شدن منفذ استفاده نمود و پس از بزرگ شدن دهان زخم بايد از اطراف به آرامى فشار داده شود تا همه عفونت از آن خارج گردد و پس از خروج كلى عفونت كه چند روزى به طول مىانجامد بايد با داروهاى گياهى ضد عفونى كنند مانند جوشانده شحم حنظل يا محلول صبر زرد روزى دو سه بار داخل زخم را شستشو دهند و اگر زخم باز و آفتابى باشد بايد از مرهم داخليون اسود به پارچه‌اى كه به صورت فتيله درست شده است آغشته نموده و به داخل حفره وارد كنند تا مرهم به ته زخم برسد و زخم ترميم شود و گوشت بياورد و پر شود كه ديگر مجالى براى عود مجدد باقى نماند .\r\nو با عمل جراحى هم مىتوان غده چربى را كاملا از محل خود بيرون آورده و سپس از مرهم داخليون اسود با پنبه‌اى به داخل حفره خالى شده بگذارند تا بتدريج گوشت بياورد و گودال پر شود و مجالى براى عفونت مجدد باقى نماند .\r\n5 - گاه مشاهده مىشود كه در داخل ركتوم يا راست روده زخم يا غده‌اى پيدا مىشود كه مرتب مىتركد و مقدار زيادى خون‌ريزى مىكند در چنين حالتى لازم است زودتر نوع غده مشخص شود اگر بدخيم باشد فورا با عمل جراحى از بدن بيرون آورده شود .\r\n6 - استرخاء مقعد يا سستى راست روده و بيرون آمدن مقعد از بدن : گاه در اين بيمارى عواملى كه سبب فلج اعضاء بدن مىشوند بر انتهاى راست روده مستولى شده و سبب فلج شدن عضلات جمع‌كننده مقعد مىشوند در نتيجه مقعد رها شده و از بدن بيرون مىآيد مانند كثرت رطوبات سرد مزاج در بدن و يا برخورد سرماى شديد به مقعد و يا برخورد ضربه فيزيكى و آسيب ديدن اعصاب و عضلات جمع‌كننده مقعد\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nو يا عواملى ديگر سبب مىشوند كه ماهيچه‌هاى نگهدارنده و جمع‌كننده مقعد سست شوند و مقعد را رها كنند در نتيجه مقعد از بدن بيرون مىآيد .\r\n\r\nمداواى استرخاء مقعد :\r\nبيشتر افرادى كه مقعد از بدنشان بيرون مىآيد افرادى سرد و رطوبى مزاج مىباشند لذا بجز آنان كه در اثر ضربه فيزيكى وارد شده به لگن يا مقعد به اين بيمارى مبتلا شده اند لازم است نكات زير را در نظر داشته باشند :\r\nالف - مزاج بيمار را نرم نگهدارند\r\nب - از برخورد سرماى شديد به مقعد جلوگيرى نمايند\r\nج - از خوردن غذاهاى سرد و مرطوب بپرهيزند\r\nد - از ضربه خوردن به كمر و لگن جلوگيرى نمايند\r\n\r\nبيمارى بهجت\r\nاين بيمارى با پيدايش زخمهاى تاول مانند و سوزش‌دار در داخل دهان كه آفت ناميده مىشوند شروع مىشود و اگر اين بيمارى ساده مقدماتى كه مداواى آن سهل است بموقع مداوا نگردد در بعضى از افراد كه آمادگى براى ناراحتىهاى بعدى دارند پيشرفت كرده و اين تاولهاى آفت مانند در بعضى از نقاط بدن هم پيدا مىشوند مانند اندامهاى تناسلى يا مجارى بدن و در روى پوست بدن اين افراد جوشهائى شبيه جوش غرور پيدا مىشود كه اين جوشها جوش غرور نبوده و با جوش غرور فرق دارند در پيشرفت بيمارى گاهى چشم بيمار تار مىشود و مشكلات ديگر بوجود مىآيد اگر اين بيماران را مداوا نكنند ممكن است سالها با اين بيمارى دست بگريبان باشند و بعضى از آنان به ناراحتىهاى مغزى مبتلا شده و از بين بروند . پزشكان زمان حاضر اين بيمارى را يك بيمارى مجهول العلت مىدانند بعضى از پزشكان غربى عامل اين بيمارى را يك نوع ويروس مىدانند پزشكان سنتى اين بيمارى را در اثر كثرت رطوبات در بدن و در خون و مراكز مختلف بدن مىدانند برابر دستورات طب سنتى اين بيمارى در ابتدا كه آثار آن به صورت آفت خودنمائى مىكند به خوبى قابل مداوا مىباشد لكن پس از آنكه بيمارى كهنه و پيشرفته شد آن را از روى آثار و علائمى كه دارد و برحسب مزاج و حالات بيمار مداوا مىكنند .\r\nبعضى از فاميل‌ها نسبت به اين بيمارى آمادگى بيشترى دارند و زودتر از ديگران\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nمبتلا مىگردند لذا در صورت پيدا شدن آثار آفت در دهان بايد فورا به مداواى آن پرداخته شود و نگذارند كه بيمارى كهنه و صعب العلاج گردد . پزشكان سنتى به اين بيماران منضج و مسهل‌هاى گرم مزاج مىدهند تا بدن از اخلاط و مواد زائد پاك گردد و اين عمل را يك روز در ميان چند نوبت تكرار مىكنند به‌طورىكه يك روز منضج و روز ديگر ملين بطور يك‌درميان مىدهند و دستور مىداده‌اند برگ مورد و جفت و زنجبيل را جوشانده از آب صاف شده مضمضه كنند و تف كنند و اگر در بيمار آثار حرارت مشاهده شود بايد برگ مورد و جفت و سماق كوهى را بجوشانند و مضمضه كنند و از آب دارو روى تاولهاى بدن بمالند گاهى زخمهاى داخل دهان با داروهاى ساده قابل مداوا نيستند در اين صورت بايد مقدارى غلبلب را در آب ريخته رقيق كنند و با اين آب زخمهاى كهنه داخل دهان را شستشو نمايند و از پودرى كه درست شده است از حنا و نمك و زاج سفيد پس از شستشو يا مضمضه روى تاولهاى دهان يا اعضاء ديگر بپاشند از غذاهائى كه براى بيماران آفتى مضر است مانند مغز گردو ، فلفل ، هندوانه و خربزه ، چائى زياد ، غذاهاى زياد ، رطوبى ، سوپ جو ، گوجه‌فرنگى ، خوردن آب زياد از روى بىميلى پرهيز كنند و مدتى ادامه دهند و بقيه آثار بيمارى را كه گاهى هم ممكن است آثار حرارت در بدن باشد در نظر بگيرند .\r\n\r\nزخم خورنده فك\r\nگاه در فك افراد زخمى پيدا مىشود و در اثر عدم مداواى صحيح اين زخم كهنه مىگردد ميكروب يا ويروس عامل زخم قسمتى از گوشت و استخوان فك را مىخورد و در فك گودالى پر از عفونت بوجود مىآيد . جهت مداواى اين‌گونه زخمها لازم است اولا با داروهاى كشنده ميكروب كه قوى باشند روى زخم را روزى سه بار شستشو كنند و با وسيله‌اى عفونت را بطور كامل از روى زخم پاك كنند از داروهاى سنتى براى شستشو رقيق شده غلبلب مىباشد بايد غلبلب را رقيق كنند پنبه‌اى را به چوبى بسته به غلبلب بزنند و داخل گودال زخم را بشويند به‌طورىكه تنها عفونت برداشته شود امّا نبايد به گوشت آسيبى برسد ضمنا برگ مورد و جفت و سماق و گلنار را بجوشانند و با آب صاف شده آن پس از هربار شستشوى زخم در دهان گرفته پاى زخم مضمضه كنند و تف كنند و مقدارى طباشير پودر كرده روى آن بپاشند و با روغن گليسيرين آن را چرب نمايند و اين عمل را مدتى ادامه دهند تا بهبودى كامل مداواى فوق در حالتى است كه مزاج زخم گرم باشد و جزء زخمهاى كهنه آفتى نباشد و اگر جزء زخمهاى آفتى باشد بايد از داروهاى گرم مزاج استفاده شود .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nاگر لثه‌ها عفونت كنند و پاى لثه‌ها خونريزى داشته باشد لثه به نوعى بيمارى بنام پيوره مبتلا مىباشد و اين پيوره با بيمارى فوق متفاوت است در اين صورت لازم است از داروى غرغره فوق روزى دو سه بار استفاده كنند و به پاى دندانها گرفته مضمضه نمايند و پس از اتمام مضمضه با روغن گليسيرين لثه‌ها را چرب كرده و مالش دهند و در پايان ورزش لثه در قسمتهائى از لثه كه رنگ آن عوض شده و در زير آن عفونت هست پودر سعد كوفى بپاشند و نگهدارند تا عفونت را از درون به بيرون بكشد اين عمل را بايد مدتى ادامه دهند تا عفونت لثه خشك شود و اگر نخواهند كه مدتى اين عمل را ادامه دهند مىتوانند با جراحى لثه عفونت را بيرون آورده و جاى آن را بخيه كنند و از داروهاى مضمضه گياهى نام برده فوق مرتب در دهان بگيرند و مضمضه كنند تا عفونت به كلى خشك گردد .\r\n\r\nورم قارچىشكل روى زبان\r\nگاه در روى زبان ورم برجسته قارچىشكلى پيدا مىشود كه بعضى مواقع با درد و بعضى مواقع بدون درد مىباشد . در مداواى اين ورم ابتدا لازم است قسمتى از آن را به آزمايشگاه پاتولوژى بفرستند اگر ورم بدخيم باشد بايد زير نظر پزشكان متخصص بيمارى سرطال مداوا شود و درصورتىكه بدخيم نباشد ، بايد ديد روى آن اگر ماده‌اى هست كه مانع رسيدن دارو به جرم ورم مىشود ابتدا بايد داروهائى بزنند تا ورقة سفيدى را بردارد مانند ماليدن غلبلب رقيق شده و اگر رنگ سياه باشد نمىتوان از غلبلب استفاده نمود بلكه بايد زاج سفيد را پودر كنند روى آن بپاشند و ساعتى نگهدارند تا قدرى از آن را بخورد سپس لعاب اسفرزه را در دهان بگيرند و روى ورم مضمضه كنند و با روغن كليسيرين آن را چرب كنند اگر ورم سفيد و جزء اورام سرد مزاج است بايد از منضج و مسهل‌هاى گرم مزاج استفاده شود و اگر ورم سياه و گرم مزاج است بايد از منضج و مسهل‌هاى سرد مزاج و صفراوى استفاده شود و مرتب پودر زاج را روى آن بپاشند تا آن را را بخورد و از بين ببرد و يا با عمل جراحى ورم را از روى زبان جدا كنند .\r\n\r\nسوختگى زبان\r\nگاهى در اثر خوردن غذاى داغ مخاط زبان مىسوزد و زخم مىشود و در اثر عدم مداوا زخم سوخته كهنه مىشود و روى آن را مقدارى جرم مىگيرد و سياه‌رنگ مىشود در اين حالت بايد پارچه‌اى پنبه‌اى را به چوبى بسته و غلبلب را رقيق كنند پنبه را به آب غلبلب زده و روى سياهى بكشند و چند بار تكرار كنند تا سياهى برداشته شود\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nسپس برگ مورد و جفت و گلنار و پوست انار را بجوشانند از آب صاف شده روزى چند بار روى زبان گرفته مضمضه كنند و بيرون بريزند و پس از اتمام مضمضه ، پودر طباشير روى زبان بپاشند و جهت لينت مزاج بيمار و جلوگيرى از جرم گرفتگى مجدد زبان لازم است جوشانده ملينى به بيمار داده شود تا معده و روده بيمار تقريبا تخليه گردد .\r\n\r\nسياهى زبان\r\nافرادى كه زبان آنان سياه شده ابتدا بايد توجه داشته باشيم كه اين سياهى در اثر دخانيات است يا اسباب ديگرى دارد . اگر مربوط به مصرف دخانيات نباشد دليل بر مزاج گرم بيمار است بخصوص اگر سياهى زبان با سرگيجه همراه باشد دليل بر حرارت و پرى دستگاه گوارش بيمار مىباشد بايد به اين افراد منضج و مسهل سرد مزاج داده شود تا بدن از اخلاط پاك گردد و داروهاى سرد مزاج و قابض را مرتب در دهان مضمضه كنند و از غذاهاى گرم و تحريك‌كننده پرهيز نمايند .\r\n\r\nورم زبان كوچك و شراع الحنك\r\nافرادى كه شراع الحنك و زبان كوچك آنان ورم كرده است لازم است اولا از خوردن غذاهاى گرم و خشك پرهيز كنند و از غذاهاى سرد مزاج بخورند و برگ مورد جفت و تاجزى و گلنار و پوست انار را بجوشانند و از آب صاف شده روزى چند بار غرغره كنند و پودر طباشير را روى ورم بپاشند و قدرى نگهدارند ضمنا نيلوفر آبى را بجوشانند و از آب صاف شده آن غرغره كنند تف كنند جهت از بين بردن ورم اثر خوبى دارد و از منضج و مسهل‌هاى سرد مزاج هم چند نوبت بخورند .\r\n\r\nزخم لب\r\nگاهى در اثر خوردن غذاهاى گرم مزاج . يا مصرف زياد ادويه و يا ورود بعضى ميكروبها مانند ميكروب باد سرخ لب انسان ورم مىكند و قرمز رنگ مىشود و به صورت ورم باد سرخى و گرم مزاج درمىآيد در اين حالت بايد اولا از خوردن غذاهاى گرم مزاج پرهيز كنند و بيشتر از غذاهاى سرد مزاج استفاده كنند و در زير لب و نه روى سرخى آن متناسب با بزرگى ورم زالو بياندازند و ساير معالجات مربوط به ورمهاى گرم مزاج را انجام دهند . امّا گاهى در لب انسان زخمهائى پيدا مىشوند كه مداواى آنها طولانى مىشود و با داروها و مرحم‌هاى معمولى مداوا نمىگردند اين زخمهاى كهنه لب مزاجشان سرد است و از نوع زخمهاى رطوبى مزاج مىباشند و با خوردن غذاهاى\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nسرد و مرطوب شدت پيدا مىكنند اين نوع زخمها را بايد دو سه نوبت با غلبلب محلول در آب كه خوب رقيق شده باشد شستشو كنند و روزى چند بار با لعاب اسفرزه بشويند و روى آن طباشير پودر كرده بپاشند و منضج و مسهل‌هاى گرم مزاج بخورند و از غذاهاى گرم مزاج استفاده كنند تا بهبودى كامل حاصل گردد . گاهى زخمهاى مشكوك در لبها پيدا مىشود و مداواى آنها هم به طول مىانجامد چنانچه مشكوك باشد لازم است هرچه زودتر از آن نمونه‌بردارى شود اگر زخم بدخيم نباشد مداواى آن با دستورات طب سنتى مشكل نيست و قابل مداوا مىباشند .\r\n\r\nورم زبان\r\nگاهى زبان ورم مىكند و قرمزرنگ مىشود و ضمنا آثار آفت در اطراف آن مشاهده نمىگردد چون ورم زبان سرخ‌رنگ است و آثار آفت هم موجود نيست دليل بر حرارت و گرمى مزاج ورم است . بايد برگ مورد و تاجريزى و سماق و گلنار را بجوشانند روزى چند بار در دهان گرفته مضمضه كنند و بيرون بريزند و طباشير را پودر كرده روى زخمها يا ورم بپاشند و منضج سرد مزاج را روز اول بخورند و روز دوم و سوم هر روز مقدار بيست گرم مغز ميوه فلوس را در آب داغ حل كرده صبح ناشتا بخورند و اين دو روز دستور غذائى روزى كه مسهل خورده مىشود رعايت كنند و از خوردن غذاهاى گرم و تند بپرهيزند .\r\nگاهى زبان ورم يا زخم ندارد امّا بشدت خشك مىشود اين خشكى زبان و دهان هم علامت حرارت است بخصوص اگر با بزرگى نبض و زردى يا سرخى ادرار همراه باشد اين‌گونه بيماران هم بايد چند روز از گياهانى كه مزاج سرد و مرطوب دارند بجوشانند و صبح و عصر بخورند و اسفرزه را بخيسانند در دهان گرفته و مضمضه كنند و بتدريج بخورند و از ميوه‌ها آب انار ، آب هندوانه ، هلو ، پرتقال ، كيوى و مغز خيار بخورند و از غذاهاى گرم و خشك پرهيز نمايند . اگر در زبان احساس سوزش باشد و اين سوزش با ساير آثار حرارت توأم باشد آن نيز از حرارت و صفرا بوده و برابر دستورات فوق بايد مداوا شود .\r\n\r\nطرز درست كردن مرهم حنظل\r\nشحم حنظل ، برزك ، گل بابونه ، پوست خشك شده سر بادمجان و اكليل الملك از هركدام بطور مساوى مجموع را بكوبند خوب پودر شود الك كنند كه زبرى نداشته باشد . اين پودر را با حدود دو برابر وزن آن مغز قلم گاو مخلوط كرده بهم بزنند تا به صورت مرهم درآيد . اين مرهم را براى افرادى كه بواسير دردناك دارند و دكمه بواسير\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nبزرگ و دردناك است به كار مىبرند تا دكمه بواسير را بتركاند و محتويات جمع شده در آن را خارج سازد ، اين دارو گرم مزاج است و تنها براى باز كردن خون محتبس در دكمه بواسير به كار برده مىشود لكن اگر در مقعد ورم گرم مزاج باشد لازم است كه از دارو ها و خميرهاى سرد مزاج كه براى كودك‌ها مفيد است استفاده شود .\r\n\r\nورم گرم مزاج مقعد\r\nگاهى در اثر خوردن غذاهاى زياد گرم يا در اثر ورود بعضى ميكروبها مانند ميكروب باد سرخ و يا مصرف داروهاى گرم مزاج ليف مقعد ورم مىكند در اين صورت اگر ورم گرم مزاج باشد بايد مانند مداواى ورم‌هاى گرم مزاج آن را مداوا كنيم و درصورتىكه حالت ديگرى داشته باشد برابر مزاج آن به مداوا بپردازيم و اگر ورم جزء اورام بدخيم باشد لازم است هرچه زودتر آن را جراحى نموده از بدن جدا نمايند .\r\nيكى ديگر از داروهائيكه براى ورم مقعد مفيد است . ( مرهم حنظل است كه قبلا نحوه درست كردن آن شرح داده شده است ) از اين مرهم روى مقعد بگذارند و چسب ضد حساسيت بزنند تا قدرى روى مقعد بماند ورم را تحليل مىبرد .\r\nيكى ديگر از داروهائيكه دكمه بواسير را تحليل مىبرد مقدارى كهربا و صمغ عربى را بكوبند پودر شود از اين پودر هربار با مقدارى آب يا مغز قلم گاو مخلوط كنند و بر دكمه بواسير بگذارند دكمه را از بين خواهد برد و گل ختمى يا ميوه ختمى و آرد جو و برزك را بكوبند با شير خمير كرده روى آن بگذارند تا دهن باز كرده و عفونت خارج شود و ورم زايل گردد .\r\n3 - شقاق مقعد ( ترك خوردن انتهاى راست روده ) گاه در اثر خشك بودن مدفوع هنگامى كه مدفوع با فشار خارج مىشود سبب پاره شدن يا ترك برداشتن ليف مقعد مىگردد و گاهى هم در اثر حرارت زيادى كه در اثر خوردن ادويه تند و خشك‌كننده حاصل مىشود در مقعد شقاق ايجاد مىشود و گاهى هم شقاق و بواسير هر دو باهم توأم مىباشند .\r\nبراى مداواى شقاق يا ترك مقعد اولا بايد مزاج بيمار را نرم نگهداشت در ثانى از غذاهاى گرم و خشك‌كننده و غذاهائى كه سبب يبوست مزاج مىشوند پرهيز كنند ضمنا اگر از آب سرد براى طهارت استفاده شود سبب عفونت شقاق مىگردد و اگر از آب زياد داغ استفاده گردد بخصوص وقتى كه از مواد پاك‌كننده چربىها استفاده مىشود چربى ليف مقعد زايل شده درنتيجه بهبودى شقاق به تأخير مىافتد .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nجهت مداواى شقاق لازم است كه روزى چند بار به شقاق لعاب اسفرزه بزنند تا التهاب و حرارت عضو زايل گردد سپس با روغن شقاق طورى چرب كنند كه روغن وارد شقاق گردد .\r\nطرز درست كردن روغن شقاق : روغن بادام شيرين پنجاه مثقال موم زرد ده مثقال جفت ده مثقال ، روغن بادام و موم را بالاى آتش گذاشته تا موم ذوب شود ضمنا جفت را خوب پودر كنند قبل از آنكه روغن بسته شود پودر بسيار ريز شده جفت را كم‌كم داخل روغن ريخته و بهم مىزنند تا خوب مخلوط شود . مختصرى كه بسته شد آن را از بالاى آتش برميدارند و مىگذارند سرد شود . اين روغن داروى بسيار خوبى است براى شقاق در هر كجاى بدن باشد .\r\nمرهم ديگرى كه براى مداواى شقاق مفيد است . درست مىشود از پيه اردك ، كندر ، دانه پودر كرده گل سرخ ، مقدارى ترياك ، آب كاسنى ، آب تاجريزى و كمى موم از مجموع اين داروها بايد مرهمى درست كنند و هر نوبت پس از ضماد لعاب اسفرزه با اين مرهم شقاق را به‌طورىكه فوقا اشاره شد چرب نمايند اين دارو هم شقاق را بهبود مىبخشد و هم ورم را زايل مىكند و هم درد مقعد را تسكين مىدهد .\r\nيكى ديگر از داروهائيكه براى مداواى شقاق مورد استفاده قرار مىگيرد بطريق زير درست شده و از آن استفاده مىشود . مقل ارزق را با پيه شتر ( كوهان شتر ) يا پى مرغابى بكوبند خوب مخلوط شود سپس در آتش ريخته بسوزانند و دود آن را به مقعد بدهند هم براى بواسير مفيد است و هم براى شقاق .\r\nيكى ديگر از داروهائيكه براى ورم مقعد به كار برده مىشود عبارتست از شحم حنظل يك مثقال گل بابونه و برزك هركدام چهار مثقال مجموع را پودر كرده با مغز قلم گاو مخلوط كنند و روى مقعد بگذارند يا در مقعد شياف كنند و از ملين‌ها هم استفاده كنند تا مزاج بيمار نرم باشد .\r\n\r\nفتق ناف در اطفال\r\nگاه اتفاق مىافتد كه نوزاد در هنگام خروج از شكم مادر تحت فشار قرار مىگيرد و پرده روده بند اطراف ناف او پاره مىشود و به فتق ناف مبتلا مىگردد . اين اطفال هنگام گريه كردن و يا فشارى كه هنگام خروج مدفوع به خود مىآورند نافشان بيرون مىآيد . براى مداواى اين اطفال مىتوان دانه اسفند و جفت را بطور مساوى اخذ و بكوبند تا خوب پودر شوند حال از اين پودر روى پنبه يا پارچه‌اى ريخته روى ناف بگذارند و پارچه‌اى را گلوله كرده روى آن بگذارند و ببندند و يا دارو را بجوشانند تفاله را روى ناف بگذارند و بطريق فوق الذكر روى آن را ببندند و مدتى بماند تا ناف بجاى خود جمع شود و ديگر بيرون نيايد .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n\r\nتلخى و خشكى دهان\r\nافرادى كه دهان آنان تلخ مىشود ناراحتى صفراوى دارند و لازم است نسبت به وجود سنگ صفرا يا ضعف كبد يا مشكلات ترشح و دفع صفرا بررسى شود امّا افرادى كه دهانشان خشك مىشود حرارت مزاج دارند ضمنا ، چنانچه اين خشكى دهان ادامه يابد لازم است كه قند خون آنان مورد توجه قرار گيرد امّا افرادى كه هم تلخى دهان دارند و هم خشكى دهان در آنان صفرا و حرارت توأما وجود دارد اين افراد بهتر است از غذاها و داوهاى گرم و خشك و تحريك‌كننده پرهيز كنند و منضج و مسهل‌هاى ضد صفرا و سرد مزاج بخورند مانند بنفشه ، تخم گشنيز ، عناب ، تخم كاهو ، تخم سبز خيار را بجوشانند روز اول يك ليوان صبح و يك ليوان عصر بخورند روز دوم و سوم مغز ميوه فلوس را در آب داغ حل كرده صبح ناشتا بخورند از روز چهارم پوست هليله زرد را در آب داغ بخيسانند صاف كنند چند روز صبح ناشتا بخورند . درصورتىكه آثار گرفتگى مجارى صفراوى يا پرى كيسه صفرا مشاهده شود مىتوانند مقدارى سكنجبين و عسل را مخلوط كرده بخورند و استفراغ نمايند چنانچه سنگهاى صفراوى كوچك هم در كيسه موجود باشد احتمال دفع شدن آنها زياد است .\r\n\r\nسوء القنيه\r\nگاهى ضعف كبد و ضعف كليه كه توام باشند سبب مىشوند كه اين اعضاء نتوانند بطور طبيعى وظائف خود را انجام دهند در چنين حالتى شكم آماس مىكند و حالتى شبيه به استسقا عارض مىشود كه آن را پزشكان قديم سوء القنيه گفته‌اند .\r\nدر اين افراد رنگ صورت سفيد مايل به زرد مىشود ، شكم نفخ شديد مىكند ، نفخ و تهبّح در صورت و زير پلكها و دست و پا پيدا مىشود ، بيمار خواب‌آلوده و خسته و كسل به نظر مىرسد در بيشتر اين بيماران ادرار كم مىشود و بتدريج اشتهاى خود را به غذا از دست مىدهند ، گاهى در ابتداى شروع بيمارى اشتهاى به غذا زياد مىشود لكن اين اشتهاى زياد موقتى مىباشد ، در شكم بيمار قراقر و نفخ شديد پيدا مىشود ، در مردها زمانى كه اين انتفاخ شديد شود بيضه‌ها هم انتفاخ پيدا كرده و بزرگ مىشوند . اين بيمارى در اثر ضعف كبد و ضعف دستگاه گوارش و ضعف كليه‌ها بوده و معمولا قابل مداوا مىباشد لكن اگر به طول انجامد يا مداوا عوضى باشد به بيمارى استسقا مبدل مىشود كه علاجش مشكل‌تر مىگردد . مزاج اين بيماران سرد است و غذاها و دواهاى سرد مزاج و نفّاخ براى آنان زيان‌آور است بعضى از اين بيماران در ابتدا ورم كبد داشته‌اند كه در مراحل اوليه ورم كبد گرم مزاج است و غذا و دواهاى گرم\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nمزاج براى مراحل اوليه بيمار مضرند امّا در اثر عدم توجه و مداواى ناصحيح بيمارى كهنه شده و به سوء القنيه تبديل گرديده كه در اين حالت ديگر مزاج بيمار گرم نيست و با حالت اول متفاوت است .\r\nجهت مداواى سوء القنيه - اگر آثار اخلاط و مواد زائد در بدن مشاهده شود لازم است نسبت به دفع اين مواد از بدن اقدام گردد و با خوردن معجون ايارج فيقرا كه براى بزرگسالان هر نوبت يك و نيم مثقال مىباشد و اگر در حال خالى بودن شكم و قبل از غذا از داروهاى استفراغ‌آور خورده شود كه بيمار مقدارى استفراغ كند براى او مفيد خواهد بود جهت انجام اين منظور مىتوان از تخم ترب و عسل استفاده نمود به اين طريق كه مقدار 25 گرم تخم ترب را بكوبند پودر شود و با حدود صد گرم عسل مخلوط كرده با مقدارى آبگرم درآميزند اين مقدار را دو سه دفعه بخورند و انگشت در حلق گذاشته استفراغ نمايند براى بيمارى مفيد است امّا درصورتىكه در مرحله اول استفراغ محتويات معده كلا خالى شد فاصله دو مرحله ديگر استفراغ را زيادتر كنند مثلا يك روز در ميان يا دو روز در ميان بخورند .\r\nضمنا مىتوان از داروى قىآور انتيمون استفاده نمود بعنوان منضج پونه ، رازيانه تخم كرفس ، سنبل الطيب ، توكليجه و كاكنج از هركدام ده گرم مجموع را بجوشانند صاف كنند روز اول يك ليوان صبح و يك ليوان از آب صاف شده را عصر بخورند و اين عمل را چند روز ادامه دهند ضمنا دارچين را بجوشانند خوب غليظ شود از آب غليظ جوشانده دارچين با زهره گاو مخلوط كنند و صبح و عصر بالاى شكم بيمار بمالند ضمنا بسفايج را پودر كنند و با پودر صبر زرد و قدرى آب به صورت حب‌هائى به قدر نخود درآورند و صبح و عصر ( 4 ) عدد از اين حب‌ها بخورند .\r\nغذاى اين افراد بهتر است از مرغهاى خانگى يا كبوتر يا گنجشك باشد كه به صورت كباب كرده يا آب‌پز درست كرده ميل كنند . ضمنا آب‌تنى در آبهاى گرم گوگرددار براى اين افراد مفيد است و اگر دست‌رسى به اين آبها نباشد مىتوانند گوگرد سفيد را پودر كرده و روزى دوبار روى شكم بيمار بپاشند كه اين عمل هم براى بيماران سوء القنيه‌اى مفيد است و هم براى بيماران استسقائى . براى بيماران استسقائى مسهل‌هاى قوى زيان‌آور است بلكه بايد بتدريج با منضج‌هاى مناسب بيمار را مداوا نمود .\r\nافرادى كه نفخ صورت و نفخ دست و پا و نفخ معده و درد پشت كتف دارند و رنگ ادرار آنان قرمز يا زرد غليظ نيست همان گونه كه قبلا ذكر شد مزاج آنان سرد است و از منضج و مسهل‌هاى سرد مزاج نبايد استفاده كنند لكن افرادى كه ورم صورت و\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nدست و پا دارند امّا نفخ معده و روده ندارند و ممكن است آثار ديگرى هم از قبيل تلخى و خشكى دهان و سرخى بول و سرگيجه هم در آنان وجود داشته باشد كه همه دليل بر حرارت مزاج است و اگر ادرار زعفرانى رنگ باشد غلبه صفرا را هم نشان مىدهد و اين‌گونه افراد بهتر است از داروهاى ضد صفرا هم استفاده كنند .\r\nنسخه - پسربچه سه ساله‌اى را به مطب آورده‌اند كه شكم او بزرگ شده و مدت يك سال است كه بيمار مىباشد او را نزد پزشكان متعددى برده‌اند مداوا نگرديده . اين طفل ابتدا ضعف دستگاه گوارش داشته و شكم او نفخ مىكرده چون مداوا نشده و بيمارى او ادامه پيدا كرده به ضعف كبد هم مبتلا گرديده و بيمارى او كهنه شده است و اگر بيشتر ادامه يابد به استسقا تبديل خواهد شد داروها و دستورات لازم به او داده شده و بتدريج بيمار رو به بهبودى رفت و بيمارى او بطور كامل زايل گرديد .\r\nنسخه : خارخسك ، تخم كرفس ، تخم ختمى ، رازيانه و مرزنگوش را بجوشانند چند روز صبح و عصر به طفل بدهند ، شبى يك قاشق مرباخورى روغن كنجد به طفل بدهند ، مقدارى صبر زرد را بكوبند و با زهره گاو مخلوط كرده روى شكم طفل بمالند از شب چهارم وقت خواب مقدارى از معجون ريوند چينى به قدر يك نخود كه درست مىشود از رازيانه و ريوند چينى و سناى مكى و عسل به طفل بدهند . اين طفل ادرارش سرخ است لكن سرخى بول او مربوط به حرارت مزاج نيست بلكه به ناراحتى كبدى او بستگى دارد و اگر سرخى بول زيادتر شود و يا سوزش بول هم اضافه گردد با توجه به آثار حرارت مىتوان قدرى آب انار يا شربت رب انار به طفل داده شود تا از شدت حرارت كاسته گردد .\r\n\r\nكم شدن ادرار چند عامل مىتوانند سبب كم شدن ادرار شوند .\r\n1 - زياد عرق كردن سبب مىشود كه مقدار زيادى آب از راه پوست از بدن خارج شود لذا به همين مقدار ادرار كم مىشود\r\n2 - زياد خوردن مواد غذائى خشك و ادويه‌جات\r\n3 - كم خوردن مواد آبكى\r\n4 - عدم توانائى كليه‌ها در دفع مقدار آبى كه بايد از بدن خارج گردد\r\n\r\n","description":"","footnote":"","page_name":" 126 ","page_number":126},
  {"content":"\r\n\r\n5 - اسهال يا شكم‌روى ، اين عامل نيز سبب مىشود كه مقدار زيادى آب كه بايد از ديواره روده جذب خون شود همراه با مدفوع دفع مىگردد\r\nكم شدن ادرار اگر در اثر اسهال يا كم‌كارى كليه‌ها باشد بايد اين بيماريها را مداوا نمود تا ترشح و دفع ادرار به حال طبيعى بازگردد امّا ساير موارد كم شدن ادرار جزء بيمارى محسوب نمىشود و يك امرى طبيعى و گاهى هم موقتى مىباشند .\r\n\r\nزياد ادرار كردن ( سلسل البول )\r\nزيادتر از حال طبيعى ادرار كردن بيشتر در افرادى كه مزاج سرد و رطوبى دارند مشاهده مىشود در اين افراد معمولا آثار وجود حرارت در بدن مانند سرخى بول ، سوزش بول در حال بيرون آمدن ، خشكى دهان يا تلخى دهان و سرگيجه وجود ندارد و چون بعضى از فعل و انفعالات بدن آب‌زا مىباشند مقدار آبى كه روزانه وارد بدن مىشود از مقدار آبى كه از بدن دفع مىگردد كم‌تر است از سوى ديگر كثرت رطوبات و خوردن مايعات زياد سبب مىشوند كه مقدار آب خون افزايش يابد و كليه‌ها جهت جلوگيرى از تجمع آب در بافتها مايعات اضافى بدن را بسرعت از راه ادرار دفع كنند و اين حالت در هواهاى سرد شدت بيشترى دارد .\r\nافراد مبتلا به سلسل البول بايد از خوردن غذاها و داروهائيكه مزاج سرد و مرطوب دارند بپرهيزند و در هواهاى سرد استقرار نيابند و از رفتن در آبهاى سرد خوددارى كنند و در مداوا لازم است ابتدا به خوردن چند نوبت منضج و مسهل‌هاى گرم مزاج اقدام كنند تا بدن از اخلاط رطوبى پاك شود سپس از معجونى كه با كندر و سعد كوفى و زعفران درست مىشود به قدر يك گردوى كوچك صبح و عصر بخورند و ادامه دهند و كارهاى ورزشى كنند تا دفع ادرار به حال طبيعى برگردد ، معجونى كه ذكر آن رفت حافظه انسان را هم به خوبى تقويت مىكند و بمعجون سعد يا معجون افزايش حافظه مشهور است و طرز درست كردن آن بقرار زير است :\r\nسعد كوفى و كندر از هركدام بطور مساوى مثلا از هركدام پنجاه گرم و زعفران يك دهم هركدام مثلا پنج گرم ، مجموع را بكوبند خوب پودر شود پودر حاصل را با عسل طبيعى درآميزند تا به صورت معجون درآيد از اين معجون برابر دستور فوق تناول نمايند\r\n\r\n","description":"","footnote":"","page_name":" 127 ","page_number":127},
  {"content":"\r\n\r\n\r\nسخت ادرار كردن ( عسر البول ) و حبس البول يا بند آمدن ادرار\r\n\r\nچند عامل مىتوانند سبب سخت بيرون آمدن ادرار از مثانه باشند :\r\n1 - ورم غده پروستات ممكن است جلو مجراى ادرار را سد كرده باشد ، در چنين حالتى با انجام عمل جراحى يا تراشيدن قسمتى از پروستات مجرا باز مىشود و بيمارى بهبود حاصل مىكند .\r\n2 - پيدايش حرارت يا ورم يا التهاب در مجراى ادرار سبب سخت بيرون آمدن ادرار مىشود كه در اين حالت با مصرف داروهاى سرد مزاج و مدر بول مىتوان حرارت و التهاب را كم كرد و اگر در مجرا ورم باشد بايد اضافه بر مصرف داروهاى فوق با ماليدن داروهاى ضمادى ضد ورم مانند كافور و سركه و انداختن چند زالو در اطراف مجرا ورم را زايل نمود و از داروهاى ضد ورم و ضد التهاب مانند برگ بيد مجنون هم به صورت ذيل استفاده نمود ، برگ بيد مجنون يا پوست سبز شاخه‌هاى جوان بيد مجنون را در آب بجوشانند سپس در لگن بزرگى ريخته و بيمارى كه ادرارش بند آمده يا به سختى خارج مىشود در آن بنشانند اكثر مواقع مشاهده شده كه ادرار باز مىشود ضمنا يادآور مىشود كه ماليدن مخلوطى از گرد رنگى ( پودر برگ خشك شده گل رنگ ) و ماست در روى مثانه بيمار در باز شدن مجراى ادرار كمك مىكند .\r\n3 - گاهى در اثر سرد شدن مزاج مثانه عضلات ديواره مثانه ضعيف و ناتوان مىشوند و قدرت پمپ كردن و تخليه مثانه را آن‌طور كه لازم است ندارند و آثار و علائم اين ناراحتى و عبارتند از : روشن و بىرنگ بودن ادرار ، اگر دست بر مثانه گذاشته و فشار دهيم بول حبس شده خارج مىگردد ، بيمار گاهى احساس سرما مىكند ، شخص بيمار معمولا خودش تشخيص مىدهد كه مثانه در تخليه ادرار ناتوان است ، آثار وجود حرارت يا التهاب در اين افراد مشاهده نمىشود . اين‌گونه بيماران با خوردن معاجين گرم مزاج و تقويت‌كننده عضلات ديواره مثانه و پرهيز از غذاهاى سرد مزاج و شل‌كننده بهبودى حاصل مىكنند .\r\n4 - گاه در اثر وجود سنگ در مجراى ادرار عسر البول عارض مىشود و ادرار به سختى از مجرا بيرون مىريزد در اين صورت لازم است جهت خروج سنگ از مجرا اقدام لازم معمول گردد مثلا با دستگاه مكنده سنگ را بيرون كشند و مجرا را باز نمايند .\r\n5 - گاه برخورد سرماى شديد به مثانه و مجراى ادرار سبب بند آمدن ادرار مىشود در اين حالت لازم است مثانه و مجراى ادرار را بتدرج گرم كنند مثلا حوله‌اى را گرم كرده بالاى مجراى ادرار و مثانه بگذارند و اين عمل را تكرار كنند و از جوشانده داروهاى گرم مزاج يا روغن‌هاى گرم مزاج بالاى مثانه گرماگرم بمالند .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\n\r\n« چند نمونه از داروهائيكه براى سخت ادرار كردن يا بند آمدن ادرار مفيد مىباشند »\r\nتخم كرفس ، مغز بادام تلخ ، ميوه سرو كوهى ، روناس ، هيل ( هل ) و سنبل از هركدام پنج مثقال و تخم خربزه دو و نيم مثقال مجموع را بكوبند پودر شود ، پودر حاصل را با شير خمير كنند و به صورت حب‌هائى به قدر نخود درست كنند مقدار خوراك از اين حب‌ها هر نوبت تقريبا نيم مثقال ( 5 / 2 گرم ) تا حد اكثر چهار گرم است .\r\nاز داروهاى ديگرى كه براى سخت ادرار كردن مفيد مىباشند ، كاكنج ، پودنه ، مشك طرا مشيع ( توكليجه ) ، سوخته شيشه ، خاكستر عقرب سوخته شده ، سوخته خرچنگ رودخانه‌اى ( خرچنگ آب شيرين ) ، مقدار خوراك از خرچنگ رودخانه‌اى ده گرم مىباشد از بقيه داروهاى ذكر شده هم تقريبا همين حدود است .\r\nدر مداواى بند آمدن بول يا سخت ادرار كردن مىتوان مقل ارزق ، موم زرد و سوسن زرد را بكوبند پودر شود و با پيه اردك مخلوط كنند و بر مثانه بمالند و همراه اين عمل دارو هاى خوراكى هم بخورند تا ادرار بازگردد .\r\nاز داروهاى ديگر مفيد براى سخت ادرار كردن پوست داخل سنگ‌دان لاشخور يا بوقلمون را بخشكانند بعد پودر كنند و از پودر حاصل با قدرى آب جوشانده خار خسك بخورند ادرار باز مىشود و اگر مقدارى صمغ انجدان ( انگدان ) رومى را در شير الاغ حل كرده بخورند و ادامه دهند هم براى باز كردن ادرار مفيد است و هم سخت ادرار كردن را هم بهبود مىبخشد .\r\n\r\nشب ادرارى ( ادرار كردن بدون اراده در عالم خواب )\r\nشب ادرارى عبارتست از يك عمل غير ارادى كه طبيعت در عالم خواب انجام مىدهد تا مثانه را از ادرار خالى نمايد و اين عمل بيشتر در كودكان و گاهى نوجوانان انجام مىشود . عوامل مختلف مىتوانند سبب شب ادرارى شوند مانند سستى كمر ، ضعف اعصاب ، كوچك بودن مثانه ، سستى اسفنگترهاى كنترل‌كننده مجراى ادرار ، زياد بودن رطوبات بدن از حال طبيعى ، ناراحتىهاى عصبى مانند اضطراب و ضعف دستگاه عصبى .\r\nلكن اكثر افرادى كه شب ادرارى دارند داراى مزاج سرد و مرطوبند و كثرت رطوبات بدن سبب مىشود كه مثانه زودزود پر شود و چون اين اطفال خواب سنگينى هم دارند زمانى كه مثانه از ادرار پر مىشود طبيعت به صورت يك عمل انعكاسى ماهيچه‌هاى\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nديواره مثانه را جهت تخليه مثانه بانقباض در مىآورد و از سوى ديگر اسفنگر كنترل كننده مجراى ادرار قدرت كافى جهت بستن مجراى ادرار را ندارد و دست از انقباض بر مىدارد و مثانه تخليه مىگردد .\r\nبراى مداواى اين افراد اولا لازم است از غذاها و داروهاى سرد مزاج و رطوبى كمتر استفاده كنند در ثانى اگر اين اطفال ناراحتى عصبى دارند داروهاى شب ادرارى را با داروهاى تقويت‌كننده سلسله عصبى مغزى نخاعى توأما مصرف نمايند . از داروهاى مفيد براى شب ادرارى معجون خولنجان است كه درست مىشود از : برگ مورد ، ميوه بلوط ، قرنفل ( ميخك ) ، خولنجان ، تخم كرفس و مغز قرص كمر تقريبا از هركدام ده گرم مجموع را بكوبند پودر شود پودر حاصل را با عسل طبيعى درآميخته به صورت معجون درآورند از اين معجون افراد دوازده ساله صبح و عصر هر نوبت تقريبا بيست گرم بخورند و به همين نسبت كوچكترها كمتر و بزرگترها بيشتر بخورند و چند روز ادامه دهند امّا اگر طفل تب داشته باشد يا آثار سرماخوردگى يا آثار حرارت زياد باشد يا آثار حساسيت نسبت به خولنجان كه در معجون به كار رفته مشاهده شود بهتر است خوردن معجون را متوقف نمايند و صبر كنند تا بهبودى تب و سرماخوردگى بعد مجددا به خوردن ادامه دهند امّا اگر حساسيت باشد ادامه آن صلاح نيست ضمنا مىتوان بجاى معجون خولنجان از معاجين ديگر مانند معجون شيخ الرئيس يا معجون جالينوس يا معجون سعد كوفى استفاده نمود . بعلاوه بايد از غذاها و نوشيدنىهائى كه مدر بول هستند مانند چائى ، قهوه ، كاكائو ، وانيل ، هندوانه و خربزه ، كاهو و امثالهم بخصوص در نيمه دوم روز استفاده نكنند و ضماد داروهاى گرم مزاج بر روى مثانه اين افراد در جلوگيرى از شب ادرارى تا حدودى موثر است .\r\n\r\n« آثار و علائمى كه دال بر وجود سنگهاى كليوى مىباشند . »\r\n1 - درد ملايمى كه در ناحيه كليه بوجود مىآيد كه گاه اين درد شدت پيدا مىكند\r\n2 - معمولا افرادى كه سنگ كليه دارند و سنگ بزرگ شده و از حالت شن كليه خارج گرديده در جايگاه كليه مختصرى احساس سنگينى مىكنند\r\n3 - اكثر افرادى كه كليه سنگ‌ساز دارند داراى ادرارى صاف و بدون درد مىباشند\r\n4 - در هنگام فعاليت و حركات شديد بدنى درد كليه آشكار يا شدت مىيابد\r\n5 - هنگام يبوست مزاج و نفخ روده‌ها درد شدت پيدا مىكند و هنگامى كه روده‌ها تخليه مىشوند درد تقليل ميابد\r\n6 - در بيشتر اين افراد ادرار سوزش‌آور مىگردد\r\n\r\n","description":"","footnote":"","page_name":" 130 ","page_number":130},
  {"content":"\r\n\r\n7 - هم بوسيله آزمايش و هم بوسيله سنوگرافى وجود سنگ در كليه‌ها يا حالب شخص مشخص مىگردد\r\nمداوا : اطباء سنتى جهت دفع سنگهاى كليوى و مجارى ادرارى ابتدا داروهاى پاك كننده روده‌ها را تجويز مىكنند تا روده‌ها از مواد دفعى و گازها و بخارات تخليه شوند و اين عمل بتجربه رسيده است كه در دفع سنگهاى كليه يك عمل مقدماتى مفيد بوده است اگر بيمار گرم مزاج باشد از منضج و مسهل‌هاى سرد مزاج بايد استفاده شود و سپس داروهاى مدر و دفع‌كننده يا خردكننده سنگهاى كليوى تجويز شود و اگر بيمار سرد مزاج باشد بايد از داروهاى گرم مزاج استفاده شود از داروهاى دفع كننده سنگهاى كليوى چند نمونه را يادآور مىشود :\r\n1 - مقدار 30 گرم پودر صدف كك ( گوش‌ماهى ) را در حدود 700 گرم آب‌ليمو ريخته چند روز بگذارند تا صدف در آب‌ليمو خوب حل شود روزانه يك استكان از اين دارو را صبح ناشتا يا حدود ساعت ده صبح كه معده خالى است بخورند و فعاليت كنند تا سنگ دفع شود .\r\n2 - خارخسك صد گرم ، بنسر ( بنسل ) سى گرم ، كاكنج 30 گرم ، تخم كاهو سى گرم مجموع را قدرى بكوبند سه قسمت كنند و هر قسمت را بجوشانند صاف كنند و آب صاف شده را يك روز تا عصر بخورند و اين عمل را تا سه روز ادامه دهند .\r\n3 - صدف تخم‌مرغ را بسوزانند تا به ذغال تبديل شود از اين ذغال با آب جوشانده خسك دانه هر نوبت ده گرم را صبح و عصر بخورند تا سه روز و مقدارى عرق خارشتر را همراه آن چند روز صبح و عصر ميل كنند\r\n4 - براى افرادى كه مزاج سرد و مرطوب دارند و كليه آنان سنگ دارد پودنه و توكليجه ( مشك طرا مشيع ) و پوست خربزه پودر گرده را بجوشانند و روزى سه بار و هربار يك ليوان از آب صاف شده بخورند .\r\n\r\nكهير ( شرى )\r\nكهير عبارتست از پيدايش جوشهاى خارش‌دار و تاول مانندى كه روى پوست بدن ظاهر مىشوند شبيه‌اند به محلى كه حشرات گزيده باشند تاولها مانند حبابهاى سرخ رنگ مىباشند ، گاهى بيمار مبتلا به كهير يك تكه از بدنش باد مىكند و بالا مىآيد و خارش و حرارت دارد . آنچه بيمار كهيرى را آزار مىدهد خارش بسيار شديدى است كه\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nدر پوست بدن و در جوش‌ها بوجود مىآيد . عوامل ايجادكننده كهير عواملى هستند كه كبد را تحريك مىكنند حرارت كبد بالا مىرود و كبد شروع به ترشح هيستامين مىكند و اثر اين حرارت و ترشح مواد شيميائى بيشتر روى پوست بدن خودنمائى مىكند . اين عمل را تشبيه به بخارى كرده‌اند كه چون سوخت آن را زيادتر كنيم بدنه آن داغ‌تر مىگردد . بيمار كهيرى اگر تلخى دهان يا سرگيجه يا سرخى بول و يا هر سه را باهم داشته باشد دليل بر آنست كه حرارت و صفرا بر مزاج او غالب است .\r\nاگر اسباب كهير غلبه خون باشد بيمار داراى رنگى سرخ بوده و حرارت بدنش بالا مىرود و جوشهاى تاولى بسرعت بيشترى پيدا مىشوند . گاهى جوشهاى كهيرى داراى ترشح مىباشند و مقدارى ماده رطوبى از آنها خارج مىشود گاهى هم از جوشها قدرى خون خارج مىگردد . خارش جوشهاى كهيرى شب‌ها شدت بيشترى پيدا مىكند خارش به حدى است كه شخص را آزار مىدهد و او را اندوهگين و كسل مىسازد .\r\nزمانى كه خارش‌هاى كهيرى در اثر غلبه خون باشند بايد از بيمار مقدارى خون گرفته شود و اين عمل به صورت حجامت يا رگ زدن است و اگر اين دو فراهم نباشد بايد در بدن او تعدادى زالو انداخته شود .\r\nندرتا اتفاق مىافتد كه كهير در اثر تجمع اخلاط بلغمى و يا تجمع انگلها در دستگاه گوارش باشد در اين صورت بايد نسبت به تخليه بدن از اخلاط بلغمى و دفع انگلها اقدام لازم معمول گردد . چون اكثر افراد مبتلا به كهير مزاج گرم دارند پاك‌كننده‌هائى كه تجويز مىشوند بايد سرد مزاج باشند مانند فلوس ، هليله زرد ، بنفشه ، چائى ترش و غيره\r\nافراد مبتلا به كهير بايد قبل از هر چيز از غذاهاى گرم و تحريك‌كننده بپرهيزند مانند سير ، فلفل ، ادويه ، پسته ، تخمه آفتابگردان ، روغن آفتابگردان ، بادام هندى ، بادنجان ، گوجه‌فرنگى ، موز ، خيارشور ، گردو و غذاهاى گرم مزاج نخورند و روغن‌ها يا داروهاى گرم مزاج به پوست بدن نمالند و گرماى شديد به پوست بدن ندهند .\r\nامّا بعنوان دارو مىتوانند از گياهان زير بعنوان منضج استفاده كنند . بنفشه ، خرفه ، تخم كاهو ، سپستان ، تخم خيار را بجوشانند يك ليوان صبح و يك ليوان عصر بخورند و از روز دوم سه روز متوالى و هر روز مقدار بيست گرم از مغز ميوه فلوس را در آب داغ حل كرده و صاف كند و آب صاف شده كه مايعى سياه و بدمزه مىباشد صبح ناشتا بخورند اگر كهير رخت بربست و بهبودى حاصل شد چند روز برنامه غذائى را رعايت كنند تا كهير عود نكند و اگر ظرف اين چند روز بهبودى حاصل نشد مىتوانند از داروهاى صفراوى ديگر مانند خيسانده پوست هليله زرد يا جوشانده‌اى از بنفشه ،\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nتخم شنبليله ، حرفه ، تخم كاسنى ، ريشه كاسنى ، پوست هليله زرد روزى يك ليوان از آب صاف‌شده را صبح ناشتا بخورند و ادامه دهند تا كليه آثار كهير از بدن خارج شود .\r\n\r\nاز غذاها و داروهاى مفيد براى بيمارى كهير نمونه‌هاى زير را مىتوان نام برد .\r\nخوردن حب بنفشه با سكنجبين ، آب انار ترش يا شيرين ، آب ماست ، قرص طباشير ، رب انار ، عرق كاسنى ، عرق بيدمشك ، عرق شاهتره ، و از غذاها آش سماق ، آش آلو ، آشى كه تمبر هندى در آن باشد ، آش جو ، پره هلو ، پره زردآلو ، سكنجبين محلول در آب خنك . . . و ساير غذاهاى سرد و مرطوب و ضد صفرا\r\n\r\nظاهر شدن آثار بلوغ زودتر از موقع ( بلوغ زودرس )\r\nبلوغ زودرس گاهى يك صفت فاميلى و گاهى در اثر يك بيمارى عضوى شديد است بلوغ واقعى در اثر آزاد شدن هورمن‌هاى گونادوتروپين بوجود مىآيند و در غير اين صورت اگر آثار بلوغ در طفلى ظاهر گردد آن را بلوغ كاذب مىگويند . گاهى مشاهده مىشود كه بعضى از صفات و آثار بلوغ در دختران يا پسران زودتر از موقع خودنمائى مىكنند امّا بلوغ اصلى بموقع و نمايش اين آثار بطور طبيعى انجام مىشود مثلا گاهى در دخترها ديده مىشود كه موى عانه زودتر پيدا مىشود و پستانها زودتر از موقع بزرگ مىشوند امّا عادت ماهيانه كه علامت اصلى بلوغ است هنوز شروع نشده بلكه مدتى بعد از بروز عادات مذكور پيدا مىشود . گاهى وجود ورم در هيپوتالاموس يا در تخمدان دخترها يا بيضه‌هاى پسران سبب مىشود كه بعضى از آثار و علائم بلوغ زودتر از موقع خودنمائى كنند در چنين مواقع بر پدر و مادر و پزشك است كه بلوغ كاذب را بتوانند از بلوغ اصلى تشخيص دهند و علت و اسباب بلوغ زودرس را هرچه زودتر بايد مشخص كنند در غير اين صورت سبب مىشود كه اولا غضروف سر مفصلى زودتر به استخوان تبديل شود و فرد كوتوله باقى بماند در ثانى اگر ورمى اسباب اين امر شده است ممكن است كه اين تومور يا ورم عوارض وخيمى را ببار آورد . مداواى اين افراد بهتر است با همكارى پزشكان متخصص غدد داخلى و متخصصين طب سنتى و در صورت امكان با مشورت شخصيتهاى ديگر صورت پذيرد .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\n\r\nتاخير بلوغ\r\nگاهى بروز صفات بلوغ بموقع انجام نشده و بتأخير مىافتد اين تأخير گاهى يك صفت فاميلى است و گاهى عوامل ديگرى سبب اين تاخير مىشوند مانند پيدايش عيبى در اندامهاى تناسلى يعنى بيضه‌ها و تخمدانها و نقائص ژنتيكى . اين افراد نيز متنوعند عده‌اى از بيماران رشد و نمو بدنى بيش از تناسب سن خود پيدا مىكنند و شكل افراد عقيم را به خود مىگيرند ، عده‌اى از اين افراد حس بويائى خود را از دست مىدهند . گاهى ضايعات هيپوتالاموس‌ها سبب اين عارضه مىگردند و گاهى ايجاد ورم يا تومور در هيپوفيز سبب اين بيمارى مىگردد . ضمن بررسى و جستجوى اسباب و علل بيمارى اندازه‌گيرى هورمن‌هاى مربوط نيز در پيدايش علت بيمارى كمك مىكند و پس از تشخيص علت بيمارى بايد نسبت به مداواى آن اقدام شود .\r\n\r\nمخفى بودن بيضه‌ها\r\nمعمولا در دوران جنينى در شكم مادر بايد بيضه‌ها از بدن بيرون آمده و پائين بيايند امّا به عللى كه هنوز خوب مشخص نشده گاهى بيضه‌ها پائين نيامده و در داخل شكم مىمانند اين ناهنجارى در فرد ممكن است به صورت منفرد باشد يا اينكه با ناهنجاريهاى ديگر توأم باشد كه به صورت مادرزادى مىباشند . براى مداواى اين افراد بايد هرچه زودتر با عمل جراحى بيضه‌ها را از شكم بيرون آورده و در جاى خود قرار دهند تا بيضه‌ها بتوانند برشد خود ادامه دهند و وظائف محوله را بعدها انجام دهند .\r\n\r\nسرد مزاجى يا فقدان ميل جنسى در زنها\r\nفقدان ميل جنسى در زنان يك عارضه پيچيده‌اى است و عوامل مختلف مىتوانند علل و اسباب اين بيمارى شوند . اين افراد به ظاهر هيچ‌گونه ناراحتى و كمبودى ندارند لكن در اصل فاقد يكى از صفات افراد سالم بوده و به اين جهت است كه آنان را جزء افراد بيمار محسوب مىدارند ، سرد مزاجى دوگونه است يكى سرد مزاجى مطلق و ديگرى سرد مزاجى خفيف يا موقت . در سرد مزاجى مطلق زن از مجامعت هيچ‌گونه لذتى نمىبرد و چنانچه اين ناراحتى پيشرفت كند به كلى از مقاربت متنفر شده و از آن احتراز مىنمايد .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n\r\nزنان سرد مزاج در احساس شهوت دچار مشكل مىباشند علت سرد مزاجى ممكن است يكى از عوامل زير باشد :\r\n1 - كم اطلاعى و تجربه در تكنيك‌هاى جنسى كه اين عامل كمتر از ساير و عوامل مشاهده مىشود\r\n2 - ضربه‌هاى اوليه جنسى\r\n3 - عدم هماهنگى با شوهر در زمينه‌هاى مختلف و كشمكش‌هاى خانوادگى\r\n4 - مشكلات روحى و روانى مانند اضطراب و ترس و يا احساس گناه\r\n5 - عوارض عضوى مانند وجود زخم در رحم و بدنبال آن مقاربت دردناك\r\n6 - بعضى بيماريهاى لگن\r\n7 - مجروح بودن مجراى تناسلى\r\n8 - نقائصى كه ممكن است در مراكز عصبى مربوط به عمل مقاربت در او وجود داشته باشد . امّا اكثر مواقع مشاهده مىشود كه سرد مزاجى موقت و عدم تمايل جنسى در زن مربوط به حالات فيزيولوژيكى بدن زن بوده و هنگامى كه رطوبات بدن از حال طبيعى بيشتر مىشود تمايل جنسى بطور موقت در زن كم مىشود و پس از مصرف غذاهاى خشك‌كننده يا مصرف داروهاى پاك‌كننده بدن از اخلاط و يا داروهاى مقوى قواى تناسلى مجددا ميل جنسى به حال طبيعى برميگردد و اين افراد جزء سرد مزاجان مطلق نيستند لكن سرد مزاجى مطلق جزء بيماريهاى صعب العلاج است .\r\nمداوا - گروهى كه مشكل آنان از مراكز عصبى است مداواى آنان سخت است با كمال تأسف بيشتر افراد اين گروه خود را بيمار نمىدانند و تصور مىكنند كه بقيه زنان هم همينطور مىباشند در صورتى كه زيانها و مشكلات اين عيب و زيان بيشتر گريبانگير همسر آنان خواهد شد تا خود آنان و تا زمانى كه مشكل آنان از اين بابت حل نگردد جهت جلوگيرى از هم پاشيده شدن كانون خانواده اين زنان بايد شبيه به ساير زنان سالم براى خود برنامه مقاربت تنظيم كنند . هنگام عمل مقاربت اعمالى را كه به صورت طبيعى در آنان بوقع نمىپيوندد و با فراگيرى از زنان سالم بطور مصنوعى در خود ايجاد كنند در غير اين صورت يا بايد همسر آنان هم سرد مزاج و بدون علاقه به مقاربت باشد و يا زندگى آنان از هم خواهد پاشيد عده ديگرى از زنان هستند كه گاه احساس سرد مزاجى و گاه احساس سلامتى مىكنند اين گروه قابل مداوا بوده و ناراحتى آنان زود مرتفع مىشود . اگر مشكل روحى و روانى و گرفتارى داشته باشند\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nابتدا بايد آن گرفتارى را بر طرف كنند و اگر سرد مزاجى در اثر تجمع اخلاط بلغمى و رطوبات زياد بدن باشد بايد ابتدا چند روز منضج و مسهل‌هاى گرم مزاج به آنان داده شود تا بدن به كلى از اخلاط بلغمى پاك گردد و بدنبال آن از معاجين گرم مزاج مانند معجون ماسك يا سقنقور و غيره بخورند تا بتدريج حال طبيعى پيدا كنند و از غذاهائى كه براى آنان مضر است مانند كاهو ، وانيل ، قهوه ، گوشت خروس ، هندوانه ، سوپ جو و غيره بپرهيزند و از غذاهائى نظير مرباى شقاق ، گوشت كبوتر و گنجشك و ساير اغذيه‌اى كه مقوى قواى جنسى مىباشند بيشتر استفاده كنند و اگر اين افراد مقدارى ماهى سقنقور نر را تهيه كنند و با زنجبيل و تخم تره تيزك و ميوه بلوط بكوبند پودر شود و پودر حاصل را با قدرى عسل درآميخته به صورت معجون درآورند و چند روز بخورند و ورزش و تفريح نمايند سرد مزاجى آنان مرتفع خواهد شد .\r\n\r\nچند نمونه از غذاهايى كه مقوى قواى تناسلى مىباشند\r\n1 - دارچين و زنجبيل و ميخك ( قرنفل ) و جوز بواّ را بكوبند پودر شود ماهى خاويار را بپزند و از پودر حاصل بر روى آن بپاشند و بخورند لازم به ذكر است كه تخمهاى داخل شكم ماهى خاويار هم در تقويت قواى جنسى اثر بسزائى دارد .\r\n2 - خوردن گنجشك بخصوص اگر با مغز سر آن خورده شود قواى تناسلى را بسيار تقويت مىكند و به تجربه رسيده افرادى كه ضعف جنسى دارند اگر مدتى به خوردن گنجشك ادامه دهند ضعف جنسى آنان را به كلى بر طرف مىكند .\r\n3 - اگر صبحها مقدارى زعفران و پودر نارگيل و دو عدد زرده تخم‌مرغ خام را با قدرى شير گوسفند مخلوط كرده بخورند و مدتى ادامه دهند قواى تناسلى را به خوبى تقويت مىكند .\r\n4 - گوشت كبوتر جوان بخصوص اگر نوع وحشى آن باشد تقويت‌كننده خوبى براى قواى تناسلى مىباشد\r\n5 - گوشت مرغى كه رنگ آن كاملا سياه باشد و در صحرا و در روى زمين به حال آزاد گرديده و از اغذيه مختلف طبيعى استفاده كرده باشد براى تقويت كامل بدن من جمله قواى تناسلى بسيار مفيد است .\r\n6 - افرادى كه ضعف بنيه و ضعف قواى تناسلى دارند مىتواند مغز بادام شيرين و مغز پسته و فندق را پودر كرده و با پودر نارگيل درآميخته و صبح‌ها با مقدارى شير گوسفند يا شير بز بخورند و ادامه دهند .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n7 - از سبزيجات شاهى يا تره تيزك ، نعناع ، ترخون ، مرزه و تربچه در تقويت قواى جنسى موثر مىباشند .\r\n8 - از مرباجات مرباى شقاقل ، مرباى بالنگ ، مرباى بهارنارنج ، مرباى پوست پسته و مربائى كه با مغز گردو و عسل و دارچين درست مىشود براى تقويت قواى جنسى مفيدند . ( در تهيه مربا بهتر است بجاى شكر چغندر از شكر نى يا از عسل استفاده شود . )\r\n9 - افرادى كه داراى مزاج گرم و ترند و حرارت بدن آنان زياد است و به ضعف قواى تناسلى مبتلا شده‌اند بهتر است از غذاها و داروهاى سرد و خشك استفاده كنند و اگر مزاج گرم و خشك دارند از غذاهاى سرد و تر مانند ماست شيرين ، شير خنك و خرفه ، كاهو يا تخم كاهو و تمبر هندى استفاده نمايند .\r\nتذكر » آنچه فوقا ذكر شد هم براى زنان و هم براى مردان مىباشد و منحصر به مردان نيست .\r\n\r\nضعف باه يا ضعف قواى جنسى\r\nضعف قواى جنسى ممكن است در مرد يا زن بوجود آيد ، اگر ضعف قواى جنسى در زن پديدار شود احساس تمايل جنسى خود را از دست مىدهد و به عمل جماع بىميل و گاه از آن متنفر مىگردد و اصطلاحا آن را سرد مزاجى گويند كه آن را در جاى خود مفصلا شرح داده‌ايم .\r\nامّا ضعف قواى جنسى در مردان در اجتماعات امروزى بيشتر خودنمائى مىكند و هرچه جامعه صنعتىتر مىشود اين مشكل فراگيرتر مىگردد به‌طورىكه در زمان حاضر كرارا مشاهده مىشود جوانان يا مردانى كه سنى از آنان نگذشته به اين نقيصه جنسى مبتلا مىباشند .\r\nضعف باه يا قواى جنسى در مردان چند حالت دارد . گاه تمايل مرد به عمل نزديكى زياد است امّا ابزار تناسلى او حركت ندارد ، گاه حركت هست امّا سرعت انزال زياد است به‌طورىكه سبب نارضايتى طرف مقابل مىشود ، اين دو حالت مداواى آسان‌ترى دارند امّا زمانى كه تمايل جنسى از بين رفته و در آلت تناسلى هم حركتى نيست در اين حالت مداوا مشكل‌تر خواهد شد .\r\n\r\nچند عامل مىتوانند سبب ضعف قواى جنسى شوند\r\n1 - گاه گرفتاريهاى روحى و فكرى سبب ضعف يا توقف فعاليتهاى تناسلى مىشوند كه در اين حالت با بر طرف شدن گرفتاريها قواى جنسى به حال اوليه خود برميگردند\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nبه شرط آنكه اين ناراحتىها در درازمدت ادامه نداشته باشد .\r\n2 - خوردن بعضى داروهاى شيميائى روى مراكز عصبى فعال‌كننده قواى تناسلى اثر نامطلوب مىگذارند و اين مركز را از كار انداخته يا بشدت تضعيف مىكنند مانند داروهاى خوراكى كه اين روزها جهت كنترل قند خون خورده مىشود قواى جنسى مردان را زايل مىسازد همچنين داروهاى ضد سرطان و داروهاى ضد افسردگى و بعضى از داروهاى ضد فشار خون و غيره لذا پزشكى كه اين‌گونه داروها را تجويز مىكند بايد متوجه عواقب وخيم آنها باشد .\r\n3 - جوانانى كه براه‌هاى نامشروع در دوران جوانى اتلاف شهوت مىكنند اكثرا قبل از رسيدن به سن پنجاه سالگى قواى جنسى خود را از دست مىدهند يا به حد اكثر تضعيف مىشوند .\r\n4 - ضعف عمومى بدن و كم خونى تا حدودى سبب ضعف قواى جنسى مىشود در اين حالت تقويت بنيه انسان سبب تقويت قواى جنسى هم خواهد شد .\r\n5 - گاه اندام تناسلى چه در مرد باشد يا در زن دچار رخوت و سستى مىشود در اين صورت شخص ميل به نزديكى كردن دارد امّا عملا قادر به انجام آن نيست و اين حالت بيشتر در مردان اتفاق مىافتد . در چنين حالتى ضمن مصرف داروهاى تقويت‌كننده قواى جنسى كه بايد خورده شود ضماد داروهائى كه سستى را بر طرف مىكنند به ابزار تناسلى مانند روغن‌هاى گرم مزاج چون روغن دارچين ، روغن سير ، روغن گل محمدى ، روغن كنجد ، روغن سياه دانه و پيه مرغ سياهى كه رنگ ديگرى نداشته باشد سستى و ناتوانى عضو را مرتفع مىسازد .\r\n6 - گاه در حين جماع شخص بخشم مىآيد يا خجالت مىكشد و همين امر اگر شديد باشد مرد را در انجام عمل جماع عاجز مىكند و اگر اين عمل چندين بار تكرار شود بتدريج به صورت يك عمل انعكاسى درآمده و سبب مىشود كه مرد به محض نزديك شدن به عمل جماع ابزار تناسلى او از حركت بازبماند اين افراد بايد تقويت قواى روحى و قواى جسمى را توأما انجام دهند .\r\n7 - بسيار مواقع در اثر كثرت رطوبات بدن يا تجمع اخلاط بلغمى در دستگاه گوارش يك حالت سستى و رخوت در اندام تناسلى بوجود مىآيد كه يا به صورت سرعت انزال خودنمائى مىكند و يا به صورت عدم تحرك ابزار تناسلى خودنمائى مىنمايند . مزاج اين افراد معمولا سرد است اين حالت بيشتر از حالات ديگر ضعف جنسى در زن‌ها و مردها مشاهده مىشود . براى مداواى اين افراد ابتدا بايد با تجويز منضح و مسهل‌هاى گرم مزاج بدن را از اخلاط پاك كنند و چهار روز بطور يك در ميان منضج و مسهل بخورند و از روز پنجم از معاجين گرم و خشك‌كننده اخلاط بلغمى كه مخصوص تقويت قواى جنسى مىباشند صبح و عصر بخورند و ادامه دهند و ورزش كنند و از\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nغذاهائى كه سبب سستى اندامهاى تناسلى مىشوند مانند قهوه ، كاكائو ، وانيل ، چائى زياد ، مواد مخدر ، داروهاى خواب‌آور ، شكلات ، نوشابه‌هائى كه در تركيب آنها قهوه منظور شده و غذاهائى كه با جو درست شده‌اند پرهيز كنند و از معاجين مقوى يكى معجون ماسك است كه به طرز زير درست مىشود :\r\nبرگ مورد ، ميوه بلوط شيرين ، تخم كرفس ، خولنجان و زنجبيل بطور مساوى گرفته مجموع را پودر كنند و پودر حاصل را با عسل طبيعى درآميزند تا به صورت معجون درآيد از اين معجون به قدر يك گردوى كوچك صبح و عصر بخورند و مدت هفت روز ادامه دهند . اگر حرارت بر مزاج غالب شد مىتوانند بجاى روزى دو مرتبه روزى يك نوبت بخورند يا خوردن دارو را بطور موقت قطع كنند .\r\nمعاجين ديگرى از قبيل معجون جالينوس ، معجون سقنقور و معجون جنسينك جزء معاجين قوى براى اين منظور مىباشند به‌طورىكه روى افزايش تحرك اسپرمها هم اثر قابل توجهى دارند .\r\nچون عمل جماع اثر روحى و روانى مثبت يا منفى روى انسان مىگذارد كه بطور آنى و در مدت كوتاه معلوم نمىشوند امّا در درازمدت بطور محسوس خودنمائى مىكنند لذا جهت يادآورى متذكر مىشويم كه نزديكى با زنان در حال عادت ماهيانه يا زنان پير يا زنان بيمار يا دخترانى كه هنوز به حال بلوغ نرسيده‌اند يا هم‌جنس‌بازى اثر روحى و روانى و جسمى بسيار بد روى انسان مىگذارد كه در درازمدت اثر آن ظاهر مىشود و اكثر اين آثار سوء قابل مداوا نيستند .\r\nجوانانى كه خودارضائى يا هم‌جنس‌بازى مىكنند بدنشان سرد و خشك مىشود ، حرارت غريزى بدنشان نقصان ميابد ، خستگى و ناتوانى مخصوصى به آنان دست مىدهد ابتدا حال هيجان پيدا مىكنند سپس به حال رخوت و سستى و سردى بدن مىافتند ، از كمر به پائين كم جان و سست مىشوند ، حوصله كار و كوشش را از دست مىدهند ، اعضاء بدنشان دردناك مىشود ، حس بويائى و بينائى و شنوائى آنان بسرعت ضعيف مىشود مرد باشند يا زن در سنين پائين‌تر از حال طبيعى و غير قابل تصور توان جنسى خود را از دست مىدهند اينجانب صدها نفر از اين مردان را مشاهده كرده‌ام كه در سن 40 تا 45 سالگى توان و ميل جنسى خود را از دست داده‌اند و براى مداوا به اينجانب مراجعه نموده‌اند ، طبق آمارهاى تهيه شده در مراكز بهداشت جهانى اكثر اين افراد ناراحتىهاى روحى و روانى دارند و جمع قابل توجهى از بيماران افسرده را اينان تشكيل مىدهند و همه عوارض فوق در جماع كردن با زنان فاحشه گريبان‌گير شخص خواهد شد اضافه بر آنكه زمينه براى آلوده شدن به بيماريهاى خطرناك از قبيل ايدز ، سوزاك ، سيفلين ، عفونتهاى قارچى يا ويروسى يا ميكروبى مختلف فراهم مىشود .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nاين افراد برابر آمارهاى سازمان بهداشت جهانى داراى عمر كوتاه‌تر از ساير افراد مىباشند و مرگهاى ناگهانى مانند سكته‌هاى قلبى و مغزى بيشتر گريبانگير آنان مىشود .\r\nمواقعى كه جماع ممنوع است زمانى كه شخص نياز به دفع ادرار يا مدفوع دارد يا زمانى كه در اثر ورزش يا كارهاى سنگين خسته و فرسوده شده است يا هنگامى كه غم و اندوه گريبان او را گرفته يا پس از خونريزىها از بدن يا پس از اسهال يا قى و بهتر است جماع نكنند و اين عمل را به زمانى كه حال عادى و طبيعى دارند موكول نمايند .\r\nدر پايان لازم به ذكر است كه عمل جماع جز به فرم و حالتى كه شرع مقدس اسلام مباح دانسته زيان‌آور است و ممكن است عوارض وخيمى بدنبال داشته باشد .\r\n\r\nزندگى اجتماعى انسانها\r\nخداوند تبارك و تعالى براى ادامه زندگى انسان زن و مرد را آفريده و براى پيوند اين دو موجود و ايجاد نسل و تشكيل شدن زندگى اجتماعى اسباب و عواملى را منظور نموده است مانند محبت بين زن و مرد و نياز آنها به يكديگر و تقسيم كار و امور زندگى بين آنان و ساير عواطف و احساسات روحى و روانى را بين زوجين قرار داده است تا زندگى زناشوئى و تشكيل خانواده در عرصه گيتى را براى ادامه زندگى شيرين و اميد به آينده را سبب ادامه حيات قرار داده است اگر زندگى خانواده و اميد به آينده را حذف كنيم روى زمين جهنمى بيش نخواهد شد امّا عوامل روحى و روانى اين زندگى مشترك را بگذاريم به عهده روانشناسان و روانكاوان و جامعه‌شناسان و ما در اينجا مختصرى از عوامل فيزيولوژيكى را شرح خواهيم داد .\r\n\r\nهدف جماع\r\nهدف اصلى جماع رسيدن سلول جنسى نر و ماده به يكديگر و تركيب آنها با يكديگر و بوجود آمدن سلول تخم و ادامه حيات موجودات زنده است لكن مردم عوام ظواهر امر را در نظر دارند نه هدف اصلى را : اگر جماع مشروع و بطور صحيح و برابر اصول طبى عمل شود و در آن افراط و تفريط نباشد علاوه بر فوائد اخلاقى و اجتماعى كه براى جوامع بشرى دارد داراى فوائد فردى نيز هست . فعاليت طبيعى دستگاه تناسلى و عمل جماع بسيارى از ناراحتىهاى روحى و روانى انسان را زايل مىسازد ، اخلاط و بلغمهاى ناراحت‌كننده بدن انسان را ذوب و دفع مىنمايد ، اگر جماع به حال طبيعى باشد فعاليتهاى حياتى بدن را از طريق سيستم عصبى مغزى نخاعى تشديد\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nمىكند ، از بروز بيماريهاى روحى و روانى مانند ماليخوليا ، افسردگى ، مانيا و غيره جلوگيرى مىنمايند ، روحيه انسان را قوى و فرد را شجاع مىكند ، اشتهاى انسان را به غذا زياد مىكند ، شخص را مآل‌انديش و با وقار مىنمايد و سبب مىشود كه فرد بهتر بتواند خشم خود را فرو ببرد . بسيارى از جوانان چه دختر باشند يا پسر در اثر ديرتر از موقع ازدواج كردن به ناراحتىهاى روحى و جسمى مبتلا مىگردند و گاه دچار سرگيجه يا تارى چشم و بىاشتهائى و پرخاشگرى و بيخوابى مىشوند كه پس از ازدواج اين ناراحتىها خودبخود بهبودى حاصل مىكند . جماع صحيح حالت سنگينى و منگى انسان را زايل مىكند و شخص پس از جماع احساس سبكى و راحتى مىكند .\r\nلكن اگر جماع نامشروع و يا به حال طبيعى و بهداشتى نباشد اثرات زيان‌بارى بدنبال خواهد داشت و ما در اينجا بعضى از اين اثرات سوء را يادآور مىشويم :\r\nاگر در جماع افراط شود نيروئى كه بايد براى فعاليتهاى حياتى همه اندامهاى بدن صرف شود بيشتر صرف دستگاه تناسلى مىشود و ساير اندامهاى بدن دچار ضعف شده و انسان دچار ضعف عمومى مىشود . بعضى از قواى انسان نظير بينائى و شنوائى بيشتر از ساير قوا آسيب خواهند ديد ، گاهى ديده مىشود كه زياده‌روى در عمل جماع سبب كندى حركات روده‌ها و قبض شدن شكم و در نتيجه قولنج مىگردد ، زياده‌روى در جماع عرق بدن را بدبو مىكند ، افرادى كه سردردهاى مزمن دارند جماع سردرد آنان را شدت مىبخشد ، افرادى كه پس از عمل جماع بدنشان مىلرزد يا دست و پايشان سست مىشود يا احساس سرما مىكنند يا احساس تنگى نفس مىكنند يا به تپش قلب مبتلا مىشوند يا ناراحتىهاى ريوى دارند يا معده و اثنى عشر آنان زخم است بايد عمل جماع را به حد اقل برسانند و هيچ موقع با شكم گرسنه يا در حال عصبانيت جماع نكنند .\r\n\r\nسخت ادرار كردن\r\nيكى از داروهاى مفيد براى سخت ادرار كردن آب ترپ و آب جوشانده نخود سياه است هنگامى كه ادرار بند آمده باشد بايد آب ترپ سياه را بگيرند و روزى دو سه بار و هر بار يك ليوان يا نصف ليوان از اين عصاره را به بيمار بدهند و نخود سياه را هم طبخ كنند و آب آن را بگيرند و از اين آب نيز روزى سه بار به بيمار بدهند چون ترپ گرم مزاج است اگر مزاج بيمار گرم باشد بايد همراه آب ترپ بخصوص زمانى كه احساس حرارت مىشود از نوشيدنيهاى سرد مزاج مانند آب انار يا آب ميوه‌هاى سرد مزاج ديگر داده شود بهتر است ابتدا قدرى صبر كنند تا آب ترب كار خود را انجام دهد سپس به مقدارى كه از زيان حرارت آب ترپ جلوگيرى شود از عصاره ميوه‌هاى سرد مزاج به\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nبيمار بدهند و اگر ترپ در دست‌رس نباشد نخود سياه را طبخ كنند و روزى چند بار از آب طبخ شده نخود سياه به بيمار بدهند و اگر داروهاى ديگرى هم مىخورند آب ترپ را به آن داروها اضافه نمايند .\r\n\r\nقطره‌قطره ادرار كردن\r\nچند عامل مىتوانند سبب قطره‌قطره بول كردن شوند . يكى از اين عوامل وجود ورم يا كيست در مجراى ادرار يا تورم غده پروستات است در اين صورت مىتوان با مصرف داروهاى ضد تورم يا تراشيدن مجرا يا عمل غده پروستات كه سبب راه‌بندان شده‌اند مجرا را باز و تقطير البول را مداوا نمود .\r\nلكن بسيارى از موارد ادرار به صورت قطره‌قطره خارج مىشود ولى اثرى از تورم پروستات يا ورم در مجرا يا وجود كيست مشاهده نمىشود در چنين حالتى پزشك موظف است كه آثار حرارت و برودت يا صفرا را در بيمار بررسى نمايد بعضى مواقع قطره قطره بول كردن در اثر غلبه صفرا و حرارت در مجراى ادرار و مثانه روى مىدهد و علائم آن عبارتند از سوزش ادرار با رنگ زرد غليظ ، قرمز شدن رنگ ادرار ، گاه تلخى و خشكى دهان ، گاه وجود تب در بيمار يا ساير آثار حرارت و صفرا در بدن . اين بيماران لازم است از خوردن غذاهاى گرم مزاج و صفراوى خوددارى كنند و بپردازند به خوردن داروهاى سرد مزاج و ضد صفرا مانند فلوس ، هليله زرد ، گل بنفشه ، معجون اطزيفل گشنيزى و منضج و مسهل‌هاى سرد مزاج و از غذاهاى سرد مزاج و ضد صفرا مانند آلو بخارا ، تمبر هندى ، شربت سكنجبين ، شربت آب‌ليمو ، رب انار ، ماء الشعير و غيره استفاده نمايند . گاهى هم بر خلاف حالت اول قطره‌قطره بول كردن در اثر سردى مزاج مثانه و عدم توانائى آن در خروج ادرار به حال طبيعى مىباشد اين بيماران مزاج سرد دارند و در آنان آثار و علائم حرارت يا صفراى زيادى مشاهده نمىشود و ناراحتى آنان با خوردن غذاهاى سرد مزاج زيادتر و با خوردن غذاهاى گرم مزاج كمتر مىگردد براى مداواى اين افراد بايد اولا منضج و مسهل‌هاى گرم مزاج تجويز شود سپس از معاجين گرم و خشك كننده مانند معجون سعد كوفى يا معجون شيخ الرئيس ، معجون جالينوس و غيره استفاده شود و داروهاى گرم مزاج روى مثانه بمالند و از غذاهاى سرد مزاج پرهيز كنند .\r\n\r\nدستور ساختن معجون سعد\r\nسعد كوفى ، خولنجان ، كندر ، بلوط ( ميوه بلوط ) ، برگ مورد ، تخم كرفس از هركدام بطور مساوى را بگيرند و پودر كنند و با عسل طبيعى درآميزند به صورت معجون\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nدرآيد از اين معجون صبح و عصر به قدر يك فندق درشت خورده شود و به مدت هفت روز ادامه دهند و اگر آثار حرارت زياد در بدن پيدا شد ادامه ندهند .\r\n\r\nعفونت مثانه\r\nاگر در مثانه عفونت باشد با خروج چرك از مجراى ادرار و يا علائم مربوط به عفونت و يا با وسائلى كه از مجراى ادرار به داخل مثانه مىفرستند و داخل مثانه را نگاه مىكنند مشخص مىشود . درصورتىكه عفونت تأييد شد لازم است از داروهاى چرك خشك‌كن مانند آنتى بيوتيك‌ها تحت نظر پزشك متخصص استفاده شود امّا از داروهاى سنتى براى عفونت مثانه برگ گياه گزنه و ريشه پوست گرفته شيرين‌بيان است اين دو را بجوشانند از آب صاف شده چند روز صبح و عصر يك ليوان بخورند و مقدارى از اين محلول را هم در داخل مثانه تنقيه نمايند و مثانه را با آن شستشو دهند اگر عفونت كهنه شده باشد يا زياد باشد بايد از شربت آب‌ليموئى كه براى عفونتهاى داخل بدن درست مىشود چند روز صبح ناشتا بخورند و داروهاى شستشوى داخل مثانه را هم ادامه دهند تا عفونت زايل گردد .\r\nزمانى كه درد مثانه از حرارت باشد اگر نيلوفر آبى را طبخ كنند مقدارى از آب صاف‌شده آن را بخورند و تفاله آن را روى مثانه گذارند اكثر مواقع درد مثانه را زايل مىكند .\r\n\r\nوجود خون در ادرار\r\nعوامل مختلف مىتوانند سبب وارد شدن خون در ادرار شوند :\r\n1 - گاه در اثر برخورد ضربه به كليه‌ها يا مثانه يا مجارى ادرارى از رگهاى اين اعضاء پاره مىشود و خون وارد در ادرار مىگردد در اين حالت اگر مقدار خون كم باشد تنها با رژيم غذائى ساده و استراحت خون‌ريزى بند مىآيد . لكن اگر خونريزى زياد و قابل توجه باشد بايد از داروهائيكه خون‌ريزى را بند مىآورند برابر دستور زير استفاده شود :\r\nنسخه - سندروس ، كهربا ، صمغ عربى و كندر از هركدام ده گرم مجموع را پودر كنند از اين پودر صبح و عصر يك قاشق مرباخورى با نصف ليوان يا يك استكان از دم كرده بارهنگ بخورند و چند روز ادامه دهند و استراحت كنند و غذاهاى ساده بخورند و از غذاهاى گرم مزاج و ادويه و نمك زياد بپرهيزند تا بتدريج خونريزى بند آيد و اگر خونريزى به حدى باشد كه فشار بيمار بسرعت پائين آيد و با داروهاى فوق بند نيايد در صورت اعلام خطر بايد نسبت به عمل جراحى اقدام لازم معمول گردد .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\n2 - گاهى در اثر خوردن زياد غذاهاى گرم مزاج مانند خربزه‌هاى زياد شيرين يا عسل يا شيره يا ادويه‌جات تند مانند فلفل كليه‌ها ملتهب مىشوند و از مويرگهاى كليه پاره شده خون وارد ادرار مىگردد در اين حالت لازم است كه از منضج‌هاى سرد مزاج مانند گل بنفشه ، تخم كاهو ، تخم خرفه ، عناب ، تخم گشنيز ، تخم خيار و غيره بجوشانند يك ليوان صبح و يك ليوان عصر چند روز بخورند و از آب انار يا شربت رب انار و آب ميوه‌هاى سرد مزاج استفاده كنند و از غذاهاى گرم مزاج و ادويه و غذاهائى كه سبب خشكى و خشونت كليه‌ها مىشوند مانند دارچين استفاده نكنند و استراحت نمايند تا خونريزى قطع شود .\r\n3 - گاهى زيادى خون در رگهاى بدن بخصوص اگر با فشار خون همراه باشد سبب پاره شدن ديواره مويرگها در دستگاه ادرارى شده و سبب ورود خون در ادرار مىشود اين حالت گاهى هم در مويرگهاى بينى يا اندامهاى ديگر عارض مىشود و اين عكس العملى است كه طبيعت جهت جلوگيرى از پاره شدن رگهاى داخل مغز انجام مىدهد و تا زمانى كه به حد افراط نرسيده خطرناك نيست امّا اگر ادامه يابد يا مقدار دفع خون زياد باشد لازم است از آن جلوگيرى شود و دستوراتى كه در بندهاى قبل ذكر شد در اين مورد هم قابل اجرا مىباشد .\r\n4 - گاهى در اثر برخورد سرماى شديد به كليه‌ها يا دستگاه دفع ادرار بول شخص خون‌آلود مىشود و مقدارى خون همراه ادرار از بدن خارج مىگردد در چنين حالتى لازم است كليه‌ها را با پارچه‌اى كه گرم كرده‌اند بملايمت گرم كنند لكن نبايد حرارت زياد و ناگهانى به كليه داده شود كه موجب باز شدن بيشتر دهانه رگها گردد چون بهر علتى كه خون وارد ادرار شده باشد برخورد گرماى زياد مانند آفتاب شديد يا قرار گرفتن در آب داغ دهانه رگها را بيشتر باز مىكند و خونريزى افزايش مىيابد ، ساير دستوراتى كه براى مداواى خونريزى از نظر غذائى ذكر شد دراين‌مورد نيز بايد رعايت شود .\r\n\r\nرنگ ادرار\r\nرنگ ادرار يكى از عوامل يا علائم پى بردن به احوال بيمار است :\r\n1 - ادرار در حال طبيعى زرد رنگ است و در فصول گرم و سرد سال مقدار غلظت و رنگ آن مختصرى فرق مىكند .\r\n2 - ادرار زرد نارنجى و آتشى رنگ علامت حرارت مزاج است\r\n3 - ادرار قرمز زعفرانى علامت غلبه صفرا بر مزاج بيمار است\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n4 - ادرار سرخ مايل به سياه علامت ناراحتى كبدى و يرقان مىباشد\r\n5 - اگر ادرار برنگ آبى آسمانى باشد دليل بر سردى شديد مزاج بيمار است\r\n6 - اگر ادرار بىرنگ و مانند آب زلال باشد دليل بر كثرت رطوبات مزاج انسان است .\r\n\r\nزلق الكليه يا مرض قند يا ديابت\r\nبيمارى قند مرضى است كه بيمار مرتب آب مىخورد امّا سيراب نمىشود علائم اين بيمارى عبارتند از عطش مفرط ، اشتهاى زياد به غذا ، ادرار زياد و پس از انجام آزمايش مربوط مشخص مىشود كه مقدار قند خون از حال طبيعى بيشتر مىباشد و زمانى كه قند خون رو به افزايش مىرود كليه‌ها قدرت خود را در بازپس گرفتن قند ادرار از دست داده و مقدارى از قند خون را همراه ادرار دفع مىكنند پزشكان قديم اسباب اين بيمارى را به كليه‌ها نسبت مىداده‌اند لكن نظر آنان صحيح نبوده و اين بيمارى در اثر ناراحتى جزاير لانگرهانس لوز المعده است و كمبود ترشح انسولين سبب بيمارى قند در انسان مىشود .\r\nمرض ديابت يك بيمارى هورمنى است و در اصل دو نوع مىباشد نوعى كه در اثر ناراحتى قسمتى از غده هيپوفيز است در اين بيمارى ادرار بسيار فراوان است مرتب آب مىخورند و ادرار مىكنند امّا قند در ادرار آنان نيست اين بيمارى را ديابت بىقند يا ديابت بىمزه ناميده‌اند و بيمارى دولاب اصلى كه اطباء قديم روى آن تكيه كرده‌اند همين ديابت بىمزه مىباشد و مردان بيشتر از زنان به اين بيمارى مبتلا مىگردند از نظر اطباء سنتى مداواى اين بيمارى شبيه به مداواى بيمارى سلسل البول است . نوعى ديگر كه با افزايش قند خون و وجود قند در ادرار توأم است ديابت اصلى يا ديابت شيرين يا مرض قند ناميده مىشود كه متأسفانه در زمان حاضر تعداد اين بيماران بسيار و روز به روز رو به افزايش مىباشند .\r\nديابت شيرين خود چند نوع است امّا از نظر اطباء سنتى مداواى آنها تقريبا مشابه است درمان منطقى ديابت تابع اطلاعاتى است كه از طبيعت بيمار و وضع جسمى و فرم زندگى و صفات ارثى او بدست مىآيد .\r\n\r\nمداوا\r\nبراى پائين آوردن قند خون اطباء سنتى به فرم زير عمل مىكرده‌اند اولا با داروهاى منضج و مسهل سرد مزاج بايد دستگاه گوارش بيمار را خوب تخليه كنند سپس نيلوفر آبى را بجوشانند روزى يك ليوان از آب صاف شده صبح ناشتا به مدت يك هفته تا ده روز بخورند و عدس الملك را پودر كرده در كپسول بريزند و روزى يك كپسول 250\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nميليگرمى افراد ضعيف و 500 گرمى افراد قوى عصرها با قدرى عرق بيدمشك بخورند و اگر بيمار قرص قند مىخورد يعنى از داروهاى شيميائى استفاده مىكند پس از پائين آمدن قند خون مىتواند داروهاى شيميائى را بتدريج كم كند تا داروها و دستورات طب سنتى جايگزين داروهاى شيميائى شوند .\r\nنسخه : ميوه اقاقيا به وزن هشت گرم ، گل محمدى دوازده گرم ، گلنار شانزده گرم ، صمغ عربى چهار گرم ، كتيرا دو گرم مجموع را بكوبند پودر شود اين پودر را با قدرى آب خمير كنند به صورت حب‌ها يا قرص‌هائى به قدر نخود درآورند و روزانه چهار عدد صبح و چهار عدد عصرها از اين حب‌ها را با قدرى آب خيار يا آب كدو بخورند .\r\nنسخه : طباشير را پودر كنند و با قدرى آب به صورت قرص يا حب‌هائى درآورند و از اين حب‌ها روزانه دو نوبت و هر نوبت پنج گرم را با عصاره كدو يا عصاره خيار يا آب انار بخورند .\r\nنسخه : قرقات يك برابر ، تخم شنبليله و تخم گياه گزنه از هركدام دو برابر را گرفته مجموع را بكوبند پودر شود از پودر حاصل مقدار ده گرم صبح‌ها و ده گرم عصرها با قدرى عرق بيدمشك بخورند .\r\nنسخه : تعداد 4 عدد تخم‌مرغ خانگى را كه در منزل يا در باغها آزاد مىگردند در حدود 900 گرم آب‌ليموى خوب بيندازند به مدت چهار شبانه روز بماند تا اعضاء تخم‌مرغ در آب‌ليمو متلاشى گردند سپس صاف كرده و از اين محلول كه چندين خاصيت دارد من جمله براى بيماران قندى و التهاب كليه‌ها و دفع سنگهاى كليوى و عفونت‌هاى پانكراس و عفونتهاى داخلى بسيار مفيد است روزى يك استكان يا نصف ليوان صبح ناشتا بخورند تا دارو تمام شود و همزمان با خوردن اين دارو رژيم غذائى خود را هم حفظ نمايند . امّا لازم بذكر است افرادى كه اسيد معده آنان از حال طبيعى بيشتر است يا ناراحتىهاى زخم معده يا زخم اثنى عشر دارند نمىتوانند از اين دارو استفاده كنند .\r\nاكثر بيماران ديابتى مزاج گرم دارند و براى آنان مغز ميوه فلوس را كه در آب گرم حل مىكنند و صبح ناشتا بعنوان مسهل يا مليّن مىخورند بسيار مفيد است بعلاوه مىتوان از اين محلول به صورت تنقيه در روده‌هاى بيمار وارد نمود اين عمل نيز در تحريك غده لوز المعده و ترشح انسولين تا حدودى موثر مىباشد .\r\nبيمار ديابتى بايد از غذاها و ميوه‌هائى كه قند خون را بالا مىبرند بخصوص ميوه‌ها و غذاهاى شيرين مزه و برنج و سيب‌زمينى پرهيز كنند ، غذا كم بخورند و ورزش زياد كنند تا قند خون وارد در سوخت و ساز بدن گردد و تقليل يابد .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nلازم به ذكر است داروهاى شيميائى كه در زمان حاضر به بيماران ديابتى داده مىشود بسرعت قواى جنسى را تحليل برده و مردان را از مردى مىاندازد و زنان را بشدت به سرد مزاجى دچار مىكند و بر پزشكان است كه ضمن تجويز اين‌گونه داروها اين امر مهم را در نظر داشته باشند .\r\nچون بالا رفتن شديد قند خون و عدم كنترل آن سبب خرابى شبكيه چشم و كليه‌ها مىشود افرادى كه با دارو قند آنان كنترل نمىگردد لازم است جهت جلوگيرى از عوارض خطرناك بالا رفتن قند خون نسبت به تزريق انسولين اقدام لازم معمول دارند . اميد است در آينده راههاى ساده و موثرى براى مداواى بيماران ديابتى در اختيار بشر قرار گيرد .\r\n\r\nبيماران ديابتى چه نكاتى را بايد رعايت نمايند\r\n1 - از خوردن غذاهائى كه قند خون را افزايش مىدهند حتى المقدور پرهيز نمايند\r\n2 - ورزش كنند و مقدارى از قند خون را با حركات ورزشى بسوزانند\r\n3 - اين بيماران نبايد يبوست مزاج داشته باشند چون هرچه يبوست مزاج بيشتر باشند قند خون آنان بالاتر مىرود\r\n4 - از پرخورى و بىموقع خوردن غذا بپرهيزند\r\n5 - چون در عده زيادى از بيماران قندى عصبانيت و اضطراب و ترسهاى عصبى موجب بالا رفتن قند خون مىشود بايد از عصبانيت و ناراحتىهاى عصبى بپرهيزند .\r\n6 - با آزمايش مربوط به قند خون مرتب از مقدار قند خون آگاه باشند .\r\n\r\nسستى يا استرخاء مثانه\r\nعوامل زيادى هستند كه ممكن است سبب سستى يا استرخاء مثانه شوند ذيلا چند نمونه از اين عوامل را يادآور مىشويم :\r\n1 - گاه در اثر ضربه خوردن روى مثانه ممكن است يك حالت سستى و استرخاء در مثانه بوجود آيد و در اثر اين عارضه مثانه نتواند با انقباض شديد ديواره خود ادرار را با فشار تخليه نمايد در اين حالت بايد از داروهاى ضمادى گرمىبخش و خشكاننده رطوبات و تقويت‌كننده اعصاب و عضلات ديواره مثانه روى مثانه بگذارند يا ضماد كنند .\r\n2 - اكثر مواقع سستى و ضعف مثانه در اثر نيمه فلج شدن ماهيچه‌هاى ديواره مثانه مىباشند و در اين حالت آنچه براى مداواى بيماران فلجى ذكر گرديد براى مداواى\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nضعف و سستى مثانه هم مفيد و معالج است . ابتدا بايد به بيمار داروهائى داده شود كه رطوبات بلغمى را از بدن بيرون كنند و سپس با تجويز معاجين تقويت‌كننده اعصاب و عضلات ديواره مثانه اقدام به رفع استرخاء و تقويت ديواره عضلات مثانه بايد كرد . اگر ضعف مثانه سبب عسر البول يعنى سخت ادرار كردن شده باشد مىتوان پوست خشك و كوبيده شده خربزه را روزى چند بار و هربار حدود ده گرم را در دهان ريخته و مقدارى شربت عسل از بالاى آن بخورند .\r\n3 - اگر بيضه‌هاى خرگوش را خشك كنند سپس پودر نمايند و روزى دوبار و هربار به قدر پانزده گرم از اين پودر را با قدرى شربت عسل بخورند براى ضعف مثانه مفيد است\r\n4 - مجموعه‌اى از دارچين ، سنبل الطيب ، سعد كوفى ، بسفايج و درمنه را بكوبند پودر شود پودر حاصل را با عسل مخلوط كنند به صورت معجون درآيد صبح و شب به قدر يك فندق از آن را بخورند و قدرى را با آب گرم درآميخته و روى مثانه بمالند و از داروهاى گرم مزاج مانند توكليجه ، عاقرقرحا ، سنبل الطيب و غيره را بجوشانند از آب صاف شده با روغن كنجد يا روغن زيتون يا روغن‌هاى گرم مزاج ديگر مخلوط كنند و براى بيمار تنقيه بريزند ، آب تنى و قرار گرفتن در آبهاى گرم معدنى كه حرارت قابل توجه داشته باشند براى ضعف و استرخاء مثانه مفيد است .\r\nچون مداواى اين بيماران شبيه مداواى بيماران فلجى است لازم است به اين افراد قبل از خوردن معاجين منضج و مسهل‌هاى گرم مزاج داده شود تا بدن بيمار از اخلاط رطوبى پاك گردد و از خوردن غذاهاى سرد مزاج و مرطوب و داروهاى شل‌كننده پرهيز نمايند .\r\n\r\nچند نمونه از داروهاى مفيد براى سنگهاى كليوى\r\n1 - خاكستر شيشه سوزانده شده ، خاكستر كژدم ، خاكستر ريشه كلم ، خاكستر پوست تخم‌مرغ ، حجر اليهود و سوسن زرد از هركدام بطور مساوى و پونه كوهى و صمغ عربى و تخم ختمى و فلفل از هركدام يك و نيم برابر مجموع را بكوبند پودر شود و با عسل مخلوط كنند به صورت معجون درآيد از اين معجون صبح و عصر به قدر ده گرم را با قدرى جوشانده خارخسك بخورند . اين دارو براى دفع سنگ كليه و مثانه مفيد است .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n2 - خاكستر صدف تخم‌مرغ ، خاكستر ريشه كلم ، حجر اليهود از هر سه بطور مساوى مجموع را بكوبند پودر شود از پودر حاصل هر نوبت حدود چهار گرم را با قدرى آب جوشانده خارخسك ( خسك دانه ) بخورند .\r\n3 - سوخته شيشه و تخم خربزه و ماش هندى از هركدام يك قسمت مجموع را بكوبند پودر شود هر نوبت چهار گرم را با مقدارى جوشانده آب خسك دانه بخورند .\r\n4 - خارخسك ، تخم سبز خيار ، كاكنج و تخم كاهو ( خارخسك صد گرم كاكنج سى گرم و از تخم سبز خيار و تخم كاهو هركدام حدود پنجاه گرم ) مجموع را بكوبند چند قسمت كنند و هر قسمت را بجوشانند و روزى چند ليوان از آب صاف شده را ساعت به ساعت بخورند و فعاليت كنند تا سنگ دفع شود .\r\n5 - پونه خشك ، دانه پنيرك ، گياه خشك شده ريحان كوهى و پوست خشك شده خربزه بطور مساوى مجموع را بكوبند بجوشانند و از آب صاف شده روزى چند نوبت بخورند .\r\n6 - گياه پنج انگشت را بكوبند پودر شود از پودر حاصل روزى چهار گرم را با قدر شربت عسل بخورند .\r\n7 - تخم خربزه ، كاجيره ، ماش هندى بطور مساوى گرفته بكوبند و با مقدارى زعفران روزى چند بار از اين پودر بخورند .\r\n8 - تخم كرفس ، سنبل الطيب ، دانه خشخاش سفيد ، دارچينى ، تخم تره تيزك و مهر گياه از هركدام پنجاه گرم و حجر اليهود پانزده گرم مجموع را بكوبند با عسل طبيعى مخلوط كنند به صورت معجون درآيد هر نوبت به مقدار يك فندق صبح و عصر از اين معجون را با قدرى آب هندوانه يا عرق خارشتر يا جوشانده خارخسك بخورند\r\n9 - داروهاى زير را مىتوانند بطور انفرادى يا چندتايى بجوشانند و از آب صاف شده آنها روزى دوبار يا سه بار بخورند از توليد سنگ كليه و مثانه جلوگيرى مىكنند ، انجدان رومى ، مريم نخودى ، پونه ، زنگى دارو ، ريشه پنيرك ، پرسياوشان ، گياه هفت‌بند ، تخم ختمى\r\n\r\n","description":"","footnote":"","page_name":" 149 ","page_number":149},
  {"content":"\r\n\r\n\r\nخون بول كردن ( بول الدم )\r\nوقتى همراه ادرار خون دفع مىشود اگر تازه باشد و در اثر شدت حرارت كليه و پاره شدن مويرگهاى آن باشد بايد داروهاى مدر سرد مزاج مانند خارخسك ، گل بنفشه ، تخم جعفرى ، تخم سبز خيار و تخم كاهو را بجوشانند صاف كنند و روزى يك ليوان صبح و يك ليوان عصر بخورند اما اگر خونريزى كهنه شود و ادامه يابد و با داروهاى فوق و رژيم غذائى مخصوص بهبود نيابد مىتوانند از داروهاى زير استفاده كنند . خارخسك و تخم كرفس و تخم ختمى را بجوشانند صاف كنند صبح و عصر نصف ليوان از آب صاف شده بخورند و صمغ عربى و كندر و سندروس رب سوس و كهربا را پودر كرده يك قاشق مرباخورى صبح و يكى عصر در دهان ريخته و مقدارى آب از بالاى آن خورده شود و مدتى ادامه دهند معمولا خونريزى بند مىآيد و اگر كم خونى در بيمار مشاهده شود و خونريزى ادامه پيدا كند مىتوانند از داروئى كه براى خونريزىهاى شديد در زنها استفاده مىشود و از جوز بوّا و ميخك و زعفران درست مىشود استفاده كنند . لازم به ذكر است كه افراد مبتلا به خونريزى شديد از كليه‌ها ، نمىتوانند از داروهاى مدر قوى استفاده كنند چون داروهاى مدر خونريزى را تشديد مىكنند و بايد از خوردن غذاهاى زياد تند مانند فلفل پرهيز كنند و كارهاى سنگين نكنند .\r\n\r\nحرارت كليه\r\nنسخه - مردى به مطب مراجعه كرده اظهار مىدارند مدتى است كه كليه‌هايش شبها وقت خواب درد مىگيرند و اين درد تا صبح ادامه دارد صبح‌ها پس از بلند شدن از رختخواب و قدرى راه رفتن درد ساكت مىشود و روزها درد ندارد ضمنا به چند پزشك مراجعه كرده است و از كليه عكس رنگى و سنوگرافى تهيه شده و به او گفته‌اند كه هيچ‌گونه ناراحتى ندارد مقدارى با او گفتگو شد آثار حرارت از قبيل رنگ سرخ ادرار و خشكى دهان در او موجود است و اين درد جزء دردهاى حرارتى و التهاب كليه تشخيص داده شد و داروهاى زير تجويز و درد كليه ظرف يك هفته بهبودى حاصل كرد روز اول منضج سرد مزاجى از خارخسك ، تخم كاهو ، گل بنفشه ، تخم جعفرى و كاكنج تجويز شد كه بجوشانند يك ليوان صبح و يك ليوان عصر بخورند روز دوم يك مسهل ملايم سرد مزاج تجويز شد كه مزاج پاك گردد ضمنا گرد كافور را با سركه به بيمار داده شد كه روى كليه‌ها بمالند و دستور داده شد كه از غذاهاى گرم مزاج و غذاهاى شور و غذاهاى زياد چرب و گوشت قرمز فعلا نخورند و از روز سوم يا چهارم ببعد از شربت آب‌ليموئى كه جهت شستشوى كليه‌ها از عفونت و شن و مواد زائد\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nديگر داده مىشود تجويز شد تا روزى يك استكان صبح ناشتا بخورند پس از چند روز استفاده از داروى فوق بهبودى حاصل نمود .\r\n\r\nذكر كج ( كجى آلت تناسلى در مردان )\r\nكجى آلت تناسلى يا مادرزادى است و از ابتداى طفوليت بوده و يا بعدا عارض شده است . اگر مادرزادى باشد گاهى نيازى به مداوا نيست و مشكل بزرگى بوجود نمىآورد و گاه نياز به مداوا دارد امّا نوعى كه مادرزادى نيست و در جريان زندگى عارض شده است . عوامل مختلف مىتوانند اسباب اين عارضه باشند مانند گرفتگى بعضى از رگهاى داخل قضيب ( آلت تناسلى ) يا فلج قسمتهائى از اعصاب فرمان دهنده يا ضربه و فشار فيزيكى وارد بر عضو و امثالهم . براى مداوا بايد اقداماتى انجام داد تا عضو نرم شود مانند ضماد روغن‌هاى نرم‌كننده يا داروهاى ديگر تا ذكر نرم شده به حال طبيعى برگردد و يا لااقل بتوان آن را با دست راست نمود از داروهاى ضمادى مىتوان روغن‌هاى گرم مزاج را نام برد كه بايد بر آلت تناسلى ماليده شوند مانند روغن سوسن ، روغن گل نرگس ، مغز استخوان قلم گاو و يا قلم گوسفند يا مغز استخوان قلم گوزن يا مخلوطى از موم و صمغ صنوبر كه بايد روزى چند نوبت بر عضو ماليده شود و اگر از روغن‌هاى ذكرشده يا داروهاى خوراكى جوشانده براى بيمار تنقيه ريخته شود بهتر است و در مداواى بيمار كمك مىشود ضمنا بهتر است به بيمار منضج و مسهل‌هاى گرم مزاج داده شود و بدنبال آن از معاجين تقويت‌كننده و گرم مزاج به بيمار بدهند .\r\n\r\nسكته\r\nسكته عارضه‌اى است كه معمولا دفعتا گريبانگير انسان مىشود . سكته گاهى مغزى و گاهى قلبى و گاه در اثر اختلالات ديگر عارض مىگردد ممكن است عمومى باشد يا يك‌طرفه يا يك عضو را گرفته باشد .\r\nسكته‌هاى مغزى - اين سكته‌ها يا در اثر انسداد عروق يا بىحسى و از كار افتادن قسمتى از مراكز عصبى يا همه مراكز عصبى واقع در جمجمه مىباشد و گاه در اثر خونريزى مغزى بوجود مىآيد خونريزيهاى مغزى هم معمولا در اثر افزايش فشار خون و گاهى در اثر برخورد ضربه به سر و گاهى هم در افراد مبتلا به هموفيلى خونريزى مغزى عارض مىشود . گاهى هم در مراكز عصبى غده‌هائى بوجود مىآيد ممكن است تومور يا غده خونريزى كند و سبب سكته مغزى شود اضافه بر حالات فوق بعضى مواقع در مغز خونريزى مىشود و علت خاصى را نمىتوان سبب آن دانست .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n\r\nعلائم بالينى خونريزى درون جمجمه عبارتند از :\r\n1 - از دست دادن خودآگاهى كه حدود نيمى از بيماران بطور نسبى يا كامل خودآگاهى را از دست مىدهند .\r\n2 - استفراغ كه در شروع خونريزى رخ مىدهد .\r\n3 - سردرد . امّا ساير علائم بستگى به محلى دارد كه در آن محل خونريزى شده است .\r\n4 - اختلالات حس و فلج اعضاء .\r\n5 - گاهى هم عدم هماهنگى در حركت طرفى چشم‌ها آشكار مىشود .\r\nاگر در تالاموس‌ها خونريزى شود حركت چشم در جهات مختلف مانند بالا و پائين و راست و چپ و مورب انجام نمىشود و اندازه مردمك دو چشم نامتساوى مىگردد . اگر در مخچه خونريزى شود بطور ناگهانى تهوع و استفراغ و سردرد و اختلال در تعادل بوجود مىآيد و اگر شعور بيمار زايل گردد احتمال مرگ بيمار مىرود .\r\nخونريزى در مراكز مختلف عصبى هركدام آثار و علائم مربوط به خود را دارد و لازم است با استفاده از امكانات پيشرفته علم پزشكى هرچه زودتر نسبت به تشخيص آن اقدام لازم معمول گردد بيمار بايد فورا بسترى شود و از هرگونه تلاش جسمى يا زور زدن خوددارى كند و براى اينكه هنگام اجابت مزاج هم بيمار زور نزند بايد داروهاى ملين به بيمار بدهند . به سر بيمار حرارت ندهند و اگر فشار خون بيمار بالا باشد بايد فشار خون آن را پائين بياورند و تا حدود يك‌صد ميليمتر جيوه برسانند لكن از اين پائين‌تر آوردن آن هم صلاح نيست امّا اگر بيمار به حال اغماء برود خواه به تحريكات خارجى پاسخ دهد يا ندهد وضع خطرناكى دارد و امكان زنده ماندن او كم است .\r\n\r\nسكته‌هاى قلبى\r\nعوامل مختلف مىتوانند موجب سكته‌هاى قلبى شوند و يكى از اين عوامل ناراحتى كرونر قلب است كه رگ غذادهنده بافت عضلانى قلب مىباشد كه در صورت انسداد يا عدم كفايت در خون‌رسانى اين رگ به بافت قلب اكثر مواقع سكته‌هاى قلبى و مرگهاى ناگهانى بوقوع مىپيوندد . امّا اين مرگها اكثر مواقع غير منتظره نيستند بلكه اكثر مواقع مىتوان چنين اتفاقاتى را پيش‌بينى نمود . علاوه بر ناراحتىهاى كرونر عوامل ديگرى مانند افزايش فشار خون ، ارتعاشات كرمى شكل ميوكارد قلب كه خود علل متفاوتى دارد درصورتىكه ادامه پيدا كند ممكن است قلب از كار بيفتد .\r\nاين حالت عارضه‌اى عودكننده است و بعضى از اين افراد در همان سال اول و بعضى ديگر حدود سه سال بعد از حمله اول دچار حمله مجدد مىشوند و حدود دو سوم از\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nاين بيماران درصورتىكه مراقبت كافى از آنان به عمل نيايد از بين مىروند . اگر اين بيماران را از نظر جسمى و روحى تقويت كنند و از ناملايمات روحى و روانى دور دارند معمولا بافت ميوكارد قلب تقويت شده و اگر در رگهاى اصلى قلب گرفتگى نباشد بهبودى كامل حاصل مىكنند و اگر در رگهاى فرعى قلب گرفتگى باشد از مويرگهاى بافت ميوكارد باز و قطور مىشوند و جاى رگهاى از كارافتاده را مىگيرند و خون‌رسانى به بافت قلب را ادامه مىدهند و در اين حالت هم اگر قسمتى از بافت قلب از بين نرفته باشد قلب سلامتى خود را باز خواهد يافت . اطباء سنتى براى مداواى اين‌گونه بيماران از داروهائى نظير صندل سفيد ، صندل سرخ ، پرسياوشان ، بادرنجبويه ، گل اسطوخودوس ، هل سفيد ، زعفران و غيره استفاده مىكنند كه به صورت معاجين يا شربتهاى مقوى قلب درآورده و همراه داروهائى كه دستگاه گوارش را تنظيم مىكنند تجويز مىنمايند . از معاجين مقوى قلب مىتوان از معجون فلونيا ( معجون شيخ الرئيس ) و معجون فيقرا و غيره استفاده نمود ضمنا ورزشهاى مناسب حال بيمار براى او مفيد است . گاه در اثر ضعف يا استرخاء نيمكره‌هاى مخ نوعى سكته عارض انسان مىشود كه با انواع قيد شده متفاوت است و شخص به حال بيهوشى و اغماء مىرود در اين صورت مىتوان كندش و خربق سفيد را پودر كرده در بينى بيمار فوت كنند يا با آب مخلوط كرده در بينى بچكانند و يا جلوى بينى بيمار دود دهند اين دارو عصب داخل بينى بيمار را تحريك كرده و اكثر مواقع ديده شده بيمار عطسه مىكند و به هوش مىآيد .\r\n\r\nفلج اعضاء بدن در اثر گرم يا سرد كردن ناگهانى عضو\r\nافرادى كه در معرض سرماى زياد قرار مىگيرند قبل از اينكه جائى از بدنشان مورد سرمازدگى قرار بگيرد اگر هريك از اعضاء بدن يا كل بدن را بسرعت گرم كنند آسيب جدى خواهند ديد به‌طورىكه جبران اين آسيب بسيار مشكل مىشود مثلا افرادى كه در معرض سرما در مدت زيادى قرار گرفته‌اند اگر بلافاصله زير دوش آب گرم بروند يا بعضى از اندامهاى بدن را در آب داغ قرار دهند عضو بشدت آسيب مىبيند ممكن است عضو سر شود و تا مدت زيادى اين سرى باقى بماند يا عضو درد شديد بگيرد يا فلج يا نيمه فلج گردد . در چنين حالتى بايد به بيمار منضج و مسهل گرم مزاج داده شود و عضو سر شده يا فلج‌شده را روزى دو سه بار در آب گرمى كه داراى گوگرد و نمك طعام است قرار دهند و با روغنهاى گرم مزاج كه از نظر فيزيكى هم گرم كرده‌اند عضو فلج‌شده يا سر شده را مالش دهند و با آن عضو بتدريج ورزش كنند تا عضو حال طبيعى خود را بازيابد .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nدر سكته‌هاى بلغمى كه از تجمع اخلاط بلغمى در مراكز عصبى عارض مىشوند پزشكان سنتى اكثرا نوشته‌اند كه 4 يا هفت روز داروهاى قوى بخصوص مسهل‌هاى قوى به بيمار ندهند و سعى شود كه بيمار از حد اقل غذا استفاده كند و درصورتىكه نياز شديد به غذا باشد آب گوشت گوسفند را با كمى زيره و دارچين يا گوشت كبوتر جوان با قدرى دارچين و فلفل سياه به بيمار بدهند و پس از هفت روز گاهى تا 9 روز كه از فلج گذشت آن‌وقت مىتوانند به بيمار منضج و مسهل بدهند و براى بيمار تنقيه بريزند از مشك و كندوش و مختصر فلفل يا مواد ديگرى كه مزاج آنها گرم باشد و سبب تخليه روده‌ها شود و با روغن‌هاى گرم مزاج مانند روغن قسط و مانند آن اعضاء بدن بيمار را مالش دهند و در روزهاى اول آب داغ روى بدن بيمار نريزند چون به سرعت منبسط شدن اعضاء بدن بيمار براى عضلات او زيان‌آور است .\r\n\r\nقطع عادت ماهانه در زنان جوان\r\nگاه در زنان جوان عادت ماهانه قطع مىشود و گاهى هم چند ماه يك بار انجام مىشود عوامل مختلف مىتوانند سبب تأخير و انجام دوره جنسى شوند و يا مانع انجام آن گردند به‌هرحال قطع عادت ماهانه بيشتر مربوط به ناهنجارى در ترشح هورمون‌هاى تخمدانها و يا هورمون‌هاى مترشحه از مراكز عصبى مىباشند . در زمان حاضر اكثرا مشاهده مىشود كه در اثر تزريق آمپولهاى جلوگيرىكننده از باردارى اين هورمون‌ها عمل تخمدان را متوقف نموده و در سن جوانى زنان را يائسه مىكنند و بازگردانيدن آنان به حال اوليه اگر سلولهاى مولد تخمك از بين رفته باشند غير ممكن است .\r\nامّا آنان كه عادت ماهانه را عقب مىاندازند يا در اثر تزريق هورمون يائسه نشده‌اند اكثرا در طب سنتى قابل مداوا مىباشند جهت باز شدن عادت در اين افراد ريشه بسفايج سياه دانه و دانه گلپر را بطور مساوى گرفته بكوبند پودر شود از پودر حاصل روزى ده گرم را با قدرى آب يا آب ميوه يا شير هنگامى كه معده خالى باشد تا سه روز بخورند ضمنا شحم حنظل را بجوشانند صاف كنند از آب صاف شده به پارچه‌اى آغشته كرده چند شب وقت خواب به خود بگيرند و بخوابند اگر زن باشد مىتوانند به داخل رحم بگذارند و اگر دختر باشد در جلو رحم بگذارد درصورتىكه ظرف يك هفته عادت باز نشود مىتوانند مقل ارزق را در روى آتش ريخته و لباس زير را درآورده بالاى آن طورى قرار بگيرند كه دود حاصل از سوختن مقل ارزق داخل رحم شود اين دارو براى باز كردن عادت ماهانه از داروهاى ديگر قوىتر بوده و بتجربه هم رسيده است . در ضمن انجام كارهاى مذكور بمحض باز شدن عادت هم داروهاى خوراكى را بايد قطع كنند و هم داروهاى عملى و استعمالى را .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nگاهى عوامل ديگرى از قبيل ضعف و كم خونى و يا ناراحتىهاى روحى و روانى و يا گرفتاريهاى شديد زندگى تخمدانها و اندامهاى تناسلى را تحت تأثير قرار داده و مانع انجام دوره جنسى و عادت ماهانه مىشوند در چنين حالتى ضمن تجويز داروهاى باز كننده لازم است هرچه زودتر نسبت به رفع گرفتارى و ايجاد آرامش اقدام لازم معمول گردد داروهاى ديگرى كه براى باز كردن عادت ماهانه استفاده مىشود جوشانده‌ايست كه تشكيل شده است از خارخسك تخم جعفرى ، تخم كرفس ، توكليجه ، پوست خربزه كه مىجوشانند و دو روز صبح و عصر هر نوبت يك ليوان مىخورند و اگر يبوست مزاج داشته باشند مىتوان روز سوم به بيمار مسهلى داد تا دستگاه گوارش از اخلاط پاك شود كه اين عمل خود در باز كردن عادت ماهانه كمك مىكند .\r\nاستفاده از داروى تنقيه‌اى در زمانى كه عادت ماهانه آنان بتأخير مىافتد براى اين منظور رازيانه ، تخم باديان ، تخم كرفس ، تخم سيساليوس از هركدام ده گرم ، بابونه و شبت از هركدام سى و پنج گرم را در سه ليتر آب بجوشانند تا به يك ليتر برسد صاف كنند و مقدار پنجاه گرم مقل ارزق و پنجاه گرم عشق ( اشق ) پودر كرده و نصف ليوان عسل و مقدار پنج گرم بوره ارمنى و مقدار پنجاه گرم روغن كنجد اضافه كنند و دو سه نوبت از راه مقعد براى زن يا دخترى كه عادت ماهانه نمىشود يا بتأخير انداخته است تنقيه بريزند . ضمنا اگر همه اين داروها در دست‌رس نباشد مىتوان از چندتاى آنان استفاده نمود . لازم به ذكر است كه اين تنقيه براى مداواى بيماران فلجى و لقوه‌اى هم بسيار مفيد مىباشد .\r\n\r\nاخراج بچه مرده از رحم مادر\r\nاگر طفل مرده ماه‌هاى آخر باردارى باشد و پزشك متخصص زنان و زايمان و بيمار توافق داشته باشند مىتوان با ابزار و وسائل مربوط و در غير اين صورت با عمل جراحى طفل مرده را از شكم مادر خارج نمود امّا زمانى كه مادر راضى به اعمال فوق نباشد با داروهاى زير مىتوان بچه مرده را از رحم خارج نمود .\r\n1 - پزشكان سنتى نوشته‌اند اگر پوست روى ميوه فلوس را بكوبند پودر شود مقدار ده گرم از اين پودر را به زنى كه بچه مرده در شكم دارد بخورانند ظرف چند ساعت بچه مرده را به زمين مىگذارد .\r\n2 - پودرى از گلپر و سياهدانه و بسفايج را با قدرى شير مخلوط كرده به مادر بدهند و مقدارى روغن كرچك را در رحم او تنقيه نمايند و حركت كند و اگر مىتواند رو به عقب بپرد تا طفل مرده از رحم خارج شود .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\n3 - اگر با داروهاى فوق طفل مرده از رحم خارج نشود مىتوان مقدار ده گرم شحم حنظل را در چند ليوان آب بجوشانند صاف كنند و از آب صاف‌شده به‌طورىكه زياد غليظ نباشد در رحم مادر تنقيه كنند عضلات رحم به انقباض درآمده و طفل مرده را به زمين مىگذارد .\r\n4 - اگر مقدار ده گرم از عصاره پياز گل نرگس را به مادر بخورانند اين دارو هم در بيرون راندن طفل مرده از رحم مفيد است ( اين مقدار براى دو نوبت مىباشد ) .\r\nدرصورتىكه با دستورات زير طفل از شكم مادر خارج نشود لازم است كه بيمار را به بيمارستان منتقل و با دستگاه و يا عمل جراحى طفل مرده را از شكم مادر بيرون كنند .\r\n\r\nخروج رحم از بدن\r\nبعضى عوامل مانند فشار يا ضربه فيزيكى يا عوامل فيزيكى ديگر سبب مىشوند كه كيسه رحم از بدن بيرون و به صورت كيسه‌اى واژگون تقريبا بيرون از بدن قرار گيرد . در چنين حالتى بايد با روغنى بطور مختصر رحم را كمى چرب كنند و آن را بجاى خود به داخل بدن برگردانند و پس از خوب بجا قرار گرفتن رحم برگ مورد و جفت را بطور مساوى و زنجبيل به مقدار يك پنجم اضافه نموده بجوشانند و از آب صاف شده را به داخل رحم تنقيه كرده آن را روزى دو سه بار شستشو نمايند بايد مقدار زنجبيل كم باشد تا ايجاد خونريزى يا بالا رفتن زيادتر از حد لازم براى رحم نشود ضمنا پارچه‌اى تميز را به صورت فتيله‌اى درآورده به آب دارو آغشته كنند و داخل رحم بگذارند و از غذاهاى شل‌كننده مانند كاهو ، ترشىجات ، قهوه ، وانيل و امثالهم نخورند و جهت تقويت بنيه از داروها و غذاهاى تقويت‌كننده استفاده كنند و به مدت پنج روز از معجون شيخ الرئيس صبح‌ها يا صبح و عصر ميل نمايند .\r\n\r\nناتوانى جنسى در مردان\r\nامروزه به علت ماشينى شدن زندگى و تراكم جمعيت و زندگى دور از طبيعت و مصرف داروهاى شيميائى داراى عوارض جانبى و گرفتاريهاى روحى و روانى و كم شدن فعاليت‌هاى جسمى و مصرف بيش از اندازه بعضى غذاها مانند مصرف كاهو و گوجه‌فرنگى در تمام سال و از همه بدتر عدم در نظر گرفتن مزاج افراد و تطبيق آن با مواد غذائى كه مصرف مىكنند و متأسفانه در زمان حاضر هم پزشكان و هم عده زيادى از مردم اين امر مهم و اساسى را قبول ندارند و بسيارى از عوامل ديگر سبب شده‌اند كه عده زيادى از مردان جوان و ميان سال به ناتوانى جنسى مبتلا باشند و هر\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nروز مشاهده مشود كه عده زيادى از همسران جوان يا ميان سال مانند خواهر و برادر باهم زندگى مىكنند درصورتىكه در زمان قديم ندرتا مردى پيدا مىشد كه ناتوانى جنسى داشته باشد بخصوص در كشورهاى صنعتى تعداد افراد مبتلا به ضعف قواى جنسى به حدى است كه پزشكان متخصص دستگاه تناسلى هم به علت پنهان نگه داشتن اين نقيصه نمىتوانند آمار دقيقى از اين افراد تهيه نمايند به‌هرحال در زمان حاضر داروهائيكه براى جلوگيرى يا كنترل قند خون به كار برده مىشود و داروهاى افسردگى و فشار خون و بسيارى از داروهاى هورمونى و داروهاى شل‌كننده و مواد مخدر و امثالهم بيش از هر عامل ديگر در ناتوانى جنسى مردان و زنان موثر مىباشند . اين داروها از سوئى روى غده مترشحه هورمون‌هاى جنسى اثر مىگذارد و از سوى ديگر ورود خون را در قضيب كه بايد با فشار تمام انجام شود كند مىكنند و اين امر سبب مىشود كه نعوظ يا انجام نشود يا بطور ناقص انجام شود .\r\nناتوانى جنسى در مردان باوجود آنكه مىتواند اسباب مختلف داشته باشد امّا در چند حالت خلاصه مىشود . حالت اول هنگامى است كه حركت آلت تناسلى ناقص است لكن تمايل جنسى به حال طبيعى است اين حالت بيشتر در اثر پرى بدن از اخلاط رطوبى و بلغمى است و معمولا مزاج اين افراد سرد است اين افراد با خوردن منضج و مسهل‌هاى گرم مزاج و پاك كردن بدن از اخلاط و مواد زائد و بدنبال آن مصرف معاجين و شربتهاى مقوى جنسى و مقوى اعصاب مانند معجون شيخ الرئيس و معجون جالينوس و معجون ماسك و شربت بقراط و مانند اين‌ها مداوا مىشوند اين افراد بايد برنامه ورزشى داشته باشند و از گرفتاريهاى روحى و روانى بپرهيزند امّا هنگامى كه نعوظ ناقص و تمايل به عمل مقاربت هم كم باشد يا تمايل به كلى از بين رفته باشد مداواى اين بيمارى مشكل‌تر است و اسباب اين بيمارى بيشتر به مراكز عصبى داخل جمجمه مربوط مىشوند . براى مداواى اين افراد ضمن پاك كردن بدن از اخلاط مختلف لازم است ساير جوانب امر را هم در نظر بگيرند و قسمتى از مداواى آنان وسيله دارو و قسمتى ديگر با تحريكات عصبى و روحى و روانى انجام شود مانند نگاه كردن بر صحنه‌هاى مقاربت حيوانات و يا عكسها و يا فيلمهائى كه پزشكان متخصص دستگاه تناسلى به اين منظور تهيه كرده‌اند ضمنا گردش و ورزش و تفريحات سالم براى آنان مفيد مىباشد .\r\n\r\nاعلام خطر سقط جنين در زنان باردار\r\nاگر زن باردار يك يا چند نمونه از آثار زير در او پيدا شود لازم است كه خود را هرچه زودتر به پزشك متخصص زنان و زايمان برساند و تحت مراقبت ويژه قرار گيرد و گرنه احتمال سقط جنين در او زياد است .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\n1 - هرگاه از پستانهاى زن باردار شير زيادى تراوش كند و شروع به ريزش نمايد علائم بهم خوردن هورمون‌هاى بدن است و احتمال سقط جنين مىرود ، البته اگر تراوش شير كم باشد حال طبيعى است و هيچ‌گونه خطرى مادر يا فرزند را تهديد نمىكند .\r\n2 - اگر زن باردار به خونريزى بيفتد لازم است فورا از خونريزى جلوگيرى نموده و كاملا استراحت كند و گرنه فرزند در شكم مادر از بين خواهد رفت .\r\n3 - اگر در رحم زن باردار درد شديد عارض شود و ادامه يابد زنگ خطرى است براى سقط جنين\r\n4 - اگر زن باردار تب شديد كند و از شدت تب بدنش به لرزه درآيد و چهره‌اش از شدت تب افروخته شود احتمال سقط جنين بيش از هفتاد درصد است .\r\n5 - پستان زنان باردار معمولا در حال رشد و نمو و بزرگ شدن است و غدد شيرى در حال آماده شدن براى شير دادن و فراهم نمودن غذاى طفل مىباشند . امّا اگر زن باردار پس از آنكه پستانهايش بزرگ شدند رو به لاغرى و كوچك شدن بروند زنگ خطرى است براى سقط جنين .\r\n6 - بسيارى از داروهاى شيميائى و بعضى از داروهاى گياهى چنانچه زن باردار مصرف نمايد مانند داروهائيكه به بيماران افسرده داده مىشوند يا داروهائيكه به بيماران ميكرنى مانند ارگوتامين داده مىشود يا داروهاى ضد سرطان اكثرا سبب سقط جنين مىگردند بعضى از داروهاى گياهى هم مانند گنه‌گنه ، داروهاى مسهلى و استفراغ آور و غيره جنين را ساقط مىكنند .\r\n\r\nداروهاى مناسب براى بيرون انداختن بچه مرده از شكم مادر يا آسان زائيدن زائو\r\n1 - هندوانه ابو جهل را بجوشانند صاف كنند و به آب صاف شده آن مقدارى عصاره ( سداب ) فيجن و مقدارى مرمكى اضافه كنند و از روى زهار تا ناف زنى كه در حال بچه آوردن است بمالند زايمان را آسان مىكند .\r\n2 - يك تكه پارچه پشمى را در آب جوشانده شحم حنظل خيس كنند و به داخل رحم زنى كه طفل مرده در شكم دارد يا زنى كه در حال بچه آوردن است بگذارند اگر طفل مرده يا زنده باشد آن را زودتر از داخل رحم به بيرون خواهد فرستاد .\r\n3 - خربق و جواشير و زهره گاو را مخلوط كنند و در داخل رحم بگذارند جنين زنده باشد يا مرده از رحم بيرون انداخته مىشود .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n4 - اگر زنى كه در حال بچه آوردن است يك قطعه آهن‌رباى طبيعى را در دست چپ بگيرد بچه را زودتر به زمين خواهد گذاشت . ( زن بايد راست دست باشد نه چپ دست ) اگر چپ دست باشد بدست راست بگيرد .\r\n5 - اگر به زن در حال زايمان مقدارى دم‌كرده دارچين بدهند وضع حمل او را آسان مىسازد .\r\n6 - اگر زايمان سخت باشد مقدارى مغز ميوه فلوس را در آب گرم حل كرده به زائو بدهند وضع حمل او را آسان مىسازد .\r\n7 - اگر مهبل زائو ( رحم ) خشك باشد بهتر است پيه غاز را ذوب كرده و داخل مجراى رحم را با اين روغن چرب كنند .\r\n8 - زن در روزى كه مىخواهد وضع حمل كند بهتر است غذاى مقوى ولى كم حجم بخورد .\r\n\r\nعادت ماهانه يا انجام دوره جنسى در زنان\r\nتخمدانهاى هر زن معمولا هر بيست و هشت روز يك بار تخمك‌گذارى مىكنند از اين بيست و هشت روز معمولا زن هفت روز را در حال عادت ماهانه بسر مىبرد و حدود بيست و يك روز ديگر را پاك است . در ايام پاكى ديواره رحم مقدار قابل ملاحظه‌اى خون را در خود نگهميدارد و خود را براى لانه‌گزينى طفل احتمالى آينده آماده مىكند اگر عمل لقاح انجام شود و جنين تشكيل گردد رحم آماده براى نگهدارى و پرورش جنين مىباشد و اگر جنينى در كار نباشد خون اضافى خود را به صورت عادت ماهانه از بدن بيرون مىفرستد . امّا اگر اين خون در ديواره رحم بماند و دفع نشود يا زن عادت ماهانه‌اش من غير موقع قطع شود بدن از حال طبيعى خارج مىشود و براى ابتلا به بيماريهاى نامبرده زير آماده مىگردد .\r\n1 - از نظر روحى و روانى آسيب مىبيند و آماده براى بيماريهاى عصبى از قبيل دل‌هوله ، اضطراب ، افسردگى ، پرخاشگرى ، صرع ، ماليخوليا و غيره مىشود .\r\n2 - اشتهاى به غذا خوردن را از دست مىدهد و گاهى هم برعكس ميل شديد به غذا پيدا مىكند .\r\n3 - آماده براى بيماريهاى عفونى بخصوص عفونتهاى رحمى مىگردد .\r\n4 - كبد و كليه و بعضى از اعضاء داخلى او تنبل شده و آماده براى بعضى بيماريها مىشوند .\r\n5 - چون خونى كه بايد از بدن بيرون رود در بدن مىماند گاهى زن را به تنگى نفس مبتلا مىكند .\r\n6 - بدن آماده براى دردهاى مفصلى و پوكى استخوان مىشود .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\n7 - زنانى كه خون عادتشان بند مىآيد ولى بدن سالم و قوى دارند بعضى آثار و صفات مردان در آنان پيدا مىشود مثلا صداى آنان بم مىشود و ريش و سبيل بيرون مىآورند .\r\n8 - زيبائى و لطافت رنگ و رخسار خود را از دست مىدهند .\r\n9 - ممكن است ديواره رحم كه خون اضافى خود را از دست نداده همچنان پر خون بماند و سفت شود و ناراحتىهاى بعدى را بدنبال داشته باشد .\r\n10 - تركيبات خون از قبيل قند و چربى و ساير مواد افزايش پيدا كرده و از حال طبيعى بيشتر مىشوند و بدن آماده براى ناراحتىهاى كليوى و غيره مىگردد .\r\n\r\nخونريزى در زنان باردار\r\nعوامل مختلف مىتوانند سبب خونريزى در زنان باردار شوند مانند ضربه خوردن به كمر و شكم يا مصرف داروهاى ساقطكننده جنين و فشارهاى عصبى و غيره بهر حال اگر خونريزى شديد شود جنين سقط مىگردد . وقتى در زن باردار آثار خونريزى پيدا مىشود لازم است كه فورا استراحت كند و كارهائى نكند كه به شكم و رحم فشار وارد شود پزشك متخصص زنان و زايمان بايد مرتب مادر و طفل را معاينه كند و آگاه شود كه طفل داخل شكم مادر زنده است يا مرده . پزشكان سنتى ضمن تجويز داروهاى تقويتى و داروهاى آرام‌بخش گياهى داروهائيكه خونريزى را بند مىآورند مانند سندروس و صمغ عربى و كهربا و كندر را پودر كرده صبح و عصر يك قاشق چائى خورى از پودر حاصل را با قدرى بارهنگ دم كرده به مادر مىداده‌اند از باز شدن رگها تا حدودى جلوگيرى مىكرده است بعلاوه برگ مورد و عدس و پوست انار و گلنار و مازو و جفت را مىجوشانيده‌اند در ظرفى با آب گرم مخلوط كرده و دستور مىداده‌اند كه زن باردار در آن بنشيند و مىتوان مازو و گلنار و پوست انار را كوبيده پودر شود با سركه درآميزند و به روى زهار مادر بمالند و اگر پودر دانه گل سرخ و پودر سنبل الطيب را روى پارچه‌اى ريخته در قسمت جلوى واژن بگذارند واژن را بهم مىآورد و تا حدودى از سقط جنين جلوگيرى مىكند و از داروهاى تقويت‌كننده مانند شربت بقراط بخورند تا خونريزى بند آيد و طفل سالم بماند . بعلاوه سعى شود كه از مقاربت تا قطع كامل خونريزى و بهبودى كامل خوددارى نمايند .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\n\r\nآثار و علائم طفل مرده در رحم\r\n1 - پستان مادر باردار معمولا گرم است و قدرى حرارت دارد امّا وقتى كه طفل در رحم مادر بميرد در پستان احساس سردى مىشود همچنين اگر دست به روى ناف زن گذاشته شود احساس سردى مىشود و حال آنكه قبل از فوت جنين احساس گرمى مىشد .\r\n2 - قبل از مردن طفل در شكم مادر چندان زياد احساس سنگينى نمىشود درصورتىكه وقتى طفل مرده باشد مادر در شكم خود احساس سنگينى غير طبيعى مىكند و طفل مانند سنگى كه در رحم است احساس مىشود و بهر طرف كه مادر بگردد وزنه سنگين هم از طرفى به طرف ديگر مىگردد .\r\n3 - رحم داراى ترشحاتى مىشود كه ممكن است به صورت عفونت يا چرك و خون باشد .\r\n4 - حركات جنين در شكم مادر متوقف مىشود .\r\n5 - چشم مادر گود مىشود .\r\n6 - گوش و كنارهاى بينى مادر از حال طبيعى سفيدتر به نظر مىرسد درصورتىكه لبها سرخ‌تر از حال طبيعى مىگردند .\r\n7 - قيافه مادر كمى بدشكل مىشود .\r\n8 - اگر جنين در ماه‌هاى اول نباشد اين روزها با وسائل جديدى كه هست بسادگى مىتوان پى برد كه جنين زنده است يا مرده .\r\n\r\nسقط جنين\r\nسقط جنين و سقطهاى مكرر در كتاب طب سنتى سينا شرح داده شده ذيلا به اشاره‌اى از اقسام سقطها اكتفا مىشود . سقط جنين عبارت است از خروج پيش از موقع جنين از رحم مادر قبل از آنكه كامل شده باشد و بتواند بيرون از رحم مادر ادامه حيات دهد .\r\nسقطها را كلا به دو دسته تقسيم مىكنند يكى سقطهاى زودرس اين سقطها معمولا قبل از هفته شانزدهم آبستنى اتفاق مىافتد .\r\nدوم سقطهاى ديررس اين سقطها معمولا بعد از هفته شانزدهم آبستنى رخ مىدهند حدود 60 % سقطهاى مكرر و زودرس در اثر نقص يا عيبى است كه در نطفه مرد يا زن وجود دارد .\r\nتعدادى از سقطها در اثر ضربه يا فشارى كه به شكم مادر وارد مىشود عارض مىگردند و تعدادى از سقطهاى زودرس ممكن است مربوط به بيماريهائى مانند ديابت\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nيا پركارى تيروئيد يا ناراحتىهاى ديگر يا فقر شديد غذائى مادر و يا خشم و ترس و اضطراب باشد . امّا سقطهاى ديررس كه از هفته شانزدهم ببعد عارض مىشوند بيشتر به عدم كفايت رحم و دستگاه تناسلى زن براى نگهدارى طفل مربوط مىشود و اين عدم كفايت اكثرا مربوط به گردن رحم است . معمولا اين زنها سابقه سقطهاى مكرر دارند و جنين اغلب زنده يا نيمه‌جان از شكم مادر خارج مىگردد .\r\nاين دسته از زنان زمانى هم كه باردار نيستند گردن رحمشان نسبت به ساير زنان بازتر است . به نظر پزشكان سنتى اين زنان به استرخاء عضلات بهم آورنده گردن رحم مبتلا مىباشند .\r\nاگر زنى سه سقط متوالى داشته باشد اصطلاحا اين ناراحتى را سقط مكرر مىنامند جنين در رحم اين زنها نمىتواند به زندگى طبيعى خود ادامه دهد . در اين زنان اضافه بر تدابير عمومى لازم است كه از نظر روحى و روانى تقويت شوند سپس نواقصى كه ممكن است مربوط به پدر يا مادر جنين باشد بايد ريشه‌يابى شوند ممكن است مشكل ژنى داشته باشند يا مشكل خونى و امثالهم .\r\nپس از باردار شدن لازم است كه خانم باردار تحت مراقبتهاى ويژه قرار گيرد و هر هفته معاينه شود و از نظر روحى و روانى دچار مشكل نباشد در عمل مقاربت بايد خيلى مواظب باشد كه به شكم و جنين فشار وارد نشود . اين گروه از زنان بهتر است قبل از باردار شدن برابر نظر پزشك متخصص به تقويت اندامها و دستگاههاى نگهدارنده طفل بپردازند پياده‌روى كنند و ورزشهاى مناسب داشته باشند و هر عيبى كه در آنان موجود است و سبب سقط جنين مىشود ابتدا مرتفع كنند سپس اقدام به باردار شدن نمايند .\r\n\r\nسقطهاى مكرر\r\nبعضى از زنان سقطهاى مكرر دارند و نمىتوانند به مدت نه ماه جنين را در رحم خود نگهدارند عده‌اى از اين زنان ناهماهنگى خونى با شوهر خود دارند و از نظر  RH  خون كه مادر داراى  RH  خون مثبت و فرزند داخل شكم او  RH  منفى دارد بين مادر و فرزند او مبارزه خونى درمىگيرد و درنتيجه مادر غالب شده و فرزند او سقط مىگردد گروه ديگرى از اين زنان به علت مشكل فيزيكى كه در رحم دارند نمىتوانند به مدت نه ماه طفل خود را در رحم نگهدارند ، گروه ديگرى از زنان كه سقط مكرر دارند به علت اضطراب و ناراحتىهاى عصبى و گاهى ناراحتىهاى هورمونى جنين خود را سقط مىنمايند امّا تعداد زنان ساقطكننده جنين كه مشكل آنان عدم كفايت دهانه درونى گردن رحم در نگهدارى طفل مىباشد از ساير گروهها بيشترند . اين مادران بهتر است چند ماه قبل از آنكه باردار شوند بتقويت بدن و تقويت عضلات رحم و مداواى ضعف و سستى\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nدهانه درونى رحم بپردازند و سپس اقدام به باردارى نمايند به اين افراد بهتر است در ابتداى شروع مداوا يك منضج مدر و دو مسهل داده شود تا بدن پاك گردد و آماده براى پذيرش داروهاى بعدى شود ضمنا لازم است مقدارى برگ مورد و جفت و دانه گل سرخ از هركدام بطور برابر و يك چهارم مقدار سنبل الطيب را گرفته بكوبند خوب پودر شود دارو را دو قسمت كنند يك قسمت را بجوشانند صاف كنند و با آب صاف شده روزى دو سه بار داخل رحم را شستشو كنند و يك قسمت ديگر را شبها روى پارچه‌اى ريخته به داخل رحم بگذارند تا دهان رحم را خوب بهم آورد و اين عمل را مدتى انجام دهند و بهتر است كه از اين پودر شبها به خود بگيرند و بخوابند و فردا صبح از رحم بيرون كنند و همزمان با استفاده از اين دارو بايد به تقويت بدن زن پرداخته شود ورزش و گردش و تفريح نمايند از نزديكى كردن زياد بپرهيزند غذاها و دواهاى شل‌كننده عضلات نخورند ، اعصاب راحت و آرام داشته باشند از معاجين تقويت‌كننده مانند معجون شيخ الرئيس و سائر معاجين تقويت‌كننده بخورند و پس از باردار شدن بتدريج از كارهاى ورزشى خود بكاهند و از هفته دوازدهم ببعد بايد استراحت تقريبا كامل داشته باشند و از داروهاى تقويت‌كننده و پودرى كه دهانه رحم را بهم مىآورد همچنان استفاده نمايند .\r\n\r\nعفونت رحم : زخم داخل رحم : ترشحات زيادتر از حال طبيعى رحم\r\nزمانى كه به علت ورود ميكروب‌هاى عفونت‌زا رحم دچار عفونت شد اكثر مواقع خود بيمار عفونت را از ترشحات غير عفونى تشخيص مىدهد . اگر ماده مترشحه عفونى باشد معمولا رنگ آن سفيد است و غليظتر از ساير ترشحات مىباشد و بوى بد مىدهد و اگر مقدارى از اين ماده مترشحه را در روى آب بياندازند چون از آب سنگين‌تر است به ته آب فروميرود و بالاخره با ارائه مقدارى از اين ماده مترشحه به آزمايشگاه تشخيص طبى عفونت باثبات رسيده و نوع ميكروب آن مشخص مىگردد .\r\nجهت مداواى اين افراد اولا لازم است عمل مقاربت با همسر خود را با وسيله انجام دهند تا ميكروب به‌طرف مقابل منتقل نگردد و بررسى شود اگر غفلت شده و ميكروب به طرف مقابل منتقل گرديده با مصرف داروهاى آنتى بيوتيك يا داروهاى گياهى كشنده ميكروبهاى درونى مانند شربت آب‌ليموى مشهور نسبت به پاكسازى بدن شوهر از ميكروب اقدام شود و تا زمانى كه طرفين به كلى از عدم وجود ميكروب در بدن مطمئن نشده‌اند حق مجامعت بدون وسيله را ندارند و امّا جهت مداواى عفونت رحم مىتوان برگ مورد و جفت و سلاب را بطور برابر و شحم حنظل را نصف از هر كدام گرفته بجوشانند صاف كنند و از آب صاف‌شده با وسيله‌اى كه آن را تنقيه يا\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nپوآر مىنامند به داخل رحم كرده و روزى حد اقل دوبار رحم را با اين محلول شستشو كنند و اين عمل را چند روزى ادامه دهند و لباسهاى زير را هر روز عوض كرده و ضد عفونى نمايند تا عفونت به كلى از بين برود امّا گاه در داخل رحم زخمى موجود است در اين صورت با فشار دادن روى رحم در محل زخم احساس درد مىشود و هنگام نزديكى با همسر خود در همين محل احساس درد مىشود و پزشك متخصص زنان چون بيمار را معاينه كند وجود زخم را تأئيد خواهد كرد . جهت مداواى اين زخم بايد روزها با داروهاى شستشودهنده زخمهاى عفونى كه بطور رقيق‌تر درست مىكنند رحم را يكى دوبار شستشو دهند و شبها يا مواقع استراحت پارچه تميزى را به مرهم داخليون اسود كه درست مىشود از موم و سقز و كندر و سرنج و روغن كنجد آغشته كرده داخل رحم طورى بگذارند كه مرهم به روى زخم برسد زخمهاى كهنه و تازه داخل رحم را اين مرهم اگر مدتى ادامه دهند مداوا خواهد كرد ضمنا بهتر است اين افراد از خوردن غذاهاى زياد گرم مزاج و ادويه‌هاى تند پرهيز كنند .\r\nامّا زمانى كه ترشحات رحمى در زن زيادتر از حال طبيعى است لكن عفونى و ميكروبى نمىباشد اين ترشحات مربوط به زيادى رطوبات بدن و ازدياد بيش از حد رطوبات رحم است اين‌گونه زنان اگر در همچه مواقعى باردار شوند چون چينهاى ذره‌بينى داخل رحم را ترشحات مخاطى پر كرده نطفه‌اى كه قرار است به فرزند ذكور مبدل گردد قادر نيست در چنين وضعى بديواره رحم چسبيده و به زندگى خود ادامه دهد امّا نطفه‌اى كه جنين مونث درست مىكند مىتواند بهر نقطه از رحم بچسبد و ادامه حيات دهد ازاين‌جهت است كه اين‌گونه از زنان دخترزا مىباشند براى مداواى اين زنان بايد برگ مورد جفت ، پودر مازو و زنجبيل و سنبل الطيب را بجوشانند و با آب صاف شده چند روز صبح و شب داخل رحم را شستشو دهند و چند روز متوالى منضج و مسهل‌هاى گرم مزاج بخورند و بدنبال آن از معاجين خشك‌كننده استفاده كنند تا رطوبات زيادى رحم خشك گردد و مشكلات ديگر آن هم بر طرف شود تا رحم براى لانه‌گزينى اولاد ذكور آماده گردد .\r\n\r\nداروهاى زيادكننده شير در مادران شيرده\r\n1 - انغوزه ( انجدان ) - اگر روزى نيم مثقال از اين صمغ را در شير يا آب گرم يا آب ميوه حل كرده و زن بچه شيرده بخورد و اين عمل را چند روزى ادامه دهد ترشح شير در پستان مادر زياد مىگردد .\r\n2 - انسيون ( باديان هند ) - انسيون را پودر كنند و پودر حاصل را با عسل درآميخته روزانه بقدرى از معجون بخورند كه حاوى پنج گرم انسيون باشد .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\n3 - بابونه - اگر روزانه مقدار يك مثقال از گل بابونه را پودر كرده با قدرى شكر يا با عسل درآميخته و بخورند سبب اضافه شدن شير در مادران شيرده مىگردد ولى اگر بخواهند گياه را بجوشانند و از آب جوشانده آن بخورند بايد مقدار پانزده گرم را بجوشانند صاف كنند و آب صاف شده را بخورند .\r\n4 - اگر مقدار صد گرم دانه ترپ و صد گرم دانه تره‌تيزك و دو و نيم گرم زعفران و ده گرم جوز بوّا و سه گرم هل مجموع را بكوبند پودر شود سپس با عسل طبيعى درآميزند تا به صورت معجون درآيد روزانه در دو نوبت و هر نوبت به قدر يك گردوى كوچك از اين معجون را با آب انار يا با قدرى شير بخورند سبب افزايش شير مادر مىشود .\r\n5 - رازيانه هم مىتواند سبب افزايش شير مادر گردد هم مىتوان به صورت پودر از دانه رازيانه مصرف نمود و هم مىتوان به صورت جوشانده از آن استفاده نمود مقدار مصرف به صورت پودر يك مثقال ولى به صورت جوشانده هر نوبت دو مثقال مىباشد .\r\n6 - سياه‌دانه - دانه اين گياه را پودر مىكنند و با عسل به صورت معجون درآورده صبح و عصر به قدر يك فندق درشت از اين معجون بايد بخورند ، لكن اگر دانه سياه دانه را در روغن حيوانى سرخ كنند و صبحها ناشتا بخورند هم شير مادران شيرده را زياد مىكند و هم سبب نيكوئى زنگ رخسار مىگردد .\r\n7 - موز - ميوه رسيده اين گياه را اگر با شير درآميزند و روزى دو نوبت و هر نوبت تقريبا يك ليوان بخورند در افزايش شير مادر موثر مىباشد . امّا چون موز زياد حرارت دارد بهتر است از غذاهاى سرد مزاج هم استفاده كنند .\r\n8 - نارگيل - مغز ميوه و پوست سوم اين ميوه خوراكى است و بهتر است نارگيل را پودر كنند و پودر آن را با شير مخلوط نموده به مادر بدهند و مغز ميوه را بهر صورتى كه بخواهند مىتوانند مصرف نمايند . نارگيل هم گرم مزاج است و بايد توأم با آن از غذاهاى سرد مزاج هم استفاده كنند .\r\n9 - شكر نى و عسل هم افزايش‌دهنده شير مادرند .\r\n10 - مادران شيرده بايد از اقسام و انواع مواد غذائى مخصوص ميوه‌ها اگر به مقدار اندك هم كه باشد استفاده كنند تا كليه مواد لازم براى پرورش بدن و قواى دماغى طفل در شير مادر وارد شده و نياز طفل را مرتفع نمايند .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nضمنا ورزشهاى سبك و گردش و تفريح و آرامش عصبى سبب افزايش شير در مادران شيرده مىگردد و كمبود مواد غذائى و ناراحتىهاى عصبى مانند عصبانيت شديد سبب تقليل يا خشك شدن شير مادر مىگردند .\r\n\r\nتغذيه در زنان باردار\r\nزنان باردار لازم است كه تغذيه صحيح داشته باشند . از آنچه براى آنان مفيد است به قدر كافى استفاده كنند و از آنچه براى آنان مضر است كمتر استفاده نمايند .\r\nخانم باردار حق خوردن الكل و كشيدن سيگار يا استفاده از مواد مخدر را ندارد و از غذاهائى كه كافئين در آنها به كار رفته مانند مواد غذائى حاوى قهوه و نوشابه‌هاى سياه‌رنگ كه در آنها كافئين زده مىشود حتى المقدور كمتر استفاده كنند . از غذاهاى پرحجم و نفّاخ مانند پياز خام و كلم و موادى كه در دستگاه گوارش نفخ شديد ايجاد مىكنند استفاده نكنند و چون شير هم نفاخ است و به روده‌ها فشار وارد مىكند اگر قصد خوردن شير دارند بهتر است بتدريج بخورند يا قدرى زنجبيل را در شير ريخته با آن بجوشانند تا زنجبيل گاز شير را به خود بگيرد بعد ميل كنند بهتر است كه شير را صبح‌ها بخورند نه شب‌ها . از غذاهاى پروتئين‌دار و ميوه‌ها حاوى ويتامين‌هاى مختلف و غذاهاى كم‌حجم و پرانرژى بيشتر استفاده كنند .\r\nافزايش وزن در دوره آبستنى بايد بين نه تا يازده كيلوگرم باشد و اين وزن مربوط است به جنين و جفت و مايعات مربوط و افزايش وزن اندامهاى تناسلى و مقدارى هم ذخائر چربى بدن مادر كه اين ذخائر چربى براى دوران بعد از باردارى و شير دادن طفل لازم مىشود . افزايش وزن در دوران باردارى يك امر طبيعى است مشروط بر آنكه با ورم همراه نباشد و جلوگيرى از اضافه‌وزن بهر صورتى كه باشد ممكن است به جنين آسيب برساند . درحالىكه زن باردار بهتر است از غذاهاى زياد شور پرهيز كند لكن پرهيز سخت از نمك طعام هم براى نوزاد مشكل‌آفرين خواهد شد و لازم است نمك طعام به اندازه لازم مصرف گردد .\r\nمصرف زياد ويتامين‌هاى مصنوعى در دوران باردارى صلاح نيست بلكه براى تأمين ويتامين‌هاى لازم بهتر است از ميوه‌هاى تازه و سبزيجات استفاده گردد تا اختلال در متابوليسم بدن مادر بوجود نيايد . بلكه بهتر است از شير و سبزيجات و ميوه‌هاى تازه و گوشت و حبوبات و تخم‌مرغ به اندازه كافى استفاده نمايند .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\n\r\nاستفراغ آبستنى\r\nاستفراغ آبستنى كه در زنان باردار در ماه‌هاى اول تا چهارم عارض مىشود و بيشتر در صبح‌ها و عصرها شدت مىيابد اگر به حال طبيعى و ملايم باشد هيچ‌گونه ضرر و زيانى براى جنين ندارد اين استفراغها را مىتوان با عرقيات گياهى مانند مخلوطى از عرق آويشن و نعناع و شربتهائى نظير شربت بقراط و شربت صندل و بوئيدن بعضى از گياهان معطر مانند ريحان تازه و غيره تا حدودى تسكين داد امّا بايد مراقب باشيم كه آب بدن مادر كم نشود . استفراغ باردارى در زنانى كه ديردير باردار مىشوند و فاصله باردارى آنان زياد است يا آنان كه در آبستنى اول مىباشند بيشتر مشاهده مىشود .\r\nپزشكان هورمن‌شناس اين حال تهوع را در اثر زيادى هورمن استروژن در خون مىدانند .\r\nاگر استفراغ باردارى خيلى شديد باشد براى جلوگيرى از عواقب ناگوار براى جنين لازم است كه مادر در منزل يا در بيمارستان بسترى شود و مدت 24 تا 48 ساعت از راه وريد تغذيه گردد .\r\n\r\nعواملى كه مىتوانند براى جنين داخل شكم مادر مشكل‌آفرين باشند\r\n1 - ناهنجاريهاى ارثى مثلا مادر گروه خونى منفى و فرزند داخل شكمش گروه خونى مثبت داشته باشد يا وجود ژنهاى انتقال‌دهنده بيمارى\r\n2 - ناهنجاريهاى مادرزادى\r\n3 - كم‌خونى شديد مادر\r\n4 - اعتياد مادر به بعضى از داروها مانند داروهائيكه براى افسردگى يا تشنج خورده مىشوند .\r\n5 - اعتياد به الكل و تركيبات الكلى\r\n6 - عدم تغذيه كافى مادر يا فقر غذائى\r\n7 - آبستنى در سنين پائين و باردار شدن در زير چهارده سال امّا بالاتر از چهارده سال هيچ مشكلى ايجاد نمىكند .\r\n8 - مصرف داروهائيكه روى جنين اثر سوء دارند چه شيميائى باشند و چه گياهى بخصوص در سه ماهه اول آبستنى\r\n9 - جلوگيرى كردن از باردار شدن زن در درازمدت چون بتجربه رسيده زنانى كه طى چند سال متوالى از باردار شدن خود بخصوص در سالهاى اول ازدواج جلوگيرى مىكنند پس از آنكه قصد بچه‌دار شدن مىنمايند هم باردار شدن آنان معمولا با مشكلاتى مواجه مىشود و هم احتمال بروز مشكلاتى پس از باردار شدن براى جنين مىرود .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\n10 - برخورد اشعه زيانبار به شكم مادر بخصوص در سه ماهه اول آبستنى\r\n11 - وجود اضطراب و استرسهاى شديد روحى و روانى در مادر .\r\n12 - درمانهاى هورمنى مانند هورمن‌هائى كه براى زايل شدن موى صورت استفاده مىكنند يا داروهاى هورمنى كه براى چين‌هاى صورت استفاده مىنمايند .\r\n13 - آبستنى مجدد و بلافاصله بعد از آبستنى قبلى چون چند ماه بعد از وضع حمل طفل اول رحم آمادگى كامل براى لانه‌گزينى مجدد طفل ديگر پيدا مىكند .\r\n14 - باقيماندن جنين در رحم بيش از 42 هفته يا 294 روز .\r\n15 - شير دادن مادر باردار به طفلى ديگر .\r\n\r\nعفونت كهنه در بيضه‌ها\r\nگاه اتفاق مىافتد كه در بيضه فردى باد گرمى ( باد سرخ ) پيدا مىشود و چون نمىتواند بموقع آن را مداوا كنند عفونت مىكند و عفونت مىماند و كهنه مىشود و بيضه را سوراخ كرده سالها مرتب از آن عفونت خارج مىگردد . در مداواى اين افراد بايد برگ مورد و جفت و گل ختمى و آرد جو را بكوبند با شير خمير كنند و روزها روى زخم بيضه بگذارند و شبها مخلوطى از مرهم لعابى و مرهم ابيض را در دهانه زخم بگذارند تا عفونت را بيرون بكشد زمانى كه عفونت خشك شد اگر جاى زخم گود مانده باشد لازم است كه از مرهم داخليون اسود كه نحوه ساختن آن بعدا ذكر مىشود در گودال زخم بگذارند تا بافت ترميم شود و گودال پر گردد و به موازات داروهاى مذكور اگر از داروهاى مليّن به بيمار بدهند بدن را براى ترميم عضو آماده‌تر مىكند .\r\nگاهى در جوانان متأهل مشاهده مىشود كه بيضه‌ها درد دارند امّا ورم يا سرخى در بين نيست چون ورم و سرخى وجود ندارد انداختن زالو براى اين افراد لازم نمىباشد بايد دانست كه مزاج بيمار گرم است يا سرد اگر مزاج گرم است بايد گرد كافور را با سركه بمالند و منضج و مسهل سرد مزاج بخورند و اگر مزاج سرد باشد بايد نمك طعام را در آب داغ حل كرده روزى دو سه نوبت به عضو بمالند و منضج و مسهل گرم مزاج بخورند لكن در هر دو گروه عمل جماع بايد كمتر انجام شود و اين امر را از حد متعارف نيز كمتر قرار دهند .\r\nگاهى در جوانان بيضه‌ها متورم و گره‌گره و بد منظره مىشوند و اين ورم چند سال به طول مىانجامد و معمولا از اين گرهها مايعى هم ترشح مىشود ، گاهى مشاهده مىشود كه اين افراد سالها بمداوا پرداخته‌اند و داروهاى مختلف شيميائى را مصرف كرده امّا روز به روز بيمارى آنان بدتر شده است . امّا از نظر طب سنتى اگر باقيمانده\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nباد سرخ باشد در چند نوبت روى گرهها زالو انداخته شود . گرد كافور و سركه بمالند و منضج و مسهل بخورند و با آب شاهتره و قدرى سركه مخلوط شده بشويند و با روغن ابيض يا روغن گل بنفشه چرب كنند . گاهى در روى گره‌ها پوسته‌هاى ضخيم شده‌اى باقى مىماند در اين صورت اگر با معالجات ساده بهبودى حاصل نشود بايد روى پوسته‌هاى ضخيم شده را گرد واجب و سرنج ( پودر نوره ) را با آب گرم مخلوط كرده چند نوبت بگذارند تا پوسته‌هاى ضخيم‌شده را از بين ببرد و پس از شستشوى خمير مذكور با روغن فضله چرب كنند و از ملين‌ها هم استفاده نمايند در ورم بيضه‌اى كه باد سرخ نباشد يكى از داروهاى مفيد پرسياوشان است كه آن را مىجوشانند و تفاله را روى بيضه مىگذارند و يا محلول را جلو آورده و بيضه را گرماگرم در آن قرار مىدهند و اين عمل را چند روز و روزى دو نوبت انجام بايد داد تا ورم كشيده شود .\r\n\r\nدرد پشت و روى كتفها\r\nگاهى عضلات و رگهاى پشت دردناك مىشوند و حالتى شبيه به گرفتگى دردناك پيدا مىكنند . اين درد را پزشكان سنتى وجع الظهر ناميده‌اند .\r\nگاهى در اثر سردى مزاج عضلات پشت و تجمع مواد رطوبى در آنها اين درد عارض مىشود ، گاهى در اثر انجام كارهاى سنگين درد و كوفتگى در عضلات و رگهاى پشت بوجود مىآيد ، گاهى در اثر برخورد سرما در هنگامى كه بدن گرم است عضلات و رگها سرمازده شده و سبب بروز اين بيمارى مىگردد ، گاهى در اثر نزديكى كردن زيادتر از حال طبيعى انسان به پشت درد مبتلا مىشود ، گاهى ناراحتى اندامهاى درونى سبب اين درد مىشوند .\r\nدر مداواى اين بيمارى بهتر است از داروهاى گرمىبخش و كم‌كننده رطوبات بدن مانند منضج و مسهل‌هاى گرم مزاج استفاده شود ، داروهاى ضمادى گرم و نرم كننده بمالند ، ورزش‌هائى كه عضلات پشت را تقويت مىكند انجام دهند مداواى درد پشت اكثر مواقع شبيه است به مداواى دردهاى مفاصل و بايد به همان شيوه بمداوا بپردازند و عضلات پشت را گرم نگه‌دارند و اقدام به خوردن منضج و مسهل‌هاى گرم مزاج كنند تا رطوبات و مواد زائد از اعضاء دردناك جذب و بيرون رانده شود براى اين منظور مىتوان تخم تره‌تيزك ، تخم كرفس ، رازيانه ، زنجبيل ، دارچين را بطور مساوى اخذ و بكوبند پودر شود با عسل طبيعى درآميخته به صورت معجون درآورند و پس از خوردن سه روز منضج و مسهل بطور يك‌درميان صبح و عصر از اين معجون به قدر يك گردوى كوچك بخورند يا از معاجين و شربتهاى ديگر گرم و مقوى و خشكىبخش استفاده كنند .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n\r\nداروهائيكه پياز مو را تقويت مىكنند و سبب طويل شدن تار مو مىشوند\r\n1 - حنظل را بخيسانند صاف كنند و از آب صاف شده به بن موها بزنند صبح و عصر\r\n2 - پياز عنصل را در روغن كنجد يا روغن زيتون بجوشانند صاف كنند و از اين روغن صبح و شب به بن موهاى سر و ابروها بمالند تقويت‌كننده پياز مو و لطيف‌كننده تار مو مىباشد .\r\n3 - تخم كتان را در ظرفى ريخته بالاى آتش گذارند تا به زغال تبديل شود از پودر كرده اين زغال با روغن زيتون يا روغن كنجد مخلوط كرده به بن موها بمالند يا دانه كتان را بكوبند و در يكى از روغن‌هاى ذكرشده بجوشانند صاف كنند و از روغن صاف شده به بن موها بمالند .\r\n4 - ضماد صفراى گرگ يا صفراى گاو نر به پوست سر و ابروها پياز مو را تقويت نموده و سبب افزايش طول مو خواهد شد .\r\n5 - هليله كابلى و بليله و آمله را بكوبند با قدرى آب بجوشانند و از آب صاف‌شده به بن موها بمالند .\r\n6 - روغن گل بنفشه ، روغن گردو ، روغن فندق ، روغن نارگيل و روغنى كه از مارهاى زهرى گرفته مىشود براى تقويت پياز مو و طويل كردن تار مو مفيداند .\r\n7 - علاوه بر داروهاى ضمادى فوق خوردن داروهاى تقويتى كه خون را در اطراف پياز مو بگردش درآورد و آرامش عصبى ايجاد كند براى تقويت پياز مو و طويل شدن تار مو مفيد مىباشند مانند شربت بقراط ، شربت صندل ، شربت زوفا ، معجون شيخ الرئيس و مخلوطى از عرق آويشن و بومادران و سوسنبر و ترخون كه بهتر است داروهاى خوراكى را متناسب با مزاج بيمار تجويز نمايند .\r\n\r\nداء الثعلب يا داء الحّيه يا نوآمه يا ريزش شترمرغى موها\r\nگاهى ريزش مو در اثر از بين رفتن پياز مو مىباشد و محل مو ريختگى مانند كف دست خالى مىشود اين‌گونه مو ريختگى را داء الثعلب گفته‌اند چون روباه گاهى به اين طريق موهايش ريخته و بدنش خالى مىشود .\r\nدر اين بيمارى پياز مو فاسد شده و از بين مىرود . درباره علل و اسباب اين بيمارى نظريات مختلفى موجود است . گروهى معتقدند كه ويروس مخصوصى پياز مو را مىخورد و از بين مىبرد ، گروه ديگر معتقدند كه گلبولهاى سفيد پياز مو را مىخورند و تار مو را ساقط مىكنند ، پزشكان قديم معتقد بوده‌اند كه مقدارى مواد سمّى و زائد\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nدر اطراف پياز مو متمركز شده و سبب فساد پياز و سقوط تار مو مىشوند . لكن در حال حاضر نظرى كه جامع و به تائيد علماء زمان حاضر رسيده باشد ارائه نشده .\r\nزمانى كه اين بيمارى كهنه نشده و همه بدن را فرانگرفته باشد مداواى آن آسان است لكن زمانى كه همه بدن را فراميگيرد و بيمارى كهنه مىشود مداواى آن مشكل مىگردد و جزء بيماريهاى صعب العلاج مىشود .\r\nپزشكان سنتى جهت مداواى اين بيمارى ابتدا چند روز منضج و مسهل مىداده‌اند تا بدن بيمار از اخلاط پاك شود و طبيعت آماده براى مبارزه با علل و اسباب بيمارى شود .\r\nوقتى داروهاى ضمادى را به جاى ريخته شده موها مىمالند اگر جاى موى ريخته قرمز شود خون بيشترى در آن گردش كند علامت مثبتى در مداواى بيمارى است امّا اگر هيچ‌گونه تغيير رنگى حاصل نشود دليل بر بىاثر بودن دارو در بهبودى بيمارى است در اين حالت بهتر است با وسيله زبرى محل مو ريخته را آن‌قدر ماساژ دهند تا رنگ پوست قرمز شود و پس از پيدا شدن تغيير حالت در پوست داروهاى ضمادى را بمالند تا دارو بهتر بتواند در پوست نفوذ كرده و سبب ساخته شدن مجدد پياز مو و يا فعال كردن پيازهاى ضعيف جهت ساختن تار مو شوند .\r\nافرادى كه موى سرشان ريخته اگر كلاه نمدى كه از پشم شتر ساخته شده بر سر گذارند در تحريك پوست و ايجاد پياز نو كمك مىكند . ضمنا بايد مواظب باشيم كه جاى ضماد دارو ورم نكند يا زخم نشود اگر ورم پيدا شد يا زخم شد بايد داروهاى ضمادى را قطع كرده و به مداواى زخم يا ورم پرداخته شود .\r\nزمانى كه در جريان مداوا موهاى ضعيف در محل مو ريختگى پيدا مىشوند بهتر است كه اين موها را با تيغ بتراشند تا پياز آنها قوىتر گردد .\r\nنسخه : گوگرد سفيد و نمك طعام را بطور مساوى بكوبند پودر شود و چند حبه سير را هم بكوبند و در مقدارى سركه مخلوط كرده تا سير و سركه درست شود از اين سير و سركه با پودر حاصل مخلوط كنند و يك روز در ميان صبح و شب به محلى كه موهايش ريخته شده بمالند و يك روز در ميان هم پياز عنصل را بكوبند با سركه مخلوط كنند و صبح و شب بمالند و از شربت‌ها و معاجين مقوى اعصاب بخورند و ادامه دهند تا پياز مو بازسازى شود .\r\n\r\n","description":"","footnote":"","page_name":" 171 ","page_number":171},
  {"content":"\r\n\r\n\r\nچند نمونه از داروهاى مفيد براى مو ريختگى\r\n1 - تخم تره‌تيزك و خردل را بكوبند با روغن كنجد يا روغن زيتون بجوشانند و صاف كنند و از روغن حاصل به محل مو ريخته شده بمالند و يا بجوشانند و از آب صاف شده صبح و شب به عضو بمالند .\r\n2 - گياه فرفيون را كه تازه بوده و كهنه نشده باشد بكوبند و از عصاره آن به محل مذكور بمالند در پيدايش مو بسيار مؤثر است .\r\n3 - صمغ سلاب وحشى را در آب حل كرده در محل مو ريخته بمالند .\r\n4 - ماليدن زهره گاو نر در تحريك پوست و تقويت يا توليد پياز مو مفيد است .\r\n5 - مقدارى از گياه فرفيون و خردل سياه را بكوبند و با مقدارى موم مخلوط كنند و در جايى كه موهاى آن ريخته‌اند بگذارند .\r\n6 - نوشادر را بسوزاند و در سركه بسيار تند بريزند و به محل مو ريخته بمالند و قدرى ماساژ دهند تا پوست سرخ شود .\r\n7 - پيه خرس را با پودر خردل و قطران مخلوط كنند و برجاى مو ريخته بمالند .\r\n\r\nاشاره به بعضى گياهان و جانوران سمى به منظور جلوگيرى از پيش‌آمدهاى ناگوار\r\nبعضى از مردم معتقدند كه داروهاى گياهى سمى نيستند و مصرف آنها هيچ‌گونه عوارض سوئى ندارد اين عقيده مبناى علمى ندارد و آنان گياهان داروئى را آن‌طورى كه لازم است نمىشناسند . ذيلا چند نمونه از گياهان سمى را نام مىبريم :\r\n1 - شوكران - مزاج اين گياه گرم است و دو نوع مىباشد نوعى از آنكه شوكران كبير ناميده مىشود سم مهلكى است و در اسرع وقت انسان را مىكشد امّا نوع ديگر كه شوكران صغير ناميده مىشود در نقاط معتدل روى زمين مىرويد و از نظر ظاهر تقريبا به شوكران كبير شبيه است امّا چندان سميّتى ندارد اين گياه را در بعضى كتب قونيون ناميده‌اند .\r\n2 - فرفيون يا علف شير سگ - گياهى است گرم مزاج و سمى خوردن دو قطره از شيرابه اين گياه بشدت انسان را به قى و اسهال مىاندازد و بيشتر آن مسموم كننده شديد است اين گياه جزء داروهاى خوب گياهى است و مصرف آن تنها با نظر افرادى كه روى آن تجربياتى دارند مجاز است .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\n3 - گياه خرزهره - گياهى است گرم مزاج و بعنوان گياه زينتى و داروئى از آن استفاده مىشود . اين گياه براى انسان و بعضى جانوران سمى است و اگر از آن بخورند مسموم مىشوند .\r\n4 - سلاب - گياهى است گرم مزاج اين گياه را فيجن بيابانى هم مىگويند گياهى است تقريبا سمى خوردن آن مسموم كننده است امّا براى شستشوى زخمها از آن استفاده مىشود .\r\n5 - گياه هفت‌بندى يا مازريون - گياهى است گرم مزاج . خوردن اين گياه سبب قى و اسهال شديد مىشود و انسان را به حد مرگ مىرساند و نوعى از اين گياه كه سبز مايل به سياه است سميّتش بيشتر است .\r\n6 - خريق سفيد - مزاج اين گياه گرم است و خوردن آن سبب تهوع و استفراغ بسيار شديد خواهد شد .\r\n7 - كندش يا كندس يا پلخم - مزاج اين گياه گرم است خوردن اين گياه انسان را به حال خفگى مىاندازد . ريشه اين گياه تند و عطسه‌آور است و آن را پودر كرده و بعنوان داروى عطوس ( انفيه ) به كار مىبرند .\r\n8 - سياه‌دانه سمى - مزاج اين گياه گرم است . اين گياه سياه‌دانه اصلى نيست بلكه گونه‌اى از سياه دانه مىباشد كه خوردن آن ايجاد مسموميت مىكند .\r\n9 - جوجادو - مزاجش گرم است . خوردن مقدار كمى از اين گياه انسان را مسموم نمىكند امّا زياد خوردنش انسان را مىكشد .\r\n10 - پياز دشتى كه آن را پياز عنصل يا اسقيل يا پياز موش هم گفته‌اند خوردن اين پياز سبب مىشود كه بدن از داخل بشدت زخم شود و خونريزى كند و التهاب شديد در اندامهاى داخلى ايجاد شود لذا بايد بسرعت دستگاه گوارش را شستشو و آن را بيرون سازند و شير فراوان به بيمار بدهند و آن را بسترى كنند .\r\n11 - شلتوك برنج - مزاج اين گياه معتدل مايل به گرم است . بتجربه رسيده افرادى كه به مقدار زياد و به مدت طولانى شلتوك برنج مىخورند به درد دهان و درد و ورم زبان مبتلا مىشوند و بتدريج درد و ورم به مرى و معده و روده‌ها سرايت مىكند و بدن ملتهب مىشود . از اين جهت است كه پزشكان سنتى شلتوك برنج‌زا جزء مسموم‌كننده‌ها دانسته‌اند .\r\n12 - برزگزنه يا دانه گزنه - گياهى است گرم مزاج مسموميت با دانه گزنه مانند مسموميت با پياز عنصل مىباشد اين دارو به علت اسيد فرميك زيادى كه دارد دستگاه\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nگوارش را از معده تا مقعد زخم مىكند . متأسفانه اين روزها عده‌اى بدون اطلاع از اثرات سوء آن دانه اين گياه را براى خوردن تجويز مىكنند .\r\n13 - عسل تند عطسه‌آور - مزاج اين عصارة گياهى گرم است . در بعضى نقاط زمين نوعى عسل هست كه مزه‌اش تند و بوى آن عطسه‌آور است اين شهد را زنبوران از روى گياهان سمى جمع‌آورى مىكنند روى خود زنبوران اثر سمى ندارد . چون آن را بو كنند عطسه مىآورد و اگر زياد بو كرده شود انسان را به ضعف بسيار شديد مىاندازد و ممكن است انسان غش كند و شخص عرق سرد مىكند و حال مسموم با اين عسل مانند حال كسى است كه با شوكران مسموم شده باشد .\r\n14 - ترياك - ترياك شيرابه گياه خشخاش است در ضمن اينكه داروى بسيار مفيد بوده و مصارف فراوان دارد و ترياق خوبى براى بعضى از سموم است مسموم‌كننده مىباشد و كسى كه مقدار هشت تا ده گرم ترياك بخورد بشدت مسموم مىشود و علائم زير در او نمايان مىگردد . سرگيجه ، سرد شدن دست و پا ، تنگى نفس ، زرد شدن رنگ رخسار ، خواب‌آلودگى بسيار ، به سختى سخن گفتن ، عرق سرد كردن و اگر او را نجات ندهند به حالت كزاز و خفگى از دنيا مىرود . ( مزاج اين گياه سرد است )\r\n15 - بنگ دانه يا بذر البنج - اين گياه هم مانند ترياك جزء مواد مخدر است و كسى كه مقدار ده گرم از آن را بخورد بدنش سست مىشود ، زبانش ورم مىكند ، از دهانش كف بيرون مىآيد ، چشمهايش سرخ مىشود ، حس شنوائى خود را از دست مىدهد و به حال ديوانگى مىافتد و اگر نجات داده نشود ممكن است از بين برود . ( مزاج اين گياه سرد است )\r\n16 - تاتوره ( داتورا ) - گياهى است سمى و جنون‌آور و مقدار كمى از آن تقريبا نيم مثقال از اين گياه اگر خورده شود سبب اختلال حواس و ديوانگى مىشود و مقدار پنج گرم آن مسموميت شديد درست مىكند ، فرد مسموم شده چشمانش سرخ مىشود ، سرگيجه مىگيرد ، هذيان‌گوئى مىكند ، مانند مستان تلوتلو مىخورد ، خواب‌آلود شده و عرق سرد مىكند و بالاخره از بين خواهد رفت .\r\n17 - مهر گياه يا يروح الصنم يا گياه ادمه - كسى كه از اين گياه بخورد بدنش بخارش مىافتد ، گوشش كر مىشود ، بدون اراده بخواب مىرود و بالاخره حالتى شبيه به كزار به او دست مىدهد و اگر نجات پيدا نكند از دنيا مىرود .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nدر مردم عوامل اين عقيده هست كه مهر گياه محبت بين زن و شوهر را زياد مىكند اين عقيده درست نيست و جز خطر جانى چيز ديگرى ندارد . ( مزاج اين گياه سرد است ) بعضى از گياهان غير سمى را هم نمىتوان بطور مستمر خورد چون استمرار مصرف آنها در درازمدت اثر بدى روى انسان مىگذارد . مانند گشنيز ، اسفرزه ، قارچهاى غير سمى كه متأسفانه در زمان حاضر بدون توجه به عواقب آن به مقدار زياد خورده مىشوند ، كاهوى تلخ و غيره\r\n\r\nمداواى افرادى كه از گياهان سمى خورده‌اند\r\n1 - قبل از هر چيز بيمار بايد استفراغ كند يا معده او را شستشو دهند و دارو را از دستگاه گوارش او خارج نمايند و اگر دارو از معده گذشته و به روده‌ها وارد شده باشد لازم است فورا بيمار را بسترى كنند و براى او سرم بزنند در صورت امكان روده‌ها را شستشو كنند و در غير اين صورت روغن‌هائى كه بسرعت روده بيمار را تخليه مىكند به مسموم بخورانند و براى او تنقيه زياد بريزند .\r\n2 - جهت استفاده از داروهاى ضد سم لازم است مزاج سمى كه خورده شده و اثراتى را كه روى اندامها مىگذارند در نظر بگيرند مثلا كسى كه پياز عنصل خوردن باشد بايد به او داروهائى داده شود كه از سوزش و زخم شدن مخاطهاى داخلى جلوگيرى كند مانند دادن شير فراوان ، آب ليمو شيرين ، شربتهاى سرد مزاج و ماست شيرين ضمنا مىتوانند زرده تخم‌مرغ را در سركه پخته و به بيمار بدهند .\r\n3 - در مسموميت با بعضى از داروهائيكه حال خفگى درست مىكنند ضمن انجام كارهاى مقدماتى لازم است با استفاده از كپسولهاى اكسيژن از خفگى مسموم جلوگيرى شود ، و اگر بيمار تشنج داشته باشد مقدار زيادى شير و روغن حيوانى به او بدهند و اعضاء بدن او را مالش دهند و اگر مسموم اسهال شديد داشته باشد بايد مواظب باشند كه آب بدن مسموم از دست نرود . بعضى از گياهان سمى مانند دانه گزنه ايجاد سرفه مىكنند بايد سرفه آنان را با داروهاى لعابدار مداوا كنند .\r\n\r\nجانوران سمى\r\nدسته‌اى از جانوران همه اعضاء بدنشان براى انسان سمى مىباشد ، مانند آفتاب پرست سمندر ( سالاماندر ) ، مارمولك ، پرسخ يا تيرانداز ( قنفذ ) ، جوجه تيغى ، قورباغه‌هائى\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nكه در مردابها زندگى مىكنند و معمولا رنگ آنها سبز است و بعضى از قورباغه‌هائى كه رنگ مايل به قرمز دارند و بعضى از قورباغه‌هائى كه در جنگلهاى نواحى گرمسيرى روى درختان زندگى مىكنند روغنى كه از آنها گرفته مىشود سم بسيار مهلكى است و اگر اين روغن را به شمشير بزنند شمشير زهرآلود درست مىشود .\r\nدسته دوم جانورانى هستند كه بعضى از اعضاء بدنشان يا ترشحاتى كه از آنها خارج مىشود و يا روغنى كه از آنها گرفته مىشود براى انسان سمى مىباشد مانند زهرابه پلنگ كه ماده‌اى سمى است و خوردن مقدار كمى از آن ظرف دو يا سه ساعت انسان را مىكشد امّا اگر چهار يا پنج ساعت بگذرد و شخص مسموم هلاك نشود از راه ادرار دفع مىشود و خطر مرگ از بين خواهد رفت .\r\nزهره سگ آبى هم سم مهلك است و اگر فردى يك قطره از زهره سگ آبى بخورد بعد از يك هفته خواهد مرد .\r\nزهر جانوران زهرى مانند زهر مارهاى زهرى و زهر عقرب و بعضى از عنكبوتها و رطيل اگر خورده شوند و از جداره روده بتوانند جذب خون شوند انسان را مسموم خواهند كرد .\r\nخون گاو نر بخصوص اگر قبل از ذبح كردن آن را خسته كرده باشند اگر خورده شود شخص را مسموم مىكند و آثار و علائم مسموميت بتدريج در انسان ظاهر مىشود و اگر مداوا نگردد فرد را به حال خفگى خواهد كشت .\r\nغذاهاى كهنه هم در اثر تكثير باكتريهاى سمى در آنها اكثرا مسموم‌كننده مىباشند و در انسان ايجاد مسموميت مىكنند .\r\n\r\nاز بين بردن موهاى زائد\r\nاكثرا مشاهده مىشود كه در بدن و صورت خانمها موهائى شبيه به موهاى صورت مردان روئيده است و به زيبائى آنان لطمه مىزند . براى از بين بردن موهاى زائد هم مىتوان از داروهاى گياهى استفاده نمود و هم مىتوان با وسائل الكتروليز نسبت به حذف اين موها اقدام نمود .\r\nاينك چند نمونه از داروهائى را كه از قديم براى زايل كردن اين موها استفاده مىشده يادآور مىشويم .\r\n1 - دانه بذر البنج يا بنگ دانه را بكوبند در سركه تند بجوشانند صاف كنند و هربار كه موها را مىكنند چند روز و هر روز چند بار از اين محلول به جاى كنده شده موها بزنند . اين محلول از منفذى كه جاى مو بوده نفوذ مىكند و چون به پياز مو برسد آن را از بين مىبرد و عوارض جانبى هم ندارد بهتر است شخص درازكش كند و از دارو بجاى موها بزنند .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n2 - اگر سعد كوفى نوع زعفرانى رنگ را پودر كنند با مختصر كره حيوانى مخلوط نموده پس از كندن موها به جاى آنها بمالند پياز مو را از بين خواهد برد .\r\n3 - در بسيارى از كتب نوشته شده كه قورباغه زهرى يا شوكران كبير براى از بين بردن موهاى زائد استفاده مىشود امّا به نظر اينجانب اين دو دارو عوارض جانبى دارند و بهتر است كه خودسرانه از اين دو دارو استفاده نشود و بعضى نوشته‌اند اگر گوشت جوجه تيغى را در روغنى طبخ كنند و بر جائى كه موهاى آن كنده شده بمالند از رويش مو جلوگيرى مىكند امّا اين امر هم باثبات نرسيده بلكه بتجربه رسيده روغن فوق پياز مو را قوىتر مىكند .\r\n4 - اگر سفيداب سرب و پودر زاج سفيد را با سركه يا عصاره بنگ‌دانه مخلوط كنند و پس از كندن موها روزى چند بار جاى موها بمالند اكثر مواقع از رويش مجدد مو جلوگيرى مىكند .\r\nداروها و راه‌هاى ديگرى هم در زمان قديم اعمال مىشده كه از ذكر آنها خوددارى شده است .\r\n\r\nسفيدى زودرس موى سر و صورت چند عامل مىتوانند در سفيدى زودرس موها دخالت داشته باشند :\r\n1 - آمادگى ارثى و خانوادگى در بعضى افراد سبب زودتر از موقع سفيد شدن موهاى بدن مىشوند و اين افراد اگر تحت تأثير عوامل خارجى هم قرار بگيرند موهاى آنان زودتر از موقع سفيد خواهد شد .\r\n2 - بعضى مواد غذائى درصورتىكه در مصرف آنها زياده‌روى شود در سفيدى زودرس موها موثر خواهد بود مانند ترشىجات بخصوص سركه و بخصوص سركه‌هائى كه از ميوه‌هائى غير از انگور تهيه مىشوند ، دوغ ، مصرف زياد كاهو ، مصرف زياد گوجه‌فرنگى خام ، وانيل ، قهوه و غذاهائى كه حرارت غريزى بدن را پائين مىآورند و تركيبات داروئى كه در صنعت غذاسازى به كار برده مىشوند .\r\n3 - مصرف بىرويه بعضى از داروهاى شيميائى مانند داروهاى ضد سرطان و داروهاى ضد افسردگى\r\n4 - اضطراب و گرفتاريهاى روحى و روانى در سفيدى زودرس موهاى بدن موثر مىباشد .\r\n5 - وجود بعضى انگلها بخصوص انگلهاى گوارشى در سفيدى زودرس موهاى بدن موثر مىباشند .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\n6 - مبتلا شدن پوست سر به بعضى بيماريها مانند بيماريهاى قارچى يا غير ميكروبى مانند برص و غيره مىتوانند سبب سفيدى زودرس موها شوند .\r\n7 - عمل جماع اگر به حد افراط برسد موها را زودتر از موقع سفيد خواهد كرد .\r\n8 - ورزشهاى سنگين و كارهاى طاقت‌فرسا كه خارج از حد توان انسان باشند .\r\nجهت جلوگيرى از سفيدى زودرس موها مىتوان از داروهاى ضمادى و خوراكى توأما استفاده نمود . از داروهاى ضمادى برگ مورد و جفت و بلوط و قرنفل ( ميخك ) و جوز بوّا را بكوبند پودر شود بجوشانند و روزى دوبار به پوست سر بمالند و قدرى ماساژ دهند از داروهاى خوراكى بهتر است ابتدا مختصر منضج و مسهل گرم مزاج به فرد داده شود تا بدن از اخلاط پاك گردد سپس اقدام كنند به خوردن معجون شيخ الرئيس صبح‌ها و شربت بقراط عصرها و ادامه دهند و از ساير عواملى كه در سفيدى موها مؤثرند پرهيز نمايند .\r\n\r\nچند نمونه از داروهاى ديگرى كه براى جلوگيرى از سفيدى زودرس موها مؤثر مىباشند .\r\n1 - نسخه . هليله سياه چهار قسمت ، برنج كابلى دو قسمت ، آمله دو قسمت ، دار فلفل يك قسمت جوز بوّا يك قسمت مجموع را بكوبند پودر شود با عسل طبيعى درآميخته به صورت معجون درآورند و پس از پاك كردن بدن از اخلاط موزى روزانه به قدر يك فندق از اين معجون را صبح ناشتا بخورند و ادامه دهند . اين معجون در مداواى بسيارى از بيماريهاى سرد مزاج هم مؤثر است .\r\n2 - نسخه . هليله كابلى ، هليله سياه ، زنجبيل ، جوز بوّا ، دارچين را بطور مساوى گرفته بكوبند پودر شود با عسل طبيعى درآميزند به صورت معجون درآيد از اين معجون روزانه به قدر يك فندق بخورند .\r\n3 - نسخه . شحم حنظل را بخيسانند صاف كنند از آب صاف شده صبح‌ها به پوست سر بمالند برگ مورد و جفت و زنجبيل و قرنفل را بجوشانند از آب صاف شده شب‌ها بمالند .\r\n4 - روغن‌هاى مفيد براى ضماد به بن موها عبارتند از روغن عنصل ، روغن سياه دانه ، روغن خردل ، روغن سير ، روغن دارچين ، روغن آس ( مورد ) و روغن پنبه دانه\r\nتبصره . اگر پوست سر خارش داشته باشد و قرمز شده يا داراى جوشهاى گرم مزاج باشد بايد ابتدا به مداواى جوش و خارش سر پرداخته شود سپس به مداواى سفيدى زودرس بپردازند .\r\n\r\n","description":"","footnote":"","page_name":" 178 ","page_number":178},
  {"content":"\r\n\r\n\r\nشوره پوست بدن\r\nشوره‌اى كه در پوست بدن پيدا مىشود اگر قارچى و ميكروبى و يا در اثر عارضه بعضى بيماريها مانند اكزماى شوره‌دار و غيره باشد مداواى آن بيمارى همان مداواى شوره سر خواهد بود امّا اكثر مواقع شوره‌ها بخصوص شوره سر پوسته‌هائى است كه تشكيل شده‌اند از سلولهاى مرده طبقه شاخى پوست بانضمام چربى پوست و مواد خارجى مانند گرد و غبار هوا و غيره و از ميان قسمتهاى مختلف بدن اين نوع شوره اكثرا در سر خودنمائى مىكند و ما در اين بحث از شوره سر گفتگو خواهيم كرد .\r\nاگر شوره سر از قارچ باشد از داروهاى كشنده قارچ مانند جوشانده شحم حنظل بايد استفاده شود بدين طريق كه شحم حنظل را بخيسانند يا بجوشانند و از آب صاف‌شده چند روز صبح و شب به پوست سر بمالند و قدرى ماساژ دهند تا قارچ‌ها از بين بروند . اگر شوره سر مربوط به زخمهاى موجود در پوست سر باشد بايد زخمها را مداوا نمود . زمانى كه شوره سر از نوع ساده آن مىباشد و از پوسته‌پوسته شدن لايه شاخى پوست سر بوجود مىآيد در اين حالت بايد زاج سفيد را پودر كنند و از پودر حاصل در سركه‌اى كه داغ كرده‌اند بريزند و چند روز صبح و شب روى سر ريخته و پوست سر را با اين محلول مالش دهند تا شوره‌ها از بين بروند .\r\nبعضى مواقع شوره‌هائى كه در سر بوجود مىآيند به صورت قطعات بزرگند و به زودى از بين نمىروند اين نوع از شوره را شوره حزّازى يا شبه كچلى گويند و براى مداواى آن بهتر است از داروهائيكه در مداواى كچلى به كار برده مىشوند استفاده شود و سر را مرتب بشويند و پاكيزه نگهدارند و در صورت امكان تمام سر يا جاهايى كه خشكه و شوره دارند بتراشند .\r\nامّا زمانى كه شوره سر در اثر بيمارى پسوريازيس باشد بسيار سخت علاج است و بايد مداواى پسوزيازيس يا داء الصدف بشود .\r\n\r\nداروهاى زير در مداواى اكثر شوره‌هاى سر مفيد مىباشند\r\n1 - با آب جوشانده شحم حنظل روزى دو سه بار سر را شستشو كنند .\r\n2 - زهره گاو نر را با گوگرد پودر كرده مخلوط كنند و صبح و شب به پوست سر بمالند و قدرى ماساژ دهند .\r\n3 - زاج زرد و مويزك را پودر كرده در مقدارى آب بخيسانند پس از بيست و چهار ساعت صاف كنند و از آب صاف‌شده به پوست سر بمالند شوره‌ها را از بين خواهد برد ضمنا مىتوان پودر حاصل مذكور را با روغن زيتون مخلوط كرده و پس از خوب تراشيدن موها به پوست سر بمالند و قدرى ماساژ دهند .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\n4 - برگ مورد و سلاب جفت و شحم حنظل را بطور مساوى گرفته بجوشانند صاف كنند و از آب صاف‌شده روزى چند بار به پوست سر بمالند و قدرى ماساژ دهند اكثر شوره‌ها را از بين مىبرد .\r\n\r\nپيرى زودرس\r\nپيدايش آثار و علائم پيرى به دو سرى عوامل بستگى دارند . عوامل ارثى و عوامل محيطى ، آثار و علائم پيرى معمولا با گذشت عمر بتدريج ظاهر مىشوند لكن اين آثار در بعضى از افراد پيش از موقع انتظار ظاهر مىگردند .\r\nسن پيرى در جوامع مختلف بشرى متفاوت است . بطور متوسط از هفتاد سال به بعد را سن پيرى مىنامند .\r\nالف - عوامل ارثى : بعضى از فاميلان بطور ارثى عمرى كوتاه داشته و آثار پيرى در آنان زود ظاهر مىشوند و در مقابل بعضى افراد بطور ارثى معمر بوده و اگر عوامل محيطى يا بيماريهاى صعب العلاج بر آنان هجوم نياورند عمر طولانى خواهند داشت و آثار پيرى در آنان ديرتر ظاهر خواهند شد .\r\nب - عوامل محيطى : بسيارى از عوامل هستند كه سبب پيرى زودرس مىشوند كه تعدادى از آنها را ذيلا يادآور مىشويم :\r\nوقوع اتفاقات ناگوار ، ورشكستگى ، تنگدستى ، زندگى با افراد بدخلق و ناسازگار ، اشتغال به كارى كه خارج از حد توان انسان باشد بخصوص اگر علاقه‌اى هم در انجام آن نباشد ، شهوت‌رانى زيادتر از اندازه طبيعى يا خارج از حال طبيعى ، ورزشهاى زياد سنگين ، عدم استفاده از مواد غذائى لازم ، استفاده درازمدت از بعضى داروها مانند قرصهاى خواب‌آور و داروهاى آرام‌بخش ، اعتياد به مواد مخدر و زندگى در محيطهاى شلوغ و پر سروصدا . يكى ديگر از عوامل بيرونى يا محيطى كه در زودتر از موقع پير شدن افراد زياد موثر مىباشد ترس و وحشت است اين ترس و وحشت از هر چيزى كه باشد سبب پيرى زودرس خواهد شد .\r\n\r\nافراد مسن بايد به نكات زير توجه داشته باشند تا سلامت روحى و جسمى خود را به خطر نياندازند .\r\n1 - نسبت به زندگى خود علاقه‌مند باشند و در فعاليتهاى تفريحى و گردش و ورزش‌هاى مناسب خود شركت نمايند .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\n2 - در منزل زياد نمانند و از تنهائى و بيكارى بپرهيزند و اگر شغلى ندارند به هواهاى پاك رفته به قدم زدن و گردش بپردازند .\r\n3 - بدن خود را پاكيزه نگهدارند امّا با چربى بدن خود مبارزه نكنند تا پوست بدن خشك نشود و لطافت خود را حفظ كند .\r\n4 - غذاهاى مقوى زود هضم بخورند و از سبزيجات و ميوه‌هاى تازه استفاده كنند .\r\n5 - كفش راحت و لباس نرم و راحت بپوشند .\r\n6 - حد اكثر سعى شود از دارو كمتر استفاده كنند بخصوص از داروهاى خواب‌آور شيميائى .\r\n7 - الكل نخورند ، سيگار نكشند و خود را به مواد مخدر آلوده نكنند .\r\n8 - حساسيت‌هاى بىمورد را كنار بگذارند و نسبت به اعمال ديگران كه نزد آنان خوش آيند نيست حساسيت از خود نشان ندهند و خشمگين نشوند پروين اعتصامى در اين زمينه فرموده‌اند :\r\n دلى كه سخت ز هر غم تپيد شاد نماند * كسى كه زود دل آزرده گشت دير نزيست \r\n\r\nچيزهايى كه رنگ رخساره را نيكو مىكنند\r\nاولين چيزى كه سبب نيكوئى رنگ رخساره آدمى است سلامتى جسم و روح انسان است ساير عوامل موثر در نيكوئى رنگ رخسار عبارتند از :\r\n1 - مواد غذائى - تخم‌مرغهائى را كه در فضاى آزاد گردش مىكنند و غذاهاى طبيعى مىخورند به صورت نيم‌پز درست كنند و صبح ناشتا بخورند ، عسل طبيعى ، زعفران بخصوص اگر زعفران را با شير بز صبح ناشتا بخورند ، از سبزيجات سوسنبر و نعناع تازه ، ترپ ، تره‌تيزك ، پياز پخته يا پيازى كه با روغن حيوانى سرخ شده باشد ( امّا پياز خام رنگ رخساره را خراب مىكند ) ، سير ، انجير ، انگور ، خربزه ، انار ، گوشت پرندگان بخصوص گنجشك و كبوتر صحرائى كه چون به صورت غذا مصرف شوند بدن را تقويت و رنگ رخساره را نيكو مىكنند . لازم به ذكر است از خوردنىها آنها كه سرد مزاج‌اند براى افراد گرم مزاج و آنها كه گرم مزاج‌اند براى افراد سرد مزاج مفيدند .\r\n2 - مواد داروئى خوراكى - ميخك ، جوز بوّا ، صمغ انجدان ، مصطكى ، روغن فندق ، روغن كنجد اصل ، شربت بقراط ، عرق آويشن ، عرق بومادران ، عرق ترخون و براى افرادى كه مزاج زياد گرم دارند عرق ريشه كاسنى و عرق شاهتره و بيد مشك مفيد است\r\n\r\n","description":"","footnote":"","page_name":" 181 ","page_number":181},
  {"content":"\r\n\r\n3 - داروهاى ضمادى - گل‌برگ گل برزك را در شير بجوشانند و بر چهره بگذارند ، سفيده تخم‌مرغ را با لعاب اسفرزه مخلوط كنند و به صورت افراد گرم مزاج يا صورتهاى تيره رنگ بمالند ، صدف تخم‌مرغ و مردار سنگ را پودر كنند و با كره حيوانى مخلوط كرده به صورتهائى كه كك و مك دارند بمالند ، پودر نشاسته را با شير بمالند ، آرد باقلا را با شير و سفيده تخم‌مرغ مخلوط كرده روى صورت بمالند .\r\n4 - بخورها - بخور دادن بعضى گياهان به صورت سبب لطافت پوست صورت مىشوند مشروط بر آنكه پس از بخور آب سرد به صورت نزنند و جلوى هواى سرد يا هواهاى زياد گرم و خشك نروند تا پوست آسيب مجدد نبيند مانند بخور اسطوخودوس ، گل بابونه ، تخم گشنيز و قهوه ، بخور سير ( براى رنگهاى پريده ) و بخور پوست انار براى چهره‌هاى قرمز يا تيره رنگ .\r\nلازم به ذكر است كه گردش و تفريح و سرگرمىهاى مفرّح و همنشينى با افراد خنده‌رو و شوخ و ايجاد اميد و شادى و شادابى در روح و روان انسان بدن را سالم و رنگ رخساره را نيكو نگه مىدارد .\r\n\r\nكك و مك و رنگين دانه‌هاى قهوه‌اى يا سياه پوست صورت\r\nدر بعضى از خانواده‌ها پوست صورت حساس است و آمادگى دارد كه لكه‌هاى كك و مكى و رنگين دانه‌هائى در زير پوست يا روى پوست مجتمع شده و رنگ رخساره را خراب كنند . عوامل موثر در پيدايش اين كك و مك‌ها يكى عامل خارجى است كه همان اشعه ماوراء بنفش خورشيد است و ديگرى عامل داخلى مىباشد كه اطباء سنتى آن را تنبلى كبد و دستگاه گوارش دانسته‌اند ازاين‌جهت است كه جهت از بين بردن كك و مك‌ها اطباء سنتى داروهاى خوراكى و ضمادى را توأما تجويز مىكرده‌اند .\r\n\r\nالف - داروهاى ضمادى :\r\n1 - گوگرد سفيد و زاج سفيد و نمك طعام را بطور مساوى گرفته بكوبند و پودر شود و چند حبه سير را بكوبند و در حدود يك ليوان سركه بريزند تا سير و سركه درست شود يك روز در ميان صبح و شب از پودر مذكور با اين سير و سركه مخلوط كنند و روى لكه‌ها بمالند يكى دو ساعت بماند بعد بشويند و با روغن گل بنفشه يا روغن گشنيز يا روغن بادام اصل چرب كنند و يك روز در ميان مقدارى پياز عنصل را بكوبند با سركه بمالند روى لكه‌هاى كك و مكى و پس از ساعتى بشويند و با يكى از روغنهاى فوق الذكر چرب كنند و پس از اين عمل جلو نور خورشيد نروند .\r\n2 - مقل ارزق را بكوبند با مقدارى سركه تند مخلوط كنند و روى لكه‌ها بمالند .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n3 - زبد البحر يا كف دريا را بكوبند پودر شود و از اين پودر با سركه بمالند . روى لكه‌ها\r\n4 - پياز زعفران و پياز گل نرگس را باهم بكوبند و خوب مخلوط كنند و بگذارند روى لكه‌هاى صورت يكى دو ساعت بماند سپس بشويند و جاى آن را با روغن بادام اصل چرب كنند\r\n5 - مقل ارزق و مرمكى از هركدام چهل گرم ، خردل سياه سى گرم ، تخم شنبليله دويست گرم و مردار سنگ حدود هفتاد گرم مجموع را بكوبند و در حدود يك‌صد و پنجاه گرم روغن زيتون ( كهنه باشد بهتر است ) مخلوط كنند و بهم زنند تا خوب درهم شوند و از اين دارو صبح و شب روى لكه‌ها بمالند .\r\nتذكر : در بعضى كتب سنتى نوشته شده است كه جيوه كشته شده را با داروهائى كه ذكر آنها لازم نيست مخلوط كنند و روى لكه‌هاى كك و مكى بمالند امّا مردم بايد آگاه باشند كه ماليدن تركيبات جيوه يا مواد داروئى مخلوط شده با جيوه بر بدن صلاح نيست چون جيوه از پوست بدن جذب مىشود و انسان را بشدت مسموم مىكند و اگر ادامه يابد براى كبد مشكلات جبران‌ناپذيرى درست مىكند .\r\n\r\nب - داروهاى خوراكى :\r\nداروهائيكه سبب تخليه منظم دستگاه گوارش مىشوند و كيسه صفرا را تخليه مىكنند ماند فلوس براى افراد گرم مزاج و سناى مكى يا هليله سياه براى افراد سرد مزاج تجويز شود و روزانه هر سه ماه يك بار مقدارى از اين داروها يا مشابه آنها را بخورند بدن از اخلاط پاك مىشود و آمادگى بدن براى اجتماع دانه‌هاى رنگى در پوست نقصان ميابد .\r\nتذكر : افرادى كه داروهاى زدودن لكه‌هاى پوستى را بر پوست صورت مىمالند اولا بايد در معرض اشعه ماوراء بنفش خورشيد قرار نگيرد در ثانى دستگاه گوارش و كبد خود را با پرخورى و يا مصرف غذاهائى مانند تخم‌مرغ ، گوجه‌فرنگى ، پسته ، بادمجان ، گوشت گاو ، سوسيس كالباس ، باقلا ، غذاهاى زياد چرب ، نوشابه‌هاى داراى مواد رنگى و تخمه آفتابگردان تنبل نكنند تا پالايش خون بهتر صورت پذيرد و مواد رنگى در زير پوست متمركز نشوند .\r\n\r\nلاغرى\r\nلاغرى و چاقى در مناطق مختلف روى زمين معيارهاى متفاوت دارند . در هر منطقه‌اى از روى زمين معدل وزن همه افراد آن منطقه با داشتن قد و سن يك سال معيار اندازه گيرى چاقى و لاغرى مىباشد افرادى كه وزن آنان از اين حد متوسط پائين‌تر باشد جزء افراد لاغر محسوب مىشوند .\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nبرابر آمارهاى موجود در طول تاريخ و آمار سازمان جهانى بهداشت در زمان حاضر افرادى كه وزن آنان به ميانگين وزن جامعه نزديك‌ترند از افراد چاق يا افراد زياد لاغر سالم‌تر بوده و طول عمر بيشترى خواهند داشت در مقابل افراد چاق‌تر از حال طبيعى بيشتر مورد هجوم بيماريهاى مختلف مانند قند و چربى و فشار خون و ناراحتىهاى قلبى و مفصلى و غيره قرار مىگيرند .\r\nعوامل مختلف مىتوانند سبب لاغرى شوند و اين عوامل و نحوه مداواى آنها در كتاب طب سنتى سينا شرح داده شده و اينك مواردى كه در كتاب مذكور گنجانده نشده قيد مىگردد .\r\n\r\nجهت مداواى لاغرى\r\n1 - نسخه جهت مداواى لاغرى - ميوه درخت صنوبر ، مغز بادام شيرين ، مغز فندق ، مغز پسته ، شاهدانه ، مغز گردو و دانه قدومه از هركدام بطور مساوى را اخذ كرده بكوبند پودر شود با عسل طبيعى درآميخته به صورت معجون درآورند و روزى دوبار از اين معجون به قدر يك گردوى درشت بخورند .\r\n2 - نسخه - داروى ديگرى كه بوسيله اينجانب بتجربه رسيده : ابتدا يك منضج و مسهل برحسب مزاج بيمار تجويز شود تا بدن از اخلاط و مواد زائد پاك گردد سپس مقدار حدود صد گرم انزروت تميز و پاك كرده را با حدود دويست گرم دانه قدومه ( تودرى ) بكوبند پودر شود و پودر حاصل را با حدود پانصد گرم پودر نارگيل تازه مخلوط كنند و در يخچال گذارند و هر روز صبح افراد بالغ ابتدا قدرى ورزش كنند و پس از اتمام نرمش و رفع خستگى مقدار دو قاشق غذاخورى از اين پودر را با دو عدد زرده تخم‌مرغى كه در قفس يا مرغدارىها نگهدارى نمىشوند و آزاد روى زمين مىگردد و قدرى شير و يك قاشق مرباخورى عسل طبيعى صبح ناشتا بخورند و ادامه دهند و بدن خود را روزى دو بار صبح و شب مالش دهند . ورزش بايد سبك باشد و از غذاهاى زود هضم و خون‌ساز استفاده كنند و گردش و تفريح نمايند و شوخى و تفريح و خنده براى اين افراد مفيد است و از زياد صحبت كردن و ورزشهاى سنگين بايد بپرهيزند .\r\n3 - نسخه - مويز خوب دو كيلو ، دانه خشخاش دويست و پنجاه گرم ، پودر زنجبيل دويست و پنجاه گرم ، شاهدانه پانصد گرم ، دانه مرزه يا دانه ترخون دويست و پنجاه گرم و دانه تره‌تيزك دويست و پنجاه گرم مجموع را بكوبند تا به صورت حلوا درآيد در يخچال گذاشته و صبح و عصر به قدر يك گردوى بزرگ از اين معجون يا حلوا را با قدرى شير بخورند و اگر احساس حرارت زياد كردند مىتوانند در فصل انار از انار و در فصولى كه انار نيست از رب انار استفاده كند .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nاز غذاهائى كه بدن را فربه و نيروى جسمانى را زياد مىكنند يكى گنجشك است . افراد لاغر مىتوانند هر نوبت چند عدد گنجشك ذبح شده را تميز كرده پس از بيرون آوردن احشاء با سر و استخوانهايش خوب بكوبند و طبخ كنند به‌طورىكه خوب پخته شود و چند روزى ميل نمايند و مىتوانند گوشت و استخوان آن را خوب بكوبند يا چرخ كنند و تفت دهند و ميل كنند . ديگر كبوتر جوان است و اگر نوع صحرائى آن باشد گوشت آن مقوىتر است .\r\n\r\nبراى لاغر شدن چه كارهائى بايد كرد\r\nاگر فردى عضلات و استخوانهايش درشت باشند لكن در بدن چربى اضافه نداشته باشد و از نظر وزن خويش در حال صحت و سلامت باشد به نظر اطباء سنتى نيازى به لاغر كردن خويش ندارد امّا ساير افراد چاق اگر قصد لاغر شدن داشته باشند مىتوانند دستورات زير را به كار بندند .\r\n1 - تا حد امكان از غذاهاى روزانه خود بكاهند امّا چون بدن انسان نياز به همه عناصر و مواد چهارگانه غذائى براى ادامه حيات خود دارد بايد از اقسام مختلف غذاها ميل كنند ولى به مقدار كم بخورند .\r\n2 - از غذاهاى خوشمزه نخورند و بيشتر از غذاهائى بخورند كه دوست ندارند .\r\n3 - در زمين‌هاى سفت و سخت بخوابند .\r\n4 - ورزشهاى سنگين نمايند .\r\n5 - در آبهاى داغ بنشينند تا عرق فراوان كنند و يا در زير آفتاب در هواهاى گرم پياده‌روى كنند و از ورزشها دويدن و طناب زدن در سوختن چربيها و لاغر شدن انسان موثرترند .\r\n6 - افرادى كه زيادتر از حد طبيعى چاق مىباشند اگر چند نوبت از داروهاى استفراغ‌آور بخورند و استفراغ كنند و از مسهل‌هاى گياهى هم بموازات آن استفاده نمايند بطور قابل توجهى از وزن آنان كاسته مىگردد .\r\n7 - اگر ضمن خوردن مسهل از داروهاى مدر هم استفاده كنند عمل لاغرى را سريع‌تر مىسازند . بعضى از داروهاى ضمادى هم مىتوانند با تحريك عضو مقدارى از چربىهاى متمركز در اعضاء بدن را ذوب نمايد مانند ضماد زبد البحر با سركه روى شكم و باسن و يا ماليدن پياز عنصل با آب گرم در جاهائى از بدن كه چربى زياد دارند امّا داروهاى ضمادى نمىتوانند مانند داروهاى خوراكى اثربخش باشند .\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nيكى از داروهائيكه چربىهاى زيادى بدن را ذوب و دفع مىنمايند سولفات دو سود مىباشد افراد چاق و افرادى كه چربىهاى ذخيره‌اى بدن يا چربى خون بالائى دارند مىتوانند روزانه مقدار پانزده گرم از اين ملح را در مقدارى آب داغ حل كرده و پس از سرد شدن صبح ناشتا بخورند و مدتى ادامه دهند و ساير برنامه‌هاى لاغرى را هم بموازات آن انجام دهند بطور قابل توجهى چربىهاى اضافى را ذوب و دفع مىنمايد .\r\nيكى از گياهانى كه در لاغر نمودن افراد چاق اثر خوبى دارد اسد العدس يا سريشلر يا سس كبير مىباشند . اين گياه سبزينه ندارد و به صورت انگل به درختان ديگر مىچسبد و شيره پرورده گياه ميزبان را مىمكد و گياه ميزبان را مىكشد اين گياه از نظر كشاورزان يك انگل بسيار مخرب است امّا از نظر پزشكان سنتى داروى بسيار خوبى است براى مداواى چاقىهاى زيادتر از حال طبيعى . اگر روزانه مقدار پنج گرم از اين گياه را بپزند و ميل كند و يا به صورت خام با قدرى سركه بخورند سبب لاغرى بدن افراد فربه مىشود و اين مقدار خوراك ضرر و زيانى هم براى انسان ندارد ، ضمنا اين دارو مدر بول است و سنگهاى رسوب كرده در نقاط مختلف بدن را متلاشى مىكند ، بعلاوه اين گياه در مداواى يرقان هم بسيار موثر مىباشد .\r\nبراى خرد كردن سنگهاى نقاط مختلف بدن بايد آن را با آب كرفس بخورند و براى مداواى يرقان آن را با سكنجبين بخورند .\r\nبراى خرد كردن سنگهاى نقاط مختلف بدن بايد آن را با آب كرفس بخورند و براى مداواى يرقان آن را با سكنجبين بخورند .\r\n\r\nخطراتى كه افراد چاق را تهديد مىكنند\r\nافرادى كه وزن آنان با در نظر گرفتن سن و قد و اسكلت استخوانىشان از حد متوسط مردم منطقه خود بيشتر باشد جزء افراد چاق محسوب مىشوند .\r\nافراد چاق بخصوص آنان كه حركات جسمى كمترى دارند در معرض بسيارى از بيماريهاى خطرناك قرار مىگيرند . مانند سكته و مرگهاى ناگهانى ، فشار خون ، ناراحتىهاى قلبى ، مرض قند ، ناراحتىهاى گوارشى ، ناراحتىهاى عصبى ، ناراحتىهاى تناسلى و ضعف قواى جنسى ، پاره شدن رگهاى خونى و غيره\r\nبعلاوه افراد زياد چاق در اثر بار سنگينى كه بر دوش دارند و در حمل آن مجبورند خسته و كوفته مىشوند و فعاليتهاى آنان هرچه زودتر اقدام لازم معمول گردد و اگر قبل از بلوغ كامل لاغر شوند و به حال طبيعى برسند عمر طولانىترى خواهند داشت و از خطرات چاقى در امان خواهند بود .\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nافرادى كه زياد چاق هستند معمولا افرادى هستند سرد مزاج و بلغمى و مصرف غذاهاى سرد و مرطوب براى آنان مناسب نيست و عمر طولانى ندارند در مقابل آنان افراد متوسط كه نه از حال طبيعى چاق‌تر و نه از حال طبيعى لاغرتر باشند درصورتىكه مزاج آنان هم گرم باشد افرادى هستند كه كمتر در معرض بيماريهاى خطرناك قرار مىگيرند و معمولا طول عمر بيشترى دارند . بنابه روايتى درباره اين افراد رسول خدا فرموده‌اند : فبشّر المحرورين به طول العمر « 1 » يعنى به اين افراد بشارت مىدهم طول عمر را .\r\n\r\nافراد چاق براى لاغر شدن مىتواند اقدامات زير را انجام دهند .\r\n1 - حتى المقدور غذا كمتر بخورند و گرسنگى را قدرى تحمل نمايند . لكن چون بدن انسان به انواع و اقسام غذاها نيازمند است بايد برنامه غذائى آنان متنوع باشد .\r\n2 - ورزش‌هاى پرتحرك و خسته‌كننده بكنند مانند بوكس‌بازى و پرش و طناب‌بازى و امثالهم\r\n3 - افرادى كه بيش از حد چاق مىباشند و مزاجشان سرد و مرطوب است بايد مسهل‌هاى قوى گرم و خشك بخورند تا بدن آنان از اخلاط پاك گردد مانند سناى مكى ، سولفات دو سود ، رب ريوند و يا مصرف بعضى از داروهاى سمى پاك‌كننده بدن به مقدار بسيار كم و زير نظر پزشك متخصص سنتى مانند خوردن يك يا دو قطره از شيره گياه فرفيون چند روز يك بار . اين شيرابه فرد را مبتلا به قى و اسهال مىكند و بدن را بسرعت از اخلاط پاك مىسازد و چربىهاى اضافى را هم ذوب مىنمايد و پس از آنكه بدن از اخلاط پاك شد با ورزش و برنامه غذائى وزن خود را كنترل كنند و هر شش ماه يك بار به پاكسازى بدن چند روزى ادامه دهند تا مجالى براى تجمع اخلاط در بدنشان نباشد . لازم به ذكر است كه فرفيون گياهى است سمى و در مصرف آن بايد دقت كافى شود .\r\n4 - بلافاصله بعد از خوردن غذا نخوابند بلكه قدرى تحرك داشته باشند تا اولا هضم غذا به حال طبيعى انجام شود در ثانى چربىهاى اضافه بسوزند و در اعضاء بدن متمركز نگردند چون خواب بعد از غذا سبب تجمع اخلاط در بدن خواهد شد .\r\n5 - نسخه - اگر ريشه ختمى و ريشه گياه گاو شير ( جواشير ) و گياه مريم نخودى را خشك كرده پودر كنند و روزانه يك قاشق مرباخورى صبح و عصر از اين پودر را بهر صورتىكه راحت باشند بخورند در ذوب چربىها موثر مىباشد و اگر اين داروها را با داروهاى پاك‌كننده بدن از اخلاط بخورند اثر بيشترى خواهند داشت .\r\n\r\n\r\n","description":"","footnote":"\r\n( 1 ) نهج الفصاحه\r\n","page_name":" 187 ","page_number":187},
  {"content":"\r\n\r\n6 - نسخه - دانه نانخواه و دانه سلاب را بكوبند پودر شود و هر روز از پودر حاصل حدود يك مثقال بخورند و ورزش نمايند .\r\n7 - نسخه - ماليدن بعضى داروها بر بدن تا حدى در لاغر كردن افراد چاق موثر مىباشد مانند ضماد پودر زبد البحر ( كف دريا ) با سركه به بدن بخصوص در جاهايى كه چربى زياد دارند يا ضماد پودر شوكران با سركه يا پودر بنگ دانه با سركه تا حدودى در ذوب چربىها موثرند و اين روش بيشتر در لاغر كردن موضعى به كار مىرود .\r\n8 - اگر افراد چاق شكم گرسنه به حمام گرم بروند در ذوب چربىها و اخلاط بلغمى آنان اثر قابل توجهى دارد .\r\n9 - افراد چاق بايد روى زمين سفت و سخت بخوابند و لباسهاى زبر و خشن بپوشند .\r\n10 - از غذاهائى كه زياد دوست دارند كمتر و از غذاهائى كه دوست ندارند بيشتر بخورند\r\n\r\nكوچك ماندن بعضى از اندامهاى بدن\r\nگاهى مشاهده مىشود كه عضوى از اعضاء بدن نسبت به ساير اندامها كوچكتر مىماند و رشد طبيعى ندارد . در چنين حالتى لازم است تنها رشد همان عضو را در مد نظر داشته باشيم و عملى انجام نشود كه تمام بدن رشد كند و چاقى غير طبيعى عارض گردد .\r\nكوچك ماندن بعضى از اعضاء بدن گاه ژنى است گاه هورمنى و گاه در اثر عوامل ديگرى مانند تنگى عروق غذادهنده و يا نيمه فلج شدن عصب مربوط به عضو مىباشد و آنچه بيشتر بمطب مراجعه مىشود كوچك ماندن آلت تناسلى در پسرها و كوچك ماندن پستان در دخترها مىباشد . اگر در حين رشد و نمو متوجه اين امر شوند مداوا بهتر انجام مىشود تا در سنين بالاتر .\r\nزمانى كه متوجه شدند كه آلت تناسلى رشد طبيعى ندارد لازم است كه در همان نوجوانى اقدامات زير را به عمل آورند .\r\n1 - اگر مشكل هورمنى است بايد به پزشك متخصص هورمن‌شناس مراجعه كنند امّا در ساير موارد اقدامات زير را انجام دهند .\r\n2 - كرم خاكى قرمز رنگ را ابتدا در آفتاب گذارند تا خشك شود بعد آن را پودر كنند و در روغن كنجد يا روغن زيتون خالص بجوشانند سپس صاف كرده و با اين روغن روزى چند بار آلت تناسلى را چرب كنند و مالش دهند و قدرى بكشند تا پوست آن كشيده\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nشود و مقدارى زفت را بكوبند پودر شود و از پودر حاصل با قدرى روغن كنجد يا روغن زيتون يا روغن گل نرگس يا آب گرم مخلوط كرده بر عضو بمالند .\r\n3 - پياز گل نرگس را بكوبند در روغن كنجد بجوشانند صاف كنند و با اين روغن عضو كوچك مانده را روزى دو سه بار مالش دهند .\r\n4 - لباس تنگ كه باندامها فشار مىآورد نپوشند و لباس كتانى يا پنبه‌اى و گشاد باشد كه خون به خوبى بتواند در عضو گردش كند و سلولهاى عضو مذكور تغذيه و تنفس كافى داشته باشند .\r\n5 - اگر از غذاها و دواهاى مقوى قواى تناسلى و تنظيم‌كننده هورمن‌ها استفاده شود تا حدودى به اين امر كمك خواهد شد .\r\nلازم به ذكر است دستورات فوق در رشد پستانهائى كه كوچك مانده‌اند نيز موثر مىباشد .\r\n\r\nورم بيضه\r\nاگر ورم بيضه گرم مزاج باشد معمولا ورم سفت است و دردناك و ممكن است رنگ آن هم قرمز شده باشد و اين‌گونه اورام جزء ورم‌هاى باد سرخى مىباشند جهت مداواى اين ورم‌ها بايد روى ورم زالو انداخته شود تا خون فاسد و گير كرده در عضو را خورده و به جريان اندازه و از ضمادىها كافور و طباير و نشاسته و آرد جو را مخلوط كرده بكوبند و روى آن بمالند و از خميرى كه از آرد جو و گل ختمى و اسفرزه كوبيده شده با شير درآميخته روى آن بگذارند و از غذاهاى گرم و تحريك‌كننده بپرهيزند و منضج هاى سرد مزاج بخورند .\r\nاگر ورم جزء اورام گرم مزاج نباشد و يا بيضه آب آورده باشد ابتدا بهتر آب جمع شده را بكشند بعد مداواى اورام سرد مزاج كنند . داروهاى گرم مزاج و روغنهاى گرم مزاج بمالند و منضج و مسهل‌هاى گرم مزاج بخورند .\r\nروز اول منضج اصل سوس تخم كرفس پودنه و رازيانه را بجوشانند يك ليوان صبح و يك ليوان عصر بخورند روز دوم و سوم سناى مكى و اسطوخودوس بخورند تا قدرى شكم كار كند . قدرى نمك طعام را در آب گرم حل كرده بر بيضه بمالند ، تعدادى زالو را در مقدارى روغن كنجد بجوشانند طبخ شود و پس از صاف كردن از پارچه تميزى روزى دو سه بار از اين روغن بر بيضه‌ها بمالند .\r\nاگر بيضه آب آورده باشد و آب آن را بكشند ديگر لازم نيست كه روى آن زالو انداخته شود و بهتر است پس از كشيدن آب برگ مورد و جفت را طبخ نموده به صورت لواشك روى آن بگذارند .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nاز داروهاى ضمادى ديگر ماليدن پياز عنصل به صورت خام يا پخته و ضماد حل كرده صبر زرد در آب گرم به بيضه‌ها بخصوص در اطفالى كه بيضه آنها ورم سرد دارد ضماد صبر زرد مفيد است .\r\n\r\nزخمهاى كهنه\r\nزخم كهنه ران - گاه در هنگام عمل جراحى و يا عوامل ديگر عضله ران عفونت مىكند و اين عفونت سالها به طول مىانجامد و به زودى خوب نمىشود و ران سوراخ مىشود و مرتب از آن چرك خارج مىشود .\r\nاطباء سنتى مقدارى سيروب محلل را با نفت سياه مخلوط كرده و در آب جوش ريخته با اين محلول روزى دو سه بار بوسيله تنقيه يا سرنگ داخل زخم را شستشو مىكنند و از مرهم داخليون اسود به پنبه‌اى آغشته كرده داخل زخم مىگذارند و اگر ترشح زياد باشد بايد پر مرغ را بسوزانند تا بخاكستر تبديل شود پس از گذاشتن روغن داخليون از اين پودر بپاشند و يا قبل از گذاشتن مرهم بپاشند تا ترشحات زيادى را خشك كند ضمنا پزشكان سنتى مىتوانند از روى آثار و علائم ظاهرى زخم نسبت به تغيير فرم مداوا اقدام نمايند امّا اگر با دستورات طب سنتى هم مداوا نگردد لازم است كه مجددا روى آن عمل جراحى به عمل آيد .\r\n\r\nشقاق لول پستان زنان\r\nشقاق لول پستان در زنان بيشتر در زنان شيرده و پس از زايمان بوجود مىآيد اين زنان بايد نگذارند كه شير در پستان باقى بماند و گرنه عفونت مىكند و به عمل جراحى مىرسد بايد مرتب با وسيله‌اى شير را از پستان خالى كنند ضمنا گل ختمى و اسفرزه را بجوشانند صاف كنند و به آب صاف شده دارو تا گرم است مقدارى پودر صمغ عربى اضافه نمايند و روزى دو سه بار آن را قدرى گرم كنند و لول پستان را در آن بگذارند و قدرى نگهدارند و پس از بيرون آوردن از محلول فوق با روغن شقاق چرب كنند و از غذاهاى گرم و خشك بپرهيزند و از مواد پاك‌كننده كه چربى لول پستان را زايل مىكند به روى شقاق تا بهبودى كامل نزنند .\r\n\r\nزخمى كه پس از عمل جراحى بسادگى بهبود نمىيابد\r\nگاهى طفل هنگام تولد سوراخ مقعدش مسدود مىباشد و چند نوبت مشاهده شده كه با عمل جراحى مقعد طفل باز شده امّا زخم حاصل چند سال طول كشيده و با دارو و درمان‌هاى طب نوين بهبودى حاصل نكرده است امّا هنگام مراجعه به پزشك\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nسنتى بايد برگ مورد و جفت را جوشانده و با آب صاف شده دارو روزى چند بار زخم را شستشو كنند و از مرهم داخليون اسود كه طرز درست كردن آن قبلا ذكر شده به پارچه‌اى يا پنبه‌اى آغشته كرده روى زخم بگذارند و ادامه دهند تا زخم بهبودى كامل حاصل كند اگر زخم ترشحات عفونى كهنه داشته باشد بايد خاكستر پر مرغ را روى آن بپاشند تا عفونت زخم تقريبا خشك شود سپس از مرهم داخليون بگذارند تا بهبودى كامل ضمنا چنانچه زخمهاى كهنه را روزى دو سه بار با آب جوشانده گل داودى شستشو دهيم زخم زودتر التيام حاصل مىكند .\r\n\r\nعفونت استخوان\r\nگاه در اثر شكستگى يا عمل جراحى يا عوامل ديگر استخوان عفونت مىكند و سالها از داخل لول استخوان چرك يا چرك و خون خارج مىشود و پزشكان نوين از عهده مداواى آن برنمىآيند به نظر اطباء سنتى استخوان سيم كرده ( حالتى است كه بافت استخوان آسيب جدى مىبيند و ميكروب در آن متمركز مىگردد ) و داروهاى چرك خشك كن نمىتوانند عفونت را زايل نمايند برابر دستور طب سنتى لازم است هر روز دو سه بار با آب گرم استخوان را شستشو دهند و شبها از مرهم داخليون اسود كه شرح آن گذشت روى زخم بگذارند و روزها از مرهمى كه با كتيراى گون و گل ارمنى ساخته مىشود و مرهم لعابى نام دارد ، با مختصرى از مرهم ابيض در هم نموده روى زخم بگذارند ( پماد ابيض براى آن است كه مرهم لعابى روى زخم نچسبد ) و پوست دنبه را گرم كرده روى آن بگذارند و روزى چند بار اين كار را انجام دهند و پوست دنبه را روى تمام استخوان بايد بياندازند نه تنها در روى زخم اين اعمال را انجام دهند تا عفونت از داخل استخوان بيرون كشيده شود و اگر عفونت كم شد يا قطع شد و تنها ترشحات آب ميان بافتى باقى ماند مىتوان پس از گذاشتن مرهم داخليون اسود روى محلى كه ترشح دارد گرد رنگى پاشيد تا ترشحات را خشك كند بعلاوه پاشيدن خاكسترى كه از سوزانيدن پر مرغ حاصل مىشود روى عفونت‌هاى كهنه در خشك كردن عفونت موثر مىباشد .\r\n\r\nعرق‌سوز\r\nقسمتهائى از بدن مانند زير بغل و كشاله ران بخصوص در اطفال شيرخوار و افراد چاق گاهى قرمز و ملتهب و خارش‌دار مىشود اين حالت را اصطلاحا عرق‌سوز مىگويند كه گاه با سوزش همراه است و اگر مداوا نشود به زخمهاى پوستى مبدل مىگردد .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nجهت مداوا بايد عضو را كاملا شستشو كنند سپس با محلولى كه از جوشاندن برگ مورد و سماق وحشى و پوست انار بدست مىآيد به سرخىها بمالند سپس گرد رنگى را با پودر كافور مخلوط كرده ( گرد رنگى 4 برابر و پودر كافور يك برابر ) روى آن بپاشند و گاه‌گاهى با روغن گل بنفشه و اگر در دست‌رس نبود با روغن بادام اصل چرب كنند و عضو عرق‌سوز شده بايد مرتب هوا بخورد و لباسى كه روى آن را مىپوشاند بايد پنبه‌اى يا كتانى باشد .\r\n\r\n« جوش‌هاى گره‌دار محكمى كه در صورت جوانان يا گاهى در صورت بعضى افراد مشاهده مىشود »\r\nاين جوش‌ها در ابتدا ساده و بدون ورم بوده‌اند امّا در اثر سوء مداوا تحريك شده و در آنها ايجاد تورم شده و سفت و كهنه شده‌اند براى مداواى اين جوش‌ها ابتدا بايد چند عدد زالو متناسب با بنيه بيمار و تعداد جوشها انداخته شود سپس شاهتره و سماق وحشى و پوست انار را بجوشانند به آب صاف شده مقدارى سركه يا آب‌ليمو اضافه كنند و روزى چند بار به جوشها بمالند و كافور و زاج سفيد و طباشير را پودر كنند و از مخلوط اين سه پودر با سركه رقيق شده يا آب‌ليمو بمالند روى جوشها روزى چند بار و گل ختمى و باقلا و اسفرزه و مقدارى عدس را بكوبند پودر شود از پودر حاصل با شير درآميخته به صورت خميرى درآيد شبها و مواقع استراحت روى جوشهاى گره‌دار بگذارند تا آنها را نرم كند و محتويات آنها بيرون ريزند ، بعلاوه چنانچه اين افراد چند نوبت منضج و مسهل‌هاى سرد مزاج و رقيق‌كننده صفرا بخورند بهبودى جوش‌ها را تسريع خواهد كرد .\r\n\r\nعرق پا\r\nپاى بعضى افراد زيادتر از حال طبيعى عرق مىكند و ممكن است قارچها و باكتريها هم در لاى انگشتان پا رفته و پس از تخمير عرق پا ايجاد بوى نامطبوع كنند بعضى افراد هم عرق بدنشان خودبخود بدبو مىباشد و عمل تخمير نيز بر بدى بوى مذكور مىافزايد در مداواى اين افراد مىتوانند برگ مورد و جفت و گلنار و شحم حنظل را بجوشانند و در سطلى ريخته روزى دوبار گرم كنند و پا را گرماگرم حدود نيم ساعت در آن بگذارند يا با آب جوشانده فوق پا را روزى چند بار بشويند و يا مخلوط داروهاى گياهى فوق را بكوبند پودر شود و از پودر حاصل به پا بمالند و لاى انگشتان پا بپاشند . از داروى فوق مىتوان براى بقيه نقاط بدن هم كه زياد عرق مىكنند استفاده نمود .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\n\r\nبيمارى نكام\r\nنكام نوعى بيمارى پوستى است كه پوست سرخ و مخملى رنگ مىشود و گاه اين بيمارى به علت عدم مداواى صحيح مىماند و كهنه مىشود و سخت علاج مىگردد . اين بيمارى گاهى در اثر تغيير در حالات فيزيولوژى بدن خودبخود بهبودى حاصل مىكند و پس از مدتى مجددا عود مىنمايد اين سرخىها اكثرا بدون خارش‌اند لكن گاه بعضى از اين سرخىها با خارش شديد همراه است در مداواى اين بيمارى هم ابتدا بهتر است چند عدد زالو روى سرخىها بخصوص آنجا كه خارش دارد انداخته شود و پس از گذشت 24 ساعت و برداشتن پنبه يا پارچه‌اى كه روى محل زخم جاى دهن زالو گذاشته شده با مخلوطى از آب جوشانده شاه‌تره و سماق كوهى سرخىها را شستشو كنند و كافور و زاج سفيد و طباشير را پودر كنند و با سركه رقيق شده يا آب‌ليمو يا مخلوطى از ماست و آب‌ليمو درهم كرده بمالند روزى چند بار روى سرخىها و بگذارند چند ساعتى روى سرخىها بماند و هنگامى كه قصد چرب كردن دارند با مخلوطى از روغن گل بنفشه يا روغن گشنيز و آب‌ليمو سرخىها را چرب كنند و منضج و مسهل‌هاى سرد مزاج و صفراوى بخورند و از غذاهاى تحريك‌كننده پرهيز نمايند و سعى كنند در زير آفتاب كمتر بروند چون اشعه ماوراء بنفش خورشيد ممكن است اين سرخىها را به لكه‌هاى قهوه‌اى رنگ يا سياه تبديل نمايد .\r\n\r\nترك پوست بدن ( شقاقهاى پوستى )\r\nدر اثر كم شدن چربىها و يا رطوبات پوست و يا گرماى شديد محيط و يا برخورد بعضى مواد شوينده و پاك‌كننده و يا برخورد آبهائى كه تركيبات اسيدى يا قليائى دارند به پوست بدن سبب از بين رفتن لطافت پوست شده و پوست مىتركد گاهى هم برخورد سرماى شديد سبب بسته شدن مويرگهاى سطحى بدن شده و پوست لطافت خود را از دست مىدهد و مىتركد . بعضى از نقاط پوست بدن بيشتر از ساير قسمتهاى ديگر ترك برميدارد مانند لبها ، انگشتان دست ، پاشنه پا ، مقعد و نوك پستان و گاهى لاى انگشتان دست يا پا ترك برداشته و عوامل عفونت‌زا مانند قارچ‌ها و باكترىها در شقاق وارد مىشوند و سبب عفونت مىگردند .\r\nزمانى كه شقاق عفونت كند اضافه بر داروهاى مخصوص ترك اگر خرچنگى را كه در آبهاى شيرين زندگى مىكند با روغن زيتون طبخ كنند و بر تركها بگذارند بهبودى شقاق را سرعت مىبخشد .\r\nداروى ديگرى كه براى تركهاى لاى انگشتان مفيد است . مردار سنگ و موم و روغن زيتون و عسل را بطور برابر گرفته درهم كنند و روى تركها بگذارند .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nدر تركهاى ساده و موقت چرب كردن ترك با روغنهائى مانند روغن بادام يا كوهان شتر يا روغن بز يا پيه گاو سبب بهبود ترك خواهد شد امّا گاه ترك‌ها كهنه و سخت علاج مىشوند كه اگر در پاشنه يا در دستها باشد به شرط آنكه ترك اكزمائى نباشد بايد گوگرد سفيد و نمك طعام را بكوبند در آب داغ ريخته و روزى دوبار محلول را گرم كنند و پا را گرماگرم در آن بگذارند و قدرى نگهدارند تا پا خوب گرم و نرم شود و پس از بيرون آوردن از محلول فوق با روغنى مناسب چرب كنند و اگر ترك در لبها باشد بايد اولا از خوردن غذاهاى گرم و خشك و ادويه و رفتن در زير آفتاب گرم و هواى گرم و خشك پرهيز كنند ضمنا روزى چند بار به شقاق لعاب اسفرزه بزنند و با روغن شقاق كه به شرح زير درست مىشود شقاق را روزى چند بار چرب نمايند و اگر شقاق در مقعد باشد باز به همين طريق قابل مداوا مىباشد با توجه باينكه صاحبان شقاق مقعد بايد مزاج نرمى داشته باشند و مبتلا به يبوست نباشند .\r\n\r\nطرز درست كردن مرهم شقاق\r\nروغن بادام شيرين ( 250 گرم ) ، موم زرد ( 50 گرم ) ، جفت ( 50 گرم ) ، ابتدا جفت را بكوبند خوب پودر شود سپس موم و روغن بادام را در ظرفى ريخته بالاى آتش گذارند تا موم ذوب شده و در روغن بادام حل شود قبل از آنكه موم و روغن بسته شوند پودر الك شده جفت را بتدريج و كم‌كم در روغن داغ ريخته و بهم زنند تا خوب مخلوط شود ( اگر يك دفعه پودر جفت را در روغن بريزند كف مىكند و روغن بالا مىآيد و از ظرف بيرون مىريزد ) پس از خوب بهم خوردن روغن و موم و جفت قدرى صبر كنند مقدارى كه روغن بسته شد در حال نيمه بسته آن را از بالاى آتش بردارند و باز مقدارى بهم زنند كه جفت ته‌نشين نشود و در روغن بطور يكنواخت پراكنده بماند پس از سرد شدن آن را در ظرف سربسته‌اى نگهدارى كنند . اين روغن در مداواى شقاق‌ها اثر قابل توجهى دارد مشروط بر آنكه روغن بادام به كار رفته خالص و مطمئن باشد .\r\nيكى ديگر از داروهاى مفيد براى شقاقهاى كهنه : كتيراى گون ، ريشه بسفايج ، كندر و سقز درخت بنه كه به سقز تلخ موسوم است بطور مساوى گرفته پودر كنند و با روغن كرچك مخلوط كنند و بر شقاق بمالند و ادامه دهند و ساير دستورات را هم تا بهبودى كامل رعايت كنند .\r\nبراى بهبود شقاق لاى انگشتان دست يا پا كه بهبودى آنها قدرى به طول مىانجامد بايد بسفايج ( ريشه يا ريزم گياه سرخس ) را پودر كرده به شقاق بپاشند سپس با يكى از روغنهاى ذكر شده فوق چرب نمايند و در بين انگشتان پارچه يا پنبه‌اى را گلوله كرده بگذارند تا انگشتان از هم باز بمانند و هواى كافى به زخم يا شقاق برسد .\r\n\r\n","description":"","footnote":"","page_name":" 194 ","page_number":194},
  {"content":"\r\n\r\n\r\nبوى بد عرق بدن\r\nبعضى افراد بدنشان بوى بد مىدهد اين افراد معمولا زيادتر از ديگران عرق مىكنند و همراه عرق ترشحات ديگرى هم مانند چربى و بعضى مواد آلى و معدنى از پوست بدن بيرون ريخته مىشود . مواد ريخته شده روى پوست تخمير مىشوند و مواد بدبو نظير تركيبات آمونياكى و غيره بوجود مىآيند كه سبب بدبوئى بدن مىگردند در بعضى از اين افراد ادرار و مدفوع هم از حال طبيعى بدبوتر و متعفن مىباشند كه اين امر مربوط به دستگاه گوارش و دستگاه دفع ادرار است .\r\nافرادى كه بدن بد بو دارند اولا بايد مرتبا بدن خود را شستشو كرده و تميز نگهدارى كنند و زود به زود لباسهاى خود را عوض نمايند و از لباسهائى استفاده كنند كه از پارچه‌هاى نخى و پنبه‌اى يا كتانى درست شده باشند كه هوا در روى پوست گردش داشته باشد . زنان بعد از حيض و جماع و مردان بعد از جماع هرچه زودتر غسل كنند و اعمال مذهبى خود را بتأخير نياندازند . براى پاك كردن بدن از اخلاط افرادى كه مزاج گرم و صفراوى دارند منضج و مسهل‌هاى سرد مزاج و افرادى كه مزاج سرد و بلغمى دارند منضج و مسهل‌هاى گرم مزاج چند نوبت بخورند تا بدن به كلى از اخلاط پاك شود .\r\nاز غذاهاى ديرهضم و بعضى اغذيه‌اى كه عرق بدن را بدبو مىكنند مانند سير ، كلم قمرى ، كلم پيچ ، پياز خام ، گوشت گاو ، پسته ، تخمه آفتابگردان ، خرمالو و بادام زمينى كمتر استفاده كنند غذا به قدر لازم بخورند و از پرخورى و فاصله دو غذا ، غذا خوردن بپرهيزند از ميوه‌ها و غذاهاى مفيد براى اين افراد شير بز ، گوشت پرندگان و از سبزيجات نعناع و سوسنبر و ريحان و ترخون و از ميوه‌ها سيب درختى ، زردآلو ، هلو ، انگور ، خربزه‌هاى بومى يعنى خربزه‌هاى كه در همان محل زندگى كاشته مىشود ، گلابى و غيره را مىتوان نام برد .\r\nو از داروهاى ضمادى مردار سنگ و خاكسترى كه از سوخته شدن گياه سوسن بوجود آمده و صبر زرد مفيد است و بايد مجموع را پودر كنند و از اين پودر به نقاطى كه زياد عرق مىكنند بمالند و يا با روغن گل سرخ مخلوط كنند و به جاهايى كه زياد عرق مىكند بمالند .\r\nداروى ديگرى كه براى ضماد به نقاطى كه عرق زياد مىكنند به كار مىبرند صندل سرخ و زاج سفيد و كافور را بكوبند با آب‌غوره بدون نمك مخلوط كرده در نقاط مذكور بمالند و اگر تمام بدن بدبو باشد به تمام بدن ماليده شود .\r\n\r\n","description":"","footnote":"","page_name":" 195 ","page_number":195},
  {"content":"\r\n\r\n\r\nفيستول يا كيسه چركى كنار مقعد يا در حفره زير استخوان دنبالچه\r\nگاه ميكروب در فضاى زير ستون مهره‌ها بين مقعد و استخوان دنبالچه و گاهى در كنار مقعد متمركز شده و كيسه چركى درست مىكند و اين كيسه پر از چرك گاه داراى مقدارى موهاى برگشته و در آن قرار گرفته است كه در اين صورت آن را كيست موئى گويند و گاه بدون مو و ساده مىباشد به‌هرحال هرچند ماه يك بار عفونت زياد مىشود و دهان باز كرده مقدارى چرك از آن خارج مىشود و ممكن است بطور موقت دهان آن بسته شده و به ظاهر سالم به نظر برسد امّا پس از مدتى مجددا متورم و دردناك مىگردد . بعضى از اين فيستولها دهانه كوچكى دارند و مرتب از آن عفونت خارج مىشود براى مداواى اين فيستولها به دو طريق مىتوان عمل نمود يكى از طريق جراحى و برداشتن كليه كيسه چركى و ديگرى با روش سنتى .\r\nدر طب سنتى ابتدا لازم است پودر كافور و طباشير را با سركه روزى چند بار روى ورم يا كيسه چركى بمالند تا ضد عفونى شده و از پيشرفت آن جلوگيرى و بهبود آن را تسهيل نمايد در ثانى مقدارى آرد جو و گل يا دانه ختمى و گل بابونه و برزك را پودر كرده با شير درآميزند به صورت خمير نرمى شود چند نوبت روى آن بگذارند تا ورم نرم شود و دهان باز كند و عفونت از آن خارج گردد . درصورتىكه پوست آن ضخيم باشد و به آسانى دهان باز نكند بايد مقدارى نمك طعام را با زرده تخم‌مرغ خانگى مخلوط كنند به صورت مرهم درآيد از اين مرهم هر نقطه‌اى كه نرم‌تر باشد چند نوبت بگذارند تا دهان زخم را باز كند سپس مقدارى زاج سفيد را خوب بكوبند پودر شود از اين پودر به دهن باز شده زخم بريزند تا دهان زخم قبل از خارج شدن كل عفونت بسته نشود سپس مرهمى كه با كتيراى گون و گل ارمنى درست مىشود با قدرى مرهم ابيض به‌طورىكه مرهم لعابى دو برابر و مرهم ابيض يك برابر را باهم مخلوط كرده در دهان زخم بگذارند تا عفونت را بيرون بكشد و خميرى كه از گل ختمى و آرد جو و غيره درست كرده‌اند بالاى آن روى همه ورم بگذارند خمير زخم را مىرساند و مرهم عفونت را بيرون مىكشد پس از رسيدن چرك بتدريج از اطراف بملايمت بفشارند تا عفونت كلا از داخل كيسه چركى خارج گردد پس از خارج شدن تمام چرك از مرهمى كه با زفت و كندر و سرنج و روغن كنجد درست مىشود و مرهم داخليون نام دارد چند روز در دهان زخم بگذارند دهان زخم بسته مىشود . امّا اگر احتمال وجود عفونت در داخل كيسه چركى مىرود لازم است كه شحم حنظل را بجوشانند صاف كنند از آب صاف شده آنكه قدرى رقيق باشد با سرنگ چند روزى صبح و شب داخل زخم را شستشو كنند معمولا دهان زخم پس از تخليه عفونت خود بهم مىآيد و بسته مىشود اگر بسته نشد و عفونتى هم در بين نبود مىتوان از مرهم داخليون استفاده نمود .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\n\r\nعقربك\r\nعقربك ورم گرم مزاجى است كه در كنار ناخن انگشت و بيشتر در انگشت شصت دست پيدا مىشود اين ورم ابتدا سرخ رنگ و دردناك است سپس عفونت كرده و دهن باز مىكند و از آن مايع بدبوئى خارج مىگردد ورم ميكروبى است و درد بسيار اذيت كننده‌اى دارد و گاه بيمار از شدت درد تب مىكند .\r\nاگر عقربك بطور صحيح مداوا نشود ميكروب بيمارى به استخوانهاى دست سرايت كرده و انگشت را خراب مىكند و به جائى مىرساند كه جز بريدن انگشت چاره ديگرى نيست . جهت مداواى اين ورم لازم است به محض پيدايش سرخى و ورم بتناسب آن چند عدد زالو انداخته شود تا خون فاسدى كه در عضو متمركز شده بوسيله زالو خورده شود و خون پاك جايگزين آن گردد .\r\nاگر دست‌رسى به زالو نباشد يا از انجام آن امتناع ورزند لازم است كه از همان روزهاى اول سركه را داغ كنند و انگشت دست را در آن بگذارند و قدرى نگهدارند اين عمل سبب مىشود كه اولا مويرگها منبسط شوند و خون كافى در عضو به گردش درآيد در ثانى سركه با مزاج سرد و قدرت نفوذ و ضدعفونىكننده‌اى كه دارد سبب از بين رفتن ميكروبهائى مىشود كه به آنها برخورد نمايد .\r\nبراى تسكين درد عقربك بايد لعاب اسفرزه را با ترياك پودر كرده مخلوط كنند و روى ورم بمالند .\r\nجهت ضد عفونى كامل كافور و طباشير را پودر كنند و با سركه مخلوط كرده و روزى چند بار به عقربك بمالند .\r\nجهت نرم شدن ورم و باز شدن زخم براى خروج عفونت از آن مىتوان آرد جو و گل ختمى و اسفرزه را پودر كنند با شير گرم خمير كنند و روى انگشت بگذارند تا ورم نرم شود و دهن باز كند .\r\nبراى بيرون كشيدن عفونت از داخل ورم مىتوان كتيراى گون و گل ارمنى را پودر كرده با كمى آب قدرى حرارت ملايم بدهند تا به صورت ژله‌اى درآيد . از اين ژله روى محلى كه دهن زخم باز شده بگذارند و خمير ختمى را كه اصطلاحا لواشك ناميده مىشود روى همه انگشت طورى بگذارند كه ژله مذكور در زير و لواشك در بالاى آن قرار گيرد و اين عمل را ادامه دهند تا همه عفونت از عضو بيرون كشيده شود . ( مرهمى كه با كتيراى گون و گل ارمنى درست مىشود اصطلاحا مرهم لعابى نام دارد ) . در مراحل اول مداوا بايد از داروهاى سرد مزاج استفاده شود امّا پس از باز شدن دهان زخم و خروج عفونت قسمتهائى كه هنوز سرخى دارند داروهاى سرد مزاج و قسمتهائى كه سرخى ندارند داروهاى ترميم‌كننده مىخواهند . گاهى ماده سفتى از داخل انگشت\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nبيرون مىآيد و جاى آن خالى مىشود براى پر كردن اين گودال بايد از مرهم سياهى كه از موم و كندر و زفت و سرنج و سقز درست مىشود به پنبه‌اى آغشته كرده داخل گودال بگذارند تا گوشت بياورد و انگشت سالم گردد .\r\n\r\nداء الاسد\r\nداء الاسد زخم خشكى است بدون ترشح كه خشكه زخيمى روى آن را مىپوشاند اين خشكه نوعى سود است و اگر مداواى آن بطريق صحيح و زودتر انجام نگيرد سالها بر روى بدن مىماند اين خشكه گاهى داراى خارش و گاه بدون خارش مىباشد و معمولا اطباء زمان حاضر از مداواى آن عاجز مىباشند .\r\nجهت مداوا ابتدا بايد خشكه ضخيمى كه روى زخم را گرفته برداشته شود براى اين منظور مىتوان پودر زاج سفيد را با آب داغ مخلوط كرده و روى خشكه‌ها بمالند و ادامه دهند تا خشكه‌ها را از بين ببرد و اگر به اين طريق خشكه‌ها از روى زخم برداشته نشد لازم است مقدارى اسيد سولفوريك را رقيق كرده و از اسيد رقيق شده روزى دو سه بار به خشكه‌ها بمالند تا اسيد خشكه‌ها را خورده و از روى زخم بردارد سپس اگر در فصل بهار و تابستان باشد شاهتره تازه تهيه كرده عصاره آن را بگيرند و با اين عصاره روزى چند بار زخم را شستشو كنند و اگر در غير از فصول مذكور است مىتوان شاهتره و سماق كوهى را جوشانيده و صاف كنند و مقدارى سركه يا آب‌ليمو به آب صاف شده بيفزايند و روزى چند بار با اين محلول زخم آفتابى شده را شستشو دهند و مخلوطى از كافور و زاج سفيد پودر كرده و پودر طباشير را با سركه درهم آميخته و روى سرخىها بمالند و با روغن فضله روزى دو سه بار خشكه‌ها را چرب كنند و ادامه دهند داروى ديگرى كه در مداواى اين خشكه‌ها به كار برده مىشود عبارتست از مخلوطى از گوگرد سفيد و كافور و زاج سفيد كه مجموع را پودر كرده با سركه بمالند روى خشكه‌ها و با روغن فضله چرب كنند .\r\n\r\nسالك ( سالك پوستى )\r\nسالك ورمى است كه در اثر گزش نوعى پشه خاكى بنام ليشمانيا بوجود مىآيد اگر اين پشه به ميكروب بيمارى سالك آلوده باشد ضمن گزش انسان مقدارى از اين ميكروب را با خرطوم خود وارد بدن انسان مىكند و شخص را آلوده و ايجاد بيمارى مىنمايد و اگر پشه آلوده نباشد ايجاد سالك نمىشود .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nاكثر مواقع ورم حاصل زخمى و چركى مىباشد و گاهى هم به صورت خشك باقى مىماند و ميكروب اين دو نوع سالك باهم فرق دارند بين مردم عوام و گاه تحصيل كرده‌هاى غير پزشكى شايع است كه اين زخم ظرف مدت دو سال خودبخود بهبود حاصل مىكند و نيازى به مداوا نيست اين صحيح نيست و سبب مىشود كه بيمار در برابر بيمارى تسليم باشد و به مداواى آن نپردازد . در زمان حاضر اطباء طب نوين هم داروهاى خوراكى و هر تزريقى و ضمادى را براى بهبود اين بيمارى به كار مىبرند و مداوا چند ماه به طول مىانجامد لكن بتجربه رسيده مداوا بطريق سنتى خيلى سريع‌تر و كم خرج‌تر است و اثر سوئى هم برجاى نمىگذارد .\r\nاطباء سنتى متناسب با ورم ابتدا دستور مىدهند كه چند عدد زالو روى زخم يا ورم انداخته شود تا ميكروب‌هاى جمع شده در عضو بوسيله زالو خورده شوند سپس با جوشانده گياه شاهتره و قدرى سركه روزى چند بار زخم را شستشو كنند و پس از شستشو مخلوطى از كافور و طباشير پودر كرده را با سركه درآميخته روى آن مىمالند تا ميكروب بيمارى بوسيله اين دارو بسرعت كشته شود و اگر با داروهاى فوق بهبودى حاصل نشود بايد زاج سفيد را پودر كنند پس از آنكه زخم را تر كردند روزى چند بار روى آن بپاشند تا زخم را بخورد و پس از خورده شدن زخم بايد آن را با مرهم ابيض و مرهم لعابى كه باهم مخلوط كرده‌اند چرب كنند و اين عمل را تا بهبودى كامل ادامه دهند .\r\n\r\nقروح خبيثه يا زخمهاى سخت علاج\r\nزخمهاى پوستى صعب العلاج گاهى در بدن افراد مشاهده مىشوند اين زخمها چند نوع مىباشند گاهى در اثر مداواى غلط زخم در روى پوست باقى مىماند و كهنه مىشود و تصور مىكنند زخم از روز اول غير قابل علاج بوده است و درصورتىكه بسيارى از اين زخمها اگر از ابتدا برابر دستورات و با داروهاى سنتى مداوا شوند درمان آنها حتمى و در مدت زمان كوتاهى خواهد بود امّا گاهى زخم‌هاى دير علاج يا غير قابل علاج ممكن است جزء زخم‌هاى سرطانى باشند در اين صورت بر پزشك است كه اگر مشكوك بود هرچه زودتر اقدام به نمونه‌بردارى كند چنانچه جزء زخمهاى سرطانى باشد بيمار را به متخصصين اين رشته هدايت كند و در غير اين صورت اكثر قريب به اتفاق زخمها و ناراحتىهاى پوستى با داروهاى سنتى زودتر و بهتر مداوا مىشوند در مداواى زخمهاى سخت علاج غير سرطانى ابتدا بايد متناسب با بنيه و وسعت زخم چند عدد زالو روى زخم انداخته شود اگر زخم جزء سوداء و داء الصدف و امثالهم باشد بايد به مداواى آنها پرداخت براى بقيه زخمها بايد گياه شاهتره را بجوشانند صاف كنند و به آب صاف شده آن مقدارى پودر زاج سفيد اضافه نمايند و روزى چند بار با اين\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nمحلول زخم را شستشو كنند سپس كافور و طباشير را پودر كرده با سركه بمالند و مدتى ادامه دهند و كافور و طباشير و گوگرد سفيد و اكسيد دو زنگ را پودر كنند با وازلين مخلوط كرده و زخم را چرب نمايند و اگر آثار حرارت در بدن بيمار باشد مىتوانند از جوشانده‌هاى سرد مزاج چند روزى بعنوان داروى خوراكى استفاده كنند و مدتى ادامه دهند تا بهبودى كامل حاصل شود . امّا خشكه‌ها يا زخمهاى پوستى مانند سودا و پسوريازيس يا داء الصدف را بايد ضمن مصرف داروهاى ضمادى براى مداواى اصلى از حب‌هاى جدوار كه تقريبا سمى مىباشند روزانه يك عدد و به مدت هفتاد روز به بيمار بدهند و نبايد در مصرف اين حب‌ها زياده‌روى شود چون مصرف زياد اين حب‌ها اثر نامطلوبى روى كبد مىگذارد .\r\nدر مداواى زخمهائى كه عفونت آنها دير مرتفع مىگردد و ترشحات عفونى درازمدت دارند بايد ضمن مصرف داروهاى مربوط پر مرغ خانگى را بسوزانند تا به زغال يا خاكستر تبديل شود آن را بكوبند پودر شود و چند روزى روى محلى كه چرك از آن خارج مىشود بپاشند تا عفونت زايل و زخم را بهم آورد .\r\n گر پر مرغ خانگى سوزى * پس بسائى و از براى دوا\r\nبر جراحت فشانيش دو سه روز * آورد درهم آن جراحت را \r\n\r\nتومور خوش‌خيم عصبى\r\nگاه در بدن بعضى افراد بخصوص در پاهاى افراد جوان غده‌هاى محكمى پيدا مىشود كه دردناك و ناراحت‌كننده مىباشند پزشكان امروزى اين غده‌ها را نوروفيبرو ماتوز مىنامند بعضى جراحان اين غده‌ها را با عمل جراحى برميدارند كه بتجربه رسيده كه اين عمل اشتباه است . اين غده‌ها شباهت به گرفتگى محكم عضله دارند امّا گرفتگى عضله نيست عفونت هم ندارد .\r\nجهت مداوا بهتر است ابتدا روى اين غده‌ها چند عدد زالو انداخته شود سپس گرد كافور را با سركه بمالند و مخلوطى از گل ختمى و آرد جو يا آرد باقلا و برزك و بابونه و اسفرزه پودر كرده را با شير درآميخته و روزى دو سه بار گرماگرم روى آن بياندازند و شبها پوست روى دنبه گوسفند را گرم كرده روى ورم بگذارند و ادامه دهند و ورم را با روغن كرچك يا روغن بادام شيرين مرتب چرب كنند تا خشك نماند .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nگاه گرفتگى عصبى سبب ناراحتى انسان مىشود كه در اين صورت اضافه بر معالجات فوق مىتوان موم زرد را در روغن كنجد حل كرده و گرماگرم روزى دو سه بار به عضو بمالند و قدرى ماساژ دهند تا گرفتگى عصبى را بر طرف نمايد .\r\n\r\nورم خونى يا زگيل خونى\r\nگاهى در روى پوست يا در كنار چشم و يا داخل مجراى شنوائى ورم غده مانندى پيدا مىشود كه پر از خون است و قدرى سوزش و خارش هم دارد و رنگ آن قرمز مايل به بنفش است بعضى از اين ورم‌ها پس از عمل جراحى مجددا ظاهر مىشوند اين زگيل‌هاى خونى را بهتر است با عمل جراحى بردارند و اگر شخص حاضر به عمل جراحى نباشد بهتر است روى آن زالو انداخته شود امّا چون خون آن به سختى بند مىآيد بايد زالو را يكىيكى بيندازند و مواظب خونريزى آن باشند و پس از خالى شدن زگيل از خون روى آن گرد كافور و سركه بمالند و با روغن ابيض آن را چرب كنند .\r\n\r\nورم مقعد\r\nاگر ورم مقعد از حرارت باشد و تورم زياد باشد بهتر است چند عدد زالو متناسب با بنيه و احوال بيمار روى ورم انداخته شود و از داروهاى سرد مزاج مانند كافور و سركه بمالند و گل ختمى و آرد جو و اسفرزه را بكوبند با شير درآميخته به صورت خمير درآورده روى ورم بگذارند تا ورم تحليل رود و يا دهن باز كند و عفونت بيرون آيد امّا اگر ورم كهنه شده باشد بهتر است مخلوطى از اكليل الملك ( ناخنك ) و شحم حنظل و گل بابونه و برزگ را بكوبند و پودر حاصل را با مغز كلم گاو مخلوط كرده و صبح و عصر روى ورم بگذارند و ادامه دهند افرادى كه به ورم مقعد مبتلا مىباشند نبايد يبوست مزاج داشته باشند بايد از خوردن غذاهاى گرم و ادويه خوددارى كنند و ملين سرد مزاج بخورند .\r\n\r\nزرد زخم\r\nزرد زخم يكى از بيماريهاى پوستى است كه معمولا زرد عسلى رنگ است و زخمى است واگير و بيشتر عارض اطفال و افراد ضعيف مىگردد و بيشتر در اطراف دهان و آن قسمت از بدن كه از لباس بيرون است مشاهده مىگردد ميكروب اين بيمارى از باكتريها و بيشتر از نوع استافيلوكوك و استرپتوكوك مىباشد . تماس كودكان با يكديگر بسرعت سبب انتقال عامل بيمارى از فردى به فرد ديگر خواهد شد و گاهى در روستاها بين اطفال به صورت اپيدمى درمىآيد .\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nزخم خارش و ترشح دارد روى زخم را يك لايه عسلى رنگى مىپوشاند كه چون اين لايه برداشته شود زير آن قرمز رنگ است .\r\nنوعى زرد زخم كه روى آن تاول تاول است بسيار مسرى مىباشد و اطفالى كه به اين زرد زخم مبتلا شده‌اند نبايد در مدرسه حضور يابند و تا زمانى كه درمان كامل نشده‌اند بهتر است با ساير اطفال تماس نداشته باشند .\r\nمداواى اين زخم در طب سنتى تقريبا شبيه مداواى زخمهاى باد سرخى مىباشد ابتدا بايد متناسب با بنيه بيمار تعدادى زالو روى زخم انداخته شود سپس شاهتره و گلنار فارسى و سماق كوهى را بجوشانند به آب صاف شده دارو مقدارى سركه اضافه كنند و زخم را روزى چند بار با اين محلول شستشو نمايند و كافور و طباشير و زاج سفيد را پودر كنند و از مخلوط اين سه پودر با سركه بمالند روى زخم روزى چند بار و با روغنى كه از اكسيد دو رنگ و وازلين درست مىشود زخم را چرب نمايند و اگر بيمار تب داشته باشد لازم است از منضج و مدرهاى سرد مزاج تب‌بر بعنوان داروى خوراكى استفاده شود .\r\n\r\nورم گره‌دار و گرم مزاج پوست بيضه يا پوست و جرم بيضه\r\nگاه در پوست بيضه ورم گرم مزاج گره‌دارى پيدا مىشود كه با داروهاى شيميائى چندان قابل بهبود نيست و مشاهده شده كه صاحبان اين ورم‌ها سال‌ها به دكترها مراجعه كرده‌اند و بهبودى حاصل نشده در بعضى از اين بيماران گرهها ترشح دارند به‌طورىكه لباس بيمار را تر مىكنند گاه اين زخم‌ها خودبخود بهبودى حاصل مىكنند و مجددا عود مىنمايند .\r\nاز نظر اطباء سنتى اين بيمارى از حرارت است . ابتدا روى اين ورم‌ها متناسب با ورم و احوال بيمارى زالو انداخته شود اما زالو را بايد يكىيكى و در فواصل بيندازند مثلا سه عدد زالو را در سه نوبت بياندازند و هرچند روز يك بار تكرار كنند و از گياهان سرد مزاج مانند شيطرج و سماق كوهى و تاجريزى و گل انار را بجوشانند از آب صاف شده با سركه بمالند روزى چند بار به خشكه‌ها يا زخمها و جهت ضد عفونى كردن و يا كشتن ميكروبهاى احتمالى كافور و طباشير و زاج سفيد پودر كرده را مخلوط نموده و با سركه بمالند روزى چند بار . ضمنا مىتوان برگ مورد و جفت و گل ختمى و آرد جو و اسفرزه را پودر كرده با شير درآميخته و روى ورم بگذارند و از غذاهاى تحريك‌كننده و گرم مزاج پرهيز كنند و اگر از منضج‌هاى مدر صفراوى گاهگاهى بخورند در بهبودى زخم تسريع مىبخشد لازم بذكر است كه اگر اين زخم‌ها يا ورم‌ها كهنه شده باشد\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nمداواى آنها هم قدرى ديرتر انجام مىشود لكن به تجربه رسيده كه داروهاى سنتى كه متخصصين آن تجويز كنند اين بيماران را خيلى بهتر درمان خواهد كرد .\r\n\r\nكف كوب\r\nافرادى كه با بيل و كلنگ و اين‌گونه ابزار كار مىكنند گاهى در اثر پيدايش خراش يا منفذ در كف دست آنان بعضى باكتريها در كف دست داخل مىشوند و ورمى مانند ورمهاى باد سرخى درست مىشود كه از داخل مانند غده‌اى است و از پشت دست مانند ورم باد سرخى مىباشد .\r\nاولا لازم است كه با اين دست مدتى كارهاى سنگين نكنند در ثانى مقدارى جوش شيرين را در آب جوش حل كرده روزى دو سه بار دست را گرماگرم در آن بگذارند تا قدرى نرم شود و گرد كافور را با سركه بمالند و خميرى كه درست مىشود از گل ختمى و آرد جو و اسفرزه و شير گرم صبح و عصر روى آن بگذارند تا نرم شود ضمنا اگر ورم سرخ رنگ باشد مىتوانند متناسب با ورم تعدادى زالو روى آن بياندازند و چون ورم دهن باز كرده و عفونت آن خارج گرديد مرهم لعابى و مرهم ابيض را باهم مخلوط كرده روى زخم بگذارند تا عفونت را بيرون بكشد .\r\n\r\nورم زير بغل اطفال كه در اثر تزريق واكسن پيدا مىشود\r\nمداواى اين ورم‌ها شبيه است به مداواى باد سرخ لازم است ابتدا گرد فاكور بمالند با سركه يا آب‌ليمو روزى چند بار ، آرد جو و گل ختمى و برزك و اسفرزه را بكوبند با شير مخلوط كنند بگذارند روى ورم تا دهن باز كند اگر دهان زخم دير باز شود بايد قدرى نمك طعام را با زرده تخم‌مرغ مخلوط كنند و بگذارند در محلى كه لازم است كه زخم دهن باز كند تا دهان آن باز شود و عفونت بيرون آيد پس از باز شدن دهان زخم مخلوطى از روغن ابيض كه با وازلين و اكسيد دو زنگ درست مىشود و مرهم لعابى كه از كتيراى گون و گل ارمنى درست مىشود بگذارند تا عفونت ورم را بيرون بكشد و به آرامى از اطراف فشار دهند تا عفونت به كلى اخراج گردد و تا زمانى كه از ورم چيزى باقىمانده باشد بايد از خمير فوق استفاده شود .\r\n\r\nورم بامدادى لب‌ها\r\nگاه مشاهده مىشود كه بعضى افراد صبح‌ها كه از خواب بيدار مىشوند لبهاى آنان ورم كرده است و اين ورم معمولا بتدريج در طول روز كشيده مىشود و از بين مىرود و\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nمجددا فردا صبح ورم پيدا مىشود اين ورم جزء ورم‌هاى گرم مزاج است و بيشتر در اثر حرارت كبد بوجود مىآيد مداواى اين بيمارى شبيه است به مداواى كهير و با همان روش بايد با داروهاى خوراكى و ضمادى اين بيمارى را مداوا نمايند از داروهاى بسيار مفيد براى اين بيماران فلوس و هليله زرد و ساير داروهاى كبدى مىباشند .\r\n\r\nورم باد سرخى روى لپ‌هاى صورت ( قسمت نرم زير گونه‌ها )\r\nاگر در اين قسمت صورت كه اصطلاحا لپ ناميده مىشود ورم باد سرخى پيدا شود لازم است هرچه زودتر اين ورم را مداوا كنند تا به داخل دهان سوراخ نگردد . ابتدا بايد چند عدد زالو به تناسب ورم و حال بيمار روى آن انداخته شود و كافور و طباشير را پودر كرده با سركه بمالند روزى چند بار و پس از ضماد اين پودر خميرى كه از گل ختمى و آرد جو و اسفرزه درست مىشود با شير درآميخته روى آن بگذارند تا از بيرون دهن باز كند و به داخل دهان سوراخ نشود و اگر غفلت كردند و به داخل دهان سوراخ شد لازم است مازو را پودر كرده بالاى آن بپاشند و برگ مورد و مازو را بجوشانند و از آب آن روزى چند بار در دهان گرفته مضمضه كنند و روى سوراخ بگيرند تا از داخل دهان سوراخ زخم به هم آيد و از مرهم داخليون اسود كه طرز درست كردن آن قبلا ذكر شده در داخل سوراخ زخم بگذارند تا گوشت آورده و زخم پر شود .\r\n\r\nبه داخل گوشت رفتن ناخن و ايجاد عفونت\r\nگاه در اثر فشارى كه به انگشت ناخن پا وارد مىشود ناخن كج مىشود و انحناى آن بيشتر شده و لبه آن به داخل گوشت فرو مىرود و سبب عفونت انگشت پا مىگردد در اين حالت لازم است ابتدا قسمتى از ناخن را كه به داخل گوشت فرو مىرود بگيرند و از گوشت بيرون بكشند سپس ورم حاصل را طبق مداواى اورام باد سرخى با ماليدن كافور و سركه و گذاشتن خميرى كه از گل ختمى يا دانه ختمى و آرد جو و اسفرزه با شير درست مىشود بگذارند تا عفونت خارج شود يا ورم سر جاى خود تحليل رود ضمنا لازم است مرتب آن قسمت از ناخن را كه پس از نمو به داخل گوشت مىرود بگيرند و نگذارند كه مجددا در گوشت فرو رود تا ورم از بين برود و ناخن بجاى فرورفتن در گوشت در روى گوشت قرار گيرد . بعضى مواقع كنار ناخن گوشت اضافى پيدا مىكند در اين صورت اگر پس از رفع عفونت گوشت زيادى باقى بماند لازم است زاج سفيد را پودر كنند و در روى گوشت اضافى بريزند تا گوشت اضافى خورده شود و يا گوشت اضافى را جراحى نمايند .\r\n\r\n","description":"","footnote":"","page_name":" 204 ","page_number":204},
  {"content":"\r\n\r\n\r\nچين و چروك شدن ناخن\r\nعواملى سبب مىشوند تا ناخن چين و چروك پيدا كند در اين حالت بايد زرنيخ را بكوبند پودر شود با مغز قلم گاو مخلوط كنند به صورت خميرى درآيد از اين خمير روى ناخن چين خورده بگذارند و مدتى ادامه دهند تا چين و چروك ناخن بتدريج مرتفع گردد .\r\n\r\nلكه‌هاى قهوه‌اى روى صورت\r\nدر بعضى خانمها يا آقايان لكه‌هاى قهوه‌اى رنگى در صورت يا در بعضى نقاط بدن مشاهده مىشود اين لكه‌ها بيشتر تحت جلدى مىباشند و در بعضى خانواده‌ها بيشتر و در بعضى كمتر ديده مىشود پزشكان سنتى اين دانه‌ها يا لكه‌ها را پوستى كبدى ناميده‌اند و معتقدند افرادى كه پوست آنان نسبت به خورشيد ( اشعه ماوراء بنفش ) حساس است به علاوه كبد آنان نمىتواند مواد مختلف موجود در خون را خوب پالايش نمايد اين لكه‌ها پيدا مىشوند بعضى از اين لكه‌ها از رسوب بعضى مواد زير پوست بوجود مىآيند و بعضى تركيبات رنگى كه سلول‌هاى زاينده پوست درست مىكنند و گاهى هم هموگلوبين گلبولهاى قرمز پس از تجزيه گلبول در زير پوست جمع شده و به صورت لكه‌هاى رنگى درمىآيند خانم‌هايى كه در ايام زايمان يا در زمان باردارى غذاهاى زياد چرب و تنبل‌كننده كبد مصرف مىكنند براى توليد اين لكه‌هاى زير پوست آمادگى بيشترى دارند . مداواى اين لكه‌ها قدرى مشكل است پزشكان سنتى به اين افراد متناسب با مزاجشان داروهاى پاك‌كننده و تقويت‌كننده كبد مىداده‌اند و مدتى تكرار مىكرده‌اند و از رفتن در زير آفتاب و يا برخورد نورهاى شديد به پوست جلوگيرى مىكرده‌اند ضمنا به صورت ضمادى داروئى تجويز مىكرده‌اند كه پوست روى لكه‌ها را خشك مىكرده و بتدريج از روى صورت ورقه‌اى برميداشته است تا پوست سالم و بدون لكه بجاى آن درست شود البته اين روش در صورتى نتيجه‌بخش است كه اين مشكل از لايه زاينده پوست نباشد چون اگر مشكل از لايه زاينده پوست باشد هر قدر طبقات سطحى برداشته شوند مجددا لايه زاينده از همين طبقات ساخته و به سطح بدن مىفرستد .\r\nاز داروهاى ضمادى يكى مخلوطى بوده از گوگرد سفيد و نمك طعام كه پودر مىكرده‌اند و مقدارى سير را هم كوبيده با قدرى سركه مخلوط مىكرده‌اند و به صورت سير و سركه درمىآورده و يك روز در ميان از پودر گوگرد و نمك را با سير و سركه مخلوط كرده روى لكه‌ها مىماليده‌اند و مقدارى صبر مىكرده‌اند ، تا خشك شود سپس شسته و با روغنى كه روغن فضله ناميده مىشود جاى آن را چرب مىكرده‌اند\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nروغن فضله از روغن گشنيز يا روغن گل بنفشه يا روغن بادام شيرين استفاده نمود و اين عمل را مدتى ادامه مىداده‌اند تا پوست عوض شود امّا چون اين دارو كار لايه‌بردارى را انجام مىدهد بايد مواظب باشند كه لايه تحت جلدى پوست آسيب نبيند و گرنه از حالت اول بدتر خواهد شد و پس از شستشو جلو نور شديد نروند و از غذاهائى كه كبد را تنبل مىكنند مانند بادمجان ، گوجه‌فرنگى ، پسته ، نوشابه‌هاى داراى مواد رنگى و غذاهاى تند مانند فلفل كمتر بخورند و از نور شديد خود را حفظ كنند .\r\n\r\nشقاق دردناك پاشنه پا\r\nگاه در پاشنه افراد شقاق‌هائى پيدا مىشود كه كهنه و دردناك‌اند و با داروهاى معمولى بهبودى حاصل نمىكنند در چنين حالتى مىتوان مخلوطى از گوگرد سفيد و زاج سفيد و نمك طعام را پودر كرده در آب داغ بريزند و روزى دوبار آن را داغ كنند و پا را گرماگرم در آن بگذارند و قدرى نگهدارند و پس از بيرون آوردن از محلول فوق شقاق را با روغن فضله يا روغن بادام تلخ چرب كنند و مىتوان روغن بادام تلخ را گرم كرده و پا را گرماگرم در آن بگذارند و نبايد با آب داغ شقاق‌ها را زياد شستشو كنند كه چربى پا از بين برود چون هر چقدر كه پوست خشك‌تر شود بهبودى ديرتر حاصل مىشود .\r\n\r\nشقاق گرم مزاج لول پستان\r\nاگر در اطراف شقاق لول پستان سياهى يا جوشهاى قرمز رنگ كه گاهى خارش هم دارند پيدا شود دليل بر حرارت عضو است براى بهبودى اين شقاقها بايد روى شقاق روزى چند بار لعاب اسفرزه بزنند و از روغن‌هاى سرد مزاج مانند روغن گل بنفشه يا روغن گشنيز يا روغن بادام شيرين استفاده شود و كافور و سركه روى جوشها و سياهىها بمالند و اگر حرارت زياد باشد روى جوشها يا سياهى زالو انداخته شود و نگذارند كه چربى شقاق از بين برود و با آب داغ يا آب زياد سرد شستشو نكنند بلكه براى شستشو بايد از آب ملايم استفاده كنند .\r\n\r\nخشكه‌هاى صورتى رنگ برجسته روى پوست بدن\r\nاين خشكه‌هاى قرمز يا صورتى رنگ كه قدرى برجستگى دارند و درد و خارش هم ندارند ابتدا به صورت برجستگىهاى كوچك در روى پوست پيدا مىشوند و بتدريج تعداد آنها زياد مىشود مزاج اين خشكه‌ها گرم است پزشكان سنتى براى مداواى اين خشكه‌ها متناسب با بنيه بيمار و وسعت بيمارى تعدادى زالو تجويز مىكرده‌اند ضمنا جهت ضماد از جوشانده گياهان سرد مزاج و سركه براى شستشو استفاده\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nمىكرده‌اند و روزى چند بار اين عمل را انجام مىداده‌اند و كافور و شب سوده ( پودر زاج سفيد ) و طباشير را مخلوط كرده پودر مىكرده‌اند و با سركه يا آب‌ليمو روزى چند بار به خشكه‌ها ضماد مىكرده‌اند و براى پاك شدن بيمار از درون منضج و مسهل‌هاى سرد مزاج به بيمار مىداده‌اند .\r\n\r\nخارش پوست در يك طرف بدن\r\nبعضى بيماران مراجعه مىكنند كه يك طرف بدن آنان خارش بسيار دارد به طورى كه در اثر خارش زخم مىشود و طرف ديگر هيچ‌گونه خارشى ندارد . اين‌گونه خارش‌ها مشابه خارش عمومى بدن است و به همان روش بايد مداوا شوند براى مداوا ابتدا بايد در طرفى كه خارش دارد چند عدد زالو انداخته شود و به بيمار منضج و مسهل‌هاى ضد صفرا و حرارت بدهند تا بيمار از درون پاك شود مانند جوشانده‌اى از هليله زرد ، تخم كاهو ، تخم سبز خيار ، تخم گشنيز و شاهتره و امثال آنها كه پس از جوشاندن و صاف كردن متناسب با سن و بنيه بيمار بايد از اين جوشانده صبح و عصر بخورند و عرق بيد و عرق شاهتره و عرق كاسنى را بطور مساوى مخلوط كرده روزى يك استكان افراد بالغ بخورند و از داروهاى ضمادى مانند كافور و سركه و غيره كه براى خارش‌هاى پوستى به كار مىروند استفاده شود و از غذاهاى گرم مزاج و صفراوى و غذاهاى تحريك كننده بپرهيزند .\r\n\r\nخارش رحم\r\nخارش رحم كه گاه در خارج بدن و گاه در داخل مجرا و گاه در هر دو قسمت خارش وجود دارد و گاه خارش با سوزش همراه است چند حالت دارد اين خارش گاهى ميكروبى و عفونى است و ممكن است عامل عفونت باكتريها يا قارچها باشند و گاه عفونى نبوده بلكه در اثر غلبه مواد صفراوى و دموى گرم مزاج بر اين اندام خارش ايجاد مىشود براى مداواى اين افراد لازم است در هر دو حالت بيمار از خوردن غذاهاى گرم و تحريك كننده بپرهيزد و منضج و مسهل‌هاى سرد مزاج و دفع‌كننده صفرا و حرارت بخورد و از گياهان سرد مزاج مانند شاهتره ، گلنار ، پوست انار ، گل درخت انار را بجوشاند و از آب صاف شده با سركه يا آب‌ليمو بمالند در محل خارش روزى چند بار و براى ضد عفونى كردن داخل رحم برگ مورد و جفت و شحم حنظل و سداب را بجوشانند با آب صاف شده داخل رحم را روزى دو سه بار شستشو كنند و اگر خارش شديد بوده و با داروهاى ذكر شده چندان نتيجه‌اى حاصل نشود مىتوان در اطراف واژن چند عدد زالو انداخت تا خون فاسد كشيده شود و به بهبودى بيمار كمك نمايد و پس از شستشو با داروى\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nگياهى فوق كافور و گوگرد سفيد و زاج سفيد را پودر كنند روزى چند بار به محل خارش با سركه بمالند لازم به ذكر است اگر از زالو استفاده شود بايد پارچه‌اى را در مجراى رحم بگذارند تا زالو نتواند وارد رحم گردد .\r\n\r\nورم صلب ( سفت ) و خوش‌خيم پستان\r\nدر پستان زنها و گاه در مردان ورم محكمى پيدا مىشود كه در بررسى پاتولوژيكى آثار بدخيمى در آن مشاهده نمىشود براى تحليل رفتن اين گره‌ها مىتوان خارخسك و تاجريزى و سماق را كوبيده و بجوشانند و روزى دو سه بار پستان را گرماگرم در آب جوشانده گياه بگذارند و قدرى مالش دهند و پس از بيرون آوردن از داروى فوق كافور و سركه بمالند و مخلوطى از كوبيده آرد باقلا و صدف كك ( گوش ماهى ) و اسفرزه و گل ختمى يا تخم ختمى و برزك را با شير خمير كنند و روى ورم بگذارند تا در صورت امكان ورم نرم شود يا تحليل رود و شبها پوست روى دنبه گوسفند را گرم كنند و بالاى پستان بگذارند و اگر ورم دردناك هم باشد لازم است مقدارى گلاب و سركه را مخلوط كرده بالاى آتش بگذارند گرم شود و پستان را گرماگرم تا حدى كه حرارت آزاردهنده نباشد در آن بگذارند و قدرى بطور ملايم مالش دهند و پس از بيرون آوردن از محلول فوق داروهاى ضمادى را گرم كرده روى پستان بمالند .\r\n\r\nشقاق دست و پا كه كهنه شده باشد\r\nگاهى شقاق‌هايى در دست و پاى افراد مشاهده مىشود كه در اثر خشكى و كم چربى شدن پوست دست و پا بوجود مىآيد اگر اين شقاق‌ها با ورود ميكروب و قارچها توأم باشند لازم است گوگرد سفيد و نمك طعام را كوبيده در آب داغ بريزند و دست يا پا را كه شقاق دارد روزى دوبار گرماگرم در اين محلول بگذارند و پس از بيرون آوردن از محلول فوق با روغن شقاق چرب كنند امّا شقاق‌هايى كه تنها به علت خشكى پا و دست بوجود آمده‌اند مىتوان ميوه يا گل ختمى را جوشانده در ظرفى بريزند روزى دو بار محلول مذكور را گرم كنند و گرماگرم دست يا پا را در آن بگذارند و اين عمل را چند روزى ادامه دهند و پس از بيرون آوردن از محلول فوق با روغن شقاق چرب كنند و از صابون‌هايى كه چربى بدن را به كلى پاك مىكنند كمتر استفاده شود و اگر بجاى صابون براى شستشو از سدر يا صابونهاى نرم‌كننده استفاده شود بهتر است .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\n\r\nخشكه‌هاى زبر و خشن غير سوداوى\r\nاين خشكه‌ها بيشتر در دستهاى كشاورزان پيدا مىشوند قرمز رنگ نيستند و خارش هم ندارند و بيشتر در اثر برخورد دست با اشياء پوست دست زبر و خشن مىشوند اگر اين بيمارى با ويروس سودا توأم شود به بيمارى سوداى خارش‌دار تبديل مىشود كه علاج آن تقريبا مشكل خواهد شد . امّا در مداواى قسمت اول بايد گوگرد و زاج سفيد را بكوبند و در آب داغ بريزند و روزى دو سه بار آن محلول را بالاى آتش داغ كنند و دست و پا را كه زبر و خشن شده است در آن بگذارند و پس از بيرون آوردن از آن محلول با روغن فضله چرب كنند اگر اين خشكه‌ها به بيمارى سودا تبديل شوند بايد ضمن استفاده از داروى فوق مقدارى جيوه را با گوگرد آن‌قدر بكوبند و بهم بزنند تا جيوه در گوگرد محو شود و خوب محلول گردند سپس از اين دارو به دست و پاها بمالند در مداواى بيمارى اثر قابل توجهى دارد لازم به ذكر است ضماد جيوه بايد با احتياط انجام شود چون ممكن جيوه از راه پوست جذب شود و كبد را درگير نمايد .\r\n\r\nسوزش قسمتى از بدن\r\nگاه يك قسمت از بدن انسان مثلا به قدر يك نعلبكى سوزش مىكند و شخص احساس مىكند كه آب داغ روى آن ريخته شده است اين سوزش معمولا شبها شديدتر و روزها كمتر مىباشد و چون حرارت به آن برسد شدت پيدا مىكند به نظر اطباء سنتى اين ناراحتى در اثر التهاب و حرارت مستولى بر آن عضو بوجود آمده است لذا بايد از داروهاى ضمادى سرد مزاج و داروهائيكه ضد التهاب مىباشند براى مداوا استفاده شود آب شاهتره يا نيلوفر آبى يا سماق كوهى يا مجموع آنها را بجوشانند و آب صاف شده را با سركه بمالند و كافور و طباشير را بكوبند با سركه بمالند روزى چند بار و پس از خشك شدن با روغن گل بنفشه يا روغن گشنيز يا روغن بادام شيرين كه با آب‌ليمو يا سركه مخلوط كرده‌اند چرب كنند و بطور مختصر مالش دهند درصورتىكه مداوا بتأخير افتد بايد چند عدد زالو روى محل سوزش انداخته شود و اگر اين دارو هم موثر واقع نشد بايد گوگرد سفيد و نمك طعام را بكوبند در آب داغ بريزند و عضو را گرماگرم روزى دوبار در آن بگذارند و يا پارچه‌اى را به آب دارو كه داغ باشد آغشته كرده روى عضو بگذارند و با روغن فضله چرب كنند و از منضج و مسهل‌هاى سرد مزاج هم استفاده نمايند .\r\n\r\nبثور سعفى يا لكه‌هاى سعفى ( لكه‌ها يا جوشهاى قرمز برجسته )\r\nاين بيمارى به صورت لكه‌هاى قرمز رنگى است كه قدرى برجستگى دارند و بطور\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nپراكنده ديده مىشوند ، ترشح ندارند و تك‌تك يا چندتائى پيش هم قرار گرفته‌اند اين لكه‌ها را پزشكان متخصص پوست جزء بيماريهاى حساسيتى مىدانند و با ضماد داروهاى ضد حساسيت به مدت كوتاهى جوش‌ها يا لكه‌ها محو مىشوند و پس از زايل شدن اثر دارو مجددا آشكار مىگردند اين جوش‌ها يا لكه‌هاى قرمز رنگ تقريبا سخت علاج مىباشند به نظر اطباء سنتى مزاج اين بيماران گرم است و لازم است از داروهاى ضمادى و خوراكى و انداختن زالو بر روى لكه‌ها توأما استفاده نمايند و اگر زالو در دست‌رس نباشد بايد براى بيمار حجامت كنند و يا از رگ دست او مقدارى خون گرفته شود . از داروهاى خوراكى گل بنفشه ، شاهتره ، تخم كاهو ، تخم گشنيز ، خار خسك و مغز سبز خيار از هركدام مقدارى را اخذ و بجوشانند و صاف كنند روزى يك ليوان عصرها بخورند و مقدارى مغز ميوه فلوس را در آب داغ حل كرده و پس از صاف كردن چند روز صبح ناشتا بخورند و از غذاهاى گرم و غذاهاى تحريك‌كننده پرهيز نمايند و كافور و طباشير و پودر زاج سفيد را مخلوط كرده با سركه روى سرخىها بمالند و ادامه دهند .\r\n\r\nداء الصدف يا قوبا\r\nاين بيمارى پوستى به صورت تكه‌هاى خشكه مانندى هستند كه در روى پوست بدن ظاهر مىشوند كه گاه با خارش و گاه بدون خارش مىباشند اين خشكه‌ها خشن بوده و اكثر مواقع لايه سفيد خاكسترى رنگى روى خشكه‌ها را مىپوشاند غربىها اين بيمارى را پسوريازيس مىنامند مداواى اين بيمارى بسيار دشوار است اين بيمارى در بعضى فاميلها زيادتر مشاهده مىشود و در مقابل بعضى فاميل‌ها نسبت به اين بيمارى مصونيت طبيعى دارند و به آن مبتلا نمىگردند اطباء سنتى مداواى اين بيمارى را با داروهاى خوراكى و ضمادى توأما انجام مىداده‌اند مداواى اين بيمارى تقريبا شبيه به مداواى اكزماى حاد مىباشد از داروهاى خوراكى اگر مزاج بيمار گرم باشد بايد داروهاى پاك‌كننده كبد و دستگاه گوارش و سردمزاج استفاده كنند مانند فلوس و اگر مزاج بيمار سرد باشد بايد از منضج و مسهل‌هاى گرم مزاج استفاده شود و پس از پاك شدن بدن بيمار بايد از حب‌هائى كه دست‌ساز مىباشند و حب جدوار نام دارند و داروئى تقريبا سمى است زير نظر پزشك متخصص سنتى به مدت ( 70 ) هفتاد روز بخورند و مواظب باشند اگر هنگام خوردن اين دارو بيمار ناراحت شود دارو را قطع كنند و مقدارى شير گاو بخورند تا اثر سميت اين حب‌ها را كمتر نمايند و گرنه ادامه دهند تا اثر آن ظاهر گردد و از داروهاى ضمادى ابتدا لازم است شوره‌ها را از روى\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nخشكه پاك كنند تا سرخى زخم نمايان گردد از داروهائيكه شوره‌ها را پاك مىكنند محلول رقيق شده اسيد سولفوريك است كه با اين محلول شوره‌ها را پاك مىكنند سپس داروهاى ضمادى اصلى را به كار مىبرند و اگر ضماد اسيد رقيق انجام نشود بايد با وسيله زبرى ابتدا شوره‌ها را پاك كنند سپس از گياهان ضمادى مانند شاهتره و سماق كوهى و گلنار فارسى و پوست انار بجوشانند صاف كنند و از آب صاف شده با سركه مخلوط نموده روزى چند بار روى خشكه‌ها بمالند و بدنبال آن مخلوطى از پودر زاج و گوگرد و نمك طعام را با سركه بمالند و براى چرب كردن خشكه‌ها از روغن فضله استفاده كنند . از داروهاى ضمادى ديگر كه مفيد واقع مىشوند يكى ضماد شيرابه فرفيون بر روى خشكه‌ها مىباشد كه بايد روزى چند بار انجام شود ديگر از داروهاى ضمادى مخلوطى است از جيوه و پودر آهك بدين طريق كه مقدارى جيوه را در مقدارى آهك ريخته آن‌قدر آنها را بهم زنند كه جيوه كاملا در آهك پراكنده شده و هيچ‌گونه اثرى از آن باقى نماند سپس مقدارى از اين پودر را با وازلين مخلوط كنند به صورت مرهم درآيد با اين مرهم خشكه‌ها را چرب كنند امّا لازم به ذكر است كه جيوه عنصرى است سمى و مىتواند از راه پوست جذب شده و انسان را مسموم نمايد لذا بر پزشك است كه در ضماد اين دارو احتياط لازم را معمول دارد و تنها روى خشكه‌ها ماليده شود و از ضماد اين دارو بر بقيه بدن خوددارى كنند و مقدار جيوه‌اى هم كه با آهك مخلوط مىكنند بايد كم باشد .\r\nيكى از داروهاى خوراكى كه پزشكان سنتى تجويز مىكرده‌اند خوردن آب شاهتره مىباشد دستور مىداده‌اند كه عصاره شاهتره را بگيرند و روزى دوبار و هربار مقدار دويست گرم يا حدود چهل مثقال از اين عصاره را روزى يك بار بخورند و مدتى ادامه دهند . لازم به ذكر است افراد مبتلا به داء الصدف بايد مدت طولانى از خوردن غذاهاى تحريك‌كننده نظير تخم‌مرغ ، سير ، فلفل ، بادمجان ، بادام هندى ، موز ، گردو ، پسته ، آناناس و غيره خوددارى نمايند .\r\n\r\nزخم كهنه روى سر\r\nزخم كهنه روى سر زخمى است كه ابتدا جزء باد سرخ‌ها بوده لكن در اثر سوء معالجه كهنه شده و مداواى آن قدرى به طول انجاميده است زخم دردناك است و خارش دارد و از آن چرك و خون خارج مىشود و رنگ آن قرمز است اين زخمها معمولا قسمتى از موى سر را هم خراب مىكنند پزشكان سنتى اين زخمها را مشابه زخمهاى باد سرخى مداوا مىكنند براى مداوا ابتدا لازم است متناسب با وسعت زخم و بنيه بيمار چند عدد زالو روى زخم انداخته شود و پس از بهبودى جاى دهن زالوها گرد كافور\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nو طباشير را بكوبند با سركه بمالند روى زخم روزى چند بار و آرد جو و گل ختمى و اسفرزه را پودر كرده با شير گاو خمير كنند و روى آن بگذارند تا اگر عفونتى در زخم باشد خارج شود و روزى دو سه بار با روغنى كه از وازلين و اكسيد دو زنگ ساخته مىشود چرب كنند و اگر ترشح داشته باشد پس از چرب كردن مقدارى گرد رنگى روى آن بپاشند و اگر به اين‌گونه بيماران ملينى هم داده شود در سرعت بهبودى موثر خواهد بود .\r\n\r\nاكزماى كف دست‌ها\r\nگاه در اثر برخورد دست با مواد شيميائى يا مواد پاك‌كننده يا مواد نفتى پوست دستها ملتهب مىشوند و اكزماى كف دست بوجود مىآيد . جهت مداواى اين بيمارى لازم است كافور و زاج سفيد و گوگرد سفيد را پودر كنند اين پودر را در آب داغ ريخته و مقدارى آب ليمو يا سركه اضافه نمايند و دستها را روزى دوبار در آن بگذارند قدرى نگهدارند و پس از حدود نيم ساعت از محلول بيرون آورده با روغن گل بنفشه چرب كنند . ضمنا گرد كافور و طباشير را با ماست و آب‌ليمو بمالند و دو نوع دستكش يكى پارچه‌اى سفيد رنگ و ديگرى دستكش لاستيكى داشته باشند هنگام چرب كردن دست‌كش پارچه‌اى بپوشند و هنگامى كه قصد شستشوى چيزى را دارند دست را با دستكش پارچه‌اى داخل در دست‌كش لاستيكى كنند و پس از اتمام شستشو دست‌كش لاستيكى را بيرون آورند كه دست عرق نكند و اگر سرخى كف دست زياد باشد انداختن زالو در روى سرخىها سرعت بهبودى را سريع مىكند . اين افراد بهتر است از خوردن غذاهاى تحريك‌كننده و ادويه و غذاهائى كه زياد گرم مزاج باشند خوددارى نمايند و دستها را به مواد تحريك‌كننده نزنند و اگر بجاى صابون مدتى دستها را با سدر شستشو كنند بهبودى را سريع‌تر مىكند .\r\n\r\nاشاره به بيمارى تالاسمى\r\nبيمارى تالاسمى يك نوع بيمارى ارثى است و كمبود ژن مخصوص عمل خون‌سازى در كروموزوم مربوط سبب اين بيمارى مىشود . اگر جنين در رحم مادر هيچيك از ژنهاى خون‌ساز را نداشته باشد محكوم به فنا خواهد بود و در رحم مادر از بين مىرود امّا اگر نيمى از ژن مربوط به خون‌سازى را داشته باشد طفل مىماند متولد مىشود امّا با مشكل عمل خون‌سازى مواجه خواهد شد تعدادى از اين اطفال در دوران كودكى از بين مىروند و تعدادى باقى مىمانند افرادى كه باقى مىمانند اگر تحت مراقبتهاى پزشكان\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nمتخصص خون باشند مىتوانند به زندگانى خود ادامه دهند . در اين افراد مغز استخوان بطور طبيعى و مانند افراد سالم قادر به خون‌سازى نيست طحال و كبد آنان معمولا بزرگ مىشود . در بعضى از اين افراد وقتىكه خون به آنان تزريق مىشود گلبولهاى قرمز خون وارد شده در طحال فرد خون‌گيرنده گير كرده و متلاشى مىشوند و چون مقدار بيليروبين خون افراد از حال طبيعى بيشتر است خود اين امر هم در متلاشى كردن گلبولهاى قرمز خون تا حدودى موثر است . در اين افراد به علت كمبود خون معمولا عوارض قلبى و عروقى بوجود مىآيد ، در بعضى از اين افراد سنگهاى صفراوى تشكيل مىشود معمولا قلب به يك حالت نارسائى مبتلا مىگردد و بيشتر مرگ‌ومير اين افراد به اين علت است . ساير علائمى كه در بيماران تالاسمى موجود است عبارتند از ، يرقانهاى زودگذر ، بزرگى كبد و طحال ، تب‌هاى عودكننده و كوتاه‌مدت ، دردهاى مفصلى ، گاه شكم درد . علائم فوق معمولا در افرادى است كه بيمارى از هر دو طرف والدين به طفل رسيده باشد امّا اگر از يكى از والدين ارث برده باشد علائم بيمارى خفيف‌تر است . پزشكان سنتى در قديم به اين بيماران متناسب با مزاج آنان داروهاى خون‌ساز و داروهاى كم‌كننده بيليروبين خون و داروهاى تقويت‌كننده قلب و داروهاى فعال‌كننده مغز استخوان مىداده‌اند و دستگاه گوارش آنان را سالم نگه مىداشته‌اند و اگر ناراحتى ديگرى داشته‌اند از روى علائم بالينى بيمار مربوط به مداواى آن مىپرداخته‌اند . از غذاهائى كه عمل خون‌سازى را در اين افراد تقويت مىكند گنجشك و كبوترهاى صحرائى مىباشند اين افراد مىتوانند تعدادى گنجشك را گرفته پس از ذبح كردن احشاء آن را خارج كرده با سر و استخوانهاى آن خوب بكوبند يا چرخ كنند و طبخ نمايند تا خوب پخته شود و پس از صاف كردن از عصاره آن روزانه مقدارى را همراه با غذاى يوميه بخورند لازم به ذكر است كه در خوردن گنجشك يا كبوتر نبايد سر حيوان را دور اندازند بلكه اثر مغز سر حيوان بيشتر از ساير اعضاء بدن است .\r\n\r\nورم‌هاى محكم\r\nورم‌هاى محكمى كه در بعضى نقاط بدن پيدا مىشوند گاهى در اثر بىتوجهى بيمار اورام گرم مزاج كهنه مىشوند و محكم و سخت علاج مىگردند گاهى در اثر تزريق زياد مواد آنتى بيوتيك و مصرف بىرويه آن ورمى كه بايد با دارو نرم و دهان زخم باز شده و عفونت بيرون آيد مصرف بىرويه آنتىبيوتيك ورم را محكم مىكند و سخت علاج مىنمايد گاهى در اثر تجمع بعضى ميكروبها مانند ميكروب سل در بعضى نقاط بدن من جمله در زير گلو ورم محكمى بوجود مىآيد كه اصطلاحا آن را خنازير مىگويند گاهى ورم سفت سرطانى و بدخيم است لذا قبل از هر چيز لازم است كه نوع ورم\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nشناخته شود اگر ورم سرطانى باشد كه مداواى آن مسير جداگانه‌اى دارد كه لازم است هرچه زودتر ورم از بدن جدا گردد و بدنبال آن معالجاتى از قبيل شيمىدرمانى و غيره به عمل آيد امّا ساير اورام محكم را بايد با دارو نرم كنند و آن‌قدر داروهاى نرم كننده روى آن بگذارند تا ماده نرم شده به چرك تبديل شود و دهان باز كرده عفونت بيرون آيد .\r\n\r\nجهت نرم شدن ورم‌هاى صلب و سفت كارهاى زير را مىتوان انجام داد\r\n1 - ابتدا لازم است متناسب با بنيه شخص و اندازه ورم چند عدد زالو روى ورم بيندازند تا مقدارى از ماده متمركز شده در ورم را بخورند و خون را در عضو بيشتر به جريان اندازند .\r\n2 - لواشكى ( خميرى ) درست كنند به ترتيب زير و روى آن بگذارند و ادامه دهند تا ورم نرم شود . صدف نرم تن كك را كه مردم عوام آن را گوش‌ماهى مىنامند بسوزانند ( تكليس كنند ) به‌طورىكه بخاكستر تبديل شود ضمنا اكليل الملك و گل ختمى و ريشه حليون و گل بابونه از هركدام حدود بيست و پنج گرم را گرفته و بكوبند تا پودر شود اين پودر را با حدود يك‌صد و پنجاه گرم آرد باقلا و مقدارى از خاكستر كك و تعداد حدود پنج دانه انجير خرد كرده به آن اضافه نمايند و روى آن مقدارى سركه بريزند و مجموع را بالاى آتش گذارند و بهم زنند تا به صورت مرهم درآيد از اين مرهم بالاى پارچه‌اى گذاشته روى ورم بگذارند و روزى دو سه بار عوض كنند و ادامه دهند تا ماده محكم شده نرم گردد و دهان باز كند و عفونت بيرون آيد .\r\n3 - داروى ديگر مخلوطى است از سرنج و مقل ارزق را پودر كنند و روزى چند نوبت روى آن بمالند\r\n4 - ماليدن پودر كافور و طباشير در نرم كردن اورام سفت موثرند\r\n5 - انداختن پوست دنبه گرماگرم روى ورم‌هاى صلب در نرم كردن ورم موثر مىباشد\r\n6 - از داروهاى ديگر كه ورم‌هاى محكم را نرم مىكند ماليدن عصارة پياز عنصل است براى ورم‌هاى كهنه سرد مزاج\r\nضمن مصرف و ادامه داروهاى فوق هنگامى كه قسمتى از ورم نرم و آماده براى دهن باز كردن شود بايد يك زرده تخم‌مرغ را با يك قاشق چائىخورى نمك طعام مخلوط كنند تا به صورت مرهم درآيد از اين مرهم در محلى كه زخم نرم شده است بگذارند و دو سه نوبت ادامه دهند تا محل نرم شده را سوراخ كند و راهى براى بيرون آمدن مواد حبس شده درست نمايد .\r\n\r\n","description":"","footnote":"","page_name":" 214 ","page_number":214},
  {"content":"\r\n\r\n\r\nسوختگى\r\nسوختگى يكى از عوامل مرگ‌ومير و ضايعات عضوى و آفتهاى پوستى زمان حاضر بشمار مىرود و هر سال در سطح زمين صدها هزار نفر در اثر سوختگى مصدوم يا معدوم مىگردند سوختگى به چند قسمت تقسيم مىشود كه ما سه قسم از آن را يادآور مىشويم .\r\n1 - سوختگىهاى سطحى يا درجه اول - در اين سوختگى پوست بدن بطور سطحى آسيب مىبيند و تنها رنگ آن عوض مىشود امّا لايه زير قسمت شاخى پوست سالم است و خون در آن گردش دارد اين سوختگىها را چند روز با مخلوطى از روغن كنجد و سرنج چرب كنند بهبودى حاصل مىشود و عارضه‌اى هم برجاى نمىگذارد .\r\n2 - سوختگى درجه دو يا نيمه عميق - در اين سوختگى پوست آسيب مىبيند يا تاول مىزند و يا پوست در اثر سوختن تغيير رنگ داده و گردش خون مويرگى تقريبا در آن متوقف مىگردند .\r\n3 - سوختگى درجه سه يا عميق - در اين سوختگى لايه تحت جلدى هم آسيب مىبيند و پس از مداوا هم پوست محل سوخته شده حالت طبيعى اوليه خود را بازنمىيابد .\r\nنحوه مداوا در سوختگىهاى درجه دو و سه تقريبا مشابه است ، گاهى سوختگى در سطح كم و گاهى در سطح وسيع‌ترى صورت مىگيرد و هرچه سطح سوختگى وسيع‌تر باشد خطر بيشترى فرد را تهديد مىكند بخصوص در اطفال و سالمندان و افراد ناتوان كه از استقامت كمترى برخوردار مىباشند شديدتر خواهد بود و هرگاه دو سوم از پوست بدن انسان در اثر سوختگى ضايع گردد نجات بيمار از مرگ مشكل خواهد شد .\r\nدر سوختگىهاى وسيع چون آب ميان بافتى مرتب از راه زخم سوختگى دفع مىگردد بدن با كمبود آب مواجه شده و لازم است پزشكان و اطرافيان بيمار مواظب باشند تا كمبود آب خون خطر هلاكت را افزايش ندهد و بايد از سرم‌هاى مخصوص استفاده كنند و در غير اين صورت مرتب مايعاتى از قبيل آب انار ، دوغ ، سكنجبين و آب ميوه‌هاى سرد مزاج به بيمار خورانيده شود .\r\nمردم عوام عقيده دارند كه روى محل سوختگى را يخ بايد گذاشت لكن گذاشتن يخ بر سوختگى صلاح نيست چون سبب عفونت مىگردد و از استعمال هر ماده‌اى كه اسباب عفونت شود بايد خوددارى گردد .\r\nدر طب سنتى دستور داده مىشود كه زخم سوختگى را روزى دوبار با آب گرم شستشو كنند براى شستشو بهتر است مقدارى جوش شيرين را در آب گرم حل كرده و زخم را\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nبا آن شستشو نمايند و با مخلوطى از روغن كنجد خالص و پودر سرنج زخم‌ها را مرتب چرب كنند و پودر گرد رنگى كه همان پودر گياه گل رنگ است روى آن بپاشند و ادامه دهند و اگر در حين مداوا زمانى كه زخم رو به بهبود مىرود مشاهده شود كه در زخم گوشت زيادى درست شده است بايد مقدارى زاج سفيد را پودر كنند و در روى برآمدگىها بريزند و چند روزى ادامه دهند تا گوشت‌هاى اضافى خورده شوند سپس زخم حاصل از خورده شدن گوشت‌هاى اضافى را با مرهم‌هاى مربوط مداوا كنند .\r\nگاهى در جريان مداواى زخمهاى سوختگى آثار ورم و باد گرم ( باد سرخ ) يا تجمع خون فاسد يا سرخى غير طبيعى يا كمبودى و غيره مشاهده مىشود كه در اين صورت ضمن مداواى سوختگى بايد بمداواى موارد ذكر شده پرداخته شود و با انداختن زالو و ماليدن داروهاى سرد مزاج مانند گرد كافور با سركه يا با شير يا با ماست اين عوارض هم بايد مداوا گردند .\r\nدر سوختگى درجه يك يا سطحى قبل از آنكه پوست از روى عضو جدا شود يا ايجاد ورم گردد لازم است از داروهائى استفاده كنند تا از عوارض بعدى حتى المقدور جلوگيرى شود . براى متعادل كردن حرارت پوست مىتوان در اين مرحله از هركدام از داروهاى زير كه در دست‌رس باشند استفاده نمود 1 - مخلوطى از عصاره گشنيز تر با آب انگورى كه زياد شيرين نشده باشد . 2 - مخلوطى از كافور و سركه درصورتىكه عضو زخم نشده باشد . 3 - مخلوطى از پودر گل ارمنى با كافور و سركه . 4 - مخلوطى از نشاسته و سركه . 5 - سفيده تخم‌مرغ و لعاب اسفرزه\r\nامّا اگر سوختگى از درجات بالاتر باشد و پوست و گوشت سوخته باشد بايد ضمن ماليدن داروهاى خنك‌كننده اگر عضو سوخته شده داراى گوشتهاى سوخته شده باشد لازم است مخلوطى از گل ختمى و نشاسته و آرد جو و اسفرزه پودر شده را با شير درآميزند تا به صورت مرهم درآيد بالاى عضو بگذارند چند نوبت تا گوشتهاى فاسد شده را از روى عضو جدا كند و بردارد سپس روزى دو سه بار زخم را با آب گرمى كه قدرى جوش شيرين در آن ريخته شده شستشو كنند تا عفونت يا گوشتهاى فاسد شده اگر در روى زخم باشد به كلى پاك شود سپس از مرهم داخليون كه با كندر و سرنج و زفت و روغن كنجد درست مىشود روى عضو بگذارند و ادامه دهند تا زخم گوشت بياورد و با روغن كنجد و سرنج قسمتهائى از سوختگى را كه نياز به پر شدن ندارد مرتب چرب كنند و اگر در محل سوختگى گوشت اضافى پيدا شود بايد براى از بين بردن گوشت اضافى مقدار يك گرم كات كبود را با حدود سى گرم طباشير بكوبند پودر شود بپاشند بالاى گوشت اضافى و چند نوبت ادامه دهند تا گوشت زيادى خورده شود و اگر اين دارو گوشت اضافى را از بين نبرد مىتوان مقدار يك برابر كات كبود را با دو برابر زاج سفيد بكوبند پودر شود از اين پودر بپاشند بالاى گوشت\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nاضافى و ادامه دهند تا گوشت اضافى خورده شود و اگر زخم يا اطراف آن خارش داشته باشد به اطراف زخم مخلوطى از كافور و سركه بمالند و روى زخم هم اگر خارش داشته باشد گرد كافور را با شير و لعاب اسفرزه بمالند .\r\n\r\nاكزماى پوسته‌اى مادرزادى\r\nبعضى از بچه‌ها از ابتداى تولد بدنشان قرمز و پوسته‌پوسته مىشود گاه خارش دارد و گاه بدون خارش مىباشد اين اطفال در اثر مصرف بعضى داروهاى شيميائى بوسيله مادر و يا خوردن بعضى مواد غذائى بسيار گرم و تحريك‌كننده در زمانى كه در شكم مادر هستند براى ابتلا به اين بيمارى آماده مىشوند اين بيمارى با داروهاى شيميائى زمان حاضر تقريبا قابل علاج نيست امّا با داروها و دستورات طب سنتى مداواى اين بيماران بهتر انجام مىشود .\r\nاين اطفال از نظر پوست بدن مزاجى گرم و خشك دارند لكن ممكن است مزاج كل بدن مانند مزاج پوست گرم و خشك نباشد و حالتى ديگر داشته باشد كه اين افراد تعداد كمترى هستند نسبت به بقيه افرادى كه اكزماى مذكور را دارا مىباشند بهر حال اگر مزاج بيمار گرم باشد لازم است كه از داروهاى خوراكى و ضمادى سرد مزاج توأما براى مداوا استفاده شود لكن اگر مزاج اصلى بيمار سرد ولى مزاج پوست بدن گرم باشد بايد از داروهاى ضمادى سرد مزاج براى پوست بدن استفاده شود و با توجه باينكه مزاج اصلى بيمار سرد است بازهم نمىتوان از غذاها يا داروهاى گرم مزاج خوراكى استفاده نمود و غذاها يا داروهائيكه براى خوردن تجويز مىشوند بايد مزاج معتدل داشته باشند .\r\nاز داروهاى ضمادى براى اين افراد مانند ساير اكزماها مىتوان از جوشانده يا عصاره يك يا چند نمونه از گياهان خنك‌كننده پوست مانند شاهتره ، گلنار فارسى ، پوست انار ، گل انار ، سماق كوهى ، نيلوفر آبى و غيره استفاده نمود . اگر اين گياهان تازه باشند بايد عصاره آن را گرفته با قدرى سركه مخلوط كنند و بر پوست بدن روى پوسته‌ها و سرخىها بمالند و اگر گياه خشك باشد بايد گياه را بجوشانند صاف كنند و از آب صاف شده با سركه مخلوط كرده روزى چند بار روى سرخىها و پوسته‌ها بمالند و بدنبال آن مخلوطى از كافور و طباشير و زاج سفيد و گوگرد سفيد را پودر كرده با سركه مخلوط كنند و بمالند و ادامه دهند و براى چرب كردن پوست از روغن‌هاى سرد مزاج مانند روغن گل بنفشه يا روغن گشنيز يا مخلوطى از وازلين و اكسيد دو زنگ و پودر زاج سفيد استفاده نمايند و از غذاهاى تحريك‌كننده و اغذيه زياد گرم و خشك\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nمانند سير و فلفل ، بادام زمينى ، آناناس ، شيره ، خرما ، دارچين ، پسته ، تخمه آفتابگردان و امثالهم پرهيز نمايند و اگر متناسب با بنيه و سن طفل منضج و مسهل سرد مزاج به او بدهند بهبودى را تسريع مىنمايد .\r\n\r\nزخم بستر\r\nافرادى كه مدت زيادى در بستر مىخوابند بايد روزى چند بار آنان را از اين پهلو به آن پهلو كنند و نگذارند يك قسمت از بدن روى زمين بماند و يا از تشكهاى موّاج كه بطور خودكار حركت مىكند براى استراحت اين بيماران استفاده كنند در غير اين صورت قسمتى از بافتهاى سطحى بدن آنان كه جريان خون در آن متوقف مىشود ابتدا قرمز مىشود و اگر ادامه يابد سياه رنگ مىشود اين زخم را زخم بستر مىگويند .\r\nجهت مداواى اين زخمها اگر سياهى داشته باشند لازم است ابتدا بطريقى سياهى را از روى زخم بردارند براى اين منظور مىتوان زاج سفيد پودر كرده روى سياهىها بپاشند و چند نوبت صبح و عصر ادامه دهند تا سياهى خورده شود سپس برگ مورد و جفت را بجوشانند و با آب صاف شده دارو زخم را مرتب شستشو نمايند و پس از شستشو با روغن ابيض چرب نمايند و اگر زخم گود شده باشد بايد مرهم داخليون اسود را كه نحوه درست كردن آن قبلا ذكر شد به پنبه‌اى آغشته كرده داخل زخم بگذارند و ادامه دهند تا زخم گوشت بياورد و گودال زخم پر شود .\r\n\r\nسرخى كهنه سخت علاج روى ساق پا\r\nدر افراد چاق و مسن و ندرتا در جوانان گاهى سرخىهائى پيدا مىشود كه ممكن است با ورم باشد اين سرخىها معمولا با انداختن زالو يا ضماد داروهاى معمولى مانند كافور و سركه و غيره مداوا نمىشوند اكثرا به همان حال مىمانند و كهنه مىشوند براى مداواى اين سرخىهاى كهنه شده و سخت علاج بايد قدرى گوگرد را بكوبند و يا حنا و قدرى جيوه مخلوط كنند و با كره حيوانى درهم آميزند و آن‌قدر بزنند تا خوب ملقمه شود و جيوه در دارو بطورى پراكنده شود كه ديگر اثرى از آن مشاهده نشود سپس از اين دارو صبح و عصر روى سرخىها بمالند و از داروهاى ديگر هم مىتوان تا حدودى به انضمام اين دارو در صورت لزوم استفاده نمود و از غذاهاى گرم و تحريك‌كننده پرهيز كنند و چند منضج و مسهل هم به اقتضاى بدن بيمار به او بدهند .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\n\r\nپمفيگوس\r\nپمفيگوس نوعى بيمارى پوستى است كه به صورت تاولهائى در روى پوست پيدا مىشوند اين تاولها عودكننده‌اند اين تاولها خودبخود ظاهر مىشوند و ابتدا تقريبا بدون ناراحتى مىباشند ، پوست روى اين تاولها در اثر ضربه يا فشار كنده مىشود .\r\nاين بيمارى بيشتر در افراد ميان سال ديده مىشود . شروع بيمارى بىمقدمه است تاولها ابتدا در سطح پوست صورت پيدا مىشوند و به زودى تبديل به زخمهاى سطحى مىگردند گاهى اين زخمها بوئى شبيه به بوى موش مىدهند علت اين بيمارى از نظر اطباء مغرب زمين تقريبا مجهول بوده و هر عده‌اى نظرى مخصوص به خود دارند و در معالجه اين بيمارى مشكلاتى دارند . زمانى كه اين بيمارى شدت پيدا كند و قسمت اعظم پوست بدن را فراميگيرد ممكن است سبب مرگ بيمار شود .\r\nاطباء سنتى اين بيمارى پوستى را از حرارت مزاج و حرارت پوست بدن مىدانند جهت مداوا ابتدا لازم است متناسب با بنيه بيمار و وسعت بيمارى تعدادى زالو در روى پوست بدن انداخته شود و اگر زالو در دست‌رس نباشد بايد از بيمارى مقدارى خون گرفته شود و يا از محل حجامت مقدارى خون گرفته شود سپس كافور و طباشير پودر كرده را با سركه بمالند روى محلهائى كه تاول زده است و شاهتره و ريشه كاسنى را بجوشانند صاف كنند و با آب صاف شده روزى دو سه بار تاولها را شستشو نمايند و زمانى كه تاولها مىتركند و روى آنها برداشته مىشود بايد با روغنهاى سرد مزاج مانند روغن گل بنفشه يا روغن نيلوفر آبى جاى تاولها را چرب كنند و يا از روغنى كه درست مىشود از وازلين و اكسيد دو زنگ براى چرب كردن استفاده كنند و اگر تاولها ترشح داشته باشند از پودر برگ گياه گل رنگ كه در طب سنتى گرد رنگى ناميده مىشود بالاى آن بپاشند و اطراف تاولها را از پودرهاى خنك‌كننده مانند كافور و طباشير و غيره با سركه بمالند و جهت كم شدن حرارت بدن لازم است از منضج و مسهل‌هاى سرد مزاج چند نوبت به بيمار بدهند مانند تخم كاهو ، تخم گشنيز ، نيلوفر ، ريشه كاسنى ، بقله الزهرا ( خرفه ) ، گل بنفشه و غيره كه دو روز اول به بيمار داده مىشود و روزهاى سوم تا پنجم از مغز ميوه فلوس در آب داغ حل كرده صبح ناشتا به بيمار بدهند و از غذاهاى گرم و تحريك‌كننده پرهيز نمايند . مقدار خوراك از مغز ميوه فلوس ده گرم است كه سياهى روى فلس‌ها را در آب داغ حل كرده پس از صاف كردن صبح ناشتا مىخورند و در آن روز دستور غذائى فرد مسهل خورده را بايد رعايت كنند .\r\n\r\n","description":"","footnote":"","page_name":" 219 ","page_number":219},
  {"content":"\r\n\r\n\r\nزخمها يا جوشهاى دوره‌اى\r\nدر صورت يا بدن دخترها و زنهاى جوان جوشهائى پيدا مىشوند كه نيمى از ماه را فعالند و خارش و سوزش و ناراحتى دارند و نيمى ديگر از ماه را خودبخود از بين مىروند و بهبودى حاصل مىشود و در اين مدت هيچ‌گونه ناراحتى از اين بابت در بين نيست در زمان قديم بعضى از پزشكان سنتى كم‌تجربه اين جوشها را مربوط به گردش كواكب مىدانستند و اثر اشعه كيوانى را در پيدايش اين ناراحتى موثر مىدانستند لكن اين نظر مبناى علمى نداشته بلكه اين جوشها منشأ هورمنى دارند و مداواى اين جوش‌ها بايد از روى علائم ظاهرى آنها و بيشتر در همان موقعى كه ظاهر مىشوند انجام شود اين افراد بايد هم داروى ضمادى و هم داروى خوراكى را توأما استفاده كنند و اگر منظور پيشگيرى باشد بايد از داروهاى خوراكى ضد جوش دو سه نوبت بخورند تا از بروز جوش جلوگيرى به عمل آيد . همچنين گاهى خشكه‌هاى قرمز رنگى در دست خانمها و ندرتا در دست‌وپاى آقايان مشاهده مىشود كه در تابستان‌ها فعالند و درد و خارش دارند ولى در فصل زمستان بدون مداوا خودبخود بهبود حاصل مىنمايند اين خشكه‌ها را هم در همان زمان بروز درد و خارش با توجه به عوارض و يافته‌هاى بالينى بايد مداوا نمود .\r\n\r\nگال ( جرب )\r\nگال يا جرب نوعى انگل پوستى است كه بطور مورب در پوست بدن وارد مىشود و تنل‌هائى درست مىكند اين جانور كوچك از خون و مواد غذائى پوست تغذيه مىكند و در پوست در دالانهائى كه درست كرده تخم‌ريزى مىكند و سبب ايجاد خارش در پوست مىشوند اين خارش شب‌ها بيشتر است و ناراحت‌كننده مىباشد افرادى كه چشمهاى قوىترى دارند با چشم غير مسلح مىتوانند اين موجود زنده را مشاهده كنند امّا در آزمايشگاه اين حيوان را با تخمهاى آن و مدفوع سياه رنگش در زير ميكروسكپ مىتوان ديد . هرگاه فردى از افراد يك خانواده به اين انگل مبتلا شود ساير افراد خانواده هم به اين بيمارى مبتلا خواهند شد لذا مداوا بايد بطور خانوادگى و دسته جمعى انجام شود و اگر آلودگى در يكى از افراد خانواده باقى بماند مجددا بقيه افراد خانواده را آلوده خواهد كرد .\r\nافرادى كه به بيمارى گال مبتلا شده‌اند لازم است تمام لباسهائى كه بتن كرده‌اند بيرون آورده در كيسه زباله‌اى ريخته و قدرى مواد ضدعفونىكننده مانند پودر نفتالو در آن بريزند و آن را گره بزند و در محلى به مدت چند روز بگذارند ظرف مدت تقريبا چهار روز كليه انگلها كشته خواهند شد و بيمار بايد در حمام رفته و تمام بدن خود را از داروى\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nكشنده اين انگل بمالد و قدرى در حمام صبر كند تا انگلها كشته شوند داروهائى كه بطور ضمادى مصرف مىشوند نبايد قدرت جذب زياد و عوارض جانبى سوئى داشته باشند بخصوص در زنهاى حامله و كودكان و سالخوردگان بايد به اين نكته توجه كامل داشته باشند . بايد مخلوطى از گوگرد و زاج سفيد و نمك طعام و كافور و كات كبود را بكوبند پودر كنند و در حمام با سركه به تمام بدن بمالند و قدرى ماساژ دهند و مدتى در حمام بنشينند تا دارو به عامل مولد گال اثر كرده و آنها را از بين ببرد پس از بيرون آمدن از حمام از لباسهاى آلوده به اين بيمارى استفاده نكنند و اين عمل را چند روز ادامه دهند تا عامل بيمارى به كلى از بين برود و همه اعضاء خانواده بهتر است بطور هماهنگ به مداوا بپردازند و ابزار و رختخواب‌هاى منزل را ضد عفونى كنند و اگر از آبهاى داغ معدنى گوگرددار بخواهند استفاده كنند باز لازم است كه كل اعضاء خانواده باهم به اين عمل اقدام نمايند . ضمنا داروهاى نامبرده زير را مىتوان پودر كرده با وازلين مخلوط كنند به صورت كرمى درآيد از اين كرم روزى دو سه بار به تمام بدن بمالند و ادامه دهند تا بهبودى كامل . ضمنا همراه با ضماد دارو بهتر است تمام لباسها را در آب داغ بجوشانند و يا به طرز صحيح آنها را ضد عفونى نمايند . يكى ديگر از داروهاى كشنده عامل گال شحم حنظل مىباشد كه بايد آن را بجوشانند صاف كنند و از آب صاف شده به تمام بدن و لباسها و ابزار و وسائل آلوده بمالند در نابودى اين عامل بيمارى اثر قابل توجهى دارد .\r\n\r\nزگيل\r\nزگيل عبارتست از برجستگىهاى ويروسى و مسرى كه در روى پوست بدن ظاهر مىشوند اين برجستگىها بدخيم نيستند و عارضه زياد بدى بدنبال ندارند و به اشكال مختلف در روى پوست بدن خودنمائى مىكنند مانند كروى ، بيضوى ، رشته‌اى يا نخى شكل ، قارچى ، گل كلمى و شكلهاى ديگر . زگيل ممكن است منفرد يا مجتمع باشد و بيشتر در قسمتهائى از بدن كه از لباس بيرون است بوجود مىآيد . بعضى افراد نسبت به اين ويروس مصونيت طبيعى دارند و بطور طبيعى و با شرايط عادى به اين بيمارى مبتلا نمىشوند لكن افراد ديگرى كه آمادگى ابتلا به اين ويروس را دارا مىباشند چنانچه در معرض هجوم ويروس بيمارى قرار بگيرند ويروس در روى پوست آنان متمركز شده و توده زگيلى را بوجود مىآورد . زگيلها اضافه بر پوست در نقاط ديگر بدن مانند اطراف اندامهاى تناسلى كف پا و روى سينه و گردن و غيره هم ممكن است بوجود آيند گاه در اطراف ناخن دست و پا زگيل‌هائى بوجود مىآيند كه هم ناخن را خراب مىكنند و هم به زيبائى انگشتان دست لطمه مىزنند . بعضى زگيلها قرمز\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nرنگ‌اند و با آبله ديمى اشتباه مىشوند لكن نه خارش دارند نه درد و نه خونريزى و همين صفات آنها را از آبله ديمى مجزا مىسازد گاه در روى پوست بدن تعداد زيادى زگيل كوچك پيدا مىشوند كه آنها را زگيل دانه خشخاش مىگويند .\r\nچون تعداد آنها زياد است مداواى آنها با داروهاى اسيدى صلاح نيست چون داروهاى اسيدى پوست را خراب مىكنند و اثر بدى برجاى مىگذارند براى از بين بردن اين زگيل‌ها بايد از شيرابه گياه فرفيون يا شيرابه ميوه تازه درخت انجير يا بعضى گياهان كشنده ويروس زگيل استفاده نمود و درصورتىكه داروهاى گياهى مذكور در اختيار نباشند مىتوان از داروئى كه با آهك زنده ساخته مىشود و پودر حاحب نام دارد با آب گرم مخلوط كرده روى زگيل‌ها بمالند تا آنها را از بين ببرد . بعضى زگيلها به مويرگهاى خونى متصل مىباشند و از مويرگ مقدارى خون وارد برجستگى زگيل مىشود و رنگ زگيل را قرمز يا بنفش رنگ مىكند اين زگيلها را زگيل خونى مىنامند و چنانچه كنده شوند جاى آنها قدرى خونريزى دارد .\r\nبعضى زگيل‌ها مانند گره‌هاى درشت قرمز رنگ به قدر فندق يا درشت‌تر همراه با جوش‌هاى قرمز رنگ مايل به سياه و قهوه‌اى به مقدار زياد در روى بدن افراد وجود دارد اين برجستگىها نه درد دارند و نه خارش و ممكن است سالهاى زيادى در روى بدن انسان باقى بمانند و مرتب زياد مىشوند اين برجستگىها نوعى زگيل مىباشند و براى مداواى آنها بايد از روشهاى مخصوص درمان زگيل استفاده شود .\r\nمردم عوام براى از بين بردن زگيل‌هاى درشت زگيل‌ها را از بن با ريسمان مىبندند اين عمل درصورتىكه محل اتصال زگيل با بدن كم باشد و زگيل تقريبا به حال آويخته قرار گرفته باشد اگر ريسمان و محل گره زدن آن را ضد عفونى كنند چندان مانعى ندارد امّا اگر محل اتصال زگيل با بدن زياد باشد اين عمل صلاح نيست چون پس از افتادن زگيل جاى آن عفونت خواهد كرد و مداواى عفونت جاى زگيل قدرى به طول مىانجامد گاهى هم ممكن است بستن ريسمان به ته اين زگيل‌ها سبب تحريك پوست شده و ايجاد سلولهاى سرطانى در پوست نمايد . يكى ديگر از داروهائيكه براى ريختن زگيل مفيد است مقدارى پوست پودر شده مار زهرى را با قدرى از عصاره‌اى كه از خرما مىگيرند مخلوط كنند و چند روزى روى زگيل‌ها بگذارند معمولا زگيل‌ها را از بين مىبرد .\r\nافرادى كه در روى پوست سر برجستگى زگيل مانند دارند اگر قصد ضماد شربت غلبلب دارند چون اين دارو خاصيت اسيدى قوى دارد بايد خيلى دقت كنند كه اين ماده اسيدى به پرده آپونوروز كه پوست روى سر مىباشد آسيب نرساند بخصوص اگر اين دارو از پوست نفوذ كرده و به استخوان سر برسد استخوان را سياه مىكند و اسباب\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nزحمت و گرفتارى خواهد شد لذا بهتر است زگيل‌هائى كه در روى پوست سر بوجود مىآيند به راه‌هاى ديگرى مداوا گردند .\r\n\r\nخشكى پوست در افراد مسن\r\nاكثر افراد مسن به خشكى پوست مبتلا مىشوند و چربى پوست بدن آنان نقصان حاصل مىكند بخصوص افراد مسنى كه تحرك كمترى دارند و در هفته چند بار با آب گرم و صابونهاى قليائى قوى شستشو مىكنند به خشكى پوست بيشتر مبتلا مىگردند لذا جهت جلوگيرى از خشكى پوست در افراد مسن و نرم شدن آن مىتوان كارهاى زير را انجام داد .\r\n1 - بايد به قدر كافى تحرك داشته باشند\r\n2 - از خوردن بعضى غذاهاى زياد تند يا غذاهائى كه زياد گرم و خشك مىباشند پرهيز نمايند\r\n3 - هنگام استحمام از صابونها يا مواد پاك‌كننده قوى و آب داغ استفاده نكنند و از آب ملايم و مواد پاك‌كننده ملايم استفاده كنند\r\n4 - به قدر كافى غذا بخورند و به قدر كافى استراحت كنند .\r\n5 - پوست بدن را در فرصتهاى مناسب قدرى مالش دهند تا خون كافى در پوست گردش كند\r\n6 - درصورتىكه پوست زياد خشك شده باشد مىتوانند از مواد ضمادى زير استفاده كنند .\r\nالف : ماليدن پودر نشاسته و لعاب اسفرزه\r\nب : ضماد جوشانده گل ختمى و روغن بادام شيرين\r\nج : مخلوطى از گليسيرن چهل گرم ، آب گرم تقريبا ملايم يك ليوان و نشاسته يك قاشق مرباخورى را خوب درهم نموده و بر پوست بدن بمالند و قدرى مالش دهند .\r\n\r\nعواقب ناگوار هيجانات روحى و روانى\r\nهيجانات روحى و روانى عواقب ناگوار بدنبال دارد و اگر اين هيجانات ادامه داشته باشند و يا ناگهانى و شديد و خارج از ظرفيت انسان باشند سلامتى فرد را بخطر مىاندازند و ايجاد ناراحتىهاى روانى از قبيل اضطراب ، حساسيت زيادتر از حال طبيعى ، افسردگى ، ماليخوليا ، وسواس ، شك و ترديدهاى غير موجه ، ترس و وحشت‌هاى بيهوده و ايجاد اختلال در ساير دستگاهاى بدن مانند بىاشتهائى ، بيخوابى ، ضعف قواى تناسلى و عدم تمايل جنسى ، نقصان هوش و حافظه و غيره را ايجاد مىكنند و\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nبسيار ديده شده در اثر ترس ناگهانى قسمتى از اعضاء بدن انسان فلج شده و سخن گفتن فرد دچار اختلال گرديده و بخصوص در اطفال ترس ناگهانى بمركز تكلم در نيمكره‌هاى مخ آسيب جدى وارد آورده و سبب لكنت زبان مىشود كه چنانچه زودتر مداوا نگردد براى هميشه باقى خواهد ماند لذا افراد بايد در برابر عوامل و حوادث و ناملايمات و جريانات ناراحت‌كننده روزمره ظرفيت بيشترى داشته باشد و اجازه ندهند كه جريانات زودگذر به جسم و روح آنان آسيب برساند .\r\nنسخه - دخترى هيجده ساله كه پس از شنيدن خبر ناخوشايندى دست و پايش سر شده و زبانش ياراى سخن گفتن به حال طبيعى را ندارد و مدت چهل روز است كه نزد چند پزشك مداوا كرده بهبودى حاصل نشده اينك داروهاى تجويزشده در نوبتهاى مختلف بطور اختصار قيد مىشود ريشه پوست گرفته شده شيرين‌بيان ( اصل سوس ) تخم كرفس و توكليجه و فرنجمشك و بادرنجبويه از هركدام مقدارى را اخذ و مجموع را بجوشانند صاف كنند دو روز صبح و عصر هر نوبت از آب دارو يك ليوان بخورند . روز سوم مقدارى سناى مكى و اسطوخودوس را بجوشانند آب صاف شده را با قدرى روغن بادام شيرين بخورند ضمنا مقدارى ميوه درخت كاج و قرنفل ( ميخك ) و زنجبيل را پودر كنند بجوشانند و از آب صاف شده روزى چند بار در دهان گرفته در بن زبان نگهدارند و مضمضه نموده و تف كنند از روز چهارم به بعد اگر شربت بقراط در اختيار باشد صبح و عصر يك قاشق غذاخورى ميل كنند و اگر شربت مذكور در اختيار نباشد مىتوانند مقدارى بادرنجبويه و سنبل الطيب و گاو زبان و اصل سوس را بجوشانند روزى سه نوبت و هر نوبت نصف ليوان از آب صاف شده دارو بخورند و از داروهاى ديگرى كه مىتوانند مضمضه كنند جوشانده برگ مورد و زنجبيل و فلفل سياه است كه بايد بجوشانند و در بن زبان گرفته روزى چند بار مضمضه نمايند و شب‌ها وقت خواب مقدارى معجون شيخ الرئيس يا معجون فيقرا در مقدارى گلاب حل كرده ميل نمايند .\r\nبايد قبل از هر چيز هيجانات روحى و روانى را كنار گذارند و گردش و تفريح و خنده و شوخى و مسافرت با افراد شوخ سفر براى ايشان مفيد مىباشد .\r\nنسخه - جوانى به مطب مراجعه كرده اين جوان پس از شنيدن خبر مرگ پدرش ابتدا قدرى پاهاى او لرزيده سپس كف پاهايش بيحس شده و مدتى است كه او را نزد پزشكان طب نوين برده‌اند مداوا نشده و فى الحال نيمه فلج است و قدرى كه راه مىرود تعادل خود را از دست داده و به زمين مىخورد و روحيه چندان خوبى هم ندارد .\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nمداوا - روز اول مقدارى آويشن گل پونه و بهارنارنج و فرنجمشك از هركدام حدود ده گرم را گرفته با تقريبا چهار ليوان آب بجوشانند تا دو ليوان باقى بماند صاف كنند يك ليوان صبح و يك ليوان عصر به بيمار بدهند روز دوم مسهلى گرم مزاج به او داده شود و روزهاى سوم و چهارم باز از گياهان مقوى و مفرح مانند بادرنجبويه ، ريشه پوست گرفته شيرين‌بيان ، مفرى ، گاو زبان ، گل پونه و غيره را بجوشانند روزى سه نوبت و هر نوبت نصف ليوان از آب صاف شده به بيمار بدهند و اگر در بيمار خشكى مزاج يا يبوست وجود داشته باشد ضمن مصرف داروى فوق لازم است از معجون راوند شبها وقت خواب يا صبح ناشتا به بيمار داده شود تا مزاج بيمار روان گردد همراه داروهاى خوراكى بايد گوگرد سفيد و گل گوگرد و نمك طعام را بكوبند در آب داغ ريخته پاها را تا حد ممكن در آن بگذارند و مالش دهند و پس از بيرون آوردن از محلول هواى سرد و آب سرد به او نزنند و پاها را قدرى گرم نگهدارند و روزى دوبار اين محلول را گرم كرده و پاها را گرماگرم در آن بگذارند تا ده روز و پياز عنصل را با آب‌غوره به پاها و جاهايى كه نيمه فلج شده بمالند و با روغن‌هاى گرم مزاج مانند روغن زنجبيل يا روغن سير و غيره چرب كرده مالش دهند و روحيه بيمار را قوى سازند و شروع كند به ورزشهاى مناسب و گردش و تفريح و از خوردن غذاهائى كه ايجاد ضعف مىكنند مانند ترشىجات يا داروهاى مسكن و مواد افيونى پرهيز كنند و از معاجين فلونيا و فيقرا نيز استفاده نمايند .\r\n\r\nمننژيت\r\nمننژيت نوعى بيمارى ميكروبى است و ميكروب آن بيشتر در مراكز عصبى و بين پرده‌هاى مننژ متمركز مىگردد .\r\nبيمارى مننژيت را از روى نوعى ميكروب اين بيمارى به چند نوع تقسيم مىكنند . مننژيت مننكوكوكى ، پنوموكوكى ، استرپتوكوكى ، استافيلو كوكى و مننژيت ناشى از آنفولانزا و مننژيت سلى . علائم بيمارى در چهار نوع اول باهم مشابه‌اند و عبارتند از استفراغ ، حالت منگى و گيجى و هذيان‌گوئى ، تشنج ، تب شديد ، گاهى لرز ، كمر درد ، درد شكم ، درد اندامها و گاهى ممكن است پرش در اندامهاى بدن بوجود آيد . در مواقعى كه بيمارى شديد باشد حالت منگى و اغماء بسرعت عارض مىگردد امّا در مننژيت سلى سستى و بىحالى بتدريج عارض مىشود و سردرد و استفراغ و پيدايش سختى در كمر و اغماء و تشنج وجود دارد و در اين افراد يك كانون سلى در يكى از نقاط بدن وجود دارد كه ميكروب سل از آن كانون به پرده‌هاى مننژ و مايع مغزى نخاعى خود را رسانيده است . در آزمايش خون اين افراد تعداد لنفوسيتها زيادند و گلوكز خون كم\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nعوامل زيادى در انتقال بيمارى از شخصى به شخص ديگر وجود دارند از جمله قطرات ريز ترشحات مخاطى مىباشد و عفونت‌هاى ويروسى و كيفيت پيدايش مصونيت قبلى و اضطراب و استرسها نيز دخالت دارند .\r\nتشخيص بيمارى بايد بسرعت انجام شده و مداوا بايد بسرعت شروع شود و هرچه تشخيص و درمان ديرتر انجام شود خطر مرگ و خطر باقى ماندن عوارض نامطلوب بيشتر مىگردد .\r\nامّا درمان اين بيمارى بهتر است بوسيله پزشك متخصص مغز و اعصاب و يا متخصص بيماريهاى عفونى انجام شود .\r\nاگر بيمارى مننژيت به خوبى و بموقع مداوا نگردد ممكن است در بيمار عوارض زير براى هميشه باقى بماند مانند آسيب اعصاب داخل جمجمه ، ناراحتى قلبى ، ناراحتىهاى كليوى ، ورم چركى مفاصل ، فلج شدن بعضى از اعضاء بدن ، كرى ، فلج اعصاب چشم و بسيارى عوارض ديگر يادگارىهاى نامطلوب اين بيمارى هميشه باقى مىمانند . جهت پيشگيرى از ابتلا به اين بيمارى بهتر است از واكسن مربوط استفاده شود ، افرادى كه در تماس نزديك با بيمار هستند مانند اعضاء يك خانواده و همچنين در سربازخانه‌ها و مركز آموزشى شبانه‌روزى افراد آنجا بيشتر در معرض ابتلاء قرار مىگيرند و لازم است كه نسبت به تزريق واكسن اقدام نموده و سعى كنند حتى المقدور كمتر به ميكروب اين بيمارى آلوده شوند .\r\n\r\nمسموميت با مرگ موش\r\nمرگ موش يا سم الفار كه به زبان عربى به آن شك هم گفته مىشود داروئى است كه از معدن استخراج مىكنند و بيشتر در مجاورت معادن نقره و يا در بالاى معادن نقره در لابلاى طبقات زمين بوجود مىآيد مردم قديم معتقد بوده‌اند كه اين ماده معدنى از متصاعد شدن مواد گازى معادن نقره كه در طبقات زمين بالا مىآيند و در لابلاى طبقات متحجر مىشوند بوجود مىآيد . سم الفار ماده‌اى است سنگين وزن و برّاق و سمى و اثر سميت آن در طبقات زمين سالها حفظ مىشود امّا بيرون از طبقات زمين اثر سميّت آن تا حدود هفتاد سال مىماند و پس از آن بتدريج از سميّت آن كاسته مىگردد .\r\nاين دارو درعين‌حال كه ماده‌اى است سمى و كشنده پزشكان سنتى از آن به مقدار خيلى كم استفاده داروئى و درمانى مىنمايند . ضماد اين ماده سمى با داروهاى ديگر روى زخمهاى كهنه و سرد مزاج سبب التيام زخم خواهد شد . افرادى كه رطوبات چشم آنان از حال طبيعى بيشتر است اگر مقدار كمى از اين دارو را با چند برابر آن سرمه مخلوط كرده در چشم بكشند چشم را قوى و رطوبات زيادى چشم را از بين\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nمىبرد . در بيمارى گال اگر مقدارى از دارو را با روغنى مانند روغن كنجد يا زيتون مخلوط كرده به پوست بدن بمالند آفت گال را بسرعت نابود كرده و از بين مىبرد .\r\nاگر مقدار دو گرم از اين ماده خورده شود حالاتى نظير سوزش و حرارت درونى بدن و سنگينى زبان و سنگينى اعضاء بدن و خواب رفتن اعضاء و سرخى چشم و بالا رفتن حرارت بدن و برافروخته شدن چهره و گاه اسهال خونى عارض مىشود و اگر فردى با اين دارو مسموم شده باشد لازم است فورا او را به فوريتهاى پزشكى برسانند و در بيمارستان بسترى نمايند و مداواى اين افراد شبيه به مداواى افرادى است كه با تركيبات جيوه مسموم شده باشند . لازم به ذكر است كه مرگ موش يا سم الفار پنج نوع است و بعضى از اقسام آن كمياب مىباشند در قديم كيمياگران براى بعضى اعمال كيمياگرى خويش از آنها استفاده مىكرده‌اند .\r\n\r\nپيرى\r\nهر وجود زنده‌اى كه خداوند متعال آفريده داراى هفت صفت است كه اين هفت صفت لازم و ملزوم يكديگرند مانند ساختمان سلولى ، ساختمان شيميائى مخصوص ، تغذيه ، رشد و نمو انفعال و بالاخره مرگ يا فناپذيرى كه اين صفت جزء لاينفك موجود زنده است و غير از خالق بىچون موجود زنده ديگرى نيست كه اين صفت شامل حال او نشود ضمنا زندگى موجودات زنده من جمله انسان داراى سه مرحله مىباشد اول دوران رشد و نمو كه در اين دوران موجود زنده بيشتر ماده‌سازى مىكند و رشد و نمو مىيابد و عمل ماده‌سازى بزرگتر از عمل تخريب مواد است دوم دوران بلوغ يا دوران تعادل ، اين دوران در افراد مختلف به يك اندازه نيست در بعضى كوتاهتر و در بعضى طولانىتر است در اين دوران عمل ماده‌سازى با تخريب مواد برابر است . سوم دوران پيرى كه در اين دوران عمل ماده‌سازى كوچك‌تر است از عمل تخريب مواد از اين جهت است كه در اين دوران بدن انسان مرتب رو به تحليل رفتن و كاهش است و قواى مختلف بدن هم روز به روز نقصان مىيابد لكن گاهى در اثر افزايش چربىها و آب ميان بافتى در دوران بلوغ يا دوران پيرى بدن رو به چاقى مىرود و بافتها بزرگ و حجيم مىشوند اين عمل بر خلاف مسير طبيعى است و با عمل ماده‌سازى اصلى فرق دارد و اگر در دوران پيرى بدن انسان با تأنى و بتدريج رو به لاغرى و تحليل برود شخص سالم‌تر است از زمانى كه رو به چاقى مىرود .\r\nدر دوران پيرى خصوصيات روحى و روانى انسانها بموازات اختصاصات جسمانى دست خوش تغيير و تحول مىباشد امّا همه مردم از نظر تحولات روحى و روانى يكنواخت نمىباشند و مردم از اين لحاظ به چند گروه تقسيم مىشوند در خانمها با شروع يائسگى تحولات روحى\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nو روانى شديدتر مىباشد و اكثر خصوصيات اخلاقى انها مانند خصوصيات جسمى دگرگون مىگردد .\r\nدر دوران پيرى آستانه تحريك عصبى پائين مىافتد و فرد حساس‌تر و بدبين‌تر و عصبانى و پرتوقع مىگردد و بعضى تا به حدى مىرسند كه بهانه‌جو و بد كلام مىشوند و اين حالت بيشتر در زمانى كه همسر ندارند خودنمائى مىكند .\r\nبا بالا رفتن سن بتدريج قواى انسان فرتوت مىگردد ، مغز رو به كوچكى مىرود ، قواى فكرى رو به نقصان مىيابند ، پوكى استخوان ، ضعف جسمانى ، سستى و بىحالى و بسيارى عوارض ديگر گريبانگير افراد مسن مىگردند . در بچه‌ها و جوانان قدرت ياد گيرى و ضبط و نگهدارى قوى است و آنچه در مغز كودك ضبط مىشود نقشى است عميق كه به زودى پاك نمىگردد و امير مومنان دراين‌باره مىفرمايند قرار گرفتن علم در مغز كودك مانند نقشى است كه بر سنگ كنده مىشود امّا يادگيرى در دوران پيرى سطحى است و عمقى نيست و زود از مغز انسان پاك مىشود از اين جهت است كه پيران خاطرات دور خود را كه روانشناسان آن را وجدانيات مغفوله گفته‌اند به خوبى به ياد دارند امّا خاطرات و يادگيريهاى نزديك را به زودى از ياد مىبرند .\r\nهمانطوريكه اشاره شد در دوران پيرى انسانها شكسته مىشوند خداوند متعال هم در قرآن كريم در آيه ( 68 ) سوره ياسين مىفرمايند :  وَ مَنْ نُعَمِّرْهُ نُنَكِّسْهُ فِي الْخَلْقِ أَ فَلا يَعْقِلُونَ . \r\nدر اجتماع فعلى افراد مسن از جوانب مختلف مورد بىمهرى قرار مىگيرند حتى از سوى نزديكترين افرادش به او بىمهرى مىشود . فرزندانش هركدام بدنبال زندگى خويش مىروند و نگهدارى از افراد مسن را جزء وظائف خويش نمىدانند آنان كه خوب‌ترند تأسف مىخورند كه چرا گرفتاريهاى روزگار اجازه نمىدهد كه به پدر و مادر خود بيشتر رسيدگى نمايند در مقابل افراد ديگرى هستند كه براى مرگ پيران روزشمارى مىكنند و افراد پير و فرسوده را مزاحم آسايش و راحتى خود مىدانند عده‌اى هم چشم انتظار سهم الارث خويش مىباشند .\r\nدر اين روياروئى معمولا يك طرف پدر يا مادر پير است و طرف ديگر جوانان يعنى فرزندان آنان مىباشند . طرف اول كه پدر يا مادر است به هيچ قيمت حاضر نيست كه خارى بدست فرزندش فرو رود و طاقت ديدن ناملايمات و سختىهاى زندگى فرزند خود را ندارد و فرزند را براى وجود خود فرزند مىخواهد نه براى وجود خودش چون محبت پدر و مادر نسبت به فرزند جزء غريزه ذاتى اوست و بخشى از محبتى است كه خداوند متعال نسبت به بندگان خود دارد امّا فرزندان پدر و مادر را براى وجود خودشان\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nمىخواهند و محبت آنان به پدر و مادر محبتى است صورى و نيازى و زودگذر و فراموش شدنى و اين بىمهرى در كشورهاى غير اسلامى بوضوح به چشم مىخورد و در خانواده‌هاى مذهبى خيلى كمتر است .\r\nدر اين زمينه يادآور مىشويم كه خداوند متعال محبت به پدر و مادر را بعد از كلمه توحيد قرار داده است و در قرآن كريم مىفرمايند :  وَ قَضى رَبُّكَ أَلَّا تَعْبُدُوا إِلَّا إِيَّاهُ وَ بِالْوالِدَيْنِ إِحْساناً . . .  ( آيه 23 - سوره الاسراء )\r\nلازم به ذكر است كه پيرى مصيبت دشوارى است و اگر در دوران پيرى فرد بيمار هم باشد اين مشكل بزرگتر است و از همه بدتر زمانى است كه پير را حقير بشمارند و شخصيت او را زير پا گذاشته و او را مورد بىاحترامى قرار دهند .\r\n پيرى كه مصيبتى است دشوار * دشوارتر است بهر بيمار\r\nدشوارتر از دو نوع اول * روزى است كه پير شود خوار \r\nآنچه با پيران همنشين است تنهائى ، ضعف و سستى ، بىحوصلگى ، بيمارى ، فراموشى رو به تحليل رفتن احساسات دهگانه مانند بينائى و شنوائى و غيره\r\nبعضى پيران هرچه به عمر آنان افزوده مىگردد نسبت به جهان آخرت احساس بيشترى پيدا مىكنند و ايمان آنان محكم‌تر مىگردد و با قدرت از هوى و هوس و تسلط اميال نفسانى و شيطانى بر مغز خود جلوگيرى مىكنند . عده‌اى ديگر در مقابل گروه اول در سنين پيرى به واقعيتها شك مىكنند و هر چيز را زير سوال مىبرند ، صفات ناپسند در آنان رشد مىكند و به دنيا بيشتر وابسته مىگردند و حرص آنان روز به روز افزون‌تر مىگردد شعر سعدى شامل اين گروه از افراد است :\r\n عمر چون افزون شود حرص عيان مىگردد * خواب در وقت سحرگاه گران مىگردد \r\nدر بعضى پيران خلق و خوى استبدادى بوجود مىآيد اينان مىخواهند عقايد و افكار و سنتهاى زمان كودكى و جوانى خود را كه سالها از آن گذشته و با شرايط زمان حاضر قابل تطبيق نيست بر اطرافيان خود تحميل كنند و اين امر سبب مىشود كه گاهى بين اين دو نسل درگيرى رخ دهد و نتوانند يكديگر را تحمل كنند .\r\nخداوند متعال به دفعات زياد و به صور مختلف به بنى آدم آگاهى و تذكر داده كه شيطان رجيم بزرگترين دشمن اولاد آدم است و در تمام مدت عمر اين جهان تمام هم و غم خود را معطوف مىدارد تا انسانها را از راه مستقيم خارج نمايد و آرزوى او اين است كه به اولاد آدم ضربات مهلكى وارد نمايد امّا شياطين در دو مرحله از زندگى هر انسانى حملات خود را شديدتر مىكنند و به انسانها فشار بيشترى وارد مىسازند يك نوبت در عنفوان جوانى است كه اگر در اين مرحله موفق به گمراهى انسان شوند زحمت\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nشياطين كمتر خواهد شد و نوبت دوم در دوران پيرى است در نزديكىهاى موت و تلاش شيطان در اين هنگام براى آن است كه انسان بىدين و لا مذهب از دنيا برود ازاين‌جهت است كه گاهى مشاهده مىشود افرادى كه در طول زندگى مومن بوده‌اند در پايان زندگى گمراه شده‌اند و اگر غفلت كنند و به عقل نيايند بىدين از دنيا خواهند رفت لذا توصيه مىشود براى جلوگيرى از افتادن در اين ورطه مهلك افراد مسن زبان خود را به استغفار و توكل به خدا از شر شيطان عادت دهند و دعاى زير را بخوانند : ربّنا امنّا بما انزلت و اتّبعنا الرّسول فكتبنا مع الشاهدين ربنّا لا تزع قلوبنا بعد اذ هديتنا وهب لنا من لدنك رحمه انّك انت الوهّاب\r\nتا خداوند متعال به بركت اين دعا فرد را از شر شيطان و گمراهى محافظت نمايد .\r\n« چرا پيران سختىهاى زيادى را بايد تحمل نمايند » ؟ سالخوردگان در آستانه سفرى بس سخت و طولانى بلكه ابدى قرار دارند لذا بايد از يك‌سو با سختىها و دردها و رنج‌ها دست و پنجه نرم كنند و خود را فولاد آبديده نمايند و بتدريج محبت اين دنيا و مال و منال آن را از مغز خويش بيرون كنند و از سوى ديگر سختىها و رنج‌ها روح و روان آنان را پاك و منزه كرده و آلودگىهاى اين جهان مادى را از آنان زايل سازد تا رحمت حق شامل حال آنان گردد .\r\nآرزوى پيران : اين آرزو در افراد مختلف متفاوت است و به زمينه‌هاى فكرى و نحوه زندگى و افكار و عقايد افراد و بعضى عوامل ديگر بستگى دارد عده‌اى از پيران آرزو مىكنند كه دوباره جوان شوند و از لذات و نعمات اين جهان بهتر و بيشتر استفاده كنند ، عده‌اى آرزو مىكنند كه دوباره جوان شوند و تمام هم و غم خود را صرف عبادت كنند و غفلتهاى دوران جوانى را جبران نمايند بعضى آرزو مىكنند دوباره جوان شوند و تمام نيروى جوانى خود را در راه كسب علم و دانش مصرف نمايند ( عده كمى هم هستند كه آرزو دارند جوان شوند و از لذّات اين جهان مجددا و بيشتر استفاده نمايند ) لكن با كمال تأسف زمان به عقب برنمىگردد و خود نيز به اين امر واقفند .\r\n\r\nكثرت ادرار يا زيادتر از حال طبيعى ادرار كردن يا تكرر ادرار\r\nاگر كثرت ادرار مربوط به زيادى قند خون و بيمارى ديابت باشد علاج ديابت همان علاج كثرت ادرار خواهد شد امّا اگر مربوط به ديابت نباشد علل و اسباب ديگرى دارد . گاه ناراحتىهاى روحى و روانى و هيجان باعث كثرت ادرار مىشود و گاهى سرماى محيط و يا رطوبت سبب تكرر ادرار مىشود و گاه زياد خوردن غذاهاى رطوبى سبب مىشود و گاه در اثر سردى و رطوبى شدن مزاج انسان كثرت بول عارض مىشود . افرادى كه كثرت ادرار دارند بسيار به مطب مراجعه مىكنند پزشكان عصر حاضر اين بيماران را به زحمت مىاندازند و روى آنان آزمايشهاى بسيار انجام مىشود و چون آگاه به اسباب و علت\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nبيمارى نيستند هم سبب اتلاف وقت مىشوند و هم مخارج زيادى را بر بيمار تحميل مىكنند . ذيلا يك نسخه از داروهاى لازم براى اين افراد را متذكر مىشويم :\r\nروز اول اصل سوس ، تخم كرفس ، توكليجه ، گل پونه و رازيانه را بجوشانند و صاف كنند يك ليوان صبح و يك ليوان عصر بخورند . روز دوم يك مسهل گرم مزاج بخورند تا بدن از اخلاط سرد مزاج پاك گردد از روز سوم به بعد اگر مزاج بيمار خشك باشد از معاجين لينت دهنده مزاج صبح‌ها و از معاجين تقويت‌كننده كليه‌ها و مثانه و خشك‌كننده رطوبات زيادى بدن عصرها بخورند . اين افراد لازم است كه از خوردن غذاهاى سرد مزاج و رطوبى خوددارى كنند و از زندگى در جاهاى سرد و مرطوب بپرهيزند و كارهاى ورزشى انجام دهند يا برنامه ورزشى براى خود در نظر بگيرند .\r\nاما اگر تكرر ادرار با سرخى يا زردى غليظ ادرار و يا با سوزش بول همراه باشد و حجم ادرار هم زياد نباشد بيمارى بر اثر غلبه صفرا و حرارت بر مزاج بيمار است كه بايد با داروهاى ماسك بول سرد مزاج مانند تخم كاهو ، تخم خشخاش ، طباشير ، سماق كوهى ، گل انار و امثالهم مداوا گردد كيفيت مصرف اين داروها بدين طريق است كه از هركدام بطور مساوى اخذ كرده مىجوشانند و از آب صاف شده چند روز صبح و عصر يك ليوان بخورند .\r\n\r\nيكى از داروهاى مفيد براى دفع سنگ مثانه\r\nاگر افراد مبتلا به سنگ مثانه چند روز صبح و عصر مقدار پنج گرم از پودر ريوند چينى را در دهان ريخته و قدرى آب جوشانده پرسياوشان از بالاى آن خورده شود اكثر مواقع اين دارو سبب دفع سنگهاى مثانه خواهد شد .\r\n\r\nعواملى كه مىتوانند سبب درد مثانه شوند :\r\n1 - التهاب و حرارت مستولى بر مثانه مىتواند در آن ايجاد درد نمايد در اين حالت لازم است كه ساير آثار حرارت وجود داشته باشد يا اسباب بيمارى بهتر شناخته شود .\r\n2 - وجود ورم يا زخم در مثانه در اين صورت هم از آثار بالينى و هم با فرستادن وسيله‌اى كه داخل مثانه را با آن مشاهده مىكنند وجود ورم يا زخم باثبات مىرسد .\r\n3 - تجمع نفخ و گاز در مثانه سبب درد مثانه مىشود\r\n4 - وجود سنگ در مثانه مىتواند اسباب درد مثانه شود\r\n\r\n","description":"","footnote":"","page_name":" 231 ","page_number":231},
  {"content":"\r\n\r\n5 - برخورد سرماى شديد به مثانه مانند مانند در سرما يا رفتن در آبهاى سرد مىتوانند سبب پيدايش درد مثانه شود .\r\n6 - تجمع خون در مثانه مىتواند سبب درد مثانه شود\r\n7 - گاه ناراحتىهاى عصبى سبب درد مثانه مىشوند كه اين حالت كمتر مشاهده مىشود .\r\nدر مداواى درد مثانه ابتدا لازم است علل و اسباب درد را پيدا نمود سپس آن علت را بر طرف كنند درد مثانه هم مرتفع خواهد شد .\r\n\r\nناتوانى جنسى\r\nافرادى كه به ضعف قواى جنسى مبتلا مىباشند غذاها و داروهاى زير براى آنان مضر است :\r\nوانيل ، قهوه و هر غذائى كه قهوه در آن باشد ، كاهو ، اسفناج ، باقلا ، هندوانه ، كيوى ، چائى زياد ، خوردن آب از روى بىميلى ، پرخورى و كليه داروهائيكه داراى مرفين ، كدئين ، تبائين ، پاپاورين ، نيكوتين ، تئين ، كافئين ، آتروپين ، هيوسين و امثالهم مىباشند و داروهائيكه اين روزها به بيماران افسرده مىدهند و بعضى داروهائيكه براى ترك اعتياد تجويز مىكنند لكن داروهاى گياهى كه اينجانب براى ترك اعتياد تجويز مىكنند چنين عوارضى ندارند .\r\nدر مقابل مرباجات بخصوص مرباى شقاقل و بالنگ ، نارگيل ، انگور و مشتقات آن ، گوشت كبوتر و گنجشك ، ماهى سقنقور ، گوشت مارمولك درشت صحرائى كه روى دست و پا راه مىرود براى آنان مفيد مىباشد .\r\n\r\nمخلوط شدن خون با ماده منى در مردان\r\nگاه مشاهده مىشود كه ماده منى كه از مردى خارج مىگردد خون‌آلود است عوامل مختلف مىتوانند سبب اضافه شدن خون بر ماده منى گردند اكثر مواقع در مجرا زخمى موجود است كه در اثر فشارى كه در حال نعوظ به آن زخم وارد مىشود از مويرگهاى آن پاره شده . مقدارى خون در مجرا ريخته مىشود و با ماده منى مخلوط مىگردد و ندرتا ممكن است از اعضائى ديگر مانند پروستات يا بيضه‌ها و يا كيسهء منى كه در آن جمع مىشود باشد به‌هرحال لازم است كه اولا بيمار از خوردن غذاهاى زياد تند و گرم مزاج خوددارى كند در ثانى جماع را به حد اقل برساند و چند روز از جوشانده گل بنفشه ، عناب ، سپستان ، خارخسك ، تخم جعفرى صبح و عصر بخورند و اگر خون به صورت قطعات لخته‌اى باشد دليل بر وجود زخم در مجارى ادرارى و يا اعضاء تناسلى\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nمىباشد و اگر خونريزى زياد و قابل توجه باشد و در ساير مواقع هم وجود داشته باشد بايد از داروهائيكه سبب انعقاد خون مىشوند مانند كندر و سندروس و كهربا و صمغ عربى بطور مساوى و رب سوس يا عصاره شيرين‌بيان يك چهارم مقدار مجموع را بكوبند پودر شود و از اين پودر صبح و عصر هر نوبت مقدار پنج گرم خورده شود به مدت سه روز اگر در فصل انار باشد مقدارى آب انار و اگر فصول ديگر باشد مقدارى رب انار را شربت كرده و همراه غذا بخورند ضمنا مقدارى پودر اكسيد دو زنگ را در شير مخلوط كنند و با سرنگ روزى چند بار در مجراى ادرار داخل نمايند چنانچه زخمى در آنجا باشد بهبودى حاصل مىكند .\r\n\r\nفريس موس\r\nگاه هنگامى كه براى مردى نعوظ حاصل مىشود ديگر آلت تناسلى به حالت اول خود برنمىگردد اين حالت را اصطلاحا فريس موس مىگويند بعضى پزشكان اسباب اين بيمارى را رها نكردن اعصابى كه حالت نعوظ را درست مىكند مىدانند و بعضى ديگر معتقدند كه مقدارى خون در رگهاى داخل آلت تناسل لخته مىشود و مانع برگشت آن به حال اوليه مىگردد لذا دستور به عمل جراحى مىدهند و عده‌اى ديگر دستور به كم كردن مقدارى خون از بدن داده‌اند امّا هيچ‌يك از دو روش فوق صحيح نيست بايد اين افراد از جوشانده‌هاى سرد مزاج بخورند و كافور و طباشير پودر كرده را با سركه يا آب‌ليمو به عضو بمالند و با روغن گل بنفشه عضو را چرب كنند .\r\n\r\nاحساس تمايل به پوشيدن لباس جنس مخالف\r\nچرا بعضى از مردان يا زنان علاقه دارند كه لباس جنس مخالف را بپوشند يا حركات جنس مخالف را تقليد كنند ؟\r\nهر فرد از موجوديت بيولوژيكى و ساختمان بدنى خود تصورى ذهنى دارد كه براى او اين يقين را ايجاد مىكند كه مرد است يا زن و اين تصوير ذهنى در افراد سالم عموما وضعى ثابت دارد و كمتر ممكن است دستخوش اختلال شود . امّا گاهى در افراد انحرافات روحى و روانى در اين زمينه ايجاد مىشود و اين اختلالات بصورتهاى مختلف خودنمائى مىكنند مانند علاقه پيدا كردن به پوشيدن لباس جنس مخالف و اعمال و رفتارهاى جنس مخالف و يا علاقه پيدا كردن به تبديل شدن به جنس مخالف يا هم جنس‌بازى و يا ناراحتىهائى كه از نظر روحى و روانى در اين افراد پيدا مىشود . اينان افرادى غير متعادلند . بيشتر اين حالات در دوران نوجوانى و جوانى به عرصه ظهور و خودنمائى مىرسند و اين‌گونه افراد اكثرا پس از ازدواج چندان سازگارى با همسر خود\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nندارند و بتجربه رسيده كه عده‌اى از آنان قبل از ازدواج يا بعد از ازدواج اختلال جنسى پيدا مىكنند يا دچار ناتوانى جنسى يا تزلزل روحى و روانى مىگردند .\r\n\r\nعفونت لوله‌هاى اسپرم‌بر در بيضه‌ها\r\nگاه اتفاق مىافتد كه لوله‌هاى اسپرم‌بر مردان عفونت مىكند اين لوله‌ها ابتدا متورم مىشوند و پس از مدتى كه تورم لوله‌هاى اسپرم‌بر مداوا نشود ورم به بيضه‌ها هم سرايت مىكند از مجراى ادرار قدرى چرك و خون خارج مىشود و بيضه‌ها متورم مىشوند و اين بيمارى ممكن است سالها به طول انجامد و تا زمانى كه مجرا عفونى است و اين عفونت گريبانگير بيضه‌ها هم شده است مرد نمىتواند بارور شود و بچه‌دار نمىشود اين افراد در روزهاى اول بيمارى مزاج گرم داشته‌اند امّا پس از كهنه شدن بيمارى ديگر مزاج گرم نيست و ممكن است غذاهاى سرد مزاج براى آنان مفيد نباشد و باعث ضعف بدن آنان شود پزشكان سنتى به اين افراد به مدت چهار روز منضج و مسهل‌هاى گرم مزاج يا معتدل مىداده‌اند و از روز پنجم ببعد از شربت آب‌ليموئى كه براى پاكسازى بدن از ميكروبها تجويز مىشود به مدت چند روز صبح ناشتا مىداده‌اند كه روزى نصف ليوان بخورند و عصرها هم از داروهاى شستشوكننده مانند جوشانده خارخسك و يا پوست خربزه برحسب مزاج بيمار تجويز مىشده است و اين اعمال را به انضمام داروهاى ضمادى كه از روى بدن ماليده‌اند ادامه مىداده‌اند تا عفونت كاملا از بين برود . از سوى ديگر اگر اين افراد متأهل باشند ميكروب بيمارى به اندام تناسلى همسر آنان نيز رخنه كرده است لازم است همسر آنان هم بموازات مداواى مرد از داروهاى شستشوكننده رحم و ساير داروهاى خوراكى ضد عفونت استفاده نمايد تا ميكروب از بدن هر دو طرف رخت بربندد .\r\n\r\nورم بيضه\r\nورمى كه در بيض‌ها پيدا مىشود چند نوع است ورم خوش‌خيم ، ورم بدخيم\r\nورمى كه احتمال بدخيمى آن مىرود اولا رنگ قرمز ندارد و رنگ آن همرنگ ساير قسمتهاى پوست بدن است در ثانى پيدايش ورم ناگهانى نيست و تقريبا بتدريج است ثالثا ورم محكم است و معمولا بافت اصلى و داخلى بيضه را فراميگيرد و كمتر ممكن است كه كيسه بيضه را به تنهائى درگير نموده باشد و ممكن است دردناك و يا بدون درد باشد و در چنين مواقع بر پزشك معالج است كه جهت تشخيص قطعى بيمار را به آزمايشهاى پاتولوژى معرفى نموده و مطمئن شود كه ورم بدخيم است يا خوش‌خيم . ورم‌هاى بدخيم بيضه چندان زياد نيست و پنج درصد از ورم بيضه‌ها\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nممكن است حالت بدخيمى داشته باشند . اگر ورم بيضه را آزمايشهاى مربوط بدخيم تشخيص دهند در زمان حاضر جهت جلوگيرى از پيشرفت ورم و درگيرى اعضاء مجاور لازم است هرچه زودتر بيضه درگير شده برداشته شود . امّا اورام خوش‌خيم بيضه خود چند نوع است گاه پوست يا كيسه بيضه ورم مىكند و قسمت مركزى آن سالم است . گاه قسمت مركزى يا بافت اصلى بيضه ورم مىكند ولى پوست يا كيسه بيضه سالم است و گاه ورم هر دو قسمت را فراميگيرد .\r\nاگر ورم در كيسه بيضه باشد حكم پوست بدن را دارد و اين ورم‌ها اغلب به زخم تبديل مىشوند و بيشتر مواقع گرم مزاج‌اند و معمولا در اثر حمله ميكروب‌ها و قارچ‌ها بوجود آمده‌اند و داراى علائم زخمهاى گرم مزاج مىباشند .\r\nامّا ورم‌هاى گرم مزاج بافت بيضه . اين اورام گاهى در هر دو بيضه پيدا مىشوند و گاهى يكى از بيضه‌ها را درگير مىكنند . اگر ورم در هر دو بيضه و قابل توجه باشد بايد روى ورم زالو انداخته شود و يا از رگ زير ساعد هر دو دست مقدارى خون گرفته شود و اگر ورم در يك بيضه باشد يا روى همان بيضه زالو انداخته شود و يا از رگ زير ساعد دست مقابل مقدارى خون گرفته شود و روى ورم از داروهاى ضمادى سرد مزاج بمالند و گلاب و سركه و لعاب اسفرزه را باهم مخلوط كنند و روزى چند بار روى ورم بمالند ( چه ورم در يك بيضه باشد يا در هر دو بيضه ) و از شياف‌هاى سرد مزاج در مقعد بيمار استعمال كنند و غذاهاى سرد مزاج بخورند و منضج و مسهل سرد مزاج هم در تحليل بردن ورم‌هاى گرم مفيدند يكى از داروهاى مفيد براى ورمهاى گرم مزاج بيضه مخلوطى است از آرد جو و جل وزغ كه آن را مانند خميرى درست كرده و روى ورم بيضه مىگذارند . اگر ورم بيضه درد داشته باشد بايد مقدارى بذر البنج را پودر كنند و به داروئى كه درست مىشود از برزگ و آرد جو و گل يا ميوه ختمى و اسفرزه اضافه كنند و با شير درآميخته به صورت خمير درآورند و روى بيضه بگذارند و يا بذر البنج را بجوشانند و از آب دارو روزى چند بار به بيضه بمالند بعلاوه جهت تسكين درد شديد مىتوان از مرفين يا داروهاى شيميائى مسكن استفاده نمود . اگر ورم دهن باز كند مقدارى گل ارمنى و كتيراى گون را بكوبند پودر شود و با سفيده تخم‌مرغ مخلوط كنند و بالاى محلى كه دهن باز كرده بگذارند تا عفونت را از عضو بيرون كشد و اگر قسمتى از ورم نرم شده ولى دهن باز نمىكند براى باز شدن دهان زخم مىتوان مقدارى نمك طعام را با قدرى زرده تخم‌مرغ مخلوط كرده به صورت مرهم درآورند و روى محلى كه قدرى نرم شده بگذارند تا دهان زخم باز شود و اگر پس از بيرون آمدن ماده عفونى از بيضه زخم ريشه داشته باشد مىتوان مغز حرام را كه عضوى است زردپى مانند كوبيده روى زخم بگذارند تا ريشه عفونى زخم از جا كنده و بيرون آورد سپس جاى گود\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nشده زخم را مدتى صبح و شب مرهم داخليون اسود بگذارند تا عضو ترميم شود و گودال زخم پر گردد و در اين مورد هم تا حدى مىتوان از اين مرهم استفاده نمود كه زياده روى نشود و گرنه زخم گوشت زيادى مىآورد .\r\n\r\nورم سرد مزاج بيضه‌ها\r\nاين ورم بيشتر در كسانى كه بيماريهاى سرد مزاج داخلى دارند پديد مىآيد مانند افراد مبتلا به بيمارى استسقاء يا ناراحتىهاى داخلى ديگر .\r\nبراى مداواى اين‌گونه ورم‌ها بايد منضج و مسهل‌هاى گرم مزاج به بيمار بدهند و از روغن‌هاى گرم مزاج بمالند و شيافهاى گرم مزاج استفاده كنند و آرد باقلا و گل بابونه و زيره را بكوبند با قدرى پيه مخلوط كنند و روى ورم بگذارند . ورم‌هاى سرد مزاج سرخى ندارند و اغلب بدون درد مىباشند و در بدن بيمار آثار حرارت مشاهده نمىشود و آثار رطوبت و سرد مزاجى در بدن بيمار مشاهده مىشود . اگر ورم سرد مزاج سفت و محكم باشد بايد مقدارى انجير و پيه مرغابى را بطور مساوى يعنى يك برابر و برگ زيتون و برگ سرو را از هركدام نيم برابر گرفته مجموع را بكوبند و با روغن گاو مخلوط كنند و روى ورم بگذارند و ادامه دهند تا ورم نرم شود و اگر بيضه آب آورده باشد يعنى مقدارى از آب ميان بافتى بدن در بيضه جمع شده باشد كه ممكن است اين مايع در كيسه بيضه جمع شده باشد و يا در بافت خود بيضه جمع شده باشد مداواى اين ورم تقريبا شبيه است به مداواى ورم سرد مزاج بيضه لكن در ورم سرد مزاج انداختن زالو مضر است امّا زمانى كه بيضه آب آورده باشد انداختن زالو روى آن ضرورى است و اگر زالو در دسترس نباشد بايد با سرنگ يا وسيله‌اى كه جراح صلاح بداند مايع جمع شده در بافت را بيرون كشيده و بقيه مداوا را انجام دهند و اگر مجددا در بيضه مايع جمع شود مىتوانند با عمل جراحى راهى را كه از آن راه مواد مترشحه به داخل بيضه ترشح مىشود مسدود نمايد .\r\n\r\nعطش زيادتر از حد طبيعى\r\nعطش مفرط گاه از اعراض يك بيمارى مانند مرض قند يا اسهال يا بيمارى ديگرى است كه مداواى آن بيمارى سبب رفع عطش مفرط خواهد شد . بقيه عطش‌هاى زيادتر از حال طبيعى دو نوع مىباشند يكى عطش صادق و ديگرى عطش كاذب . عطش صادق با آثار حرارت بدن يا حرارت كبد توأم مىباشد و فرد صاحب عطش از خوردن آب خنك سود مىبرد و مصرف غذا يا داروهاى سرد مزاج عطش او را تقليل مىدهد و قرار\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nگرفتن در جاهاى خنك يا در آب سرد هم سبب نقصان عطش خواهد شد . اين افراد با خوردن منضج و مسهل‌هاى سرد مزاج و غذاهاى سرد و مرطوب عطششان بر طرف مىشود .\r\nامّا در عطش كاذب آثار حرارت در بدن و كبد مشاهده نمىشود بلكه در اثر تجمع مواد بلغمى يا سوداوى در معده عطش كاذب عارض مىگردد طبيعت جهت شستشوى مواد جمع شده در معده طلب آب مىكند علائم اين نوع عطش سرد مزاجى و سود نبردن از خوردن آب خنك مىباشد و اگر اين افراد قدرى صبر كنند و عطش كاذب را تحمل نمايند تشنگى آنان خودبخود بر طرف خواهد شد و هنگامى كه در اين افراد يبوست مزاج عارض مىشود عطش آنان بيشتر مىگردد . براى اين افراد خوردن داروهاى قىآور و استفراغ كردن درصورتىكه زخم معده نداشته باشند بسيار مفيد است چون استفراغ اخلاط و بلغمهاى چسبيده به ديواره معده را كنده و بيرون مىريزد براى اين منظور مىتوان از مخلوط آب گرم و سكنجبين يا عسل يا از پودر دانه‌هاى فلوس يا داروهاى قىآور ديگر استفاده نمود . بعلاوه خوردن قدرى سير همراه مقدارى عسل در ذوب كردن اخلاط ديواره دستگاه گوارش موثر بوده و عطش مفرط افراد بلغمى مزاج را زايل مىسازد اگر اين افراد در دهان احساس شورى كنند و يبوست هم داشته باشند جوشانده باديان و دادن مسهل به آنان مشكل آنان را بر طرف خواهد كرد .\r\nگاهى عطش مفرط در اثر خوردن غذاهاى ديرهضم يا مصرف زياد نمك طعام يا بعضى ادويه عارض مىشود كه اين را عطش موقت گويند و با مصرف آب يا شربتهائى عطش از بين مىرود .\r\n\r\nعطش مفرط\r\nعواملى چند مىتوانند سبب عطش مفرط شوند كه چند نمونه را يادآور مىشويم :\r\n1 - افرادى كه به بيمارى قند مبتلا هستند چه ديابت بىمزه باشد يا شيرين\r\n2 - حرارت معده و كم شدن رطوبات آن سبب عطش مفرط خواهد شد\r\n3 - در حالت التهاب و بالا رفتن حرارت بدن\r\n4 - مصرف بعضى غذاها مانند ادويه تند و غذاهاى زياد شور يا زياد چرب و دير هضم سبب عطش زياد مىگردد\r\n5 - گرمازدگى سبب عطش مفرط مىشود\r\n6 - در قى و اسهال‌هاى شديد و عفونت‌هاى روده‌اى بدن با كمبود آب مواجه شده و ممكن است عطش مفرط عارض شود\r\n7 - گاه در هنگام روز عطش شديد عارض مىشود امّا با فرا رسيدن شب عطش نقصان مىيابد\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nبه‌هرحال اگر عطش مفرط موقت و زودگذر باشد چندان قابل توجه نيست لكن اگر ادامه داشته باشد بايد ريشه‌يابى شود اگر مربوط به ديابت باشد لازم است نسبت به پائين آوردن قند خون اقدام لازم معمول گردد در اين حالت اگر به مداواى غده پانكراس پرداخته شود بهتر است تا از داروئى كه اثر موقت دارند استفاده كنند امّا افرادى كه در اثر عوامل خارجى مانند گرما و غيره دچار عطش شده‌اند نبايد هنگام رسيدن به آب دفعتا مقدار زيادى آب بخورند بلكه بايد بتدريج و كم‌كم بنوشند تا از ضرر يك دفعه و ناگهانى خوردن آب زياد در امان بمانند چه بسيار افرادى كه در بيابانها تشنه مانده و چون به آب رسيده‌اند دفعتا مقدار زيادى آب خورده و هلاك شده‌اند .\r\nافرادى كه در اثر حرارت كبد يا خشكى و حرارت معده دچار عطش شديد شده‌اند بايد اولا از رفتن در گرماى شديد خوددارى كنند در ثانى غذاهاى گرم و خشك نخورند و در مقابل از غذاهاى سرد و مرطوب و كم نمك استفاده نمايند مانند آب انار يا شربت رب انار با آبهاى خنك و آب ميوه‌هاى سرد مزاج مانند آب هندوانه بجاى آب بخورند تا حرارت معده يا كبد يا ساير اندامهاى احشائى را نقصان داده و تشنگى را بر طرف نمايد .\r\nافرادى كه از مشروبات الكلى استفاده مىكنند اگر مشروبات كهنه با غلظت بالا بخورند كبد به حال التهاب درمىآيد و دچار عطش شديد مىشوند در اين صورت ضمن مصرف شير خنك و آب ميوه‌هاى سرد مزاج اگر در فصول گرم سال باشد بهتر است در آب سرد بروند و قدرى توقف كنند تا حرارت كبد فروكش نمايد .\r\nيكى از داروهاى مفيد براى عطش مفرط فلوس مىباشد كه فلس‌هاى سياه رنگ داخل ميوه اين گياه را بايد در آب گرم حل كنند و پس از صاف كردن در يخچال گذارند تا خنك شود و روزى دوبار و هربار يك استكان از اين محلول را در شكم خالى بخورند و چون فلوس خود شكم را روان مىكند لازم است كه همراه آن از شربتها مختلف بنوشند تا آب از دست رفته جبران شود و التهاب احشاء بهبود يابد .\r\n\r\nافرادى كه خون گرفتن از آنان صلاح نيست\r\n1 - افرادى كه فشار خون آنان از حال طبيعى كمتر است .\r\n2 - افرادى كه بيمارىهاى روده‌اى عفونى دارند مانند تيفوئيد\r\n3 - افراد مبتلا به اسهال\r\n4 - زنان باردار\r\n5 - زنانى كه در حال عادت ماهانه مىباشند\r\n\r\n","description":"","footnote":"","page_name":" 238 ","page_number":238},
  {"content":"\r\n\r\n6 - افراد پير و كهن سال كه قدرت جبران خون از دست رفته را ندارند\r\n7 - بچه‌ها يا نوجوانانى كه در حال رشد و نمو مىباشند گرفتن خون از رگ آنان صلاح نيست چون مانع رشد و نمو آنان مىگردد امّا اگر حجامت لازم باشد و پزشك مربوط تجويز كند مانعى ندارد و آن هم بايد تا اندازه‌اى باشد كه عواقب بد بدنبال نداشته باشد .\r\n8 - افراد مبتلا به يرقان\r\n9 - افرادى كه بيمارىهاى سرد مزاج مانند استسقاء يا ورم‌هاى سرد مزاج در بدن دارند مانند فلج ، لقوه و امثالهم\r\n10 - افراد مبتلا به سردردهاى مزمن غير منظم ميكرنى\r\n11 - افرادى كه بدن ضعيف و لاغر دارند خودسرانه حق خون دادن ندارند و اگر پزشك تجويز كرده باشد بايد كم كردن خون را به دفعات و بتدريج انجام دهند\r\n12 - افراد مبتلا به بيمارى صرع و افرادى كه مشكل مغز استخوان دارند و عمل خون‌سازى در آنان كند يا ناقص است و قادر نيستند خون از دست داده را جبران كنند .\r\n\r\nبرابرى وزنهاى قديم با اوزان امروزى - مقايسه اوزانى كه در كتب قديم نوشته شده با اوزان عصر حاضر\r\n1 - ابريق - دو من - 6 كيلو\r\n2 - ارزه - وزنه كوچكى است كه به اندازه وزن دو دانه خردل است\r\n3 - استار - چهار و نيم مثقال - 5 / 22 گرم\r\n4 - ابولات - نه قيرات\r\n5 - اوقيه - وقيه - 5 / 7 مثقال - 5 / 37 گرم\r\n6 - باقلا - نيم درهم\r\n7 - بندقه - يك درهم\r\n8 - ترمسه - دو قيراط\r\n9 - حبه - حدود 12 درهم\r\n10 - خرمه - يك كف دست پر از دارو يا چيز ديگر\r\n11 - حمصه - وزن تقريبا 4 دانه جو\r\n\r\n","description":"","footnote":"","page_name":" 239 ","page_number":239},
  {"content":"\r\n\r\n12 - دانق - دانك - دو درهم - 8 گرم\r\n13 - درخمى - يك درهم\r\n14 - درهم ( درم ) - 48 حبه - 18 نخود - 4 / 15 گرم - نزديك به 4 مثقال\r\n15 - رطل - نود مثقال - 130 درهم\r\n16 - صاع - چهار من\r\n17 - صدفه - 5 / 67 مثقال\r\n18 - قسط رومى - بيست اوقيه - 140 مثقال\r\n19 - قسط انطاكى - هيجده اوقيه - 1350 مثقال\r\n20 - قنطار - 6 من - 24 كيلو\r\n21 - قواسوس - سى گرم - 6 مثقال\r\n22 - قولاتى - 7 اوقيه - 5 / 52 مثقال\r\n23 - قيراط - 3 حبه - 36 درهم\r\n24 - كف - سى گرم\r\n25 - كيچه - پيمانه‌اى است كه يك من و 8 / 7 من گنجايش داشته است\r\n26 - كيل - سى صد درهم - 1200 گرم\r\n27 - مثقال - يك درهم و سه ربع درهم - 128 جو - 24 نخود - 5 گرم\r\n28 - ملعقه - 20 گرم\r\n29 - ناطل - ناطيل - 9 مثقال\r\n30 - رتى - 4 جو\r\n31 - غاربيكى - دو مثقال\r\n32 - دوغازى - 4 مثقال - 20 گرم\r\n33 - سير - پانزده مثقال - 75 گرم\r\n34 - ده فارسى - 5 / 7 مثقال\r\n35 - يك من تبريزى - ششصد مثقال\r\n36 - يك چارك - يك چهارم من\r\n37 - هر گرم برابر است با 8 / 4 نخود\r\n38 - هر نخود برابر است با 208 ميليگرم\r\n\r\n","description":"","footnote":"","page_name":" 240 ","page_number":240},
  {"content":"\r\n\r\n\r\nورم و خارش دست و پا در اثر برخورد سرما\r\nگاه در اثر برخورد سرما به بعضى از افراد دست‌وپاى آنان ورم كرده و خارش مىكند اين ناراحتى در اثر ترشح هيستامين كبد عارض مىشود . پزشكان سنتى اين ناراحتى را نوعى كهير ناشى از سرما مىدانند و داروهاى مدر صفراوى تجويز مىكنند . داروهاى تجويزى بقرار زير است :\r\nروز اول بنفشه ، خرفه ، تخم كاهو ، تخم شنبليله و عناب را بجوشانند يك ليوان صبح و يك ليوان عصر بخورند .\r\nاز روز دوم مغز ميوه فلوس را در آب داغ حل كرده روزى يك ليوان تا سه روز صبح ناشتا بخورند و پس از اتمام فلوس چنانچه بهبودى حاصل نشود چند نوبت به خوردن داروهاى دفع صفرا و تنظيم‌كننده كار كبد ادامه دهند . جهت رفع خارش از داروهاى گياهى سرد مزاج بجوشانند صاف كنند و از آب صاف شده به محل خارش بدن بمالند و كافور و طباشير را بكوبند با آب‌ليمو يا ماست يا سركه روى ورم يا خارش بدن بمالند و از غذاهاى تحريك‌كننده و گرم مزاج ماند سير و فلفل و خربزه و غير پرهيز نمايند ضمنا درصورتىكه ورم ديرتر رفع شود مىتوان چند عدد زالو روى دست و پا انداخته شود .\r\n\r\n« تب تيفوئيد يا حصبه اين بيمارى را اطباء سنتى مطبقه مىنامند » .\r\nعلائم اين بيمارى عبارتند از سنگينى سر و كشماكش كردن و دهن‌دره زياد ، وجود جوشهاى خارش‌دار در بدن ، سرخى رنگ رخسار و نبض عظيم از طول و عرض و ارتفاع ، گاه پيدا شدن دمل‌هاى باد گرمى در بدن ، وجود تب شديد و پيوسته و ادامه‌دار كه قطع و وصل نمىشود ، سردرد ، گاه اسهال و گاه يبوست در اين بيمارى پس از پايان دوره كمون و پيدايش آثار بيمارى تب بطور تدريجى بالا مىرود و بقول پزشكان سنتى تب اين بيماران افزايش پلكانى دارد و پس از رسيدن به مرحله بحرانى بتدريج كاهش مىيابد تا مىرسد به حرارت طبيعى . روى پوست بدن نقطه‌هاى قرمز رنگ پيدا مىشود در اين بيمارى جوشهاى روى بدن مايل به سياهى مىباشند . ميكروب اين بيمارى نوعى باكترى است كه سالمونلّا تيفى نام دارد و بيشتر از راه دهان با مصرف غذاهاى آلوده وارد بدن مىشود و در ديواره روده نفوذ كرده قسمتى در آنجا متمركز و قسمتى ديگر از راه خون به نقاط ديگر بدن مىرسند و علائم بيمارى را آشكار مىسازد .\r\nدر افراد بالغ بيشتر شروع بيمارى مبهم و تدريجى است امّا در كودكان بيشتر شروع بيمارى ناگهانى و با لرز و تب زياد همراه است . اين بيمارى اگر تحت درمان صحيح نباشد سه مرحله را طى مىكند كه عبارتند از دورة مقدماتى ، دورة اوج بيمارى ، دوره\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nسقوط بيمارى چون باكتريهاى مولد اين بيمارى چند نوع مىباشند اين بيماران هم با يكديگر مختصر تفاوت‌هائى دارند .\r\nاطباء عصر حاضر اين بيمارى را با داروهاى تزريقى و خوراكى كه بيشتر تركيبات آمپى سيلين مىباشند و حد اقل به مدت دو هفته تجويز مىكنند مداوا مىنمايند امّا پزشكان سنتى بطريق زير مداوا مىكنند جوشانده‌هاى سرد مزاج مانند بنفشه ، نيلوفر ، عناب ، سپستان ، زرشك و آلو بخارا را مىجوشانند از آب صاف شده دارو چند روز يك ليوان صبح و يك ليوان عصرها به بيمار مىدهند و اگر اين داروها را هر دفعه نصف ليوان و روزى سه بار بخورند بهتر است امّا لازم به يادآورى است كه دادن مسهل به اين افراد عوارض ناگوارى را بدنبال دارد . لازم است از داروهائيكه پائين آورنده تب مىباشند استفاده شود و برگ بيد را بجوشانند و در وانى ريخته روزى چند بار پا را در آن بگذارند تا حرارت بدن پائين آيد و صندل سرخ را با سركه بسايند و بر پيشانى بمالند . براى درد گلو اگر عارض شده باشد بايد برگ مورد و جفت و تاجريزى را بجوشانند روزى چند بار از آب صاف شده دارو غرغره كنند تف كنند و اگر بيمار سرفه داشته باشد مىتوان اسفرزه را خيسانده لعاب كند و مقدارى پودر نشاسته اضافه كرده روزى چند بار به بيمار بدهند . لازم به ذكر است كه اگر امكانات كافى براى مداوا در منزل نباشد بايد بيمار را در بيمارستان بسترى نمايند .\r\nدوره اين بيمارى معمولا دو هفته است و شب بحران بيمارى شب چهاردهم است كه معمولا در قديم عده‌اى از اين بيماران در شب چهاردهم از بين مىرفته‌اند لكن اگر بيمار دو هفته را پشت سر بگذارد ديگر خطر بيمارى از بين رفته است لازم به ذكر است اگر مداوا با داروهاى سنتى انجام نشود بهتر است از داروهاى آنتى بيوتيكى برابر نظر متخصصين داخلى استفاده گردد .\r\n\r\nغش كردن و از حال رفتن\r\nهمانطورى كه قبلا متذكر شديم بين غش كردن يا از حال رفتن و حملات صرعى تفاوتهائى موجود است امّا بسيار اتفاق مىافتد كه بنا بر مصلحت فردى خود را به حالت غش يا صرع مىاندازد و صحنه‌اى شبيه به صحنه حمله قلبى يا عصبى را بطور مصنوعى ايجاد مىكند جهت روشن شدن امر به چند نكته اشاره مىگردد .\r\nاگر فرد دچار حمله صرعى شده باشد مىافتد و يا دست و پا مىزند و خرخر مىكند و يا دست‌وپاى او كج مىشود يا دهانش كف مىكند و اراده از او سلب مىگردد و رابطه او با محيط اطراف قطع مىشود يعنى ديگر چيزى نمىبيند صدا نمىشنود و تمام دستگاههائى كه ارتباط او را با محيط برقرار مىكنند كارشان بطور موقت تعطيل\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nمىشود تا حمله صرعى دوران خود را طى كند اين افراد زمان حمله صرعى اگر در آتش هم بسوزند احساسى ندارند امّا اگر فردى غش كرده باشد يعنى از حال رفته باشد كه اين حالت ممكن است قلبى باشد يا مغزى يا علل و اسباب ديگرى داشته باشد مانند پائين افتادن شديد فشار خون و غيره نبض او آن‌قدر آرام مىزند كه نزديك به ساقط شدن است به‌طورىكه با انگشتان دست به سختى تشخيص داده مىشود و اگر گوشى پزشكى در دست‌رس باشد كندى ضربان قلب او به خوبى احساس مىگردد . حالت سوم زمانى است كه حالتى بنام خفقان قلب عارض انسان شده باشد اين حالت با تنگى نفس و سرعت نبض و طپش قلب همراه است امّا اگر شدت پيدا كند و شخص از هوش برود نبض او خفيف و كند مىشود در حالت دوم و سوم و هر حالتى كه غير از صرع عارض انسان شده باشد ارتباط انسان با محيط خود قطع نمىشود يعنى چشم او مىبيند و گوش او صدا مىشنود و حس لامسه و بويائى او از كار نمىافتد امّا افرادى كه تمارض مىكنند و خود را به حال غش و صرع مىاندازند هيچيك از حالات ذكر شده را ندارند و پزشك بسادگى مىتواند به نيرنگ آنان پى ببرد .\r\n\r\nچاقى\r\nچاقى عبارتست از افزايش وزن بدن به ميزانى بيش از ده درصد حد طبيعى كه معمولا به علت ذخيره چربى زياد در بدن انسان عارض مىشود لكن تشخيص وزن طبيعى بدن به سادگى مقدور نيست و استانداردهاى بين‌المللى هم نمىتوانند مشخص‌كننده آن باشند و معيارهائى كه از نظر قد و وزن و سن و جنسيت افراد تنظيم شده براى همه مردم يكسان و قابل اطمينان نيست و شامل همه مردم روى زمين نمىشود چون عواملى از قبيل وزن و درشتى عضلات و استخوانها در فاميلهاى مختلف متفاوت است ، يك فرد ورزشكار را كه عضلات و استخوانهاى درشت و وزين دارد نمىتوان در جدولهاى تنظيم شده براى افرادى كه عادت به ورزش ندارند و عضلات و استخوانهاى آنان كم وزن و در مقابل ذخيره چربى آنان زياد است قرار داد . گاهى هم ذخيره مقدار چربى در بدن چندان نيست امّا ذخيره آب در بافتهاى بدن سبب افزايش وزن گرديده و اين حالت به وسيله پزشك تشخيص داده مىشود .\r\nاز نظر پزشكان سنتى حدود يك‌سوم غذاى روزانه كه بطور معمول مردم مىخورند براى انجام اعمال حياتى آنان كافى بوده و انرژى لازم براى آنان را توليد مىكند و بقيه مواد مصرفى تقريبا مازاد بر نياز است و اين مقدار مازاد در عده زيادى از مردم به صورت چربى درآمده و در نقاط مختلف بدن من جمله زير پوست و روى شكم و باسن‌ها ذخيره مىگردد از سوى ديگر نحوه جذب غذا و كاربرد آن در همه افراد يك جور نيست و اعتقاد\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nبر اين است كه بعضى از مواد غذائى بخصوص ذرات چربى بوسيله روده باريك بهتر و بيشتر جذب مىشوند و در عده‌اى ديگر اين عمل جذب كندتر و ناقص مىباشد و عمل جذب بهتر ، يكى از عوامل استعداد بدن براى چاق شدن است .\r\nپزشكان اغلب چاقىها را كه منشاء ارثى ندارند بر اثر پرخورى و بىحركتى مىدانند و عقيده دارند اگر غذاى زيادى به بدن نرسد و بدن به حد كافى فعاليت جسمى داشته باشد چاقى بوجود نخواهد آمد و براى مبارزه با چاقى پيشنهاد مىكنند كه غذا كمتر خورده شود و فعاليت‌هاى ورزشى بيشتر شود به حدى كه در هنگام ورزش در هواى عادى بدن خوب عرق نمايد و قسمت اعظم انرژى ذخيره شده در بدن بوسيله ورزش تلف شود و آن مقدار از وزن بدن كه پس از مدتى ادامه ورزش روزانه و امساك در خوردن غذا از وزن بدن باقى مىماند وزن لاينفك بدن است و مبارزه شديد با آن از نظر علماء طب سنتى صلاح نيست . با پيشرفت علم هورمن‌شناسى مشخص گرديده كه بعضى چاقىها يا لاغرىهاى غير طبيعى در اثر ازدياد يا نقصان ترشح هورمنى بوده و لازم است كه بوسيله پزشك متخصص غدد بررسى و مداوا شوند .\r\nبعضى از افراد در هنگام هيجانات روحى و روانى احساس گرسنگى مىكنند و مرتب مىخواهند چيزى بخورند و اين امر خود سبب چاقى انان مىگردد . اين افراد بايد هنگام هيجانات روحى و روانى از خوردن غذاى بىموقع خوددارى كنند تا مشكل چاقى براى آنان پيش نيايد .\r\nدر طب سنتى داروهائى است كه با مصرف اين داروها و برنامه غذائى و برنامه ورزشى مىتوانند چاقى غير طبيعى را درمان نمايند .\r\n\r\nآبله ديمى\r\nگاهى در روى بدن بخصوص در اطفال برجستگيهائى ديده مىشود كه شكل ظاهرى آنها شبيه به زگيل است امّا اين برجستگىها زگيل نيستند و با زگيل چند فرق دارند .\r\n1 - قدرى خارش دارند 2 - نوك آنها قرمز است و گاه‌گاهى از نوك آنها خون مىآيد 3 - با خوردن غذاهاى گرم مزاج تعداد و خارش و سرخى آنها بيشتر مىشود 4 - بيشتر در قسمتهائى از بدن كه زير لباسند پيدا مىشوند .\r\nاين برجستگيهاى زگيل مانند را اطباء سنتى آبله ديمى مىنامند . عامل مولد اين جوشها نوعى ويروس گرم مزاج است . به تجربه رسيده كه اين بيمارى با جوشانده‌هاى سرد مزاج و ادويه و اغذيه سرد مزاج و داروهاى ضمادى سرد مزاج مانند كافور و سركه و روغن‌هاى سرد مزاج بسرعت مداوا مىشوند و اگر تعداد آنها زياد باشد و با داروهاى خوراكى و ضمادى مذكور بهبودى به تأخير بيفتد همزمان با مصرف داروهاى خوراكى\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nو ضمادى مذكور اگر چند عدد زالو روى بدن انداخته شود بهبودى بيمار را سرعت مىبخشد .\r\n\r\nچند نمونه از گياهانى كه بوى بد عرق بدن را زايل مىكنند .\r\n1 - جوز بوّا - اگر مقدار ده گرم جوز بوّا را با ده گرم تخم گشنيز و 5 گرم گل بنفشه پودر كنند و چند روز صبح و عصر بخورند و بدن را مرتب شستشو نمايند تا حدودى بوى بد عرق زايل خواهد شد .\r\n2 - اگر چند روز صبح ناشتا مقدارى تره‌تيزك بخورند و از عصاره آن يا آب جوشانده آن در جاهائى از بدن كه زياد عرق مىكنند بمالند و مرتب حمام كنند تا حدودى بوى بد عرق بدن كم مىشود .\r\n3 - بعضى افراد پاهايشان بوى بسيار بدى كه از تخمير مواد آلى بوسيله قارچ‌ها حاصل مىشود مىدهد اين بوى بد بوسيله صابون و يا ساير مواد شوينده از بين نمىرود و بيشتر جوانانى كه پاى آنان عرق زياد مىكند به اين ناراحتى مبتلا مىگردند براى از بين بردن اين بوى بد لازم است شحم حنظل و برگ مورد و جفت و سلاب را بجوشانند با آب صاف شده روزى چند بار پاها را شستشو كنند يا محلول را روزى دو بار گرم كند و پاها را گرماگرم در آن بگذارند اين دارو هم عرق پا را كم مىكند و هم ضدعفونىكننده قوى بوده و بسرعت بوى بد پاها را از بين مىبرد لازم به ذكر است كه كفش و جوراب اين افراد نيز بايد خوب شستشو شده و با اين دارو هم ضد عفونى گردند .\r\n4 - افرادى كه عرق زيادتر از حال طبيعى مىكنند اگر چند منضج و مسهل قوى مناسب با مزاج خود بخورند و بدن را تميز نگهدارند هم عرق بدن نقصان مىيابد و هم بوى بدن آنان كم مىشود .\r\n\r\nترك اعتياد\r\nافرادى كه از مواد مخدر استفاده مىكنند به هر صورت كه باشد اولا سلولها و اعضاء و اندامهاى بدن آنها به اين مواد عادت كرده و چنانچه ماده مخدر به موقع به آنان نرسد اولا يك مقدار تعادل خود را در انجام اعمال حياتى از دست مىدهند ثانيا از اين مهمتر آنكه اين افراد از نظر روحى و روانى چنان تحت تأثير قرار گرفته‌اند كه وحشت دارند از اينكه روزى مواد مذكور به آنان نرسد و همين وحشت روحى و روانى مانع بزرگى است\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nبراى ترك اعتياد آنان لذا بر پزشك معالج است كه در معالجات خود هر دو قسم جسمى و روحى و روانى را در نظر داشته باشد .\r\nپزشكان سنتى جهت ترك اعتياد معمولا از همان موادى كه معتاد مصرف مىكرده يا تركيباتى از مواد گياهى كه مىتوانند جايگزين آن گردند مانند گياه بنگ‌دانه ، خشخاش كوهى ( وحشى ) ، شقايق ، شاهدانه و غيره را انتخاب كرده و روزانه مقدارى از اين ماده استخراج شده از گياهان فوق را كه به طريق سنتى درست مىكرده‌اند به معتاد مىداده و بتدريج هر سه روز يك بار مقدارى از آن را كسر نموده تا به حد اقل برسانند و ظرف مدت دوازده تا پانزده روز ماده مخدر جايگزين كرده را از معتاد قطع مىكرده‌اند و همراه آن از شربتها و معاجين تقويت‌كننده مغز و اعصاب به بيمار مىداده‌اند مانند شربت بقراط ، شربت صندل ، معجون شيخ الرئيس و معجون فيقرا و غيره و اگر بيمار يا معتاد به بيخوابى مبتلا شود مىتوان بطور موقت از داروهاى گياهى خواب‌آور استفاده نمود اگر بطريق فوق عمل شود معمولا معتاد كمتر ممكن است به اسهال يا ناراحتىهاى ديگر مبتلا گردد و اگر مبتلا شد از داروهاى گياهى ضد اسهال مىتوان استفاده نمود و اگر دست‌وپاى معتاد احيانا درد گرفت بايد با روغن‌هاى گرم مزاج مانند روغن كنجد يا روغن عنصل اعضاء دردناك بدن را مالش داد معمولا ظرف مدت پانزده تا بيست روز معتاد از بند اعتياد آزاد مىگردد و پس از مدتى كه ماده اصلى اعتياد آور كنار گذاشته شد لازم است نسبت به ترك سيگار و قهوه و چائى غليظ ايشان هم اقدام لازم معمول گردد تا بدن به حال اوليه خود برگردد و انجام اعمال حياتى روال طبيعى خود را بازيابند .\r\n\r\n« كم شدن توان و بهم خوردن تعادل و عدم ادامه فعاليت پس از قدرى راه رفتن يا كار كردن »\r\nگاه مشاهده مىشود در بعضى از جوانان و نوجوانان يا افراد ديگرى كه پس از قدرى راه رفتن حالتى در عضلات و اندامهاى مربوط به حركات آنان پيدا مىشود كه توان خود را براى ادامه حركت از دست مىدهند و به زمين مىافتند يا مىنشينند .\r\nغير از يك نوع از اين بيمارى كه از سنين نوجوانى در انسان پيدا مىشود و بتدريج رو به پيشرفت مىباشد و جزء بيماريهاى ارثى بوده و صعب العلاج است . بقيه قابل مداوا مىباشند لذا جهت مداوا ابتدا بايد بيمارى ريشه‌يابى شود ممكن است در اثر گرفتگى عضلات حركت‌دهنده چنين حالتى عارض شود و يا در اثر نرسيدن غذا و اكسيژن كافى به بافتها و عضلات مربوط چنين حالتى عارض گردد كه چون مواد لازم براى سوخت‌وساز در اختيار عضو نيست عضلات توان خود را از دست مىدهند گاهى هم\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nدر اثر تجمع رطوبات و مواد زائد در اطراف اعصاب مربوط به عضو حركت‌دهنده چنين حالتى پيش مىآيد .\r\nبه نظر بعضى از اطباء طب سنتى اين حالت در اثر ضعف و سستى اعصاب و عضلات بدن عارض مىگردد .\r\nمزاج اين‌گونه افراد معمولا سرد است و دستگاه گوارش و اندامهاى رساننده خون و غذا به عضلات حركتى نمىتوانند به خوبى كار خود را انجام دهند . اين افراد هنگامى كه راه مىروند يا ورزش مىكنند ذخيره غذائى اندامهاى آنان زودتر از موقع تمام مىشود و اعضاء بدن توان خود را از دست مىدهند و بيمار ديگر قادر به ادامه فعاليت نيست و ممكن است تعادل خود را هم از دست بدهد و به زمين بخورد .\r\nاطباء سنتى ابتدا باين‌گونه بيماران چند منضج و مسهل گرم مزاج مىدهند تا دستگاه گوارش آنان به خوبى از اخلاط و فضولات پاك گردد سپس دستور به خوردن غذاها و دواهاى گرم مزاج و معاجين مقوى قلب و اعصاب و خشك‌كننده رطوبات زائد مىدهند تا بتدريج بيمارى آنان مرتفع گردد .\r\nگاهى در اثر غلظت و زيادى خون چنين حالتى به افراد دست مىدهد به‌طورىكه هنگام راه رفتن يا فعاليت‌هاى ديگر ورزشى حالتى شبيه به گرفتگى عضلات در فرد بوجود مىآيد كه تا حدودى از ادامه فعاليت بازمىمانند . براى مداواى اين افراد نياز است كه مقدارى خون از آنان كم كنند و يا چند عدد زالو در عضو مربوطه انداخته شود .\r\n\r\nدردهاى مفصلى يا درد مفاصل\r\nوجه تسميه اين دردها بدين سبب است كه اين دردها بيشتر در مفاصل پيدا مىشوند لكن بر خلاف اين وجه تسميه اين دردها منحصر به مفاصل نبوده و اعضاء ديگرى از بدن را هم مىگيرند و اقسام و اسامى مختلف دارند مانند وجع القطن يا كمر درد ، نقرس يا درد انگشتان پا ، عرق النساء يا درد در راستاى عصب سياتيك ، وجع الورك ( اين بيمارى همراه با افزايش تركيبات دوره در خون مىباشد ) يا دردى كه از كمر يا از استخوان لگن خاصره شروع شده و از كنار خارجى پا رو به پائين مىآيد كه گاهى تا انتها و گاهى تنها تا زانو ادامه دارد ، حق الورك يا درد گودال يا حفره استخوان لگن خاصره كه سر استخوان ران در آن قرار دارد . دردهاى مفصلى ممكن است هر نقطه از بدن انسان را بگيرند مانند فك و قفسه سينه و كف پا و غيره و اين دردها به موارد ياد شده بالا محدود نمىشوند .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nاطباء سنتى معتقدند كه سبب اصلى اين دردها تجمع مواد زائد است در عضو و يا تغيير حالتى است كه براى عضو پيدا مىشود در اثر عوامل درونى يا بيرونى و گاهى اين دردها پيشرفته شده و در كل بدن خودنمائى مىكنند . و گاه اسباب اين دردها پوكى استخوان مىباشد .\r\nذيلا چند نمونه از عواملى را كه اسباب و علل اين دردها مىباشند متذكر مىشويم .\r\nترك ورزش در ورزشكاران ، زيادتر از حد لازم خوردن غذاهاى رطوبى ، غم‌هاى بسيار و ناراحتىهاى فكرى و روانى خارج از حد تحمل فرد ، فشارهاى فيزيكى زيادتر از توان فرد ، برخورد سرما و ادامه استقرار در محيط سرد يا مرطوب يا كم نور ، مصرف ترشىجات زياد و گاهى هم در اثر غلبه صفرا و خرارت بر عضو دردهاى مفصلى عارض مىشوند و اين حالت اخير بيشتر در جوانان پرخون و گرم مزاج مشاهده مىشود .\r\nمداوا - جهت مداواى دردهاى مفصلى لازم است ابتدا مشخص شود كه اسباب بيمارى مادى است يا غير مادى است . اگر اسباب بيمارى غير مادى است بايد نسبت به برگردانيدن حالت فيزيولوژيكى عضو به حال طبيعى اقدام نمود و اگر اسباب بيمارى مادى باشد بايد نوع ماده زائد مشخص گردد مثلا اگر اسباب بيمارى غلبه خون و حرارت است بايد مقدارى خون از رگ قيفال گرفته شود ( سياهرگ روى ساعد ) و بهتر است كه خون از طرف مقابل عضو دردناك گرفته شود مثلا اگر دست يا پاى راست دردناك است از دست چپ بايد خون گرفته شود و بالعكس و براى اين افراد آب انار و ادويه و اغذيه سرد مزاج مفيد است و بعنوان مسهل شاهتره و تمبر هندى و پوست هليله زرد و آلوى بخارا را بجوشانند يك ليوان صبح و يك ليوان عصر بخورند از روز دوم مىتوانند مغز فلوس را در آب داغ حل كرده سه روز صبح ناشتا بخورند و اگر فلوس را با روغن بادام شيرين بخورند بهتر است و اگر بيمار كم سن يا ضعيف يا پير باشد مقدار كمترى از فلوس خورده شود و اگر درد مفاصل از صفرا باشد خوردن پوست هليله زرد خيسانده شده يك روز در ميان و منضج دفع‌كننده صفرا يك روز در ميان براى آنان مفيد است ضمنا گرفتن مقدارى خون از رگ يا عضو دردناك در افراد داراى مزاج گرم و صفراوى مداوا را تسريع مىكنند اگر دارنده دردهاى مفاصل مزاج سوداوى داشته باشند بايد منضج جوشانده اين افراد هليله سياه و اصل سوس و بسفايج و افتيمون باشد و مسهل اين افراد سناى مكى و گل سرخ باشد بهتر است .\r\nاگر درد مفاصل از رطوبات بلغمى باشد بايد با توجه به اينكه اين روزها اين نوع از دردهاى مفصلى از ساير انواع آن بيشتر است يكى از داروهاى بسيار مفيد براى اين نوع دردهاى مفصلى حب‌هاى كبريتى است چون خوردن اين حب‌ها بدن را از اخلاط مذكور پاك مىكند و چون اين حب مسهلى است بسيار قوى ضمنا مردم زمان حاضر طاقت\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nخوردن اين دارو را ندارند از سوى ديگر تهيه اين حب دشوار است لذا بجاى اين حب‌ها مىتوان از مسهل سناى مكى يا سولفات دو سود يا مسهل‌هاى قوى ديگر استفاده نمود و منضج گرم مزاج را يك روز در ميان و مسهل را يك روز در ميان به بيمار بدهند و اگر لازم باشد از داروهاى استفراغ‌آور مانند رب ريوند يا داروهاى استفراغ‌آور ديگر استفاده شود مفيد مىباشد . لازم به ذكر است اگر اعضاء بالاتنه به دردهاى مفصلى مبتلا باشند با داروهاى مسهل و اگر اعضاء پائين بدن به دردهاى مفصلى مبتلا باشند براى آنان داروهاى استفراغ‌آور مفيدتر است لكن چون مردم زمان حاضر چندان توانى براى استفراغ كردن ندارند در اين حالت لازم است بنيه بيمار در نظر گرفته شود .\r\nمنضجى كه براى اين افراد در نظر گرفته مىشود توكليجه ، سورنجان ، هليله سياه از هركدام ده گرم كه پس از قدرى كوبيدن با چهار ليوان آب بجوشانند تا دو ليوان باقى بماند و يك روز در ميان از اين منضج خورده شود و در فواصل اين منضج بطور يك‌درميان مسهل بخورند و چند روز تكرار نمايند بعلاوه اگر مقدارى پوست هليله زرد و سورنجان و صبر زرد و مقل ارزق را بكوبند و با آب به صورت حب‌ها درآورند و چند روز از اين حب‌ها بخورند داروى خوبى است براى دارندگان دردهاى مفصلى سرد مزاج يا بلغمى مزاج بعلاوه داروهاى مدر گرم مزاج هم سبب كم شدن رطوبات بدن اين افراد شده و در بهبود بيمارى كمك مىكنند مانند توكليجه و تخم كرفس .\r\nبايد در نظر داشته باشيم كه در افراد ضعيف نمىتوان از مسهل‌هاى قوى استفاده نمود بلكه بايد به ملايمت و به تدريج مواد زائد را از بدن آنان اخراج كرد .\r\n\r\nاز داروهاى ضمادى مفيد براى دردهاى مفصلى رطوبى و سرد مزاج چند نمونه را يادآور مىشويم :\r\n1 - پودر ساليسيلات را با آب جوشانده توكليجه مخلوط كنند و بر عضو دردناك بمالند .\r\n2 - پياز عنصل را بكوبند با قدرى آب‌غوره يا آب گرم مخلوط كنند و بر عضو دردناك بمالند چون اين پياز تحريك‌كننده قوى مىباشد لازم است بعد از ضماد آن با روغنى مانند روغن كنجد يا روغن گردو يا سياه‌دانه يا روغن زنجبيل و غيره عضو را چرب كرده قدرى ماساژ دهند .\r\n3 - پودر زعفران را با شيرابه فرفيون مخلوط كرده بر عضو دردناك بمالند .\r\n4 - پودر فلفل سياه را با نمك طعام مخلوط كرده و با آب گرم يا آب توكليجه يا آب جوشانده افسنطين درآميخته بر عضو بمالند .\r\n5 - اگر مار زهرى را در روغن حيوانى بجوشانند تا خوب حل شود و اعضاء دردناك را با اين روغن چرب كرده مالش دهند در بهبود دردهاى مفصلى اثر بسيار خوبى دارد .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\n6 - اگر مقدارى بوره ارمنى و عاقرقرحا و مويزج را بكوبند و با عسل و سركه مخلوط نموده در محل درد بمالند در تسكين درد اثر قابل توجهى دارد .\r\n7 - ماليدن پودر عصاره شيرين‌بيان با گلاب گرم كرده در تسكين دردهاى مفصلى مفيد است .\r\n8 - براى ضماد دردهاى مفصلى گرم مزاج بهتر است كه جو و تخم كاهو را بكوبند با مقدارى سركه بجوشانند تا به قوام آيد و صبح و عصر از اين محلول به محل درد بمالند در تسكين درد مفيد مىباشد .\r\n9 - ترياك چهار برابر و زعفران يك برابر را گرفته پودر كنند و در شير گاو حل كنند و به اعضاء دردناك بمالند .\r\n10 - بذر البنج و ترياك و اسفرزه و دانه اقاقيا را بكوبند پودر شود و از پودر حاصل با مقدارى آب مخلوط نموده به صورت حب‌هائى درآورند و خشك كنند و هنگام مصرف تعدادى از اين حب‌ها را در شير گاو بسايند و بر عضو بمالند .\r\nدر مداواى عرق النساء يا سياتيك ابن سينا فرموده‌اند لازم است ابتدا قدرى از بيمار بوسيله رگ زدن يا زالو انداختن خون گرفته شود سپس چند نوبت منضج و مسهل بدهند تا بدن بيمار از اخلاط پاك شود ضمنا مىتوانند در عضو بادكش كنند و روى آن تيغ بزنند يا روى محل بادكش شده چند عدد زالو بيندازند و براى دردهاى مفصلى كهنه بهتر است قدرى ورزش كنند و مقدار ورزش را بتدريج افزايش دهند . ضمنا مىتوانند مقدارى سبوس گندم را در سركه بجوشانند و بهم بزنند تا خوب مخلوط شود و به صورت خمير نرمى درآيد آن را روى پارچه‌اى كشيده و روى محل درد بگذارند .\r\nابن سينا مىفرمايند براى افراد مبتلا به دردهاى مفصلى خوردن گوشت بخصوص گوشت گاو و گوساله و زرافه و شترمرغ و بز و گوشت حيوانات وحشى و گوشت شكار مضر مىباشد و گوشت پرندگان كوچك ضرر كمترى دارد .\r\nگاهى دردهاى مفاصل يا استخوانها در اثر ضربه و فشار بوجود مىآيند مانند ضربه‌اى كه به قفسه سينه يا قسمتى ديگر از بدن به روى استخوان يا مفصل وارد مىشود كه در اين صورت ابتدا لازم است دقت شود كه در استخوان شكستگى يا فرورفتگى يا در رفتگى در استخوان يا مفاصل هست يا خير چنانچه يكى از موارد ذكر شده مشاهده شود بايد ابتدا نسبت به رفع نقص ايجاد شده اقدام گردد و چنانچه درد مرتفع نشود اقدامات بعدى انجام شود در چنين مواردى بهتر است مقدارى مومياى مكى را با روغن حيوانى مخلوط كرده به عضو بمالند و قدرى را هم با آب جوشانده زيره و رازيانه دو سه روز بخورند .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nگاه گرفتگى ماهيچه‌ها با دردهاى مفصلى اشتباه مىشود اگر درد عضو در اثر گرفتگى عضلات باشد لازم است مقدارى مصطكى را با قدرى آب بجوشانند و از اين محلول گرماگرم به ماهيچه‌اى كه گرفته شده بمالند و قدرى ماساژ دهند تا گرفتگى عضلات بهبودى حاصل كند .\r\nهنگامى كه در اثر ضربه يا عوامل ديگر پرده ضريع روى استخوان ورم كرده باشد و سبب درد مفاصل گردد در اين حالت لازم است در محل ورم چند عدد زالو انداخته شود و گرد كافور را با سركه بمالند و آرد جو و گل ختمى و اسفرزه را بكوبند از پودر حاصل با شير گاو مخلوط كرده روزها روى آن بگذارند و شب‌ها پوست دنبه را گرم كرده روى آن بگذارند تا بهبودى .\r\n\r\nادم\r\nبيمارى ادم معمولا بيمارى رگهاى لنفاوى يا خرابى ديواره سياهرگها است و عوامل ديگرى هم بر آن مترتب مىباشند . اين بيمارى بيشتر عارض پاها و اعضاء دور از قلب مىگردد و هنگامى كه كهنه مىشود پوست عضو نازك مىشود و مقدارى از آب ميان‌بافتى به بيرون تراوش مىگردد .\r\nگاهى ادم در اثر نارسائى بطن راست بوجود مىآيد . در بيماران سرپائى ابتدا در قوزك و ساق پاها و در بيماران بسترى ابتدا در ناحيه كفل و سطوح پشت ران و پهلو ظاهر مىشود . لكن ادم به تنهائى نمىتواند دليل بر ناراحتىهاى قلبى باشد چون در بعضى افراد چاق در محلى كه كمربند بسته مىشود و يا بند جوراب فشار مىآورد و جاهائى شبيه به آن آثار ادم مشاهده مىگردد و اكثر مواقع نواقصى كه در گردش خون سياهرگى پيدا مىشود سبب بيمارى ادم مىگردد . گاهى در زنها حبس مايعات بدن در دوران قبل از قاعدگى سبب پيدايش ادم در بدن مىشود . گاهى در ريه‌ها ادم پيدا مىشود كه اين حالت جزء فوريتهاى وخيم پزشكى است و لازم است كه با اين بيماران بطور اورژانسى رفتار شود . پزشكان سنتى در مداواى ادمى كه عارض دست و پا يا عضوى ديگر شده است از داروهاى منضج و مسهل‌هاى مدر گرم مزاج و داروهاى خشك‌كننده ( منشف ) استفاده مىكنند . بايد داروهاى مدر كمتر استفاده شود و اگر داروهاى مدر استفاده شود بايد گرم مزاج باشند مانند تخم كرفس و توكليجه .\r\nمىتوان روى عضو تعدادى زالو انداخت و اگر روى عضو زخم باشد بايد از روغن‌ها و مرهم‌هاى التيام‌دهنده استفاده كنند . تجويز منضج و مسهل‌هاى خشك‌كننده معمولا از تراوش آب ميان بافتى به عضو ديگر جلوگيرى مىكند لذا بايد چند نوبت به بيمار منضج و مسهل خشك‌كننده بدهند . جهت ضماد بر عضو مىتوان گوگرد و\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nنمك طعام و كافور را بكوبند پودر شود با زهره گاو درآميخته يك روز در ميان صبح و عصر روى ورم بمالند و نمك طعام و كافور را با سركه يك روز در ميان بمالند . عضو آماس كرده را زياد يك جا نگه ندارند و هنگام استراحت بهتر است عضو را در بلندى بگذارند تا لنف بهتر بتواند به قلب برگردد .\r\n\r\nسختى مفاصل در باز و بسته شدن\r\nبسيارى از مواقع مفصل به خوبى باز و بسته نمىشود و اين حالت بيشتر در زانوها مشاهده مىگردد معمولا اين حالت در اثر ورم مفصل عارض مىشود كه اين ورم گاه از ظاهر پيداست و گاهى هم آثار ظاهرى ندارد و ورم در داخل عضو بوجود آمده است گاهى هم سختى باز و بسته كردن مفاصل مربوط به تارهاى پيوندى ( ليگامانها - تاندونها ) روى مفصل مىباشد كه اين دسته تارها سخت شده و خاصيت ارتجاع خود را از دست مىدهند در حالت اول كه مفصل ورم دارد ضمن مصرف داروهاى مربوط بهتر است چند عدد زالو روى مفصل انداخته شود و در حالت دوم كه سختى و خشكى مفصل مربوط به تاندونها مىباشد گذاشتن خميرهاى نرم‌كننده مانند خميرى كه از آرد جو و گل ختمى و اسفرزه درست مىشود و انداختن پوست دنبه گوسفند در روى مفصل سختى و خشكى مفصل را مرتفع مىكند .\r\n\r\nكم‌حسى و درد انگشتان دست\r\nگاه بعضى از اعضاء بدن مانند انگشتان دست قدرى سر و كم‌حس مىشوند و درد شديد هم دارند اين بيمارى بين استرخاء انگشتان و درد مفاصل التهابى معمولا مشتبه مىگردد براى مداواى اين ناراحتى اگر درد شديد باشد و آثار التهاب مشاهده گردد بهتر است ابتدا چند عدد زالو متناسب با بنيه و حالات عضو انداخته شود پس از تسكين درد بايد مداواى استرخاء عضو را برابر دستورات استرخاء انجام دهيم تا بىحسى و استرخاء عضو شدت پيدا نكند .\r\n\r\nورم زير زانو\r\nمعمولا ورمى كه در زير زانوها پيدا مىشود در اثر فشارى است كه هنگام انجام كارهاى سنگين يا راه رفتن زياد بوجود مىآيد . اين ورم معمولا درد شديد ندارد و مىماند و كهنه مىشود و گاه خودبخود از بين مىرود بايد توجه داشته باشيم كه اين ورم با اورام مفصلى اشتباه نشود در مداواى اين ورم ضمن مصرف داروهاى نرم‌كننده و تحليل\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nبرنده انداختن تعدادى زالو متناسب با كوچكى و بزرگى ورم بسيار مفيد است .\r\n\r\nدرد زانو با ورم و حرارت\r\nگاهى درد زانو با ورم و حرارت همراه است به‌طورىكه دست روى آن گذاشته شود از ساير قسمتهاى بدن گرمتر مىباشد و ساير آثار و علائم باد گرم نيز در آن مشاهده مىشود بايد مواظب باشيم كه اين ورم با دردهاى مفصلى و آرتروز متفاوت است و مداواى آن همان مداواى باد گرم است در اين حالت آثار و علائم دردهاى مفصلى در بقيه نقاط بدن بيمار مشاهده نمىشود امّا آثار باد گرم بر آثار دردهاى مفصلى غلبه دارند . براى مداواى اين ورم‌ها ضمن ماليدن داروهاى باد سرخى مانند كافور و سركه و خميرهاى خنك‌كننده و ماليدن عصاره برگها و جوانه‌هاى درخت چنار روى ورم در مداواى آن كمك مىنمايد .\r\n\r\nآرتريت روماتوئيد  ( Rheumatoid Arthritic ) \r\nآرتريت روماتوئيد نوعى از بيمارىهاى مفصلى است . علائم اين بيمارى عبارتند از ناراحتىهاى عمومى ، تعريق ، لاغرى ، تب ، سختى عضلات و مفاصل در ابتداى روز ، تغيير شكل پيدا كردن مفصل‌ها . ناراحتى ابتدا از مفاصل كوچك شروع مىشود و بتدريج مفاصل بزرگ بدن را هم فراميگيرد . اين بيمارى بتدريج مزمن مىشود و مفاصل بدن ملتهب مىگردند . در اين بيمارى ورم قرنيه و سختى و گرمى مفصل و حساسيت مفصل و درد مفصل ظاهر مىشود كه سختى مفصل صبحها شديدتر است و بتدريج در عرض روز تخفيف حاصل مىكند . معمولا كار شديد جسمى سبب شدت درد مفاصل مىگردد . تمام مفاصل بدن آمادگى ابتلاى به عوارض بيمارى را دارند امّا اغلب از بند انگشتان و كف دست و زانو و مچ دست و قوزك پا و انگشتان پا شروع مىشود . در آرتريت روماتوئيد معمولا سر مفصل‌ها به پوكى استخوان مبتلا شده و غضروف مفصلى از بين مىرود و در غضروف تغييراتى حاصل مىشود و فضاى مفصلى تنگ مىگردد . اطباء طب نوين در حال حاضر داروى خاصى براى مداواى اين بيمارى ندارند لكن نكات زير را در نظر مىگيرند ، كاهش التهاب ، استراحت و ورزشهاى مناسب و متعادل ، تقويت روحى بيمار ، استراحت مفصل‌ها مانند سست نگه داشتن عضلاتى كه مفصل‌هاى دردناك را نگه مىدارند كه علاوه بر استراحت شبانه‌روزى نيم الى 2 ساعت اين استراحت را منظور مىكنند و بيشتر از گرماى مرطوب استفاده مىكنند چون در اين گرما بيمار راحت‌تر مىتواند مفصل‌هاى خود را حركت دهد . ضمنا مواد خون‌ساز را هم در برنامه غذائى در نظر مىگيرند و عمل فيزيوتراپى را هم مفيد مىدانند و داروهاى شيميائى كه اين روزها براى مداواى اين\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nبيماران تجويز مىشود مانند آسپيرين و ايپوبروفن و بقيه داروهاى شيميائى عموما داراى عوارض جانبى ناراحت‌كننده مىباشند امّا چنانچه در مداواى اين بيماران از داروها و قواعد و قوانين طب سنتى استفاده شود نتيجه بهترى خواهد داشت . اطباء طب سنتى عوارض اين بيمارى را در جدولهاى دردهاى مفصلى قرار داده و مزاج آن را مشخص و برابر آنچه در تقسيم‌بندى دردهاى مفصلى ذكر گرديده مداوا مىكنند .\r\n\r\nگرفتگى عضلات\r\nيكى از داروهائى كه براى مداواى گرفتگى عضلات بسيار مفيد است ماهى سقنقور مىباشد زمانى كه گرفتگى عضلانى با داروهاى معمولى بهبودى حاصل نكند اگر ماهى سقنقور در اختيار باشد قدرى از اين جانور را در مقدارى آب طبخ نمايند و آبگوشت حاصل را بر عضو گرفته شدن بمالند و قدرى مالش دهند گرفتگى عضو را بر طرف مىسازد . افرادى كه در قديم به مرض كزار مبتلا مىشده‌اند گرفتگى عضلات آنان را با اين طريق مداوا مىكرده‌اند . اما اگر ماهى سقنقور در اختيار نباشد بايد مقدارى از برگ درخت زبان گنجشك ( لسان العصافر ) را بكوبند با مقدارى سركه مخلوط كرده بر عضو گرفته شده بگذارند معمولا گرفتگى را بر طرف مىسازد .\r\nنسخه - مردى از كرمانشاه به مطب مراجعه كرده كه حدود پنجاه روز قبل در اثر آب تنى در آب سرد پاى او گرفته و پس از گذشت ده روز درد شدت يافته و فعلا ادامه دارد ضمنا پاى راستش از پاى چپش لاغرتر شده است و با پاى راست نمىتواند راه برود . اين بيمارى در اثر سردى آب در عضلات و رگهاى پاى راست او گرفتگى و تنگى رگ بوجود آمده و سبب شده كه خون كافى به بافتهاى آن نرسد و درنتيجه بافتهاى پاى راست رو به تحليل رفتن و در حال ضعيف شدن مىباشند داروها و دستور زير تجويز و پس از حدود پانزده تا بيست روز همه چيز به حال صحت و سلامت بازگرديد .\r\nبه عنوان داروهاى خوراكى روز اول توكليجه ، اصل سوس ، تخم كرفس ، رازيانه از هركدام مقدار حدود ده گرم را گرفته بجوشانند يك ليوان صبح و يك ليوان عصر بخورند روز دوم مسهل گرم مزاجى بايشان داده شد روز سوم مجددا داروى روز اول تجويز شد و روز چهارم مجددا مسهل گرم مزاج با قدرى گل ختمى تجويز شد كه گل ختمى مانع از فشار زياد مسهل بر روده‌ها شود و از روز پنجم توكليجه ، مرزنگوش ، مفرى ، تخم كرفس ، رازيانه ، اصل سوس ( ريشه پوست گرفته شده شيرين‌بيان ) ، عاقرقرحا و اسطوخودوس از هركدام مقدارى را اخذ و چند قسمت كنند هر قسمت را بجوشانند و چند روز هر روز سه نوبت و هر نوبت نصف ليوان از آب صاف شده دارو\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nبخورند و مدتى ادامه دهند و براى ضماد به عضو پياز عنصل را با آب‌غوره بمالند و با روغن گوگرد عضو را چرب كرده مالش دهند و مقدارى گوگرد و نمك طعام را بكوبند در آب داغ ريخته و روزى دوبار پا را گرماگرم در آن بگذارند و پس از بيرون آوردن از محلول فوق با روغن‌هاى گرم مزاج چرب كرده مالش دهند و از غذاهاى مقوى و معاجين مقوى عضلات و اعصاب استفاده كنند و روزى چند بار پاى چپ را بالا گرفته و با پاى راست راه بروند و ورزش نمايند و از برخورد سرما و رطوبت به عضو جلوگيرى كنند و از خوردن ترشىجات و غذاهاى مضعف مانند چائى زياد و قهوه و سركه و وانيل و غيره پرهيز نمايند .\r\n\r\nآب آوردن زانو\r\nگاهى در اثر ضربه يا فشار يا عوامل ديگر زانوى افراد آب مىآورد وقتى روى ورم زانو با انگشت بزنيم مانند مشك آب به نظر مىرسد جهت مداوا ابتدا لازم است چند عدد ( سه عدد ) زالو در محلى كه آب ( مايع مفصلى ) جمع شده است انداخته شود بعد از بستن محل جاى دهن زالو و گذشت حدود 24 ساعت داروهاى ضمادى مانند نمك طعام يا پياز عنصل را با آب‌غوره بمالند و مواظب باشند تا پياز عنصل به محلى كه جاى دهان زالو است تا 48 ساعت نخورد چون آن را تحريك كرده و دردناك مىسازد و روغن‌هاى گرم مزاج بمالند و منضج و مسهل‌هاى گرم مزاج بخورند تا آب زالو يا هر مفصل ديگرى كه باشد خشك شود . گاهى در ران افراد مقدارى آب ميان بافتى جمع مىشود و ران آب مىآورد در اين صورت اگر مقدار مايع جمع شده زياد باشد مىتوانند ابتدا در بيمارستان آب زيادى عضو را بكشند و اگر آب عضو كشيده نشود زالو بياندازند و سپس برگ مورد و جفت و گل ختمى و آرد جو را پودر كرده با شير گاو خمير كنند و روى ورم بگذارند و از داروهاى خوراكى هم استفاده كنند تا بهبودى كامل .\r\n\r\nعوارض ماندن عضو در گچ\r\nاكثرا مشاهده مىشود كه پس از تصادفات و شكستگى استخوانهاى دست و پا را گچ مىگيرند و بخصوص در جوانان يا اطفال در حال رشد مدت زيادى عضو در گچ مىماند و تحرك كافى ندارد عضو مذكور به حال طبيعى نمو نمىكند و ديده مىشود كه مثلا يك پا نسبت به پاى ديگر ضعيف‌تر مىماند . براى مداوا لازم است گوگرد و نمك طعام را در آب داغ ريخته و عضو را روزى دوبار گرماگرم در اين محلول قرار دهند و حدود پانزده تا بيست دقيقه در آن محلول داغ مانده و مالش دهند و پس از بيرون آوردن از محلول فوق با روغنهاى گرم مزاج مالش دهند تا خون كافى در آن گردش كند در ضمن\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nبهتر است مدتى با اين عضو ورزش كنند و دست يا پاى ديگر را كم تحرك‌تر قرار داده و اين دست يا پا را بجاى آن بيشتر حركت دهند .\r\n\r\nگزگز كردن زير پا\r\nگاهى زير پاى افراد گزگز مىكند و خشك مىشود به حدى كه خوب نمىتوانند راه بروند بعضى از اين افراد به دكترها رفته و آزمايشهاى بسيار روى آنان انجام شده و حتى از آب نخاع آنان كشيده‌اند امّا به نتيجه‌اى نرسيده و تمام اين كارها اتلاف وقت و مخارج اضافى بوده است . اين بيمارى نوعى روماتيسم است كه جزء دردهاى مفصلى قرار دارد و همان دستورها و معالجات مربوط به دردهاى مفصلى مداواى اين بيمارى خواهد بود .\r\n\r\nانحناء انگشتان دست يا ساير استخوانهاى بدن\r\nنسخه - جوانى به مطب مراجعه نمودند كه انگشتان دست چپش به صورت منحنى درآمده و قدرى ورم نموده و درد هم داشت و هنگام كار كردن استخوانهايش درد مىگيرند و رو به كجى مىروند اين فرد درد مفاصل ورمى و پوكى استخوان دارد و بافت استخوانى او رو به تحليل رفتن است . ابتدا چند عدد زالو در روى ورم انداخته شد و دستور داده شد گوگرد و نمك طعام را كوبيده در آب داغ بريزند و روزى دو سه بار گرماگرم اعضاء دردناك را در آن بگذارند و از حمام‌هاى گرم و خشك استفاده كنند و از داروهاى گرم مزاج و داروهاى پوكى استخوان بخورند و ادامه دهند و چون ورم به زودى نكشيد مجددا دستور داده شد چند عدد زالو انداخته شود و توكليجه و پودنه و اصل سوس و مرزنگوش و افسنطين و رازيانه را بجوشانند روزى يك ليوان عصرها بخورند و داروى پوكى استخوان را كه از استخوان سوخته و سورنجان درست مىشود صبح‌ها بخورند و مدتى ادامه دادند و بهبودى حاصل شد .\r\nگاه افراد به ضعف كردن استخوانها مبتلا مىشوند و اين ضعف رفتن در مواقع استراحت و شبها بيشتر مىشود ضعف كردن استخوان مىتواند در اثر سردى مزاج و تجمع رطوبات در استخوان و يا در اثر پوكى استخوان باشد اگر در اثر سردى مزاج استخوان باشد با خوردن قدرى غذاها و داروهاى گرم مزاج مانند عسل و مواد غذائى ديگر ضعف رفتن استخوانها بهبودى حاصل مىكند و اگر در اثر پوكى استخوان باشد لازم است ابتدا منضج و مسهل ملايمى كه گرم مزاج باشد خورده شود سپس از داروهاى پوكى استخوان كه با استخوان سوخته و پودر سورنجان ساخته مىشوند صبح‌ها و از معاجين تقويت‌كننده عصرها بخورند و با روغنهاى گرم مزاج\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nاستخوانها را مالش دهند .\r\n\r\nپادرد در اطفال\r\nگاهى در بچه‌ها پا درد عارض مىشود و اين پا درد ممكن\r\nاست با سرخى همراه باشد يا ورم هم داشته باشد و گاهى سبب مىشود كه طفل نتواند روى پاهاى خود بايستد يا راه برود اگر آثار باد گرم در پا باشد مداواى باد سرخ بايد كرد امّا اكثرا اين‌گونه پادردها حتى اگر كبود هم باشد باز هم جزء دردهاى مفصلى مىباشند و بايد مداواى درد مفاصل شود مانند ضماد پياز عنصل يا ضماد نمك طعام با نفت يا ضماد مخلوطى از گوگرد و نمك با آب‌غوره و چرب كردن و مالش دادن با روغن‌هاى گرم مزاج و خوردن منضج‌هاى گرم مزاج مانند توكليجه و اصل سوس و تخم كرفس و رازيانه و امثالهم و خوردن مسهل‌هاى ملايم و اگر سرخى يا كبودى زياد باشد لازم است كه روى آن متناسب با بنيه طفل و مقدار سرخى يا كبودى چند عدد زالو انداخته شود و خوردن مقدارى آب‌غوره هم براى اين افراد مفيد مىباشد . گاهى درد مفاصل در مهره‌هاى كمر چنان شدت ميابد كه درد در شكم مىپيچد و شخص نمىتواند از جاى خود برخيزد اين درد مفاصل با قولنج و دردهاى كليوى معمولا اشتباه مىشود لذا لازم است كه از كليه‌ها و مجارى ادرارى عكس يا سنوگرافى تهيه شود تا اگر سنگهاى كليوى موجود باشند ابتدا جهت دفع آنها اقدام لازم به عمل آيد و اگر آثار قولنج مشاهده شود مداواى قولنج از همه اورژانسىتر است و در غير دو حالت ذكر شده بايد به مداواى درد مفاصل مهره‌هاى كمر پرداخته شود .\r\n\r\nروماتيسم حار\r\nاگر روماتيسم با تب و حرارت زياد همراه باشد روماتيسم را حار يا گرم مزاج نامند در اين افراد معمولا تب قطع نمىشود . مزاج اين افراد همان‌طورى كه ذكر شد گرم است و نمىتوان براى آنان داروهاى گرم مزاج تجويز نمود . ابتدا لازم است از داروهاى سرد مزاج و تب‌بر استفاده شود تا تب بيمار قطع شود پس از قطع شدن تب به مداواى درد روماتيسمى يا درد مفاصل پرداخته شود . ضمنا انداختن زالو در محل درد براى اين افراد مفيد است .\r\n\r\nبهم خوردن تعادل بدن پس از اندكى راه رفتن\r\nگاه مشاهده مىشود كه افراد در دوران جوانى يا نوجوانى پس از قدرى راه رفتن در اثر كم جان شدن يا گرفتگى يا بيحس شدن عضلات تعادل بدن بهم مىخورد و فرد به زمين مىافتد و قادر به ادامه راه رفتن خود نيست . در مداواى اين افراد بايد دقت شود كه بهم خوردن تعادل\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nدر اثر گرفتگى عضلات بوجود مىآيد يا در اثر ضعف و سستى اعصاب و عضلات بدن عارض مىشود .\r\nمعمولا مزاج اين افراد سرد است و دستگاه گوارش آنان تنبل و خون‌رسانى و تغذيه عضلات و اندامها به قدر كافى انجام نمىشود ازاين‌جهت است كه هنگام راه رفتن يا فعاليتهاى جسمى از طرفى ذخيره غذائى اندامهاى حركت‌دهنده آنان زود تمام مىشود و از سوى ديگر در اثر كندى جريان خون مواد زائد در عضو جمع شده و تا حدودى به عدم فعاليت عضو كمك مىكند بعلاوه اين افراد مشكل عصبى هم دارند و در آنان بين اعضاء و اندامهاى بدن در حال فعاليت گاهى هماهنگى ايجاد نمىشود جهت مداوا ابتدا لازم است كه اين افراد چند منضج و مسهل بدنبال هم بخورند تا دستگاه گوارش آنان خوب تخليه شود . سپس اقدام كنند به خوردن داروها و معاجين مقوى اعصاب و خون‌ساز و تقويت‌كننده تمام بدن و داروهاى ضمادى گرم مزاج و نرم‌كننده به عضو بمالند مانند روغن‌هاى گرم مزاج و بتدريج ورزش كنند و عضو را مالش دهند و از غذاهاى سرد و مرطوب پرهيز نمايند و جلو باد سرد و پنكه قرار نگيرند و در آبهاى سرد نروند و مدت زيادى در سرما نمانند و از داروهاى مسكن و مواد مخدر و سست كننده هرگز استفاده نكنند .\r\n\r\nنيمه فلج شدن يك يا چند عدد از انگشتان دست و پا\r\nگاه مشاهده مىشود كه يك يا چند عدد از انگشتان دست يا پاى انسان نيمه فلج شده و حس و حركت آنها خيلى كم شده است و اين انگشتان نمىتوانند خوب باز و بسته شوند و همراه اين عارضه ماهيچه‌هاى كف دست يا پا در حال تحليل رفتن مىباشند معمولا پزشكان زمان حاضر عقيده دارند كه اين عارضه با عمل جراحى مرتفع خواهد شد درصورتىكه بارها به تجربه رسيده عمل جراحى گاه نتيجه مثبتى نداشته بلكه دست را خراب‌تر كرده است . پزشكان سنتى اين بيمارى را استرخاء انگشتان مىدانند و دستور داده مىشود كه گوگرد و نمك طعام و زنجبيل و قرنفل را بكوبند در داخل آب داغ بريزند و روزى دوبار آن را داغ كنند و عضوى كه به استرخاء مبتلا شده در آن بگذارند و قدرى مالش دهند و پس از بيرون آوردن از محلول فوق با روغن‌هاى گرم مزاج مانند روغن سياه‌دانه يا روغن عنصل و غيره آن را چرب كرده مالش دهند و اصل سوس و توكليجه و آويشن و پونه و عاقرقرحا را بجوشانند روزى يك ليوان عصرها بخورند و سناى مكى و گل سرخ را هم بجوشانند روزى يك استكان صبح‌ها ناشتا بخورند و پس از اتمام جوشانده از معاجين گرم مزاج بخورند مانند معجون فلونيا و معجون فيقرا و داروهاى ضمادى را هم ادامه دهند تا بهبودى كامل .\r\n\r\n","description":"","footnote":"","page_name":" 258 ","page_number":258},
  {"content":"\r\n\r\n\r\nدرد مفاصل گرم مزاج قفسه سينه\r\nگاهى دردهاى مفصلى عارض قفسه سينه يا كتف‌ها يا هر دو آنها مىشوند در چنين حالتى چون قفسه سينه نمىتواند خوب باز و بسته شده و عمل دم و بازدم را به خوبى انجام دهد زمانى كه درد شدت پيدا مىكند نفس بيمار تنگ مىشود به‌طورىكه لازم مىشود بيمار از اكسيژن استفاده كند و هنگامى كه از اين بيماران نوار قلبى تهيه مىشوند نوار حالت طبيعى و سلامت قلب را نشان مىدهد . گاهى هم در بيمار تب عارض مىشود . براى اين بيماران اطباء سنتى دستور مىداده‌اند كه ابتدا چند عدد زالو در روى قفسه سينه يا روى كتفها جائى كه درد زياد دارد انداخته شود و گرد كافور و سركه در محل درد بمالند و خميرى از آرد جو و گل ختمى و اسفرزه را با شير درآميخته روى سينه بگذارند و مىتوان پوست دنبه گوسفند را گرم كرده روى سينه بيمار بيندازند و اگر بيمار تب داشته باشد دليل است بر درد مفاصل گرم مزاج و بايد از منضج و مسهل‌هاى سرد مزاج مانند بنفشه و تخم كاهو و تخم ختمى و عناب و سپستان و تخم خرفه و امثالهم بعنوان داروى روز اول و سوم و فلوس را بعنوان داروى روز دوم و چهارم به بيمار بدهند و از غذاهاى گرم مزاج و سرخ‌كرده پرهيز نمايند .\r\n\r\nدردهاى مفصلى در صورت\r\nگاهى دردهاى مفصلى و روماتيسمى در استخوانها و عضلات صورت خودنمائى مىكنند مثلا رگى از رگهاى صورت را درد مىگيرد و در سر و پشت گوشها مىپيچد و تقريبا شبيه به تشنجى است كه يك طرف صورت را گرفته باشد در اين افراد از روى عكس و آزمايش نمىتوان به چيزى پى برد گاهى اين ناراحتى عارض پوست صورت مىشود و گاهى هم فك‌ها را مىگيرد . مداواى اين بيماران همان مداواى دردهاى مفصلى رطوبى است و با داروهاى ضمادى و خوراكى گرم مزاج مداوا مىشوند .\r\n\r\nداغ شدن كف پا\r\nداغ شدن كف پاها اكثر مواقع جزء دردهاى مفصلى است يا مقدمه‌اى است براى شروع دردهاى مفصلى در اين افراد كف پاها و يا از مچ به پائين بخصوص شبها داغ مىشود فرد از داخل احساس حرارت مىكند لكن اگر دست روى پوست پا گذاشته شود احساس سردى خواهد شد اگر اين افراد كه مزاجشان هم سرد است و آثار سردى مزاج و افزايش رطوبات در بدن آنان مشاهده مىشود مبادرت به سرد كردن پا با آب يخ و يا وسائل ديگر نمايند بيمارى مزمن شده و شدت مىيابد براى مداواى اين ناراحتى بايد گوگرد و نمك طعام و زنجبيل را بكوبند در آب داغ ريخته روزى دوبار گرم\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nكنند و گرماگرم به‌طورىكه پا را داغ كند پاها را در آن بگذارند و قدرى نگهدارند تا رطوبت پا زائل گردد و بيمارى نقصان يابد ضمنا از منضج و مسهل‌هاى گرم مزاج و داروهاى گرم مزاج ضمادى مانند پياز عنصل و عصاره شيرين‌بيان و روغن‌هاى گرم مزاج مانند روغن زنجبيل و غيره بمالند تا بهبودى كامل امّا گاه ممكن است داغ شدن پاها همراه با غلبه خون و حرارت مزاج باشد كه در اين صورت مداواى بيمارى با حالت فوق متفاوت است لازم است در كف پاى بيمار يا محلى كه بيشتر داغ مىشود چند عدد زالو انداخته شود و از غذاها و دواهاى سرد مزاج بخورند و كافور را در آب‌غوره حل كرده روزى دوبار و هربار حدود بيست دقيقه پاها را در آن محلول بگذارند يا از محلول به كف پاها بمالند .\r\n\r\nسياتيك ( وجع الورك )\r\nدردى است كه از كمر و يا از كنار لگن گرفته و به پا مىزند و از كنار خارجى پا تا زانو و گاه تا انتهاى پا مىرود در اين افراد سرخى يا كبودى وجود ندارد اين درد معمولا به كمر يا لگن مربوط مىشود و به عصب سياتيك اثر كرده و در راستاى عصب سياتيك حركت مىكند اگر اين درد بدون ورم و آثار حرارت باشد مزاجش سرد است ولى اگر با ورم عضو توأم باشد و هنگام فعاليت و راه رفتن درد شدت پيدا كند و هنگام استراحت ساكت باشد جزء دردهاى مفصلى گرم مزاج بشمار مىآيد و اگر در هنگام راه رفتن و استراحت در شدت درد تفاوتى نباشد و يا در هنگام استراحت درد شدت يابد در اثر ازدياد رطوبات خون و سردى مزاج بيمار و تجمع اخلاط رطوبى در دستگاه گوارش اين بيمارى عارض شده است .\r\nامّا نوع گرم مزاج اين بيمارى لازم است جهت مداوا و قبل از هر چيز روى ورم يا محل درد متناسب با شدت درد و بنيه بيمار چند عدد زالو انداخته شود و پياز عنصل را با آب‌غوره بمالند و نمك طعام را در آب‌غوره ريخته به عضو بمالند و از منضج و مسهل‌هاى معتدل استفاده كنند و امّا نوع سرد مزاج اين بيمارى كه بسيار شايع است انداختن زالو براى اين افراد درصورتىكه در پا احساس سرى و سردى نكنند خوب است ولى اگر در پا احساس سرس و سردى و آثار كم‌خونى مشاهده شود انداختن زالو صلاح نيست براى مداواى اين افراد بايد از منضج و مسهل‌هاى گرم مزاج استفاده شود و از داروهاى ضمادى پياز عنصل با آب گرم ، عصاره شيرين‌بيان با گلاب گرم كرده ، مخلوطى از پودر ساليسيلات با آب جوشانده توكليجه ، پودر زعفران با شيرابه فرفيون ، پودر فلفل سياه با قدرى نمك طعام يا آب جوشانده عاقرقرحا را مخلوط كرده به عضو بمالند .\r\nاگر درد شديد باشد بذر البنج را با قدرى ترياك و قدرى دانه اقاقيا بكوبند و با شير گاو\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nمخلوط كرده بر عضو بمالند و با روغن‌هاى گرم مزاج مانند روغن سوسن ، روغن گنه‌گنه ، روغن سير ، روغن دارچين ، روغن گوگرد و امثالهم عضو را چرب كرده مالش دهند و از غذاهاى رطوبى و داروهائى كه اخلاط و رطوبات بدن را زيادتر مىكنند بپرهيزند و در جاهاى مرطوب و كم آفتاب زندگى نكنند .\r\n\r\nورم زير زانو\r\nورمى كه در زير زانو پيدا مىشود گاهى در اثر فشارهاى فيزيكى ورم پيدا مىشود كه اگر خونريزى كرده باشد رنگ آن كبود و آثار پاره شدن ديواره رگها مشهود است و اگر خونريزى نكرده باشد ممكن است تراوش لنف در آنجا سبب جمع شدن لنف در زير زانو شده باشد و گاهى هم اين ورم جزء دردهاى مفصلى است اگر دو حالت اول باشد كه مداواى مخصوص خود را دارد و اگر جزء دردهاى مفصلى باشد مداواى درد مفاصل بايد كرد امّا از هر نوعى كه باشد انداختن زالو روى اين‌گونه اورام درصورتىكه تازه خونريزى نكرده باشد مفيد است و ساير امور را برابر قواعد طب سنتى بايد انجام دهند .\r\n\r\nفلج عوامل مختلف مىتوانند سبب فلج اعضاء بدن يا فلج كل بدن گردند مانند :\r\n1 - وجود لخته خون در رگهاى مغز كه در هر قسمت كه باشد اعضاء مربوطه به آن را به حالت فلج درمىآورد .\r\n2 - گاهى پيدايش استرخاء در مراكز عصبى سبب ايجاد فلج در اعضاء بدن مىشود .\r\n3 - گاه حباب‌هاى هوا يا گازهاى خون در مويرگها گير كرده و مانع رسيدن خون به بعضى از قسمتهاى مراكز عصبى مىشوند كه اين خود ايجاد فلج مىكند .\r\n4 - گاه برخورد ضربه‌هاى فيزيكى سبب خرابى قسمتهائى از مراكز عصبى مىشوند .\r\n5 - بعضى مواقع فلج به مغز مربوط نمىشود و عضو خود دچار ضايعه‌اى شده و فلج مىگردد مانند آسيب در عصب عضو يا عضلات آن\r\n6 - بعضى مواقع اثر مواد شيميائى يا برخورد گرما و سرماى بدنبال هم سبب فلج مىشود .\r\nامّا نوعى از فلج كه در كشور ايران بخصوص در مناطق سرد و مرطوب و در افرادى كه سن آنان بيشتر از پنجاه سال مىباشد زياد اتفاق مىافتد فلج‌هاى ساده مىباشند اين فلج در اثر برخورد سرما به مراكز عصبى و خوردن غذاهاى سرد و مرطوب و خوابيدن با معده پر همه دست بدست هم داده و بدن را براى ابتلاى به بيمارى فلج آماده مىسازد و بيشتر در فصول سرد سال از اين بيماران بيشتر به مطب مراجعه مىكنند .\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nزمانى كه آفت به تمام مغز برسد فلج عمومى و اگر آفت به يك طرف مغز برسد فلج طرف مقابل آن را شامل مىشود آفت بيشتر گريبانگير نيمكره راست مغز مىشود از اين جهت است كه بيشتر افرادى كه فلج يك‌طرفه دارند نيمه چپ بدن آنان را گرفته است .\r\nبه‌هرحال بمحض احساس عارضه بيمارى بايد اولا جاى بيمار را تقريبا گرم نگهدارند در ثانى جوشانده‌هاى گرم مزاج و مسهل‌هاى گرم مزاج چند نوبت به مريض بدهند تا ادرار او سرخ‌رنگ و بدن هم از رطوبات و فضولات كاملا پاك گردد بعلاوه با روغن‌هاى گرم مزاج كه از نظر فيزيكى هم روغن را گرم كرده‌اند اعضاء فلج شده و اگر لازم باشد ستون فقرات بيمار را مالش دهند مانند روغن سياه‌دانه ، روغن گوگرد ، روغن زنجبيل ، روغن گردو ، روغن عنصل ، روغن نارگيل و امثالهم و گلبرگ گل سرخ را با گل بنفشه بجوشانند و تفاله آن را گرماگرم بر سر بيمار و در نيمكره مقابل به عضو فلج شده بگذارند تا اگر عارضه مربوط به نيم‌كره مغز باشد كمك به بهبود آن نمايد .\r\nو اعضاء فلج شده را ضمن مالش دادن تا انجا كه لازم باشد حركت دهند و در صورت امكان بيمار را در خزانه‌هاى داراى آب گرم ( اگر فصل سرد سال باشد ) كه گرماى آن تقريبا طاقت‌فرساست قرار دهند و از سرما و اماكن مرطوب و كم آفتاب و غذاهاى سرد مزاج پرهيز دهند و از غذاهاى مقوى و گرم مزاج و معاجين مقوى مانند معجون فلونيا و معجون فيقرا استفاده نمايند . نحوه مداواى شرح داده شده براى بسيارى از فلج‌هاى نوع ديگر هم مفيد است ضمنا هر نوع فلج مداواى اختصاصى مربوط به نوع خود را هم دارا مىباشد .\r\n\r\nعوارض داروهائيكه اين روزها براى كنترل فشار خون مورد استفاده قرار مىگيرند :\r\nاگر در مصرف اين داروها زياده‌روى شود يا نوع دارو با مزاج و حالات فيزيولوژيكى بدن بيمار متناسب نباشد عوارض جبران‌ناپذيرى را بدنبال خواهد داشت .\r\n1 - نارسائى كليه‌ها و تنبلى آنها كه اين حالت براى اكثر افرادى كه در درازمدت از اين داروها استفاده مىكنند بوجود مىآيد .\r\n2 - ضعف عمومى بدن ، تهوع و گاه استفراغ عارض شخص مىشود كه در اين صورت لازم است نوع دارو را عوض نمايند .\r\n3 - گاه مصرف نامتناسب يا بىرويه اين داروها سبب ناراحتىهاى عروقى بخصوص در افراد مسن مىشود .\r\n\r\n","description":"","footnote":"","page_name":" 262 ","page_number":262},
  {"content":"\r\n\r\n4 - مصرف الكل و قرار گرفتن در هواهاى زياد گرم و مصرف داروهاى متسع‌كننده عروق براى افرادى كه از داروهاى ضد فشار خون استفاده مىكنند زيان‌بارتر از ساير مردم است .\r\n5 - بعضى از اين داروها سديم خون را كاهش مىدهند و اثر مواد مهاركننده را هم كم مىكنند .\r\n6 - مصرف زياد از حد يا نامتناسب اين داروها گاه سبب پائين افتادن ناگهانى فشار خون خواهد شد كه ممكن است خطرناك باشد .\r\n7 - بدن افراد به اين داروها عادت مىكند و اگر زمانى اين داروها در دسترس نباشند فشار خون سريعا افزايش پيدا مىكند .\r\n\r\nفشار خون\r\nفشار خون عبارتست از مقدار فشارى كه از خون به ديواره رگها وارد مىشود حد بالاى اين فشار را ماگزيمم و حد پائين آن را مينيمم گويند . پزشكان افرادى را داراى فشار خون مىدانند كه فشار مينيمم آنان بطور دائم براى افراد زير 50 سال 9 و براى افراد بالاتر از 50 سال 10 باشد ضمنا فشار ماگزيمم براى افراد زير 50 سال تا 13 و براى افراد بالاى 50 سال تا 14 طبيعى باشد .\r\nگاهى افزايش فشار خون موقتى و گاهى دائمى مىباشد .\r\nبعضى عوامل در افزايش فشار خون موقت موثر مىباشند مانند خشم و غضب ، اضطراب ، احساسات عاطفى و تحريكات شديد عصبى ، ورزش ، بعضى هورمن‌ها ، بعضى داروهاى شيميائى يا گياهى و بعضى مواد غذائى .\r\nافزايش فشار خون مىتواند سبب بعضى بيماريها شود مانند بيماريهاى قلبى و عروقى ، خونريزى و ناراحتى كليوى ، سكته‌هاى مغزى و قلبى و مرگ‌هاى ناگهانى .\r\nبيماريهاى فشار خون در سياه‌پوستان بيشتر از سفيدپوستان است و زنان بيشتر از مردان به فشار خون مبتلا مىگردند .\r\nشروع بيمارى بين 25 تا 55 سالگى است . سابقه فاميلى و وجود سوابق بعضى بيماريها مانند سكته ، مرگهاى ناگهانى ، نارسائى قلبى ، چاقى مفرط و غيره مىتوانند نشانه آمادگى فرد براى ابتلاء به فشار خون باشند .\r\nاز ميان انواع فشار خون‌ها نوعى كه در آن فشار بطور ناگهانى بالا مىرود و فشار مينيمم از 130 ميليمتر جيوه بالاتر باشد خطرناك است اگر اين فشار خون زودتر درمان نشود سبب نارسائى پيش‌رونده كليه‌ها مىشود و بدنبال آن نارسائى قلب و سكته مغزى هم عارض خواهد شد اين نوع فشار خون را فشار خون وخيم مىنامند\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nو اگر درمان نشود معمولا ظرف مدت دو سال سبب مرگ 80 % از بيماران خواهد شد در اين بيماران علائمى نظير سردردهاى شديد ، اختلالات حاد بينيائى ، نارسائى كليه و قلب مشاهده مىشود مداواى اين‌گونه فشار خون‌ها جزء فوريتهاى پزشكى مىباشد .\r\n\r\nعلائم بالينى و ظاهرى فشار خون زيادتر از حال طبيعى\r\n1 - احساس سنگينى در سينه و تنگى نفس پس از انجام كارهاى ورزشى\r\n2 - احساس خستگى و سنگينى و گاه سرگيجه يا سنگينى سر\r\n3 - سردردهاى مكرر هنگام بالا رفتن فشار خون و گاه تار شدن چشم‌ها\r\n4 - براى اثبات و تعيين مقدار فشار خون در زمان حاضر از دستگاههاى مختلفى كه براى اين منظور درست كرده‌اند استفاده مىشود .\r\n\r\nجهت مداواى فشار خون لازم است كه ابتدا به علل و اسباب آن پىبرده شود\r\n1 - اگر فشار خون در اثر وجود يك بيمارى باشد مداواى آن بيمارى فشار خون را هم مرتفع مىكنند\r\n2 - اگر فشار خون در اثر ازدياد حجم خون نسبت به حجم رگهاى بدن باشد در اين حالت كم كردن مقدارى خون سبب نقصان فشار مىگردد .\r\n3 - گاهى در اثر افزايش بعضى از تركيبات در خون ، فشار خون بالا مىرود كه با صرف مسهل‌هاى مربوط فشارخون نقصان حاصل مىكند .\r\n4 - پزشكان سنتى معتقدند زمانى كه گازها با مايعات مخلوط مىشوند فشار مايعات را به شدت بالا مىبرند و اعتقاد دارند بعضى از فشار خونها در اثر تجمع گازهاى مختلف در خون مىباشند در اين حالت با تجويز داروهائيكه گازها و بخارات بدن را دفع مىكنند فشار خون اين افراد پائين مىآيد براى اين افراد منضج و مسهل‌هاى گرم مزاج توصيه مىشود چند نوبت بخورند تا بدن از اخلاط و گازهاى مختلف پاك گردد .\r\n5 - گاهى فشار خون در اثر يبوست مزاج و عدم تخليه بموقع مواد دفعى عارض مىگردد كه اين فشار خون آزاردهنده نيست و با خوردن مسهل و مواد پاك‌كننده بدن مرتفع مىگردد .\r\n6 - گاهى عوامل بيرونى مانند تحريكات شديد عصبى سبب انقباض تارهاى ماهيچه‌اى ديواره رگها شده و فشار خون را بالا مىبرند در اين حالت ضمن كنترل فشار خون لازم است از عوامل تحريك‌كننده اعصاب جلوگيرى به عمل آيد .\r\n\r\n","description":"","footnote":"","page_name":" 264 ","page_number":264},
  {"content":"\r\n\r\n7 - فشارخون‌هاى ارثى سخت علاج‌تر از فشارخون‌هاى عارضى مىباشند .\r\n\r\nنخس\r\nنخس نوعى بيمارى است كه فرد احساس مىكند يك نقطه دردناك كه گاهى سوزش هم دارد در قسمتى از بدن او هست كه جابجا مىشود و در نقاط مختلف بدن گردش مىكند . نخس مستقلا و خود به تنهائى يك بيمارى مستقل نيست بلكه مىتواند از اعراض بيماريهاى مختلف باشد . سوزن سوزن شدن پوست بدن يا احساس فروكردن سوزن در عضو هم نوعى از اين بيمارى است .\r\n\r\nضعف و بيحالى كه با قدرى تب همراه باشد\r\nاگر ضعف و بيحالى با تب همراه باشد لازم است ابتدا نوع تب مشخص شود . اگر تب تازه و كوتاه‌مدت باشد معمولا مزاج اين افراد خوب كار نمىكند مزاج بيمار گرم است و بايد به بيمار منضج و مسهل‌هاى سرد مزاج داده شود و از غذاهاى گرم مزاج و داروهاى گرم مزاج بپرهيزند لكن اگر تب كهنه يا ادامه‌دار همه‌روزه باشد يعنى چند ساعتى از شبانه‌روز تب عارض شود و چند ساعتى قطع گردد و اين عمل همه روزه باشد مزاج بيمار سرد است و اگر تب پيوسته بوده و قطع نشود و شب و روز ادامه داشته باشد باز هم مزاج بيمار گرم مىباشد و تب‌هاى كهنه معمولا دوره‌اى مىباشند به استثناء تب‌هاى يك روز در ميان در بقيه تب‌هاى دوره‌اى همه‌روزه يا دو روز در ميان يا پنج روز يك‌بار يا هفته‌اى يك بار معمولا مزاج بيمار سرد است اطباء سنتى تب‌هاى دوره‌اى سرد مزاج را پس از تجويز منضج و مسهل گرم مزاج با گنه‌گنه مداوا مىكرده‌اند و تب‌هاى دوره‌اى گرم مزاج را با گنه‌گنه و آب‌ليمو يا آب انار يا شربت رب انار مداوا مىكرده‌اند و در منضج و مسهل تب‌هاى گرم مزاج مقدارى آلوى بخارا اضافه بايد كرد . گاه تب‌هايى مشاهده مىشوند كه هفته‌اى يا ماهى يك بار و سر ساعت و روز معين عارض مىشوند و با عطش زياد همراه‌اند اين تب‌ها كه به تدريج مدت دوره آنها هم كم مىشود گرم مزاج‌اند و بايد چند نوبت به اين افراد داروهاى سرد و ضد صفرا داده شود .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\n\r\n« با داروهاى زير مىتوان لخته خون داخل اعضاء و اندامهاى بدن را متلاشى نموده وارد جريان خون نمود . »\r\n1 - خوردن مايه پنير خرگوش ، شيره انجير ، سركه بسيار تند و غليظ كه از انگور فخرى شيرين درست شده باشد نه سركه‌اى كه از ميوه‌هاى ديگر باشد ، مقل ارزق ، بابونه سفيد ، صمغ انجدان ( انغوزه )\r\n2 - علماء طب سنتى نوشته‌اند شير بز در حل كردن لخته خون داخل اعضاء و اندامهاى بدن اثر قابل توجهى دارد و خوردن شير بز و ادامه آن هر لخته خونى كه در هر كجاى بدن انسان باشد متلاشى مىكند . ( البته به تدريج و در درازمدت )\r\nاگر لخته خون داخل در فضاهاى بدن مانند معده ، روده ، مثانه و غيره باشد براى از بين بردن اين لخته‌هاى خون دستورات ديگرى موجود است .\r\nافرادى كه خون در مثانه آنان جمع شده مىتوانند جهت دفع خون مثانه عصاره برگ پيچ امين الدوله را گرفته بتدريج بخورند و مدتى ادامه دهند و همراه آن هم از داروهاى ادرارآور ميل كنند پيچ امين الدوله داروى خوبى براى اين بيمارى است و مىتواند خون داخل مثانه را شستشو نمايد . از داروهاى ديگرى كه براى خون جمع شده در مثانه يا معده و غيره به كار برده مىشوند يكى صمغ انجدان است و مقدار خوراك آن نيم مثقال در هر وعده مىباشد كه بايد با مقدارى آب گرم خورده شود ديگر ميوه درخت بلسان است كه آن را پودر مىكنند و هر نوبت از پودر حاصل نيم مثقال تا هفت گرم را با قدرى آب گرم بخورند و براى شستشوى مثانه هنگامى كه خون در آن جمع شده باشد مىتوان مقدارى آب نمك رقيق يا خاكستر چوب درخت انگور ( مو ) را در مقدارى آب گرم مخلوط كرده در مثانه وارد كنند و آن را شستشو نمايند .\r\n\r\nلاغرى\r\nهرگاه وزن بدن فردى از معدل وزن افراد جامعه با داشتن قد و سن يكسان كمتر باشد اين فرد جزء افراد لاغر به حساب مىآيد و هر قدر كه فرد به اين معدل نزديكتر باشد متعادل‌تر و سالم‌تر خواهد بود .\r\nلاغرى ممكن است ژنى باشد يا در اثر بيمارى و عوامل ديگرى كه اسباب لاغرى مىشوند عارض فرد شده باشد بيماريهائى كه افراد لاغر را تهديد مىكنند بمراتب كمتر و كم خطرترند از بيماريهائى كه افراد چاق را تهديد مىكنند .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nاز ميان اقسام لاغرىها نوعى كه بدن بسرعت رو به لاغرى مىرود از نظر پزشكى قابل اهميت و توجه است و نبايد از آن غفلت نمود بلكه بايد هرچه زودتر به علت آن پى برده شود كه در اثر عوامل هورمنى است يا وجود غده‌هاى سرطانى در بدن يا عوامل عصبى شديد و يا عواملى ديگر .\r\n\r\nمداوا\r\nجهت مداوا ابتدا لازم است پزشك علت و اسباب لاغرى را پيدا كند چون رفع علت خود اسباب چاقى و بر طرف شدن لاغرى را فراهم خواهد كرد .\r\nافراد لاغر بايد زندگى خوش و آرام و بدون اضطرابى داشته باشند برنامه غذائى آنان بايد متناسب با نيازهاى بدنشان باشد در ضمن بعضى غذاها را اگر در برنامه غذائى خود منظور كنند در رفع لاغرى آنان اثر خوبى خواهد داشت مانند گوشت گنجشك گوشت كبوتر ، گوشت كبك ، مغز بادام شيرين پودر كرده با مقدارى شكر و پودر نارگيل و زعفران . امّا از داروهائيكه در مداواى لاغرى از آنها استفاده مىشود .\r\nنسخه : انزروت پنجاه گرم ، حجر البقر يا اندرزا كه سنگ كيسه صفراى گاو است ده گرم پودر نارگيل خوب و تازه يك‌صد و پنجاه گرم مجموع را بكوبند پودر شود در يخچال گذارند روزى يك قاشق غذاخورى سرتخت از اين پودر را با دو عدد زرده تخم مرغ خانگى و يك قاشق غذاخورى عسل خوب و يك ليوان شير صبح ناشتا بخورند و ادامه دهند تا پايان دارو و از پرحرفى و اضطرابهاى روحى و روانى و ورزشهاى زياد خسته كنند و ورزشهائى كه نياز به سرعت زياد دارند بپرهيزند .\r\nلازم به ذكر است كه بعضى غذاها مانند فلفل سبز و فلفل قرمز و فلفل سياه و بعضى از داروهاى شيميائى خشك‌كننده مانند آنتى هيستامين‌هاى قوى و آنتى بيوتيك‌هاى قوى و مصرف زياد آنها از چاق شدن بدن افراد لاغر جلوگيرى مىكنند .\r\n\r\nتفاوت‌هاى برص قابل مداوا و غير قابل مداوا\r\nسفيدىها يا سياهىهاى پوستى برصى يا ويتيليگو به دو حالت مىباشند يك نوع آن را برص اصلى گويند كه معمولا در بعضى خانواده‌ها مشاهده مىشود و با امكانات زمان حاضر قابل مداوا نيست نوع دوم لكه‌هاى سفيدى است كه اصطلاحا آنها را بهق گويند و تا حدودى قابل مداوا و برگشت مىباشند ذيلا تفاوتهاى اين دو را يادآور مىشويم :\r\n1 - اگر سوزنى به لكه‌هاى بهقى زده شود به‌طورىكه زياد به عمق بافت فرو نرود و بر عضلات عضو نرسد از جاى سوزن مقدارى خون خارج مىشود درصورتىكه اگر به لكه‌هاى برصى سوزن زده شود مقدارى مايع زرد رنگ كه همان آب ميان‌بافتى مىباشد از آن خارج مىگردد\r\n\r\n","description":"","footnote":"","page_name":" 267 ","page_number":267},
  {"content":"\r\n\r\n2 - اگر به لكه‌هاى برصى چه برص سفيد باشد و چه برص سياه دقت شود اين لكه‌ها كمى فرورفتگى دارند و سطح سفيدى يا سياهى برص از سطح پوست ساير قسمتهاى بدن پائين‌تر است درصورتىكه لكه‌هاى بهقى هم سطح ساير قسمتهاى بدن مىباشند ( بهق سفيد باشد يا بهق سياه )\r\n3 - موهائى كه بر روى لكه بهقى مىرويد همرنگ موهاى قسمتهاى ديگر بدن است درصورتىكه موهاى روئيده شده در روى لكه‌هاى برصى معمولا سفيدرنگ‌اند .\r\n4 - اگر با دست يا وسيله‌اى لكه‌هاى تغيير رنگ داده را قدرى مالش دهند لكه هاى بهقى قرمز رنگ مىشوند و اين خود علامت قابل علاج بودن اين لكه‌هاست درصورتىكه لكه‌هاى برصى با مالش تغيير رنگ نمىدهند و اين علامت نشانه صعب العلاج بودن اين بيمارى است .\r\nتذكر : بهق و برص هركدام دو نوع مىباشند سياه و سفيد و نوع سياه بهق و نوع سياه برص هم وجود دارد لكن ندرتا مشاهده مىشود .\r\nلازم به ذكر است كه با پيشرفت علم ليزر مىتوان لكه‌هاى سفيد برصى را از بين برد و آنها را تغيير رنگ داد امّا اين عمل مداوا نيست بلكه تغيير رنگ پوست مىباشد و امكان برگشت آن به حالت اول زياد است .\r\nمردم قديم هنگامى كه لكه‌هاى برصى به زيبائى آنان لطمه مىزده رنگهائى از پوست گردو و چند گياه ديگر درست مىكرده‌اند و سفيدىها را با آن رنگها كه تقريبا هم‌رنگ بقيه پوست بدن بوده است رنگ‌آميزى مىكرده‌اند .\r\n\r\nآثار و علائم مزاجهاى مختلف\r\n1 - علائم بالينى غلبه حرارت بر بدن عبارتند از تشنگى و خشكى دهان ، سرخى يا زردى عضو ، سوزش عضو ، احساس راحتى با خوردن غذاهاى سرد مزاج اما اگر حرارت با مزاج صفراوى توأم باشد علاوه بر آثار فوق زردى بول و زردى زبان و تلخى دهان و كمى اشتها و حال تهوع هم توأم مىباشد و اگر حرارت با غلبه خون همراه باشد علائم آن اضافه بر آثار فوق سنگينى سر و خميازه كشيدن و منگى و كم شدن حافظه و شيرينى دهن و سرخى رنگ پوست بدن و سرخى زبان و پيدايش كورك بر پوست بدن\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nو جوشهاى دموى ( خونى ) خارش دارو كسالت و كاهلى و خونريزى از بينى يا پاى دندانها و درد عضلات همراه مىباشد و با كم كردن خون از بدن بيمار احساس راحتى مىكند .\r\n2 - علائم بالينى مزاج سرد عبارتند از كم شدن عطش ، سستى بدن و كم جانى ، سپيد شدن يا كبود شدن رنگ پوست بدن ، بىرنگ شدن ادرار ، ترشح زياد آب بزاق اگر سردى مزاج با زيادى اخلاط بلغمى توأم باشد سفيدى بدن و نرمى و سستى بدن و احساس سردى در پوست بدن و ضعف عمل هضم و آروغ ترش و زياد شدن خواب و كم شدن حافظه و ترشح زياد آب بزاق و ترشح زياد مخاط بينى بدون سوزش و گاهى زياد شدن اشك چشم است و اگر سردى مزاج با غلبه مواد سوداوى باشد لاغرى و سياه رنگى پوست بدن و گاه غلظت خون و زيادى افكار بيهوده و ناراحتى دهان معده و اشتهاى كاذب مىباشند .\r\n\r\nكابوس يا شبه\r\nكابوس يا شبه يك بيمارى است كه معمولا در عالم خواب عارض انسان مىشود شخص تصور مىكند شيئى يا شخصى بسيار سنگين وزن در روى او افتاده به‌طورىكه نمىتواند به خوبى تنفس كند و يا خود را حركت دهد گاه فرياد مىكند و مىخواهد كه او را حركت دهند تا در اثر حركت يا تكانى كه به فرد داده مىشود از حال خفگى نجات يابد .\r\nاگر اين بيمارى در جوانان يا در افراد پرخون عارض شود سبب آن غلبه خون است و اگر اين افراد از سياهرگ روى ساعد قدرى خون كم كنند بيمارى آنان مرتفع مىگردد و اگر بيمارى كابوس از غلبه خون نباشد در اثر تجمع اخلاط بلغمى در دستگاه گوارش بوده در اثر بخارات ناشى از دستگاه گوارش و اثر آن بر مراكز عصبى اين حالت پيش مىآيد در اين افراد بايد با تجويز منضج و مسهل متناسب با مزاج بيمار اخلاط موذى را از بدن بيرون ساخت و منضج و مسهل را آن‌قدر ادامه دهند تا از بيمارى آثارى باقى نماند .\r\nبيمارى كابوس درعين‌حال كه خطرناك است و مقدمه‌اى است براى بروز سكته يا صرع يا ناراحتىهاى ديگر امّا مداواى آن خيلى ساده و سريع مىباشد .\r\nمزاج اين بيماران غير از آنان كه غلبه خون دارند سرد و بلغمى است .\r\n\r\n","description":"","footnote":"","page_name":" 269 ","page_number":269},
  {"content":"\r\n\r\n\r\nورم زبان\r\nاگر زبان ورم كند بايد اول بررسى شود كه از حرارت است يا علت و اسباب ديگرى دارد اگر آثار حرارت مانند خشكى دهان ، سرخى ورم ، سرخى بول ، سرگيجه يا صداع فوق راس و غيره در بيمار باشد بايد به بيمار منضج و مسهل‌هاى سرد مزاج بدهند و داروهاى سرد مزاج مانند سماق و تاجريزى و گلنار و اسفرزه و محلولى كه مغز فلوس در آن حل شده باشد و امثالهم بجوشانند و روزى چند بار در دهان گرفته مضمضه كنند تا بتدريج ورم تحليل رود و بيمارى بهبود حاصل كند .\r\nنبايد بگذارند ورم كهنه شود و هرچه زودتر بايد به مداواى آن بپردازند .\r\nبيش از هشتاد درصد اورام زبان از حرارت مىباشند امّا اگر آثار حرارت در بيمار نباشد ممكن است ورم جزء ورمهاى سوداوى باشد بايد داروهائى خورده شود كه هليله زرد و هليله سياه و تخم گشنيز و تخم كاسنى در آنها باشد و جوشانده ريشه كاسنى يا تخم كاسنى و تخم گشنيز را مرتب در دهان بگيرند تا ورم تحليل رود در اين‌گونه ورم‌ها چنانچه بهبودى بتأخير افتد لازم است از عضو نمونه‌بردارى شود چون اورام سوداوى زبان آمادگى زيادى براى سرطانى شدن دارند و اگر سبب ورم زبان چيز ديگرى باشد بايد متناسب با مزاج و احوال بيمار به مداواى آن پرداخته شود .\r\n\r\n« شب‌كورى يا عشاء و روزكورى يا جهر »\r\nشب‌كورى حالتى است كه فرد بيمار از اوائل شب چشمانش تار و تقريبا نابينا مىشود اين بيمارى در كشورهاى جهان سوم و افرادى كه برنامه غذائى ناقص دارند و مواد لازم براى شبكيه چشم به آنان نمىرسد بيشتر مشاهده مىشود .\r\nبراى مداواى اين بيمارى بايد جگر بز يا گوسفند را صبح ناشتا به سيخ كشيده بالاى آتش گذارند و مقدارى برگ مورد پودر كرده را روى آن بپاشند و در حال طبخ بخار آن را به چشم بدهند و به صورت نيم‌پز درآورده و بجاى صبحانه ميل كنند و اين عمل را چند روز ادامه دهند تا شبكيه چشم به حال طبيعى درآمده و بيمارى بهبودى حاصل كند .\r\nروزكورى يا جهر : اين بيماران روزها كه نور خورشيد موجود است تقريبا بينائى خود را از دست مىدهند لكن شب‌ها مانند افراد سالم مىتوانند از چشمان خود استفاده كنند . اين بيمارى اگر مادرزادى باشد اشكال در ساختمان كره چشم است و چنانچه بعدا عارض شده باشد بايد علت آن ريشه‌يابى شود .\r\n\r\n","description":"","footnote":"","page_name":" 270 ","page_number":270},
  {"content":"\r\n\r\n\r\nآثار و علائم ضعف كبد در انسان\r\n1 - بدن انسان ضعيف مىشود\r\n2 - اشتها به غذا كم مىگردد و اگر شدت داشته باشد احساس گرسنگى زائل مىشود .\r\n3 - در پهلوى راست كه محل استقرار كبد است يك حالت نرمى بوجود مىآيد .\r\n4 - رنگ انسان سفيد مايل به سبز مىشود و اگر بيمارى شدت پيدا كند و مزاج بيمار گرم باشد رنگ بيمار رو به زردى مىرود و اگر مزاج صفراوى باشد رنگ بيمار تيره مىگردد .\r\n5 - چون هضم غذا كند مىشود معمولا شكم نفخ مىكند .\r\n6 - باز و بسته شدن دريچه ته معده نامنظم مىشود و درنتيجه تخليه معده كند مىگردد .\r\n7 - در بدن ايجاد تهبّج مىشود يعنى نفخ در زير پوست جمع مىشود و پوست بدن آماس مىكند .\r\n8 - معمولا ادرار بىرنگ يا كم‌رنگ مىشود و مقدار آن كم مىگردد .\r\n9 - حس چشائى ضعيف مىشود و طعم غذا خوب تشخيص داده نمىشود و غذا به انسان چندان مزه‌اى نمىدهد .\r\n10 - بدن حالت ترهل پيدا مىكند يعنى تقريبا نرم مىشود .\r\n11 - اين بيماران معمولا به يبوست مزاج مبتلا مىگردند .\r\n12 - اگر تنبلى كبد با كندى تخليه صفرا از كيسه صفرا توأم باشد بيمارى يرقان عارض مىشود و مدفوع رنگ زرد خود را از دست خواهد داد . اگر تنبلى كبد ادامه پيدا كند بدنبال آن تنبلى معده و روده‌ها و كليه‌ها عارض مىشود .\r\n\r\nاسهال\r\nاسهال عبارتست از افزايش تعداد دفعات دفع مدفوع به صورت روان و رقيق و حجم زياد .\r\nلكن اگر تعداد دفعات دفع مدفوع زياد امّا مقدار حجم مدفوع كم باشد مدفوع آبكى باشد يا غير آبكى اين بيمارى اسهال نيست بلكه يا گير روده است يا حلفه يا كوليت و يا بيمارى ديگر روده‌اى .\r\nمعمولا اسهال در اثر عدم جذب كافى آب و محتويات داخل روده مىباشد انواع مختلف اسهال‌ها در كتاب طب سنتى سينا شرح داده شده در اينجا مختصر اشاره‌اى به دو نوع از اسهال‌هاى متداول مىگردد .\r\nاگر بيمار اسهالى داراى مزاج سرد باشد مىتوان مقدارى رازيانه بوداده و تخم كرفس بوداده و سياه‌دانه بوداده را با قدرى مغز بادام بوداده بكوبند و بجوشانند صاف كنند\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nو از آب صاف‌شده يك ليوان صبح و يك ليوان عصر بخورند ضمنا حب‌هاى نشاط كه با ترياك و صمغ عربى و رب سوس درست مىشوند در بهبودى اسهال آنان كمك مىكنند .\r\nامّا افرادى كه مزاج گرم دارند بهتر است تخم خشخاش و بلوط و دانه ورك را بكوبند پودر شود سپس با قدرى بارهنگ بوداده بجوشانند ( البته بايد ابتدا سه داروى اول را قدرى بجوشانند و سپس بارهنگ بوداده را اضافه كنند ) صاف كنند و از آب صاف شده روزى دوبار به بيمار بدهند و حب نشاط هم براى اين افراد مفيد است .\r\nبراى اين افراد اگر پنير كهنه را در آب بخيسانند تا نمك آن گرفته شود سپس آن را در آفتاب گذارند خشك گردد بعد بكوبند پودر شود و روزى سه بار و هربار يك كفى از آن بخورند به تجربه رسيده كه در قطع اسهال مفيد مىباشد .\r\nاز داروهاى ديگرى كه براى بهبودى اسهال‌هاى گرم مزاج استفاده مىشود گلنار و دانه ورگ است كه بايد بكوبند بجوشانند يك استكان صبح و يك استكان عصرها بخورند و دو سه روز ادامه دهند .\r\nداروى ديگرى كه براى اسهال‌هاى گرم مزاج مورد استفاده قرار مىگيرد آرد سنجد است ضمنا اگر قهوه و سركه را بجوشانند و بالاى شكم بمالند در حبس اسهال‌هاى گرم مزاج موثر است امّا براى افراد سرد مزاج بهتر است دارچين و زيره را بكوبند با سركه مخلوط كنند يا در سركه بجوشانند و روى شكم بمالند .\r\n\r\nاسترخاء خدرى ( بيحس شدن قسمتى از پوست بدن )\r\nاسترخاء خدرى عبارتست از قدرى بيحس شدن پوست قسمتى از اعضاء بدن و عضو مربوط به آن قدرى بيجان مىشود و حالتى شبيه به خواب‌رفتگى پيدا مىكند اين ناراحتى معمولا در اثر مصرف بىرويه آنتى بيوتيك‌ها يا داروهاى آرام‌بخش يا بعضى داروهاى شيميائى ديگر يا مصرف بىرويه عرق كاسنى يا عرق بيد يا عرق شاهتره و غيره كه زياد سرد و مرطوب مىباشند يا خوردن غذاهاى سرد و مرطوب زيادتر از حال طبيعى عارض مىشود به اين افراد بايد منضج و مسهل گرم مزاج داده شود و يا داروهاى زير را تهيه و مصرف نمايند .\r\nآويشن ، مرزنگوش ، افسنطين ، بهارنارنج ، پونه ، عاقرقرحا ، توكليجه ، از هركدام حدود بيست گرم مجموع را چند قسمت كنند و هر قسمت را بجوشانند صاف كنند و روزى يك ليوان صبح ناشتا بخورند و عصرها از معاجين مقوى و خشك‌كننده اخلاط بلغمى بخورند و اگر يبوست مزاج دارند لازم است به مجموع داروى فوق مقدار بيست گرم سناى مكى اضافه نمايند .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nلازم به ذكر است گاهى در افراد جوان و پرخون حالت بيحسى و سنگينى عضلات عارض مىشود كه با حالت فوق الذكر كاملا متفاوت است و اين حالت در جوانان با كم كردن خون مداوا مىگردد .\r\n\r\nخسته و بيحال شدن عضلات بدن زودتر از حال طبيعى\r\nافرادى كه در هنگام فعاليت بدن زود خسته مىشوند و عضلات آنان از حركت باز مىماند و بدن آنان سر مىشود و گاهى دست‌وپاى آنان به خواب مىرود . به نظر اطباء سنتى از سردى مزاج و تجمع اخلاط بلغمى در دستگاه گوارش و مراكز عصبى آنان است ايشان معتقدند كه تجمع مواد در دستگاه گوارش مانع از جذب مواد غذائى كافى مىشود و مواد غذائى لازم به عضلات آنان نمىرسد .\r\nاين افراد بايد منضج و مسهل‌هاى گرم مزاج بخورند و بدنبال آن از معجون‌هاى قوى و تقويت‌كننده استفاده نمايند و در آبها و حمام‌هاى گرم قرار گرفته و بدن را مالش دهند و ورزش كنند تا خوب عرق نمايند و از پرخورى و صرف غذاهاى سرد و مرطوب يا داروهاى سست‌كننده و مواد مخدر و مسكن بپرهيزند مانند شير ، دوغ ، پياز خام ، هندوانه ، گوجه‌فرنگى خام ، وانيل ، قهوه ، مركبات ترش و نارس ، كيوى ، نوشابه‌هايى كه در آنها تركيبات قهوه به كار رفته باشد ، عدس و غذاهايى كه در آنها جو به كار رفته باشد\r\n\r\nاتساع پوست بيضه\r\nگاه پوست بيضه‌ها متسع مىشود و اين امر سبب مىگردد كه بيضه داراى ورم نرمى شود كه ظاهر آن به آب آوردن بيضه شبيه مىباشد در اين حالت لازم است كه برگ مورد و جفت را بجوشانند و بيضه را روزى دو سه بار در آن بگذارند تا جمع شود و درصورتىكه بهبودى حاصل نشود بهتر است كه آن را عمل جراحى نمايند .\r\n\r\nورم محكم ران\r\nگاهى در ران انسان ورم محكمى پيدا مىشود كه در اثر آن بيمار نمىتواند پاى خود را خوب حركت داده و راه برود ورم درصورتىكه خوب مداوا نشود مىماند و كهنه مىشود در اين صورت لازم است متناسب با ورم و بنيه بيمار چند عدد زالو روى آن انداخته شود تا مقدارى از مواد زائد جمع شده در عضو را زالو بخورد و در تحليل رفتن ورم نقش موثرى داشته باشد سپس گرد كافور را با سركه بمالند روى ورم روزى چند بار و آرد جو و گل ختمى يا تخم ختمى و اسفرزه را مخلوط كرده بكوبند با شير درآميخته روى ورم\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nبگذارند و صبح و عصر عوض كنند و ادامه دهند تا بتدريج ورم يا تحليل رود و يا دهن باز كند و محتويات آن خارج گردد چنانچه پس از يك هفته از ورم سفتى باقىمانده باشد مىتوانند مجددا روى آن زالو بيندازند و داروهاى ضمادى را ادامه دهند و اگر ورم صلب آن مقاومت كند بايد از داروهائيكه براى اورام صلب به كار برده مىشوند استفاده نمايند ضمنا اين‌گونه افراد بهتر است كمتر راه بروند و به پاى معيوب كمتر فشار بياورند .\r\n\r\nپوسته پوسته و شقاق و خشكه شدن دست و پا\r\nپوسته و پوسته و خشكه شدن پوست دست و پا كه گاه قرمز رنگ هم مىباشد معمولا دردناك هم هست و هنگام راه رفتن و يا كار كردن با دست يا پا ، عضو دردناك مىگردد . براى مداوا بايد مقدارى گوگرد سفيد و زاج سفيد و نمك طعام و كافور را بكوبند و در يك ظرف آب داغ ريخته و عضو را در آن بگذارند و اين محلول را روزى دو بار گرم كرده در حال داغى در حدّى كه قابل تحمل باشد دست يا پا را در آن بگذارند و پس از بيرون آوردن از محلول فوق با مرهمى كه با گوگرد و روغن كنجد و موم درست مىشود خشكه‌ها را چرب كنند و جوراب يا دستكش پارچه‌اى بپوشند تا چربى را روى آن نگهدارد اگر به روش مذكور بهبودى حاصل نشود مىتوان چند عدد زالو روى خشكه‌ها انداخت تا در بهبودى كمك نمايد .\r\n\r\nشوره كهنه بن موهاى سر\r\nبراى از بين بردن شوره كهنه بن موها بايد پودر زاج را در آب‌جوش يا سركه تند حل كرده و يك روز در ميان صبح و شب به پوست سر بمالند و شحم حنظل را بجوشانند صاف كنند و يك روز در ميان صبح و شب به پوست سر بمالند و قدرى ماساژ دهند تا شوره‌ها از پوست سر جدا شده و از بين برود چون ممكن است اين شوره‌ها قارچى باشند لازم است سر را از آلودگى مجدد حفظ نمايند .\r\n\r\nيك نسخه براى افرادى كه فكر و خيال بيهوده مىكنند و گاهى دچار توهمات حركتى هم مىشوند :\r\nنسخه اول - روز اول ريشه اصل سوس و هليله زرد و هليله سياه و قدرى عناب و گل بنفشه و تخم كاهو را بجوشانند صاف كنند و آب صاف شده را نصف صبح و نصف عصر بخورند و تعداد 8 عدد حب ايارج ( حب منيزى ) را هم نصف صبح و نصف عصر همان روز با قدرى آب ميل كنند يا با آب داروى جوشانده بخورند روز دوم سناى مكى پانزده گرم گل سرخ پنج گرم و هليله سياه ده گرم بجوشانند صاف كنند و آب\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nصاف شده را كه حدود يك و نيم ليوان مىشود صبح ناشتا بخورند . روز سوم پودر تخم گشنيز يا معجون گشنيزى به مقدار يك خوراك را صبح ناشتا بخورند ضمنا اگر پشت هريك از گوشهاى ايشان دو عدد زالو انداخته شود به مداواى بيمار كمك مىكند . در نسخه دوم مجددا منضج و مسهلى كه صفرا و سودا را از بدن او بيرون مىكند دو روز بخورند و روز سوم معجون راوند يا پودر راوند را صبح ناشتا و پودر تخم گشنيز يا معجون اطرفيل گشنيزى را شب بخورند و از روز چهارم از معجون اطرفيل گشنيزى يا معجون فقيرا به قدر يك فندق درشت صبح و عصر بخورند و تا پنج روز ادامه دهند در ضمن مصرف دارو دقت شود كه چه رفتارهائى و يا چه غذاهائى براى ايشان مضر واقع مىشود نسبت به پرهيز از آنها اقدام شود از سوى ديگر ايشان را تحت گفتار درمانى قرار داده و سعى شود كه افكار بيهوده از مغز او بيرون شوند .\r\nگردش و ورزش و تفريح و سرگرميهاى مفرّح براى ايشان بسيار خوب است .\r\n\r\nعوارض داروهاى شيميائى ضد افسردگى\r\nاكثر داروهايى كه پزشكان زمان حاضر براى درمان افسردگى تجويز مىكنند داراى عوارض سوئى مىباشند اگر اين داروها زير نظر متخصصين مربوط مصرف نشود يا زيادتر از اندازه لازم مصرف شوند و يا ادامه بىرويه داشته باشند اثرات ناگوارى برجاى مىگذارند كه عبارتند از : اضطراب ، هيجان ، هذيان‌گوئى ، ناراحتىهاى عضلات قلب ، تشنج ، افزايش حرارت بدن ، اتساع مردمك چشم و گاهى رفتن به حال اغماء و غيره مىباشد لذا اگر فردى مقدار بيش از اندازه لازم از داروهاى افسردگى را مصرف كرده باشد بهتر است كه معده او را خوب شستشو دهند و يا بوسيله مسهل داروى زيادى را از بدن خارج كنند و بيمار را تحت مراقبت‌هاى ويژه داشته باشند .\r\n\r\nماليخوليا\r\nماليخوليا يك بيمارى جسمى روانى است اين بيمار نحوه تفكراتش از مسير طبيعى خارج گشته بسوى خيالات فاسد و بيهوده مىرود اين بيمارى داراى حالات مختلف است كه علل و اسباب هريك هم متفاوت مىباشد . دسته‌اى از اين افراد معمولا گوشه‌گير بوده يك جا مىنشينند و تنهائى را دوست دارند و افسرده و ماتم‌زده‌اند و فكر و خيالات بد مىكنند و نااميد و مأيوس به تمام امور زندگى مىباشند كه اين نوع ساده را افسردگى يا ملانكولى ناميده‌اند .\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nبعضى از افرادى كه به ماليخوليا مبتلا مىباشند از مردم خجالت مىكشند و از همه چيز وحشت دارند اين بيمارى را ماليخولياى وحشتى ناميده‌اند براى اين افراد بگيرند شاهتره ، تخم كاهو ، تخم گشنيز و هليله سياه از هركدام ده گرم قدرى بكوبند بجوشانند و آب صاف‌شده دارو را نصف صبح و نصف عصر بخورند روز دوم پانزده گرم سناى مكى را با ده گرم پوست هليله زرد و ده گرم هليله سياه كه كوبيده شده اند بجوشانند صاف كنند و آب صاف‌شده را صبح ناشتا بخورند و از روز سوم به بعد از معجون اطرفيل گشنيزى به قدر يك قاشق مرباخورى يا به قدر يك فندق درشت شبها وقت خواب يا صبح ناشتا بخورند . اگر آثار كم‌خونى در بيمار مشاهده شود شربت بقراط بخورند و اگر آثار غلبه صفرا مشاهده مىشود از فلوس يا ساير داروهاى ضد صفرا استفاده كنند .\r\nعده‌اى از افرادى كه تنها حالت ترس و وحشت دارند اگر روزانه يك يا دوبار و هربار مقدار يك قاشق مرباخورى طباشير پودر كرده را با مقدارى سكنجبين بخورند به تجربه رسيده كه اكثر مواقع ترس و وحشت بيمار را از بين مىبرد .\r\n\r\nنفس نيمه يا دم ناقص\r\nبعضى از افراد در شروع صحبت يا در حال صحبت كردن بايد نفس عميقى بكشند بعد صحبت كنند يا بصحبت خود ادامه دهند و گاهى در شروع صحبت كردن يا ضمن صحبت دچار تنگى نفس مىشوند . اكثر اين افراد در اثر فشارهاى روحى و روانى به اين بيمارى مبتلا شده‌اند و بيمارى آنان بيشتر منشاء عصبى دارد گرفتاريهاى زندگى و عواملى كه به اعصاب و روح و روان آدمى فشار زيادتر از توان فرد وارد مىكنند اسباب اين بيمارى مىباشند . اين افراد بايد از داروهاى مقوى قلب و اعصاب استفاده كنند امّا قبل از خوردن داروهاى مخصوص اعصاب بهتر است با داروهاى گياهى پاك‌كننده دستگاه گوارش بدن را از اخلاط مختلف پاك كنند سپس اقدام به خوردن داروهاى اصلى نمايند . براى افراد سرد مزاج شربت بقراط ، شربت صندل و ساير شربت‌هاى مقوى و گرم مزاج استفاده شود و از معاجين معجون شيخ الرئيس و معجون فيقرا بدهند و براى افراد گرم مزاج از شربت به‌ليمو كه با عصاره به و عصاره سيب شيرين و بيدمشك جوشانده گياه ورون و قدرى عصاره ليموى ترش درست مىشود استفاده كنند و معجون اطرفيل گشنيز و اگر بهبودى حاصل نشد بيمارى را ريشه‌يابى كند .\r\n\r\n","description":"","footnote":"","page_name":" 276 ","page_number":276},
  {"content":"\r\n\r\n\r\nدستور ساختن و نحوه كاربرد بعضى داروهاى سنتى\r\n1 - روغن قسط : اين روغن تركيب شده است از قسط چهار مثقال ، سليخه سه مثقال ، فلفل سياه سه مثقال ، ريشه طرخون سه مثقال ، روغن زيتون چهار صد گرم ، آب دو ليوان . چهار داروى اول را بكوبند در ظرفى ريخته روى آن روغن و آب را اضافه كنند و بالاى آتش گذاشته حرارت دهند تا آب بخار شود و روغن بماند آن را صاف كنند و در ظرف تميز سربسته‌اى نگهدارى نمايند . اين روغن فوائد طبى بسيار دارد مثلا ضماد آن به پيشانى سبب تسكين دردهاى سرد مزاج خواهد شد .\r\n2 - روغن بادام شيرين : اين روغن را از دانه‌هاى بونداده بادام شيرين اخذ مىكنند بايد آن را در ظرف پاك و در جاى خنك نگهدارى نمايند . اين روغن مصارف درمانى و تقويتى دارد و ملين و مقوى خوبى است براى ناراحتىهاى روده‌اى هم براى اطفال و هم براى بزرگسالان و التيام‌دهنده زخمهاست و در تركيب عده‌اى از داروهاى سنتى كه پزشكان سنتى مىسازند دخالت دارد . طبيعت اين روغن سرد است .\r\n3 - روغن دانه زردآلوى تلخ : اين روغن را از دانه بونداده مغز هسته زردآلوى تلخ اخذ مىكنند طبيعت اين روغن گرم است . اگر اين روغن به صورت خوراكى مصرف شود داروى بسيار خوبى است براى دفع اخلاط چسبيده به ديواره دستگاه گوارش ضمنا كشنده انگلهاى روده نيز مىباشد . ضماد آن با مقدارى سركه در اطراف سردردهاى سرد مزاج را ساكت مىكند ريختن اين روغن در چشم قدرت بينائى را زياد مىكند .\r\nگاهى در مداواى بيمارى آسم كه سرد مزاج باشد از اين روغن استفاده مىشود . زمانى كه كليه‌ها در اثر برخورد سرما يا نفخ درد داشته باشند مقدارى روغن زرد آلوى تلخ را با قدرى نشاسته و قدرى نعناع خشك پودر كرده بخورند درد كليه‌ها را ساكت مىكند . مقدار خوراك از اين روغن تا پنج گرم است و خوردن بيشتر از اين مقدار جزء در موارد استثناء جايز نمىباشد .\r\n4 - روغن شاهدانه ( روغن قنب ) : اين روغن را از دانه‌هاى بونداده شاهدانه اخذ مىكنند اين روغن تا حدودى مسكن و مخدر است و هنگام پيدايش درد شديد گوش ريختن دو قطره از اين روغن در گوش درد را تسكين مىدهد . از اين روغن براى خوراكى بطور منفرد يا با داروهاى ديگر هم استفاده مىشود لكن اگر در خوردن آن مداومت شود اعتيادآور است . از روغن شاهدانه و گل آذين اين گياه و دانه‌هاى آن بعضى از مواد مخدر درست مىكنند .\r\n\r\n","description":"","footnote":"","page_name":" 277 ","page_number":277},
  {"content":"\r\n\r\n5 - روغن افسنطين : مقدارى گل افسنطين و قدرى آب و مقدارى روغن بادام تلخ را بالاى آتش گذاشته بجوشانند تا آب بخار شود و روغن باقى بماند آن را صاف كنند و در ظرف تميز دربسته‌اى نگهدارى نمايند روغن حاصل را روغن افسنطين گويند اين روغن فوائد داروئى زيادى دارد . مثلا اگر مقدارى از اين روغن را با قدرى زهره گاو و يا زهره بز مخلوط كرده در گوشى كه عفونت دارد بچكانند به زودى چرك را خشك كرده و عفونت را مرتفع مىسازد .\r\n6 - روغن عاقرقرحا : عاقرقرها را بكوبند در روغن زيتون و قدرى آب بجوشانند تا آب بخار شود و قدرى هم از روغن بجوشد تا مواد داروئى عاقرقرها وارد روغن گردد سپس آن را از پارچه تميزى صاف كرده و در ظرف تميز و سربسته‌اى نگهدارى كنند . اين روغن خواص طبى فراوان دارد مزاج آن گرم است هم مىتوان به صورت خوراكى و هم به صورت ضمادى از آن استفاده نمود . از اين روغن براى دردهاى مفصلى به صورت ضمادى و خوراكى استفاده مىكنند مقدار خوراك از اين روغن براى بالغين يك قاشق غذاخورى مىباشد اين روغن براى فلج اعضاء و سكته‌زده و سستى اعضاء بدن و براى سردردهاى سرد مزاج هم مفيد است كه مقدارى را به پيشانى بمالند و يكى دو قطره هم در بينى بچكانند لازم به ذكر است چكانيدن در بينى بايد با احتياط باشد .\r\n\r\nدستور ساختن معجون فيقرا\r\nاجزاء اين معجون عبارتند از سليخه ، سنبل الطيب ، صبر زرد ، مصطكى و اسارون از هركدام ده گرم و از چوب بلسان هم يك تا دو مثقال و اگر بلسان در دست‌رس نباشد مىتوان بجاى آن مقدار يك مثقال دارچين معمولى و اگر اسارون نباشد بجاى ده گرم اسارون شش گرم خولنجان به كار برده شود ( سليخه عبارتست از پوستهاى ضخيم دارچين ) . حال مجموع را پودر كرده با مقدار دو برابر وزن مخلوط عسل طبيعى آميخته مىكنيم تا به صورت معجون درآيد .\r\nاين معجون براى تقويت هوش و حافظه و بر طرف نمودن فراموشى و در معالجه داء الرقص و بيماريهاى عصبى سرد مزاج و سرگيجه‌هاى رطوبى و ضعفى كه از تجمع رطوبات در مراكز عصبى داخل جمجمه عارض مىشوند بسيار مفيد است . طبيعت اين معجون گرم است مقدار خوراك از اين معجون سه گرم تقريبا به قدر يك فندق براى افراد بالغ است كه روزى دو نوبت و هر نوبت به قدر يك فندق از آن را مىخورند و در اطفال و افراد ضعيف متناسب با سن و بنيه آنان مقدار خوراك را در نظر مىگيرند\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nپزشكان سنتى براى مداواى داء الرقص از اين معجون استفاده مىكرده‌اند و مدتى تجويز آن را ادامه مىداده‌اند .\r\n\r\nطرز ساختن روغن بند\r\nبراى ساختن روغن‌بند مقدارى جيوه و حنا و كره حيوانى را در يك ظرف مانند كوزه ريخته و با وسيله‌اى آن‌قدر مىزنند تا جيوه به كلى در مخلوط ناپديد شود و به صورت ملقمه درآيد و اثرى از آن به نظر نرسد روغن حاصل را روغن بند گويند اين روغن جهت مداواى بعضى زخمهاى پوستى كه با داروهاى معمولى مداوا نمىشوند به كار مىرود امّا چون اين عمل خطراتى هم بدنبال دارد اگر از اين روغن به بدن ماليده شود دستور غذائى و مراقبت خاصى لازم دارد امّا زمانى كه به تمام بندهاى بدن ضماد شود چون جيوه و تركيبات آن مىتوانند از راه پوست وارد بدن شوند و سمى مىباشند بايد به مدت هفت روز بيمار از خوردن نمك و آب و غذاهاى سرخ‌كرده و ادويه خوددارى كند و غذاى بيمار را كاملا بدون نمك درست كنند و بجاى آب بايد به او عرق كاسنى بدهند و به مدت اين هفت روز تحت نظر پزشك سنتى كه در اين امر تخصص دارد باشد طرز استفاده از اين روغن چنين است كه فردى با پوشيدن دستكش بدست مقدارى از اين روغن را به بندهاى بدن يا مفصل‌هاى بيمار مىمالد و قدرى مالش مىدهد امّا بايد مواظب باشد كه از اين روغن به گردن ماليده نشود چون اگر به گردن بيمار ماليده شود حنجره او ورم مىكند و بيمار را خفه مىكند . پزشكان سنتى مجرب و زحمت كشيده در قديم از اين دارو براى ناراحتىهاى پوستى غير قابل علاج با داروهاى ديگر مانند سودا ، سرطانهاى پوستى ، داء الصدف ( پسوريازيس ) استفاده مىكرده‌اند و نتيجه مطلوبى هم بدنبال داشته است .\r\n\r\nروغن بالنگ\r\nبالنگ را پودر كرده با روغن كنجد مخلوط كنند و در داخل ظرف شيشه‌اى سربسته‌اى مدتى در آفتاب گذارند تا پودر بالنگ تقريبا در روغن پراكنده شود اين روغن كه به روغن بالنگ موسوم است مزاجش گرم است هم به صورت خوراكى و هم به صورت ضمادى مىتوان از آن استفاده نمود مقدار خوراك از اين روغن براى افراد بالغ يك تا دو مثقال است و افراد گرم مزاج بايد كمتر بخورند يا به صورت خوراكى استفاده نكنند . به صورت ضمادى براى تمام دردهاى رطوبى و دردهاى عصبى و درد مثانه كه مزاج آن رطوبى باشد مفيد است .\r\n\r\n","description":"","footnote":"","page_name":" 279 ","page_number":279},
  {"content":"\r\n\r\n\r\nروغن بابونه\r\nهرگاه گل بابونه تازه را با چهار برابر وزن آن روغن كنجد مخلوط نموده در ظرف سر بسته‌اى ريخته و در آب در حال جوشيدن گذارند تا خوب بجوشد تا مواد داروئى وارد روغن شوند آن را صاف كنند روغن حاصل روغن بابونه نام دارد مىتوان اين روغن را از مخلوط شدن روغن كنجد و گل بابونه در ظرف شيشه‌اى ريخته و در فصل تابستان جلو آفتاب گذارند و به فرمى كه گل قند درست مىكنند چند بار روغن را اضافه كنند تا خوب به قوام آيد سپس آن را صاف كنند و در ظرف تميز سربسته‌اى نگهدارى نمايند . اين روغن هم مصارف طبى دارد من جمله ريختن مقدارى از اين روغن در گوشى كه در اثر ورم پرده صماخ يا ورم ساير اندامهاى گوش مبتلا به ثقل سامعه شده است ثقل سامعه را بهبودى مىبخشد .\r\n\r\nروغن هسته هلو\r\nاين روغن از هسته تلخ هلو گرفته مىشود . براى مداواى ثقل سامعه و بر طرف نمودن ورم مجراى گوش به كار برده مىشود ضمنا داخل گوش را هم ضد عفونى مىكند .\r\n\r\nروغن عنصل\r\nمقدارى پياز عنصل را رنده كرده يا خوب بكوبند و با مقدارى روغن زيتون و قدرى آب بالاى آتش گذاشته بجوشانند تا آب بخار شده و روغن بماند مواظب باشند كه روغن نسوزد پس از صاف كردن در ظرف تميز نگهدارى كنند . ضماد اين روغن براى فلج اعضاء و استرخاء و روماتيسم بسيار مفيد است و گاهى به مقدار كم به صورت خوراكى مصرف مىشود لكن تجويز خوراكى آن بايد بدستور پزشك طب سنتى باشد چون پياز عنصل جزء داروهاى سمى مىباشد .\r\n\r\nروغن فلفل سياه ( روغن پىيه‌رين )\r\nمقدارى فلفل سياه را بكوبند پودر شود سپس در روغن كنجد يا روغن زيتون بجوشانند تا خوب مواد داروئى فلفل كه همان ماده شيميائى پىيه‌رين مىباشد در روغن وارد شود بعد از پارچه تميزى صاف كنند و در جاى تقريبا خنك نگهدارند . ضماد اين روغن به اعضائى كه تكان دارند ( بيمارى اختلاج يا بيمارى رعشه ) يا تازه فلج شده‌اند يا عضوى كه زياد خواب مىرود بسيار مفيد است . از اين روغن به مقدار بسيار كم مىتوان به صورت خوراكى استفاده نمود .\r\n\r\n","description":"","footnote":"","page_name":" 280 ","page_number":280},
  {"content":"\r\n\r\n\r\nروغن جوجه‌تيغى\r\nاگر گوشت جوجه‌تيغى را با روغن زيتون طبخ كنند و پس از خوب له شدن گوشت آن را صاف نمايند و در ظرف سربسته نگهدارى كنند از اين روغن كه روغن شعر زائد يا روغن موى زيادى ناميده مىشود پس از كندن موهاى زيادى به بن موها روزى چند بار بزند اكثر مواقع از بيرون آمدن مجدد موها جلوگيرى مىكند اين عمل را بايد مدتى تكرار كنند يعنى مرتب كه موها بيرون مىآيند بكنند و بجاى موها طورى بزنند كه ماده از راه كنده شدن موها در پوست نفوذ كند اگر موهاى صورت باشد بهتر است كه بخوابند و بزنند تا دارو بهتر به پياز مو برسد .\r\n\r\nطرز ساختن روغن بيد\r\nپوست سبز و تازه و آب‌دار درخت بيد را در ماه خرداد جدا كرده عصاره آن را بگيرند و اين عصاره را با روغن بادام شيرين آن‌قدر بجوشانند تا عصاره بيد از بين رفته تبخير شود و روغن باقى بماند . اين روغن كه به روغن بيد موسوم است داروى خوبى است براى عطسه‌هاى بىرويه و گرم مزاج براى پوستهاى خشك و گرم مزاج و خارش‌هاى پوستى و اكزما و جوشهاى دوران جوانى لكن اگر عطسه‌هاى بىرويه و آبريزش بينى از سردى مزاج بيمار باشد لازم است كه از روغن‌هاى گرم مزاج در بينى بچكانند و بخورهاى گرم مزاج به بيمار دهند .\r\n\r\nروغن حنظل\r\nاگر مقدارى از عصاره ميوه خنظل را گرفته و باهم وزن آن روغن زيتون يا روغن كنجد بجوشانند تا آب بخار شده و روغن باقى بماند روغن حاصل را روغن حنظل گويند اين روغن خواص طبى فراوان دارد مثلا ماليدن اين روغن به دندان دردناك اكثر مواقع درد را ساكت مىكند و اگر قبل از كشيدن دندان مقدارى از اين روغن را به لثه بمالند دندان آسان‌تر كشيده مىشود . براى از بين بردن كرم‌هايى كه در گوش بعضى افراد كه از نظر بهداشتى عقب مىباشند بوجود مىآيند داروى بسيار خوبى است و در اندك مدتى ريختن آن در گوش تمام انگل‌ها را خواهد كشت . اگر مقدارى از اين روغن را در افرادى كه كرمچه زياد دارند تنقيه كنند كرمچه‌ها را كشته و از بين خواهد برد . مزاج اين روغن گرم است .\r\n\r\n","description":"","footnote":"","page_name":" 281 ","page_number":281},
  {"content":"\r\n\r\n\r\nروغن سير\r\nسير را كوبيده يا رنده كنند و در روغن زيتون بجوشانند تا خوب له شود پس از صاف كردن در ظرفى تميز و در بست نگهدارى نمايند . اين روغن براى افرادى كه به بيمارى رعشه مبتلا شده‌اند هم به صورت خوراكى و هم به صورت ضمادى بسيار نافع است .\r\nمزاج اين روغن گرم است .\r\n\r\nروغن بنفشه بادام\r\nمقدارى گل بنفشه طبى تازه را با قدرى آب و روغن بادام شيرين بجوشانند تا آب بخار شده و روغن باقيمانده اين روغن سرد مزاج است و استفاده‌هاى طبى فراوان دارد . از اين روغن براى چرب كردن زخم‌ها و جوش‌هاى گرم مزاج استفاده مىشود . براى شقاق لب و شقاق مقعد يا لول پستان نيز مفيد است و در بينى براى مداواى زخم‌هاى داخل بينى چكانيده مىشود .\r\n\r\nروغن بلادن\r\nبراى تهيه اين روغن دانه‌هاى بلادن را با انبركى كه مخصوص اين كار است و بالاى آتش گذاشته شده است و سرخ شده است مىگيرند حرارت زياد آهن گداخته سبب مىشود تا از دانه‌هاى بلادن كه مانند ميوه هليله زرد و تقريبا به قدر آن مىباشد روغنى تقريبا سياه‌رنگ بچكد اين روغن همان روغن بلادن است كه اثر داروئى فراوان دارد و داروئى است قوى و در ساختن معاجين و امور ديگر پزشكى مورد استفاده قرار مىگيرد .\r\n\r\nروغن عليق ( روغن زالو )\r\nتعدادى زالو را در آفتاب مىگذارند تا خشك شوند سپس آنها را بكوبند پودر شود و پودر حاصل را در روغن كنجد و قدرى آب ريخته بالاى آتش مىگذارند تا چند ساعت بجوشد تا آب و قسمتى از روغن بخار شود آن را صاف كرده تفاله را بيرون ريخته و روغن\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nرا در ظرف سربسته‌اى در جاى خنك نگهدارى مىكنند . ضماد اين روغن به اعضاء بدن سبب رشد اين اعضاء خواهد شد . و پسرهائى كه آلت تناسلى آنان خوب رشد نكرده و كوچك مانده تا در سنين نوجوانى مىباشند اگر با اين روغن روزى چند بار آلت تناسلى را چرب كرده قدرى مالش دهند اكثر مواقع مشاهده شده كه آلت آنان رشد نموده و تقريبا به اندازه طبيعى مىگردد . لازم به ذكر است اگر روغن وارد مجراى ادرار نشود بهتر است .\r\n\r\nروغن خراطه ( روغن كرم خاكى )\r\nاين روغن را مشابه روغن زالو درست مىكنند و اين روغن هم همان خواص روغن زالو را دارد .\r\nيكى از داروهائيكه براى سردردهاى سرد مزاج مفيد مىباشد روغن قسط است كه از اين روغن به صورت گرم يا نيم گرم به محل درد ضماد مىكنند همراه ساير داروها در مداوا و ساكت شدن درد كمك مىكند .\r\n\r\nطرز ساختن گل قند ( گل انگبين )\r\nبراى ساختن گل قند بايد گلبرگهاى گل محمدى را از نوعى كه ته گل كوزه‌اى باشد با مقدارى عسل طبيعى مخلوط كرده و در ظرف شيشه‌اى در جلو آفتاب تابستان مىگذارند و هرچند روز يك‌بار آن را خوب مخلوط مىكنند و حدود چهل روز مىگذارند در آفتاب بماند تا گل و عسل خوب درهم شوند و بقول پزشكان ملقمه گردند از جلو آفتاب برداشته در ظرفى سربسته نگهدارى مىكنند و هنگام لزوم استفاده مىنمايند .\r\nاين دارو را گل قند يا گل انگبين گويند و براى تقويت دستگاه گوارش و يبوست مزاج در بيماريهاى سرد مزاج من جمله سردردهاى سرد مزاج و ميكرن مفيد مىباشد مقدار خوراك آن در افراد مختلف تقريبا متفاوت است و بطور متوسط هر نوبت بقد يك گردوى متوسط مىباشد كه روزى يك بار خورده مىشود .\r\n\r\n","description":"","footnote":"","page_name":" 283 ","page_number":283},
  {"content":"\r\n\r\n\r\nطرز ساختن روغن صداى گوش\r\nصدائى كه بطور غير طبيعى در گوش شنيده مىشود و چندان ارتباطى به عوامل درونى ندارد و بيشتر به اندام شنوائى مربوط مىشود روغنى كه به طرز زير درست مىشود خيلى مواقع بخصوص در افرادى كه به كهولت نرسيده‌اند در قطع صداى گوش مفيد واقع مىشود .\r\nمقدارى روغن زنبق و روغن بادام تلخ را با قدرى سداب بجوشانند تا مواد داروئى سداب در روغن داخل شود سپس محلول را صاف كنند و در ظرف تميز و در بست نگهدارند و براى افرادى كه به فرم فوق صداى گوش دارند روزى دوبار در گوش بچكانند و داروهاى خوراكى مربوط را كه در مبحث صداى گوش ذكر شده به بيمار بدهند اكثر مواقع صداى گوش قطع مىشود .\r\n\r\nمعجون افزايش حافظه\r\nسعد كوفى و كندر و هليله زرد ( پوست هليله زرد ) از هركدام يك برابر و زعفران يك دهم بقيه داروها مجموع را بكوبند پودر شود با عسل طبيعى درآميزند به صورت معجون درآيد براى افرادى كه حافظه آنان كم شده پس از خوردن منضج و مسهل روزانه يك يا دوبار هربار به قدر يك فندق از اين معجون بخورند سبب افزايش حافظه خواهد شد .\r\n\r\nمعجون ماسك\r\nبرگ مورد و تخم كرفس و ميوه بلوط و زنجبيل و خولنجان را بطور برابر گرفته خوب بكوبند پودر شود پودر حاصل را با عسل طبيعى درآميخته به صورت معجون درآيد .\r\nمزاج اين معجون گرم است مقدار خوراك اين معجون براى افراد بالغ به قدر يك گردوى كوچك است كه صبح ناشتا يا همراه صبحانه خورده مىشود افراد گرم مزاج بهتر است در خوردن اين معجون احتياط كنند . داروى خوبى است براى شب‌ادرارى و براى افراد بالغ زن يا مرد هم كه سستى كمر داشته باشند مفيد است و مردانى كه در اثر\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nكمبود تعداد اسپرمها بچه‌دار نمىشوند غلظت ماده منى را زياد كرده و تا حدودى مشكل آنان را مرتفع مىسازد . زنانى كه در اثر ترشحات زيادى رحم نمىتوانند اولاد ذكور را در رحم نگهدارى كنند با خوردن اين معجون و شستشوى رحم با داروهاى خشك كننده مشكل آنان بر طرف خواهد شد و مانند ساير زنها مىشوند .\r\n\r\nمعجون شيخ الرئيس ( فلونيا )\r\nاين معجون درست مىشود از جوز بوّا ، ميخك ، ( قرنفل ) ، هل ، سعد كوفى ، دارچين ، آمله ، سنبل الطيب بطور مساوى . مجموع را پودر كرده با دو برابر وزن مجموع عسل طبيعى مخلوط مىكنند تا به صورت معجون درآيد . مقدار خوراك از اين معجون هر نوبت پنج گرم است و روزى دو نوبت صبح و شب از اين معجون خورده مىشود طبيعت اين معجون گرم و خشك است اين معجون براى تقويت عمومى بدن و تقويت قلب و اعصاب و ذوب كردن اخلاط بلغمى و تقويت اسفنگترهاى مجارى ادرار و مدفوع در حالتى كه اين اسفنگترها به استرخاء مبتلا شده باشند بسيار مفيد است .\r\n\r\nمعجون اطريفل گشنيزى\r\nاين معجون درست مىشود از آمله ، بليله ، هليله سياه ، پوست هليله زرد ، هليله كابلى از هركدام يك برابر و تخم گشنيز دو برابر مجموع را خوب پودر كنند و با دو برابر وزن مجموع عسل طبيعى مخلوط نمايند تا به صورت معجون درآيد مقدار خوراك از اين معجون از دو مثقال تا پنج مثقال است . طبيعت اين معجون سرد و خشك است و در افرادى كه مزاج‌هاى گرم و تر دارند بيشتر استفاده مىشود و براى سرگيجه‌هاى گرم و صفراوى پس از خوردن منضج و مسهل‌هاى مربوط داروى خوبى است .\r\n\r\nمعجون كدو دانه\r\nاين معجون درست مىشود از برنج كابلى دو مثقال ، مغز گردو و خرما از هركدام ده مثقال پس از كوبيدن و پودر كردن برنج كابلى آن را با خرما و مغز گردو مجددا مىكوبند تا به صورت معجون درآيد اين مقدار معجون براى افراد بالغ يك خوراك است كه بعد از شام و شب وقت خواب خورده مىشود . اين معجون داروى خوبى است براى دفع كرم كدو از هر نوع مسلح يا غير مسلح كه باشد و اگر در نوبت اول دفع نشود مىتوان در دو نوبت و دو شب متوالى مصرف نمود .\r\n\r\n","description":"","footnote":"","page_name":" 285 ","page_number":285},
  {"content":"\r\n\r\n\r\nمعجون بلادر ( دواء السنه )\r\nاين معجون چهارده جزء دارد هليله سياه و بليله و آمله از هركدام 45 گرم سياه‌دانه 30 گرم فلفل سياه و اشق و دار فلفل و زنجبيل و فلفل مويه از هركدام پانزده گرم قاقله ( هل ) و سعد كوفى و نارمشك از هركدام 5 / 2 گرم كبابه چينى و عسل بلادر از هركدام 5 / 7 گرم شكر نى يا نبات يا عسل 375 گرم ابتدا نبات يا شكر يا عسل را ذوب مىكنند و عسل بلادر را در آن ريخته خوب بهم مىزنند بعد ساير اجزاء را كه خوب پودر كرده‌اند داخل نموده بهم مىزنند تا به صورت معجون درآيد اين معجون خواص طبى فراوان دارد و بخصوص براى افرادى كه غش مىكنند و از حال مىروند بسيار خوب است ( غش يعنى از حال رفتن و بيشتر به ضعف قلب مربوط مىشود تا به اعضاء ديگر و اين حالت با بيمارى صرع يا تشنج فرق دارد ) زمانى كه فردى از حال مىرود يعنى غش مىكند اگر مقدارى از اين معجون را در آب حل كرده به دهان او بريزند و فرو ببرد در اسرع وقت به هوش مىآيد .\r\n\r\nمعجون صرع\r\nاين معجون تركيب شده است از اسطوخودوس صد گرم ( 100 ) تخم گشنيز سى و سه گرم ( 33 ) مرزنگوش بيست و پنج گرم ( 25 ) مصطكى و هليله كابلى و كندر از هركدام هفده گرم ( 17 ) مجموع را خوب پودر كرده با مقدارى عسل طبيعى درهم آميزند به صورت معجون درآيد اين مقدار را بايد بيست قسمت كنند و بيست شب وقت خواب هر شب يك قسمت را بخورند . اين معجون علاوه بر استفاده‌اى كه براى بيماران صرعى دارد فوائد زياد ديگرى هم دارا مىباشد .\r\n\r\nمعجون ديگرى براى بيمارى صرع :\r\nاين معجون نوع ساده‌تر است و درست مىشود از : اسطوخودوس و بسفايج و افتيمون و عاقرقرحا هركدام دو مثقال ( يا نسبتى از اين عدد ) مجموع را پودر كرده و پودر حاصل را با مويز سياه ( شاهانى ) بكوبند تا به صورت معجون درآيد آن را سه قسمت كرده و افراد بالغ سه روز بخورند و ساير افراد نسبت به سن و بنيه خود ميل نمايند اين معجون را مىتوان براى بيماران صرعى مدتى ادامه داد لكن چون لازم است كه حدود بيست و پنج روز از اين دارو خورده شود لازم است از هركدام از چهار داروى مذكور 85 گرم هشتاد و پنج گرم گرفته به صورت معجون درآورند و معجون حاصل را بيست و پنج قسمت كنند و روزى يك قسمت را بخورند .\r\n\r\n","description":"","footnote":"","page_name":" 286 ","page_number":286},
  {"content":"\r\n\r\n\r\nمعجون بوى بد دهان\r\nاين معجون تركيب شده است از سناى مكى و هليله زرد و رازيانه از هركدام يك برابر و زيره سياه دو برابر مجموع را پودر كرده با عسل طبيعى به صورت معجون درآورده هم مىتوان پس از منضج و هم مىتوان بلامقدمه از اين معجون استفاده نمود و مقدار خوراك از اين معجون هر نوبت به قدر يك فندق درشت كه در روز دو نوبت يك دفعه صبح ناشتا و دفعه ديگر شب وقت خواب خورده مىشود لكن براى افراد سرد مزاج بهتر است بجاى هليله زرد از هليله سياه استفاده شود .\r\n\r\nمعجون راوند\r\nاين معجون تركيب شده است از سناى مكى و ريوند چينى و رازيانه بطور مساوى مجموع را پودر كرده با عسل طبيعى درآميخته به صورت معجون درآورند افراد بالغ از اين معجون روزى يك بار و هربار به قدر دو مثقال يا بيشتر هم مىتوان خورد افرادى كه يبوست مزاج دارند بيشتر و افرادى كه لينت مزاج دارند بايد كمتر بخورند . اين معجون داروى بسيار خوبى است براى نفخ شكم و ترشى معده و تقويت كبد و لينت مزاج و دفع اخلاط بلغمى دستگاه گوارش .\r\n\r\nمعجون جالينوس\r\nمعجونى است براى تقويت قواى جنسى و درست مىشود از جوز بوّا ، دار فلفل ، قاقله ( هل ) ، تخم تربزه ( تره‌تيزك ) ، قرنفل ، خولنجان ، دانه گل سرخ ، زنجبيل ، بسباسه بطور مساوى مجموع را پودر كرده با عسل طبيعى درآميزند به صورت معجون درآيد و هر روز صبح ناشتا به قدر دو مثقال از اين معجون را با قدرى شير تازه دوشيده ميل كنند قواى جنسى را به خوبى تقويت مىنمايد .\r\n\r\nمعجون افزايش شير مادران شيرده\r\nتخم ترب صد گرم ، تخم تره‌تيزك صد گرم ، جوز بوّا ده گرم ، هل سفيد سه گرم ، زعفران دو و نيم گرم ( 5 / 2 گرم ) ، رازيانه و زيره و زينان پنجاه گرم مجموع را پودر كرده با عسل طبيعى درآميزند و روزى يكى دوبار از اين معجون را با قدرى شير يا با آب انار يا آب ميوه بخورند . درصورتىكه اعصاب مادر راحت باشد و ساير مواد غذائى به اندازه كافى به بدن مادر برسد پستان مادر پرشير خواهد شد .\r\n\r\n","description":"","footnote":"","page_name":" 287 ","page_number":287},
  {"content":"\r\n\r\n\r\nمعجون خولنجان ( معجون نفخ شكم )\r\nاين دارو براى از بين بردن نفخ‌هاى كهنه و مزمن كه با داروهاى ديگر بر طرف نمىشوند داروى خوبى است .\r\nخولنجان ، سنبل الطيب ، فلفل سفيد از هركدام هشت گرم ، هل و دار فلفل و دارچين و نارمشك از هركدام دوازده گرم ، زنجبيل سى و دو گرم مجموع را بكوبند پودر شود با عسل طبيعى درآميخته به صورت معجون درآيد از اين معجون به قدر يك يا دو فندق روزانه خورده شود .\r\n\r\nمعجون لسان العسافير\r\nاين معجون داروى خوبى است براى تقويت قواى تناسلى و درست مىشود از مغز گردو ، جوز بوّا و دانه زبان گنجشك كه جوز بوّا و دانه زبان گنجشك بطور مساوى و مغز گردو دو تا سه برابر مجموع را پودر كرده با عسل به صورت معجون درمىآورند و پس از پاك كردن دستگاه گوارش با داروهاى گياهى از اين معجون صبح و عصر خورده مىشود .\r\n\r\nشربتها\r\nشربت زوفا : زوفاى خشك ده گرم ، ريشه كرفس پنج گرم ، انجير خشك ده دانه مجموع را با يك كاسه آب بجوشانند تا آب آن به نصف برسد بعد جوشانده را صاف كنند و به آب صاف شده مقدار دويست گرم شكر نى اضافه نموده مجددا بجوشانند تا به قوام آيد اين شربت را شربت زوفا گويند و مقدار فوق يك خوراك براى افراد بالغ مىباشد . اين شربت براى زكام‌هاى رطوبى و سردردهاى رطوبى مفيد مىباشد .\r\nشربت نيلوفر : مقدار سى گرم نيلوفر آبى را در يك ظرف ريخته يك كاسه بزرگ آب اضافه نموده و مىجوشانند تا آب آن نصف شود سپس صاف كرده و به آب صاف‌شده مقدار دويست و پنجاه گرم شكر نى اضافه نموده مجددا بجوشانند تا بقوام آيد شربت حاصل را شربت نيلوفر گويند . مقدار شربت حاصل در دستور فوق را افراد بالغ دو قسمت كرده نيمى صبح و نيمى ديگر را عصر مىخورند . اين شربت داراى مزاجى تقريبا سرد است و براى ناراحتىهاى گرم مزاج مفيد است . ( مانند يرقان )\r\n\r\n","description":"","footnote":"","page_name":" 288 ","page_number":288},
  {"content":"\r\n\r\n\r\nشربت مقوى قلب و اعصاب :\r\nاين شربت درست مىشود از پوست هل ده گرم و زعفران پودر كرده نيم مثقال ، آب سيب ده ليوان گلاب خوب يك ليوان ، مصطكى ده گرم ، عسل طبيعى نصف ليوان ( بجاى عسل مىتوان از شكر نى استفاده نمود ) . مجموع را بجوشانند تا بقوام آيد در يخچال گذارند هنگام مصرف مقدارى از اين شربت را در آب خنك حل كرده ميل نمايند . اين شربت براى افرادى كه زود عصبانى مىشوند اگر در حال عصبانيت بخورند به آنان آرامش خواهد داد و در بقيه مواقع بخورند سبب تقويت اعصاب خواهد شد .\r\nبراى افراد كم‌خون نيز مفيد است و براى افرادى كه فشار آنان پائين مىافتد نيز مفيد مىباشد و فشار آنان را متعادل مىسازد .\r\n\r\nشربت چنار يا عرق چنار :\r\nبراى تهيه عرق چنار بايد پوست تازه يا برگ درخت چنار را خرد كرده مدت 48 ساعت در آب خنك بخيسانند سپس آن را با دستگاه عرق‌گير كه عرق گلاب و بيدمشك و غيره را مىگيرند از آن عرق‌گيرى كنند . اين شربت يا عرق براى افراد گرم مزاج كه به درد قلب يا ضعف قلب مبتلا هستند مفيد مىباشد . گاهى براى افرادى كه فشار خون بالا دارند درد شديد قلب و قفسه سينه عارض مىشود كه اين حالت با آثار حرارت و عطش شديد همراه است و دردى است خطرناك اگر عرق چنار را با قدرى يخ شربت كرده به آنان بدهند اكثرا مشاهده شده كه درد قلب يا درد قفسه سينه آنان را ساكت مىكند . افرادى كه به ورم پلك گرم مزاج مبتلا مىشوند اگر روزى چند بار از اين عرق در چشم آنان بچكانند و داروهاى ضمادى روى چشم را هم ادامه دهند در بهبودى بيمار كمك قابل توجهى خواهد كرد .\r\n\r\nشربت سستى لثه‌ها ( شربت تأكل لثه ) :\r\nمقدار حدود چهل و پنج گرم پياز عنصل كوبيده شده را با پانزده گرم كندر پودر كرده با حدود چهار ليوان سركه بجوشانند تا نصف سركه بخار شده و نصف ديگر بماند سپس آن را صاف كرده در ظرف تميزى نگهدارى كنند . افرادى كه به سستى لثه مبتلا شده‌اند روزى دو سه بار از اين محلول پاى دندانها گرفته مضمضه كنند تف كنند براى اين‌گونه لثه‌ها و لثه‌هائى كه خورده شده‌اند و در حال از بين رفتن مىباشند بسيار نافع است .\r\n\r\n","description":"","footnote":"","page_name":" 289 ","page_number":289},
  {"content":"\r\n\r\n\r\nشربت دينار :\r\nاين شربت داروى خوبى است براى افرادى كه درد معده همراه با نفخ دارند و علامت اين نفخ انتقال درد است از نقطه‌اى به نقطه ديگر و ساير علائم نفخ .\r\nجهت تهيه شربت تخم كاسنى و گلبرگ گل سرخ از هركدام ده گرم دو برابر ، پوست ريشه كاسنى و گل گاو زبان و تخم كشوث ( تره ) از هركدام يك برابر داروها را قدرى بكوبند با حدود 4 ليوان آب بجوشانند تا نصف آب بخار شده و نصف ديگر بماند سپس مقدارى شكر نى ( 150 گرم ) به آن اضافه كنند و مجددا بجوشانند تا بقوام آيد شربت حاصل همان شربت دينار است . هنگام استفاده هر روز مقدارى از اين شربت را در شربت قند و گلاب حل كرده و مقدار يك مثقال پودر ريوند چينى را در دهان ريخته و شربت مذكور را از بالاى آن بخورند و پرهيز غذائى را رعايت كنند و از معاجين گرم و بادشكن كه نفخ معده را زايل مىكنند هم مىتوانند استفاده نمايند .\r\n\r\nشربت ليمو :\r\nاين شربت داروى خوبى است براى افرادى كه به سرگيجه‌هاى گرم مزاج مبتلا باشند . جهت ساختن آن مقدار حدود چهارصد گرم شكرنى را با مختصرى آب بالاى آتش گذارند تا خوب ذوب شود سپس مقدار صد گرم آب‌ليموى خوب به آن اضافه كنند و بهم زنند قدرى كه جوشيد مقدارى عرق بيدمشك هم به آن اضافه كنند و بگذارند تا به قوام آيد در ظرف تميزى ريخته در جاى خنك نگهدارى كنند و هنگام مصرف مقدارى از اين شربت را در آب خنك حل كرده ميل كنند .\r\n\r\nشربت حب الاس ( شربت مورد ) :\r\nداروى خوبى است براى جلوگيرى از خونريزىهاى شديد معده و اثنى عشر مقدار يك‌صد گرم تخم مورد سبز را بكوبند با حدود 4 ليوان آب بجوشانند تا حدود 2 ليوان باقى بماند مقدار چهارصد گرم شكر نى اضافه كرده بجوشانند تا بقوام آيد از اين شربت روزى سه بار با مقدارى صمغ عربى و كهربا بخورند و از غذاهاى تحريك‌كننده و ديرهضم و نفاخ بپرهيزند و درصورتىكه خونريزى شديد است اقدام به تزريق سرم غذائى نمايند و دارو را ادامه دهند تا خونريزى قطع و زخم معده ترميم گردد .\r\n\r\n","description":"","footnote":"","page_name":" 290 ","page_number":290},
  {"content":"\r\n\r\n\r\nشربت ساده مقوى قلب و اعصاب :\r\nعصاره مويز سياه را بگيرند و با قدرى آب سيب شيرين و قدرى گلاب و زعفران بجوشانند تا به قوام برسد هنگام استفاده از اين شربت در آب خنك حل كرده بخورند .\r\n\r\nشربت بقراط :\r\nاين شربت داروى بسيار خوبى است براى بدنهاى ضعيف و تقويت قلب و اعصاب و كم‌خونى و تنظيم عادت ماهانه و كم‌خوابىهاى ناشى از ضعف و بسيارى از ناراحتىهاى عصبى . طرز تهيه آن : سنبل الطيب ، گاو زبان ، اسطوخودوس ، صندل سرخ ، صندل سفيد ، افسنطين ، پر سياوشان ، مرزنگوش ، زرشك سياه و زرشك قرمز از هركدام بطور برابر هل 2 / 1 برابر . زعفران 10 / 1 برابر داروهاى اول را بجوشانند صاف كنند به آب صاف‌شده زعفران و هل پودر كرده را با نبات يا شكر نى يا عسل مجددا بالاى آتش گذارند قدرى كه جوشيد مقدارى گلاب به آن اضافه نموده بگذارند بجوشد تا به قوام آيد اگر نياز به صاف كردن باشد مجددا صاف كنند و در ظرف‌هاى تميز و در بسته‌اى بريزند و در جاى خنك نگهدارى نمايند تا عند الزوم مصرف شود مقدار خوراك از اين شربت براى افراد بالغ يك تا دو قاشق غذاخورى مىباشد .\r\nاشاره به مختصرى از خواص تعدادى از عرقيات گياهى با اسانس‌هاى موجود در اندامهاى گياهان داروئى\r\n\r\nعرق آويشن ( عرق آذربه يا عرق آذر روبه ) :\r\nداروى خوبى است براى حال تهوع‌هاى شديد كه از تجمع اخلاط و رطوبت دستگاه گوارش عارض شده باشند ، اشتهاآور است ، ضد نفخ است ، اگر به صورت تقريبا غليظ خورده شود كشنده باكتريهاى داخل معده و انگلهاى روده مىباشد ، براى نفخ مثانه و ناراحتىهاى سرد مزاج كليوى نيز مفيد است .\r\n\r\nعرق نعناع :\r\nاسانس نعناع يا عرق نعناع هم ضد نفخ و ضد تهوع و اشتهاآور مىباشد امّا به قدرت عرق آويشن نيست .\r\n\r\n","description":"","footnote":"","page_name":" 291 ","page_number":291},
  {"content":"\r\n\r\n\r\nعرق بابونه :\r\nزيادكننده ترشحات بدن است و شير مادران شيرده را زياد مىكند و در باز كردن عادت ماهانه در زنانى كه عادت آنان عقب افتاده است موثر مىباشد .\r\n\r\nعرق بومادران :\r\nمدر بول و زيادكننده شير مادران شيرده و بازكننده عادت ماهانه و تقويت‌كننده دستگاه گوارش و سريع نمودن عمل هضم غذا بوده و مداومت در خوردن آن پوست بدن را گلگون مىسازد .\r\n\r\nعرق پودنه :\r\nاين عرق مقوى قلب و اعصاب بوده و آرام‌بخش است و براى دردهاى استخوان و عضلات بدن هم مفيد است .\r\n\r\nعرق مفرى :\r\nاين دارو تقويت‌كننده اعصاب و آرام‌بخش و نشاطآور است و مقوى اعضاء و دستگاههاى بدن بوده طبيعت آن گرم است و براى افرادى كه مزاج سرد و رطوبى دارند مفيد مىباشد .\r\n\r\nعرق كاسنى :\r\nاين دارو مدر صفرا بوده و كبد را در عمل جداسازى مواد صفراوى از خون يارى مىدهد و كيسه صفرا را هم تحريك نموده در حد امكان به تخليه آن كمك مىكند . افرادى كه عطش شديد دارند با خوردن عرق كاسنى از شدت عطش آنان كاسته خواهد شد افراد مبتلا به بيمارى قند هم مىتوانند از اين دارو استفاده كنند در تسكين عطش آنان موثر است و در يرقانهاى مختلف بخصوص يرقانهاى صفراوى و التهابى عرقى كه از ريشه كاسنى گرفته مىشود داروى مفيدى مىباشد . لازم به ذكر است كه عرق كاسنى را بايد از ريشه كاسنى بگيرند نه از برگ آن . مزاج اين دارو سرد و مرطوب است .\r\n\r\n","description":"","footnote":"","page_name":" 292 ","page_number":292},
  {"content":"\r\n\r\n\r\nعرق بهارنارنج :\r\nعرق بهارنارنج را از گلهاى تازه نارنج مىگيرند و گلهاى خشك و كهنه آن چندان اسانسى ندارند . مزاج اين دارو گرم است و داروى خوبى است براى تقويت مغز و اعصاب بخصوص براى افرادى كه سردمزاجند و ناراحتىهاى عصبى دارند .\r\n\r\nعرق كيالك :\r\nاين دارو را از گياه كيالك مىگيرند . عرق كيالك را براى پائين آوردن فشار خون مىخورند لكن در بعضى افراد كه فشار خون بالا دارند موثر واقع مىشود و در بعضى ديگر چندان اثرى ندارد .\r\n\r\nعرق بادرنجبويه :\r\nاين عرق را بايد از گياه اصلى بادرنجبويه بگيرند چون در زمان حاضر كه تجار در خريد و فروش گياهان داروئى به منظور سودهاى كلانى كه مىبرند وارد شده‌اند اكثرا ديده مىشود كه گياهى را بجاى گياه ديگر مىفروشند يا عرق‌گيرى مىكنند يا به مصارف غير واقع مىرسانند مثلا گياه كاليوم يا شير پنير را بجاى بادرنجبويه در بازار مىفروشند و از آن عرق‌گيرى مىكنند و گياه شير پنير هيچيك از اختصاصات داروئى بادرنجبويه را ندارد و از زمانهاى قديم جزء گياهان هرزه بوده و جزء گياهان داروئى بشمار نيامده است .\r\nامّا عرق بادرنجبويه مقوى قلب و اعصاب و افزايش‌دهنده هوش و حافظه و پرورش دهنده سلولهاى عصبى بوده و براى افرادى كه ترس و وحشت بيهوده دارند مفيد است و در تقويت معده هم موثر است طبيعت آن گرم است ساير خواص آن را در بحث بادرنجبويه در كتاب گياهان داروئى شرح داده‌ايم .\r\nمقدار خوراك از اين عرق يك استكان است كه روزانه دو نوبت مىتوان خورد .\r\n\r\nعرق اسطوخودوس :\r\nعرق اسطوخودوس را از گلهاى تازه و سرشاخه و برگهاى جوان و تازه اين گياه مىگيرند اگر اسطوخودوس وحشى باشد و اگر از دامنه كوهها جمع‌آورى شده باشد بهتر از اسطوخودوسى است كه پرورشى باشد . مزاج اين عرق گرم است داروى خوبى است براى تقويت اعصاب و ناراحتىهاى سرد مزاج مراكز عصبى بخصوص براى افرادى كه به مرض صرع مبتلا مىباشند مفيد است . براى دل‌هوله و اضطراب و\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nسردردهاى سرد مزاج هم مفيد مىباشد . مقدار خوراك از اين عرق پنجاه تا صد  cc  مىباشد و روزانه سه نوبت مىتوان خورد .\r\n\r\nعرق گاو زبان :\r\nاين عرق را از گل‌هاى گاو زبان طبى مىگيرند مزاج اين دارو گرم است و براى افراد سرد مزاج و افرادى كه ضعف قلب و اعصاب دارند مفيد مىباشد در بعضى از بيماريهاى سخت علاج كه پزشكان قديم با داروهاى سمى نظير حب جدوار و روغن بند و امثالهم آن بيماريها را مداوا مىكرده‌اند تا زمانى كه بيمار از آن داروهاى سمى مصرف مىكرده حق خوردن آب و نمك طعام و بعضى غذاهاى ديگر را نداشته و بجاى آب از عرق كاسنى و در بعضى مواقع و از عرق گاو زبان استفاده مىكرده‌اند لكن در زمان حاضر مصرف اين داروهاى سمى متداول نيست و پزشكان امروزى از وجود و نحوة كاربرد اين داروها اطلاعى ندارند ضمنا مردم زمان حاضر هم چندان مقاومتى در برابر داروهاى سمى ياد شده ندارند ( مقدار خوراك از عرق گاو زبان براى افراد عادى هر نوبت يك استكان مىباشد ) .\r\n\r\nعرق نسترن :\r\nاين عرق از گلهاى تازه گل نسترن تهيه مىكنند اين عرق تقويت‌كننده اعضاء و اندامهاى بدن و اشتهاآور و مقوى قلب و اعصاب بوده و مزاج آن گرم است .\r\n\r\nمرهم‌ها\r\n\r\nمرهم لعابى :\r\nكتيراى گون يك برابر ، گل ارمنى 3 برابر هر دو را پودر كرده مقدارى آب جوش روى آن ريخته و ظرف را در ظرف آبى كه بالاى آتش گذاشته شده مىگذارند تا بطور غير مستقيم گرما به آن برسد و آن را بهم مىزنند تا قدرى خود را بگيرد و به صورت مرهم درآيد از ظرف آب آن را بيرون آورده مىگذارند تا خنك شود مرهمى كه به اين طريق درست مىشود مرهم لعابى نام دارد . اين مرهم براى زخمهائى كه عفونى بوده و دهن باز كرده‌اند داروى خوبى است از اين مرهم در دهان زخم مىگذارند اين مرهم قدرت مكنده داشته و عفونت را از داخل زخم بيرون مىكشد . امّا چون اين مرهم به عضو مىچسبد بهتر است آن را با قدرى روغن بادام شيرين يا با روغن ابيض مخلوط كنيم و ابتدا دهانه زخم را چرب كنيم بعد از اين مرهم به روى زخم بگذارند تا هنگام برداشتن مرهم از روى عضو مرهم به زخم نچسبيده باشد .\r\n\r\n","description":"","footnote":"","page_name":" 294 ","page_number":294},
  {"content":"\r\n\r\n\r\nمرهم ابيض :\r\nاين مرهم درست مىشود از وازلين و اكسيد دوزنگ . وازلين هشت برابر و اكسيد دو زنگ از نظر وزن يك برابر آنها را روى هم ريخته خوب مخلوط مىكنيم مرهم سفيد رنگى بنام مرهم ابيض درست مىشود . اين مرهم براى چرب كردن اعضاء بدن و عرق سوز و خشكه‌ها به كار مىرود ضمنا چون در آن اكسيد دوزنگ به كار رفته مىتوان بعنوان ضد آفتاب از آن استفاده نمود و هنگام رفتن در آفتاب جهت جلوگيرى از زيان اشعه ماوراء بنفش خورشيد دست و صورت را با آن چرب نمود .\r\n\r\nمرهم سياه ( مرهم داخليون اسود )\r\nاجزاء اين مرهم عبارتند از زفت و موم و سقز كردى هركدام 125 گرم روغن كنجد 625 گرم ، سرنج و كندر هركدام 50 گرم ، صبر زرد 5 / 12 گرم اگر مرهم بيشتر خواسته شود نسبت بيشترى از اين اعداد را انتخاب خواهيم كرد .\r\nابتدا كندر و سرنج و صبر زرد را روى هم ريخته مىكوبند پودر شوند بعد زفت و موم و سقز و روغن كنجد را در ظرفى ريخته بالاى آتش مىگذارند تا ذوب شده و مخلوط گردند داروى ذوب شده را از روى آتش برداشته به زمين مىگذارند و پودر كندر و سرنج و صبر زرد را بتدريج در آن ريخته و بهم مىزنند تا خوب مخلوط شوند اگر اين پودر را ناگهان در روغن داغ بريزند روغن بالا مىآيد و سر رفته از ظرف بيرون مىريزد . وقتى تمام پودر در روغن ريخته شد و خوب بهم خورد مرهم حاصل را مرهم سياه يا مرهم داخليون نامند اين مرهم با آنچه در داروخانه‌ها بنام مرهم سياه مىفروشند فرق دارد و از نظر تركيب و خواص با آن متفاوت است .\r\nاين مرهم داروى خوبى براى التيام زخمها مىباشد و براى زخمهائى كه روى آنها برداشته شده يا گوشت نياورده و گودى دارند بسيار خوب است و سبب ترميم عضو و گوشت آوردن و پر شدن گودىهاى زخم‌ها مىشود در مداواى زخم‌هاى كهنه هم از آن استفاده مىشود . زنهايى كه در داخل رحم زخم‌هاى تازه يا كهنه دارند اگر پارچه تميزى را به صورت فتيله‌اى درآورده به اين مرهم آغشته كنند و داخل رحم بگذارند شبها وقت خواب و مواقع استراحت و اين عمل را مدتى ادامه دهند زخم آنها بهبود مىيابد .\r\n\r\n","description":"","footnote":"","page_name":" 295 ","page_number":295},
  {"content":"\r\n\r\n\r\nمرهم سوختگى ( روغن احمر ) :\r\nمقدار پنجاه گرم سرنج را با بيست گرم كافور پودر كرده و پودر حاصل را با مقدارى وازلين درهم مىكنند تا به صورت مرهم درآيد از اين مرهم براى چرب كردن زخمهاى سوخته استفاده مىشود .\r\n\r\nمرهم كچلى :\r\nپودر زاج سفيد و سرنج هركدام پنجاه گرم ، اكسيد دوزنگ بيست و پنج گرم ، وازلين يك صد و بيست و پنج گرم مجموع پودرها را با وازلين مخلوط كرده بهم مىزنند تا به صورت مرهم درآيد در مداواى بيمارى كچلى ابتدا موها را تميز بتراشند و روزى دو سه بار با جوشانده شحم حنظل يا با آب گرم و صابون سوبليمه يا صابونهاى گوگردى شستشو كنند و با اين روغن چرب نمايند .\r\n\r\nمرهم ديگر كچلى :\r\nاين مرهم از مرهم اول قوىتر است تركيب شده از زاج و رنگ و باروت هركدام پنج مثقال و كات كبود دو مثقال مخلوط را خوب بسايند پودرى بدست مىآيد . بنام پودر كچلى يا گرد خرّاز . از اين پودر مىتوان به مقدار زياد درست نموده در داروخانه نگهدارى كنند و به موقع از اين پودر با روغن دنبه مخلوط كرده پس از تراشيدن موها و شستشو با جوشانده حنظل با اين روغن چرب كنند .\r\n\r\nمرهم فضله :\r\nاين مرهم تركيب شده است از گوگرد و زاج و موم و سرنج هركدام بيست و پنج گرم و روغن كنجد پانصد گرم . موم را در روغن كنجد ريخته روى آتش گذارند تا ذوب شود قبل از اينكه بسته گردد مخلوط گوگرد و زاج و سرنج را كه خوب پودر كرده‌اند در آن داخل كرده و بهم زنند و از روى آتش بردارند مرهم حاصل مرهم فضله ناميده مىشود . اين مرهم را در مداواى كليه زخمهائى كه خشكه شده‌اند و پوست مىدهند و زخمهاى خشك خارش‌دار و اكزما به كار مىبرند .\r\n\r\nمرهم قوبا :\r\nگوگرد و نمك طعام و زاج بطور برابر و كافور 2 / 1 برابر مجموع را پودر كرده با روغن دنبه مخلوط كنند به صورت مرهم درآيد پس از شستشوى زخمها با داروهاى جوشانده مانند مخلوطى از جوشانده شاهتره و سركه و برداشتن شوره‌هاى روى زخم\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nبوسيله داروهاى پاك‌كننده شوره‌ها با اين روغن زخم را صبح و شب چرب نمايند .\r\nاز مرهم فوق براى بيمارى داء الصدف هم استفاده مىشود .\r\n\r\nمرهم زرنيخ :\r\nزرنيخ را پودر كرده با مغز قلم گاو مخلوط كنند به صورت خمير درآيد ناخن‌هايى كه مقعر مىشوند و گاهى درد هم دارند از اين خمير صبح و عصر روى آنها گذارند و مدتى ادامه دهند تا ناخنى كه از محل ماهك جلو مىآيد سالم تشكيل شده و حال طبيعى داشته باشد .\r\n\r\nمرهم اكزما :\r\nاين مرهم درست مىشود از گوگرد سفيد ، زاج سفيد و كافور هر سه را بكوبند پودر شود پودر حاصل را با قدرى وازلين مخلوط كرده به صورت مرهم درآيد در مداواى اكزما پس از انداختن زالو و داروهاى ديگر مخصوص اكزما و خوردن منضج مخصوص ضايعات پوستى را با روغن فوق چرب كنند .\r\n\r\nمعجون ديگر جالينوس :\r\nدارچين ، دار فلفل ، دانه گل سرخ ، عود قمارى ، مصطكى ، قرنفل ، مشك ، زعفران ، عنبر ، لسان العصافير ، بطور مساوى گرفته پودر كنند و با عسل طبيعى درآميخته تا به صورت معجون درآيد .\r\nدر اين معجون لسان العصافير دو برابر داروها و زعفران يك چهارم بقيه داروها در نظر گرفته مىشود . مقدار خوراك از اين معجون هشت گرم است و اگر در معده خالى خورده شود بهتر است .\r\n\r\nحب يا قرصهاى داروهاى سنتى\r\n\r\nحب بنفشه :\r\nاين حب درست مىشود از مقدار هشتاد گرم گل بنفشه و چهل گرم پوست هليله زرد و چهل گرم انسيون و بيست گرم ريشه پوست گرفته شده شيرين‌بيان مجموع را خوب پودر كنند با كمى آب يا عرق شاهتره يا عرق كاسنى ممزوج كنند به صورت حب هائى درآيد به اندازه نخود طورى كه بلعيدن آن مشكل نباشد . اين حب‌ها براى ناراحتى هاى صفراوى مانند دردهاى صفراوى به كار برده مىشوند مزاج اين حب‌ها سرد است و مقدار خوراك براى بالغين هشت عدد است كه روزانه دو نوبت صبح و عصر خورده\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nمىشود ( هر نوبت چهار عدد )\r\n\r\nحب نشاط ( حب افيون ) :\r\nتركيبات اين حب عبارتند از ترياك ده گرم ، رب سوس هفتاد گرم ، صمغ عربى هفتاد گرم ( اگر قصد ساختن مقدار بيشتر باشد به همين نسبت مقدار داروها را افزون مىكنند ) مجموع را پودر كرده با قدرى آب به صورت حب‌هائى از نخود كوچكتر درمىآورند و آنها را در پودر نشاسته ريخته كه به هم نچسبيده و زودتر خشك شوند . مزاج اين حب‌ها سرد و خشك است . مقدار خوراك از اين حب‌ها 3 تا 4 عدد براى بزرگسالان است كه در روز دو نوبت مىتوان خورد اين حب‌ها براى بيخوابى ، اسهال‌هاى صفراوى و ساير اسهال‌هاى ديگر و به صورت مسكّن به كار برده مىشوند لكن در خوردن اين حب نبايد مداومت نمود چون ايجاد اعتياد مىكند .\r\n\r\nحب منيزى :\r\nاين حب به دو صورت درست مىشود و تا حدودى هم از نظر خواص داروئى باهم متفاوت مىباشند نوع اول درست مىشود از سورنجان و صبر زرد و مقل ارزق بطور مساوى كه هر سه را پودر كرده با كمى آب ممزوج مىكنند و به صورت حب‌هائى درمىآورند اين حب بيشتر براى دردهاى مفصلى و روماتيسمى به كار برده مىشود نوع دوم از صبر زرد و پوست هليله زرد و سورنجان بطور مساوى درست مىشود كه مجموع را پودر كرده با آب ممزوج مىكنند و به صورت حب‌هائى گلوله‌گلوله درمىنمايند . اين حب‌ها بيشتر براى افراد گرم مزاج و صفراوى به كار برده مىشوند هر دو نوع اين حب‌ها ضمن خواص اصلى خود سبب لينت مزاج هم خواهند شد نوع اول مزاجش گرم و خشك و نوع دوم تقريبا مزاج معتدل مايل به گرم دارد مقدار خوراك از اين حب‌ها براى افراد بالغ هشت عدد است و ساير افراد بتناسب سن و بنيه خود از اين حب‌ها خواهند خورد لكن اگر هر روز خورده شوند مقدار خوراك 4 عدد است .\r\n\r\nحب زعفرانى :\r\nبراى ساختن اين حب زعفران يك مثقال ( پنج گرم ) و ترياك دوازده نخود ( 5 / 2 گرم ) هر دو را پودر كرده با كمى آب به صورت حب‌هائى به اندازه كمى از عدس بزرگتر درمىآورند اين حب‌ها داروى خوبى براى قطع اسهال‌هاى مختلف مىباشند و مقدار خوراك از اين حب‌ها روزانه 4 عدد است كه مىتوان اين چهار عدد را در دو نوبت خورد ( چهار عدد صبح و چهار عدد عصر ) .\r\n\r\n","description":"","footnote":"","page_name":" 298 ","page_number":298},
  {"content":"\r\n\r\n\r\nحب جدوار :\r\nداروئى است قوى و سمى لكن مداواكننده بسيارى از بيمارىهاى صعب العلاج مىباشد اگر زير نظر متخصصين مربوط و افرادى كه بارها از اين دارو تجويز كرده‌اند انجام شود خطرى ايجاد نمىكند در غير اين صورت تجويز اين دارو صلاح نيست حقير خود شاهد مداواى تعداد زيادى از بيماريهاى سخت‌علاج مانند داء الصدف ( پسوريازيس ) و امثال آنها با اين حب‌ها بوده است و چون مردم زمان حاضر تقريبا طاقت خوردن اين حب‌ها را ندارند از دستور درست كردن آن خوددارى مىشود .\r\n\r\nحب كبريتى :\r\nكرچك هندى هشت مثقال ، زنجبيل و دار فلفل و فلفل از هركدام دو مثقال ، تنكار بريان‌شده 5 / 7 گرم .\r\nمقدار پنج مثقال از مغز كوچك را كه پرده وسط آن بيرون آورده شده در ظرفى كه مسى نباشد ريخته و مقدارى شير بالاى آن مىريزند كه روى كرچك را بگيرد تا 24 ساعت بماند بعد آن را صاف كنند و آب صاف‌شده بيرون بريزند و تا سه مرتبه اين كار را انجام دهند تا مدت سه روز ضمنا بقيه اجزاء را خوب پودر كنند و پودر را با كرچك مذكور و آب تربد به صورت حب‌هائى به اندازه فلفل سياه درآورند .\r\nمقدار خوراك از اين حب‌ها از يك تا پنج عدد است و چون مردم زمان حاضر چندان استقامت و بنيه‌اى ندارند بهتر است پنج عدد نخورند . اين حب‌ها مسهل قوى است و در بيماريهائى نظير سكته و فلج اعضاء بدن و دردهاى مفصلى مزمن اثر خوبى دارند و همراه اين حب‌ها بايد نان و چائى و دوغ خورده نشود و دستور روزى را كه بيمار مسهل خورده است بايد در نظر گرفته به كار بندند .\r\n\r\nحب انجبار :\r\nبراى درست كردن اين حب پوست ريشه انجبار را بجوشانند تا آب جوشانده به حد غلظت برسد سپس آن را به صورت حب‌هائى به قدر نخود درآورده و در زير سرپوش شيشه‌اى در آفتاب خشك نمايند . اين حب‌ها سرخ ياقوتى رنگ است و مصرف درمانى فراوان دارند از جمله جهت جلوگيرى از خون‌ريزيهاى داخلى و بهبود اسهال‌هاى صفراوى و ترميم قسمتى از بدن كه گوشت آن كنده شده باشد به كار برده مىشود .\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nمقدار خوراك از اين حب‌ها روزانه بطور متوسط 4 تا 6 عدد است .\r\n\r\nحب جالينوس ( حب قواى جنسى ) :\r\nريشه شقاقل ، تخم پياز سفيد ، جوانه درخت خرماى نر را بطور مساوى گرفته بكوبند خوب پودر شود و مقدارى مغز سر گنجشك به اين پودر اضافه كرده و بهم زنند تا به صورت خمير درآيد سپس آن را را به صورت حب‌هائى درآورند و خشك كنند يا تازه مصرف نمايند هنگام مصرف بايد چند عدد از اين حب‌ها را با قدرى عصاره گياه ريحان بخورند و اگر ريحان تازه در اختيار نباشد مقدارى ريحان خشك را بجوشانند صاف كنند و از جوشانده آن هر نوبت مقدارى را با تعدادى از حب‌هاى جالينوس بخورند قواى جنسى را به‌خوبى تقويت مىكند .\r\n\r\nحب سرفه :\r\nاين حب براى سرفه‌هاى شديد و نفس‌تنگه مفيد است و آواز انسان را هم نيكو مىكند . مغز بادام شيرين ، دانه كتان ، حب صنوبر ( يا ميوه صنوبر ) از هركدام هشت گرم كتيراى گون و صمغ عربى از هركدام چهار گرم ، رب سوس دو گرم و اگر موجود باشد فانيذ 16 گرم مجموع را خوب بكوبند و با آب رازيانه به صورت حب درآورند هنگام نياز تعدادى از اين حب‌ها را در دهان گذاشته بمكند .\r\n\r\nحب سرفه‌هاى كهنه :\r\nصمغ عربى ، كتيراى گون ، مغز بادام شيرين پوست كنده ، به‌دانه ، رب سوس ، نشاسته ، حب صنوبر ، تخم خرفه از هركدام حدود دوازده گرم ، باقلاى پوست‌گرفته بيست گرم مجموع را بكوبند پودر شود و با لعاب اسفرزه به صورت حب درآورند افرادى كه سرفه‌هاى كهنه دارند از اين حب‌ها مرتب در دهان گذاشته بمكند ضمنا هر غذائى كه تند باشد يا ترش باشد يا زياد چرب باشد براى آنان مضر است و هندوانه و خربزه و انگورهاى شيرين براى آنان خوب نيست و مدتى همراه استفاده از اين حب‌ها از غذاهاى لعاب‌دار استفاده كنند . اگر مقدار بيشترى از اين حب‌ها لازم باشد بايد نسبت مقدار داروها را اضافه كنند .\r\n\r\n","description":"","footnote":"","page_name":" 300 ","page_number":300},
  {"content":"\r\n\r\n\r\nحب بوى بد دهان در بيمارى بخر ( بدبوئى مزمن دهان ) :\r\nپوست تازه بالنگ ، برگ فرنجمشك ، سنبل الطيب ، قرنفل ، جوز بوّا ، نارمشك ، هل سفيد ، كبابه چينى ، زنجبيل ، بسباسه ، سعد كوفى از هركدام بطور مساوى مجموع را پودر كرده با گلاب مخلوط كرده به صورت حب‌هائى درآورند اين حب‌ها را در داروخانه نگهدارند . افرادى كه دهانشان بوى بد مىدهد اگر مربوط به عفونت لثه‌ها باشد بايد لثه‌ها را مداوا كنند و اگر مربوط به معده باشد ابتدا بايد با تجويز منضج و مسهل‌هاى پاك‌كننده دستگاه گوارش را كاملا از اخلاط و فضولات پاك كنند سپس روزانه از حب‌هاى مذكور در دهان گذاشته بمكند و آن را بخورند داروى بسيار خوبى است براى بوى بد دهان .\r\n\r\nحب بندآورنده خونريزى :\r\nكهربا ، صمغ عربى ، طباشير از هركدام 40 گرم پوست ريشه انجبار و نشاسته از هر كدام 120 گرم مجموع را بكوبند خوب پودر شود با آب برگ بارهنگ يا آب به‌دانه ( ژله حاصل از حل شدن به‌دانه در آب ) مخلوط كرده به صورت حب‌هائى درآورند به‌طورىكه هر حب به قدر نخود كوچكى باشد هنگام خونريزى هر نوبت پنج تا ده عدد از اين حب‌ها را افراد بالغ مىتوانند ميل كنند .\r\n\r\nحب سرعت انزال و افزايش قدرت جنسى :\r\nهل ، جوز بوّا ، دارچين از هركدام 120 گرم فوفل و گل سرخ از هركدام 80 گرم صندل سفيد و مشك از هركدام 5 گرم مجموع را بكوبند پودر شود با گلاب مخلوط كرده به صورت حب‌هائى به قدر نخود درست كنند و در سايه خشك نمايند و روزى يكى صبح و يكى شب بخورند و هنگام مجامعت يكى از اين حب‌ها را در دهان گذاشته نگهدارند و بتدريج بخورند .\r\n\r\nپودرها\r\n\r\nپودر قاطع خونريزى داخلى :\r\nدر خونريزىهاى متوسط كه زياد شديد نباشند مىتوان ريشه انجبار را پودر كرده و هر نوبت صبح و ظهر و عصر مقدار يك مثقال از اين پودر را در دهان ريخته مقدارى آب از بالاى آن بخورند . لكن اگر خونريزىهاى داخلى شديد باشد مثلا از مثانه يا از كليه\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nيا از شش و غيره باشد مىتوان كندر و سندروس و ريشه انجبار و صمغ عربى و رب سوس و كهربا را پودر كرده روزى سه بار و هربار يك قاشق مرباخورى تقريبا پنج تا ده گرم را در دهان ريخته مقدارى بارهنگ دم كرده از بالاى آن بخورند .\r\n\r\nپودر آفت :\r\nزاج سفيد و نمك طعام و حنا را پودر كرده بطور مساوى مخلوط كنند و هر نوبت پس از قدرى مضمضه داروهاى غرغره مربوط به آفت مقدارى از اين پودر را روى تاولهاى آفتى بپاشند قدرى نگهدارند بعد تف كنند اين پودر ويروسهاى آفتى را بسرعت خواهد كشت .\r\n\r\nپودر سستى لثه‌ها :\r\nجهت محكم شدن لثه‌هائى كه سست شده‌اند . دانه گل سرخ مازو ، كندر ، عدس و دانه اقاقيا را بطور مساوى پودر كرده عند الزوم روى لثه‌هاى سست شده روزى دو سه بار بپاشند قدرى نگهدارند تف كنند و اين عمل را روزى چند بار انجام دهند .\r\n\r\nپودر نيكوكننده رخسار :\r\nمقدارى بهمن سرخ و اگر نباشد بهمن سفيد را با 5 / 1 وزن آن نمك طعام پودر كرده در ظرفى نگهدارى كنند . هنگام مصرف مقدارى از اين پودر را با شربت عسل ( عسل محلول در آب ) مخلوط نموده به چهره بمالند و از داروهاى نيكوكننده رنگ رخسار هم بخورند ، سب نيكو شدن رنگ رخسار خواهد شد .\r\n\r\nپودر انفيه :\r\nمقدارى ريشه كندش و گل بنفشه را بطور مساوى پودر كرده در ظرف تميزى نگهدارى كنند و هنگام مصرف مقدارى از اين پودر را در بينى بكشند عطسه مىآورد .\r\n\r\nپودر رنگين دانه‌هاى سياه پوست بدن :\r\nفضله كبوتر كه آلودگى ديگرى نداشته باشد خشك كرده با برابر آن پودر زرنيخ مخلوط مىكنند هنگام مصرف از اين پودر با سركه مخلوط كرده روزى دو سه بار روى سياهىهاى پوست بمالند لكه‌ها و رنگين‌دانه‌هاى پوستى را بهتر از داروهاى ديگر خواهد بود .\r\n\r\n","description":"","footnote":"","page_name":" 302 ","page_number":302},
  {"content":"\r\n\r\n\r\nپودر صندل :\r\nصندل سرخ يا صندل سفيد را بكوبند خوب پودر شود در داروخانه نگهدارند هنگامى كه بيمار تب شديد داشته باشد با سركه مخلوط كرده روى پيشانى و پاها بمالند تب را نقصان مىدهد و در بيماريهاى قلبى با گلاب مخلوط كنند روى قلب بمالند و مختصرى هم بخورند سبب تقويت قلب خواهد شد .\r\n\r\nپودر طبى اشتهاآور :\r\nگلپر پنج گرم ، تخم ترب سى گرم ، زنجبيل بدون ريشه دو و نيم گرم هل دو و نيم گرم مجموع را پودر كرده در ظرف تميزى نگهدارى كنند هنگام صرف غذا مقدارى از آن را روى غذا بپاشند و بخورند هم سبب تحريك اشتها مىشود و هم قواى جنسيّت را افزايش مىدهد .\r\n\r\nپودر رنگى ( گرد رنگى ) :\r\nاين پودر از برگ گياهى بنام گل رنگ بدست مىآيد بعضى آن را بنام رنگ در بازار مىفروشند و اين پودر با حناى بىرنگ فرق دارد . در طب سنتى از اين پودر در مداواى زخمها استفاده مىشود زخم‌هايى كه ترشح زياد دارند هنگامى كه با روغن اسود كه براى ترميم زخمها به كار برده مىشود جهت خشك شدن ترشحات زيادتر از حال طبيعى در نقطه‌اى كه ترشح زياد دارد پاشيده مىشود . هنگامى كه زخمهاى سوخته را با روغنى چرب مىكنند مقدارى از اين پودر را بالاى روغن مىپاشند .\r\n\r\nپودر خشك‌كننده چركهاى كهنه :\r\nبعضى از زخمها كه مدت طولانى از آنها عفونت خارج مىشود و بسادگى عفونت خشك نمىشود در اين صورت اگر پر مرغ خانگى را بسوزانند تا به خاكستر تبديل شود از اين پودر بر زخمهاى عفونى مذكور بپاشند سبب خشك شدن چرك و بهبودى عفونت مىگردد .\r\n\r\nپودر خون‌دماغ ( پودر رعاف ) :\r\nمازو دو برابر كافور و زاج سفيد هركدام يك برابر مجموع را پودر كرده در ظرفى نگهدارى مىكنند هنگام خونريزى از بينى از اين پودر با آب نعناع تازه ( يا نعناع خشك جوشانده شده ) مخلوط گردد و در بينى بچكانند و ادامه دهند تا خونريزى را بند آورد و هنگامى كه بينى خونريزى ندارد بايد با روغن بادام شيرين يا روغن بنفشه بادام داخل\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nبينى را چرب كنند تا از خونريزى مجدد جلوگيرى شود .\r\n\r\nپودر پارگى ناف :\r\nاسفند و جفت را بطور مساوى بكوبند خوب پودر شود در داروخانه نگهدارند هنگام لزوم مقدارى از اين پودر را با قدرى شير گرم مخلوط كنند و گرماگرم روى ناف گذارند و ببندند و صبح و شب عوض كنند و ادامه دهند تا ناف سر جاى خود محكم شود .\r\n\r\nپودر خط يا گرد خط يا پودر خمير ختمى :\r\nآرد جو دو برابر گل ختمى از نظر وزن يك برابر اسفرزه يك دهم برابر مجموع را پودر كرده هنگام مصرف با شير خمير كنند و براى كورك و ساير زخمها كه هدف رسيدن و دهن باز كردن آنهاست بگذارند و ادامه دهند تا ورم دهن باز كند و عفونت آن اخراج گردد . لكن براى ورم‌هاى محكم‌تر بهتر است بجاى آرد جو آرد باقالا قرار دهند و بزرك و مقدارى گل بابونه و پودر صدف كك ( گوش ماهى ) به دارو اضافه كنند و با شير درآميخته بالاى ورم‌هاى صلب بگذارند و ادامه دهند تا ورم نرم شده و دهن باز كند .\r\n\r\nپودر بهق :\r\nگل گوگرد و نمك طعام و زاج سفيد را بطور مساوى اخذ و بكوبند خوب پودر شود از اين پودر يك روز در ميان صبح و عصر با سركه انگورى مخلوط نموده بر لكه‌هاى بهقى يا برصى بمالند و پياز عنصل را هم با سركه يك روز در ميان بمالند و شحم حنظل را بجوشانند و از آب صاف‌شده هر روز روى لكه‌ها بمالند . لازم است از داروهاى مقوى مغز و اعصاب هم در مداواى اين بيمارى استفاده شود .\r\n\r\nپودر ديگر رعاف :\r\nرعاف يعنى خون‌دماغ يا خونريزى از مخاط بينى . اين پودر عبارتست از پودر گلبرگهاى خشك شده گل شقاق . هنگام خونريزى از بينى بايد مقدارى از اين پودر را در بينى بپاشند يا فوت كنند و بينى را بگيرند تا خونريزى بند آيد ضمنا مىتوان مقدارى از اين پودر را جوشانده و پس از خنك شدن به پيشانى بمالند در جلوگيرى از خون‌ريزى كمك خواهد كرد .\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nپودر جلوگيرىكننده از خونريزيهاى زيادتر از حال طبيعى در زنان :\r\n( پودر كثرت طمث ) جهت تهيه اين پودر جوز بوّا و قرنفل از هركدام ده گرم و زعفران دو و نيم گرم ( 5 / 2 گرم ) هر سه را پودر كرده سه قسمت كنند و زنانى كه به ناراحتى فوق الذكر مبتلا هستند اين مقدار دارو را بايد سه قسمت كنند و هر قسمت را يك روز صبح ناشتا بالاى مقدارى قويماق زنانه كه براى زائو درست مىكنند بپاشند و بخورند و اين عمل را تا سه روز ادامه دهند .\r\n\r\nپودر عظمى ( پودر پوكى استخوان ) :\r\nاستخوان قلم پاى گوسفند را پس از گرفتن چربى آن بالاى آتش گذاشته و بسوزانند تا به زغال تبديل گردد سپس دو برابر وزن از اين ذغال را با يك برابر سورنجان بكوبند خوب پودر شود افراد بالغ به قدر يك قاشق چائىخورى از اين پودر را روزى يك بار صبح ناشتا بخورند و به مدت چند روز ادامه دهند اين دارو براى بيمارى استوپروز يا پوكى استخوان و دردهاى استخوان‌ها و مفاصل و سائيدگى مفيد و داروى خوبى است .\r\n\r\nپودر فيلگوش :\r\nبرگ فيلگوش را خشك كرده بكوبند پودر شود در داروخانه نگهدارند اگر مقدارى از اين پودر را با قدرى آبگرم مخلوط كرده روى اورام صلب بگذارند و ادامه دهند معمولا ورم‌هاى محكم را تحليل خواهد برد لكن در فصل بهار و تابستان كه گياه فيلگوش در صحارى موجود است بهتر است برگ تازه را بكوبند و روى ورم گذارند سبب تحليل رفتن ورم مىشود .\r\n\r\nپودر ناخن‌هاى سست و شكننده :\r\nاگر سرنج يك برابر و گرد واجب پنج برابر را باهم مخلوط كنيم پودر ناخن بدست مىآيد در مداواى ناخنهاى سست و شكننده مقدارى از اين پودر را با مغز قلم گاو مخلوط مىكنند تا به صورت پماد يا خميرى درآيد از اين خمير شبها روى ناخنها مىگذارند تا صبح بماند و چند شب ادامه دهند معمولا سبب بهبودى ناخن خواهد شد .\r\n\r\n","description":"","footnote":"","page_name":" 305 ","page_number":305},
  {"content":"\r\n\r\n\r\nپودر گشنيز :\r\nتخم گشنيز را پودر كرده بسته‌بندى كنند و هر بسته نيم مثقال تا يك مثقال باشد افرادى كه به سرگيجه‌هاى صفراوى مبتلا هستند پس از خوردن منضج و مسهل‌هاى صفراوى روزى يك بسته از اين پودر را با قدرى شربت سكنجبين بخورند و چند روز ادامه دهند سرگيجه به كلى از بين خواهد رفت . اگر بسته‌ها نيم مثقالى باشد روزى دو نوبت صبح و عصر بخورند .\r\n\r\nپودر بادرنجبويه :\r\nبرگهاى جوان و گلهاى بادرنجبويه را ابتدا خشك و سپس پودر كرده در داروخانه نگهدارى كنند و هنگام لزوم به بيمار بدهند مقدار خوراك اين پودر يك قاشق مربا خورى مىباشد كه روزى دو نوبت مىتوان خورد اين پودر را با آب ميوه يا ماست يا عسل مخلوط كرده مىخورند يا روى زبان ريخته آب يا شربتى از بالاى آن ميل كنند داروى خوبى است براى دردهاى داخل جمجمه و مراكز عصبى را تقويت كرده و هوش و حافظه و ادراك انسان را زياد مىكند .\r\n\r\nپودر فاكور :\r\nاين پودر درست شده از كافور و طباشير به مقدار مساوى و نشاسته دو برابر مجموع را پودر كرده در ظرف سربسته‌اى نگهدارى مىكنند كه اسانس كافور تصعيد نشود اين پودر را گرد فاكور يا پودر فاكور مىنامند داروى بسيار خوبى است براى زخمهاى عفونى و اورام گرم مزاج و التهاب و خارش پوست و لكه‌هاى قارچى و خارش‌هاى دموى و صفراوى بدن . از اين پودر معمولا با سركه انگورى يا آب‌ليمو به عضو مىمالند و در روغنهائى كه سوختگىها را چرب مىكنند نيز داخل مىنمايند و غير از مواد ياد شده استفاده‌هاى فراوان دارد .\r\n\r\nپودر جوشهاى گرم مزاج دهان و زبان :\r\nجوشها و زخمهاى گرم مزاج دهان غير از تاول‌هاى آفتى مىباشند اين جوشها يا زخمها سرخ‌رنگ‌اند و با خوردن غذاهاى گرم مزاج زياد مىشوند و مصرف داروها يا غذاهاى سرد مزاج جوشها يا زخمها را رو به بهبود مىبرد اين دارو درست مىشود از گلنار فارسى ، سماق كوهى ، پوست انار ، هليله زرد ، و برگ مورد كه مجموع را پودر مىكنند و در داروخانه نگه مىدارند و عند الزوم ضمن خوردن منضج و مسهل‌هاى سرد مزاج از اين پودر روزى چند بار روى سرخىها و زخمهاى دهان مىپاشند قدرى\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nنگه مىدارند بعد تف مىكنند و اين عمل را روزى چند بار انجام مىدهند و از غذاهاى گرم مزاج پرهيز مىكنند و اگر مقدارى پودر طباشير را هم روى جوشها بپاشند قدرى نگهدارند بعد تف كنند بهبودى جوش سريع‌تر مىگردد .\r\n\r\nپودر بازكننده عادت ماهانه :\r\n( در زنانى كه عادت آنان عقب افتاده است ) بسفايج و سياه‌دانه و گلپر را بطور مساوى گرفته بكوبند تا خوب پودر شود از اين پودر به صورت بسته‌هاى ده گرمى در داروخانه نگهدارى كنند و هنگام لزوم روزى يك بسته از اين دارو را با قدرى شير يا آب به مدت سه روز بخورند ضمنا شحم حنظل را بجوشانند و از آب صاف‌شده دارو با پارچه‌اى تميز كه به صورت فتيله درآورده‌اند چند شب به خود بگيرند و بخوابند عادت ماهانه باز خواهد شد و اگر باكره باشند مىتوانند پارچه‌اى را به آب جوشانده شحم حنظل آغشته كرده جلو رحم بگذارند و بخوابند و اين عمل را سه شب ادامه دهند و اگر با اين روش هم عادت باز نشود بايد مقل ارزق را در آتش ريخته طورى روى آن آتش قرار گيرند كه دود حاصل از سوخت مقل ارزق وارد رحم گردد اين دود هم ضد عفونى كننده داخل رحم است و هم بازكننده عادت ماهانه مىباشد . لازم به ذكر است كه از پودر بازكننده عادت ماهانه و جوشانده شحم حنظل براى اخراج بچه مرده از شكم مادر هم مىتوان استفاده نمود . اما قبل از استفاده از داروهاى نامبرده فوق لازم است بررسى شود كه زن باردار نباشد چون داروهاى فوق سبب سقط جنين خواهند شد .\r\n\r\nپودر ميوه بلوط :\r\nميوه بلوط را پودر كرده در داروخانه نگهدارند و در مداواى اسهال‌هاى شديد مقدارى از اين پودر را با پودر ريشه انجبار مخلوط كرده روزى دو سه بار و هربار پنج گرم از اين پودر را در دهان ريخته مقدارى آب از بالاى آن خورده شود و چند روز ادامه دهند سبب بند آمدن اسهال خواهد شد . اين دارو براى اسهال خونى هم مفيد است به شرط آنكه از رگهاى داخل روده پاره نشده باشد و خونريزى زياد شديد نباشد .\r\n\r\n","description":"","footnote":"","page_name":" 307 ","page_number":307},
  {"content":"\r\n\r\n\r\nپودر توتيا :\r\nپودر توتيا گرد سفيد رنگى است كه از روى دمگل گياه داروئى توتيا كه در جاهاى مرطوب نواحى كوهستانى مىرويد جمع‌آورى مىشود لكن نوعى توتيا در داروخانه‌هاى طب سنتى ساخته مىشود كه تقريبا مقدارى از خواص توتياى طبيعى را دارا مىباشد اين توتيا درست مىشود از دار فلفل پنج مثقال و اكسيد دوزنگ صد مثقال هر دو را مىكوبند خوب پودر مىشود و از پارچه‌اى مىگذرانند تا زبرى آن گرفته شود هنگام لزوم از اين پودر با ميل سرمه به چشم مىكشند . اگر به داروى فوق پنج مثقال پودر سنگ سرمه اضاه شود داروئى بنام جواهر دارو درست مىشود .\r\nمزاج اين دارو سرد است و براى چشم‌دردهاى گرم مزاج به كار برده مىشود .\r\n\r\nپودر استرخاء زبان :\r\nدانه ميوه كاج ده گرم ، خولنجان ده گرم ، زنجبيل پنج گرم ، فلفل سياه دو و نيم گرم مجموع را بكوبند در داروخانه داشته باشند هنگام لزوم مىتوان مقدارى از اين پودر را زير زبان ريخته يا بجوشانند صاف كنند و از آب دارو در دهان گرفته مضمضه كرده در بن زبان نگهدارند .\r\nپودر لعاب دارو : صمغ عربى يك برابر و قند يا شكر دو برابر ( اگر شكر طبيعى باشد بهتر است ) هر دو را پودر كنند و از پارچه‌اى عبور دهند و صبح و شب در چشم بريزند .\r\nاين دارو بيشتر براى ورم ملتحمه و سرخى چشم به كار برده مىشود .\r\n\r\nپودر مقوى قواى بينائى :\r\nهليله سياه دو برابر و آمله پوست گرفته شده ( هسته آن را جدا كرده و دور انداخته باشند و پوست روى هسته را استفاده كنند ) يك برابر هر دو را بكوبند پودر شود و از پودر حاصل روزى ده گرم را با قدرى روغن بادام شيرين اصل صبح ناشتا بخورند و مدتى ادامه دهند نور چشم را زياد مىكند .\r\n\r\nبخورها\r\nداروهائيكه به صورت بخور از آنها استفاده مىشود بسيارند ما در اين بحث بذكر چند نمونه اكتفا مىكنيم .\r\n\r\n","description":"","footnote":"","page_name":" 308 ","page_number":308},
  {"content":"\r\n\r\n\r\nاسطوخودوس :\r\nبخور اسطوخودوس سبب خشك شدن ترشحات زيادتر از حد طبيعى بينى شده و چون اين گياه تا حدودى گرم مزاج است براى افرادى كه مزاج سرد دارند مفيد است و افرادى كه سردردهاى سرد مزاج و ميكرنى دارند و افرادى كه عفونت‌هاى كهنه در سينوسهاى آنان هست و افرادى كه حساسيت‌هاى مخاط بينى دارند مىتوانند از بخور اين گياه استفاده كنند . هنگام بخور بهتر است اين گياه را در آبى كه در حال جوشيدن است بريزند و پارچه‌اى را بسر كشيده سر و صورت را بالاى آب در حال جوشيدن بگيرند بخار گرم دارو وارد بينى شود تا سينوسها را تحت تأثير قرار دهد و قدرى صبر كنند تا خوب عرق نمايند سپس سر و روى خود را بپيچند و جلو سرما نروند و باد خنك به صورت ندهند و آب يا نوشيدنى خنك نخورند و استراحت كنند تا عرق بدن به كلى خشك گردد .\r\n\r\nمرزنگوش ( مرزنجوش ) :\r\nبخور اين گياه هم به همان صورتى كه در اسطوخودوس شرح داده شده انجام مىشود اين گياه هم براى سردردهاى سرد مزاج و آبريزش‌هاى سرد مزاج و عفونت‌هاى سينوسى مفيد است .\r\n\r\nقهوه :\r\nبخور دانه قهوه يا برگها و سرشاخه‌هاى جوان گياه قهوه براى سردردهاى گرم مزاج و التهاب‌هاى مخاط بينى و سرماخوردگى و حساسيت‌هاى گرم مزاج مفيد است بخور قهوه تقريبا خشك‌كننده هم مىباشد .\r\n\r\nگشنيز :\r\nتخم گشنيز را ابتدا بايد بكوبند پودر شود سپس از اين پودر براى بخور استفاده كنند ضمنا مىتوان از شاخه و برگها و جوانه‌هاى تازه اين گياه هم بعنوان بخور استفاده نمود مزاج اين گياه سرد و تر است و براى التهاب‌هاى گرم مزاج استفاده مىشود و گرفتگىهاى بينى را باز مىكند .\r\n\r\nزوفا :\r\nاين گياه گرم مزاج است و بخور آن براى آبريزش‌هاى سرد مزاج و سردردهاى سرد مزاج و درد پيشانى مفيد است .\r\n\r\n","description":"","footnote":"","page_name":" 309 ","page_number":309},
  {"content":"\r\n\r\n\r\nسركه :\r\nبعضى سردردها در اثر حرارت مزاج عارض مىشوند و علامت آنها خشكى دهان و سرخى چشم و سرگيجه و زردى غليظ يا سرخى بول و ساير علائم وجود حرارت مىباشد بخور سركه در تسكين اين سردردها مفيد است ضمنا لازم است كه افراد نامبرده از داروهاى جوشانده سرد مزاج و ضد صفرا و حرارت هم استفاده كنند .\r\n\r\nداروهاى متفرقه\r\n\r\nشياف بواسير :\r\nمقل ارزق ده مثقال ، كوهان شتر بيست مثقال ، زرده تخم‌مرغ سه عدد ، سورنج يك مثقال مجموع را با مقدارى پنبه آن‌قدر بكوبند تا خوب مخلوط شود بعد آن را به صورت شيافهائى به اندازه هسته خرما و قدرى بزرگتر درآورند و براى افراد مبتلا به بواسير چند عدد از اين شيافها را شبى يك عدد به خود گرفته و بخوابند معمولا دكمه بوسير را تحليل خواهد برد .\r\n\r\nسكه‌هاى سربى :\r\nفلز سرب اثر خاصى در تحليل بردن اورام بدن دارد لذا از فلز سرب سكه‌هائى كه تقريبا قطور و سنگين باشند باندازه‌هاى مختلف درست مىكنند از اين سكه‌ها براى تحليل بردن اورام جموم كه در مفاصل بوجود مىآيند استفاده مىشود متناسب با بزرگى ورم از اين سكه‌ها را روى ورم گذاشته و مىبندند آن‌قدر اين سكه روى ورم مىماند تا ورم را كاملا تحليل ببرد .\r\n\r\nداروى تقويت‌كننده موى سر :\r\nزنجبيل و بلوط و برگ مورد و بليله و آمله را بطور مساوى گرفته بكوبند پودر شود هنگام لزوم مقدارى از اين پودر را بجوشانند صاف كنند و از آب صاف شده صبح و شب به بن موها بمالند و مدتى ادامه دهند سبب تقويت پياز مو شده و از ريزش موها هم جلوگيرى مىكند .\r\n\r\n","description":"","footnote":"","page_name":" 310 ","page_number":310},
  {"content":"\r\n\r\n\r\nداروى جمع‌كننده ليف مقعد :\r\nدر بعضى افراد قسمت تحتانى روده فراخ كه راست روده ناميده مىشود به استرخاء مبتلا شده و سستى عضلات و اعصاب جمع‌كننده آن سبب مىشود كه قسمتى از راست روده همراه مقعد از بدن بخصوص در هنگام اجابت مزاج بيرون آيد اولا اين افراد بايد از غذاها و دواهاى شل‌كننده پرهيز كنند در ثانى مزاج آنان نبايد خشك باشد ثالثا از داروها و معاجين گرم و تقويت‌كننده اعصاب بايد استفاده كنند ضمنا مقدارى برگ مورد و جفت و پوست چوبى پسته و مازو را گرفته بجوشانند صاف كنند ابتدا تفاله آن را روى ليف مقعد گذارند و سپس پارچه‌اى را به آب دارو مرتب آغشته كرده روى مقعد گذارند و مقدارى از اين آب دارو را براى بيمار تنقيه كنند و نبايد بگذارند كه ليف مقعد مدت زيادى از بدن بيرون ماند بلكه هر زمان كه بيرون آيد بايد آن را با دست يا وسيله‌اى به داخل بدن بفرستند .\r\n\r\nداروى پاشويه براى سردردهاى ساده :\r\nمقدارى گل ختمى و گل بنفشه و مختصرى اسفرزه و سبوس گندم را با چند ليتر آب بجوشانند تا قدرى بجوشد سپس پاها را گرماگرم در آن بگذارند سردرد را تقليل يا تسكين مىدهد اين پاشويه بيشتر براى سردردهاى گرم مزاج مفيد واقع مىشود .\r\n\r\nگل قند :\r\nبرگ گل سرخ محمدى يك برابر و عسل از نظر وزن دو برابر هر دو را خوب مخلوط كنند و خوب بهم زنند و مدت چهل روز در ظرف شيشه‌اى سربسته در آفتاب تابستان گذارند و هرچند روز يك بار آن را خوب مخلوط كنند كه به صورت ملقمه درآيد سپس در ظرف تميزى ريخته و در جاى خشك و خنك نگهدارى كنند اين دارو اثرات درمانى فراوان دارد من جمله داروى خوبى است براى افراد سرد مزاج كه يبوست مزمن داشته باشند .\r\n\r\nداروى نفس تنگه ( ضيق النفس يا آسم ) :\r\nاگر تنگى نفس تازه باشد و از علائم سرماخوردگى و حرارت زياد بدن باشد پائين آمدن زياد حرارت بدن و رفع سرماخوردگى خود سبب بهبودى تنگه نفس مىگردد لكن اگر تنگه نفس ادامه يافت و درازمدت شد لازم است كه ريشه‌يابى شود اگر در اثر ناراحتى قلب باشد مداواى قلب سبب مداواى نفس تنگه خواهد شد اگر در اثر شدت حرارت ششها باشد كه با داروهاى لعابدار سرد مزاج و انداختن زالو روى سينه و پرهيز از\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nغذاها و داروهاى گرم مزاج تنگى نفس مداوا خواهد شد . امّا اكثر نفس تنگه‌هائى كه به صورت مزمن درمىآيند سرد مزاجند و داروى زير براى آنان مفيد مىباشد . ريشه بسفايج ده گرم ، انسيون ده گرم ، ريشه پوست گرفته اصل سوس بيست گرم مجموع را پس از قدرى كوبيدن با حدود 8 استكان يا 4 ليوان آب بجوشانند تا تقريبا نصف آب بخار شده و نصف ديگر باقى بماند صاف كرده يك ليوان صبح و يك ليوان عصر از آب صاف‌شده بخورند و اين عمل را چند روزى ادامه دهند ضمن رعايت ساير امور مربوط به اين بيمارى اكثر مواقع مشاهده مىشود كه نفس تنگه بهبودى حاصل مىكند .\r\n\r\nداروى جلوگيرىكننده از سقط جنين :\r\nاين دارو براى زنانى كه قادر به نگهدارى جنين خود در شكم به مدت نه ماه نيستند و در اثر ضعف اندامهاى نگهدارنده طفل سقطهاى مكرر دارند داروى خوبى است و سبب تقويت اعضاء و اندامهاى نامبرده شده و ادامه حيات طفل را در شكم مادر ممكن مىسازد مرواريد ، كهربا ، صندل سرخ ، صندل سفيد ، درونج عقربى عفص ، ريشه انجبار از هريك پنج مثقال ، عنبر اشهب بيست گرم ، آب‌غوره سى مثقال ، نبات شاخه پنجاه مثقال ، عسل بيست مثقال ، ورقه نفره بيست عدد مجموع را بكوبند پودر شود و از روز اول باردارى يعنى از زمانى كه از باردارى مطلع مىشوند تا چهل روز روزى يك مثقال از اين دارو را با حدود ده مثقال گلاب بخورند .\r\n\r\nداروى ورم سرد مزاج بيضه و محكم‌كننده پرده روده‌بند و جلوگيرىكننده از فتق يا اضافه شدن آن ضمنا بادشكن هم مىباشد :\r\nتخم كرفس ، اسپند ، انسيون ، مصطكى ، زعفران از هركدام چهار گرم ، پوست هليله زرد ، آمله ، مقل ارزق ، فراساليون ، اذخر مكى ، قسط ، زرنباد ، درونج عقربى اسارون از هركدام دوازده گرم مجموع را بكوبند پودر شود از صافى ريزى عبور دهند سپس با آب سداب درهم آميخته به صورت حب درآورند و هر روز به مقدار 4 گرم از آن را بخورند .\r\n\r\nدستور ساختن روغن گوگرد :\r\nمقدارى گوگرد شفاف را خوب بكوبند تا پودر شود آن را در يك ظرف سفالى ريخته و پهن مىكنند و بالاى آتش ملايمى مىگذارند تا كمى گرم شود بعد حدود سه برابر وزن آن شير تازه دوشيده را روى آن ريخته و مجموع را در يك ظرف فلزى لوله‌دار يا لبه‌دار\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nريخته و اتش بزنند يا بالاى آتش تند بگذارند و ظرف را كمى كج نگهدارند روغنى كه از آن مىچكد در ظرفى جمع‌آورى نمايند و در شيشه‌اى در بسته ريخته و نگهدارى كنند تا بموقع از آن استفاده شود اين روغن جهت مداواى دردهاى مفصلى و اعضاء فلج شده يا نيمه فلج و سرى اعضاء بدن مفيد بوده و قارچهاى پوستى را هم كشته و از بين مىبرد .\r\n\r\nطرز ساختن حب كبريتى :\r\nكرچك هندى هشت مثقال ، زنجبيل بدون ريشه و خوش مغز سه مثقال ، فلفل سياه و دار فلفل از هركدام دو مثقال ، تنكار بريان شده يك و نيم مثقال .\r\nابتدا كرچك هندى را كه نوعى كرچك است و مسهلى است قوى و به ظاهر شبيه به كرچك ايرانى مىباشد پرده وسط آن را بيرون كنند و در ظرفى كه مسى نباشد ريخته و مقدارى شير در بالاى آن بريزند بقدرى كه روى آن گرفته شود بعد از بيست و چهار ساعت شير را بيرون بريزند و اين عمل را سه بار تكرار كنند تا مواد سمى كرچك هندى در شير داخل شده و دور ريخته شوند سپس تنكار را كه پودرى سفيد رنگ است و آهنگران براى چسبانيدن دو تكه فلز به يكديگر از آن استفاده مىكنند در ظرفى ريخته روى آتش گذارند و حرارت دهند تا مانند آردى كه بو مىدهند حرارت ديده و بريان شود . ضمنا مقدارى تربد را كه ريشه گياهى است در مقدارى آب بجوشانند و صاف كنند و آب صاف‌شده را جهت درست كردن حب‌ها نگهدارند .\r\nهمه اجزاء دارو را خوب بكوبند و با آب تربد مخلوط نموده به صورت حب‌هائى به اندازه فلفل سياه درآورند اين حب‌ها را حب كبريتى نامند . مقدار خوراك از اين حب‌ها از يك تا پنج عدد است كه روزى يك بار مىخورند و در مصرف آن بايد بنيه بيمار در نظر گرفته شود و احتياط لازم را بايد داشته باشند و اگر فرد ضعيف باشد روزانه يك عدد كافى است . اين دارو مسهلى است قوى و چون مردم عصر حاضر نسبت به مردم قديم ضعيف‌تر مىباشند بهتر است روزى كه از اين دارو مىخورند در آن روز نان و چائى و دوغ و ميوه نخورند و بجاى غذا كته با گوشت آب‌پز بخورند . پزشكان سنتى در مداواى بيمارىهاى سخت علاج مانند سكته ، فلج ، دردهاى مفصلى شديد و كهنه آرتريت روماتوئيد و بعضى بيماريهاى ديگر از اين دارو استفاده مىكرده‌اند .\r\n\r\n","description":"","footnote":"","page_name":" 313 ","page_number":313},
  {"content":"\r\n\r\n\r\nحجر اليهود يا سنگ جهودان :\r\nحجر اليهود سنگى است كه براى دفع سنگها يا شنهاى كليه و مثانه و مجارى ادرارى به كار برده مىشود اين سنگ دو نوع است و هر دو نوع آن در آب محلول مىباشند نوعى از آن به شكل ميوه بلوط يا ميوه زيتون و مخطط است و از اين جهت است كه گاهى به آن حجر الزيتون هم گفته‌اند و اين نوع بيشتر براى دفع سنگهاى كليوى در مردان به كار برده مىشود نوعى ديگر تقريبا سفيد مايل به سرخ و غير مخطط است اين سنگ تقريبا به قدر يك گردو است و براى دفع سنگها يا شن كليه يا مثانه و مجارى ادرارى در زنان به كار برده مىشود . مقدار خوراك از اين دارو يك تا دو گرم است كه آن را پودر كرده با مقدارى آب گرم مىخورند .\r\n\r\nداروى قىآور :\r\nاگر تعداد پنج تا هفت عدد از دانه‌هاى داخل فلوس را بكوبند پودر شود اين پودر را در دهان ريخته مقدارى آبگرم يا شربت عسل ( عسل محلول در آب گرم ) از بالاى آن بخورند معده را تحريك كرده و سبب استفراغ و بيرون ريختن محتويات معده خواهد شد .\r\n\r\nپودر معالج لاغرى :\r\nاين دارو يكى از داروهاى مداواى لاغرى بشمار مىرود انزروت 32 گرم ، حجر البقر ( سنگ داخل كيسه صفراى گاو ) يك گرم ، پودر نارگيل ( 70 گرم ) مجموع را بكوبند پودر شود هشت قسمت كنند و روزى يك قسمت از آن را صبح ناشتا با دو عدد زرده تخم مرغ خانگى نيم‌پز بخورند به مدت هشت روز .\r\n\r\nشربت عناب :\r\nمقدارى عناب خوب رسيده را با قدرى آب آن‌قدر بجوشانند تا خوب له شود آن را بفشارند و صاف كنند آب صاف‌شده را مجددا بجوشانند تا به قوام آيد . شربت حاصل را شربت عناب گويند . اين شربت براى بيماران گرم مزاج و افرادى كه حرارت كبد دارند و يرقان و كهير و خارش‌هاى صفراوى بدن مفيد است و تا حدودى قند خون را هم پائين مىآورد .\r\n\r\n","description":"","footnote":"","page_name":" 314 ","page_number":314},
  {"content":"\r\n\r\n\r\nشربت صندل :\r\nبراى تهيه شربت صندل از نوع سفيد باشد يا سرخ ابتدا بايد صندل را بكوبند يا خوب لاشه لاشه كنند و به مدت چهل و هشت ( 48 ) ساعت در آب خنك بخيسانند بعد خوب بجوشانند تا مواد داروئى صندل وارد آب شود سپس آن را صاف كنند و آب صاف شده را مجددا با گلاب و عسل يا شكر نى بجوشانند تا به قوام آيد در ظرفى تميز و در جاى خنك نگهدارى كنند شربت حاصل كه شربت صندل ناميده مىشود داروى بسيار خوبى است براى قلب و اعصاب و تقويت عمومى بدن .\r\n\r\nشربت ديگرى مقوى قلب :\r\nافرادى كه به ضعف قلب و ضعف عمومى بدن مبتلا هستند جهت تقويت از شربت زير استفاده مىكنند . عصاره مويز سياه را بگيرند و با چهار برابر وزن آن آب سيب شيرين و مقدارى گلاب و هل و زعفران و قدرى عرق گاو زبان بجوشانند تا بقوام آيد در ظرف تميزى ريخته در يخچال نگهدارى كنند هنگام مصرف مقدارى از اين شربت را در آب خنك حل كرده بخورند .\r\n\r\nشربت فلوس :\r\nاين شربت داروى بسيار خوبى است براى سرفه‌هاى خشك و كهنه كه با تنگى نفس همراه باشد . براى درست كردن اين شربت عناب خوب و درشت ( 60 ) عدد ، انجير زرد ( 20 ) عدد ، سپستان هشتاد عدد ، پر سياوشان و گل گاو زبان از هركدام ( 40 ) گرم ، ريشه پوست گرفته شده شيرين‌بيان ( 80 ) گرم مجموع را با مقدارى آب بجوشانند تا نصف آب بخار شده و نصف ديگر بماند سپس مقدار يك‌صد و شصت گرم از مغز ميوه فلوس را در آن حل كرده مجددا صاف كنند و باز بجوشانند تا بقوام آيد در جاى خنك نگهدارى كنند و هنگام مصرف هم مىتوانند هر نوبت يك يا دو قاشق غذاخورى از اين شربت را روزى دو سه بار بخورند و هم مىتوانند در آب گرم حل كرده روزى چند بار بخورند و پرهيز غذائى مربوط به نوع سرفه خود را هم نگهدارند . اين شربت داروى بسيار خوبى است براى سرفه‌هاى خشك و عطش شديد و رقيق نمودن صفرا و اورام گرم مزاج اندامهاى داخلى بدن مانند ورم معده و التهاب معده كه بدون نفخ باشد . چون براى نفخ معده مضر است ) و ورم‌هاى معده كه در اثر حرارت معده باشند .\r\n\r\n","description":"","footnote":"","page_name":" 315 ","page_number":315},
  {"content":"\r\n\r\n\r\nشربت ساده فلوس براى سرفه‌هاى خشك :\r\nمقدارى مغز فلوس را در آب داغ حل كرده صاف كنند بعد مقدارى گل بنفشه طبى به آن اضافه كنند و بجوشانند تا نصف آب بخار شده و نصف ديگر باقى بماند صاف كنند و از آب صاف شده روزى سه بار با قدرى ترنجبين بخورند .\r\n\r\nچند نمونه از گياهان داروئى كه در جلد اول كتاب نامى از آنها برده نشده :\r\n\r\nخون سياوش :\r\nاين دارو شيرابه درختى است سرخ رنگ كه در هند و نواحى گرم زمين مىرويد گياهى است از تيره لاله و نام علمى آن ( در اكاناسنابارى ) مىباشد اين صمغ از ميوه رسيده گياه خودبخود به صورت قطراتى خارج مىشود و در برابر هوا بتدريج سخت مىشود و چون شكسته شود سطح شيشه‌اى شفاف و درخشانى دارد . از نظر شيميائى خون سياوش ماده‌اى رزينى است و در الكل محلول مىباشد . طبيعت اين دارو را در بعضى كتب گرم نوشته‌اند لكن پزشكان مجرب طب سنتى طبيعت اين دارو را سرد و خشك مىدانند . داروئى است قابض لذا براى اسهال‌هاى گرم مزاج بسيار مفيد است . براى شقاق مقعد از اين صمغ با زرده تخم‌مرغ مخلوط كرده به شقاق ضماد مىكنند . اگر از پودر اين دارو با سرمه مخلوط كنند و به چشم بكشند چشم را تقويت مىكند ( البته بايد مقدار خون سياوش كم باشد ) . ماليدن پودر اين صمغ بر لثه سبب تقويت لثه خواهد شد . ماليدن پودر اين دارو با داروهاى مربوط براى زخم‌هاى عفونى سبب بيرون ريخته شدن عفونت از عضو شده و عفونت را خشك مىكند .\r\nدر زمان قديم شيشه‌ها و اشياء بلورى خود را با اين صمغ رنگ مىكرده‌اند شيشه‌هاى قيمتى درست مىشده كه از عقيق شفاف‌تر و رنگين‌تر بوده و در زمان حاضر جزء شيشه‌هاى عتيق بشمار مىروند .\r\n\r\nخرزهره :\r\nخرزهره گياهى تقريبا زينتى و مصرف داروئى و درمانى هم دارد . چون اين گياه جزء گياهان سمى به شمار مىرود استفاده از اندامهاى اين گياه به صورت خوراكى بهتر است كه انجام نشود بلكه به صورت ضمادى بطور منفرد و يا همراه داروهاى ديگر به كار برده مىشود .\r\nطبيعت اين گياه گرم و خشك است . جوشانده برگها يا گل يا شاخه‌هاى جوان اين گياه و مخلوط آب صاف‌شده جوشانده با روغنى مانند روغن كرچك يا زيتون و ضماد\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nآن بر سرهاى كچل سبب از بين رفتن قارچ و كچلى و بهبودى بيمارى خواهد شد البته با رعايت ساير دستورات پزشكى مربوط به كچلى . اگر گلها و برگهاى جوان اين گياه را با قدرى آب و روغن زيتون بجوشانند تا آب به كلى بخار شود و روغن باقى بماند .\r\nروغن حاصل به صورت ضمادى براى دردهاى مفصلى و درد پشت مفيد مىباشد .\r\nدامها مانند گوسفند و بز از اين گياه نمىخورند و اگر بخورند مسموم خواهند شد و حشرات حتى المقدور از آن دورى مىكنند و از شيرابه آن نمىخورند .\r\n\r\nگياه آذربو - چوبك - اشنان :\r\nريشه اين گياه داراى مواد قليائى است و مردم قديم كه مواد شوينده و پاك‌كننده نداشته‌اند از پودر ريشه اين گياه براى شستشوى ظروف و البسه استفاده مىكرده‌اند .\r\nگياهى است سمى و به شدت عطسه‌آور و اگر پودر آن را ببويند و قدرى از آن وارد بينى شود سبب عطسه‌هاى پىدرپى خواهد شد . خوردن مقدار كمى از پودر ريشه اين گياه بوسيله زنان باردار سبب سقط جنين خواهد شد ، حتى اگر زن حامله مقدارى از اين پودر را وارد بينى خود كند ممكن است آن‌قدر عطسه بزند كه طفل خود را ساقط نمايد . اگر مقدارى از اين دارو را بجوشانند و در رحم زن باردار وارد كنند ظرف يك ساعت بچه خود را ساقط مىكند . اگر ريشه اين گياه را بسوزانند تا به خاكستر تبديل شود ضماد مخلوطى از اين خاكستر با سركه به محل درد بدن افرادى كه دردهاى مفصلى دارند سبب تسكين درد خواهد شد . اگر پودر اشنان را با سركه مخلوط كرده به محلى كه در اثر بيمارى داء الثعلب موى آن ريخته است بمالند سبب تحريك پياز مو و پوست شده و امكان بيرون آمدن مجدد موها را بيشتر مىسازد . اين گياه جزء گياهان سمى است و لازم است به صورت خوراكى از آن استفاده نشود . گاهى مشاهده مىشود كه زنان باردار براى سقط جنين خود مقدارى پودر چوبك مىخورند اين عمل منجر به مرگ طفل و مادر هر دو مىشود و اگر هركدام زنده بمانند ضايعات مغزى پيدا مىكنند .\r\n\r\nبيد :\r\nدرخت بيد چند نژاد مختلف دارد كه معروف‌ترين آنها بيد ساده ، بيدمشك و بيد مجنون مىباشند .\r\n\r\n","description":"","footnote":"","page_name":" 317 ","page_number":317},
  {"content":"\r\n\r\n\r\nبيد ساده :\r\nاين درخت در اكثر نقاط معتدل و مرطوب روى زمين مىرويد و بهترين نوع اين گياه آن است كه در كنار جويبارها مىباشند . اين گياه را اكثرا مردم ايران مىشناسند و نيازى به شرح خصوصيات ظاهرى آن نيست .\r\nطبيعت اين گياه سرد و تر است . بعنوان دارو بيشتر از جوشانده و برگها و ميوه و پوست شاخه‌هاى جوان آن و يا از عرق آن استفاده مىشود . سايه بيد سايه‌اى است مطبوع و خواب‌آور و براى افراد گرم مزاج و بخصوص در گرماى تابستان نشاطآور و فرح‌بخش است . پزشكان قديم افراد مبتلا به يرقانهاى گرم مزاج را چند روز روى برگهاى پهن كرده بيد مىخوابانيده‌اند بيمارى آنان فروكش مىنموده و اينجانب خود چند نمونه از آنها را مشاهده كرده است .\r\nآب جوشانده اعضاء تازه اين گياه داروئى است مدّر و بازكننده مجارى ادرارى در حبس البول ( بند آمدن ادرار ) گرم مزاج . افرادى كه به چشم آنان ضربه مىخورد و سرخ يا كبود و دردناك مىشود اگر ميوه درخت بيد را بكوبند و در روى چشم بگذارند در بهبود درد و رفع كبودى كمك موثرى خواهد كرد . خوردن عصاره برگ و پوست شاخه‌هاى جوان بيد براى اسهال‌هاى صفراوى و گرم مزاج و ساير بيماريهاى گرم مزاج و صفراوى مفيد مىباشد و بخصوص براى بيمارى كهير بسيار نافع است از برگ‌هاى درخت بيد صمغى خارج مىشود كه داروى خوب است براى درد چشم و درد كره چشم كه از حرارت باشد براى اين منظور صمغ تميز را جمع‌آورى كرده پودر مىكنند كه خوب نارين ( پودر ريز ) شود و زبرى نداشته باشد سپس از آن صبح و شب در چشم مىريزند .\r\nمقدار خوراك از عصاره برگ يا عصاره پوست تازه درخت بيد حدود ( 10 ده ) گرم و اگر بجوشانند از آب صاف شده دارو استفاده كنند يك استكان و اگر از عرق آن بخواهند استفاده كنند آن هم يك استكان براى افراد بالغ مىباشد .\r\nاين دارو براى افراد سرد مزاج مناسب نيست و اگر كسى خورده و ناراحت شده است مىتواند از گلاب و شكر و يا از شربت عسل براى از بين بردن ضرر آن استفاده نمايد .\r\n\r\nبيدمشك :\r\nشكل اين گياه تقريبا شبيه به بيد ساده است طبيعت اين گياه مانند بيد ساده سرد و تر است . در گل‌هاى آنكه در اوائل بهار ظاهر مىشوند اسانس معطرى موجود است كه با تقطير آن را از گل‌هاى بيد جدا كرده و بنام عرق بيدمشك در بازار به فروش مىرسانند . اين اسانس مقوى قلب و اعصاب و آرامبخش و كم‌كننده قند خون بوده و داروى خوبى براى افراد گرم مزاج مىباشد . اگر زالو وارد بدن شخصى شده و در حلق\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nاو چسبيده باشد اگر پوست يا برگ درخت بيدمشك را بجوشانند و از آب صاف‌شده آن غرغره كنند زالو از جا كنده مىشود و از حلق بيرون مىآيد و يا در معده مىافتد كه در صورت افتادن در معده با خوردن داروهاى كشنده زالو يا داروهاى قىآور آن را از معده بيرون مىكنند .\r\nعصاره بيدمشك داروئى است بسيار ملطف و اگر عصاره برگ يا شاخه‌هاى جوان آن را با روغن بادام شيرين بجوشانند تا عصاره آن بخار شده و روغن باقى بماند ، روغن حاصل براى نرم كردن پوست بدن و زخمها و خشكه‌هاى داراى التاب مفيد مىباشد ، بوئيدن گل بيدمشك سبب تقويت حس بويائى شده و تقريبا آرام‌بخش است جوشانده گل بيدمشك يا عرق بيدمشك براى سردردهاى گرم مفيد و براى سردردهاى سرد مزاج مضر است و براى اين منظور يا هدفهاى ديگر اگر بيدمشك نباشد مىتوان بجاى آن از گياه نيلوفر آبى استفاده نمود .\r\n\r\nاسارون :\r\nاسارون ريشه گياهى است پر گره و زرد رنگ و بيشتر در جنگلها مىرويد و در روى زمين گسترده مىشود گل آن بنفش و دانه‌هاى آن شبيه به دانه‌هاى گياه قرطم است و چند نژاد دارد .\r\nطبيعت اين گياه گرم و خشك است . اين دارو را گاه منفرد و گاه با داروهاى ديگر مىخورند داروى خوبى است براى بيماريهاى سرد مزاج مانند صرع ، لقوه ، فالج ، استرخاء ، خدر و تقويت مراكز عصبى و ناراحتىهاى عصبى سرد مزاج ، فراموشى ، دردهاى مفصلى سرد مزاج .\r\nاگر ريشه اسارون را پودر كنند و از پودر حاصل حدود 5 گرم را صبح‌ها با قدرى شير شتر بخورند قواى جنسى را به خوبى تقويت مىكند . مقدار خوراك از پودر اين گياه معمولا يك تا دو مثقال است اگر روزانه يك مثقال خورده شود مىتوان به خوردن آن ادامه داد . اين پودر را افراد سرد مزاج با شربت عسل مىخورند و اگر افراد گرم مزاج بخواهند استفاده كنند بايد با آب انار يا شربت رب انار بخورند .\r\n\r\nزنگى دارو :\r\nگياهى است از خانواده سرخس‌ها و ساقه زيرزمينى دارد و برگهاى آن مانند برگ سرخس در روى زمين گسترده است . گل و ميوه ندارد و برگهاى آن مانند بسفايج است . اين گياه در سنگلاخها و جاهاى سايه و تقريبا مرطوب مىرويد سطح زيرين برگ آن مايل به سرخى و سطح بالائى آن سبزرنگ است . برگها از روى ساقه زيرزمينى كه آن را\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nريزوم گويند روئيده و در سطح زمين گسترده مىشوند . طبيعت اين گياه گرم و خشك است . گياهى است محلل اخلاط و لطيف‌كننده بدن و مدّر بول و باز كننده مجارى بدن مانند مجارى صفراوى و ادرارى . داروى خوبى است براى سكسكه و يرقانهاى سرد مزاج . از اين گياه هم به صورت خوراكى و هم به صورت ضمادى استفاده مىشود . در مداواى ورم طحال اگر زنگى دارو را با شير طبخ كنند و به مدت چهل روز بخورند و مقدارى از آن را هم روى طحال بمالند ورم طحال را از بين خواهد برد . و اگر سنگهاى كليوى و مثانه هم در بيمار باشد آنها را هم ذوب مىكند .\r\nافرادى كه قطره‌قطره ادرار مىكنند ( تقطير البول ) اگر سرد مزاج باشند براى آنان مفيد است براى مداواى ورم طحال مىتوان زنگى دارو را با عسل خورد .\r\nاگر افراد گرم مزاج قصد خوردن زنگى دارو داشته باشند مىتوانند آن را با صمغ عربى بخورند مقدار خوراك از اين گياه اگر از برگ يا ريزوم آن به صورت پودر خورده شود پنج گرم و اگر به صورت جوشانده مصرف شود ده گرم مىباشد .\r\n\r\nآذاراقى - قاتل الكلب - حب الغرات - كچله و كچوله :\r\nدانه‌هاى داخل ميوه گياهى است كه در هندوستان مىرويد ميوه گياه آن به قدر نارنج است . پوست اين ميوه سرخ‌رنگ است و در آن دانه‌هاى پهن و مدور وجود دارد اين گياه سمى است و خوردن مقدار پنج گرم از دانه‌هاى اين گياه انسان را هلاك مىكند . اگر سگ مقدار جزئى از اين گياه را بخورد يا به آن بخورانند مىميرد . از اين جهت است كه از اين دارو تنها به صورت ضمادى آن هم با احتياط بايد استفاده شود .\r\nپزشكان سنتى از اين دارو يك قرصهاى سمى مىساخته‌اند و با يك دستور خاص به بيمارانى كه بيمارى صعب العلاج داشته‌اند مىداده و اكثر مواقع موفقيت‌آميز بوده است .\r\n\r\n","description":"","footnote":"","page_name":" 320 ","page_number":320},
  {"content":"\r\n\r\n\r\nاسفناج يا اسپناج :\r\nگياهى است يك ساله و جزء سبزيجات خوراكى مردم روى زمين از آن به صورت پخته و خام مىخورند . طبيعت اين گياه سرد و تر است و براى افراد گرم مزاج و درد سينه و سرفه‌هاى خشك و درد گلو و يرقان و حرارت مثانه و عسر البول گرم مزاج و مفيد است اين گياه را براى خوردن اگر بجوشانند نبايد آب آن را دور بريزند بلكه بايد بجوشانند تا آب بخار شود و اسفناج باقى بماند و سپس آن را با ماست شيرين يا گوشت گوسفند بخورند .\r\n\r\nبوره ارمنى :\r\nبوره انواع مختلف دارد كه روىهم‌رفته اقسام آن را در كتب بنام كلى به ورق نوشته‌اند . بوره ارمنى پودرى است كه از معدن مىآورند و بيشتر در زمينهاى شوره‌زار درست مىشود و چون نوع مرغوب آن را از ارمنستان مىآورند آن را بوره ارمنى ناميده‌اند هنگام برداشت سفيد و سبك و پر سوراخ است و طعم آن شور مىباشد .\r\n\r\nاعمال و خواص آن :\r\nماليدن اين پودر بر پوست بدن دهانه مويرگهاى سطحى را باز كرده و خون را به ظاهر پوست مىآورد و سبب گلگون شدن رنگ پوست مىشود و افرادى كه رنگ پريده و چهره كم‌خون دارند از آن استفاده مىكنند . خوردن مقدارى از بوره ارمنى سبب ذوب اخلاط غليظ بدن مىشود و سرفه‌هاى بلغمى را ساكت مىسازد ، دل‌پيچه را بر طرف مىكند . بيشتر قولنج‌ها را مداوا مىكند ، قواى تناسلى را قوى و تحريك مىنمايد براى اين منظور بايد يك برابر بوره ارمنى را با دو برابر آن زيره كرمانى بكوبند خوب پودر شود و پودر حاصل را با قدرى شربت عسل يا جوشانده زوفا يا سداب يا شبت بخورند اين دارو همانطوريكه فوقا اشاره شد براى بهبود سرفه‌هاى بلغمى هم بسيار مفيد است .\r\nاگر در معده كسى خون لخته شده وجود داشته باشد مىتواند مقدارى بوره ارمنى را با جوشانده ريشه انجدان بخورند خون لخته شده را از بين خواهد برد ، براى مداواى قولنج خشك مىتوان پنج درهم بوره ارمنى را با حدود نيم ليتر آب بجوشانند تا بوره خوب در آب مخلوط شود سپس آن را با يك چهارم آن روغن زيتون مخلوط كرده بخورند سبب بهبودى قولنج خواهد شد . اگر بوره ارمنى را با مقدارى گل بنفشه و صمغ عربى پودر\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nكرده دو سه نوبت بخورند هم اخلاط سفت و غليظ بدن را خارج مىسازد و هم انگل‌هاى گوارشى را از بين مىبرد . براى درد گوش مقدارى بوره ارمنى را با آب زونا مىجوشانند و صبح و شب هر نوبت دو قطره در گوش مىچكانند . در بيمارى استسقا بوره ارمنى را با انجير مىخورند . گاه ديده مىشود در بعضى افراد عضلات گردن فلج مىشوند و سر رو به عقب مىرود در اين صورت اگر بوره ارمنى را با روغنى گرم مزاج مخلوط كرده و با آن عضلات گردن را مالش دهند در بهبود بيمارى اثر قابل توجهى دارد . اگر دانه بذر النبح را با سركه بجوشانند صاف كنند و آب صاف‌شده را با قدرى بوره ارمنى مخلوط كرده پس از كندن موهاى زائد روزى چند بار به جاى موها بزنند سبب خرابى پياز مو شده و از رشد مجدد مو جلوگيرى مىكند و سبب از بين رفتن موهاى زائد مىشود ، اگر بوره ارمنى را با روغن زيتون يا روغن گل محمدى يا كره حيوانى مخلوط كرده به پوست صورت بمالند سبب نيكوئى رنگ رخسار مىشود امّا لازم به ذكر است كه پس از ضماد اين دارو بر صورت نبايد نور شديد مانند نور آفتاب به صورت بخورد بعلاوه نبايد از اين دارو در درازمدت براى پوست صورت استفاده شود چون ادامه استفاده از آن سبب تيره شدن رنگ رخسار مىگردد . اگر روغن زنبق و بوره ارمنى را مخلوط كرده بر قضيب و اطراف آن بمالند سبب نعوظ و تهيج آن مىگردد و اين دارو دواى خوبى است براى افرادى كه نعوظ ناقص دارند . اگر بوره ارمنى را با روغنى مخلوط كرده و بر شكم و ناف و تهىگاهى افرادى كه انگل‌هاى گوارشى بخصوص آسكاريس دارند بمالند و قدرى در گرما يا جلوى آتش بنشينند سبب خروج انگلها از روده انسان مىگردد . زنهائى كه عادت آنها بسته شده و سرد مزاج هم مىباشند اگر بوره ارمنى را با روغنى مخلوط كرده و به پارچه‌اى كه به صورت فتيله‌هاى درست‌شده بمالند و در داخل رحم بگذارند و پس از ساعتى بيرون آورند اكثر مواقع ديده شده كه عادت آنان را باز مىكند . اگر قصد داشته باشند كه بوره ارمنى را حرارت دهند بعد مصرف نمايند بايد آن را در ظرف سربسته‌اى ريخته بالاى آتش گذارند تا بوره قدرى سرخ شود و از بالاى آتش بردارند و بسايند تا پودر شود سپس مصرف نمايند .\r\nخوردن بوره ارمنى براى افرادى كه ناراحتى معده دارند بايد كمتر از مقدار ساير افراد باشد چون در حالتى كه معده التهاب داشته باشد مصرف آن به صورت خوراكى ممكن است سبب خونريزى معده شود و اگر اين افراد با تجويز پزشك بخواهند از بوره ارمنى به صورت خوراكى استفاده كنند بايد آن را با دو برابر آن صمغ عربى بكوبند پودر شود بعد مصرف نمايند .\r\nمقدار خوراك اين دارو از يك درهم تا دو درم يعنى حدود چهار تا هشت گرم مىباشد .\r\n\r\n","description":"","footnote":"","page_name":" 322 ","page_number":322},
  {"content":"\r\n\r\n\r\nچوب چينى :\r\nچوب چينى ريشه گياهى است رنگ آن قدرى سرخ و گلابى رنگ مىباشد . تقريبا شيرين مزه است اين گياه داراى نژادهاى مختلف است و اسامى متفاوت هم دارند . محل اصلى پرورش اين گياه خاك چين است و از چين به نقاط ديگر جهان برده شده . اين گياه معمولا در كوهستانها و كنار چشمه‌ها مىرويد .\r\nطبيعت اين گياه گرم مايل به اعتدال و تازه آن گرم و تر است . اين دارو لطيف كننده اعضاء بدن و مقوى معده و قواى تناسلى بوده و ادرار را زياد مىكند ، براى افرادى كه اعضائى از بدن آنان فلج شده است مفيد است و پزشكان سنتى از آن براى درد شقيقه و بيماريهاى مراكز عصبى مغزى نخاعى مانند كندى ذهن ، جنون ، ماليخوليا ، مانيا ، تشنج ، استسقا ، يرقان سياه ، بواسير ، نواسير ، درد مفاصل ، اسهال و گاهى براى بعضى نازائىها از آن استفاده مىكرده‌اند . اين دارو براى افرادى كه مزاج زياد گرم دارند چندان سودمند نيست و بخصوص در فصول گرم سال بايد از آن كمتر استفاده شود .\r\nافرادى كه چوب چينى خورده‌اند بهتر است بعد از خوردن اين دارو جماع نكنند و غذاهاى ديرهضم و ترشىجات نخورند .\r\n\r\nگردو ( جوز ) :\r\nگردو يا جوز يا گردكان درخت بزرگى است و در نقاط معتدل و خنك دامنه كوهستانها مىرويد و در كشور ايران به مقدار وفور مىباشد . طبيعت اين گياه گرم و خشك است . مغز ميوه اين گياه هم خاصيت غذائى دارد هم خاصيت درمانى به علت موادى كه در مغز گردو موجود است ميوه‌اى است مقوى و مفرّح و تقويت‌كننده قواى دماغى و قواى تناسلى و ساير اعضاء رئيسه بدن . افرادى كه سرفه‌هاى كهنه رطوبى دارند و افرادى كه اسهال‌هاى كهنه رطوبى دارند اگر گردو را با پوست روى آتش گذارند تا پوست تقريبا بسوزد و مغز آن كباب شود سپس اين مغز كباب شده را ميل كنند سبب بهبودى بيمارى خواهد شد افراد مبتلا به سرفه‌هاى رطوبى كباب كرده آن را همينطور مىخورند امّا افراد مبتلا به اسهال‌هاى كهنه بايد گردو را كباب كنند و مغز كباب‌شده آن را با قدرى پنيرى كه جلوى آفتاب خشك كرده‌اند بكوبند و بجاى يك وعده غذا ميل كنند . اگر مغز گردو را با زيره كرمانى بكوبند و با عسل درآميزند و بر اعضاء فلج شده بيمار فلجى يا افرادى كه درد مفاصل دارند بمالند و آنان را در جاى گرمى قرار دهند يا در جلو آفتاب تابستان بخوابانند به شرط آنكه پس از عرق كردن آب يخ نخورند و خود را باد عرق نكنند در بهبودى بيمارى اثر قابل توجهى دارد .\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nچون مزاج اين گياه گرم و خشك است براى افراد گرم مزاج و افرادى كه به التهاب پوست يا التهاب‌هاى درونى مبتلا هستند مضر است و در اين مواقع لازم است آن را با غذاهاى سرد مزاج مانند انار يا رب انار بخورند . اگر مغز گردو كفك زده باشد مسموميت پيدا مىكند و بايد از خوردن آن پرهيز شود .\r\n\r\nبادآورد - كنگر سفيد - شوكة البيضاء - ساناخورد\r\nگياهى است خاردار ارتفاع آن حدود پنجاه تا صد سانتىمتر است ضخامت ساقه آن يك انگشت دست مىباشد تنه ساقه تقريبا مدور و سفيدرنگ و خاردار است ميوه اين گياه قبه‌اى شكل و خاردار است و در داخل قبه آن چيزى مانند پشم وجود دارد گل اين گياه بنفش رنگ است . هنگامى كه ميوه اين گياه خشك مىشود باد آن را پراكنده مىكند .\r\nطبيعت اين گياه گرم و خشك است . اعضاء مختلف اين گياه مصرف داروئى دارند اگر برگ اين گياه را بجوشانند و آب صاف‌شده را بخورند مدر بول و بازكننده عادت ماهانه بوده و چون بول را زياد مىكند مىتواند سنگ‌ريزه‌هاى موجود در كليه‌ها يا مجراى ادرارى را دفع نمايد جوشانده برگ اين گياه براى تقويت معده و دردهاى كهنه معده و سخت ادرار كردن مفيد است . اگر آب جوشانيده اين گياه را گرماگرم در دهان گرفته مضمضه كنند و پاى دندان دردناك بگيرند اكثر مواقع درد دندان را ساكت مىكند . اين دارو براى تب‌هاى كهنه سرد مزاج بلغمى و براى استسقا و يرقانهاى كهنه سرد مزاج هم مفيد است مقدار مصرف از برگ خشك آن چهار تا پنج گرم و اگر بجوشانند و آب صاف‌شده را بخورند مقدار خوراك ده گرم مىباشد . اگر دانه اين گياه را بكوبند در روغن كنجد يا روغن زيتون بجوشانند و بر محل دردهاى مفصلى بمالند در بهبودى اين دردها اثر مثبتى دارد .\r\n\r\nسرخاب كولى :\r\nگياهى است كه در بعضى نواحى ساحلى و معتدل روى زمين مىرويد در ايران در سواحل درياى خزر مشاهده مىشود . اين گياه داراى گل‌هاى خوشه‌اى بوده و ميوه آن شبيه ميوه انگور و سياه‌رنگ است در زمان قديم از ريشه اين گياه بعنوان داروى استفراغ‌آور استفاده مىشد اگر ريشه اين گياه را پودر كرده و با مقدارى آب بخورند عضلات معده را تحريك كرده و سبب استفراغ مىشود گاهى هم بجاى داروى انگل كش از آن استفاده مىشود امّا لازم به ذكر است كه اين گياه جزء گياهان سمى است و عصاره‌اى كه از اين گياه گرفته مىشود جزء سموم كشنده بوده و از راه پوست هم قابل جذب است و تا حدودى مىتواند اثرات نامطلوب داشته باشد .\r\n\r\n","description":"","footnote":"","page_name":" 324 ","page_number":324},
  {"content":"\r\n\r\n\r\nجينسينگ يا گياه پاناكس كوئينكوئى فوليوس :\r\nريشه اين گياه مصرف داروئى دارد نوعى از اين گياه در مناطق شرقى قاره آمريكا و نوع ديگر آن در دامنه كوههاى آسياى شرقى مىروئيده است امّا در زمان حاضر به علّت مصرف زيادى كه اين گياه دارد در بسيارى از كشورها مانند چين و ژاپن و امريكا و روسيه كاشته مىشود و در بعضى از كشورها مصرف فراوان دارد .\r\nطبيعت اين گياه گرم و خشك است . داروئى است مدّر ، بادشكن ، فعال‌كننده مغز استخوان در ساختن گلبولهاى قرمز و رفع كم‌خونى ، كم‌كننده قند خون در بعضى از بيماران ديابتى بوده ضمنا افرادى كه در اثر ضعف و كم‌خونى به كم‌خوابى يا بيخوابى مبتلا شده‌اند براى آنان هم مفيد است .\r\nاز اين دارو در زمان حاضر بيشتر براى تقويت قواى جنسى استفاده مىكنند در زمان حاضر حدود ده ميليون نفر از مردم امريكا و صد ميليون نفر از مردم چين و حدود پانزده ميليون نفر از مردم اروپا از اين دارو علاوه بر موارد ذكر شده براى بالا رفتن آستانه تحريك عصبى در برابر فشارهاى روحى و روانى استفاده مىنمايند پزشكان سنتى از قديم اين دارو را جهت تقويت قواى جنسى با داروهاى ديگر مخلوط و پودر مىكرده و با عسل در آميخته به صورت معجون درمىآورده‌اند مقدار خوراك از اين معجون روزانه بايد آن‌قدر باشد كه يك درم يعنى حدود سه يا چهار گرم از اين دارو در آن موجود باشد . لازم به ذكر است در مصرف اين دارو نبايد زياده‌روى شود چون داروئى است خشك‌كننده و بسيار گرم و در افراد گرم مزاج ادامه خوردن آن مىتواند اثرات نامطلوبى داشته باشد مانند بالا بردن فشار خون در عده‌اى و پائين انداختن فشار در عده‌اى ديگر و ايجاد حالت منگى و خمودى كند در ضمن مىتواند روى بعضى از غدد داخلى اثر نموده و ترشح آن غدد را كم يا زياد نمايد .\r\n\r\nسبوس گندم :\r\nپوست روى دانه گندم را سبوس گندم مىنامند . اين روزها مصرف زيادى پيدا كرده كه گاهى در تبليغ آن زياده‌روى مىشود .\r\nسبوس گندم اهميت زيادى در برنامه غذائى انسان دارد . اولا داراى مقدارى مواد پروتئينى است در ثانى الياف موجود در سبوس گندم سبب تحريك روده انسان شده و حركات دودى روده را تشديد كرده و رفع يبوست مىكند و از اختلالات روده‌اى كه ممكن است در افراد بوجود آيد جلوگيرى مىكند و چون اين ماده غذائى مقدار قابل توجهى از اخلاط بلغمى دستگاه گوارش را به خود گرفته و دفع مىنمايد توصيه مىشود كه براى تهيه نان سبوس آرد گرفته نشود . و افرادى كه كندى حركات روده و درنتيجه يبوست مزمن\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nدارند مىتوانند روزانه يك تا دو قاشق غذاخورى سبوس گندم را به رژيم غذائى خويش اضافه نمايند .\r\n\r\nتوسيلاگوفارفارا - پاخرى :\r\nبرگها و جوانهاى اين گياه مصرف درمانى دارند و بعضى از پزشكان سنتى از اين گياه بعنوان داروى خلطآور استفاده مىكنند و در زمان حاضر هم پزشكان داروساز از اين گياه شربت‌هاى خلطآور مىسازند . گياهى است سمى و خوردن اين گياه در دراز مدت در انسان ايجاد مسموميت مىكند و لازم است كه از خوردن اين گياه در درازمدت خوددارى شود . در اندامهاى اين گياه مقدارى مواد آلكالوئيدى موجود است كه اين مواد مىتوانند سبب تحريك سلولهاى بدن شده و اگر بدن آمادگى داشته باشد ايجاد سلولهاى سرطانى نمايد . در زمان حاضر پزشكان فوق تخصص داروساز از عصاره اين گياه مدتى در بدن موشها تزريق نموده و پس از بررسىها مشاهده كرده‌اند كه در بدن اين موشها سلولهاى سرطانى بوجود آمده‌اند .\r\n\r\nمغز هسته تلخ زردآلو ( پرونوس آرمينانا ) :\r\nدر هسته تلخ زردآلو مقدار كافى تركيبات سمى از قبيل آميگلالين و لانزين موجود است و تلخى اين دانه هم به علت وجود اين مواد سمى است روغنى كه از هسته تلخ زردآلو گرفته مىشود داروى بسيار خوبى است براى تكمه بواسير و ضماد اين روغن سبب متلاشى كردن دكمه بواسير مىشود و چون داروئى است ضدعفونىكننده با اين روغن زخمهاى عفونى را چرب مىكنند و سبب ضد عفونى زخمها و عفونت ها مىشود اگر روغن آن در اختيار نباشد مىتوان از عصاره آن يا از پودر دانه آنكه با شير يا مايعى ديگر مخلوط شده استفاده نمود مثلا هسته را پودر كنند و با شير يا محلولى درآميخته روى دكمه بواسير گذارند بعضى از اطباء قديمه از هسته تلخ زردآلو براى مداواى سرطانهاى پوستى استفاده مىكرده‌اند و فى الحال يعنى در زمان حاضر در بعضى از كشورهاى جهان كه روى داروهاى گياهى سرمايه‌گذارى مىكنند اين عقيده موجود است كه مواد سمى موجود در هسته تلخ زردآلو سبب از بين بردن سلولهاى سرطانى خواهد شد لكن پدران حقير كه نسل بعد نسب پزشك سنتى بوده‌اند اين امر را تأئيد نكرده‌اند و اين امر را با پدرم در ميان گذاشتم فرمودند اين‌گونه تركيبات احتمال دارد كه در مراحل اوليه از رشد و تكثير سلولهاى سرطانى جلوگيرى كند كه اين مرحله هم معمولا در\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nاختيار پزشك نيست و چنانچه مختصرى سرطان پيشرفت حاصل نمايد ديگر اين دارو و امثالهم نمىتوانند شفابخش باشند .\r\n\r\nترنجبين :\r\nترنجبين دانه‌هاى شكرمانندى است كه در روى گياهى بنام خارشتر جمع مىشود و پس از خشك شدن آن را جمع‌آورى كرده و به مصرف مىرسانند . در اين دانه‌ها مقدار كافى قند فروكتوز و ساكاروز و پلى ساكاريد موجود است جهت جمع‌آورى شاخه‌هاى آن را در چادرى ريخته مىتكانند . اين گياه در استان خراسان ، گرجستان ، افغانستان و همدان فراوان است گياهى است خاردار و شتر در صحارى از اين گياه تغذيه مىكند . طبيعت اين گياه معتدل و مرطوب است داروى ملينى است براى اطفال ، مدّر بول است ، اگر روزانه مقدارى ترنجبين را با قدرى شير گاوميش بخورند سبب تقويت قواى جنسى خواهد شد . افرادى كه قراقر شكم دارند ( صداى داخل روده‌ها ) اگر زيره را بجوشانند صاف كنند و در آب صاف‌شده قدرى ترنجبين حل كرده روزى دو نوبت بخورند صداى شكم را قطع و نفخ روده‌ها را زايل مىسازد . افرادى كه تب‌هاى گرم مزاج دارند يا افراد مبتلا به حصبه يا اسهال خونى يا افرادى كه خون در ادرار آنان هست و افراد مبتلا به بواسير خونى بهتر است از ترنجبين كمتر استفاده كنند بلكه براى اين ناراحتىها بهتر است از تمبر هندى و شيرخشت استفاده كنند و درصورتىكه بيماران نامبرده فوق بخواهند از ترنجبين استفاده كنند بهتر است از داروهاى سرد مزاج با آن خورده شود .\r\n\r\nعود بلسان :\r\nچوب درخت بلسان است و به زبان لاتين آن را زايلو بالساموم مىنامند . اين چوب محكم و برنگ ارغوانى مىباشد و بهترين نوع آن گندمى رنگ و خوشبوى آن است . طبيعت آن گرم و خشك است . داروى خوبى است براى تقويت مراكز عصبى مغزى نخاعى و بيماريهاى مربوط به مراكز عصبى داخل جمجمه مانند صرع ، فلج‌هاى مربوط به مراكز عصبى ، استرخاء يا ضعف مراكز عصبى ، تار شدن چشم در اثر تجمع رطوبات در مركز بينائى ، ضمنا براى نفس تنگه‌هائى كه سرد مزاج يا در اثر تجمع رطوبات بلغمى بوجود آمده‌اند مفيد مىباشد . در ناراحتىهاى سرد مزاج معده و كبد هم از اين دارو استفاده مىشود مصرف اين دارو مقاومت بدن را در برابر سموم جانوران گزنده زياد مىكند و خاصيت ترياق دارد . زنانى كه ترشحات رحم آنان از حال طبيعى بيشتر است و عفونى هم نيست اگر اين دارو را در زير رحم خود بخور دهند يا دود\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nدهند رطوبات زيادى رحم را خشك مىكند . مقدار خوراك از اين دارو براى افراد بالغ دو و نيم ( 5 / 2 ) گرم است .\r\n\r\nكشوت - كشوتا - برش - زجمول - كوسكوتا پلانى فوليا :\r\nدانه‌ها و گلهاى اين گياه مصرف داروئى و درمانى دارند گياهى است انگلى بدور گياهان ديگر مىپيچد و از شيرابه گياه ميزبان تغذيه مىكند . دانه‌هاى اين گياه قهوه‌اى و تلخ مزه مىباشد . گياهى است مانند ريسمان باريك و بدون برگ بوده و ساقه آن زردرنگ و بدور ساير گياهان مىپيچد و گلهاى ريز سفيدرنگ دارد دانه‌هاى آن از دانه‌هاى ترب كوچكتر و كروىشكلند و رنگ‌دانه قرمز مايل به زرد است .\r\nطبيعت اين گياه گرم و خشك است . از اين گياه براى مداواى ورم‌هاى سرد مزاج و كهنه كبد و دستگاه گوارش استفاده مىشود . مصرف اين دارو براى افرادى كه تنگى نفس دارند مفيد است كه دم‌كرده و روزانه يك استكان از دم‌كرده آن بخورند داروئى است ادرارآور و زيادكننده شير مادران شيرده و معرق . افرادى كه عادت به سكسكه دارند چنانچه مقدارى از پودر يا آب جوشانده اين گياه را با قدرى سركه مخلوط كرده بخورند سكسكه آنان را قطع مىكند .\r\n\r\nاسارون - سرابيون - تكو :\r\nاين دارو ريشه گياهى است پرگره و كمى طويل و قدرى كج و زردرنگ است و از زردچوبه باريك‌تر است ريشه‌هاى باريك فرعى در اطراف ريشه اصلى است ، بوى تند و گزنده دارد اين گياه بيشتر در جنگلها مىرويد و روى زمين پهن مىشود و برگ آن شبيه به برگ گياه نيل است گل آن بنفش‌رنگ است و دانه‌هاى آن شبيه به دانه‌هاى گياه گاوچره مىباشد .\r\nطبيعت اين گياه گرم و خشك است . داروئى است لطيف‌كننده اعضاء بدن و بازكننده منافذ پاك‌كننده معده و كبد و طحال و مغز از رطوبات بلغمى اين دارو را گاه به تنهائى و گاه با داروهاى ديگرى به صورت معجون درآورده مىخورند در بيمارى استسقاء ورم كبد سرد مزاج و كهنه ، بيماريهاى مفصلى سرد مزاج ، سياتيك و تقويت قواى جنسى به كار مىبرند . اگر مقدار پنج گرم از پودر ريشه اين گياه را با قدرى شربت عسل ( عسل حل كرده در آب ) بخورند به صورت مسهل عمل كرده و رطوبات بلغمى را از بدن بيرون مىراند در معاجين گرم مزاج اگر سارون در اختيار نباشد مىتوان از خولنجان بجاى اسارون استفاده نمود .\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nزنهايى كه خونريزى زيادتر از حال طبيعى دارند و مزاج آنان سرد و مرطوب است مىتوانند در دو نوبت و هر نوبت مقدار پنج گرم از پودر آن را ميل كنند . افرادى كه در اثر مصرف زياد اسارون ناراحت شده‌اند مىتوانند براى خنثى شدن آن شربت رب انار يا شربت آب‌ليمو را با قدرى شيرخشت بخورند .\r\n\r\nسكبينج :\r\nسكبينج صمغ گياهى است شبيه به چنار اين گياه بيشتر در نواحى لارستان و كرمان مىرويد نام علمى اين گياه فرولاپرسيكا مىباشد اين صمغ داراى بوى نامطبوع شبيه به بوى سير مىباشد و بهترين نوع اين صمغ آن است كه ظاهر آن سرخ يا زرد و داخل آن سفيد باشد . طبيعت اين دارو گرم و خشك است . اين دارو كشنده اقسام انگل‌هاى دستگاه گوارش است و داروى خوبى است براى كندن و بيرون راندن اخلاط غليظ و درونى بدن و براى اسپاسم قسمتى از روده و ناراحتىهاى طحال مفيد است .\r\nزنانى كه عادت ماهانه آنان عقب افتاده مصرف اين دارو عادت ماهانه آنان را باز مىكند . مدّر بول بوده و ادرار را زياد مىكند لكن اگر زنان باردار از اين گياه بخورند جنين را كشته و ساقط مىكند . افرادى كه ناراحتىهاى عصبى دارند و مزاج آنان سرد و بلغمى است براى آنان مفيد مىباشد . در مداواى بيمارى صرع و سردردهاى سرد مزاج و استسقاء و اعضاء فلج شده بدن از آن استفاده مىشود . اين دارو خاصيت ضد سم دارد و در قديم افرادى را كه عقربهاى خطرناك مىزده‌اند مقدارى از اين صمغ را در شراب يا شربت عسل حل كرده و مىخورده‌اند استقامت بدن را در برابر سم زياد مىكرده است .\r\nزنانى كه عادت ماهانه آنان بتأخير افتاده پودر اين صمغ را روى پارچه‌اى ريخته و به خود مىگرفته‌اند و مقدارى را هم مىخورده‌اند عادت آنان را باز مىكرده است مقدار خوراك آنان تا يك درم است و براى افرادى كه مزاج گرم دارند خوردن آن جز در حال اضطرار صلاح نيست امّا به صورت ضمادى مانعى ندارد . افرادى كه دردهاى مفصلى دارند اگر اين دارو را در روغن كتان حل كنند و بر اعضاء دردناك بمالند دردهاى مفصلى را تسكين مىدهد .\r\n\r\nقاسنى - بارزد :\r\nاين دارو صمغ گياهى است بزرگ به قدر درخت سرو و برگ آن شبيه است به برگ چنار .\r\nاين صمغ شبيه است به كندر و تقريبا سنگين وزن است و نوع زرد و سرخ آن از انواع ديگر بهتر است ساكنين آن منطقه در فصلى از سال تنه اين درخت را با وسيله‌اى شكاف مىدهند و شيرابه‌اى از آن بيرون مىآيد كه مانند شيرابه بلسان است اين\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nشير به بتدريج منجمد مىشود ابتدا رنگ آن زرد و بتدريج سرخ رنگ مىشود و مانند كندر محكم مىباشد اين صمغ را بيشتر از بنگال به نقاط ديگر جهان مىبرند . صمغ بوى تقريبا تندى دارد .\r\nطبيعت اين دارو گرم و خشك است . داروى خوبى است براى سرفه‌هاى خشك و كهنه و ناراحتىهاى رحم و صرع و بواسير و ناراحتىهاى عصبى و ضعف معده و ضعف كبد . ضمنا بازكننده عادت ماهانه بوده و اگر زن باردارى از آن بخورد جنين خود را سقط مىنمايد . خوردن سه روز متوالى از اين صمغ سبب بهبودى بواسير خواهد شد . براى مداواى درد گوش آن را در روغن سوسن حل كرده در گوش مىچكانند . در بيمارى كزار با اين روغن اعضا گرفته شده را مالش مىدهند . براى كمردرد اين صمغ را در گلاب حل كرده و به كمر بمالند و پنبه‌اى را روى آن گذاشته به‌بندند بماند تا خود از بدن جدا شود اكثر مواقع مشاهده شده كه درد كمر را بهبود مىبخشد .\r\nبخور اين دارو براى بيماران مبتلا به مرض صرع مفيد است . زنانى كه عادت ماهانه آنان مدتى بتأخير افتاده اگر اين دارو را زير رحم دود دهند يا در روغنى حل كرده به خود بگيرند معمولا عادت آنان را باز مىكند . مقدار خوراك آن حدود چهار گرم است و اگر قصد خوردن باشد بايد آن را در روغن بادام حل كرده بخورند . اين دارو براى افراد گرم مزاج مضر است اين افراد مىتوانند با داروهاى سرد مزاج از آن استفاده كنند .\r\n\r\nتمبر هندى :\r\nاين گياه به زبان لاتين تاماريندوس اينديكا ناميده مىشود همان‌طورى كه از نام او پيداست در سرزمين هندوستان مىرويد از پوسته خارجى ميوه رسيده اين گياه كه ترش‌مزه مىباشد تمبر هندى درست مىكنند و به بازارهاى جهان عرضه مىدارند .\r\nهندىها پوست خارجى ميوه اين گياه را با قدرى شكر مخلوط كرده و براى فروش به صورت بسته‌بنديهاى مختلف درمىآورند . در ميوه اين گياه مقدار زيادى اسيد سيتريك و اسيد تارتاريك و مواد آلى ديگر و مقدارى مواد معدنى موجود است .\r\nطبيعت اين گياه سرد و تر است . در طب سنتى از اين گياه همراه با مسهل‌ها براى افرادى كه حرارت مزاج دارند استفاده مىشود . افرادى كه نياز به مسهل داشته و حرارت كبد يا حرارت مزاج يا ناراحتىهاى صفراوى دارند نمىتوانند سناى مكى را به تنهائى بخورند لذا سناى مكى را با قدرى تمبر هندى و گل ختمى و تخم كاهو به آنان داده مىشود كه برحسب تشخيص پزشك يك روز يا چند روز صبح ناشتا به بيمار داده مىشود . چون تمبر هندى مىتواند التهاب اعضاء و اندامهاى بدن را نقصان بخشد بيماران ديابتى كه در آنها التهاب غده پانكراس موجود است با خوردن اين دارو التهاب\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nپانكراس كم شده و قند خون آنان نقصان مىيابد . افرادى كه تمبر هندى را به صورت تنقلات و اكثر مواقع مىخورند بايد توجه داشته باشند كه بسته‌بندى و نگهدارى اين ماده غذائى داروئى به صورت بهداشتى باشد و آلودگى نداشته باشد تا عوارض ناگوار بدنبال آن رخ ندهد .\r\n\r\nجوز سرو :\r\nميوه درخت سرو را اصطلاحا جوز سرو گفته‌اند . از اين دارو هم به صورت خوراكى و هم به صورت ضمادى استفاده مىشود . طبيعت آن سرد و خشك است . از اين دارو براى خونريزىهاى داخلى استفاده مىشود . در افرادى كه كندى ذهن دارند لكن مزاج آنان گرم و تر است استفاده از اين دارو ذهن آنان را قوى و هوش و حافظه را زياد مىكند . براى افرادى كه سرفه‌هاى مزمن گرم و بلغمى دارند مفيد است . افرادى كه سردرد سرد مزاج دارند اگر پودر دانه سرو را با گلاب و عسل درهم آميخته به پيشانى و شقيقه ها بمالند درد را تسكين مىدهد پزشكان سنتى براى از بين بردن گوشت اضافى موجود در بينى ( پوليب ) ميوه درخت سرو را با انجير مىكوبيده و روى پارچه‌اى كه به صورت فتيله‌اى درآورده مىريخته‌اند و طورى در بينى مىگذاشته‌اند كه پودر مذكور در روى گوشت اضافى قرار بگيرد اكثر مواقع پوليب را مىخورده و از بين مىبرده است و اگر يك نوبت از اين دارو و يك نوبت ديگر پودر زاج سفيد روى پوليب بپاشند يا بطريق فوق بگذارند نتيجه عمل مطلوب‌تر خواهد شد . مقدار خوراك از اين ميوه درخت سرو براى افراد بالغ هر نوبت دو گرم مىباشد و اگر بجوشانند و از آب صاف‌شده بخورند تا 5 گرم را مىتوان استفاده نمود . اگر در خوردن اين دارو زياده‌روى شود بدن را ضعيف و رنگ رخساره را زرد مىكند و افرادى كه در خوردن اين دارو زياده‌روى كرده‌اند بايد براى خنثى كردن اثر سوء آن عسل را با روغن بادام شيرين بخورند .\r\n\r\nهميشه بهار - ابرون :\r\nگياهى است علفى سبز و تر و تازه و بيشتر در دامنه كوه‌ها مىرويد و به صورت گياه زينتى هم كاشته مىشود گل آن زرد مايل به قرمز است . نوع وحشى آن در سنگلاخ ها و كنار ديوارها و در جاهاى نيمه سايه بيشتر مىرويد . شاخه‌هاى كوچك دارد و پربرگ است و دانه‌هاى آن مانند دانه‌هاى گياه پنيرك است ( گل خبازى ) و در اكثر شهرهاى ايران وجود دارد . اين گياه دو نوع دارد يكى نژاد بلند قد و ديگر نژاد كوتاه قد .\r\nطبيعت اين گياه سرد و خشك و تازه آن سرد و تر است . پزشكان سنتى از اين گياه بيشتر براى ناراحتىهاى چشمى و گوش درد و سرفه‌هاى خشك و دردهاى گرم مزاج\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nو اسهال‌هاى صفراوى استفاده مىكرده‌اند و ضماد آن روى ورم‌هاى گرم مزاج سبب تحليل رفتن ورم خواهد شد . در سردردهاى گرم مزاج مقدار بيست گرم از اين گياه را مىجوشانند و آب صاف‌شده را نصف صبح و نصف عصر مىخورند . در ورم پلك جوشانده يا پودر برگها و گلهاى خشك‌شده اين گياه را با قدرى آرد جو و اسفرزه مخلوط كرده روى ورم مىگذارند در تحليل ورم موثر مىباشد . براى مداواى درد گوش برگ اين گياه را با روغن زيتون مىجوشانند و از آب صاف‌شده جوشانده روزى دوبار در گوش مىچكانند درد يا ورم داخل گوش را بهبودى مىبخشد . در هنگام سرفه‌هاى خشك و درد و التهاب قفسه سينه و ريه‌ها مقدارى از آن را به صورت خوراكى مصرف مىكنند و مقدارى از عصاره آن را هم روى سينه مىمالند . در مداواى ورم كيسه صفرا روزانه مقدار بيست گرم از اين گياه را مىجوشانند از آب صاف‌شده چند روز مىخورند و مقدارى از آب دارو را هم روى كبد و كيسه صفرا مىمالند . ضماد عصاره اين گياه يا آب جوشانده آن روى محل سوختگى مفيد مىباشد در مداواى دردهاى مفصلى گرم مزاج ضماد عصاره اين گياه درد را تسكين مىدهد و التهاب مفاصل را كم مىكند . افرادى كه بدنشان خارش‌هاى گرم و صفراوى دارد مىتوانند پودر اين گياه را با سدر يا حنا مخلوط كرده و با قدرى سركه يا آب‌ليمو درآميخته و بر محل خارش بدن بمالند . مقدار خوراك از عصاره برگ اين گياه هر نوبت پانزده گرم و به صورت جوشانده حدود بيست و پنج گرم مىباشد .\r\n\r\nكافشه يا كاجيره - گل خنق - رنگ زعفران - گل رنگ :\r\nاين گياه در اكثر نقاط ايران مىرويد يك نوع آن در باغها و نوع ديگر در صحارى و دامنه كوهها مىرويد طبيعت اين گياه گرم و خشك است . گياهى است قابض و خواب‌آور ، مردم قديم كه واكسن آبله در اختيار نداشته‌اند اين گياه را پودر كرده با قدرى حنا و آب مخلوط و بر كف دستها و پاها مىگذاشته‌اند و عقيده داشته‌اند كه مقاومت بدن را در برابر ابتلاء به بيمارى آبله زياد مىكند در بيمارى قوبا كه نوعى بيمارى پوستى است و شبيه به سودا و پسوريازيس مىباشد اگر اين دارو را پودر كنند و با عسل در آميخته و بر روى خشكه‌ها بمالند در بهبود اين بيمارى موثر مىباشد . در بيمارى حبس البول يا بند آمدن ادرار اكثر مواقع ماليدن مخلوطى از پودر برگهاى اين گياه با ماست روى مثانه ادرار را باز و مثانه را تخليه مىنمايد ضمنا ضماد پودر اين گياه با عسل روى لكه‌ها سفيد پوستى بهق يا برص مفيد مىباشد در بهبود خارش‌هاى پوستى بدن اگر پودر اين گياه را با سركه درآميخته در محل خارش بدن بمالند اكثر مواقع خارش بدن را تسكين مىدهد . مقدار خوراك از اين گياه حدود پنج گرم است امّا نبايد\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nدر مصرف اين گياه زياده‌روى شود چون سبب يبوست و خستگى و تنبلى دستگاه گوارش خواهد شد .\r\n\r\nزرنباد :\r\nزرنباد ريشه گياهى است با بوى تند و معطر و طعم آن مايل به تلخى و اندك شيرينى است زرنباد دو نوع است و زادگاه اصلى هر دو نوع در هندوستان و بنگال و نواحى گرم آسياى شرقى مىباشند . نوع اول تقريبا بوى كافور دارد و هنديها آن را كچور نامند و نوع دوم آن را نركچور گويند كه معطر است ريشه اين گياه از ساير قسمتهاى آن بيشتر مصرف درمانى دارد ، ريشه گياه را پس از بيرون آوردن از زمين به منظور جلوگيرى از كرم‌خوردگى و زرد و خشك شدن ورقه‌ورقه مىكنند و پس از خشك كردن به بازار عرضه مىدارند . برگ اين گياه شبيه است به برگ زردچوبه و از برگ گياه زنجبيل بزرگتر و طويل‌تر است . گل‌هاى آن زردرنگ و هنگامى كه گل آن ريخته شود ريشه آن رسيده و آماده بهره‌بردارى مىشود .\r\nطبيعت اين گياه گرم و خشك است . گياهى است مفرّح و نشاطآور و فربه‌كننده و تقويت‌كننده قواى جنسى و ضد استفراغ و زيادكننده ادرار و بازكننده عادت ماهانه در زنانى كه عادت آنان بتأخير افتاده است . داروى خوبى است براى افرادى كه سرفه‌هاى خلطوار و بلغمى و سرد مزاج دارند . گاه در زنان نفخ رحم عارض مىشود خوردن اين گياه همراه با داروهاى ديگر و ماليدن آب جوشانده آن در بالاى رحم نفخ رحم را زايل مىسازد . افراد مبتلا به درد دندان مضمضه آب جوشانده اين گياه درد دندان را تقليل و گاه ساكت مىكند . هنگام خوردن سير و پياز يا بعضى اغذيه بدبو جويدن اين گياه بوى دهان را زايل مىكند . در فضاهايى كه حشرات زيادند اگر اين گياه را دود دهند يا بجوشانند دود يا بخار حاصل حشرات را از منطقه دور مىكند . چون اين دارو گرم و خشك است اگر فردى با خوردن اين دارو ناراحت شده باشد با خوردن جوشانده گل بنفشه از مضار آن جلوگيرى مىشود .\r\n\r\nعنبر :\r\nدر مورد ماهيت عنبر و اينكه عنبر چيست و چگونه بوجود مىآيد چند نظر هست :\r\nعده‌اى معتقداند كه عنبر مدفوع جانورى دريائى است كه روى آب مىافتد و امواج آب آن را به سواحل مىبرد مردم آن را جمع‌آورى كرده و به مصرف دارو و درمان مىرسانند عده‌اى ديگر معتقدند كه در جزاير گرمسيرى زمين از نوع گياه گرمسيرى شيرابه‌اى خارج مىشود كه پس از انجماد به عنبر تبديل مىگردد . دسته سوم معتقدند عنبر ماده‌اى است كه مانند موميائى از اعماق زمين بيرون مىآيد به‌هرحال اگر عنبر خالص\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nباشد و مخلوط با خار و خاشاك نباشد نياز به تصفيه ندارد و اگر با خار و خاشاك و يا چيزهاى ديگر مخلوط باشد لازم است كه آن را تصفيه نموده و از ناخالصى جدا نمايند . طبيعت اين دارو گرم است . داروئى است بسيار مفرّح و مقوى حواس دهگانه بدن ، داروى خوبى است براى بيماريهاى سرد مزاج ، مقوى قواى تناسلى ، خوش‌بوكننده دهان ، تجديدكننده قوا در افراد مسن ، مداواكننده سردردهاى سرد مزاج و ميكرن و درد شقيقه ، داروى خوبى است براى جنون و فلج و صرع ، مداواكننده نفس‌تنگه‌هاى سرد مزاج و كهنه و استسقاء و يرقانهاى كهنه سرد مزاج و نفخ معده و روده . مقدار خوراك آن يك دانق ( هشت گرم ) كه بهتر است سه روز متوالى خورده شود . اين دارو براى دردهاى مفصلى به صورت خوراكى و ضمادى به كار برده مىشود براى ضماد آن را در روغنى مانند روغن زيتون يا روغن كنجد حل كرده به اعضاء دردناك بدن بمالند و قدرى مالش دهند . بوئيدن اين دارو اگر اصل باشد براى زكامهاى سرد مزاج مفيد است . اين دارو براى افراد گرم مزاج اگر بطور منفرد مصرف شود مضر است افرادى كه از استعمال اين دارو متضرر شده‌اند مىتوانند از مصلح آن استفاده كنند اگر بوئيدن دارو آنان را ناراحت كرده باشد بايد كافور ببويند و اگر از خوردن آن متضرر شده‌اند بايد از غذاها و دواهاى سرد مزاج استفاده كنند .\r\n\r\nكشمش كولى - ( ويسكوم آلبوم ) :\r\nكشمش كولى گياهى است كه به صورت انگل در روى گياهان پهن‌برگ زندگى مىكند اين گياه بفراوانى در جنگلهاى كوههاى زاگرس بر روى درختان بلوط مىرويد .\r\nميوه‌هاى خشك شده اين گياه گرد و به قطر حدود ( 8 ) هشت ميليمتر است و رنگ قهوه‌اى تيره دارد و داراى يك دانه است در كشورهاى اروپائى ميوه اين گياه را به منظور پائين آوردن فشار خون و ضد تشنج و آرام‌بخش استفاده مىكنند ايرانيان از اين گياه بعنوان مليّن و گاه براى از بين بردن موهاى زائد بدن از آن استفاده مىكنند براى اين منظور ميوه خشك اين گياه را پودر كرده با سركه انگورى مىجوشانند صاف كرده و از محلول صاف كرده دارو پس از كندن موها چند روز و روزى چند نوبت به محل كنده شده موها مىمالند اگر اين ماده داروئى از راه منفذ موى كنده شده به پياز مو برسد پياز مو را خراب و از رشد تار مو جلوگيرى مىكند .\r\nدر حال حاضر تركيبات شيميائى را كه از اين گياه تهيه مىكنند روى موشها آزمايش كرده و به اين نتيجه رسيده‌اند كه فشار خون را در آنان نقصان مىدهد . مصرف دم كرده مقدارى از اين گياه مىتواند تا حدودى از تشويش و اضطراب جلوگيرى نمايد .\r\n\r\n","description":"","footnote":"","page_name":" 334 ","page_number":334},
  {"content":"\r\n\r\n\r\nهوفاريقون - اوفاريقون :\r\nاين گياه سه نژاد دارد . يك نژاد از آن برگش شبيه به برگ سلاب است و قدرى قرمز رنگ و گل آن سفيد و چترى شكل و شبيه به گل شبد مىباشد و بوى آن شبيه است به بوى صنوبر و ميوه آن در غلافى قرار دارد و شبيه است به ميوه جو و در زمينهاى سفت و محكم و در خرابه‌ها مىرويد و اثر داروى آن تا ده سال باقى مىماند .\r\nنژاد يا نوع دوم از گياه اول بلندتر است و شاخه‌هاى زياد دارد و برگ آن به قدر نعناع و پر انشعاب مىباشد ساقه آن قدرى سرخ ولى گل آن زرد است و دانه‌هاى آن در غلافى قرار دارند . نوع سوم يا نژاد سوم شاخه‌هاى پر گره و تقريبا برگ‌هاى ريز و ريشه‌هاى ضعيف دارد .\r\nهريك از نژادهاى اين گياه خواص طبى مخصوص به خود دارند لكن در يك سرى از خواص باهم مشترك مىباشند . طبيعت هوفاريقون گرم و خشك است و خشكى آن از حرارت آن بيشتر مىباشد اين گياه دارو خوبى است براى سردردهاى سرد مزاج من جمله ميكرن و عصابه و ساير سردردهاى رطوبى و بلغمى از اين گياه براى پاك كردن بدن از اخلاط بلغمى استفاده مىشود پزشكان قديم از اين گياه براى مداواى بيمارى كزاز استفاده مىكرده‌اند به‌طورىكه از آب جوشانده اين گياه به صورت خوراكى به بيمار كزازى مىداده‌اند و به صورت ضمادى عضلات سفت شده را با آن مالش مىداده‌اند و مقدارى را به صورت تنقيه همراه با مقدارى جوشانده گل ختمى براى بيمار مىريخته‌اند . خوردن جوشانده اين گياه ادرار بسته شده را باز مىكند و مدّر بول است . زنانى كه عادت ماهانه آنان بتأخير افتاده خوردن اين گياه عادت ماهانه آنان را باز مىكند . افرادى كه به دردهاى مفصلى سخت علاج و رطوبى مبتلا باشند اگر به مدت چهار روز از اين دارو بخورند در بهبودى آنان كمك موثرى خواد شد . مقدار خوراك از اين گياه اگر از پودر آن خورده شود حدود دو گرم ( 2 ) مىباشد و اگر به صورت جوشانده مصرف شود هر نوبت پنج گرم يا يك مثقال مىباشد . كه مىتوان بطور منفرد يا همراه داروهاى ديگر بجوشانند و از آب صاف‌شده آن بخورند .\r\n\r\nجنطيانا :\r\nجنطيانا لغتى يونانى است و به فارسى آن را كوشاد و به زبان هندى آن را بكهان بيد گويند اولين‌بار پادشاهى بنام جنطين به ماهيت و صفات اين گياه پى برد و با استفاده از اين گياه بيمارى او بهبود يافت و بدين سبب نام آن پادشاه را بر اين گياه نهاده و آن را جنطيانا ناميده‌اند .\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nاين گياه دو گونه دارد نوعى از آن رومى ( ايتاليائى ) است و نوع ديگر در نقاط مختلف روى زمين مىرويد نوع رومى آن بهترين نوع و اثر داروئى و درمانى آن قوىتر مىباشد .\r\nبيشتر ريشه اين گياه مصرف درمانى دارد . ريشه اين گياه دراز و برنگ تيره مايل به سرخى و تلخ‌مزه و ساقه آن به ضخامت انگشت دست و نرم و توخالى و گره‌دار است و برگ اين گياه شبيه است به برگ گردو و دو روى برگ گياه سرخ رنگ است و گل آن مايل به كبودى است و ميوه آن در غلافى عريض و نازك شبيه به ميوه كنجد مىباشد و محل رويش اين گياه بيشتر در كوهستانها و اماكن سايه و برف‌نشين و نمناك مىباشد . نوع ديگرى از اين گياه جرمغانى نام دارد و نوعى از اين گياه در بنگلادش بنام جنطياناى شيرين‌مزه موجود است كه آن هم اثر داروئى و درمانى دارد .\r\nطبيعت اين گياه گرم و خشك است و اثر داروئى آن تا سه سال مىباشد . داروئى است قابض و ملطف يعنى لطيف‌كننده اعضاء بدن و جلادهنده بدن و بدن را از اخلاط پاك مىكند و دردهائى كه از سردى مزاج باشند تسكين مىدهد . خاصيت ترياق دارد بدن را در برابر سموم قوى مىكند امّا ساقطكننده جنين است و زنان باردار حق استفاده از آن را به صورت خوراكى ندارند جنطيانا يكى از داروهاى گياهى است كه كشنده ويروس بيمارى هارى مىباشد و افرادى را كه جانوران هار گاز مىگرفته‌اند مقدار پنج گرم از اين گياه را با نيم گرم فلفل سياه مخلوط كرده و با نصف ليوان از جوشانده يا آب سلاب به فرد مىداده‌اند . از رشد سريع ويروس هارى تا حدودى جلوگيرى مىكرده است . افرادى كه در اثر ضعف مثانه به سختى ادرار مىكنند اگر از اين گياه بخورند و از آب جوشانده آن روى مثانه بمالند در بهبود اين بيمارى كمك مىكند . زنانى كه عادت ماهانه آنان بتأخير افتاده آنان را باز مىكند . براى درد كبد و طحال مفيد است و يكى از داروهائى است كه در بيماريهاى سرد مزاج دستگاه گوارش به كار مىرود براى مداواى درد پهلو و درد معده كه سرد مزاج باشند مىتوان مقدار پنج گرم از اين گياه را با قدرى آب مخلوط كرده بخورند . در مداواى زخمهاى كهنه و سخت علاج مقدارى از عصاره آن را با قدرى الكل سفيد مخلوط كرده و روزى دو سه بار زخم را شستشو مىكنند . ماليدن پودر اين گياه با سركه بر سفيدىهاى بيمارى بهق ( نوعى برص است كه قابل مداوا مىباشد ) مداواى بيمارى را تسريع مىكند . زنانى كه خونريزى شديد دارند اگر پودر اين گياه را با قدرى حنا به كف دستها بمالند از خونريزى شديد جلوگيرى مىكند . ضماد روغن جنطيانا يا عصاره آن يا جوشانده آن بر اعضائى كه ضرب ديده‌اند ضرب‌ديدگى را بهبودى مىبخشد اگر زنان باردار آب جوشانده اين گياه را در رحم داخل كنند و يا مقدار 5 / 2 گرم از آن را بكوبند با عسل مخلوط كرده بخورند طفل خود را ساقط مىنمايند .\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nاين دارو براى افراد گرم مزاج مضر است بخصوص افرادى كه سرفه‌هاى خشك مىزنند حق استفاده از اين دارو را به صورت خوراكى ندارند .\r\n\r\nروح چيست :\r\nكلمه روح يعنى روان يا جان ، روح الامين و روح القدس القاب جبرئيل است . روح اللّه لقب حضرت عيسى است .\r\nاز زمان‌هاى قديم دانشمندان هر زمان متناسب با اطلاعات خود در مورد وجود روح در پيكر انسان به بحث پرداخته‌اند بعضى از پيامبران الهى هم براى مردم زمان خود بطور اختصار مطالبى را بيان داشته‌اند و عده‌اى هم در اين راه زحماتى كشيده‌اند تا جائى كه هم‌اكنون بيش از يك‌صد هزار تأليف و تصنيف و نسخه در مورد روح بوسيله دانشمندان نوشته شده است و دانشمندان زمان حاضر در اين چند سال اخير از فن‌آورىهاى مدرن براى اثبات وجود روح استفاده كرده و در حال تجربه و تحقيق مىباشند .\r\nجهت اثبات وجود روح بايد از دلائل عقلى و براهين منطقى استفاده نمود چون مردم زمان حاضر تا روح را زير چاقوى جراحى ملاحظه نكنند وجود آن را باور نمىكنند .\r\n\r\nاينك جهت اثبات وجود روح در پيكر انسان بدلائل و مطالب زير اكتفا مىكنيم :\r\n1 - آياتى از قرآن مجيد :\r\n   الَّذِي أَحْسَنَ كُلَّ شَيْءٍ خَلَقَهُ وَ بَدَأَ خَلْقَ الْإِنْسانِ مِنْ طِينٍ ، ثُمَّ جَعَلَ نَسْلَهُ مِنْ سُلالَةٍ مِنْ ماءٍ مَهِينٍ ، ثُمَّ سَوَّاهُ وَ نَفَخَ فِيهِ مِنْ رُوحِهِ وَ جَعَلَ لَكُمُ السَّمْعَ وَ الْأَبْصارَ وَ الْأَفْئِدَةَ قَلِيلًا ما تَشْكُرُونَ .    ( سوره سجده - آيات 9 / 8 / 7 )\r\nاو آن خدائى است كه هر چيزى را به نيكوترين وجه خلق كرده ، آدميان را ابتدا از خاك پست آفريد و بدين حسن و كمال رسانيد ، سپس خلقت‌نژاد نوع انسان را از آب بىقدر نطفه بيحس قرار داد و به آن نطفه بيجان رشد و نمو داد و از روح خود در آن بدميد و شما را چشم و گوش و حس و هوش داد ، باز شما بسيار كم شكرگزارى مىكنيد .\r\n  وَ إِذْ قالَ رَبُّكَ لِلْمَلائِكَةِ إِنِّي خالِقٌ بَشَراً مِنْ صَلْصالٍ مِنْ حَمَإٍ مَسْنُونٍ فَإِذا سَوَّيْتُهُ وَ نَفَخْتُ فِيهِ مِنْ رُوحِي فَقَعُوا لَهُ ساجِدِينَ .   ( سوره الحجر - آيات 28 و 29 )\r\nزمانى كه پروردگار به ملائكه خود فرمود كه من قصد دارم از گل و لاى كهنه بشرى خلق كنم ، پس از آنكه موجود را بيارايم و از روح خود در آن بدمم همه بر او سجده كنيد .\r\n\r\n","description":"","footnote":"","page_name":" 337 ","page_number":337},
  {"content":"\r\n\r\n وَ يَسْئَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي وَ ما أُوتِيتُمْ مِنَ الْعِلْمِ إِلَّا قَلِيلًا .  ( سوره السراء - آيه 85 )\r\nاى رسول ما درباره روح از تو مىپرسند جواب بده كه روح به فرمان خداست و آنچه از علم بشما دادند بسيار اندك است .\r\nزمانى كه خداوند متعال به جبرئيل امين دستور داد تا از خاك و آب اين كره خاكى مجسمه گل آدم و حوّا را درست كند جبرئيل امين دستور را اجرا كرد و مجسمه‌هاى گلى ساخته و در نقطه‌اى از بهشت قرار داده شدند اين دو مجسمه بىجان مشتى گل بيش نبودند بنا به فرمايش قرآن كريم براى جان دادن به اين دو مجسمه گلى خداى متعال از روح خود در آنان دميد به محض دميده شدن روح در اين دو قالب مادى عناصر و اتمها و ملكولهاى خاك به هم درآميخته و تغيير ماهيت دادند و به سلولها و بافتها و اعضاء و اندامهاى مختلف تبديل شدند روح در تك‌تك سلولها و در نتيجه در كل بدن دميده شد . حلول روح در اين دو جسم بيجان آنان را به موجود جاندار و ذى شعور مبدل نمود و آثار حيات را خداوند متعال به آنان عطا فرمود و اين آثار عبارتند از ساختمان شيميائى محصوض ، ساختمان سلولى ، تغذيه ، انفعال يا تحرك ، رشد و نمو ، تكثير يا زاد و ولد و بالاخره صفت آخر مرگ يا فناپذيرى است و اين صفت آخر عبارتست از خروج روح از بدن و تبديل اين پيكر مادى به ذرات و مواد اوليه خاكى كه از آن ساخته شده‌اند .\r\nآنچه توانست اين دو مجسمه گلى را به حركت درآورد و داراى عقل و شعور و حواس دهگانه انسانى نمايد چيزى بود كه از خارج بدان اضافه شد و گرنه آنچه بدست جبرئيل امين درست شد يك مجسمه گلى بيش نبودند .\r\nدر زمان رسول گرامى اسلام كه مردم قصد داشتند درباره روح از رسول خدا پرسش كنند چون قدرت درك و اطلاعات مردم آن زمان گنجايش درك اين امر را نداشتند\r\nخداوند تبارك و تعالى خطاب به رسول گرامى مىفرمايند :\r\nاى رسول ما درباره روح از تو مىپرسند جواب بده كه روح بفرمان خداست و آنچه از علم به شما دادند بسيار اندك است .\r\n2 - بعضى از علماء اسلام در كتابهاى خود دلائل و براهين منطقى براى وجود روح در پيكر انسان نوشته‌اند مانند حاج ملا هادى سبزوارى در كتاب اسرار الحكم چهارده برهان براى اثبات وجود ماورائى نفس اقامه مىكند ( چاپ دوم چاپ اسلاميه سال 1351 شمسى صفحه 239 ) و مرحوم علامه حلّى رحمه اللّه عليه براى وجود روح در پيكر\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nآدمى دلائلى را از بزرگان چون بو على سينا و ابو على مسكويه ارائه مىدهند ( صفحه 247 كتاب مذكور )\r\n3 - از دلائل ديگر وجود روح در پيكر انسان علومى هستند كه با روح سروكار دارند مانند علم هيپنوتيزم و هيپنوپودى و تسخير ارواح دانشمندان اين علوم اعمال خود را روى روح انسانها مستقر كرده‌اند .\r\nالف ) هيپنوتيزم : در علم هيپنوتيزم فرد هيپنوتيزم‌كننده با اعمالى كه روى فرد هيپنوتيزم شونده انجام مىدهد اثراتى روى مراكز عصبى و بخصوص روى روح فرد مىگذارد به‌طورىكه فرد هيپنوتيزم‌شونده و به طبع از آن نيم‌كره‌هاى مخ مغز در اختيار فرد هيپنوتيزم‌كننده قرار مىگيرد لذا مىتواند دستوراتى به او بدهد و يا مطالبى را از ذهن او پاك كند و يا چيزهائى را در ذهن او بگنجاند . زمانى كه فرد هيپنوتيزم شده به خواب مىرود تمام مراكز عصبى ارادى نيم‌كره‌هاى مخ او بخواب مىروند و تنها يك مركز پاسدارى در نيم‌كره‌هاى مخ او باقى مىماند كه بيدار است و مانند اطاق نگهبانى و فرماندهى زمان بخواب رفتن يك پادگان عمل مىكند پس همه اختيارات به عده اين مركز بيدار و پاسدار است و اين مركز هم در اختيار شخص هيپنوتيزم‌كننده قرار دارد بطور خلاصه عرض مىشود آنچه در اين ماجرا دخالت دارد روح فرد است كه تحت تأثير و كنترل شخص هيپنوتيزم‌كننده قرار مىگيرد .\r\nب ) علم هيپنوپودى ( آموزش در عالم خواب ) : در اين علم بيشتر مىتوان اثر وجودى روح آدمى را احساس نمود دانشمندان اين علم زمانى كه شاگرد آنان بخواب مىرود يا او را بخواب مصنوعى درمىآورند در مرحله‌اى از خواب كه خواب اصلى مىباشد در بالاى سر او نشسته و علوم بسيار سختى را كه در عالم بيدارى يادگيرى آن علوم بسيار سخت است به شاگرد خون تعليم مىدهند اين فرم تعليم هم سريع‌تر است و هم دقيق‌تر و ديرتر هم از ياد مىرود و يك‌شبه در عالم خواب مىتوان به اندازه ده شب كه در بيدارى مىتواند ياد بگيرد آموزش ببيند . سالها جوكيان آفريقائى و مرتاضان هندى براى آموزش دروس سخت به شاگردان خود از اين روش استفاده مىكرده‌اند .\r\nج ) علم تسخير ارواح : علمى است معنوى و جزء علوم الهى است ، شرح و بحث بسيار دارد و همه افراد قادر به آموختن آن نيستند بعضى از افراد از نظر روحى و روانى استعداد يادگيرى اين علم را دارا مىباشند شرح و بحث درباره اين علم در توان اين مقوله نيست امّا بطور خلاصه عرض مىشود اساتيد اين علم مىتوانند\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nروح مردگان را احضار نموده و سوالاتى در حد اطلاعات آنان از آنان پرسيده و آنان هم متناسب با علم و اطلاع خود پاسخ مىدهند و بارها مشاهده شده كه جوابهاى داده شده كاملا با واقعيت‌ها مطابقت دارند . در اين زمينه به آثارى از روح انسان برخورد مىكنيم كه به اعجاز نزديكتر است تا به كارهاى عادى .\r\n4 - يكى ديگر از دلائل وجود روح در پيكر انسان روياهائى است كه در عالم خواب ديده مىشوند كه از ميان رؤياها ، روياهاى صادقه دليل بسيار خوبى براى اثبات وجود روح مىباشند .\r\n\r\nرويا يا خواب ديدن چند جور است :\r\nالف ) بعضى از خوابها بىمعنى و بدون تعبيرند و معنا و مفهومى ندارند عبور جريانات الكتريكى بدون هدف و برنامه از مراكز خاطره‌هاى نيمكره‌هاى مخ سبب اين روياها مىشوند اين خوابها را خوابهاى وهمى گويند .\r\nب ) دسته دوم خواب‌هائى كه تعبير دارند در اين خوابها اتفاقاتى كه در آينده خواهد افتاد با نشان دادن آثار و علائم يا صحنه‌ها يا افراد يا اشياء يا حيوانات و غيره انجام مىشود براى اين خوابها مىتوان از كتب تعبير خواب استفاده نمود بعلاوه بيننده رويا اكثر مواقع از معنا و مفهوم خوابى كه ديده خودش باخبر مىباشد .\r\nج ) خوابهاى آشفته و ترسناك : اين خوابها دو نوع‌اند بعضى از اين خوابها در هنگام بيمارى و شدت تب اتفاق مىافتند و بعضى ديگر خوابهاى شيطانىاند در اين روياها شياطين با روح افراد تماس حاصل كرده و به طريقى انسان را مىترسانند يا آزار مىدهند مثلا شياطين در عالم خواب به فرد مىگويند كه براى مردن آماده باش چيزى ديگر از عمر تو باقى نمانده است و امثالهم . . .\r\nد ) روياهاى صادقه : در اين روياها شخص چيزى را در عالم خواب مىبيند كه هنوز اتفاق نيفتاده است و در بيدارى زودتر يا ديرتر همان صحنه و اتفاق را مشاهده خواهد كرد .\r\nخداوند تبارك و تعالى در فضاى لايتناهى مكانى را آفريده بنام لوح محفوظ ، هر اتفاقى كه قبلا افتاده و هر اتفاقى كه بعدها خواهد افتاد درصورتىكه خداى متعال صلاح بداند در اين صفحه ثبت مىگردد زمانى كه انسان بخواب مىرود روح از بدنش خارج مىگردد لكن با جسم خود در ارتباط است و رابطه خود را بطور كامل با جسم قطع نمىكند و جسم كه قالبى است براى روح سالم است و قابليت برگشت و اسكان روح را از دست نداده است چون اگر رابطه روح با جسم خود بطور كامل قطع شود مرگ عارض مىگردد بعضى از ارواح كه استعداد فوق العاده‌اى دارند و از لطافت و ظرافت خاصى برخوردارند باذن الهى مىتوانند بعالم بالا صعود كنند و خود را به لوح محفوظ\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nبرسانند در برخورد با صفحه مذكور متناسب با استعداد و اطلاعات خويش\r\nاز بعضى مطالب مندرج در اين صفحه باخبر خواهند شد مثلا اتفاقاتى كه هنوز در روى زمين رخ نداده نقش آنان را در لوح محفوظ مشاهده مىكند و هنگام مراجعه و حلول كامل در جسم خود آنچه را كه مشاهده كرده در مراكز خاطرات بينائى و شنوائى و ساير مراكز خاطره‌هاى نيمكره‌هاى مخ ضبط مىگرداند به‌طورىكه شخص پس از بيدارى آنچه را كه روح مشاهده كرده بخاطر دارد و مىتواند براى ديگران تعريف كند . اين‌گونه روياها از زمان‌هاى قديم بارها اتفاق افتاده لكن عده زيادى از مردم از چگونگى و حكمت آن باخبر نبوده‌اند در چند سال اخير عده‌اى از دانشمندان به جمع آورى اين‌گونه خوابها پرداخته‌اند و هر خوابى را كه از هر نقطه عالم تهيه مىكنند بدون كم و كاست بنام صاحب رويا در كتاب خود ضبط مىنمايند .\r\nگاهى ارواح آدميان در عالم ملكوت با ملائكه برخورد كرده و ملائكه صحنه‌هائى را به ارواح نشان مىدهند كه اين برخوردها هم مىتوانند پس از بيدارى معنى و مفهوم خاصى داشته باشند .\r\nهمان‌طورى كه انسانها از نظر جسمى همه باهم برابر نيستند از نظر روحى هم باهم برابر نيستند بعضى داراى روح قوىتر و حساس‌تر و بعضى داراى روح ضعيف‌تر مىباشند از اين جهت است كه همه افراد نمىتوانند روياهاى صادقانه يا روياهاى پرمعنا و مفهوم ببينند .\r\nبعضى افراد هم مشاهده مىشوند كه اظهار مىدارند اصلا خواب نمىبينند روح اين افراد به عالم بالا تا حدودى صعود مىكند و به صحنه‌هائى هم برخورد مىكند لكن در مراجعت نمىتواند آنچه مشاهده كرده در مراكز خاطرات نيمكره‌هاى مخ ضبط و ثبت نمايد .\r\nگاهى روياهاى صادقانه از آن‌چنان دقتى برخوردارند كه جاى هيچ‌گونه ترديدى براى انسان باقى نمىگذارند كه انسان داراى روحى است كه قادر است از زمانهاى گذشته و آينده باخبر شود و به مكانهاى دور و نزديك عالم سفر كرده و شگفتى بيافريند .\r\nاينك چند نمونه از روياهاى صادقانه را شرح مىدهيم :\r\nآقاى فرانك ادوارد در كتاب عجيب‌تر از علم صفحه 71 خوابى را بيان مىكند كه در سال 1883 ميلادى دنيا را تكان داده است .\r\nروزنامه‌نگارى بنام ( بايرون سام ) وقتى كه در محل كار خود كشيك شبانه داشت در 27 اوت ساعت 3 بعد از نيمه شب در عالم خواب مىبيند كه جزيره‌اى بنام ( پراليب ) واقع در جاوه اندونزى بر اثر آتشفشان بطور كامل به زير امواج خروشان دريا فرو مىرود و هزاران نفر از اهالى آن همراه با تعدادى از كشتىهايى كه در آنجا بوده‌اند به زير آب رفته و غرق مىشوند . پس از بيدار شدن از عالم خواب وحشت‌زده درحالىكه سخت تحت\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nتأثير اين رويا قرار گرفته بود بدون توجه به موقعيت خود آن را روى كاغذى يادداشت مىكند و روى ميز مىگذارد ساعاتى بعد همكارش بعنوان كشيك بعدى در جاى او قرار مىگيرد با يادداشت شگفت‌انگيز او مواجه مىشود و اين خبر هولناك و ترس‌آور را گزارشى مىپندارد كه همكارش براى او آماده كرده است . فورا دست به كار مىشود و آن را براى چاپ و انتشار در صفحات اول روزنامه « بوستن گلوب » آماده مىكند . هنگامى كه اين خبر دهشت‌انگيز در همه جا منتشر مىشود ساير روزنامه‌ها هم آن را چاپ مىكنند سرانجام از طريق خبرگزارى اسوشيتد پرس در سراسر امريكا منتشر مىشود وقتىكه سردبير روزنامه از « بايرون سام » گزارشگر اولى اين خبر در مورد منبع آن سوال مىكند وى پاسخ مىدهد اصلا همه آن خواب و رويا بوده و شما نمىبايستى آن را چاپ مىكرديد بالاخره سام را بخاطر گزارش دروغ روانه زندان مىكنند و تصميم مىگيرند كه در روزنامه در صفحه اول خبر دروغى كه چاپ شده پوزش بطلبند تا حيثيت و موقعيت روزنامه مذكور زير سوال نرود . اما درست در همان روز خبر رسيد كه امواج سهمگينى كه دامنه آن تا سواحل باخترى امريكا ادامه پيدا كرده فاجعه بزرگى را ببار آورد و هزاران نفر انسان در « جاوه » در جزيره‌اى بنام « كراكاتوآ » بر اثر فعاليت آتشفشان و طغيان دريا بطور كامل به زير آب فرورفته و باعث مرگ هزاران انسان شده است و كليه صحنه‌ها به همان شكلى كه بايرون سام ديده بود رخ داده است .\r\nبا انتشار اين خبر « بايرون سام » از زندان آزاد شد و عكس او در صفحه اول روزنامه به چاپ رسيد امّا كسى نفهميد كه چگونه اين خبر از فاصله‌اى حدود نيمى از محيط كره زمين به اين خبرنگار امريكائى رسيده است .\r\nجزيره « كراكاتوا » در روز 27 اوت 1883 دستخوش حادثه شد و دو روز بعد از هم پاشيد و در روز 29 اوت به زير آب فرورفت . صحنه‌هاى وحشتناكى كه در عالم رويا « بايرون سام » ديده بود عملا صورت تحقق به خود گرفت امّا او در يادداشت خود اين جزيره را پراليب ذكر كرده بود درحالىكه حادثه در جزيره « كراكاتوا » صورت گرفته بود . چند سال اين موضوع نامعلوم بود تا آنكه انجمن تاريخى هلند يك نقشه قديمى براى « بايرون سام » فرستاد و در آن نام اين جزيره را ( پراليب ) نگاشته بود .\r\nاز اين قبيل اتفاقات در نقاط مختلف روى زمين بسيار مىافتد و افراد عادى چندان توجهى به آن ندارند اما بايد دانست كه روح انسان در بند زمان و مكان نيست و بطور آزاد مىتواند سيروسفر كند باوجود آنكه روح و جسم لازم و ملزوم يكديگرند و روح در جسم حلول كرده و جسم خاكى و مادى قالب آن است لكن از نظر امور مربوط به حيات انسان بايد روح را محيط و جسم را محاط در آن دانست در اصل تمام كارهاى مختلف انسان را روح انجام مىدهد و جسم ابزار آن است در واقع بنابه گفته روح\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nشناسان « انسان روح است نه جسد » . جسم فناپذير است امّا روح فناناپذير است . روح چيزى است بسيار ظريف هنوز براى بشر مشخص نشده كه خداوند متعال از چه چيز روح را درست كرده است ، طرافت آن به حدى است كه از ديوار و كوه و سنگ و فلزات يا هر مانع مادى به خوبى عبور مىكند ، سرعت حركت آن ما فوق تصوّر است به‌طورىكه مىتواند در آسمانها سير كرده و در كوتاهترين مدت از كهكشانى به كهكشان ديگر برود زمانى كه ارواح بهم مىرسند مىتوانند با يكديگر صحبت كنند بعلاوه روح مىتواند با نگاه كردن به افراد يا ارواح ديگر از ضمير آنان باخبر شود بسيارى از مردم در عالم خواب به نكات ذكرشده برخورد كرده‌اند .\r\nپس از مرگ انسان و از بين رفتن جسد آدمى روح به حيات ملكوتى خويش تا يوم المعلوم ادامه مىدهد تا قيامت برپا شود و صور اسرافيل بدمد و به اذن خداوند متعال دوباره به جسم خود بازگردد .\r\nنويسنده مقاله خود در دوران نوجوانى يك بار روياى صادقانه ديده است كه كاملا مطابق با واقعيت بوده است امّا روياهاى تعبيردار نويسنده بسيار زياد و اكثر شبها اتفاق مىافتد .\r\n5 - مرگ موقت : يكى ديگر از دلائل اثبات وجود روح مرگ موقت است .\r\nبارها اتفاق افتاده كه بر اثر سوانح يا شدت بعضى بيماريها روح بطور موقت جسم خود را ترك كرده و به عوالم ملكوت مىرود لكن به عللى كه بحث آن مفصل است مجددا به اين عالم برگشته و در قالب خود مىرود و فردى كه به ظاهر از دنيا رفته و رابطه او با محيط خود به كلى قطع شده مجددا به هوش مىآيد و چنانچه بسخن گفتن درآيد مىتواند آنچه واقع شده تعريف كند .\r\nآقاى دكتر « ريموند . آ . مودى » حدود چند هزار مورد از اين قبيل خاطرات را جمع آورى كرده و براى اين منظور به پنج قاره روى زمين سفر كرده و شخصا با اين‌گونه افراد ملاقات نموده و خاطرات آنان را شنيده و به صورت كتابهائى درآورده از جمله كتاب « بازگشت به زندگى » و « نور آن‌سوى » مىباشند ضمنا كتاب ديگرى هست بنام « در آغوش نور » نوشته خانمى است كه در زير عمل جراحى بطور موقت از دنيا مىرود و مجددا بازميگردد و خاطرات شگفتى با خود همراه مىآورد كه صحنه‌هائى از آن خاطرات بعدها در روى زمين براى او رخ مىدهد آقاى « ملوين مورس » در كتاب خود بنام ( لحظه‌هاى پيش از مرگ ) يكى از اين خاطرات را نقل مىكند و ما آن را يادآور مىشويم .\r\nبيمارى كه در حال بيهوشى به مرگ موقت دچار مىشود نقل مىكند پس از آنكه شاهد خروج روح خود از جسدم شدم و پزشكان اطراف تخت را كه براى مداواى من مشغول تلاش بودند ديدم تصميم گرفتم كه به اطراف نيز گردشى داشته باشم در\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nاين اثنى ملاحظه كردم كودكى كه خداوند تازه به همسايه ما داده بشدت ناراحت است و والدين او براى مداوايش سخت تلاش مىكنند امّا كسى نتيجه‌اى نمىگيرد و گريه و زارى طفل شديدتر مىشود ، خود را به طفل نزديك‌تر كردم متوجه شدم كه دست طفل هنگامى كه از شكم مادر بيرون مىآمده آسيب ديده و پدر و مادر او متوجه اين موضوع نمىشوند ، وقتىكه با تلاش پزشكان مجددا قلب من به فعاليت افتاد و مجددا به جسم خود برگشتم و بعبارت ديگر دوباره زنده شدم پس از مرخص شدن از بيمارستان به سراغ آن خانواده رفتم و قضيه را براى آنان تعريف كردم پس از بررسىهاى لازم صحت گفتار من معلوم شد و طفل را مداوا نمودند .\r\nدر كتاب ريموندآ - مودى بنام نور آن‌سوى در صفحه 71 از قول يك دختر 9 ساله بنام نينا كه در يك عمل جراحى موقتا از دنيا رفته و مجددا برگشته مىنويسد ! من شنيدم كه آنها مىگويند قلبم ايستاده ولى من در آن بالا در كنار سقف در حال تماشا بودم مىتوانستم همه چيز را ببينم و صداها را بشنوم . . . بعد يك خانم زيبا ظاهر شد و به كمكم آمد او مىدانست كه من ترسيده‌ام مرا دلدارى داد سپس ما از درون يك تونل گذشتيم و داخل باغى شديم گلهاى زيبائى در آنجا بود مرا نزد مسيح بردند وقتى نزد مسيح رسيدم به من گفت بايد برگردم و نزد مادرم باشم زيرا او ناراحت من است من بايد زندگيم را تمام كنم بنابراين بازگشتم و بيدار شدم تونلى كه از درونش گذشتيم طويل و خيلى تاريك بود واقعا خيلى سريع از آن گذشتيم نورى در انتهايش بود وقتى نور را ديدم خيلى خوشحال شدم دلم مىخواست براى مدت زيادى در آنجا باشم . هنوز هم مىخواهم وقتى مردم به آن نور بازگردم ، نور بسيار باشكوه بود !\r\nمشابه اتفاقات فوق در افراد مجروح در جبهه‌هاى جنگ در سالهاى اخير چند مورد مشاهده گرديده :\r\nيكى از نكاتى كه تعدادى از اين افراد به آن اشاره كرده‌اند عبور از يك تونل تاريك و ترسناك و طولانى است و به نظر مىرسد كه اين همان مسير عبور از جهان فانى و رسيدن به جهان باقى مىباشد . لازم به ذكر است كه برابر اخبار و احاديث مذهبى عبور از تونل مذكور يا هر مسير سختى براى شهدا موجود نيست .\r\nدر سوره مباركه اعراف آيه 143 زمانى كه حضرت موسى ( ع ) از خداوند متعال تقاضاى رويت يا ملاقات مىكند حالتى شبيه به موت به او دست مىدهد . اين حالت را « صعق » گويند در اين حالت الهام الهى را درك مىكند و پس از آنكه به حال طبيعى بازميگردد اولين كلمه‌اى كه به زبان مىآورد حكايت از توبه و بازگشت بسوى خداى متعال را دارد .\r\n( جهت اطلاع بيشتر به تفسير الميزان جلد 16 مراجعه شود )\r\n\r\n","description":"","footnote":"","page_name":" 344 ","page_number":344},
  {"content":"\r\n\r\n6 - خروج اختيارى روح از كالبد انسان : يكى ديگر از پديده‌هائى كه دال بر وجود روح در كالبد انسان است خروج اختيارى روح از بدن در بعضى از افراد مىباشد .\r\nاز ميان ميليونها نفر از افراد روى زمين گاه فردى پيدا مىشود كه مىتواند در بعضى حالات روح را از بدن خارج كرده و به عالم بالا سوق دهد . اين عمل بيشتر در افراد رياضت كش و اطفال و افرادى كه چندان دلبستگى به دنيا ندارند و افراد متّقى و پرهيزكار مشاهده مىشود و نويسنده مقاله تا سن دوازده سالگى اكثر شبها وقت خواب در حالت بين خواب و بيدارى اراده مىكردم كه از زمين بلند شوم و از اطاق بيرون رفته و در بالاى شهر بگردش بپردازم لكن چون طفل بودم از رفتن در مسيرهاى دور ترس داشتم سعى مىكردم كه حتى المقدور از حدود و حوالى منزل مسكونى خود زياد دور نشوم و هنگامى كه اراده مىكردم كه به جسم خود يا به عبارت ديگر به منزل خود بازگردم در فضاى بالاى شهريك تكان به خود مىدادم و خود را در قالب جسمانى خويش مىديدم امّا متأسفانه چون طفل بودم و براى اين امر اهميت و ارزشى قائل نبودم بتدريج اين امر بفراموشى سپرده شد و تا زمان حال براى بازگشت به آن حالت روحانى اقدامى ننموده‌ام .\r\nآيت اللّه حسن‌زاده آملى در كتاب انسان در عرف عرفان صفحه 24 مىنويسد صبح روز دوشنبه 21 ربيع الثانى سال 1389 ه ق بعد از نماز صبح در حال توجه نشسته بودم و در اين حال واقعه‌اى بسيار شيرين و شگفت روى داد و احساس كردم كه به كلى از جسم خود بىخبر شدم و احساس كردم كه مانند پرنده‌اى كه در هوا پرواز مىكند بفرمان و اراده خودم بهرجا كه مىخواهم مىپرم تقريبا به هيبت انسان نشسته قرار گرفته بودم و رويم به سوى آسمان بود و به اين طرف و آن طرف نگاه مىكردم گاهى هم بسوى زمين نظر مىكردم « اقتباس از كتاب مكاشفات اولياى اللهى از مصطفى محمدى »\r\nدانشمندان علوم روح و روان براى انسان دو بعد در نظر مىگيرند كه يكى از اين ابعاد جسم و ديگر روح انسان مىباشد از دانشمندان اين گروه مىتوان « خوزه سيلوا » را در نظر گرفت كه زحمات زيادى را در اين علم متحمل شده است . « خوزه سيلوا » در كتاب خود مىفرمايند : ما نيازمند كمك گرفتن از بعد ديگر وجودمان هستيم امّا وقتى او را صدا مىكنيم چنين به نظر مىرسد كه او صداى ما را نمىشنود و ارتباط ما با او كاملا قطع است لكن اين ارتباط قطع نيست و آنچه ما را از اين ارتباط غافل كرده است اين است كه تمام تمركز ما به دنياى مادى است و از معنويات فاصله گرفته‌ايم و كار به جائى رسيده كه روح ما هم در عالم خواب بجاى صعود در عالم ملكوت و بهره‌گيرى از امكانات ماوراء طبيعت متوجه ماديات و پيچيدن به زرق و برق اين جهان مادى شده است .\r\n\r\n","description":"","footnote":"","page_name":" 345 ","page_number":345},
  {"content":"\r\n\r\n\r\nفرق پزشك روان‌شناس زمان حاضر با علماء روح و روان :\r\nپزشكان روان‌شناس زمان حاضر تمام اطلاعات و تجربياتشان روى جسم انسان و تغييراتى كه در آن بوجود مىآيد و بيماريهاى جسمى و هورمن‌ها و آنزيمها دور مىزند و كارى با روح افراد ندارند و اكثر قريب به اتفاق آنان معتقد بوجود روح در جسم آدمى نيستند و تغيير حالات و رفتارهاى آدمى و يا بيماريها را در اثر عوامل هورمنى يا شيميائى يا فيزيكى بر روى اعضاء و اندامها و مراكز عصبى انسان مىدانند لكن متخصصين روح و روان علاوه بر آنكه اثر هورمن‌ها و عوامل شيميائى و فيزيكى و آنزيمها را بر اعضاء و اندامهاى انسان موثر مىدانند بوجود يك عاملى بسيار بالاتر و مقتدرتر از اين عوامل در پيكر انسان عقيده دارند كه همان روح آدمى است و با دلائل ذكرشده فوق وجود آن را اثبات مىكنند .\r\n\r\nاثر بعضى از آيات قرآن بر روى ارواح\r\nآيات قرآن هركدام اثراتى مخصوص به خود دارند و بعضى از اين آيات بر روى ارواح انسان اثر مىگذارند كه چند نمونه را يادآور مىشويم : « لازم به ذكر است كه اعتقاد انسان به مبدأ سبب تشديد اثر آيات خواهد شد »\r\n1 - چنانچه با نيت پاك آيه زير را هنگام خواب بخوانند و نيت كنند يا بخواهند كه سر ساعت مخصوصى از خواب بيدار شوند وقتى كه شخص بخواب مىرود روح خود را موظف مىدارد كه در همان ساعت خواسته‌شده در هر نقطه از عالم كه باشد برگردد و در پيكر خود رفته تا شخص از خواب بيدار شود . لازم به ذكر است كه اعتقاد انسان به مبدأ سبب تشديد اثر آيات خواهد شد .\r\n قُلْ إِنَّما أَنَا بَشَرٌ مِثْلُكُمْ يُوحى إِلَيَّ أَنَّما إِلهُكُمْ إِلهٌ واحِدٌ . . .  ( سوره كهف - آيه 110 )\r\n2 - براى افرادى كه شبها به خواب نمىروند و ناراحتى نامعلومى هم دارند چنانچه آيه زيرا را با وضو در كاغذ نوشته و شب زير بالش شخص بيخواب بگذارند و شخص هم با وضو برختخواب برود اكثر مواقع سبب خواب راحت براى فرد خواهد شد .\r\n وَ مِنْ آياتِهِ مَنامُكُمْ بِاللَّيْلِ وَ النَّهارِ وَ ابْتِغاؤُكُمْ مِنْ فَضْلِهِ إِنَّ فِي ذلِكَ لَآياتٍ لِقَوْمٍ يَسْمَعُونَ  ( سوره روم - آيه 23 )\r\nيكى از نشانه‌هاى پروردگار اين است كه شما در شب و روز بخواب مىرويد و بيدار مىشويد و از فضل خدا طلب روزى مىكنيد در اين امر ادلّه قدرتش براى قومى كه سخن حق بشنوند پديدار است\r\n3 - آيه‌اى كه براى قوى شدن روحيه انسان و جلوگيرى از ترس و وحشت روحى خواند مىشود .\r\n\r\n","description":"","footnote":"","page_name":" 346 ","page_number":346},
  {"content":"\r\n\r\n  فَسُبْحانَ اللَّهِ حِينَ تُمْسُونَ وَ حِينَ تُصْبِحُونَ وَ لَهُ الْحَمْدُ فِي السَّماواتِ وَ الْأَرْضِ وَ عَشِيًّا وَ حِينَ تُظْهِرُونَ .   ( سوره روم - آيات 18 و 17 )\r\n4 - آياتى از قرآن كه در علم تسخير ارواح از آنها استفاده مىشوند .\r\nلازم به ذكر است كه در اديان ديگر هم اوراد يا دعاهائى هست كه از آنها در تسخير ارواح مىتوانند استفاده كنند .\r\n5 - آيه‌اى از قرآن كه براى ريخته شدن زگيل‌ها خواند مىشود . بنا بر عقيده دانشمندان اين آيه قرآنى سبب مىشود كه روح از نقاطى از بدن كه به صورت زگيل درآمده و ويروسى هم مىباشند كنار بكشد و سبب شود كه سلولهاى آن كشته شوند و از بقيه بدن جدا شده و بيفتند . البته ضمن خواندن اين آيه دستورات ديگرى هم هست كه بهتر است انجام دهند .\r\n أَمْ أَبْرَمُوا أَمْراً فَإِنَّا مُبْرِمُونَ  ( سوره زخرف - آيه 79 )\r\n\r\n","description":"","footnote":"","page_name":" 347 ","page_number":347},
  {"content":"\r\n\r\n\r\nچند نمونه از تأليفات اينجانب\r\n1 - كتاب گياهان داروئى\r\n2 - كتاب طب سنتى سينا\r\n3 - كتاب ذريه رسول\r\n( كتابى فقهى و بيشتر مربوط به وقايع زمان رسول خدا و ائمه اطهار مىباشد )\r\n4 - كتاب طب سنتى خسروى\r\n\r\n","description":"","footnote":"","page_name":" 348 ","page_number":348},
  {"content":"\r\n . \r\n","description":"","footnote":"","page_name":" 349 ","page_number":349},
  {"content":"\r\n . \r\n","description":"","footnote":"","page_name":" 350 ","page_number":350},
  {"content":"\r\n . \r\n","description":"","footnote":"","page_name":" 351 ","page_number":351},
  {"content":"\r\n . \r\n","description":"","footnote":"","page_name":" 352 ","page_number":352},
  {"content":"\r\n . \r\n","description":"","footnote":"","page_name":" 353 ","page_number":353},
  {"content":"\r\n . \r\n","description":"","footnote":"","page_name":" 354 ","page_number":354},
  {"content":"\r\n . \r\n","description":"","footnote":"","page_name":" 355 ","page_number":355},
  {"content":"\r\n . \r\n","description":"","footnote":"","page_name":" 356 ","page_number":356},
  {"content":"\r\n . \r\n","description":"","footnote":"","page_name":" 357 ","page_number":357},
  {"content":"\r\n . \r\n","description":"","footnote":"","page_name":" 358 ","page_number":358},
  {"content":"\r\n . \r\n","description":"","footnote":"","page_name":" 359 ","page_number":359},
  {"content":"\r\n . \r\n","description":"","footnote":"","page_name":" 360 ","page_number":360},
  {"content":"\r\n . \r\n","description":"","footnote":"","page_name":" 361 ","page_number":361},
  {"content":"\r\n . \r\n\r\n","description":"","footnote":"","page_name":" 362 ","page_number":362}
  ]